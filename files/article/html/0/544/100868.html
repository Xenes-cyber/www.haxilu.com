<!DOCTYPE html>
<html>
<head>
<meta charset="gbk" />
<title>旧五代史- 卷一百三十（周书） 列传十-在线阅读-哈西文学网</title>
<meta name="keywords" content="薛居正，旧五代史， 卷一百三十（周书） 列传十全文， 卷一百三十（周书） 列传十在线阅读 哈西文学网" />
<meta name="description" content="哈西文学网提供薛居正的旧五代史  卷一百三十（周书） 列传十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100868.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100868.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十（周书） 列传十</h1>
            <div class="link xb">
                <a href="100867.html">上一页</a>&larr;<a href="index.html">返回列表</a>&rarr;<a
                    href="100869.html">下一页</a></div>			
            <div id="BookText">&nbsp;&nbsp;&nbsp;&nbsp;王峻，字秀峰，相州安阳人也。父丰，本郡乐营使。峻幼慧黠善歌，梁贞明<br /><br />&nbsp;&nbsp;&nbsp;&nbsp;初，张筠镇相州，怜峻敏惠，遂畜之。及庄宗入魏州，筠弃镇南渡，以峻自随。<br /><br />&nbsp;&nbsp;&nbsp;&nbsp;时租庸使赵岩访筠于其第，筠召峻声歌以侑酒，岩悦，筠因以赠之，颇得亲爱。<br /><br />&nbsp;&nbsp;&nbsp;&nbsp;梁亡，赵氏族灭，峻流落无依，寄食于符离陈氏之家，久之弥窘，乃事三司使张<br /><br />&nbsp;&nbsp;&nbsp;&nbsp;延朗，所给甚薄。清泰末，延朗诛，汉祖尽得延朗之资产仆从，而峻在籍中，从<br /><br />&nbsp;&nbsp;&nbsp;&nbsp;历数镇，常为典客。汉祖践阼，授客省使，奉使荆南，留于襄、汉为监军，入为<br /><br />&nbsp;&nbsp;&nbsp;&nbsp;内客省使。及赵思绾作乱于永兴，汉隐帝命郭从义讨之，以峻为兵马都监。从义<br /><br />&nbsp;&nbsp;&nbsp;&nbsp;与峻不协，甚如水火。未几，改宣徽北院使。贼平，加检校太傅，转南院使。<br /><br />&nbsp;&nbsp;&nbsp;&nbsp;太祖镇邺，兼北面兵马，峻为监军，留驻邺城。隐帝萧墙变起，峻亦为群小<br /><br />&nbsp;&nbsp;&nbsp;&nbsp;所构，举家见害。从太祖赴阙，绸缪帷幄，赞成大事，峻居首焉。京师平定，受<br /><br />&nbsp;&nbsp;&nbsp;&nbsp;汉太后令，充枢密使。太祖北征，至澶州，为诸军拥迫，峻与王殷在京闻变，乃<br /><br />&nbsp;&nbsp;&nbsp;&nbsp;遣侍卫马军都指挥使郭崇往宋州，前申州刺史马铎往许州，以防他变，二州安然，<br /><br />&nbsp;&nbsp;&nbsp;&nbsp;亦峻之谋也。太祖践阼，加平章事，寻兼右仆射、门下侍郎平章事，监修国史。<br /><br />&nbsp;&nbsp;&nbsp;&nbsp;时朝廷初建，四方多故，峻夙夜奉事，知无不为，每侍太祖商榷军事，未尝不移<br /><br />&nbsp;&nbsp;&nbsp;&nbsp;时而退，甚有裨益。然为性轻躁，举措率易，以天下之事为己任，每有启请，多<br /><br />&nbsp;&nbsp;&nbsp;&nbsp;自任情。太祖从而顺之，则忻然而退；稍未允可，则应声而愠，不逊之语随事辄<br /><br />&nbsp;&nbsp;&nbsp;&nbsp;发。太祖素知其为人，且以佐命之故，每优容之。峻年长于太祖二岁，太祖虽登<br /><br />&nbsp;&nbsp;&nbsp;&nbsp;大位，时以兄呼之，有时呼表字，不忘布衣之契也。峻以此益自负焉。<br /><br />&nbsp;&nbsp;&nbsp;&nbsp;广顺元年冬，刘崇与契丹围晋州，峻请行应援，太祖用为行营都部署，以徐<br /><br />&nbsp;&nbsp;&nbsp;&nbsp;州节度使王彦超为副。诏诸军并取峻节度，许峻以便宜从事，军行资用仰给于官，<br /><br />&nbsp;&nbsp;&nbsp;&nbsp;随行将吏得自选择。将发之前，召宴于滋德殿，太祖出女乐以宠之。奉辞之日，<br /><br />&nbsp;&nbsp;&nbsp;&nbsp;恩赐优厚，不拘常制。及发，太祖幸西庄，亲临宴饯，别赐御马玉带，执手而别。<br /><br />&nbsp;&nbsp;&nbsp;&nbsp;峻至陕驻留数夕，刘崇攻晋州甚急，太祖忧其不可支，议亲征，取泽州路入，与<br /><br />&nbsp;&nbsp;&nbsp;&nbsp;峻会合，先令谕峻。峻遣驿骑驰奏，请车驾不行幸。时已降御札，行有日矣，会<br /><br />&nbsp;&nbsp;&nbsp;&nbsp;峻奏至，乃止。峻军既过绛郡，距平阳一舍，贼军燔营，狼狈而遁。峻入晋州，<br /><br />&nbsp;&nbsp;&nbsp;&nbsp;或请追贼，必有大利，峻犹豫久之，翌日方遣骑军袭贼，信宿而还。向使峻极力<br /><br />&nbsp;&nbsp;&nbsp;&nbsp;追蹑，则并、汾之孽，无噍类矣。峻亦深耻无功，因计度增修平阳故城而回。时<br /><br />&nbsp;&nbsp;&nbsp;&nbsp;永兴军节度使李洪信，汉室之密戚也，自太祖践阼，恒有忧沮之意，而本城军不<br /><br />&nbsp;&nbsp;&nbsp;&nbsp;满千，峻出征至陕州，以救援晋州为辞，抽起数百人，及刘崇北遁，又遣禁兵千<br /><br />&nbsp;&nbsp;&nbsp;&nbsp;余人，屯于京兆，洪信惧，遂请入朝。峻军回，太祖厚加优赐。时慕容彦超叛于<br /><br />&nbsp;&nbsp;&nbsp;&nbsp;兖州，已遣侍卫步军都指挥使曹英、客省使向训率兵攻之。峻意欲自将兵讨贼，<br /><br />&nbsp;&nbsp;&nbsp;&nbsp;累言于太祖曰：“慕容剧贼，曹英不易与之敌耳。”太祖默然。未几亲征，命峻<br /><br />&nbsp;&nbsp;&nbsp;&nbsp;为随驾一行都部署，破贼之日，峻督军在城南，其众先登，颇有得色。从驾还京，<br /><br />&nbsp;&nbsp;&nbsp;&nbsp;未几贡表乞解枢机，即时退归私第。<br /><br />&nbsp;&nbsp;&nbsp;&nbsp;峻贪权利，多机数，好施小惠，喜人附己。太祖登极之初，务存谦抑，潜龙<br /><br />&nbsp;&nbsp;&nbsp;&nbsp;将佐未甚进用，其后郑仁诲、李重进、向训等稍迁要职，峻心忌之，至是求退，<br /><br />&nbsp;&nbsp;&nbsp;&nbsp;盖侦太祖之意也。未陈请之前，多发外诸侯书以求保证，旬浃之内，诸道驰骑进<br /><br />&nbsp;&nbsp;&nbsp;&nbsp;纳峻书，闻者惊骇其事。峻连贡三章，中使宣谕无虚日，太祖严驾将幸其第，峻<br /><br />&nbsp;&nbsp;&nbsp;&nbsp;闻之，即驰马入见，太祖慰劳久之，复令视事。峻又于本院之东，别建公署，廓<br /><br />&nbsp;&nbsp;&nbsp;&nbsp;庑厅事，高广华侈。及土木之功毕，请太祖临幸，恩赐甚厚。其后内园新起小殿，<br /><br />&nbsp;&nbsp;&nbsp;&nbsp;峻视之，奏曰：“宫室已多，何用于此？”太祖曰：“枢密院舍宇不少，公更自<br /><br />&nbsp;&nbsp;&nbsp;&nbsp;兴造何也？”峻惭默而退。时峻以前事赵岩，颇承宠爱，至是欲希赠官立碑。或<br /><br />&nbsp;&nbsp;&nbsp;&nbsp;谓峻曰：“赵岩以谄佞事君，破坏梁室，至今言者无不切齿，苟如所欲，必贻物<br /><br />&nbsp;&nbsp;&nbsp;&nbsp;议。”乃止。岩侄崇勋，居于陈郡，峻为求官田宅以赐之，太祖亦从之。三年春，<br /><br />&nbsp;&nbsp;&nbsp;&nbsp;修利河堤，大兴土功，峻受诏检校。既而世宗自澶州入觐，峻素惮世宗之聪明英<br /><br />&nbsp;&nbsp;&nbsp;&nbsp;果，闻其赴阙，即自河次归朝。居无何，邀求兼领青州，太祖不得已而授之。既<br /><br />&nbsp;&nbsp;&nbsp;&nbsp;受命，求暂赴任，奏借左藏绫绢万匹，从之。<br /><br />&nbsp;&nbsp;&nbsp;&nbsp;是岁，户部侍郎赵上交权知贡举，上交尝诣峻，峻言及一童子，上交不达其<br /><br />&nbsp;&nbsp;&nbsp;&nbsp;旨，榜出之日，童子不第，峻衔之。及贡院申中书门下，取日过堂，峻知印，判<br /><br />&nbsp;&nbsp;&nbsp;&nbsp;定过日。及上交引新及第人至中书，峻在政事堂厉声曰：“今岁选士不公，当须<br /><br />&nbsp;&nbsp;&nbsp;&nbsp;覆试。”诸相曰：“但缘已行指挥行过，临事不欲改移，况未敕下，覆试非晚。”<br /><br />&nbsp;&nbsp;&nbsp;&nbsp;峻愈怒，诟责上交，声闻于外。少顷，竟令引过。及罢，上交诣本厅谢峻，峻又<br /><br />&nbsp;&nbsp;&nbsp;&nbsp;延之饮酌从容。翌日，峻奏上交知举不公，请致之于法，太祖颔之而已。又奏请<br /><br />&nbsp;&nbsp;&nbsp;&nbsp;以颜愆、陈观代范质、李Y为相。太祖曰：“进退宰辅，未可仓卒，待徐思之。”<br /><br />&nbsp;&nbsp;&nbsp;&nbsp;峻论列其事，奏对不逊。太祖未食，日将亭午，诤之不已。太祖曰：“节假之内，<br /><br />&nbsp;&nbsp;&nbsp;&nbsp;未欲便行，已俟假开，即依所奏。”峻退至中书。是月，吏部选人过门下，峻当<br /><br />&nbsp;&nbsp;&nbsp;&nbsp;其事，颇疑选部不公，其拟官选人落下者三十余人。次日寒食时节，臣僚各归私<br /><br />&nbsp;&nbsp;&nbsp;&nbsp;第。午时，宣召宰臣、枢密使，及入，幽峻于别所。太祖见冯道已下，泣曰：“<br /><br />&nbsp;&nbsp;&nbsp;&nbsp;峻凌朕颇甚，无礼太过，拟欲尽去左右臣僚，剪朕羽翼。朕儿在外，专意阻隔，<br /><br />&nbsp;&nbsp;&nbsp;&nbsp;暂令到阙，即怀怨望。岂有既总枢机，又兼宰相，坚求重镇，寻亦授之，任其襟<br /><br />&nbsp;&nbsp;&nbsp;&nbsp;怀，尚未厌足，如此无君，谁能甘忍！”即召翰林学士徐台符等草制。其日，退<br /><br />&nbsp;&nbsp;&nbsp;&nbsp;朝宣制，贬授商州司马，差供奉官蒋光远援送赴商州。未几，死于贬所，时广顺<br /><br />&nbsp;&nbsp;&nbsp;&nbsp;三年三月也。（《通鉴》：峻至商州，得腹疾，帝犹愍之，命其妻往视之，未几<br /><br />&nbsp;&nbsp;&nbsp;&nbsp;而卒。）<br /><br />&nbsp;&nbsp;&nbsp;&nbsp;初，峻降制除青州，有司制造旌节，以备迎授。前一夕，其旄有声甚异，闻<br /><br />&nbsp;&nbsp;&nbsp;&nbsp;者骇之。主者曰：“昔安重诲授河中节，亦有此异焉。”又所居堂陛，忽然隐起<br /><br />&nbsp;&nbsp;&nbsp;&nbsp;如堆。又梦被官府追摄入司簿院，既寤，心恶之，以是尤加狂躁。峻才疏位重，<br /><br />&nbsp;&nbsp;&nbsp;&nbsp;轻躁寡谋，听人穿鼻，既国权在手，而射利者曲为指画，乃啖饵虎臣，离间亲旧，<br /><br />&nbsp;&nbsp;&nbsp;&nbsp;加以善则称己，无礼于君，欲求无罪，其可得乎！（《五代史阙文》：广顺初，<br /><br />&nbsp;&nbsp;&nbsp;&nbsp;河东刘崇引契丹攻晋州。遣王峻率师赴援，峻顿兵于陕。周祖亲征，遣使谕之。<br /><br />&nbsp;&nbsp;&nbsp;&nbsp;峻见使受宣讫，谓使曰：“与某驰还，附奏陛下，言晋州城坚，未易可破，刘崇<br /><br />&nbsp;&nbsp;&nbsp;&nbsp;兵锋方锐，不可与力争，所以驻兵者，待其气衰耳，非臣怯也。陛下新即位，不<br /><br />&nbsp;&nbsp;&nbsp;&nbsp;宜轻举。今朝中受圣知者，惟李`、范质而已，陛下若车驾出汜水，则慕容彦超<br /><br />&nbsp;&nbsp;&nbsp;&nbsp;以贼军入汴，大事去矣。”使还具奏，周祖自以手提其耳曰：“几败吾事。”）<br /><br />&nbsp;&nbsp;&nbsp;&nbsp;慕容彦超，（案：此下有阙文。）为兖州节度使，彦超即汉高祖之同产弟也。<br /><br />&nbsp;&nbsp;&nbsp;&nbsp;尝冒姓阎氏，体黑麻面，故谓之阎昆仑。彦超镇兖州，汉隐帝欲杀周太祖，召彦<br /><br />&nbsp;&nbsp;&nbsp;&nbsp;超，方食，释匕箸而就道。周兵犯京师，隐帝出劳军，太后使彦超卫帝，彦超曰：<br /><br />&nbsp;&nbsp;&nbsp;&nbsp;“北兵何能为，当于阵上唱坐使归营。”彦超败，奔兖，隐帝遇弑。周太祖时，<br /><br />&nbsp;&nbsp;&nbsp;&nbsp;彦超进呈郓州节度使高行周来书，其书意即行周毁太祖结连彦超之意，帝览之，<br /><br />&nbsp;&nbsp;&nbsp;&nbsp;笑曰：“此必是彦超之诈也。”试令验之，果然。其郓州印元有缺，文不相接，<br /><br />&nbsp;&nbsp;&nbsp;&nbsp;其为印即无缺处，帝寻令赍书示谕行周，行周上表谢恩。先是，填星初至角、亢，<br /><br />&nbsp;&nbsp;&nbsp;&nbsp;占者曰：角，郑分，兖州属焉。彦超即率军府宾佐，步出州西门三十里致祭，迎<br /><br />&nbsp;&nbsp;&nbsp;&nbsp;于开元寺，塑像以事之，谓之“菩萨”，日至祈祷，又令民家竖黄幡以禳之。及<br /><br />&nbsp;&nbsp;&nbsp;&nbsp;城陷，彦超方在土星院燃香，急乃驰去。（《五代史补》：慕容彦超素有钩距。<br /><br />&nbsp;&nbsp;&nbsp;&nbsp;兖州有盗者，诈为大官从人，跨驴于衢中，市罗十余匹，价值既定，引物主诣一<br /><br />&nbsp;&nbsp;&nbsp;&nbsp;宅门，以驴付之，曰：“此本宅使，汝且在此，吾为汝上白于主以请值。”物主<br /><br />&nbsp;&nbsp;&nbsp;&nbsp;许之。既而声迹悄然，物主怒其不出，叩门呼之，则空宅也。于是连叫“贼”，<br /><br />&nbsp;&nbsp;&nbsp;&nbsp;巡司至，疑其诈，兼以驴收之诣府。彦超悯之，且曰：“勿忧，吾为汝擒此贼。”<br /><br />&nbsp;&nbsp;&nbsp;&nbsp;乃留物主府中，复戒厩卒高系其驴，通宵不与水草，然后密召亲信者，牵于通衢<br /><br />&nbsp;&nbsp;&nbsp;&nbsp;中放之，且曰：“此盗者之驴耳，自昨日不与水草，其饥渴者甚矣，放之必奔归<br /><br />&nbsp;&nbsp;&nbsp;&nbsp;家，但可蹑踪而观之，盗无不获也。”亲信者如其言随之，其驴果入一小巷，转<br /><br />&nbsp;&nbsp;&nbsp;&nbsp;数曲，忽有儿戏于门侧，视其驴，连呼曰：“驴归，驴归。”盗者闻之，欣然出<br /><br />&nbsp;&nbsp;&nbsp;&nbsp;视，遂擒之。高祖登极，改乾v为广顺。是年，兖州慕容彦超反。高祖亲征，城<br /><br />&nbsp;&nbsp;&nbsp;&nbsp;将破，忽夜梦一人，状貌甚伟异，被王者之服，谓高祖曰：“陛下明日当得城。”<br /><br />&nbsp;&nbsp;&nbsp;&nbsp;及觉，天犹未晓。高祖私谓征兆如此，可不预备乎！于是躬督将士，戮力急攻，<br /><br />&nbsp;&nbsp;&nbsp;&nbsp;至午而城陷。车驾将入，有司请由生方鸣鞘而进，遂取别巷，转数曲，见一处门<br /><br />&nbsp;&nbsp;&nbsp;&nbsp;墙甚高大，问之，云夫子庙。高祖意豁然，谓近臣曰：“寡人所梦，得非夫子乎？<br /><br />&nbsp;&nbsp;&nbsp;&nbsp;不然，何取路于此也。”因下马观之，方升堂，睹其圣像，一如梦中所见者，于<br /><br />&nbsp;&nbsp;&nbsp;&nbsp;是大喜，叩首再拜。近臣或谏，以为天子不合拜异世陪臣。高祖曰：“夫子圣人<br /><br />&nbsp;&nbsp;&nbsp;&nbsp;也，百王取则，而又梦告寡人，得非夫子幽赞所及耶？安得不拜！”仍以庙侧数<br /><br />&nbsp;&nbsp;&nbsp;&nbsp;十家为洒扫户，命孔氏袭文宣王者长为本县。慕容彦超之被围也，乘城而望，见<br /><br />&nbsp;&nbsp;&nbsp;&nbsp;高祖亲临矢石，其势不可当，退而忧之，因勉其麾下曰：“汝等宜为吾尽命，吾<br /><br />&nbsp;&nbsp;&nbsp;&nbsp;库中金银如山积，若全此城，吾尽以为赐，汝等勿患富贵。”顷之，有卒私言曰：<br /><br />&nbsp;&nbsp;&nbsp;&nbsp;“我知侍中银皆铁胎，得之何用？”于是诸军闻之，稍稍解体，未几城陷。及高<br /><br />&nbsp;&nbsp;&nbsp;&nbsp;祖之入也，有司阅其库藏，其间银铁胎者果十有七八。初，彦超常令人开质库，<br /><br />&nbsp;&nbsp;&nbsp;&nbsp;有以铁胎银质钱者，经年后，库吏始觉，遂言之于彦超。初甚怒，顷之谓吏曰：<br /><br />&nbsp;&nbsp;&nbsp;&nbsp;“此易致耳，汝宜伪窦刂库墙，凡金银器用暨缣帛等，速皆藏匿，仍乱撤其余以<br /><br />&nbsp;&nbsp;&nbsp;&nbsp;为贼践，然后申明，吾当擒此辈矣。”库吏如其教，于是彦超下令曰：“吾为使<br /><br />&nbsp;&nbsp;&nbsp;&nbsp;长典百姓，而又不谨，遭贼窦刂去，其过深矣。今恐百姓疑彦超隐其物，宜令三<br /><br />&nbsp;&nbsp;&nbsp;&nbsp;日内各投状，明言质物色，自当陪偿之，不尔者有过。”百姓以为然，于是投状<br /><br />&nbsp;&nbsp;&nbsp;&nbsp;相继，翌日铁胎银主果出。于是擒之，置之深屋中，使教部曲辈昼夜造，用广府<br /><br />&nbsp;&nbsp;&nbsp;&nbsp;库，此银是也。）<br /><br />&nbsp;&nbsp;&nbsp;&nbsp;阎宏鲁者，后唐邢州节度使宝之子也。宝，《唐书》有传。宏鲁事唐明宗、<br /><br />&nbsp;&nbsp;&nbsp;&nbsp;晋高祖，累历事任。家本鲁中，洎告疾归里，慕容彦超初临，礼待极厚。及谋大<br /><br />&nbsp;&nbsp;&nbsp;&nbsp;逆，以宏鲁子希俊为镇宁军节度副使，在世宗幕下而恶之。闻朝廷出兵堤防，即<br /><br />&nbsp;&nbsp;&nbsp;&nbsp;责宏鲁曰：“尔教儿捍我于朝，将覆吾族耶！”故罹其祸。<br /><br />&nbsp;&nbsp;&nbsp;&nbsp;崔周度者，父光表，举进士甲科，卢质节制横海，辟为支使。周度有文学，<br /><br />&nbsp;&nbsp;&nbsp;&nbsp;起家长芦令，登朝历监察御史、右补阙，以家在齐州，欲谋葬事，恳求外任，除<br /><br />&nbsp;&nbsp;&nbsp;&nbsp;泰宁军节度判官。而性刚烈，又以尝为谏官，睹凶帅之不法，不忍坐视其弊，因<br /><br />&nbsp;&nbsp;&nbsp;&nbsp;极言以谏彦超，故及斯祸。<br /><br />&nbsp;&nbsp;&nbsp;&nbsp;太祖平兖州，诏曰：“阎宏鲁、崔周度，死义之臣，礼加二等，所以渗漏泽<br /><br />&nbsp;&nbsp;&nbsp;&nbsp;而贲黄泉也。尔等贞节昭彰，正容肃厉，以从顺为己任，以立义作身谋，履此祸<br /><br />&nbsp;&nbsp;&nbsp;&nbsp;机，并罹冤横，宜伸赠典，以慰贞魂。宏鲁可赠左骁卫大将军，周度可赠秘书少<br /><br />&nbsp;&nbsp;&nbsp;&nbsp;监。”</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100868);">加入书签</a><a
                        href="100867.html">上一页</a>&larr;<a href="index.html">返回列表</a>&rarr;<a
                            href="100869.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100867.html"; var next_page = "100869.html"; var index_page = "index.html"; var sortid = "9"; var article_id = "544"; var chapter_id = "100868"; var articlename = "旧五代史"; var chaptername = " 卷一百三十（周书） 列传十"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>