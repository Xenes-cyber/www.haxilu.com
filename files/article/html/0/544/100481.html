<!DOCTYPE html>
<html>
<head>
<meta charset="gbk" />
<title>旧五代史- 卷九十三（晋书） 列传八-在线阅读-哈西文学网</title>
<meta name="keywords" content="薛居正，旧五代史， 卷九十三（晋书） 列传八全文， 卷九十三（晋书） 列传八在线阅读 哈西文学网" />
<meta name="description" content="哈西文学网提供薛居正的旧五代史  卷九十三（晋书） 列传八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100481.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100481.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十三（晋书） 列传八</h1>
            <div class="link xb">
                <a href="100463.html">上一页</a>&larr;<a href="index.html">返回列表</a>&rarr;<a
                    href="100498.html">下一页</a></div>			
            <div id="BookText">&nbsp;&nbsp;&nbsp;&nbsp;卢质，字子徵，河南人也。曾祖疲唐太原府祁县尉，累赠右仆射。祖衍，<br /><br />&nbsp;&nbsp;&nbsp;&nbsp;唐刑部侍郎、太子宾客，累赠太保。父望，唐尚书司勋郎中，累赠太子少傅。质<br /><br />&nbsp;&nbsp;&nbsp;&nbsp;幼聪慧，善属文。年十六，陕帅王重盈奏授芮城令，能以色养。又为同州澄城令，<br /><br />&nbsp;&nbsp;&nbsp;&nbsp;从私便也。秩满改秘书郎，丁母忧，归河南故里。天v三年，北游太原，时李袭<br /><br />&nbsp;&nbsp;&nbsp;&nbsp;吉在武皇幕府，以女妻之。武皇怜其才，承制授检校兵部郎中，充河东节度掌书<br /><br />&nbsp;&nbsp;&nbsp;&nbsp;记，赐绯鱼袋。武皇厌代，其弟克宁握兵柄，有嗣袭之望，质与张承业等密谋，<br /><br />&nbsp;&nbsp;&nbsp;&nbsp;同立庄宗为嗣，有翊赞之功。及庄宗四征，质皆从行。十六年，转节度判官、检<br /><br />&nbsp;&nbsp;&nbsp;&nbsp;校礼部尚书。十九年，庄宗将即帝位，命为大礼使，累加至银青光禄大夫、检校<br /><br />&nbsp;&nbsp;&nbsp;&nbsp;右仆射。二十年，授行台礼部尚书。庄宗既登极，欲相之，质性疏逸，不喜居高<br /><br />&nbsp;&nbsp;&nbsp;&nbsp;位，固辞获免。寻以本官兼太原尹，充北京留守事，未赴任，改户部尚书、知制<br /><br />&nbsp;&nbsp;&nbsp;&nbsp;诰，充翰林学士承旨。同光元年冬，从平大梁，权判租庸事，逾月随驾都洛，旋<br /><br />&nbsp;&nbsp;&nbsp;&nbsp;受诏权知汴州军府事。时孔谦握利权，志在聚敛，累移文于汴，配民放丝，质坚<br /><br />&nbsp;&nbsp;&nbsp;&nbsp;论之，事虽不行，时论赏之。俄又改金紫光禄大夫、兵部尚书、知制诰、翰林学<br /><br />&nbsp;&nbsp;&nbsp;&nbsp;士承旨，仍赐论思匡佐功臣。会覆试进士，质以“后从谏则圣”为赋题，以“尧、<br /><br />&nbsp;&nbsp;&nbsp;&nbsp;舜、禹、汤倾心求过”为韵，旧例赋韵四平四侧，质所出韵乃五平三侧，由是大<br /><br />&nbsp;&nbsp;&nbsp;&nbsp;为识者所诮。天成元年，制授特进、检校司空、同州节度使。时宰相冯道以诗饯<br /><br />&nbsp;&nbsp;&nbsp;&nbsp;别，其警句云：“视草北来唐学士，拥旄西去汉将军。”儒者荣之。明年，改赐<br /><br />&nbsp;&nbsp;&nbsp;&nbsp;耀忠匡定保节功臣，就加检校司徒。三年，入拜兵部尚书，判太仆卿事。四年，<br /><br />&nbsp;&nbsp;&nbsp;&nbsp;进封开国公。长兴二年，授检校太保、河阳节度使，未几，移镇沧州，入为右仆<br /><br />&nbsp;&nbsp;&nbsp;&nbsp;射。及秦王得罪，奉诏权知河南府事。应顺初，迁检校太傅，正拜河南尹，后改<br /><br />&nbsp;&nbsp;&nbsp;&nbsp;太子少师。清泰末，复为右仆射。高祖登极，质以微恙分司洛宅。少帝嗣位，拜<br /><br />&nbsp;&nbsp;&nbsp;&nbsp;太子太保。天福七年秋，卒于洛阳，年七十六。累赠太子太师，谥曰文忠。<br /><br />&nbsp;&nbsp;&nbsp;&nbsp;（《五代会要》：汉乾v元年九月，其子尚书兵部员外郎卢琼上章请谥，下太常<br /><br />&nbsp;&nbsp;&nbsp;&nbsp;议，谥曰文忠。）<br /><br />&nbsp;&nbsp;&nbsp;&nbsp;子十一人，唯第六子琼，仕至省郎，余历州县焉。<br /><br />&nbsp;&nbsp;&nbsp;&nbsp;李专美，字翊商，京兆万年人也。曾祖随，光禄卿。祖正范，尚书库部郎中。<br /><br />&nbsp;&nbsp;&nbsp;&nbsp;专美少笃学文，以父枢唐昭宗时常应进士举，为覆试所落，不许再入，专美心愧<br /><br />&nbsp;&nbsp;&nbsp;&nbsp;之，由是不游文场。伪梁贞明中，河南尹张全义以专美名族之后，奏为陆浑尉，<br /><br />&nbsp;&nbsp;&nbsp;&nbsp;秩满，改舞阳令。专美性廉谨，大著政声。后唐天成中，安邑榷盐使李肃辟为推<br /><br />&nbsp;&nbsp;&nbsp;&nbsp;官，时唐末帝镇河中，见其敦雅，心重之。末帝一日曾召肃宴于衙署，专美亦预<br /><br />&nbsp;&nbsp;&nbsp;&nbsp;坐，末帝谓肃曰：“某夜来梦主上召去，与宋王同剃却头，何也？”坐客都无对<br /><br />&nbsp;&nbsp;&nbsp;&nbsp;者，专美屏人谓曰：“将来必为嗣主。”由是愈重焉。末帝留守长安，奏为从事，<br /><br />&nbsp;&nbsp;&nbsp;&nbsp;及移镇凤翔，迁为记室。末帝即位，除尚书库部郎中，赐金紫，充枢密院直学士。<br /><br />&nbsp;&nbsp;&nbsp;&nbsp;初，末帝起自凤翔，大许诸军厚赏。洎至洛阳，阅内库金帛不过二三万，寻又配<br /><br />&nbsp;&nbsp;&nbsp;&nbsp;率京城户民，虽行捶楚，亦所获无几，末帝忧之。会专美宿于禁中，末帝召而让<br /><br />&nbsp;&nbsp;&nbsp;&nbsp;之曰：“卿士人子弟，常言有才术，今致我至此，不能度运以济时事，留才术何<br /><br />&nbsp;&nbsp;&nbsp;&nbsp;施也！”专美惶恐待罪，良久奏曰：“臣才力驽劣，属当兴运，陛下猥垂录任，<br /><br />&nbsp;&nbsp;&nbsp;&nbsp;无以裨益圣朝，然府藏空竭，军赏不给，非臣之罪也。臣思明宗弃代之际，是时<br /><br />&nbsp;&nbsp;&nbsp;&nbsp;府库滥赏已竭，继以鄂王临朝，纪纲大坏，纵有无限之财赋，不能满骄军溪壑之<br /><br />&nbsp;&nbsp;&nbsp;&nbsp;心，所以陛下孤立岐阳而得天下。臣以为国之存亡，不专在行赏，须刑政立于上，<br /><br />&nbsp;&nbsp;&nbsp;&nbsp;耻格行于下，赏当功，罚当罪，则近于理道也。若陛下不改覆车之辙，以赏无赖<br /><br />&nbsp;&nbsp;&nbsp;&nbsp;之军，徒困蒸民，存亡未可知也。今宜取见在财赋以给之，不必践前言而希苟悦。”<br /><br />&nbsp;&nbsp;&nbsp;&nbsp;末帝然之。及其行赏，虽不惬于军士，然洛阳户民获免鞭笞之苦，由专美之敷扬<br /><br />&nbsp;&nbsp;&nbsp;&nbsp;也。寻转给事中，明年，迁兵部侍郎、端明殿学士，未几，改检校尚书右仆射、<br /><br />&nbsp;&nbsp;&nbsp;&nbsp;守秘书监，充宣徽北院使。高祖入洛，以例除名。三年，复授卫尉少卿，继迁鸿<br /><br />&nbsp;&nbsp;&nbsp;&nbsp;胪、大理卿。开运中，以病卒，时年六十二。<br /><br />&nbsp;&nbsp;&nbsp;&nbsp;专美之远祖本出姑臧大房，与清河小房崔氏、北祖第二房卢氏、昭国郑氏为<br /><br />&nbsp;&nbsp;&nbsp;&nbsp;四望族，皆不以才行相尚，不以轩冕为贵，虽布衣徒步，视公卿蔑如也。男女婚<br /><br />&nbsp;&nbsp;&nbsp;&nbsp;嫁，不杂他姓，欲聘其族，厚赠金帛始许焉。唐太宗曾降诏以戒其弊风，终莫能<br /><br />&nbsp;&nbsp;&nbsp;&nbsp;改。其间有未达者，必曰：“姓崔、卢、李、郑了，余复何求耶！”其远者，则<br /><br />&nbsp;&nbsp;&nbsp;&nbsp;邈在天表，溉羟Ю铮人罕造其门，浮薄自大，皆此类也。唯专美未尝以氏族形<br /><br />&nbsp;&nbsp;&nbsp;&nbsp;于口吻，见寒素士大夫，恒恂恂如也，人以此多之。专美职岐下，曾梦具裳简立<br /><br />&nbsp;&nbsp;&nbsp;&nbsp;嵩山之顶。及为端明殿学士，学士李崧同列而班在其上，因以所梦告崧，且言：<br /><br />&nbsp;&nbsp;&nbsp;&nbsp;“某非德非勋，安可久居此位，处吾子之首乎！”因恳求他官，寻移宣徽使，崧<br /><br />&nbsp;&nbsp;&nbsp;&nbsp;深德之。及高祖临朝，崧为枢密使，与桑维翰同列，维翰与专美亦有旧，乃协力<br /><br />&nbsp;&nbsp;&nbsp;&nbsp;以奏之，遂复朝序，位至九卿。专美曾使闽中，遇风水漂至两浙，逾岁无恙而还，<br /><br />&nbsp;&nbsp;&nbsp;&nbsp;至是善终，人以为神道福谦之所致也。<br /><br />&nbsp;&nbsp;&nbsp;&nbsp;卢詹，字楚良，京兆长安人也。唐天v中，为河中从事。庄宗即位，擢为员<br /><br />&nbsp;&nbsp;&nbsp;&nbsp;外郎、知制诰，迁中书舍人。天成中，拜礼部侍郎、知贡举，历御史中丞、兵部<br /><br />&nbsp;&nbsp;&nbsp;&nbsp;侍郎、尚书左丞、工部尚书。詹性刚直，议论不避权贵，执政者常恶之。天福初，<br /><br />&nbsp;&nbsp;&nbsp;&nbsp;拜礼部尚书，分司洛下，与右仆射卢质、散骑常侍卢重俱在西都，数相过从。三<br /><br />&nbsp;&nbsp;&nbsp;&nbsp;人俱嗜酒，好游山水，塔庙林亭花竹之地，无不同往，酣饮为乐，人无间然，洛<br /><br />&nbsp;&nbsp;&nbsp;&nbsp;中朝士目为“三卢会”。常委顺性命，不营财利。开运初，卒于洛阳。詹家无长<br /><br />&nbsp;&nbsp;&nbsp;&nbsp;物，丧具不给，少帝闻之，赐布帛百段，粟麦百斛，方能襄其葬事。赠太子少保。<br /><br />&nbsp;&nbsp;&nbsp;&nbsp;崔，字子文，博陵安平人。累世冠冕。曾祖元受，举进士，直史馆。祖铢，<br /><br />&nbsp;&nbsp;&nbsp;&nbsp;安、濮二州刺史。父涿，刑部郎中。少好学，梁贞明三年，举进士甲科，为开<br /><br />&nbsp;&nbsp;&nbsp;&nbsp;封尹王瓒从事。性至孝，父涿有疾，谓亲友曰：“死生有命，无医为也。”<br /><br />&nbsp;&nbsp;&nbsp;&nbsp;侍之衣不解带，有宾至，必拜泣告于门外，请方便劝其进药，涿终莫之从。及丁<br /><br />&nbsp;&nbsp;&nbsp;&nbsp;忧，哀毁过制。明宗朝，授监察御史，不应命，逾年诏再下，乃就列焉。累迁都<br /><br />&nbsp;&nbsp;&nbsp;&nbsp;官郎中、翰林学士。天福初，以户部侍郎为学士承旨。尝草制，为宰相桑维翰所<br /><br />&nbsp;&nbsp;&nbsp;&nbsp;改，以唐故事，学士草制有所改者，当罢职，乃引经据争，维翰不能诘，命权<br /><br />&nbsp;&nbsp;&nbsp;&nbsp;知二年贡举。时有进士孔英者，素有丑行，为当时所恶，受命往见维翰，维翰<br /><br />&nbsp;&nbsp;&nbsp;&nbsp;语素简，谓曰：“孔英来矣。”不谕其意，以谓维翰以孔英为言，乃考英及<br /><br />&nbsp;&nbsp;&nbsp;&nbsp;第，物议大以为非，遂罢学士，拜尚书左丞，迁太常卿。后以风痹改太子宾客，<br /><br />&nbsp;&nbsp;&nbsp;&nbsp;分司西京。卒年六十八。<br /><br />&nbsp;&nbsp;&nbsp;&nbsp;平生所著文章、碑诔、制诏甚多，人有借本传写者，则曰：“有前贤，有<br /><br />&nbsp;&nbsp;&nbsp;&nbsp;来者，奚用此为！”凡受托而作者，必亲札致之，即焚其藁，惧泄人之假手也。<br /><br />&nbsp;&nbsp;&nbsp;&nbsp;笑不至矧，怒不至詈，接新进后生，未尝无诲焉。群居公会端坐寡言，尝云非<br /><br />&nbsp;&nbsp;&nbsp;&nbsp;止致人爱憎，且或干人祖祢之讳。指命仆役，亦用礼节，盛暑祁寒，不使冒犯。<br /><br />&nbsp;&nbsp;&nbsp;&nbsp;尝自话于知友云：“某少时，梦二人前引行路，一人计地里，曰：‘一舍矣，可<br /><br />&nbsp;&nbsp;&nbsp;&nbsp;以止。’一人曰：‘此君当更进三十有八里。’复行如所言，二人皆止之，俄而<br /><br />&nbsp;&nbsp;&nbsp;&nbsp;惊觉。”常识是梦，以为定命之限，故六十七请退，明年果终焉。<br /><br />&nbsp;&nbsp;&nbsp;&nbsp;兄，有隐德，好释氏，闲居滑州。尝欲访人于白马津北，及临岸，叹曰：<br /><br />&nbsp;&nbsp;&nbsp;&nbsp;“波势汹涌如此，安可济乎！”乃止。后征拜左拾遗，辞疾不赴。<br /><br />&nbsp;&nbsp;&nbsp;&nbsp;薛融，汾州平遥人。性纯和，以儒学为业。初从云州帅李存璋为幕职，唐庄<br /><br />&nbsp;&nbsp;&nbsp;&nbsp;宗平河南，历郓、徐二镇从事。明宗初，授华州节度判官。长兴四年，入为右补<br /><br />&nbsp;&nbsp;&nbsp;&nbsp;阙，直宏文馆，岁余，改河东观察判官，会高祖镇太原，遂居于幕府。清泰末，<br /><br />&nbsp;&nbsp;&nbsp;&nbsp;高祖将举义，延宾席而历问之，次及融，对曰：“融本儒生，只曾读三五卷书，<br /><br />&nbsp;&nbsp;&nbsp;&nbsp;至于军旅之事，进退存亡之机，未之学也。”座中耸然。及登极，迁尚书吏部郎<br /><br />&nbsp;&nbsp;&nbsp;&nbsp;中兼侍御史知杂事。天福二年，自左谏议大夫迁中书舍人，自以文学非优，不敢<br /><br />&nbsp;&nbsp;&nbsp;&nbsp;拜命，复为谏议。时诏修西京大内，融以邺下用兵，国用不足，上疏复罢之，<br /><br />&nbsp;&nbsp;&nbsp;&nbsp;（《通鉴》：薛融谏曰：“今宫室虽经焚毁，犹侈于帝尧之茅茨；所费虽寡，犹<br /><br />&nbsp;&nbsp;&nbsp;&nbsp;多于汉文之露台。况魏城未下，公私困窘，诚非陛下修宫馆之日。俟海内平宁，<br /><br />&nbsp;&nbsp;&nbsp;&nbsp;修之未晚。）优诏嘉许。俄转御史中丞，秩满改尚书右丞，分司西都。天福六年，<br /><br />&nbsp;&nbsp;&nbsp;&nbsp;以疾卒，年六十余。<br /><br />&nbsp;&nbsp;&nbsp;&nbsp;曹国珍，字彦辅，幽州固安人也。曾祖蔼，祖蟾，父绚，代袭儒素。国珍少<br /><br />&nbsp;&nbsp;&nbsp;&nbsp;值燕蓟乱离，因落发被缁，客于河西延州，高万兴兄弟皆好文，辟为从事。国珍<br /><br />&nbsp;&nbsp;&nbsp;&nbsp;常以文章自许，求贡礼闱，且掌书奏，期年，入为左拾遗，累迁至尚书郎。每与<br /><br />&nbsp;&nbsp;&nbsp;&nbsp;人交，倾财无吝。性颇刚僻，经艺史学，非其所长，好自矜f，多上章疏，文字<br /><br />&nbsp;&nbsp;&nbsp;&nbsp;差误，数数有之，为缙绅所诮。高祖在藩时，尝通私谒，以兄事之。及即位，国<br /><br />&nbsp;&nbsp;&nbsp;&nbsp;珍自比于严陵，上表叙旧，由是自吏部郎中拜左谏议大夫、给事中。（《欧阳史<br /><br />&nbsp;&nbsp;&nbsp;&nbsp;・张彦泽传》：国珍与御史中丞王易简率三院御史诣阁门，连疏论张彦泽，不报。）<br /><br />&nbsp;&nbsp;&nbsp;&nbsp;又求为御史中丞，时宰政不复为请，国珍衔之。李崧之母薨，遣诸弟护丧归葬深<br /><br />&nbsp;&nbsp;&nbsp;&nbsp;州，崧既起复，乃出北郊路隅设奠，公卿大夫皆送丧而出，国珍固争不行，众咸<br /><br />&nbsp;&nbsp;&nbsp;&nbsp;推其谠直。高祖晏驾，朝廷以宰臣冯道为山陵使，及灵既发，国珍上疏言：<br /><br />&nbsp;&nbsp;&nbsp;&nbsp;“冯道既为山陵使，不得复入都城，请除外佐，以桑维翰入辅。李崧请罢相位，<br /><br />&nbsp;&nbsp;&nbsp;&nbsp;俾持丧制。”少帝览奏，以所言侵越，出为陕州行军司马。至任悒怏，遘疾而卒。<br /><br />&nbsp;&nbsp;&nbsp;&nbsp;张仁愿，字善政，开封陈留人也。祖，唐右武卫大将军。父存敬，梁河中<br /><br />&nbsp;&nbsp;&nbsp;&nbsp;节度观察留后，累赠中书令，《梁书》有传。仁愿梁贞明初，以勋臣之子起家为<br /><br />&nbsp;&nbsp;&nbsp;&nbsp;卫尉寺主簿，改著作佐郎、左赞善大夫，赐绯鱼袋。唐同光初，迁大理正。天成<br /><br />&nbsp;&nbsp;&nbsp;&nbsp;元年，自将作少监转大理少卿。长兴中，历昭武、归德两镇节度判官。四年，复<br /><br />&nbsp;&nbsp;&nbsp;&nbsp;入为大理少卿。清泰中，除殿中监。天福五年，拜大理卿。八年，转光禄卿。仁<br /><br />&nbsp;&nbsp;&nbsp;&nbsp;愿性温雅，明法书，累居详刑之地，议谳疑狱，号为称职。兄仁颖，梁朝仕至诸<br /><br />&nbsp;&nbsp;&nbsp;&nbsp;卫将军，中年以风恙废于家凡十余年，仁愿事之，出告反面，如严父焉，士大夫<br /><br />&nbsp;&nbsp;&nbsp;&nbsp;推为孝友。仁颖善理家，勤而且约，妇女衣不曳地，什物多历年所，如新市焉。<br /><br />&nbsp;&nbsp;&nbsp;&nbsp;仁愿开运元年再为大理卿，时隰州刺史王澈犯赃，朝廷以澈功臣之后，欲宥之，<br /><br />&nbsp;&nbsp;&nbsp;&nbsp;仁愿累执奏不移，竟遣伏法，议者赏之。开运二年，以疾卒，年五十一。赠秘书<br /><br />&nbsp;&nbsp;&nbsp;&nbsp;监。<br /><br />&nbsp;&nbsp;&nbsp;&nbsp;赵熙，字绩巨，唐宰相齐国公光逢之犹子也。起家授秘书省校书郎，唐天成<br /><br />&nbsp;&nbsp;&nbsp;&nbsp;中，累迁至起居郎。数上章言事，以称旨寻除南省正郎。天福中，承诏与张昭远<br /><br />&nbsp;&nbsp;&nbsp;&nbsp;等修《唐史》，竟集其功。开运中，自兵部郎中授右谏议大夫，赏笔削之功也。<br /><br />&nbsp;&nbsp;&nbsp;&nbsp;及契丹入汴，遣使于晋州率配豪民钱币，以实行橐。始受命之日，条制甚严，熙<br /><br />&nbsp;&nbsp;&nbsp;&nbsp;出于衣冠之族，性素轻急，既畏契丹峻法，乃穷力搜索，人甚苦之。及晋之三军<br /><br />&nbsp;&nbsp;&nbsp;&nbsp;杀副使骆从朗，（《通鉴》：契丹以节度副使骆从朗知晋州事，大将药可俦杀从<br /><br />&nbsp;&nbsp;&nbsp;&nbsp;朗。）百姓相率持仗害熙于馆舍，识者伤之。<br /><br />&nbsp;&nbsp;&nbsp;&nbsp;李遐，兖州人也。少为儒，有节操。历数镇从事，及升朝，累迁尚书库部员<br /><br />&nbsp;&nbsp;&nbsp;&nbsp;外郎。高祖即位，以皇子重V保洛邑，知遐强干有守，除为西京留守判官，使<br /><br />&nbsp;&nbsp;&nbsp;&nbsp;之佐理，复重其廉勤，兼委监西京左藏库。会张从宾作乱，使人辇取缯帛以赏群<br /><br />&nbsp;&nbsp;&nbsp;&nbsp;逆，遐曰：“不奉诏书，安敢承命！”遂为其下所害。高祖闻而叹惜，赙赠加等，<br /><br />&nbsp;&nbsp;&nbsp;&nbsp;仍赠右谏议大夫。其母田氏，封京兆郡太君，仍给遐所食月俸，终母余年。其子<br /><br />&nbsp;&nbsp;&nbsp;&nbsp;俟服阕与官。后又遣兖州节度使李从温就其旧业，赐牲币绵帛等物，以旌其忠也。<br /><br />&nbsp;&nbsp;&nbsp;&nbsp;尹玉羽，京兆长安人。唐天福中，随计京师，甚有文称。会有苴杖之丧，累<br /><br />&nbsp;&nbsp;&nbsp;&nbsp;岁羸疾，冬不释菅屦，期不变倚庐。制阕，隐居杜门，无仕宦之意。梁贞明中，<br /><br />&nbsp;&nbsp;&nbsp;&nbsp;刘辟为保大军节度判官，历雍、汴、滑、兖从事。（案：以下有阙。考宋黎持<br /><br />&nbsp;&nbsp;&nbsp;&nbsp;《移石经纪》：石经旧在务本坊，自天v中韩建筑新城，而石经委弃于野。至朱<br /><br />&nbsp;&nbsp;&nbsp;&nbsp;梁时，刘守长安，从幕吏尹玉羽之请，辇入城中，置于此地，即唐尚书省之西<br /><br />&nbsp;&nbsp;&nbsp;&nbsp;隅也。）唐清泰中，为光禄少卿，退归秦中，以林泉诗酒自乐，自号自然先生。<br /><br />&nbsp;&nbsp;&nbsp;&nbsp;宰臣张延朗手书而召，高卧不从，谓人曰：“庶孽代宗，不可仕也。”及高祖入<br /><br />&nbsp;&nbsp;&nbsp;&nbsp;洛，即受诏而来，以所著《自然经》五卷贡之，且告其老。即日玺书褒美，颁其<br /><br />&nbsp;&nbsp;&nbsp;&nbsp;器币，授少府监致仕，月给俸钱及冬春二时服。天福中，卒，有《武库集》五十<br /><br />&nbsp;&nbsp;&nbsp;&nbsp;卷行于世。<br /><br />&nbsp;&nbsp;&nbsp;&nbsp;郑云叟，本名遨，云叟其字也，以唐明宗庙讳，故世传其字焉，本南燕人也。<br /><br />&nbsp;&nbsp;&nbsp;&nbsp;少好学，耿介不屈。唐昭宗朝，尝应进士举，不第，因欲携妻子隐于林壑，其妻<br /><br />&nbsp;&nbsp;&nbsp;&nbsp;非之，不肯行，云叟乃薄游诸郡，获数百缗以赡其家，辞诀而去。寻入少室山，<br /><br />&nbsp;&nbsp;&nbsp;&nbsp;著《拟峰诗》三十六章，以导其趣，人多传之。后妻以书达意，劝其还家，云叟<br /><br />&nbsp;&nbsp;&nbsp;&nbsp;未尝一览，悉投于火，其绝累如此。俄闻西岳有五Q松，沦脂千年，能去三尸，<br /><br />&nbsp;&nbsp;&nbsp;&nbsp;因居于华阴。与李道殷、罗隐之友善，时人目为“三高士”。道殷有钓鱼之术，<br /><br />&nbsp;&nbsp;&nbsp;&nbsp;钩而不饵，又能化易金石，无所不至，云叟恒目睹其事，信而不求。云叟与梁室<br /><br />&nbsp;&nbsp;&nbsp;&nbsp;权臣李振善，振欲禄之，拒而不诺，及振南迁，云叟千里徒步以省之，识者高焉。<br /><br />&nbsp;&nbsp;&nbsp;&nbsp;后妻儿继谢，每闻凶服，一哭而止。时惟青衿二童子、一琴、一鹤，从其游处。<br /><br />&nbsp;&nbsp;&nbsp;&nbsp;好棋塞之戏，遇同侣则以昼继夜，虽寒风大雪，临檐对局，手足皲裂，亦无倦焉。<br /><br />&nbsp;&nbsp;&nbsp;&nbsp;唐天成中，召拜左拾遗，不起。与罗隐之朝夕游处，隐之以药术取利，云叟以山<br /><br />&nbsp;&nbsp;&nbsp;&nbsp;田自给，俱好酒能诗，善长啸。有大瓠，云可辟寒暑，置酒于其中，经时味不坏，<br /><br />&nbsp;&nbsp;&nbsp;&nbsp;日携就花木水石之间，一酌一咏。尝因酒酣联句，郑曰：“一壶天上有名物，两<br /><br />&nbsp;&nbsp;&nbsp;&nbsp;个世间无事人。”罗曰：“醉却隐之、云叟外，不知何处是天真。”高祖即位，<br /><br />&nbsp;&nbsp;&nbsp;&nbsp;闻其名，遣使赍书致礼，征为右谏议大夫，云叟称疾不起，上表陈谢。高祖览表<br /><br />&nbsp;&nbsp;&nbsp;&nbsp;嘉之，赐近臣传观，寻赐号逍遥先生，以谏议大夫致仕，月给俸禄。云叟好酒，<br /><br />&nbsp;&nbsp;&nbsp;&nbsp;尝为《咏酒诗》千二百言，海内好名者书于缣缃，以为赠贶。复有越千里之外，<br /><br />&nbsp;&nbsp;&nbsp;&nbsp;使画工潜写其形容列为屏障者焉。其为时望所重也如此。天福末，以寿终，时年<br /><br />&nbsp;&nbsp;&nbsp;&nbsp;七十四。有文集二十卷行于世。<br /><br />&nbsp;&nbsp;&nbsp;&nbsp;史臣曰：自古攀龙鳞，附凤翼，坐达于云衢者，岂独丰沛之士哉！苟怀才抱<br /><br />&nbsp;&nbsp;&nbsp;&nbsp;器，适会兴王，亦可以取贵于一时，如卢质而下数君子是也。至如国珍之谠直，<br /><br />&nbsp;&nbsp;&nbsp;&nbsp;仁愿之友悌，赵、李二子没于王事，皆无忝于士林矣。唯玉羽之贞退，云叟之肥<br /><br />&nbsp;&nbsp;&nbsp;&nbsp;遁，足可以奔竞之风，激高尚之节也。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100481);">加入书签</a><a
                        href="100463.html">上一页</a>&larr;<a href="index.html">返回列表</a>&rarr;<a
                            href="100498.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100463.html"; var next_page = "100498.html"; var index_page = "index.html"; var sortid = "9"; var article_id = "544"; var chapter_id = "100481"; var articlename = "旧五代史"; var chaptername = " 卷九十三（晋书） 列传八"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>