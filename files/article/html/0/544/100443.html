<!DOCTYPE html>
<html>
<head>
<meta charset="gbk" />
<title>旧五代史- 卷九十一（晋书） 列传六-在线阅读-哈西文学网</title>
<meta name="keywords" content="薛居正，旧五代史， 卷九十一（晋书） 列传六全文， 卷九十一（晋书） 列传六在线阅读 哈西文学网" />
<meta name="description" content="哈西文学网提供薛居正的旧五代史  卷九十一（晋书） 列传六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100443.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100443.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十一（晋书） 列传六</h1>
            <div class="link xb">
                <a href="100426.html">上一页</a>&larr;<a href="index.html">返回列表</a>&rarr;<a
                    href="100463.html">下一页</a></div>			
            <div id="BookText">&nbsp;&nbsp;&nbsp;&nbsp;房知温，字伯玉，兖州瑕丘人也。少有勇力，籍名于本军，为赤甲都官健。<br /><br />&nbsp;&nbsp;&nbsp;&nbsp;（《玉堂闲话》：知温少年，与外弟徐某为盗于兖、郓之境。）梁将葛从周镇其<br /><br />&nbsp;&nbsp;&nbsp;&nbsp;地，选置麾下。时部将牛存节屯于镇，好共，每求辨采者，知温以善博见推，<br /><br />&nbsp;&nbsp;&nbsp;&nbsp;因得侍左右，遂熟于存节。及王师范遣刘据兖州，梁祖命存节将兵讨之，知温<br /><br />&nbsp;&nbsp;&nbsp;&nbsp;夕缒出奔，存节喜而纳焉。明夜，窃良马一驷，复入城，乃擢为裨将。降，<br /><br />&nbsp;&nbsp;&nbsp;&nbsp;隶于同州刘知俊，知俊补为克和军使。知俊奔岐，改隶魏州杨师厚，以为马步军<br /><br />&nbsp;&nbsp;&nbsp;&nbsp;校，渐升至亲随指挥使，继加检校司空。庄宗入魏，赐姓，名绍英，改天雄军马<br /><br />&nbsp;&nbsp;&nbsp;&nbsp;步都指挥使，加检校司徒、澶州刺史、行台右千牛卫大将军。庄宗平梁，历曹、<br /><br />&nbsp;&nbsp;&nbsp;&nbsp;贝州刺史，权充东北面蕃汉马步都虞候，遣戍瓦桥关。明宗自邺入洛，知温与王<br /><br />&nbsp;&nbsp;&nbsp;&nbsp;晏球首赴焉。明宗自总管府署知温滑州两使留后。天成元年，授兖州节度使。明<br /><br />&nbsp;&nbsp;&nbsp;&nbsp;宗即位，诏充北面招讨，屯于卢台军。以卢文进来归，加特进、同平章事，赏招<br /><br />&nbsp;&nbsp;&nbsp;&nbsp;讨之功也。后除乌震为招讨副使，代知温归镇。知温怒震遽至，有怨言，因纵博，<br /><br />&nbsp;&nbsp;&nbsp;&nbsp;诱牙兵杀震于席上。会次将安审通保骑军隔河按甲不动，知温惧不济，乃束身渡<br /><br />&nbsp;&nbsp;&nbsp;&nbsp;水，复结审通，逐其乱军以奏。时朝廷姑息知温，下诏于邺尽杀军士家口老幼凡<br /><br />&nbsp;&nbsp;&nbsp;&nbsp;数万，清漳为之变色。寻诏遣知温就便之镇，以安反侧。俄改徐州节度使，加兼<br /><br />&nbsp;&nbsp;&nbsp;&nbsp;侍中。会朝廷起兵伐高季兴，授荆南招讨使，知行府事。寻丁母忧，起复云麾将<br /><br />&nbsp;&nbsp;&nbsp;&nbsp;军，墨\即戎，竟无功而还。长兴中，节制文阳。越二年，除平卢军节度使，累<br /><br />&nbsp;&nbsp;&nbsp;&nbsp;官至开府仪同三司、检校太师、兼中书令，封东平王，食邑五千户，食实封三百<br /><br />&nbsp;&nbsp;&nbsp;&nbsp;户。天福元年冬十二月辛巳，卒于镇。赠太尉，归葬于瑕丘，诏立神道碑。<br /><br />&nbsp;&nbsp;&nbsp;&nbsp;知温性粗犷，动罕由礼。每迎待王人，不改戎服，寡言笑，多纵左右排辱宾<br /><br />&nbsp;&nbsp;&nbsp;&nbsp;僚，他日知误，亦无愧色。始与唐末帝尝失意于杯盘间，以白刃相恐，及末帝即<br /><br />&nbsp;&nbsp;&nbsp;&nbsp;位，知温忧甚，末帝乃封王爵以宁之也。知温径赴洛阳，申其宿过，且感新恩，<br /><br />&nbsp;&nbsp;&nbsp;&nbsp;末帝开怀以厚礼慰而遣之。及还郡，厚敛不已，积货数百万，治第于南城，出则<br /><br />&nbsp;&nbsp;&nbsp;&nbsp;以妓乐相随，任意所之，曾不以政事为务。有幕客颜b者，正直之士也，委曲陈<br /><br />&nbsp;&nbsp;&nbsp;&nbsp;其利病，知温不能用焉。及高祖建义入洛，尚不即进献，耀兵于牙帐之下，b正<br /><br />&nbsp;&nbsp;&nbsp;&nbsp;色谓曰：“清泰富有天下，多力善战，岂明公之比！而天运有归，坐成灰烬。今<br /><br />&nbsp;&nbsp;&nbsp;&nbsp;青州迁延不贡，何以求安？千百武夫，无足为恃，深为大王之所忧也。”知温遂<br /><br />&nbsp;&nbsp;&nbsp;&nbsp;驰表称贺，青人乃安。未几，以沈湎成疾而卒，部曲将吏分其所聚，例为富室。<br /><br />&nbsp;&nbsp;&nbsp;&nbsp;b又劝其子彦儒进钱十万贯，以助国用，朝廷除彦儒为沂州刺史。其家幸获保全，<br /><br />&nbsp;&nbsp;&nbsp;&nbsp;皆b之力也。<br /><br />&nbsp;&nbsp;&nbsp;&nbsp;王建立，辽州榆社人也。曾祖秋，祖嘉，父弁，累赠太保。建立少鸷猛无检。<br /><br />&nbsp;&nbsp;&nbsp;&nbsp;明宗领代州刺史，擢为虞候将。庄宗镇晋阳，以诸陵在代郡，遣女使飨祭，其下<br /><br />&nbsp;&nbsp;&nbsp;&nbsp;有扰于民者，建立必捕而笞之。庄宗怒，令收之，为明宗所护而免，由是知名。<br /><br />&nbsp;&nbsp;&nbsp;&nbsp;明宗历迁藩镇，皆署为牙门都校，累奏加检校司空。及明宗为魏军所迫，时皇后<br /><br />&nbsp;&nbsp;&nbsp;&nbsp;曹氏、淑妃王氏在常山，使建立杀其监护并部下兵，故明宗家属因而保全。及即<br /><br />&nbsp;&nbsp;&nbsp;&nbsp;位，以功授镇州节度副使，加检校司徒，旋为留后。未几，正授节旄，继加检校<br /><br />&nbsp;&nbsp;&nbsp;&nbsp;太尉、同平章事。会王都据中山叛，密使通弟兄之好。（《通鉴》：王都阴与谋<br /><br />&nbsp;&nbsp;&nbsp;&nbsp;复河北故事，建立阳许而密奏之。）安重诲素与建立不协，知其事，奏之。明宗<br /><br />&nbsp;&nbsp;&nbsp;&nbsp;虑陷建立，寻征赴阙，（《通鉴》：建立奏重诲专权，求入朝面言其状，帝召之。）<br /><br />&nbsp;&nbsp;&nbsp;&nbsp;拜右仆射兼中书侍郎、平章事、判盐铁户部度支，充集贤殿大学士。天成四年，<br /><br />&nbsp;&nbsp;&nbsp;&nbsp;出为青州节度使。五年，移镇上党，辞不赴任，请退居丘园，制以太子少保致仕，<br /><br />&nbsp;&nbsp;&nbsp;&nbsp;建立自是郁郁不得志。长兴中，尝欲求见，中旨不许，皆重诲蔽之也。清泰初，<br /><br />&nbsp;&nbsp;&nbsp;&nbsp;末帝召赴阙，授天平军节度使。建立少历军校，职当捕盗，及位居方伯，为政严<br /><br />&nbsp;&nbsp;&nbsp;&nbsp;烈。闾里有恶迹者，必族而诛之，其刑失于入者，不可胜纪，故当时人目之为“<br /><br />&nbsp;&nbsp;&nbsp;&nbsp;王垛叠”，言杀其人而积其尸也。后闻末帝失势，杀副使李彦S及从事一人，报<br /><br />&nbsp;&nbsp;&nbsp;&nbsp;其私怨，人甚鄙之。高祖即位，再为青州节度使，累加检校太尉、兼中书令。建<br /><br />&nbsp;&nbsp;&nbsp;&nbsp;立晚年，归心释氏，饭僧营寺，戒杀慎狱，民稍安之。天福二年，封临淄王。明<br /><br />&nbsp;&nbsp;&nbsp;&nbsp;年，封东平王。五年，入觐，高祖曰：“三纪前老兄，宜赐不拜。”仍许肩舆入<br /><br />&nbsp;&nbsp;&nbsp;&nbsp;朝，上殿则使二宦者掖之，论者荣之。寻表乞休致，高祖不允。乃授潞州节度使，<br /><br />&nbsp;&nbsp;&nbsp;&nbsp;割辽、沁二州为上党属郡，加检校太师，进封韩王，以光其故里。至镇逾月而疾<br /><br />&nbsp;&nbsp;&nbsp;&nbsp;作，有大星坠于府署，建立即召宾介竺岳草遗章，又谓其子守恩曰：“榆社之地，<br /><br />&nbsp;&nbsp;&nbsp;&nbsp;桑梓存焉，桑以养生，梓以送死。余生为寿宫，刻铭石室，死当速葬，葬必从俭，<br /><br />&nbsp;&nbsp;&nbsp;&nbsp;违吾是言，非孝也。”旋以病笃而卒，年七十。册赠尚书令。建立先人之坟在于<br /><br />&nbsp;&nbsp;&nbsp;&nbsp;榆社，其岗阜重复，松桧蔼然，占者云“后必出公侯”，故建立自为墓，恐子孙<br /><br />&nbsp;&nbsp;&nbsp;&nbsp;易之也。子守恩，《周书》有传。<br /><br />&nbsp;&nbsp;&nbsp;&nbsp;康福，蔚州人，世为本州军校。祖嗣，蕃汉都知兵马使，累赠太子太师。父<br /><br />&nbsp;&nbsp;&nbsp;&nbsp;公政，历职至平塞军使，累赠太傅。福便弓马，少事后唐武皇，累补军职，充承<br /><br />&nbsp;&nbsp;&nbsp;&nbsp;天军都监。庄宗嗣位，尝谓左右曰：“我本蕃人，以羊马为活业。彼康福者，体<br /><br />&nbsp;&nbsp;&nbsp;&nbsp;貌丰厚，宜领财货，可令总辖马牧。”由是署为马坊使，大有蕃息。及明宗为乱<br /><br />&nbsp;&nbsp;&nbsp;&nbsp;兵所迫，将离魏县，会福牧小坊马数千匹于相州，乃驱而归。明宗即位，授飞龙<br /><br />&nbsp;&nbsp;&nbsp;&nbsp;使，俄转磁州刺史，充襄州兵马都监。寻以江陵叛命，朝廷举兵伐之，以福为荆<br /><br />&nbsp;&nbsp;&nbsp;&nbsp;南道行营兵马都监，俄以王师无功而还。福善诸蕃语，明宗视政之暇，每召入便<br /><br />&nbsp;&nbsp;&nbsp;&nbsp;殿，谘访时之利病，福即以蕃语奏之。枢密使重诲恶焉，常面戒之曰：“康福但<br /><br />&nbsp;&nbsp;&nbsp;&nbsp;乱奏事，有日斩之！”福惧。会灵武兵马留后韩浔，以人情不协，虑为所图，上<br /><br />&nbsp;&nbsp;&nbsp;&nbsp;表请帅，制加福光禄大夫、检校司空，行凉州刺史，充朔方、河西等军节度，灵<br /><br />&nbsp;&nbsp;&nbsp;&nbsp;威雄警甘肃等州观察处置、管内营田、押蕃落、温池榷税等使。福之是拜，盖重<br /><br />&nbsp;&nbsp;&nbsp;&nbsp;诲嫉而出之，福泣而辞之。明宗宣重诲别与商议，重诲奏曰：“臣累奉圣旨，令<br /><br />&nbsp;&nbsp;&nbsp;&nbsp;与康福一事，今福骤升节镇，更欲何求！况已有成命，难于改移。”明宗不得已，<br /><br />&nbsp;&nbsp;&nbsp;&nbsp;谓福曰：“重诲不肯，非朕意也。”福辞，明宗曰：“朕遣兵援助，勿过忧也。”<br /><br />&nbsp;&nbsp;&nbsp;&nbsp;因令将军牛知柔领兵送赴镇。行次青岗峡，会大雪，令人登山望之，见川下烟火，<br /><br />&nbsp;&nbsp;&nbsp;&nbsp;吐蕃数千帐在焉，寇不之觉，因分军三道以掩之。蕃众大骇，弃帐幕而走，杀之<br /><br />&nbsp;&nbsp;&nbsp;&nbsp;殆尽，获玉璞、羊马甚多。到镇岁余，西戎皆款附，改赐福耀忠匡定保节功臣，<br /><br />&nbsp;&nbsp;&nbsp;&nbsp;累加官爵。福镇灵武凡三岁，每岁大稔，仓储盈羡，有马千驷，因为人所谮。安<br /><br />&nbsp;&nbsp;&nbsp;&nbsp;重诲奏曰：“累据使臣所言，康福大有宝货，必负朝廷。”明宗密遣人谓曰：“<br /><br />&nbsp;&nbsp;&nbsp;&nbsp;朕何负于卿，而有异心耶！”福奏曰：“臣受国重恩，有死无贰，岂愿负于圣人，<br /><br />&nbsp;&nbsp;&nbsp;&nbsp;此必谗人之言也。”因表乞入觐，不允。及再上章，随而赴阙，移授彰义军节度<br /><br />&nbsp;&nbsp;&nbsp;&nbsp;使，又转州，检校太傅。清泰中，移镇秦州，加特进、开国侯，充西面都部署。<br /><br />&nbsp;&nbsp;&nbsp;&nbsp;高祖受命，就加检校太尉、开国公。未几，又加同平章事。及移领河中，加兼侍<br /><br />&nbsp;&nbsp;&nbsp;&nbsp;中。以天和节入觐，改赐输忠守正翊亮功臣，加开府仪同三司，增食邑至五千户，<br /><br />&nbsp;&nbsp;&nbsp;&nbsp;实封五百户。久之，受代归阙。天福七年秋，卒于京师，年五十八。赠太师，谥<br /><br />&nbsp;&nbsp;&nbsp;&nbsp;曰武安。<br /><br />&nbsp;&nbsp;&nbsp;&nbsp;福无军功，属明宗龙跃，有际会之幸，擢自小校，暴为贵人，每食非羊之全<br /><br />&nbsp;&nbsp;&nbsp;&nbsp;髀不能饫腹，与士大夫交言，懵无所别。在天水日，尝有疾，幕客谒问，福拥衾<br /><br />&nbsp;&nbsp;&nbsp;&nbsp;而坐。客有退者，谓同列曰：“锦衾烂兮！”福闻之，遽召言者，怒视曰：“吾<br /><br />&nbsp;&nbsp;&nbsp;&nbsp;虽生于塞下，乃唐人也，何得以为烂奚！”因叱出之，由是诸客不敢措辞。复有<br /><br />&nbsp;&nbsp;&nbsp;&nbsp;末客姓骆，其先与后唐懿祖来自金山府，因公宴，福谓从事辈曰：“骆评事官则<br /><br />&nbsp;&nbsp;&nbsp;&nbsp;卑，门族甚高，真沙陀也。”闻者窃笑焉。<br /><br />&nbsp;&nbsp;&nbsp;&nbsp;子三人：长曰延沼，历随、泽二州刺史；次曰延泽、延寿，俱历内职焉。<br /><br />&nbsp;&nbsp;&nbsp;&nbsp;安彦威，字国俊，代州崞县人。少时以军卒得隶唐明宗麾下，彦威性善射，<br /><br />&nbsp;&nbsp;&nbsp;&nbsp;颇谙兵法，明宗爱之，累历藩镇。彦威常为衙将，所至以谨厚见称。明宗入立，<br /><br />&nbsp;&nbsp;&nbsp;&nbsp;秦王从荣镇邺都，以彦威为护圣指挥使。从荣判六军，彦威入司禁卫，遥领镇州<br /><br />&nbsp;&nbsp;&nbsp;&nbsp;节度使。高祖即位，尤倚彦威，即拜为北京留守，加同平章事。（《通鉴》：彦<br /><br />&nbsp;&nbsp;&nbsp;&nbsp;威入朝，上曰：“吾所重者信与义。昔契丹以义救我，我今以信报之。闻其征求<br /><br />&nbsp;&nbsp;&nbsp;&nbsp;不已，公能屈节奉之，深称朕意。”对曰：“陛下以苍生之故，犹卑辞厚币以事<br /><br />&nbsp;&nbsp;&nbsp;&nbsp;之，臣何屈节之有！”上悦。）移镇宋州。是时河决滑州，命彦威集丁夫塞之，<br /><br />&nbsp;&nbsp;&nbsp;&nbsp;彦威出私钱募民治堤，堤成，滑人赖之。迁西京留守。岁饥，彦威开仓廪赈饥，<br /><br />&nbsp;&nbsp;&nbsp;&nbsp;有犯法者，皆宽贷，民免于流散，彦威之力也。旋丁母忧，哀毁过制。少帝与契<br /><br />&nbsp;&nbsp;&nbsp;&nbsp;丹构衅，授彦威北面行营副都统，彦威悉率家财佐军，人称其忠。开运中，卒，<br /><br />&nbsp;&nbsp;&nbsp;&nbsp;赠太师。<br /><br />&nbsp;&nbsp;&nbsp;&nbsp;彦威与太妃为同宗，少帝以舅事之，彦威未尝自以为言。及卒，太妃与少帝<br /><br />&nbsp;&nbsp;&nbsp;&nbsp;临丧，人始知为国戚，闻者益重其人焉。<br /><br />&nbsp;&nbsp;&nbsp;&nbsp;李周，字通理，邢州内丘人也，唐潞州节度使抱真之后。曾祖融、祖毅、父<br /><br />&nbsp;&nbsp;&nbsp;&nbsp;矩，皆不仕。周年十六，为内丘捕贼将，以任侠自负。时河朔群盗充斥，南北交<br /><br />&nbsp;&nbsp;&nbsp;&nbsp;兵，行旅无援者不敢出郡邑。有士人卢岳，家于太原，携妻子囊橐寓于逆旅，进<br /><br />&nbsp;&nbsp;&nbsp;&nbsp;退无所保，唯与所亲相对流涕，周悯之，请援送以归。行经西山中，有贼夜于林<br /><br />&nbsp;&nbsp;&nbsp;&nbsp;麓间俟之，射卢岳，中其马。周大呼曰：“尔为谁耶？”贼闻其声，相谓曰：“<br /><br />&nbsp;&nbsp;&nbsp;&nbsp;李君至此矣。”即时散走。岳全其行装，至于家。周将辞去，岳谓周曰：“岳明<br /><br />&nbsp;&nbsp;&nbsp;&nbsp;历象，善知人。子有奇表，方颐隆准，眉目疏朗，身长七尺，乃将相之材也。河<br /><br />&nbsp;&nbsp;&nbsp;&nbsp;东李氏将有天下，子宜事之，以求富贵。”周辞以母老而归。既而梁将葛从周拔<br /><br />&nbsp;&nbsp;&nbsp;&nbsp;邢、常唐武皇麾兵南下，筑垒于青山口。周向背莫决，因思卢岳之言，乃投青<br /><br />&nbsp;&nbsp;&nbsp;&nbsp;山寨将张污落，武皇赏之，补万胜黄头军使。武皇之平云州，庄宗之战柏乡，周<br /><br />&nbsp;&nbsp;&nbsp;&nbsp;皆有功，迁匡霸都指挥使。庄宗入魏，率兵屯临河、杨刘，所至与士伍同甘苦。<br /><br />&nbsp;&nbsp;&nbsp;&nbsp;周尤善守备，一日奔母丧，以他将代之，既出，则其城将陷，庄宗即遣追之，使<br /><br />&nbsp;&nbsp;&nbsp;&nbsp;墨\从事。会庄宗北征，周与寺人焦彦宾守杨刘城，（《九国志・焦彦宾传》：<br /><br />&nbsp;&nbsp;&nbsp;&nbsp;彦宾字英服，沧州清池人。少聪敏，多智略，事武皇，尤所委信。及庄宗即位，<br /><br />&nbsp;&nbsp;&nbsp;&nbsp;迁左监门卫将军，充四方馆使，出护邢州军。）梁将王彦章以数万众攻之。周日<br /><br />&nbsp;&nbsp;&nbsp;&nbsp;夜乘城，躬当矢石，使人驰告庄宗，请百里趋程，以纾其难。庄宗曰：“李周在<br /><br />&nbsp;&nbsp;&nbsp;&nbsp;内，朕何忧也！”遂日行二舍，不废畋猎，既至，士众绝粮三日矣。及攻围既解，<br /><br />&nbsp;&nbsp;&nbsp;&nbsp;庄宗谓周曰：“微卿九拒之劳，诸公等为梁人所掳矣。”同光中，历相、蔡二州<br /><br />&nbsp;&nbsp;&nbsp;&nbsp;刺史，及蜀平，授西川节度副使。天成二年春，迁遂州两使留后，寻正授节旄，<br /><br />&nbsp;&nbsp;&nbsp;&nbsp;未几，受代归阙。三年秋，出为州节度使，会庆州刺史窦廷琬据城拒命，周奉<br /><br />&nbsp;&nbsp;&nbsp;&nbsp;诏讨平之。长兴、清泰中，历徐、安、雍、汴四镇，所至无苛政，人皆乐之。高<br /><br />&nbsp;&nbsp;&nbsp;&nbsp;祖有天下，复镇州，累官至检校太师、兼侍中。及罢镇赴阙，会少帝幸澶渊，<br /><br />&nbsp;&nbsp;&nbsp;&nbsp;以周累朝耆德，乃命为东京留守。车驾还京，授开封尹。及遘疾，梦焚旌旗铠甲，<br /><br />&nbsp;&nbsp;&nbsp;&nbsp;因自嗟叹，上章请退，寻卒于官，时年七十四。诏赠太师，陪葬于明宗徽陵之北。<br /><br />&nbsp;&nbsp;&nbsp;&nbsp;张从训，字德恭。本姑臧人，其先回鹘别派，随沙陀徙居云中，后从唐武皇<br /><br />&nbsp;&nbsp;&nbsp;&nbsp;家于太原，从训遂为太原人。祖君政，云州长史，识蕃字，通佛理。父存信，河<br /><br />&nbsp;&nbsp;&nbsp;&nbsp;东蕃汉马步军都指挥使，武皇赐姓名，眷同亲嫡，前史有传。天福中，赠太师、<br /><br />&nbsp;&nbsp;&nbsp;&nbsp;中书令，追封赵国公。从训读儒书，精骑射，初为散员大将，天v中，辖沙陀数<br /><br />&nbsp;&nbsp;&nbsp;&nbsp;百人，屯壶关十余岁，节度使李嗣昭委遇之。庄宗与梁人相拒于德胜口，征赴军<br /><br />&nbsp;&nbsp;&nbsp;&nbsp;前，补充先锋游奕使，俄转云捷指挥使、检校司空，赐名继鸾，从诸子之行也。<br /><br />&nbsp;&nbsp;&nbsp;&nbsp;明宗微时，尝在存信麾下为都押牙，与从训有旧，及即位，授石州刺史，复旧姓<br /><br />&nbsp;&nbsp;&nbsp;&nbsp;名。历宪、德二州刺史。高祖之镇太原也，为少帝娶从训长女为妃。清泰初授唐<br /><br />&nbsp;&nbsp;&nbsp;&nbsp;州刺史。三年，高祖举义，从训奉唐末帝诏，征赴行在，分领乡兵，次于团柏谷，<br /><br />&nbsp;&nbsp;&nbsp;&nbsp;兵败宵遁，潜身民间。高祖入洛，有诏搜访，月余乃出焉，及见戚里之故，深加<br /><br />&nbsp;&nbsp;&nbsp;&nbsp;轸恻。寻授绛州刺史、检校太保，在任数年，天福中，卒于官，年五十二。少帝<br /><br />&nbsp;&nbsp;&nbsp;&nbsp;以后父之故，超赠太尉。<br /><br />&nbsp;&nbsp;&nbsp;&nbsp;弟从恩仕皇朝，为右金吾卫上将军，卒。<br /><br />&nbsp;&nbsp;&nbsp;&nbsp;李继忠，字化远，后唐昭义军节度使、兼中书令嗣昭之第二子。嗣昭，《唐<br /><br />&nbsp;&nbsp;&nbsp;&nbsp;书》有传。继忠少善骑射，从父征讨有功，庄宗手制授检校兵部尚书，充感义马<br /><br />&nbsp;&nbsp;&nbsp;&nbsp;军指挥使，改潞府司马，加检校尚书右仆射，充安义都巡检使。天成中，自北京<br /><br />&nbsp;&nbsp;&nbsp;&nbsp;大内皇城使转河东行军司马，入为右骁卫将军。未几，授成德军司马，加检校司<br /><br />&nbsp;&nbsp;&nbsp;&nbsp;徒。高祖即位，二年三月，授沂州刺史，加检校太保，寻移棣州刺史。继忠旧苦<br /><br />&nbsp;&nbsp;&nbsp;&nbsp;风痹，皆辞以地远，乃授单州刺史，仍加输忠奉国功臣。三年，入为右神武统军。<br /><br />&nbsp;&nbsp;&nbsp;&nbsp;四年三月，出领隰州。七年八月，移刺泽州。开运元年，复入为右监门大将军。<br /><br />&nbsp;&nbsp;&nbsp;&nbsp;三年秋，以疾卒于东京，年五十一。<br /><br />&nbsp;&nbsp;&nbsp;&nbsp;始继忠母杨氏善治产，平生积财巨万。及高祖建义于太原，杨已终，继忠举<br /><br />&nbsp;&nbsp;&nbsp;&nbsp;族家于晋阳。时以诸军方困，契丹援兵又至，高祖乃使人就其第，疏其复壁，取<br /><br />&nbsp;&nbsp;&nbsp;&nbsp;其旧积，所获金银纨素甚广，至于巾屦琐屑之物，无不取足。高祖既济大事，感<br /><br />&nbsp;&nbsp;&nbsp;&nbsp;而奇之，故车驾入洛，继忠虽有旧恙，连领大郡，皆杨氏之力也。<br /><br />&nbsp;&nbsp;&nbsp;&nbsp;李顷，陈州项城人，即河阳节度使、兼侍中罕之子也。罕之，《梁书》有传。<br /><br />&nbsp;&nbsp;&nbsp;&nbsp;唐光启中，罕之与河南张全义为仇，交相攻击，罕之兵败，北投太原，武皇以泽<br /><br />&nbsp;&nbsp;&nbsp;&nbsp;州处之，罕之将赴任，留顷为质焉。时庄宗未弱冠，因与顷游处，甚相昵狎。光<br /><br />&nbsp;&nbsp;&nbsp;&nbsp;启初，罕之自泽州袭据潞州，送款于梁，武皇以顷父叛，将杀之，庄宗密与骏骑，<br /><br />&nbsp;&nbsp;&nbsp;&nbsp;使逃出境，顷遂奔河南。梁祖以其父子归己，委遇甚厚。天复中，梁祖自凤翔送<br /><br />&nbsp;&nbsp;&nbsp;&nbsp;唐昭宗归长安，留军万人，命侄友伦与顷总之，以宿卫为名。及梁祖逼禅，累掌<br /><br />&nbsp;&nbsp;&nbsp;&nbsp;禁兵，倚为肘腋。庶人友立，授顷检校尚书右仆射、右羽林统军。梁末帝之诛<br /><br />&nbsp;&nbsp;&nbsp;&nbsp;友，顷预其谋，寻历随州刺史，复为右羽林统军。同光初，庄宗入汴，召顷见<br /><br />&nbsp;&nbsp;&nbsp;&nbsp;之，庄宗忻然，授卫州刺史，加光禄大夫、检校太保。明宗朝，授衍州刺史。长<br /><br />&nbsp;&nbsp;&nbsp;&nbsp;兴中，检校太傅、右神武统军。高祖即位之二年，加特进、检校太尉、右领军卫<br /><br />&nbsp;&nbsp;&nbsp;&nbsp;上将军。三年，进封开国伯。五年，迁左领军卫上将军。寻以病卒，年七十。制<br /><br />&nbsp;&nbsp;&nbsp;&nbsp;赠太师。顷性温雅，不暴虐，凡刺郡统众，颇有畏爱，及卒，人甚惜之。<br /><br />&nbsp;&nbsp;&nbsp;&nbsp;子彦弼，在太原日，因顷走归梁朝，武皇怒，下蚕室加熏腐之刑，后籍于内<br /><br />&nbsp;&nbsp;&nbsp;&nbsp;侍省，卒焉。<br /><br />&nbsp;&nbsp;&nbsp;&nbsp;周光辅，太原人，后唐蕃汉马步总管、幽州节度使德威之长子也。德威，有<br /><br />&nbsp;&nbsp;&nbsp;&nbsp;传在《唐书》。光辅年甫十岁，补幽州中军兵马使，有成人之志，德威以牙军委<br /><br />&nbsp;&nbsp;&nbsp;&nbsp;之，麾下咸取决焉。及长，体貌魁伟，练于戎事。父卒，授岚州刺史，从庄宗平<br /><br />&nbsp;&nbsp;&nbsp;&nbsp;梁，迁检校尚书左仆射、汝州防御使，仍赐协谋定乱功臣。天成初，移汾州。四<br /><br />&nbsp;&nbsp;&nbsp;&nbsp;年，入为右监门卫大将军。长兴、清泰中，历陈、怀、磁三郡，继加检校司徒。<br /><br />&nbsp;&nbsp;&nbsp;&nbsp;高祖即位，授蔡州刺史，岁余，卒于郡，时年三十五。赠太保。光辅以功臣子，<br /><br />&nbsp;&nbsp;&nbsp;&nbsp;历数郡皆无滥政，竟善终于官，虽享年不永，亦可嘉也。<br /><br />&nbsp;&nbsp;&nbsp;&nbsp;光辅有弟数人，光贞历义、乾二州刺史，入为诸卫将军。光逊继为蔡州刺史。<br /><br />&nbsp;&nbsp;&nbsp;&nbsp;光赞任青州行军司马，及杨光远叛灭，贬商州司马，会赦征还，寻卒于家。<br /><br />&nbsp;&nbsp;&nbsp;&nbsp;符彦饶，唐庄宗朝蕃汉总管存审之第二字也。存审，《唐书》有传。彦饶少<br /><br />&nbsp;&nbsp;&nbsp;&nbsp;骁勇，能骑射。唐天v十五年冬，庄宗与梁大战于胡柳陂，彦饶与弟彦图俱从其<br /><br />&nbsp;&nbsp;&nbsp;&nbsp;父血战，有功，庄宗壮之，因用为骑将。同光中，以功授曹州刺史。明宗即位，<br /><br />&nbsp;&nbsp;&nbsp;&nbsp;改刺沂州。天成中，屯守梁园，会起军北戍塞下，时有偏校以宣武之帅，迫彦饶<br /><br />&nbsp;&nbsp;&nbsp;&nbsp;为之，彦饶绐许其请，明日，杀为恶者奏之，时人嘉其方略。长兴中，为金州防<br /><br />&nbsp;&nbsp;&nbsp;&nbsp;御使，为政甚有民誉，其后略迁节镇。天福初，为滑州节度使，累官至检校太傅。<br /><br />&nbsp;&nbsp;&nbsp;&nbsp;二年七月，范延光据邺都叛，朝廷遣侍卫马军都指挥使白奉进率骑军三千，屯于<br /><br />&nbsp;&nbsp;&nbsp;&nbsp;州之开元寺。一日，彦饶与奉进因事忿争于牙署，事具奉进传中。是时，奉进厉<br /><br />&nbsp;&nbsp;&nbsp;&nbsp;声曰：“尔莫是与范延光同反耶？”拂衣而起，彦饶不留，帐下介士大噪，擒奉<br /><br />&nbsp;&nbsp;&nbsp;&nbsp;进杀之。奉进从骑散走，传呼于外。时步军都校马万、次校卢顺密闻奉进被害，<br /><br />&nbsp;&nbsp;&nbsp;&nbsp;即率其部众攻滑之子城，执彦饶以出。遣裨校方太拘送阙下，行及赤冈南，高祖<br /><br />&nbsp;&nbsp;&nbsp;&nbsp;遣中使害于路左。<br /><br />&nbsp;&nbsp;&nbsp;&nbsp;罗周敬，字尚素，邺王绍威之弟三子也。绍威，《梁书》有传。周敬幼聪明，<br /><br />&nbsp;&nbsp;&nbsp;&nbsp;八岁学为诗，往往传于人口，起家授检校尚书、礼部员外郎。梁乾化中，以兄周<br /><br />&nbsp;&nbsp;&nbsp;&nbsp;翰节制滑台，卒于官，乃以周敬继之，命为两使留后，寻正授旄钺，时年十岁。<br /><br />&nbsp;&nbsp;&nbsp;&nbsp;未几，改授许州节度使，继加检校尚书左仆射。逾三年，征授秘书监、检校司空、<br /><br />&nbsp;&nbsp;&nbsp;&nbsp;驸马都尉，尚梁普安公主，旋移光禄卿。庄宗即位，历左右金吾大将军。初，唐<br /><br />&nbsp;&nbsp;&nbsp;&nbsp;天v中，绍威尝建第于洛阳福善里，及庄宗入洛，以梁租庸使赵岩宅赐明宗。同<br /><br />&nbsp;&nbsp;&nbsp;&nbsp;光中，明宗在洛，以趋内稍远，乃召周敬议易其第，周敬诺之。后明宗即位，一<br /><br />&nbsp;&nbsp;&nbsp;&nbsp;日梦中见一人，仪形瑰秀，若素识者，梦中问曰：“此得非前宅主罗氏子？”及<br /><br />&nbsp;&nbsp;&nbsp;&nbsp;寤，访其子孙，左右对曰：“周敬见列明廷。”召至，果符梦中所见。明宗谓侍<br /><br />&nbsp;&nbsp;&nbsp;&nbsp;臣曰：“朕不欲使大勋之后久无土地。”因授同州节度使，加检校太保。长兴中，<br /><br />&nbsp;&nbsp;&nbsp;&nbsp;入为左监门卫上将军，四迁诸卫上将军。天福二年卒，时年三十二。赠太傅。<br /><br />&nbsp;&nbsp;&nbsp;&nbsp;郑琮，太原人也。始事唐武皇为五院军小校，屡有军功。庄宗在河上，为马<br /><br />&nbsp;&nbsp;&nbsp;&nbsp;步都虞候。戎伍之事，一睹不忘，凡所诘问，应答如流，故所在知名。唐同光末，<br /><br />&nbsp;&nbsp;&nbsp;&nbsp;从明宗伐魏州，时军情有变，明宗退守魏县，未知趋向。安重诲将征兵于四方，<br /><br />&nbsp;&nbsp;&nbsp;&nbsp;琮在帐前，历数诸道屯军及主将姓名，附口传檄，相次而至。明宗即位，嘉其功，<br /><br />&nbsp;&nbsp;&nbsp;&nbsp;授防州刺史，秩满，父老请留。三年，授左羽林统军。唐长兴二年二月，出刺武<br /><br />&nbsp;&nbsp;&nbsp;&nbsp;州。高祖即位，复居环卫。久之，以俸薄家贫，郁郁不得志。天福中，以疾终于<br /><br />&nbsp;&nbsp;&nbsp;&nbsp;官。赠司徒。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100443);">加入书签</a><a
                        href="100426.html">上一页</a>&larr;<a href="index.html">返回列表</a>&rarr;<a
                            href="100463.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100426.html"; var next_page = "100463.html"; var index_page = "index.html"; var sortid = "9"; var article_id = "544"; var chapter_id = "100443"; var articlename = "旧五代史"; var chaptername = " 卷九十一（晋书） 列传六"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>