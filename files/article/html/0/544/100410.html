<!DOCTYPE html>
<html>
<head>
<meta charset="gbk" />
<title>旧五代史- 卷八十九（晋书） 列传四-在线阅读-哈西文学网</title>
<meta name="keywords" content="薛居正，旧五代史， 卷八十九（晋书） 列传四全文， 卷八十九（晋书） 列传四在线阅读 哈西文学网" />
<meta name="description" content="哈西文学网提供薛居正的旧五代史  卷八十九（晋书） 列传四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100410.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100410.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九（晋书） 列传四</h1>
            <div class="link xb">
                <a href="100394.html">上一页</a>&larr;<a href="index.html">返回列表</a>&rarr;<a
                    href="100426.html">下一页</a></div>			
            <div id="BookText">&nbsp;&nbsp;&nbsp;&nbsp;桑维翰，字国侨，洛阳人也。父珙，事河南尹张全义为客将。维翰身短面广，<br /><br />&nbsp;&nbsp;&nbsp;&nbsp;殆非常人，既壮，每对鉴自叹曰：“七尺之身，安如一尺之面！”由是慨然有公<br /><br />&nbsp;&nbsp;&nbsp;&nbsp;辅之望。（《三楚新录》：马希范入觐，途经淮上，时桑维翰旅游楚、泗间，知<br /><br />&nbsp;&nbsp;&nbsp;&nbsp;其来，遽谒之曰：“仆闻楚之为国，挟天子而令诸侯，其势不可谓卑也；加以利<br /><br />&nbsp;&nbsp;&nbsp;&nbsp;尽南海，公室大富。足下之来也，非倾府库之半，则不足以供刍粟之费。今仆贫<br /><br />&nbsp;&nbsp;&nbsp;&nbsp;者，敢以万金为请，惟足下济之。”希范轻薄公子，睹维翰形短而腰长，语鲁而<br /><br />&nbsp;&nbsp;&nbsp;&nbsp;且丑，不觉绝倒而笑。既而与数百缣，维翰大怒，拂衣而去。）性明惠，善词赋。<br /><br />&nbsp;&nbsp;&nbsp;&nbsp;（《春渚记闻》：桑维翰试进士，有司嫌其姓，黜之。或劝勿试，维翰持铁砚示<br /><br />&nbsp;&nbsp;&nbsp;&nbsp;人曰：“铁砚穿，乃改业。”著《日出扶桑赋》以见志。）唐同光中，登进士第。<br /><br />&nbsp;&nbsp;&nbsp;&nbsp;（《洛阳缙绅旧闻记》：桑魏公父珙为河南府客将，桑魏公将应举，父乘间告齐<br /><br />&nbsp;&nbsp;&nbsp;&nbsp;王张全义曰：“某男粗有文性，今被同人相率欲取解，俟王旨。”齐王曰：“有<br /><br />&nbsp;&nbsp;&nbsp;&nbsp;男应举，好，可令秀才将卷轴来。”魏公之父趋下再拜。既归，令子侵早投书启，<br /><br />&nbsp;&nbsp;&nbsp;&nbsp;献文字数轴。王请见魏公，父教之趋阶，王曰：“不可，既应举便是贡士，可归<br /><br />&nbsp;&nbsp;&nbsp;&nbsp;客司。”谓魏公父曰：“他道路不同，莫管他。”终以客礼见。王一见奇之，礼<br /><br />&nbsp;&nbsp;&nbsp;&nbsp;遇颇厚。是年王力言于当时儒臣，由是擢上第。）<br /><br />&nbsp;&nbsp;&nbsp;&nbsp;高祖领河阳，辟为掌书记，历数镇皆从，及建义太原，首预其谋。复遣为书<br /><br />&nbsp;&nbsp;&nbsp;&nbsp;求援于契丹，果应之。俄以赵德钧发使聘契丹，高祖惧其改谋，命维翰诣幕帐，<br /><br />&nbsp;&nbsp;&nbsp;&nbsp;述其始终利害之义，其约乃定。（《通鉴》：赵德钧以金帛赂契丹主，云：“若<br /><br />&nbsp;&nbsp;&nbsp;&nbsp;立己为帝，请即以见兵南平洛阳，与契丹为兄弟之国，仍许石氏常镇河东。”契<br /><br />&nbsp;&nbsp;&nbsp;&nbsp;丹主自以深入敌境，晋安未下，德钧兵尚强，范延光在其东，又恐山北诸州邀其<br /><br />&nbsp;&nbsp;&nbsp;&nbsp;归路，欲许德钧之请。帝闻之大惧，亟使维翰见契丹主，说之曰：“大国举义兵<br /><br />&nbsp;&nbsp;&nbsp;&nbsp;以救孤危，一战而唐兵瓦解，退守一栅，食尽力穷。赵北平父子不忠不信，畏大<br /><br />&nbsp;&nbsp;&nbsp;&nbsp;国之强，且素蓄异志，按兵观变，非以死徇国之人，何足可畏，而信其诞妄之辞，<br /><br />&nbsp;&nbsp;&nbsp;&nbsp;贪毫末之利，弃垂成之功乎！且使晋得天下，将竭中国之财以奉大国，岂此小利<br /><br />&nbsp;&nbsp;&nbsp;&nbsp;之比乎！”契丹主曰：“尔见捕鼠者乎？不备之，犹或啮伤其手，况大敌乎！”<br /><br />&nbsp;&nbsp;&nbsp;&nbsp;对曰：“今大国已扼其喉，安能啮人乎！”契丹主曰：“吾非有渝前约也，但兵<br /><br />&nbsp;&nbsp;&nbsp;&nbsp;家权谋，不得不尔。”对曰：“皇帝以信义救人之急，四海之人俱属耳目，奈何<br /><br />&nbsp;&nbsp;&nbsp;&nbsp;二三其命，使大义不终，臣窃为皇帝不取也。”跪于帐前，自旦之暮，涕泣争之。<br /><br />&nbsp;&nbsp;&nbsp;&nbsp;契丹乃从之，指帐前石谓德钧使者曰：“我已许石郎，此石烂，可改矣。”）及<br /><br />&nbsp;&nbsp;&nbsp;&nbsp;高祖建号，制授翰林学士、礼部侍郎，知枢密院事。寻改中书侍郎、平章事、集<br /><br />&nbsp;&nbsp;&nbsp;&nbsp;贤殿大学士，充枢密院使。高祖幸夷门，范延光据邺叛，张从宾复自河、洛举兵<br /><br />&nbsp;&nbsp;&nbsp;&nbsp;向阙，人心rr。时有人候于维翰者，维翰从容谈论，怡怡如也，时皆服其<br /><br />&nbsp;&nbsp;&nbsp;&nbsp;度量。<br /><br />&nbsp;&nbsp;&nbsp;&nbsp;及杨光远平邺，朝廷虑兵骄难制，维翰请速散其众，寻移光远镇洛阳。光远<br /><br />&nbsp;&nbsp;&nbsp;&nbsp;由是怏怏，上疏论维翰去公徇私，除改不当，复营邸肆于两都之下，与民争利。<br /><br />&nbsp;&nbsp;&nbsp;&nbsp;高祖方姑息外将，事不获已，因授维翰检校司空、兼侍中，出为相州节度使，时<br /><br />&nbsp;&nbsp;&nbsp;&nbsp;天福四年七月也。先是，相州管内所获盗贼，皆籍没其财产，云是河朔旧例。及<br /><br />&nbsp;&nbsp;&nbsp;&nbsp;维翰作镇，以律无明文，具事以奏之。诏曰：“桑维翰佐命功全，临戎寄重，举<br /><br />&nbsp;&nbsp;&nbsp;&nbsp;一方之往事，合四海之通规，况贼盗之徒，律令具载。比为抚万姓而安万国，岂<br /><br />&nbsp;&nbsp;&nbsp;&nbsp;忍罪一夫而破一家。闻将相之善言，成国家之美事，既资王道，实契人心。今后<br /><br />&nbsp;&nbsp;&nbsp;&nbsp;凡有贼人准格律定罪，不得没纳家资，天下诸州皆准此处分。”自是劫盗之家，<br /><br />&nbsp;&nbsp;&nbsp;&nbsp;皆免籍没，维翰之力也。岁余，移镇兖州。<br /><br />&nbsp;&nbsp;&nbsp;&nbsp;时吐浑都督白承福为契丹所迫，举众内附，高祖方通好于契丹，拒而不纳。<br /><br />&nbsp;&nbsp;&nbsp;&nbsp;镇州节度使安重荣患契丹之强，欲谋攻袭，戎师往返路出于真定者，皆潜害之，<br /><br />&nbsp;&nbsp;&nbsp;&nbsp;密与吐浑相结，至是遂纳焉，而致于朝。既而安重荣抗表请讨契丹，且言吐浑之<br /><br />&nbsp;&nbsp;&nbsp;&nbsp;请。是时安重荣握强兵，据重镇，恃其骁勇，有飞扬跋扈之志。晋祖览表，犹豫<br /><br />&nbsp;&nbsp;&nbsp;&nbsp;未决。维翰知重荣已畜奸谋，且惧朝廷违其意，乃密上疏曰：<br /><br />&nbsp;&nbsp;&nbsp;&nbsp;窃以防未萌之祸乱，立不拔之基扃，上系圣谋，动符天意，非臣浅陋，所可<br /><br />&nbsp;&nbsp;&nbsp;&nbsp;窥图。然臣逢世休明，致位通显，无功报国，省己愧心，其或事系安危，理关家<br /><br />&nbsp;&nbsp;&nbsp;&nbsp;国，苟或缄默，实负君亲，是以区区之心，不能自己。<br /><br />&nbsp;&nbsp;&nbsp;&nbsp;近者，相次得进奏院状报：吐浑首领白承福已下举众内附，镇州节度使安重<br /><br />&nbsp;&nbsp;&nbsp;&nbsp;荣上表请讨契丹。臣方遥隔朝阙，未测端倪。窃思陛下顷在并、汾，初罹屯难，<br /><br />&nbsp;&nbsp;&nbsp;&nbsp;师少粮匮，援绝计穷，势若缀旒，困同悬磬。契丹控弦玉塞，跃马龙城，直度阴<br /><br />&nbsp;&nbsp;&nbsp;&nbsp;山，径绝大漠，万里赴难，一战夷凶，救陛下累卵之危，成陛下覆盂之业。皇朝<br /><br />&nbsp;&nbsp;&nbsp;&nbsp;受命，于此六年，彼此通欢，亭障无事。虽卑辞降节，屈万乘之尊，而庇国息民，<br /><br />&nbsp;&nbsp;&nbsp;&nbsp;实数万之利。今者，安重荣表契丹之罪，方恃勇以请行；白承福畏契丹之强，将<br /><br />&nbsp;&nbsp;&nbsp;&nbsp;假手以报怨。恐非远虑，有惑圣聪。<br /><br />&nbsp;&nbsp;&nbsp;&nbsp;方今契丹未可与争者，有其七焉：契丹数年来最强盛，侵伐邻国，吞灭诸蕃，<br /><br />&nbsp;&nbsp;&nbsp;&nbsp;救援河东，功成师克。山后之名藩大郡，尽入封疆；中华之精甲利兵，悉归庐帐。<br /><br />&nbsp;&nbsp;&nbsp;&nbsp;即今土地广而人民众，戎器备而战马多。此未可与争者一也。契丹自告捷之后，<br /><br />&nbsp;&nbsp;&nbsp;&nbsp;锋锐气雄；南军因败衄已来，心沮胆怯。况秋夏虽稔，而帑廪无余；黎庶虽安，<br /><br />&nbsp;&nbsp;&nbsp;&nbsp;而贫敝益甚；戈甲虽备，而锻砺未精；士马虽多，而训练未至。此未可与争者二<br /><br />&nbsp;&nbsp;&nbsp;&nbsp;也。契丹与国家，恩义非轻，信誓甚笃，虽多求取，未至侵凌，岂可先发衅端，<br /><br />&nbsp;&nbsp;&nbsp;&nbsp;自为戎首。纵使因兹大克，则后患仍存；其或偶失沈机，则追悔何及。兵者凶器<br /><br />&nbsp;&nbsp;&nbsp;&nbsp;也，战者危事也，苟议轻举，安得万全。此未可与争者三也。王者用兵，观衅而<br /><br />&nbsp;&nbsp;&nbsp;&nbsp;动。是以汉宣帝得志于匈奴，因单于之争立；唐太宗立功于突厥，由颉利之不道。<br /><br />&nbsp;&nbsp;&nbsp;&nbsp;今契丹主抱雄武之量，有战伐之机，部族辑睦，蕃国畏伏，土地无灾，孳畜繁庶，<br /><br />&nbsp;&nbsp;&nbsp;&nbsp;蕃汉杂用，国无衅隙。此未可与争者四也。引弓之民，迁徙鸟举，行逐水草，军<br /><br />&nbsp;&nbsp;&nbsp;&nbsp;无馈运，居无灶幕，住无营栅，便苦涩，任劳役，不畏风雷，不顾饥渴，皆华人<br /><br />&nbsp;&nbsp;&nbsp;&nbsp;之所不能。此未可与争者五也。契丹皆骑士，利在坦途；中国用徒兵，喜于隘险。<br /><br />&nbsp;&nbsp;&nbsp;&nbsp;赵魏之北，燕蓟之南，千里之间，地平如砥，步骑之便，较然可知。国家若与契<br /><br />&nbsp;&nbsp;&nbsp;&nbsp;丹相持，则必屯兵边上。少则惧强敌之众，固须坚壁以自全；多则患飞n之劳，<br /><br />&nbsp;&nbsp;&nbsp;&nbsp;必须逐寇而速返。我归而彼至，我出而彼回，则禁卫之骁雄，疲于奔命，镇、定<br /><br />&nbsp;&nbsp;&nbsp;&nbsp;之封境，略无遗民。此未可与争者六也。议者以陛下于契丹有所供亿，谓之耗蠹；<br /><br />&nbsp;&nbsp;&nbsp;&nbsp;有所卑逊，谓之屈辱。微臣所见，则曰不然。且以汉祖英雄，犹输货于冒顿；神<br /><br />&nbsp;&nbsp;&nbsp;&nbsp;尧武略，尚称臣于可汗。此谓达于权变，善于屈伸，所损者微，所利者大。必若<br /><br />&nbsp;&nbsp;&nbsp;&nbsp;因兹交构，遂成衅隙，自此则岁岁征发，日日转输，困天下之生灵，空国家之府<br /><br />&nbsp;&nbsp;&nbsp;&nbsp;藏，此为耗蠹，不亦甚乎！兵戈既起，将帅擅权，武吏武臣，过求姑息，边藩远<br /><br />&nbsp;&nbsp;&nbsp;&nbsp;郡，得以骄矜，外刚内柔，上陵下替，此为屈辱，又非多乎！此未可与争者七也。<br /><br />&nbsp;&nbsp;&nbsp;&nbsp;愿陛下思社稷之大计，采将相之善谋，勿听樊哙之空言，宜纳娄敬之逆耳。<br /><br />&nbsp;&nbsp;&nbsp;&nbsp;然后训抚士卒，养育黔黎，积谷聚人，劝农习战，以俟国有九年之积，兵有十倍<br /><br />&nbsp;&nbsp;&nbsp;&nbsp;之强，主无内忧，民有余力，便可以观彼之变，待彼之衰，用己之长，攻彼之短，<br /><br />&nbsp;&nbsp;&nbsp;&nbsp;举无不克，动必成功。此计之上者也，惟陛下熟思之。<br /><br />&nbsp;&nbsp;&nbsp;&nbsp;臣又以邺都襟带山河，表里形势，原田沃衍，户赋殷繁，乃河朔之名藩，实<br /><br />&nbsp;&nbsp;&nbsp;&nbsp;国家之巨屏。即今主帅赴阙，军府无人，臣窃思慢藏诲盗之言，恐非勇夫重闭之<br /><br />&nbsp;&nbsp;&nbsp;&nbsp;意，愿回深虑，免起奸谋。欲希陛下暂整和銮，略谋巡幸。虽栉风沐雨，上劳于<br /><br />&nbsp;&nbsp;&nbsp;&nbsp;圣躬；而杜渐防微，实资于睿略。省方展义，今也其时。臣受主恩深，忧国情切，<br /><br />&nbsp;&nbsp;&nbsp;&nbsp;智小谋大，理浅词繁，俯伏惟惧于c逾，裨补或希于万一，谨冒死以闻。<br /><br />&nbsp;&nbsp;&nbsp;&nbsp;疏奏，留中不出。高祖召使人于内寝，传密旨于维翰曰：“朕比以北面事之，<br /><br />&nbsp;&nbsp;&nbsp;&nbsp;烦懑不快，今省所奏，释然如醒。朕计已决，卿可无忧。”<br /><br />&nbsp;&nbsp;&nbsp;&nbsp;七年夏，高祖驾在邺都，维翰自镇来朝，改授晋昌军节度使。少帝嗣位，征<br /><br />&nbsp;&nbsp;&nbsp;&nbsp;拜侍中，监修国史。频上言请与契丹和，为上将景延广所否。明年，杨光远构契<br /><br />&nbsp;&nbsp;&nbsp;&nbsp;丹，有澶渊之役，凡制敌下令，皆出于延广，维翰与诸相无所与之。及契丹退，<br /><br />&nbsp;&nbsp;&nbsp;&nbsp;维翰使亲党受宠于少帝者，密致自荐，曰：“陛下欲制北方以安天下，非维翰不<br /><br />&nbsp;&nbsp;&nbsp;&nbsp;可。”少帝乃出延广守洛，以维翰守中书令，再为枢密使、宏文馆大学士，继封<br /><br />&nbsp;&nbsp;&nbsp;&nbsp;魏国公。事无巨细，一以委之。数月之间，百度浸理。然权位既重，而四方赂遗，<br /><br />&nbsp;&nbsp;&nbsp;&nbsp;咸凑其门，故仍岁之间，积货钜万，由是浇竞辈得以兴谤。未几，内客省使李彦<br /><br />&nbsp;&nbsp;&nbsp;&nbsp;韬、端明殿学士冯玉皆以亲旧用事，与维翰不协，间言稍入。维翰渐见疏忌，将<br /><br />&nbsp;&nbsp;&nbsp;&nbsp;加黜退，赖宰相刘d李崧奏云：“维翰元勋，且无显过，不宜轻有进退。”少<br /><br />&nbsp;&nbsp;&nbsp;&nbsp;帝乃止。寻以冯玉为枢密使，以分维翰之权。后因少帝微有不豫，维翰曾密遣中<br /><br />&nbsp;&nbsp;&nbsp;&nbsp;使达意于太后，请为皇弟重睿择师傅以教道之，少帝以此疑其有他。俄而冯玉作<br /><br />&nbsp;&nbsp;&nbsp;&nbsp;相，与维翰同在中书，会舍人卢价秩满，玉乃下笔除价为工部侍郎，维翰曰：“<br /><br />&nbsp;&nbsp;&nbsp;&nbsp;词臣除此官稍慢，恐外有所议。”因不署名，属维翰休假，玉竟除之，自此维翰<br /><br />&nbsp;&nbsp;&nbsp;&nbsp;与玉尤不相协。俄因少帝以重睿择师傅言于玉，玉遂以词激少帝，寻出维翰为开<br /><br />&nbsp;&nbsp;&nbsp;&nbsp;封府尹。维翰称足疾，罕预朝谒，不接宾客。是岁，秋霖经月不歇。一日，维翰<br /><br />&nbsp;&nbsp;&nbsp;&nbsp;出府门由西街入内，至国子门，马忽惊逸，御者不能制，维翰落水，久而方苏。<br /><br />&nbsp;&nbsp;&nbsp;&nbsp;或言私邸亦多怪异，亲党咸忧之。及契丹至中渡桥，维翰以国家安危系在朝夕，<br /><br />&nbsp;&nbsp;&nbsp;&nbsp;乃诣执政异其议，又求见帝，复不得对。维翰退而谓所亲曰：“若以社稷之灵，<br /><br />&nbsp;&nbsp;&nbsp;&nbsp;天命未改，非所能知也；若以人事言之，晋氏将不血食矣。”<br /><br />&nbsp;&nbsp;&nbsp;&nbsp;开运三年十二月十日，王师既降契丹；十六日，张彦泽以前锋骑军陷都城。<br /><br />&nbsp;&nbsp;&nbsp;&nbsp;契丹遣使遗太后书云：“可先使桑维翰、景延广远来相接，甚是好事。”是日凌<br /><br />&nbsp;&nbsp;&nbsp;&nbsp;旦，都下军乱，宫中火发。维翰时在府署，左右劝使逃避，维翰曰：“吾国家大<br /><br />&nbsp;&nbsp;&nbsp;&nbsp;臣，何所逃乎！”即坐以俟命。时少帝已受契丹抚慰之命，乃谋自全之计，因思<br /><br />&nbsp;&nbsp;&nbsp;&nbsp;维翰在相时，累贡谋画，请与契丹和，虑契丹到京穷究其事，则显彰己过，故欲<br /><br />&nbsp;&nbsp;&nbsp;&nbsp;杀维翰以灭其口，因令图之。张彦泽既受少帝密旨，复利维翰家财，乃称少帝命<br /><br />&nbsp;&nbsp;&nbsp;&nbsp;召维翰。维翰束带乘马，行及天街，与李崧相遇，交谈之次，有军吏于马前揖维<br /><br />&nbsp;&nbsp;&nbsp;&nbsp;翰赴侍卫司，维翰知其不可，顾谓崧曰：“侍中当国，今日国亡，翻令维翰死之，<br /><br />&nbsp;&nbsp;&nbsp;&nbsp;何也？”崧甚有愧色。是日，彦泽遣兵守之，十八日夜，为彦泽所害，时年四十<br /><br />&nbsp;&nbsp;&nbsp;&nbsp;九。即以衣带加颈，报契丹主：维翰自经而死。契丹主曰：“我本无心害维翰，<br /><br />&nbsp;&nbsp;&nbsp;&nbsp;维翰不合自致。”契丹至阙，使人验其状，令殡于私第，厚抚其家，所有田园邸<br /><br />&nbsp;&nbsp;&nbsp;&nbsp;第，并令赐之。及汉高祖登极，诏赠尚书令。<br /><br />&nbsp;&nbsp;&nbsp;&nbsp;维翰少时所居，恒有魑魅，家人咸畏之，维翰往往被窃其衣，撮其巾栉，而<br /><br />&nbsp;&nbsp;&nbsp;&nbsp;未尝改容。当两朝秉政，出上将杨光远、景延广俱为洛川守；又尝一制除节将十<br /><br />&nbsp;&nbsp;&nbsp;&nbsp;五人，各领军职，无不屈而服之。理安阳除民弊二十余事，在兖、海擒豪贼过千<br /><br />&nbsp;&nbsp;&nbsp;&nbsp;人，亦寇恂、尹翁归之流也。开运中，朝廷以长子坦为屯田员外郎，次子埙为秘<br /><br />&nbsp;&nbsp;&nbsp;&nbsp;书郎。维翰谓同列曰：“汉代三公之子为郎，废已久矣，近或行之，甚喧外议。”<br /><br />&nbsp;&nbsp;&nbsp;&nbsp;乃抗表固让不受。寻改坦为大理司直，埙为秘书省正字，议者美之。初，高祖在<br /><br />&nbsp;&nbsp;&nbsp;&nbsp;位时，诏废翰林学士院，由是并内外制皆归阁下，命舍人直内廷，数年之间，尤<br /><br />&nbsp;&nbsp;&nbsp;&nbsp;重其选。及维翰再居宥密，不信宿，奏复置学士院，凡署职者，皆其亲旧。时议<br /><br />&nbsp;&nbsp;&nbsp;&nbsp;者以维翰相业素高，公望所属，虽除授或党，亦弗之咎也。（《五代史补》：桑<br /><br />&nbsp;&nbsp;&nbsp;&nbsp;维翰形貌甚怪，往往见之者失次。张彦泽素以骁勇称，每谒候，虽冬月未尝不雨<br /><br />&nbsp;&nbsp;&nbsp;&nbsp;汗。及中渡变生，彦泽引蕃部至，欲逞其威，乃领众突入开封府，弓矢乱发，且<br /><br />&nbsp;&nbsp;&nbsp;&nbsp;问：“桑维翰安在？”维翰闻之，乃厉声曰：“吾为大臣，使国家如此，其死宜<br /><br />&nbsp;&nbsp;&nbsp;&nbsp;矣。张彦泽安得无礼！”乃升厅安坐谓彦泽曰：“汝有何功，带使相已临方面，<br /><br />&nbsp;&nbsp;&nbsp;&nbsp;当国家危急，不能尽犬马之力以为报效，一旦背叛，助契丹作威为贼，汝心安乎？”<br /><br />&nbsp;&nbsp;&nbsp;&nbsp;彦泽睹其词气慨然，股粟不敢仰视，退曰：“吾不知桑维翰何人，今日之下，威<br /><br />&nbsp;&nbsp;&nbsp;&nbsp;棱犹如此，其再可见耶！”是夜，令壮士就府缢杀之。当维翰之缢也，犹_目直<br /><br />&nbsp;&nbsp;&nbsp;&nbsp;视，嘘其气再三，每一嘘皆有火出，其光赫然，三嘘之外，火尽灭，就视则奄然<br /><br />&nbsp;&nbsp;&nbsp;&nbsp;矣。）<br /><br />&nbsp;&nbsp;&nbsp;&nbsp;赵莹，字元辉，华阴人也。曾祖溥，江陵县丞。祖孺，秘书正字。父居晦，<br /><br />&nbsp;&nbsp;&nbsp;&nbsp;为农。莹风仪美秀，性复纯谨。梁龙德中，始解褐为康延孝从事。后唐同光中，<br /><br />&nbsp;&nbsp;&nbsp;&nbsp;延孝镇陕州，会庄宗伐蜀，命延孝为骑将。将行，留莹监修金天神祠。功既集，<br /><br />&nbsp;&nbsp;&nbsp;&nbsp;忽梦神召于前亭，待以优礼，谓莹曰：“公富有前程，所宜自爱。”因遗一剑一<br /><br />&nbsp;&nbsp;&nbsp;&nbsp;笏，觉而骇异。明宗即位，以高祖为陕府两使留后，莹时在郡，以前官谒之，一<br /><br />&nbsp;&nbsp;&nbsp;&nbsp;见如旧相识，即奏署管记。高祖历诸镇皆从之，累使阙下，官至御史大夫，赐金<br /><br />&nbsp;&nbsp;&nbsp;&nbsp;紫。高祖再镇并州，位至节度判官。高祖建号，授莹翰林学士承旨、金紫光禄大<br /><br />&nbsp;&nbsp;&nbsp;&nbsp;夫、户部侍郎，知太原府事，寻迁门下侍郎、同平章事、监修国史。车驾入洛，<br /><br />&nbsp;&nbsp;&nbsp;&nbsp;使持聘谢契丹，及还，加光禄大夫兼吏部尚书，判户部。初，莹为从事，丁母忧，<br /><br />&nbsp;&nbsp;&nbsp;&nbsp;高祖不许归华下，以粗\随幕，人或短之。及入相，以敦让汲引为务。监修国史<br /><br />&nbsp;&nbsp;&nbsp;&nbsp;日，以唐代故事残缺，署能者居职，纂补实录及修正史二百卷行于时，莹首有力<br /><br />&nbsp;&nbsp;&nbsp;&nbsp;焉。少帝嗣位，拜守中书令。明年，检校太尉本官，出为晋昌军节度使。是时，<br /><br />&nbsp;&nbsp;&nbsp;&nbsp;天下大蝗，境内捕蝗者获蝗一斗，给粟一斗，使饥者获济，远近嘉之。未几，移<br /><br />&nbsp;&nbsp;&nbsp;&nbsp;镇华州，岁余入为开封尹。<br /><br />&nbsp;&nbsp;&nbsp;&nbsp;开运末，冯玉、李彦韬用事，以桑维翰才望素重，而莹柔而可制，因共称之，<br /><br />&nbsp;&nbsp;&nbsp;&nbsp;乃出维翰，复莹相位，加宏文馆大学士。及李崧、冯玉议出兵应接赵延寿，而以<br /><br />&nbsp;&nbsp;&nbsp;&nbsp;杜威为招讨都部署，莹私谓冯、李曰：“杜中令国之懿亲，所求未惬，心恒怏怏，<br /><br />&nbsp;&nbsp;&nbsp;&nbsp;安可更与兵权？若有事边陲，只李守贞将之可也。”及契丹陷京城，契丹主迁少<br /><br />&nbsp;&nbsp;&nbsp;&nbsp;帝于北塞，莹与冯玉、李彦韬俱从。契丹永康王代立，授莹太子太保。周广顺初，<br /><br />&nbsp;&nbsp;&nbsp;&nbsp;遣尚书左丞田敏报命于契丹，遇莹于幽州。莹得见华人，悲怅不已，谓田敏曰：<br /><br />&nbsp;&nbsp;&nbsp;&nbsp;“老身漂零寄于此，近闻室家丧逝，弱子无恙，蒙中朝皇帝倍加存恤，东京旧第<br /><br />&nbsp;&nbsp;&nbsp;&nbsp;本属公家，亦闻优恩特给善价，老夫至死无以报效。”于是南望稽首，涕泗横流。<br /><br />&nbsp;&nbsp;&nbsp;&nbsp;先是，汉高祖以入蕃将相第宅遍赐随驾大臣，故以莹第赐周太祖。太祖时为枢密<br /><br />&nbsp;&nbsp;&nbsp;&nbsp;副使，召莹子前刑部郎中易则告之曰：“所赐第，除素属版籍外，如有别契券为<br /><br />&nbsp;&nbsp;&nbsp;&nbsp;己所置者，可归本直。”即以千余缗遗易则。易则惶恐辞让，周太祖坚与之方受，<br /><br />&nbsp;&nbsp;&nbsp;&nbsp;故莹言及之。未几，莹卒于幽州，时年六十七。莹初被疾，遣人祈告于契丹主，<br /><br />&nbsp;&nbsp;&nbsp;&nbsp;愿归骨于南朝，使羁魂幸复乡里，契丹主闵而许之。及卒，遣其子易从、家人数<br /><br />&nbsp;&nbsp;&nbsp;&nbsp;辈护丧而还，仍遣大将送至京师。周太祖感叹久之，诏赠太傅，仍赐其子绢五百<br /><br />&nbsp;&nbsp;&nbsp;&nbsp;匹，以备丧事，令归葬于华阴故里。<br /><br />&nbsp;&nbsp;&nbsp;&nbsp;刘d，字耀远，涿州归义人也。祖乘，幽府左司马；父因，幽州巡官。<br /><br />&nbsp;&nbsp;&nbsp;&nbsp;句神彩秀拔，文学优赡，与兄t、弟，俱有乡曲之誉。唐天佑中，契丹陷其<br /><br />&nbsp;&nbsp;&nbsp;&nbsp;郡，d被俘至新州，逃而获免。后居上国大宁山，与吕梦奇、张麟结庵共处，<br /><br />&nbsp;&nbsp;&nbsp;&nbsp;以吟诵自娱。会定州连帅王处直以其子都为易州刺史，署d为军事衙推。及都<br /><br />&nbsp;&nbsp;&nbsp;&nbsp;去任，乞假还乡，都招d至中山。会其兄t自本郡至，都荐于其父，寻署为<br /><br />&nbsp;&nbsp;&nbsp;&nbsp;节度衙推，不逾岁，命为观察推官。历二年，都篡父位。时都有客和少微素嫉<br /><br />&nbsp;&nbsp;&nbsp;&nbsp;亘，构而杀之，d越境而去，寓居浮阳，节度使李存审辟为从事。庄宗即位，<br /><br />&nbsp;&nbsp;&nbsp;&nbsp;授太常博士。寻擢为翰林学士，继改膳部员外郎，赐绯；比部郎中，赐紫。丁母<br /><br />&nbsp;&nbsp;&nbsp;&nbsp;忧，服阕，授库部郎中，依旧充职。明宗即位，拜中书舍人，历户部侍郎、端明<br /><br />&nbsp;&nbsp;&nbsp;&nbsp;殿学士。明宗重其风仪，爱其温厚，长兴中，拜中书侍郎兼刑部尚书、平章事。<br /><br />&nbsp;&nbsp;&nbsp;&nbsp;时d入谢，遇大祠，明宗不御中兴殿，阁门白：“旧礼，宰相谢恩，须正殿通<br /><br />&nbsp;&nbsp;&nbsp;&nbsp;唤，请候来日。”枢密使赵延寿曰：“命相之制，下已数日，中谢无宜后时。”<br /><br />&nbsp;&nbsp;&nbsp;&nbsp;因即奏之，遂谢于端明殿。d自端明殿学士拜相，而谢于本殿，士子荣之。清<br /><br />&nbsp;&nbsp;&nbsp;&nbsp;泰初，兼判三司，加吏部尚书、门下侍郎，监修国史。时与同列李愚不协，动至<br /><br />&nbsp;&nbsp;&nbsp;&nbsp;忿争，时论非之。未几，俱罢知政事，d守右仆射，以张延朗代判三司。初，<br /><br />&nbsp;&nbsp;&nbsp;&nbsp;唐末帝自凤翔至，切于军用，时王玫判三司，诏问钱谷，玫具奏其数，及命赏军，<br /><br />&nbsp;&nbsp;&nbsp;&nbsp;甚愆于素。（《通鉴》：帝问王玫以府库之实，对有数百万在。既而阅实，金帛<br /><br />&nbsp;&nbsp;&nbsp;&nbsp;不过三万两匹。）末帝怒，用d代玫。d乃搜索簿书，命判官高延赏计穷诘<br /><br />&nbsp;&nbsp;&nbsp;&nbsp;勾，及积年残租，或场务贩负，皆虚系账籍，条奏其事，请可征者急督之，无以<br /><br />&nbsp;&nbsp;&nbsp;&nbsp;偿官者蠲除之。（《通鉴》：清泰元年八月，免诸道逋租三百三十八万。）吏民<br /><br />&nbsp;&nbsp;&nbsp;&nbsp;相与歌咏，唯主典怨沮。及罢相之日，群吏相贺，d归，无一人从之者，盖憎<br /><br />&nbsp;&nbsp;&nbsp;&nbsp;其太察故也。天福初，张从宾作乱于洛阳，害皇子重V。诏为东都留守，判河南<br /><br />&nbsp;&nbsp;&nbsp;&nbsp;府事，寻以本官判盐铁。未几，奉使入契丹，还迁太子太保兼左仆射，封谯国公，<br /><br />&nbsp;&nbsp;&nbsp;&nbsp;俄改太子太傅。开运初，授司空、平章事，监修国史，复判三司。契丹主至，不<br /><br />&nbsp;&nbsp;&nbsp;&nbsp;改其职。d以眼疾乞休致，契丹主授d守太保。契丹主北去，留于东京。其<br /><br />&nbsp;&nbsp;&nbsp;&nbsp;年夏，以病卒，年六十。汉高祖登极，赠太保。<br /><br />&nbsp;&nbsp;&nbsp;&nbsp;初，d避难河朔，匿于北山兰若，有贾少瑜者为僧，辍衾袍以温燠之。及<br /><br />&nbsp;&nbsp;&nbsp;&nbsp;d官达，致少瑜进士及第，拜监察御史，闻者义之。<br /><br />&nbsp;&nbsp;&nbsp;&nbsp;冯玉。（案：以下有阙文。《欧阳史》云：字景臣，定州人。）少帝嗣位，<br /><br />&nbsp;&nbsp;&nbsp;&nbsp;纳冯后于中宫，后即玉之妹也。玉既联戚里，恩宠弥厚，俄自知制诰、中书舍人<br /><br />&nbsp;&nbsp;&nbsp;&nbsp;出为颍州团练使，迁端明殿学士、户部侍郎，寻加右仆射，军国大政，一以委之。<br /><br />&nbsp;&nbsp;&nbsp;&nbsp;（案：以下有阙文。《通鉴》云：玉每善承迎帝意，由是益有宠。尝有疾在家，<br /><br />&nbsp;&nbsp;&nbsp;&nbsp;帝谓诸宰相曰：“自刺史以上，俟冯玉出，乃得除。”其倚任如此。玉乘势弄权，<br /><br />&nbsp;&nbsp;&nbsp;&nbsp;四方赂遗，辐辏其门，由是朝政日坏。）张彦泽陷京城，军士争凑其第，家财巨<br /><br />&nbsp;&nbsp;&nbsp;&nbsp;万，一夕罄空。翌日，玉假盖而出，犹绕指以谄彦泽，且请引送玉玺于契丹主，<br /><br />&nbsp;&nbsp;&nbsp;&nbsp;将利其复用。玉从少帝北迁，契丹命为太子少保。至周太祖广顺二年，其子杰自<br /><br />&nbsp;&nbsp;&nbsp;&nbsp;幽州不告父而亡归，玉惧谴责，寻以忧恚卒于蕃中。（《五代史补》：冯玉尝为<br /><br />&nbsp;&nbsp;&nbsp;&nbsp;枢密使，有朝使马承翰素有口辩，一旦持刺来谒玉，玉览刺辄戏曰：“马既有汗，<br /><br />&nbsp;&nbsp;&nbsp;&nbsp;宜卸下鞍。”承翰应声曰：“明公姓冯，可谓死囚逢狱。”玉自以失言，遽延而<br /><br />&nbsp;&nbsp;&nbsp;&nbsp;谢之。）<br /><br />&nbsp;&nbsp;&nbsp;&nbsp;殷鹏，字大举，大名人也。以隽秀为乡曲所称，弱冠擢进士第。唐闵帝之镇<br /><br />&nbsp;&nbsp;&nbsp;&nbsp;魏州，闻其名，辟为从事。及即位，命为右拾遗，历左补阙、考功员外郎，充史<br /><br />&nbsp;&nbsp;&nbsp;&nbsp;馆修撰，迁刑部郎中。鹏姿颜若妇人，而性巧媚。天福中，擢拜中书舍人，与冯<br /><br />&nbsp;&nbsp;&nbsp;&nbsp;玉同职。玉本非代言之才，所得词目，多托鹏为之。玉尝以“姑息”字问于人，<br /><br />&nbsp;&nbsp;&nbsp;&nbsp;人则以“辜负”字教之，玉乃然之，当时以为笑端。鹏之才比玉虽优、其纤佞过<br /><br />&nbsp;&nbsp;&nbsp;&nbsp;之。后玉出郡，借第以处之，分禄食之。及玉为枢密使，擢为本院学士，每有庶<br /><br />&nbsp;&nbsp;&nbsp;&nbsp;僚秉T谒玉，故事，宰臣以履见之，鹏多在玉所，见客亦然。有丞郎王易简退<br /><br />&nbsp;&nbsp;&nbsp;&nbsp;而有言，鹏衔之。及契丹入汴，有人获玉与鹏有签记字，皆朝廷上列有不得志欲<br /><br />&nbsp;&nbsp;&nbsp;&nbsp;左授者，则易简是其首焉。玉既北行，鹏亦寻以病卒。<br /><br />&nbsp;&nbsp;&nbsp;&nbsp;史臣曰：维翰之辅晋室也，罄弼谐之志，参缔构之功，观其效忠，亦可谓社<br /><br />&nbsp;&nbsp;&nbsp;&nbsp;稷臣矣。况和戎之策，固非误计，及国之亡也，彼以灭口为谋，此掇殁身之祸，<br /><br />&nbsp;&nbsp;&nbsp;&nbsp;则画策之难也，岂期如是哉！是以韩非慨慷而著《说难》者，当为此也，悲夫！<br /><br />&nbsp;&nbsp;&nbsp;&nbsp;赵莹际会风云，优游藩辅，虽易箦于绝域，终归柩于故园，盖仁信之行通于遐迩<br /><br />&nbsp;&nbsp;&nbsp;&nbsp;故也。刘d有真相之才，克全嘉誉；冯玉乘君子之器，终殁穷荒，其优劣可知<br /><br />&nbsp;&nbsp;&nbsp;&nbsp;矣。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100410);">加入书签</a><a
                        href="100394.html">上一页</a>&larr;<a href="index.html">返回列表</a>&rarr;<a
                            href="100426.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100394.html"; var next_page = "100426.html"; var index_page = "index.html"; var sortid = "9"; var article_id = "544"; var chapter_id = "100410"; var articlename = "旧五代史"; var chaptername = " 卷八十九（晋书） 列传四"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>