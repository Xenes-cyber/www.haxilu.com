<!DOCTYPE html>
<html>
<head>
<meta charset="gbk" />
<title>旧五代史- 卷一百二十九（周书） 列传九-在线阅读-哈西文学网</title>
<meta name="keywords" content="薛居正，旧五代史， 卷一百二十九（周书） 列传九全文， 卷一百二十九（周书） 列传九在线阅读 哈西文学网" />
<meta name="description" content="哈西文学网提供薛居正的旧五代史  卷一百二十九（周书） 列传九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100867.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100867.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十九（周书） 列传九</h1>
            <div class="link xb">
                <a href="100866.html">上一页</a>&larr;<a href="index.html">返回列表</a>&rarr;<a
                    href="100868.html">下一页</a></div>			
            <div id="BookText">&nbsp;&nbsp;&nbsp;&nbsp;常思，字克恭，太原人也。父仁岳，河东牙将，累赠太子太师。唐庄宗之为<br /><br />&nbsp;&nbsp;&nbsp;&nbsp;晋王也，广募胜兵，时思以悍应募，累从戎役，后为长直都校，历捧圣军使。<br /><br />&nbsp;&nbsp;&nbsp;&nbsp;晋初，迁六军都虞候。汉高祖出镇并门，奏以思从行，寻表为河东牢城都指挥使，<br /><br />&nbsp;&nbsp;&nbsp;&nbsp;以勤干见称。汉国初建，授检校太保，遥领邓州。汉有天下，迁检校太尉、昭义<br /><br />&nbsp;&nbsp;&nbsp;&nbsp;军节度使。乾佑初，李守贞叛于河中，太祖征之，朝廷命思帅部兵以副焉。既而<br /><br />&nbsp;&nbsp;&nbsp;&nbsp;御众无能，勒归旧藩。思在上党凡五年，无令誉可称，唯以聚敛为务，性又鄙吝，<br /><br />&nbsp;&nbsp;&nbsp;&nbsp;未尝与宾佐有酒肴之会。尝有从事欲求谒见者，思览刺而怒曰：“彼必是来猎酒<br /><br />&nbsp;&nbsp;&nbsp;&nbsp;也。”命典客者饮而遣之，其鄙吝也如是。太祖受命，就加平章事。初，太祖微<br /><br />&nbsp;&nbsp;&nbsp;&nbsp;时，以季父待思，及即位，遣其妻入觐，太祖拜之如家人之礼，仍呼曰叔母，其<br /><br />&nbsp;&nbsp;&nbsp;&nbsp;恩顾如是。广顺二年秋，思来朝，加兼侍中，移镇宋州。三年夏，诏赴阙，改授<br /><br />&nbsp;&nbsp;&nbsp;&nbsp;平卢军节度使。思将赴镇，奏太祖云：“臣在宋州出镇，得丝十余万两，谨以上<br /><br />&nbsp;&nbsp;&nbsp;&nbsp;进，请行征督。”太祖颔之，寻诏本州折券以谕其民。及到镇，未几，染风痹之<br /><br />&nbsp;&nbsp;&nbsp;&nbsp;疾，上表请寻医，既而舁疾归洛。显德元年春卒，年六十有九。赠中书令。<br /><br />&nbsp;&nbsp;&nbsp;&nbsp;翟光邺，字化基，濮州鄄城人。父景珂，倜傥有胆气。梁贞明初，唐庄宗始<br /><br />&nbsp;&nbsp;&nbsp;&nbsp;驻军于河上，景珂率聚邑人守永定驿，固守逾年，后为北军所攻，景珂战殁，众<br /><br />&nbsp;&nbsp;&nbsp;&nbsp;溃。光邺时年十岁，为明宗军所俘，以其颖悟，俾侍左右，字之曰永定。既冠，<br /><br />&nbsp;&nbsp;&nbsp;&nbsp;沈毅有谋，莅事寡过。明宗即位，特深委遇，累迁至皇城使、检校司空。长兴中，<br /><br />&nbsp;&nbsp;&nbsp;&nbsp;枢密使安重诲得罪，时光邺与中官孟小僧颇有力焉。居无何，出为耀州团练使。<br /><br />&nbsp;&nbsp;&nbsp;&nbsp;清泰初，入为左监门卫大将军。晋天福中，历棣沂二州刺史、西京副留守。开运<br /><br />&nbsp;&nbsp;&nbsp;&nbsp;初，授宣徽使。杨光远叛灭，青州平，除为防御使，朝廷以兵乱之后，人物雕弊，<br /><br />&nbsp;&nbsp;&nbsp;&nbsp;故命光邺理之。光邺好聚书，重儒者，虚斋论议，惟求理道。时郡民丧亡十之六<br /><br />&nbsp;&nbsp;&nbsp;&nbsp;七，而招怀抚谕，视之如伤，故期月之间，流亡载辑。契丹入汴，伪命权知曹州。<br /><br />&nbsp;&nbsp;&nbsp;&nbsp;李从益假号，以光邺明宗旧臣，署为枢密使。汉祖至汴，改左领卫大将军。乾v<br /><br />&nbsp;&nbsp;&nbsp;&nbsp;初，迁右金吾卫大将军，充街使、检校太保。太祖践阼，复授宣徽使、左千牛卫<br /><br />&nbsp;&nbsp;&nbsp;&nbsp;上将军、检校太傅。数月，兼枢密副使。会永兴李洪信入朝，代知军府事。广顺<br /><br />&nbsp;&nbsp;&nbsp;&nbsp;二年十月，卒于长安，时年四十六。<br /><br />&nbsp;&nbsp;&nbsp;&nbsp;光邺有器度，慎密敦厚，出于天然，喜愠不形于色。事继母以孝闻，兄弟皆<br /><br />&nbsp;&nbsp;&nbsp;&nbsp;雍睦。虽食禄日久，家无余财，任金吾日，假官屋数间以蔽风雨，亲族累重，粝<br /><br />&nbsp;&nbsp;&nbsp;&nbsp;食才给，人不堪其忧，光邺处之晏如也。宾朋至，则贳酒延之，谈说终日，略无<br /><br />&nbsp;&nbsp;&nbsp;&nbsp;厌倦，士大夫多之。及权知京兆，以宽静为治，前政有烦苛之事，一切停罢，百<br /><br />&nbsp;&nbsp;&nbsp;&nbsp;姓便之。及病甚，召亲随于卧内，戒之曰：“气绝之后，以尸归洛，不得于此停<br /><br />&nbsp;&nbsp;&nbsp;&nbsp;留，虑烦军府。”言讫而终。京兆吏如丧所亲，或有以浆酒遥奠者。枢密使王峻<br /><br />&nbsp;&nbsp;&nbsp;&nbsp;素重光邺，且欲厚恤其家，为之上请，故自终及葬，所赐赙R几数千计。诏赠太<br /><br />&nbsp;&nbsp;&nbsp;&nbsp;子少师。光邺肤革肥皙，善于摄养，故司天监赵延V有袁、许之术，尝谓人曰：<br /><br />&nbsp;&nbsp;&nbsp;&nbsp;“翟君外厚而内薄，虽贵而无寿。”果如其言。<br /><br />&nbsp;&nbsp;&nbsp;&nbsp;曹英，字德秀，旧名犯今上御名，故改焉。本常山镇定人也。父全武，事赵<br /><br />&nbsp;&nbsp;&nbsp;&nbsp;王王F为列校，英因得隶于F之帐下。及张文礼之乱，唐庄宗奄有其地，乃录F<br /><br />&nbsp;&nbsp;&nbsp;&nbsp;之左右，署为散指挥使。明宗即位，英侍于仗下，问其祖考，英以实对，明宗曰：<br /><br />&nbsp;&nbsp;&nbsp;&nbsp;“乃朕之旧也。”擢为本班行首，每加顾遇。晋天福中，迁弩手军使。平张从宾<br /><br />&nbsp;&nbsp;&nbsp;&nbsp;于汜水，以功授本军都校。汉初，改奉国军主，加检校司徒，兼康州刺史。乾v<br /><br />&nbsp;&nbsp;&nbsp;&nbsp;初，李守贞据河中叛，授行营步军都校。河中平，迁本军厢主，领岳州防御使。<br /><br />&nbsp;&nbsp;&nbsp;&nbsp;随太祖在魏，为北面行营步军都校，从平内难。国初，以翊戴功授昭武节度使、<br /><br />&nbsp;&nbsp;&nbsp;&nbsp;检校太傅、侍卫步军都指挥使。二年春，总兵讨慕容彦超于兖州，梯冲堑垒，颇<br /><br />&nbsp;&nbsp;&nbsp;&nbsp;有力焉。夏五月，太祖亲征，因并兵攻陷其城，及凯旋，领彰信军节度使，典军<br /><br />&nbsp;&nbsp;&nbsp;&nbsp;如故。世宗嗣位，加同平章事，授成德军节度使。车驾自太原回，加兼侍中。显<br /><br />&nbsp;&nbsp;&nbsp;&nbsp;德元年冬，卒于镇，时年四十九。制赠中书令。英性沈厚，谦恭有礼，虽衽席之<br /><br />&nbsp;&nbsp;&nbsp;&nbsp;际，接对宾客，亦未尝造次。及卒，|绅之士亦皆惜之。<br /><br />&nbsp;&nbsp;&nbsp;&nbsp;李彦f，字德循，太原人也。本以商贾为业，太祖镇邺，置之左右，及即位，<br /><br />&nbsp;&nbsp;&nbsp;&nbsp;历绫锦副使、n易使。世宗嗣位，以彦f有旧，超授内客省使。未几，知相州<br /><br />&nbsp;&nbsp;&nbsp;&nbsp;军府事，寻改延州兵马留后。到镇，颇以殖货为意，窥图剩利，侵渔蕃汉部人，<br /><br />&nbsp;&nbsp;&nbsp;&nbsp;群情大扰。会世宗南征，蕃部结聚，围迫州城，彦f闭壁自守，求援于邻道，赖<br /><br />&nbsp;&nbsp;&nbsp;&nbsp;救兵至，乃解。世宗不悦，征赴京师，然犹委曲庇护，竟不之责。寻为西京水南<br /><br />&nbsp;&nbsp;&nbsp;&nbsp;巡检使，居无何，命权知泗州军州事，改沧州两使留后。彦f到任，处置乖方，<br /><br />&nbsp;&nbsp;&nbsp;&nbsp;大为物情所鄙。显德六年秋，受代归阙，遇疾而卒，时年五十有二。<br /><br />&nbsp;&nbsp;&nbsp;&nbsp;李晖，字顺光，瀛州束城人。弱冠应募于龙骧军，汉祖领河东，晖请从，因<br /><br />&nbsp;&nbsp;&nbsp;&nbsp;得署为河东牙将。汉有天下，授检校司徒、大内皇城使。未几，迁宣徽南院使。<br /><br />&nbsp;&nbsp;&nbsp;&nbsp;乾v初，拜河阳节度使、检校太傅。太祖登极，加同平章事，寻移镇沧州。显德<br /><br />&nbsp;&nbsp;&nbsp;&nbsp;元年，就加兼侍中。二年秋，以世宗诞庆节来朝，改州节度使。五年，移镇凤<br /><br />&nbsp;&nbsp;&nbsp;&nbsp;翔。岁余，卒于镇。优诏赠中书令。晖之仪貌不及于常人，而位极将相，年登耳<br /><br />&nbsp;&nbsp;&nbsp;&nbsp;顺，袁、许之术，夫何恃哉！然性贪鄙，而好小惠以邀虚誉，故在河阳及沧州日，<br /><br />&nbsp;&nbsp;&nbsp;&nbsp;民皆诣阙请立碑以颂其美，识者亦未之许也。<br /><br />&nbsp;&nbsp;&nbsp;&nbsp;李建崇，潞州人。少从军，善骑射。初事唐武皇，为铁林都将，转突骑、飞<br /><br />&nbsp;&nbsp;&nbsp;&nbsp;骑二军使。从庄宗攻常山，安巴坚来援，庄宗率亲军千骑，遇于满城，兵少，为<br /><br />&nbsp;&nbsp;&nbsp;&nbsp;契丹所围。时建崇为亲将，与契丹格斗，自午至申，会李嗣昭骑至，契丹乃解去。<br /><br />&nbsp;&nbsp;&nbsp;&nbsp;同光中，自龙武捧圣都指挥使，出历襄、秦、徐、雍都指挥使。建崇性纯厚，处<br /><br />&nbsp;&nbsp;&nbsp;&nbsp;身任遇，不能巧宦，以致久滞偏裨。明宗尝掌牙兵，与建崇共事，及即位，甚愍<br /><br />&nbsp;&nbsp;&nbsp;&nbsp;之，连授磁、沁二郡。入晋为申州刺史。天福七年冬，襄州安从进构逆，率众寇<br /><br />&nbsp;&nbsp;&nbsp;&nbsp;南阳，时建崇领步骑千余屯于叶县，开封尹郑王遣宣徽使张从恩、皇城使焦继勋<br /><br />&nbsp;&nbsp;&nbsp;&nbsp;率在京诸军，会建崇军拒贼，至湖阳县之花山，遇从进军，建崇接战，大败之，<br /><br />&nbsp;&nbsp;&nbsp;&nbsp;以功授亳州团练使。襄阳平，迁安州防御使。历河阳、邢州兵马留后。汉初，入<br /><br />&nbsp;&nbsp;&nbsp;&nbsp;为右卫大将军。年逾七十，神气不衰。建崇始自代北事武皇，至是四十余年，前<br /><br />&nbsp;&nbsp;&nbsp;&nbsp;后所掌兵，麾下部曲多至节钺，零落殆尽，惟建崇虽位不及藩屏，而康强自适，<br /><br />&nbsp;&nbsp;&nbsp;&nbsp;以至期耄。太祖即位，授左监门卫上将军。广顺三年春卒。赠黔南节度使。<br /><br />&nbsp;&nbsp;&nbsp;&nbsp;王重裔，陈州宛丘人。父达，历安、均、橙州刺史，因家于场Ｖ匾嵊咨<br /><br />&nbsp;&nbsp;&nbsp;&nbsp;厚有勇，善骑射。年未及冠，事庄宗为厅直，管契丹直。从安汴、洛，累为禁军<br /><br />&nbsp;&nbsp;&nbsp;&nbsp;指挥使。晋天福中，镇州安重荣谋叛，称兵指阙，朝廷命杜重威率师拒之，贼阵<br /><br />&nbsp;&nbsp;&nbsp;&nbsp;于宗城东，晋遣齐军击之，再合不动。杜重威惧，谋欲抽退，重裔曰：“兵家忌<br /><br />&nbsp;&nbsp;&nbsp;&nbsp;退，但请公分麾下兵击其两翼，重裔为公陷阵，当其中军，彼必狼狈矣。”重威<br /><br />&nbsp;&nbsp;&nbsp;&nbsp;从之，重荣即时退蹙，遂败。以功迁护圣右厢都指挥使，领费州刺史。汉初，仍<br /><br />&nbsp;&nbsp;&nbsp;&nbsp;典禁军，从征邺都平，迁深州刺史。淮夷以李守贞故，数侵边地，以重裔为亳州<br /><br />&nbsp;&nbsp;&nbsp;&nbsp;防御使，又令于徐州巡检，兼知军州，就加检校太傅。太祖践阼，加爵邑，改功<br /><br />&nbsp;&nbsp;&nbsp;&nbsp;臣。广顺元年夏，以疾卒，年五十有三。赠武信军节度使。<br /><br />&nbsp;&nbsp;&nbsp;&nbsp;孙汉英，太原人也。父重进，事唐武皇、庄宗为大将，赐姓，名存进，《唐<br /><br />&nbsp;&nbsp;&nbsp;&nbsp;书》有传。汉英少事戎伍，稍至都将，尝为东面马步军都指挥使。清泰初，兴元<br /><br />&nbsp;&nbsp;&nbsp;&nbsp;节度使张虔钊失军于岐下，遂以其地西臣于蜀，汉英兄汉韶，时为洋州节度使，<br /><br />&nbsp;&nbsp;&nbsp;&nbsp;因兹阻隔，亦送款于蜀，由是汉英与弟汉筠久之不调。汉乾v中，太祖西征蒲、<br /><br />&nbsp;&nbsp;&nbsp;&nbsp;雍，以汉英戚里之分，奏于军中指使。蒲、雍平，班师，隐帝以汉英为绛州刺史、<br /><br />&nbsp;&nbsp;&nbsp;&nbsp;检校司徒。广顺元年冬，卒于都。<br /><br />&nbsp;&nbsp;&nbsp;&nbsp;许迁，郓州人也。初为本州牙将，性刚褊。汉乾v初，为左屯卫将军，与少<br /><br />&nbsp;&nbsp;&nbsp;&nbsp;府监马从斌同监造汉祖山陵法物，节财省用，减数万计。改左监门大将军，又加<br /><br />&nbsp;&nbsp;&nbsp;&nbsp;检校司空。汉末，权知隰州。太祖践阼，刘崇遣子钧率兵寇平阳，路由于隰，贼<br /><br />&nbsp;&nbsp;&nbsp;&nbsp;众攻城，城中兵少，迁感激指谕，士斗兼倍，贼众伤夷，寻自退去。太祖降诏抚<br /><br />&nbsp;&nbsp;&nbsp;&nbsp;谕，正授隰州刺史。迁切于除盗，嫉恶过当，或钉磔贼人，令部下脔割。误断不<br /><br />&nbsp;&nbsp;&nbsp;&nbsp;合死罪人，其家诣阙致讼，诏下开封府狱。时陈观为知府，素与迁不协，深劾其<br /><br />&nbsp;&nbsp;&nbsp;&nbsp;事，欲追迁对讼，太祖以事状可原，但罢郡而已。迁既奉朝请，因大诟陈观，谓<br /><br />&nbsp;&nbsp;&nbsp;&nbsp;王峻曰：“相公执政，所与参议，宜求贤德。如陈观者，为儒无家行，为官多任<br /><br />&nbsp;&nbsp;&nbsp;&nbsp;情，苟知其微，屠沽儿耻与为侣，况明公乎！”峻无以沮之。既而婴疾，请告归<br /><br />&nbsp;&nbsp;&nbsp;&nbsp;汶上而卒。<br /><br />&nbsp;&nbsp;&nbsp;&nbsp;赵凤，冀州枣强县人，幼读书，举童子。既长，凶豪多力，以杀人暴掠为事，<br /><br />&nbsp;&nbsp;&nbsp;&nbsp;吏不能禁。安重荣镇常山，招集叛亡，凤乃应募，既而犯法当死，即破械逾狱，<br /><br />&nbsp;&nbsp;&nbsp;&nbsp;遁而获免。天福中，赵延寿为契丹乡导，岁侵深、冀，凤往依焉。（《宋史・荆<br /><br />&nbsp;&nbsp;&nbsp;&nbsp;罕儒传》：罕儒少无赖，与赵凤、张辇为群盗，晋天福中，相率诣范阳，委贽燕<br /><br />&nbsp;&nbsp;&nbsp;&nbsp;王赵延寿，得掌兵权。）契丹主素闻其桀黠，署为羽林军使，累迁羽林都指挥使，<br /><br />&nbsp;&nbsp;&nbsp;&nbsp;常令将兵在边，贝、冀之民，日罹其患。晋末，契丹入洛，凤从至东京，授宿州<br /><br />&nbsp;&nbsp;&nbsp;&nbsp;防御使。汉祖即位，受代归阙，寻授河阳行军司马。乾v初，入为龙武将军。丁<br /><br />&nbsp;&nbsp;&nbsp;&nbsp;父忧，起复授右千牛卫大将军。汉末，都城变起，兵集之夜，无不剽之室，唯凤<br /><br />&nbsp;&nbsp;&nbsp;&nbsp;里闾，兵不敢犯，人皆服其胆勇。广顺初，用为宋、亳、宿三州巡检使。凤出于<br /><br />&nbsp;&nbsp;&nbsp;&nbsp;伏莽，尤知盗之隐伏，乃诱致盗魁于麾下，厚待之，每桴鼓之发，无不擒捕，众<br /><br />&nbsp;&nbsp;&nbsp;&nbsp;以为能，然平民因捕盗而破家者多矣。凤善事人，或使臣经由，靡不倾财厚奉，<br /><br />&nbsp;&nbsp;&nbsp;&nbsp;故得延誉而掩其丑迹。太祖闻其干事，用为单州刺史，既刚忿不仁，得位逾炽，<br /><br />&nbsp;&nbsp;&nbsp;&nbsp;刑狱之间，尤为不道。尝抑夺人之妻女，又以进奉南郊为名，率敛部民财货，为<br /><br />&nbsp;&nbsp;&nbsp;&nbsp;人所讼。广顺三年十二月，诏削夺凤在身官爵，寻令赐死。<br /><br />&nbsp;&nbsp;&nbsp;&nbsp;齐藏珍，少历内职，累迁诸卫将军。前后监押兵师在外，颇称干事，然险讠<br /><br />&nbsp;&nbsp;&nbsp;&nbsp;皮无行，残忍辩给，无不畏其利口。广顺中，奉命滑州界巡护河堤，以弛慢致河<br /><br />&nbsp;&nbsp;&nbsp;&nbsp;决，除名，配沙门岛。世宗在西班时，与藏珍同列，每聆其谈论，或剖判世务，<br /><br />&nbsp;&nbsp;&nbsp;&nbsp;似有可采。及即位，自流所征还。秦、凤之役，令监偏师。及淮上用兵，复委监<br /><br />&nbsp;&nbsp;&nbsp;&nbsp;护，与军校何超领兵降下光州。藏珍欺隐官物甚多，超以为不可，藏珍曰：“沙<br /><br />&nbsp;&nbsp;&nbsp;&nbsp;门岛已有屋数间，不妨再去矣。”其不畏法也如此。世宗既破紫金山寨，追吴寇<br /><br />&nbsp;&nbsp;&nbsp;&nbsp;室涡口，因与藏珍言及克捷之状。对曰：“陛下神武之功，近代无比，于文德则<br /><br />&nbsp;&nbsp;&nbsp;&nbsp;未光。”世宗颔之，又问以扬州之事，对曰：“扬州地实卑湿，食物例多腥腐。<br /><br />&nbsp;&nbsp;&nbsp;&nbsp;臣去岁在彼，人以鳝鱼馈臣者，视其盘中虬屈，一如蛇虺之状，假使鹳雀有知，<br /><br />&nbsp;&nbsp;&nbsp;&nbsp;亦应不食，岂况于人哉！”其敷奏大率多此类，闻者无不悚然。一日，又奏云：<br /><br />&nbsp;&nbsp;&nbsp;&nbsp;“唐景思已为刺史，臣犹未蒙圣泽。”世宗俯而从之，时濠梁未下，即命为濠<br /><br />&nbsp;&nbsp;&nbsp;&nbsp;州行州刺史。及张永德与李重进有间言，藏珍尝游说重进，洎寿阳兵回，诸将中<br /><br />&nbsp;&nbsp;&nbsp;&nbsp;有以藏珍之言上奏者。世宗怒，急召赴阙。四年夏，以其冒称检校官罪，按其事<br /><br />&nbsp;&nbsp;&nbsp;&nbsp;而毙之，盖不欲暴其恶迹也。<br /><br />&nbsp;&nbsp;&nbsp;&nbsp;王环，本真定人。唐天成初，孟知祥镇西川，环往事之，及知祥建号，环累<br /><br />&nbsp;&nbsp;&nbsp;&nbsp;典军卫，孟昶嗣位，环常宿卫于中。显德二年秋，王师西伐，时环为凤州节度使。<br /><br />&nbsp;&nbsp;&nbsp;&nbsp;初，偏师傅其城下，为环所败，裨将胡立为环所擒。是冬，王师大集，急攻其城，<br /><br />&nbsp;&nbsp;&nbsp;&nbsp;蜀之援兵相次败走。环闻之，守备愈坚，王师攻击数月方克。城陷，环就擒。及<br /><br />&nbsp;&nbsp;&nbsp;&nbsp;到阙，世宗以忠于所事，释其罪，授若骁卫大将军。四年冬，世宗南征，环随驾<br /><br />&nbsp;&nbsp;&nbsp;&nbsp;至泗州，遇疾而卒。<br /><br />&nbsp;&nbsp;&nbsp;&nbsp;张彦超，本沙陀部人也。素有S克之疾，时号为“跛子”。初，以骑射事唐<br /><br />&nbsp;&nbsp;&nbsp;&nbsp;庄宗为马直国使，庄宗入汴，授神武指挥使。明宗尝以为养子。天成中，擢授蔚<br /><br />&nbsp;&nbsp;&nbsp;&nbsp;州刺史。素与晋高祖不协，属其总戎于太原，遂举其城投于契丹，即以为云州节<br /><br />&nbsp;&nbsp;&nbsp;&nbsp;度使。契丹之南侵也，彦超率部众，颇为镇、魏之患。及契丹入汴，迁侍卫马军<br /><br />&nbsp;&nbsp;&nbsp;&nbsp;都校，寻授晋昌军节度使。汉高祖入洛，彦超飞表输诚，移授保大军节度使。乾<br /><br />&nbsp;&nbsp;&nbsp;&nbsp;v初，奉诏归阙，止奉朝请而已。太祖自邺入平内难，隐帝令彦超董骑军为拒，<br /><br />&nbsp;&nbsp;&nbsp;&nbsp;刘子陂兵乱，彦超先谒见太祖。广顺中，授神武统军。显德三年冬，以疾终于第。<br /><br />&nbsp;&nbsp;&nbsp;&nbsp;制赠太子太师。<br /><br />&nbsp;&nbsp;&nbsp;&nbsp;张颖，太原人，驸马都尉永德之父也。（《宋史》列传：永德，并州阳曲人。<br /><br />&nbsp;&nbsp;&nbsp;&nbsp;家世饶财，曾祖丕，尚气节。后唐武皇镇太原，急于用度，多严选富家子掌帑库，<br /><br />&nbsp;&nbsp;&nbsp;&nbsp;或调度不给，即坐诛，没入资产。丕为之满岁，府财有余。宗人政当次补其任，<br /><br />&nbsp;&nbsp;&nbsp;&nbsp;率族属泣拜，请丕济其急，丕又为代掌一年，乡里服其义。）累为藩郡列校，由<br /><br />&nbsp;&nbsp;&nbsp;&nbsp;内职历诸卫将军。国初，以戚里之故，自华州行军司马历郢、怀二州刺史，迁安<br /><br />&nbsp;&nbsp;&nbsp;&nbsp;州防御使。颖性卞急峻刻，不容人之小过，虽左右亲信，亦皆怨之。部曲曹澄有<br /><br />&nbsp;&nbsp;&nbsp;&nbsp;处女，颖逼而娶之，澄遂与不逞之徒数人，同谋害颖，中夜挟刃入于寝门，执颖<br /><br />&nbsp;&nbsp;&nbsp;&nbsp;而杀之，遂奔于金陵。世宗征淮南，以永德之故，遣江南李景，令执澄等送行在。<br /><br />&nbsp;&nbsp;&nbsp;&nbsp;及至，世宗以澄等赐永德，俾甘心而戮之。<br /><br />&nbsp;&nbsp;&nbsp;&nbsp;刘仁赡，略通儒术，好兵书，在泽国甚有声望。吴主知之，累迁为伪右监门<br /><br />&nbsp;&nbsp;&nbsp;&nbsp;卫将军，历黄、袁二州刺史，所至称治。洎李景c袭伪位，俾掌亲军，迁鄂州节<br /><br />&nbsp;&nbsp;&nbsp;&nbsp;度使。居数年，复以兵柄任之，改寿州节度使。及王师渡淮，而仁赡固守甚坚。<br /><br />&nbsp;&nbsp;&nbsp;&nbsp;洎世宗驻跸于其垒北，数道齐攻，填堑陷壁，昼夜不息，如是者累月。世宗临城<br /><br />&nbsp;&nbsp;&nbsp;&nbsp;以谕之，而仁赡但逊词以谢。及车驾还京，命李重进总兵守之，复乘间陷我南寨。<br /><br />&nbsp;&nbsp;&nbsp;&nbsp;自是围之愈急，城中饥死者甚众。三年冬，淮寇复来救援，列寨于紫金山，夹道<br /><br />&nbsp;&nbsp;&nbsp;&nbsp;相属，累然数十里，垂及寿壁，而重进兵几不能支，世宗患之，遂复议亲征。车<br /><br />&nbsp;&nbsp;&nbsp;&nbsp;驾至寿春，命今上率师破紫金山之众，擒其应援使陈承昭以献。仁赡闻援兵既败，<br /><br />&nbsp;&nbsp;&nbsp;&nbsp;计无所出，但扼腕浩叹而已。会世宗以紫金山之捷，飞诏以谕之，时仁赡卧疾已<br /><br />&nbsp;&nbsp;&nbsp;&nbsp;亟，因翻然纳款，而城内诸军万计，皆屏息以听其命。及见于行在，世宗抚之甚<br /><br />&nbsp;&nbsp;&nbsp;&nbsp;厚，赐与加等，复令入城养病，寻授天平军节度使、兼中书令。制出之日，薨于<br /><br />&nbsp;&nbsp;&nbsp;&nbsp;其家，年五十八。世宗闻之，遣使吊祭，命内臣监护丧事，追封彭城郡王。后以<br /><br />&nbsp;&nbsp;&nbsp;&nbsp;其子崇{为怀州刺史。仁赡轻财重士，法令严肃，重围之中，其子崇谏犯军禁，<br /><br />&nbsp;&nbsp;&nbsp;&nbsp;即令斩之，故能以一城之众，连年拒守。逮其来降，而其下未敢窃议者，保其后<br /><br />&nbsp;&nbsp;&nbsp;&nbsp;嗣，抑有由焉。<br /><br />&nbsp;&nbsp;&nbsp;&nbsp;崇赞仕周，累为郡守。幼子崇谅，后自江南归于本朝，亦位至省郎。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100867);">加入书签</a><a
                        href="100866.html">上一页</a>&larr;<a href="index.html">返回列表</a>&rarr;<a
                            href="100868.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100866.html"; var next_page = "100868.html"; var index_page = "index.html"; var sortid = "9"; var article_id = "544"; var chapter_id = "100867"; var articlename = "旧五代史"; var chaptername = " 卷一百二十九（周书） 列传九"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>