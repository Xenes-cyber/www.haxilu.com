<!DOCTYPE html>
<html>
<head>
<meta charset="gbk" />
<title>旧五代史- 卷五（梁书） 太祖纪五-在线阅读-哈西文学网</title>
<meta name="keywords" content="薛居正，旧五代史， 卷五（梁书） 太祖纪五全文， 卷五（梁书） 太祖纪五在线阅读 哈西文学网" />
<meta name="description" content="哈西文学网提供薛居正的旧五代史  卷五（梁书） 太祖纪五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/86656.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/86656.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五（梁书） 太祖纪五</h1>
            <div class="link xb">
                <a href="86654.html">上一页</a>&larr;<a href="index.html">返回列表</a>&rarr;<a
                    href="86672.html">下一页</a></div>			
            <div id="BookText">&nbsp;&nbsp;&nbsp;&nbsp;开平三年九月癸巳朔，御崇勋殿，宴群臣文武百官。赐张宗]、杨师厚白绫<br /><br />&nbsp;&nbsp;&nbsp;&nbsp;各三百匹，银鞍辔马。丁酉，上幸崇政院宴内臣，赐院使敬翔、直学士李班等缯<br /><br />&nbsp;&nbsp;&nbsp;&nbsp;彩有差。以门下侍郎、平章事薛贻矩判建昌宫事，兼延资库使。制：“内外使臣<br /><br />&nbsp;&nbsp;&nbsp;&nbsp;复命，未见便归私第者，朝廷命使，臣下奉行，惟于辞见之仪，合守敬恭之道。<br /><br />&nbsp;&nbsp;&nbsp;&nbsp;近者凡差出使，往复皆越常规。或已辞而尚在本家，或未见而先归私第，但从己<br /><br />&nbsp;&nbsp;&nbsp;&nbsp;便，莫禀王程。在礼敬而殊乖，置典章而私举。宜令御史台别具条流事件具黜罚<br /><br />&nbsp;&nbsp;&nbsp;&nbsp;等奏闻。”庚子，殿直王唐福自襄城走马，以天军胜捷逆将李洪归降事上闻。赐<br /><br />&nbsp;&nbsp;&nbsp;&nbsp;唐福绢银有加，宰臣百官上表称贺。壬寅，开封府虞候李继业赍襄州都指挥使程<br /><br />&nbsp;&nbsp;&nbsp;&nbsp;晖奏状，以今月五日，杀戮逆党千人，并生擒都指挥使傅霸以下节级共五百人，<br /><br />&nbsp;&nbsp;&nbsp;&nbsp;收复襄州人户归业事。（《通鉴》：八月，陈晖军至襄州，李洪逆战，大败，王<br /><br />&nbsp;&nbsp;&nbsp;&nbsp;求死。九月丁酉，拔其城，斩叛兵千人，执李洪、杨虔等送洛阳，斩之。）癸卯，<br /><br />&nbsp;&nbsp;&nbsp;&nbsp;帝御文明殿，以收复襄汉，受宰臣以下称贺。辛亥，侍中韩建罢守太保，左仆射、<br /><br />&nbsp;&nbsp;&nbsp;&nbsp;同平章事杨涉罢守本官，以太常卿赵光逢为中书侍郎、平章事，翰林学士奉旨、<br /><br />&nbsp;&nbsp;&nbsp;&nbsp;工部侍郎、知制诰杜晓为尚书户部侍郎、平章事。诏曰：“秋冬之际，阴雨相仍，<br /><br />&nbsp;&nbsp;&nbsp;&nbsp;所司择日拜郊，或虑临时妨事，宜令别更择日奏闻。”是月，礼仪使奏：“据所<br /><br />&nbsp;&nbsp;&nbsp;&nbsp;司择，十月二日，祀圆丘。今参详十月十七日以后入十一月节，十一月二日冬至<br /><br />&nbsp;&nbsp;&nbsp;&nbsp;一阳生之辰，宜行亲告之礼。”从之。河中奏，准宣，诏使有铜牌者，所至即易<br /><br />&nbsp;&nbsp;&nbsp;&nbsp;骑以遣。<br /><br />&nbsp;&nbsp;&nbsp;&nbsp;十月癸未，大明节，帝御文明殿，设斋僧道，召宰臣、翰林学士预之，诸道<br /><br />&nbsp;&nbsp;&nbsp;&nbsp;节度、刺史及内外诸司使咸有进献。诏以寇盗未平，凡诸给过所，并令司门郎中、<br /><br />&nbsp;&nbsp;&nbsp;&nbsp;员外郎出给，以杜奸诈。<br /><br />&nbsp;&nbsp;&nbsp;&nbsp;十一月癸已朔，帝斋于内殿，不视朝。甲午，日长至，五更一点自大内出，<br /><br />&nbsp;&nbsp;&nbsp;&nbsp;于文明殿受宰臣以下起居，自五凤楼出南郊，左右金吾、太常、兵部等司仪仗法<br /><br />&nbsp;&nbsp;&nbsp;&nbsp;驾卤簿及左右内直控鹤等引从赴坛，文武百官太保韩建以下班以候，帝升坛告谢。<br /><br />&nbsp;&nbsp;&nbsp;&nbsp;司天台奏：冬至日，自夜半后，祥风微扇，帝座澄明，至晓，黄云捧日。丙申，<br /><br />&nbsp;&nbsp;&nbsp;&nbsp;畋于上东门外。戊戌，制曰：<br /><br />&nbsp;&nbsp;&nbsp;&nbsp;夫严亲报本，所以通神明；流泽覃休，所以惠黎庶。斯盖邦家不易之道，皇<br /><br />&nbsp;&nbsp;&nbsp;&nbsp;王自昔之规，敢敬箝啵兹惟古义。粤朕受命，于今三年，何曾不寅畏晨兴，焦<br /><br />&nbsp;&nbsp;&nbsp;&nbsp;劳夕惕。师唐、虞之典，上则于乾功，挹殷、夏之源，下涵于民极。欲使万方有<br /><br />&nbsp;&nbsp;&nbsp;&nbsp;裕，六辨无愆。然而志有所未孚，理有所未达，致奸宄作衅，旱霪为灾。骄将守<br /><br />&nbsp;&nbsp;&nbsp;&nbsp;边，拥牙旗而背义；积阴驭气，陵玉烛以干和。载考休征，式昭至警。朕是以仰<br /><br />&nbsp;&nbsp;&nbsp;&nbsp;高俯厚，靡惜于责躬；履薄临渊，冀昭于元览。兢兢栗栗，夙夜匪宁。及夫动干<br /><br />&nbsp;&nbsp;&nbsp;&nbsp;戈而必契灵诛，陈牺斋而克章善应，苟非天垂丕佑，神赞殊休，则安可致夷凶渠，<br /><br />&nbsp;&nbsp;&nbsp;&nbsp;就不战之功，变l戾气，作有年之庆。况灵旗北指，丧犬羊于乱辙之间，飞骑西<br /><br />&nbsp;&nbsp;&nbsp;&nbsp;临，下~、翟若走丸之易。息一隅之烟燧，复千里之封疆。而又扫荡左冯，讨除<br /><br />&nbsp;&nbsp;&nbsp;&nbsp;岘首。故得外戎内夏，益知天命之攸归，喙息T行，共识皇基之永固。仰怀昭<br /><br />&nbsp;&nbsp;&nbsp;&nbsp;应，欲报无阶。爰因南至之辰，亲展圆丘之礼。兹惟大庆，必及下民，乃宏涣汗<br /><br />&nbsp;&nbsp;&nbsp;&nbsp;之私，以锡疲羸之幸。所冀渐增苏息，亟致和平。噫！朕自临御以来，岁时尚迩，<br /><br />&nbsp;&nbsp;&nbsp;&nbsp;氛昏未殄，讨伐犹频。甲兵须议于馈粮，飞挽频劳于编户，事非获已，虑若纳隍。<br /><br />&nbsp;&nbsp;&nbsp;&nbsp;宜所在长吏，倍切抚绥，明加勉谕，每官中抽差徭役，禁猾吏广敛贪求。免至流<br /><br />&nbsp;&nbsp;&nbsp;&nbsp;散靡依，凋弊不济。宜令河南府、开封府及诸道观察使切加铃辖，刺史、县令不<br /><br />&nbsp;&nbsp;&nbsp;&nbsp;得因缘赋敛，分外扰人。凡关庶狱，每望轻刑。只候才罢用军，必当便议优给。<br /><br />&nbsp;&nbsp;&nbsp;&nbsp;德音节文内有未该者，宜令所司类列条件奏闻。<br /><br />&nbsp;&nbsp;&nbsp;&nbsp;己亥，以罗周韩为天雄军节度副使，知府事，从邺王绍威病请也。辛丑，幸<br /><br />&nbsp;&nbsp;&nbsp;&nbsp;Y水。戊午，御文明殿，册太傅张宗]太保韩建受册毕。金吾仗引升辂车，仪仗<br /><br />&nbsp;&nbsp;&nbsp;&nbsp;导谒太庙讫，赴尚书省上。幸榆林坡阅兵，教诸都马步兵。敕改乾文院为文思院，<br /><br />&nbsp;&nbsp;&nbsp;&nbsp;行殿为兴安殿，球场为兴安球场，又改弓箭库殿为宣武殿。灵州奏，凤翔贼将刘<br /><br />&nbsp;&nbsp;&nbsp;&nbsp;知俊率、岐、秦、泾之师侵迫州城。帝遣陕州康怀英、华州寇彦卿率兵攻迫、<br /><br />&nbsp;&nbsp;&nbsp;&nbsp;宁，以缓朔方之寇。（《五代春秋》：十一月，秦人来侵灵州。陕州康怀英侵秦，<br /><br />&nbsp;&nbsp;&nbsp;&nbsp;克宁、庆、衍三州。秦人来袭，怀英兵败于升平。）<br /><br />&nbsp;&nbsp;&nbsp;&nbsp;十二月乙丑腊，较猎于甘泉驿。以蒲州肇迹之地，且因经略~、延，于是巡<br /><br />&nbsp;&nbsp;&nbsp;&nbsp;幸数月。暇日游豫至焦梨店，颇述前事，念王重荣旧功，下诏褒奖而封崇之。国<br /><br />&nbsp;&nbsp;&nbsp;&nbsp;子监奏：“创造文宣王庙，仍请率在朝及天下现任官僚俸钱，每贯每月克一十五<br /><br />&nbsp;&nbsp;&nbsp;&nbsp;文，充土木之植。”允之。是岁，以所率官僚俸钱修文宣王庙。福建节度使王审<br /><br />&nbsp;&nbsp;&nbsp;&nbsp;知奏，舍钱造寺一所，请赐寺额。敕名大梁万岁之寺，仍许度僧四十九人。赠牢<br /><br />&nbsp;&nbsp;&nbsp;&nbsp;墙使王仁嗣司空，故同州押衙史肇右仆射，押衙王彦洪、高汉诠、丘奉言、仇琼<br /><br />&nbsp;&nbsp;&nbsp;&nbsp;并刑部尚书，王筠御史司宪。初，知俊将叛，谋会诸将询所宜，仁嗣等持正不挠，<br /><br />&nbsp;&nbsp;&nbsp;&nbsp;悉罹其酷，至是褒赠之。刘守光上言，于蓟州西与兄守文战，擒守文。<br /><br />&nbsp;&nbsp;&nbsp;&nbsp;开平四年正月壬辰朔，帝御朝元殿，受百官称贺，始用礼乐也。敕：“公事<br /><br />&nbsp;&nbsp;&nbsp;&nbsp;难于稽迟，居处悉皆遥远。其逐日当直中书舍人及吏部司封知印郎官、少府监及<br /><br />&nbsp;&nbsp;&nbsp;&nbsp;篆印文兼书写告身人吏等，并宜轮次于中书侧近宿止。”乙未，帝出师子门，至<br /><br />&nbsp;&nbsp;&nbsp;&nbsp;榆林坡下阅教。壬寅，幸保宁球场，锡宴宰臣及文武百官。赐宰臣张宗]已下分<br /><br />&nbsp;&nbsp;&nbsp;&nbsp;物有加，赐广王分物。及湖南开元寺禅长老可复号惠光大师，仍赐紫衣。<br /><br />&nbsp;&nbsp;&nbsp;&nbsp;二月乙丑，幸甘水亭。出师子门，幸榆林东北坡，教诸军兵事。赐潞州投归<br /><br />&nbsp;&nbsp;&nbsp;&nbsp;军使张行恭锦服银带并食。戊辰，宴于金銮殿。甲戌，以春时无事，频命宰臣勋<br /><br />&nbsp;&nbsp;&nbsp;&nbsp;戚宴于河南府池亭。辛巳，杨师厚赴镇于陕。寒食假，诸道节度使、郡守、勋臣<br /><br />&nbsp;&nbsp;&nbsp;&nbsp;竞以春服贺。又连清明宴，以鞍辔马及金银器、罗锦进者迨千万，乃御宣威殿，<br /><br />&nbsp;&nbsp;&nbsp;&nbsp;宴宰臣及文武官四品已上。己丑，出光政门，至Y水观麦。<br /><br />&nbsp;&nbsp;&nbsp;&nbsp;三月壬辰，幸崇政院宴勋臣。己亥，幸天骥院宴侍臣。壬寅，幸甘水亭宴宰<br /><br />&nbsp;&nbsp;&nbsp;&nbsp;臣、勋戚、翰林学士。辛亥，宴宰臣于内殿。丙辰，于兴安球场大飨六军，乐春<br /><br />&nbsp;&nbsp;&nbsp;&nbsp;时也。<br /><br />&nbsp;&nbsp;&nbsp;&nbsp;四月壬戌，诏曰：“追养以禄，王者推归厚之恩；欲静而风，人子抱终身之<br /><br />&nbsp;&nbsp;&nbsp;&nbsp;感。其以刑部尚书致仕张策及三品、四品常参官二十二人先世，各追赠一等。”<br /><br />&nbsp;&nbsp;&nbsp;&nbsp;乙丑，宴崇政院。帝在藩及践阼，励精求理，深戒逸乐，未尝命堂上歌舞。是日，<br /><br />&nbsp;&nbsp;&nbsp;&nbsp;止令内妓升阶，击鼓弄曲甚欢，至午而罢。丁卯，宋州节度使、衡王友谅进瑞麦，<br /><br />&nbsp;&nbsp;&nbsp;&nbsp;一茎三穗。（《通鉴》：友谅献瑞麦，帝曰：“丰年为上瑞，今宋州大水，安用<br /><br />&nbsp;&nbsp;&nbsp;&nbsp;此为！”诏除本县令名，遣使诘责友谅。）丙戌，幸建春门阅新楼，至七里屯观<br /><br />&nbsp;&nbsp;&nbsp;&nbsp;麦，召从官食于楼。河南张昌孙及蒲、同主事吏赐物各有差。帝过朝邑，见镇将<br /><br />&nbsp;&nbsp;&nbsp;&nbsp;位在县令上，问左右，或对曰：“宿官秩高。”帝曰：“令长字人也，镇使捕盗<br /><br />&nbsp;&nbsp;&nbsp;&nbsp;耳。且镇将多是邑民，奈何得居民父母上，是无礼也。”至是，敕天下镇使，官<br /><br />&nbsp;&nbsp;&nbsp;&nbsp;秩无高卑，位在邑令下。叶县镇遏使冯德武于蔡州西平县界杀戮山贼，擒首领张<br /><br />&nbsp;&nbsp;&nbsp;&nbsp;宓绕呷艘韵住Ｕ蚝＞节度使钱H击高沣于湖州，大败之，枭夷擒杀万人，拔其<br /><br />&nbsp;&nbsp;&nbsp;&nbsp;郡，湖州平。先是，沣以州叛入淮南，故诏H讨之也。<br /><br />&nbsp;&nbsp;&nbsp;&nbsp;五月己丑朔，以连雨不止，至壬辰，御文明殿，命宰臣分拜祠庙。自朔旦至<br /><br />&nbsp;&nbsp;&nbsp;&nbsp;癸巳，内外以午日奉献巨万，计马三千蹄，余称是，复相率助修内垒。甲辰，诏<br /><br />&nbsp;&nbsp;&nbsp;&nbsp;曰：“奇邪乱正，假伪夺真，既刑典之不容，宜违犯而勿赦。应东、西两京及诸<br /><br />&nbsp;&nbsp;&nbsp;&nbsp;道州府，创造假犀玉真珠腰带、璧珥并诸色售用等，一切禁断，不得更造作。如<br /><br />&nbsp;&nbsp;&nbsp;&nbsp;公私人家先已有者，所在送纳长吏，对面毁弃；如行敕后有人故违，必当极法。<br /><br />&nbsp;&nbsp;&nbsp;&nbsp;仍委所在州府差人检察收捕，明行处断。”魏博节度使、守太师、兼中书令、邺<br /><br />&nbsp;&nbsp;&nbsp;&nbsp;王罗绍威薨，帝哀恸曰：“天不使我一海内，何夺忠臣之速也！”诏赠尚书令。<br /><br />&nbsp;&nbsp;&nbsp;&nbsp;六月己未朔，诏军镇勿起土功。<br /><br />&nbsp;&nbsp;&nbsp;&nbsp;七月壬子，宴宰臣、河南尹、翰林学士、两街使于甘水亭。丙辰，宴群臣于<br /><br />&nbsp;&nbsp;&nbsp;&nbsp;宣威殿，赐物有差。刘知俊攻逼夏州。（《通鉴》：七月，岐王与泾二帅各遣<br /><br />&nbsp;&nbsp;&nbsp;&nbsp;使告晋，请合兵攻定难节度使李仁福，晋王遣振武节度使周德威将兵会之，合五<br /><br />&nbsp;&nbsp;&nbsp;&nbsp;万众，围夏州。）以宣化军留后李思安为东北面行营都指挥使，陕州节度使杨师<br /><br />&nbsp;&nbsp;&nbsp;&nbsp;厚为西路行营招讨使。福州贡方物，献桐皮扇，广州贡犀玉，献舶上蔷薇水。时<br /><br />&nbsp;&nbsp;&nbsp;&nbsp;陈、许、汝、蔡、颍五州境内有m为灾，俄而许州上言，有野禽群飞蔽空，旬<br /><br />&nbsp;&nbsp;&nbsp;&nbsp;日之间，食m皆尽，是岁乃大有秋。<br /><br />&nbsp;&nbsp;&nbsp;&nbsp;八月，车驾西征。己巳，次陕府。是时悯雨，且命宰臣从官分祷灵迹，日中<br /><br />&nbsp;&nbsp;&nbsp;&nbsp;而雨，翼日止，帝大悦。辛未，老人星见。是日，宴本府节度使杨师厚及扈从官<br /><br />&nbsp;&nbsp;&nbsp;&nbsp;于行宫，赐师厚帛千匹，仍授西路行营招讨使。丙子，宴文武从官军使已下，设<br /><br />&nbsp;&nbsp;&nbsp;&nbsp;龟兹乐，赐物有差。<br /><br />&nbsp;&nbsp;&nbsp;&nbsp;九月丁亥朔，命宰臣于兢赴西都，祀昊天上帝于圆丘。甲午，至西京。下诏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;朕闻历代帝王，首推尧、舜；为人父母，孰比禹、汤。睿谋高出于古先，圣<br /><br />&nbsp;&nbsp;&nbsp;&nbsp;德普闻于天下，尚或卑躬待士，屈己求贤。俯仰星云，虑一民之遗逸；网罗岩穴，<br /><br />&nbsp;&nbsp;&nbsp;&nbsp;恐片善之韬藏。延爵禄以征求，设丹青而访召，使其为政，乐在进贤，盖由国有<br /><br />&nbsp;&nbsp;&nbsp;&nbsp;万几，朝称百揆，非才不治，得士则昌。自朕光宅中区，迄今三载，宵分辍寐，<br /><br />&nbsp;&nbsp;&nbsp;&nbsp;日旰忘餐，思共力于庙谋，庶永清于王道。而乃朝廷之内，或未尽于昌言；军旅<br /><br />&nbsp;&nbsp;&nbsp;&nbsp;之间，亦罕闻于奇策。眷言方岳，下及山林，岂无英奇，副我延伫。诸道都督、<br /><br />&nbsp;&nbsp;&nbsp;&nbsp;观察防御使等，或勋高翊世，或才号知人，必于途巷之贤，备察刍荛之士。诏到，<br /><br />&nbsp;&nbsp;&nbsp;&nbsp;可精搜郡邑，博访贤良，喻之以千载一时，约之以高官美秩，谅无求备，惟在得<br /><br />&nbsp;&nbsp;&nbsp;&nbsp;人。如有卓荦不羁，沉潜自负，通霸王之上略，达文武之大纲，究古今刑政之源，<br /><br />&nbsp;&nbsp;&nbsp;&nbsp;识礼乐质文之变，朕则待之不次，委以非常，用佐经纶，岂劳阶级。如或一言拔<br /><br />&nbsp;&nbsp;&nbsp;&nbsp;俗，一事出群，亦当舍短从长，随才授任。大小方圆之器，宁限九流，温良恭俭<br /><br />&nbsp;&nbsp;&nbsp;&nbsp;之人，难诬十室。勉思荐举，勿至因循，俟尔发扬，慰予翘渴。仍从别敕处分。<br /><br />&nbsp;&nbsp;&nbsp;&nbsp;辛丑，以久雨，命宰臣薛贻矩\定鼎门，赵光逢祠嵩岳。敕：“魏博管内刺<br /><br />&nbsp;&nbsp;&nbsp;&nbsp;史，比来州务，并委督邮。遂使曹官擅其威权，州牧同于闲冗，俾循通制，宜塞<br /><br />&nbsp;&nbsp;&nbsp;&nbsp;异端。并依河南诸州例，刺史得以专达。”壬寅，颁夺马令。先是，王师击贼，<br /><br />&nbsp;&nbsp;&nbsp;&nbsp;获马多上献，至是尽止之，盖欲邀其奋击之功也。乙巳，王师败蕃寇于夏州。初，<br /><br />&nbsp;&nbsp;&nbsp;&nbsp;刘知俊诱沙陀振武贼帅周德威、泾原贼帅李继鸾合步骑五万大举，欲俯拾夏台，<br /><br />&nbsp;&nbsp;&nbsp;&nbsp;节度使李仁福兵力俱乏，以急来告。先是，供奉官张汉玫宣谕在壁，国礼使杜廷<br /><br />&nbsp;&nbsp;&nbsp;&nbsp;隐赐币于夏，及石堡寨，闻贼至，以防卒三百人驰入州。既而大兵围合，廷隐、<br /><br />&nbsp;&nbsp;&nbsp;&nbsp;汉玫与指挥使张初、李君用率州民防卒，与仁福部分固守，昼夜戮力逾月。及~、<br /><br />&nbsp;&nbsp;&nbsp;&nbsp;延援至，大军奋击，败之。河东、、岐贼分路逃遁，夏州围解。（《通鉴》：<br /><br />&nbsp;&nbsp;&nbsp;&nbsp;甲申，遣夹马指挥使李遇、刘绾自~、延趋银、夏。李遇等至夏州，岐、晋兵皆<br /><br />&nbsp;&nbsp;&nbsp;&nbsp;解去。）丙午，诏曰：“刘知俊贵为方伯，尊极郡王，而乃背诞朝恩，窜投贼垒，<br /><br />&nbsp;&nbsp;&nbsp;&nbsp;固神人之共怒，谅天地所不容。虽命讨除，尚稽擒戮，宜悬爵赏，以大功名，必<br /><br />&nbsp;&nbsp;&nbsp;&nbsp;有忠贞，咸思愤发。有生擒刘知俊者，赏钱千万，授节度使，首级次之；得孟审<br /><br />&nbsp;&nbsp;&nbsp;&nbsp;登者，钱百万，除刺史；得孙亢、卓环、刘儒、张邻等，赏有差。”乙卯，宴会<br /><br />&nbsp;&nbsp;&nbsp;&nbsp;群臣于宣威殿。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,86656);">加入书签</a><a
                        href="86654.html">上一页</a>&larr;<a href="index.html">返回列表</a>&rarr;<a
                            href="86672.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "86654.html"; var next_page = "86672.html"; var index_page = "index.html"; var sortid = "9"; var article_id = "544"; var chapter_id = "86656"; var articlename = "旧五代史"; var chaptername = " 卷五（梁书） 太祖纪五"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>