<!DOCTYPE html>
<html>
<head>
<meta charset="gbk" />
<title>旧五代史- 卷一百四十 志二-在线阅读-哈西文学网</title>
<meta name="keywords" content="薛居正，旧五代史， 卷一百四十 志二全文， 卷一百四十 志二在线阅读 哈西文学网" />
<meta name="description" content="哈西文学网提供薛居正的旧五代史  卷一百四十 志二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100880.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100880.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十 志二</h1>
            <div class="link xb">
                <a href="100879.html">上一页</a>&larr;<a href="index.html">返回列表</a>&rarr;<a
                    href="100881.html">下一页</a></div>			
            <div id="BookText">&nbsp;&nbsp;&nbsp;&nbsp;◎历志<br /><br />&nbsp;&nbsp;&nbsp;&nbsp;古先哲王，受命而帝天下者，必先观象以垂法，治历以明时，使万物服其化<br /><br />&nbsp;&nbsp;&nbsp;&nbsp;风，四海同其正朔，然后能允下土，钦若上穹。故虞舜之绍唐尧，先齐七政；<br /><br />&nbsp;&nbsp;&nbsp;&nbsp;武王之得箕子，首叙九畴。皇极由是而允兴，人时以之而不忒。历代已降，何莫<br /><br />&nbsp;&nbsp;&nbsp;&nbsp;由斯。<br /><br />&nbsp;&nbsp;&nbsp;&nbsp;粤自轩黄，肇正天统，岁躔辛卯，历法时成。故黄帝始用《辛卯历》，颛顼<br /><br />&nbsp;&nbsp;&nbsp;&nbsp;次用《乙卯历》，虞用《戊午历》，夏用《丙寅历》，商用《甲寅历》，周用<br /><br />&nbsp;&nbsp;&nbsp;&nbsp;《丁巳历》，鲁用《庚子历》，秦用《乙卯历》。汉用《太初历》、《四分历》、<br /><br />&nbsp;&nbsp;&nbsp;&nbsp;《三统历》，凡三本。魏用《黄初历》、《景初历》，凡二本。晋用《元始历》、<br /><br />&nbsp;&nbsp;&nbsp;&nbsp;《合元万分历》，凡二本。宋用《大明历》、《元嘉历》，凡二本。齐用《天保<br /><br />&nbsp;&nbsp;&nbsp;&nbsp;历》、《同章历》、《正象历》，凡三本。后魏用《兴和历》、《正光历》、<br /><br />&nbsp;&nbsp;&nbsp;&nbsp;《正元历》，凡三本。梁用《大同历》、《乾象历》、《永昌历》，凡三本。后<br /><br />&nbsp;&nbsp;&nbsp;&nbsp;周用《天和历》、《丙寅历》、《明元历》，凡三本。隋用《甲子历》、《开皇<br /><br />&nbsp;&nbsp;&nbsp;&nbsp;历》、《皇极历》、《大业历》，凡四本。唐用《戊寅历》、《麟德历》、《神<br /><br />&nbsp;&nbsp;&nbsp;&nbsp;龙历》、《大衍历》、《元和观象历》、《长庆宣明历》、《宝应历》、《正元<br /><br />&nbsp;&nbsp;&nbsp;&nbsp;历》、《景福崇元历》，凡九本。<br /><br />&nbsp;&nbsp;&nbsp;&nbsp;洎梁氏之应运也，乘唐室陵迟之后，黄巢离乱之余，众职未修，三辰孰验。<br /><br />&nbsp;&nbsp;&nbsp;&nbsp;故当时岁历，犹用《宣明》、《崇元》二法，参而成之。<br /><br />&nbsp;&nbsp;&nbsp;&nbsp;及晋祖肇位，司天监马重绩始造新历，奉表上之，云：“臣闻为国者，正一<br /><br />&nbsp;&nbsp;&nbsp;&nbsp;气之元，宣万邦之命，爰资历以立章程。《长庆宣明》，虽气朔不渝，即星躔罕<br /><br />&nbsp;&nbsp;&nbsp;&nbsp;验；《景福崇元》，纵五历甚正，而年差一日。今以《宣明》气朔，《崇元》星<br /><br />&nbsp;&nbsp;&nbsp;&nbsp;纬，二历相参，方得符合。自古诸历，皆以天正十一月为岁首，循太古甲子为上<br /><br />&nbsp;&nbsp;&nbsp;&nbsp;元，积岁弥多，差阔至甚。臣改法定元，创为新历一部二十一卷，七章上下经二<br /><br />&nbsp;&nbsp;&nbsp;&nbsp;卷，算草八卷，立成十二卷，取唐天宝十四载乙未，立为上元，以雨水正月朔为<br /><br />&nbsp;&nbsp;&nbsp;&nbsp;岁首。谨诣阁门上进。”（《玉海》：《调元历》，盖仿曹士J小历之旧。唐建<br /><br />&nbsp;&nbsp;&nbsp;&nbsp;中时，曹士J始变古法，以显庆五年为上元，雨水为岁首。世谓之小历。）晋高<br /><br />&nbsp;&nbsp;&nbsp;&nbsp;祖命司天少监赵仁、张文皓，秋官正徐皓，天文参谋赵延V、杜升、杜崇龟等，<br /><br />&nbsp;&nbsp;&nbsp;&nbsp;以新历与《宣明》、《崇元》考核得失。俾有司奉而行之，因赐号《调元历》，<br /><br />&nbsp;&nbsp;&nbsp;&nbsp;仍命翰林学士承旨和凝撰序。<br /><br />&nbsp;&nbsp;&nbsp;&nbsp;其后数载，法度浸差。至周显德二年，世宗以端明殿学士、左散骑常侍王朴<br /><br />&nbsp;&nbsp;&nbsp;&nbsp;明于历算，乃命朴考而正之。朴奉诏岁余，撰成《钦天历》十五卷，上之。表云：<br /><br />&nbsp;&nbsp;&nbsp;&nbsp;臣闻圣人之作也，在乎知天人之变者也。人情之动，则可以言知之；天道之<br /><br />&nbsp;&nbsp;&nbsp;&nbsp;动，则当以数知之。数之为用也，圣人以之观天道焉。岁月日时，由斯而成；阴<br /><br />&nbsp;&nbsp;&nbsp;&nbsp;阳寒暑，由斯而节；四方之政，由斯而行。夫为国家者，履端立极，必体其元；<br /><br />&nbsp;&nbsp;&nbsp;&nbsp;布政考绩，必因其岁；礼动乐举，必正其朔；三农百工，必授其时；五刑九伐，<br /><br />&nbsp;&nbsp;&nbsp;&nbsp;必顺其气；庶务有为，必从其日月。六籍宗之为大典，百王执之为要道。是以圣<br /><br />&nbsp;&nbsp;&nbsp;&nbsp;人受命，必治历数。故得五纪有常度，庶征有常应，正朔行之于天下也。<br /><br />&nbsp;&nbsp;&nbsp;&nbsp;自唐而下，凡历数朝，乱日失天，垂将百载，天之历数，汩陈而已矣。今陛<br /><br />&nbsp;&nbsp;&nbsp;&nbsp;下顺考古道，寅畏上天，咨询庶官，振举坠典。以臣薄游曲艺，尝涉旧史，遂降<br /><br />&nbsp;&nbsp;&nbsp;&nbsp;述作之命，俾究迎推之要，虽非能者，敢不奉诏。乃包万象以立法，齐七政以立<br /><br />&nbsp;&nbsp;&nbsp;&nbsp;元，测圭箭以候气，审IH以定朔，明九道以步月，校迟疾以推星，考黄道之<br /><br />&nbsp;&nbsp;&nbsp;&nbsp;斜正，辨天势之升降，而交蚀详焉。<br /><br />&nbsp;&nbsp;&nbsp;&nbsp;夫立天之道，曰阴与阳，阴阳各有数，合则化成矣。阳之策三十六，阴之策<br /><br />&nbsp;&nbsp;&nbsp;&nbsp;二十四，奇偶相命，两阳三阴，同得七十二，同则阴阳之数合。七十二者，化成<br /><br />&nbsp;&nbsp;&nbsp;&nbsp;之数也，化成则谓之五行之数。五行得期之数，过者谓之气盈，不及谓之朔虚。<br /><br />&nbsp;&nbsp;&nbsp;&nbsp;至于应变分用，无所不通，所谓包万象矣。故以七十二为经法，经者常也，常用<br /><br />&nbsp;&nbsp;&nbsp;&nbsp;之法也。法者数之节也，随法进退，不失旧位，故谓之通法。以通法进经法，得<br /><br />&nbsp;&nbsp;&nbsp;&nbsp;七千二百，谓之统法。自元入经，先用此法，统历之诸法也。以通法进统法，得<br /><br />&nbsp;&nbsp;&nbsp;&nbsp;七十二万，气朔之下，收分必尽，谓之全率。以通法进全率，得七千二百万，谓<br /><br />&nbsp;&nbsp;&nbsp;&nbsp;之大率，而元纪生焉。元者，岁日月时皆甲子，日月五星，合在子正之宿，当盈<br /><br />&nbsp;&nbsp;&nbsp;&nbsp;缩先后之中，所谓七政齐矣。<br /><br />&nbsp;&nbsp;&nbsp;&nbsp;古之植圭于阳城者，以其近洛故也，盖尚嫌其中，乃在洛之东偏。开元十二<br /><br />&nbsp;&nbsp;&nbsp;&nbsp;年，遣使天下候影，南距林邑国，北距横野军，中得浚仪之岳台，应南北弦，居<br /><br />&nbsp;&nbsp;&nbsp;&nbsp;地之中。皇家建国，定都于梁。今树圭置箭，测岳台晷漏，以为中数，晷漏正，<br /><br />&nbsp;&nbsp;&nbsp;&nbsp;则日之所至，气之所应得之矣。<br /><br />&nbsp;&nbsp;&nbsp;&nbsp;日月皆有盈缩。日盈月缩，则后中而朔；月盈日缩，则先中而朔。自古I肭<br /><br />&nbsp;&nbsp;&nbsp;&nbsp;之法，率皆平行之数，入历既有前次，而又衰稍不伦。《皇极》旧述，则迂回而<br /><br />&nbsp;&nbsp;&nbsp;&nbsp;难用，降及诸历，则疏远而多失。今以月离IH，随历较定，日躔IH，临<br /><br />&nbsp;&nbsp;&nbsp;&nbsp;用加减，所得者入离定日也。一日之中，分为九限，逐限损益，衰稍有伦。I<br /><br />&nbsp;&nbsp;&nbsp;&nbsp;H之法，所谓审矣。<br /><br />&nbsp;&nbsp;&nbsp;&nbsp;赤道者，天之带也，其势圆而平，纪宿度之常数焉。黄道者，日轨也，其<br /><br />&nbsp;&nbsp;&nbsp;&nbsp;半在赤道内，半在赤道外，去赤道极远二十四度。当与赤道交，则其势斜；当去<br /><br />&nbsp;&nbsp;&nbsp;&nbsp;赤道远，则其势直。当斜则日行宜迟，当直则日行宜速。故二分前后加其度，二<br /><br />&nbsp;&nbsp;&nbsp;&nbsp;至前后减其度。九道者，月轨也，其半在黄道内，半在黄道外，去黄道极远六度。<br /><br />&nbsp;&nbsp;&nbsp;&nbsp;出黄道谓之正交，入黄道谓之中交。若正交在秋分之宿，中交在春分之宿，则比<br /><br />&nbsp;&nbsp;&nbsp;&nbsp;黄道益斜。若正交在春分之宿，中交在秋分之宿，则比黄道反直。若正交、中交<br /><br />&nbsp;&nbsp;&nbsp;&nbsp;在二至之宿，则其势差斜。故较去二至、二分远近，以考斜正，乃得加减之数。<br /><br />&nbsp;&nbsp;&nbsp;&nbsp;自古虽有九道之说，盖亦知而未详，空有祖述之文，全无推步之用。今以黄道一<br /><br />&nbsp;&nbsp;&nbsp;&nbsp;周，分为八节，一节之中，分用九道，尽七十二道而复，使日月二轨，无所隐其<br /><br />&nbsp;&nbsp;&nbsp;&nbsp;斜正之势焉。九道之法，所谓明矣。<br /><br />&nbsp;&nbsp;&nbsp;&nbsp;星之行也，近日而疾，远日而迟，去日极远，势尽而留。自古诸历，分段失<br /><br />&nbsp;&nbsp;&nbsp;&nbsp;实，隆降无准，今日行分尚多，次日便留，自留而退，唯用平行，仍以入段行度<br /><br />&nbsp;&nbsp;&nbsp;&nbsp;为入历之数，皆非本理，遂至乖戾。今校定逐日行分，积逐日行分以为变段。于<br /><br />&nbsp;&nbsp;&nbsp;&nbsp;是自疾渐而迟，势尽而留，自留而行，亦积微而后多。别立诸段变历，以推变差，<br /><br />&nbsp;&nbsp;&nbsp;&nbsp;俾诸段变差际会相合，星之迟疾，可得而知之矣。<br /><br />&nbsp;&nbsp;&nbsp;&nbsp;自古相传，皆谓去交十五度以下，则日月有蚀，殊不知日月之相掩，与暗虚<br /><br />&nbsp;&nbsp;&nbsp;&nbsp;之所射，其理有异焉。今以日月径度之大小，较去交之远近，以黄道之斜正，天<br /><br />&nbsp;&nbsp;&nbsp;&nbsp;势之升降，度仰视旁视之分数，则交亏得其实矣。<br /><br />&nbsp;&nbsp;&nbsp;&nbsp;乃以一篇步日，一篇步月，一篇步星，（案：以下脱“一篇步发敛”五字。<br /><br />&nbsp;&nbsp;&nbsp;&nbsp;下云“以卦候没灭，为之下篇”者，言为步发敛之下篇。《欧阳史》约其文，称<br /><br />&nbsp;&nbsp;&nbsp;&nbsp;“谨以步日、步月、步星、步发敛为四篇”，是也。）以卦候没灭，为之下篇，<br /><br />&nbsp;&nbsp;&nbsp;&nbsp;都四篇，为历经一卷，历十一卷，草三卷，《显德三年七政细行历》一卷。<br /><br />&nbsp;&nbsp;&nbsp;&nbsp;臣检讨先代图籍，今古历书，皆无蚀神首尾之文，盖天竺胡僧之祆说也。近<br /><br />&nbsp;&nbsp;&nbsp;&nbsp;自司天卜祝小术，不能举其大体，遂为等接之法。盖从假用以求径捷，于是乎交<br /><br />&nbsp;&nbsp;&nbsp;&nbsp;有逆行之数，后学者不能详知，便言历者有九道，以为注历之恒式，今并削而去<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;昔在唐尧，钦若昊天。陛下亲降圣谟，考历象日月星辰。唐尧之道也，其历<br /><br />&nbsp;&nbsp;&nbsp;&nbsp;谨以“显德钦天”为名。天道元远，非微臣之所尽知，但竭两端，以奉明诏。疏<br /><br />&nbsp;&nbsp;&nbsp;&nbsp;略乖谬，甘俟罪戾。<br /><br />&nbsp;&nbsp;&nbsp;&nbsp;世宗览之，亲为制序，仍付司天监行用，以来年正旦为始，自前诸历并废。<br /><br />&nbsp;&nbsp;&nbsp;&nbsp;（《玉海》：《钦天》于朔分之下，立小分谓之杪。说者谓前代谓历朔余未有杪<br /><br />&nbsp;&nbsp;&nbsp;&nbsp;者。若可用杪，何待求日法以齐朔分也。）其历经一卷，今聊纪于后，以备太史<br /><br />&nbsp;&nbsp;&nbsp;&nbsp;氏之周览焉。<br /><br />&nbsp;&nbsp;&nbsp;&nbsp;《显德钦天历经》<br /><br />&nbsp;&nbsp;&nbsp;&nbsp;演纪上元甲子，距今显德三年丙辰，积七千二百六十九万八千四百五十二。<br /><br />&nbsp;&nbsp;&nbsp;&nbsp;《钦天》统法：七千二百<br /><br />&nbsp;&nbsp;&nbsp;&nbsp;《钦天》经法：七十二<br /><br />&nbsp;&nbsp;&nbsp;&nbsp;《钦天》通法：一百<br /><br />&nbsp;&nbsp;&nbsp;&nbsp;《钦天》步日躔术<br /><br />&nbsp;&nbsp;&nbsp;&nbsp;岁率：二百六十二万九千七百六十（四十）<br /><br />&nbsp;&nbsp;&nbsp;&nbsp;轨率：二百六十二万九千八百四十四（八十）<br /><br />&nbsp;&nbsp;&nbsp;&nbsp;朔率：二十一万二千六百二十二（十八）<br /><br />&nbsp;&nbsp;&nbsp;&nbsp;岁策：三百六十五一千七百六十（四十）<br /><br />&nbsp;&nbsp;&nbsp;&nbsp;轨策：三百六十五一千八百四十四（八十）<br /><br />&nbsp;&nbsp;&nbsp;&nbsp;岁中：一百八十三四千四百八十（二十）<br /><br />&nbsp;&nbsp;&nbsp;&nbsp;轨中：一百八十二四千五百二十二（四十）<br /><br />&nbsp;&nbsp;&nbsp;&nbsp;朔策：二十九三千八百二十（二十八）<br /><br />&nbsp;&nbsp;&nbsp;&nbsp;气策：一十五一千五百七十三（三十五）<br /><br />&nbsp;&nbsp;&nbsp;&nbsp;象策：七二千七百五十五（七）<br /><br />&nbsp;&nbsp;&nbsp;&nbsp;周纪：六十<br /><br />&nbsp;&nbsp;&nbsp;&nbsp;岁差：八十四（四十）<br /><br />&nbsp;&nbsp;&nbsp;&nbsp;辰则：六百八刻二十四分<br /><br />&nbsp;&nbsp;&nbsp;&nbsp;（案：以上题称步日躔术及后步月离术、步五星术，合为历经四篇者之三，<br /><br />&nbsp;&nbsp;&nbsp;&nbsp;又皆仅列用数而不及推步。据《欧阳史》云：“旧史亡其步发敛一篇，而在者三<br /><br />&nbsp;&nbsp;&nbsp;&nbsp;篇，简略不完。”然则是书原文固已阙矣。）<br /><br />&nbsp;&nbsp;&nbsp;&nbsp;《钦天》步月离术<br /><br />&nbsp;&nbsp;&nbsp;&nbsp;离率：一十九万八千三百九十三（九）<br /><br />&nbsp;&nbsp;&nbsp;&nbsp;交率：一十九万五千九百三十七（九十七五十六）<br /><br />&nbsp;&nbsp;&nbsp;&nbsp;离策：二十七三千九百九十三（九）<br /><br />&nbsp;&nbsp;&nbsp;&nbsp;交策：二十七一千五百二十七（九十七五十六）<br /><br />&nbsp;&nbsp;&nbsp;&nbsp;望策：一十四五千五百一十一（十四）<br /><br />&nbsp;&nbsp;&nbsp;&nbsp;交中：一十三四千三百六十三（九十八七十八）<br /><br />&nbsp;&nbsp;&nbsp;&nbsp;离朔：一七千二十七（一十九）<br /><br />&nbsp;&nbsp;&nbsp;&nbsp;交朔，二二千二百九十二（三十四十四）<br /><br />&nbsp;&nbsp;&nbsp;&nbsp;中准：一千七百三十六<br /><br />&nbsp;&nbsp;&nbsp;&nbsp;中限：四千七百八十<br /><br />&nbsp;&nbsp;&nbsp;&nbsp;平离：九百六十三<br /><br />&nbsp;&nbsp;&nbsp;&nbsp;程节：八百<br /><br />&nbsp;&nbsp;&nbsp;&nbsp;《钦天》步五星术<br /><br />&nbsp;&nbsp;&nbsp;&nbsp;◎岁星<br /><br />&nbsp;&nbsp;&nbsp;&nbsp;周率：二百八十七万一千九百七十六（六）<br /><br />&nbsp;&nbsp;&nbsp;&nbsp;变率：二十四万二千二百一十五（六十六）<br /><br />&nbsp;&nbsp;&nbsp;&nbsp;历率：二百六十二万九千七百六十一（七十八）<br /><br />&nbsp;&nbsp;&nbsp;&nbsp;周策：三百九十八六千三百七十六（六）<br /><br />&nbsp;&nbsp;&nbsp;&nbsp;历中：一百八十二四千四百八十（九十六）<br /><br />&nbsp;&nbsp;&nbsp;&nbsp;（案：欧阳史小分作八十九，此云九十六，非也。据历中倍之为历率，倍九<br /><br />&nbsp;&nbsp;&nbsp;&nbsp;十六，适得大分一，小分七十八）<br /><br />&nbsp;&nbsp;&nbsp;&nbsp;变段变日变度变历<br /><br />&nbsp;&nbsp;&nbsp;&nbsp;晨见一十七三（三十七）二（二十四）<br /><br />&nbsp;&nbsp;&nbsp;&nbsp;顺迟二十五二（九）一（二十九）<br /><br />&nbsp;&nbsp;&nbsp;&nbsp;退迟一十四一（一十二）空（二十八）<br /><br />&nbsp;&nbsp;&nbsp;&nbsp;退疾二十七四（三十八）一（三十七）<br /><br />&nbsp;&nbsp;&nbsp;&nbsp;后留二十六（三十二）<br /><br />&nbsp;&nbsp;&nbsp;&nbsp;顺疾九十一十六（六十三）一十一（一十三）<br /><br />&nbsp;&nbsp;&nbsp;&nbsp;顺疾九十一十六（六十三）一十一（一十三）<br /><br />&nbsp;&nbsp;&nbsp;&nbsp;前留二十六（三十二）<br /><br />&nbsp;&nbsp;&nbsp;&nbsp;退疾二十七四（三十八）一（三十七）<br /><br />&nbsp;&nbsp;&nbsp;&nbsp;退迟一十四一（一十二）空（二十八）<br /><br />&nbsp;&nbsp;&nbsp;&nbsp;顺迟二十五二（九）一（二十九）<br /><br />&nbsp;&nbsp;&nbsp;&nbsp;夕伏一十七三（三十七）二（二十四）<br /><br />&nbsp;&nbsp;&nbsp;&nbsp;◎荧惑<br /><br />&nbsp;&nbsp;&nbsp;&nbsp;周率：五百六十一万五千四百二十二（一十一）<br /><br />&nbsp;&nbsp;&nbsp;&nbsp;变率：二百九十八万五千六百六十一（七十一）<br /><br />&nbsp;&nbsp;&nbsp;&nbsp;历率：二百六十二万九千七百六十<br /><br />&nbsp;&nbsp;&nbsp;&nbsp;周策：七百七十九六千六百二十二一（十一）<br /><br />&nbsp;&nbsp;&nbsp;&nbsp;历中：百八十二四千四百八十<br /><br />&nbsp;&nbsp;&nbsp;&nbsp;变段变日变度变历<br /><br />&nbsp;&nbsp;&nbsp;&nbsp;晨见七十三五十三（六十八）五十（五十八）<br /><br />&nbsp;&nbsp;&nbsp;&nbsp;顺疾七十三五十一（一）四十八（三）<br /><br />&nbsp;&nbsp;&nbsp;&nbsp;次疾七十一四十六（六十九）四十四（一十七）<br /><br />&nbsp;&nbsp;&nbsp;&nbsp;次迟七十一四十五（三十三）四十二（五十八）<br /><br />&nbsp;&nbsp;&nbsp;&nbsp;顺迟六十二一十九（二十九）一十八（二十）<br /><br />&nbsp;&nbsp;&nbsp;&nbsp;前留八（六十九）<br /><br />&nbsp;&nbsp;&nbsp;&nbsp;退迟一十一（五十八）空（四十四）<br /><br />&nbsp;&nbsp;&nbsp;&nbsp;退疾二十一七（四十六）二（四十）<br /><br />&nbsp;&nbsp;&nbsp;&nbsp;退疾二十一七（四十六）二（四十）<br /><br />&nbsp;&nbsp;&nbsp;&nbsp;退迟一十一（五十八）空（四十四）<br /><br />&nbsp;&nbsp;&nbsp;&nbsp;后留八（六十九）<br /><br />&nbsp;&nbsp;&nbsp;&nbsp;顺迟六十二一十九（二十九）一十八（二十）<br /><br />&nbsp;&nbsp;&nbsp;&nbsp;次迟七十一四十五（三十三）四十二（五十八）<br /><br />&nbsp;&nbsp;&nbsp;&nbsp;次疾七十一四十六（六十九）四十四（一十七）<br /><br />&nbsp;&nbsp;&nbsp;&nbsp;顺疾七十三五十一（一）四十八（三）<br /><br />&nbsp;&nbsp;&nbsp;&nbsp;夕伏七十三五十三（六十八）五十（五十八）<br /><br />&nbsp;&nbsp;&nbsp;&nbsp;◎镇星<br /><br />&nbsp;&nbsp;&nbsp;&nbsp;周率：二百七十二万二千一百七十六（九十）<br /><br />&nbsp;&nbsp;&nbsp;&nbsp;变率：九万二千四百一十六（五十）<br /><br />&nbsp;&nbsp;&nbsp;&nbsp;历率：二百六十二万九千七百五十九（八十）<br /><br />&nbsp;&nbsp;&nbsp;&nbsp;周策：三百七十八五百七十六（九十）<br /><br />&nbsp;&nbsp;&nbsp;&nbsp;历中：一百八十二四千四百七十九（九十）<br /><br />&nbsp;&nbsp;&nbsp;&nbsp;变段变日变度变历<br /><br />&nbsp;&nbsp;&nbsp;&nbsp;晨见一十九二（七）一（一十四）<br /><br />&nbsp;&nbsp;&nbsp;&nbsp;顺疾六十五六（三十八）三（五十一）<br /><br />&nbsp;&nbsp;&nbsp;&nbsp;顺迟一十九空（六十三）空（三十五）<br /><br />&nbsp;&nbsp;&nbsp;&nbsp;前留三十七（三）<br /><br />&nbsp;&nbsp;&nbsp;&nbsp;退迟一十六空（四十三）空（一十四）<br /><br />&nbsp;&nbsp;&nbsp;&nbsp;退疾三十三二（三十五）空（六十）<br /><br />&nbsp;&nbsp;&nbsp;&nbsp;退疾三十三二（三十五）空（六十）<br /><br />&nbsp;&nbsp;&nbsp;&nbsp;退迟一十六空（四十三）空（一十四）<br /><br />&nbsp;&nbsp;&nbsp;&nbsp;后留三十七（三）<br /><br />&nbsp;&nbsp;&nbsp;&nbsp;顺迟一十九空（六十三）空（三十五）<br /><br />&nbsp;&nbsp;&nbsp;&nbsp;顺疾六十五六（三十八）三（五十一）<br /><br />&nbsp;&nbsp;&nbsp;&nbsp;夕伏一十九二（七）一（一十四）<br /><br />&nbsp;&nbsp;&nbsp;&nbsp;◎太白<br /><br />&nbsp;&nbsp;&nbsp;&nbsp;周率：四百二十万四千一百四十三（九十六）<br /><br />&nbsp;&nbsp;&nbsp;&nbsp;变率：四百二十万四千一百四十三（九十六）<br /><br />&nbsp;&nbsp;&nbsp;&nbsp;历率：二百六十二万九千七百五十（五十六）<br /><br />&nbsp;&nbsp;&nbsp;&nbsp;周策：五百八十三六千五百四十三（九十六）<br /><br />&nbsp;&nbsp;&nbsp;&nbsp;历中：一百八十二四千四百七十五（二十八）<br /><br />&nbsp;&nbsp;&nbsp;&nbsp;变段变日变度变历<br /><br />&nbsp;&nbsp;&nbsp;&nbsp;夕见四十二五十三（四十）五十一（一十七）<br /><br />&nbsp;&nbsp;&nbsp;&nbsp;顺疾九十六一百二十一（五十七）一百一十六（三十九）<br /><br />&nbsp;&nbsp;&nbsp;&nbsp;次疾七十三八十（三十七）七十七（一）<br /><br />&nbsp;&nbsp;&nbsp;&nbsp;次迟三十三三十四（一）三十二（四十）<br /><br />&nbsp;&nbsp;&nbsp;&nbsp;顺迟二十四一十一（六十一）一十一（二十四）<br /><br />&nbsp;&nbsp;&nbsp;&nbsp;前留六（六十九）<br /><br />&nbsp;&nbsp;&nbsp;&nbsp;退迟四一（二十二）空（三十一）<br /><br />&nbsp;&nbsp;&nbsp;&nbsp;退疾六三（六十五）一（二十二）<br /><br />&nbsp;&nbsp;&nbsp;&nbsp;夕伏七四（四十）一（三十七）<br /><br />&nbsp;&nbsp;&nbsp;&nbsp;晨见七四（四十）一（三十七）<br /><br />&nbsp;&nbsp;&nbsp;&nbsp;退疾六三（六十五）一（二十二）<br /><br />&nbsp;&nbsp;&nbsp;&nbsp;退迟四一（二十二）空（三十一）<br /><br />&nbsp;&nbsp;&nbsp;&nbsp;后留六（六十九）<br /><br />&nbsp;&nbsp;&nbsp;&nbsp;顺迟二十四一十一（六十一）一十一（二十四）<br /><br />&nbsp;&nbsp;&nbsp;&nbsp;次迟三十三三十四（一）二十二（四十）<br /><br />&nbsp;&nbsp;&nbsp;&nbsp;次疾七十三八十三（十七）七十七（一）<br /><br />&nbsp;&nbsp;&nbsp;&nbsp;顺疾九十六一百二十一（五十七）一百一十六（三十九）<br /><br />&nbsp;&nbsp;&nbsp;&nbsp;晨伏四十二五十三（四十）五十一（一十七）<br /><br />&nbsp;&nbsp;&nbsp;&nbsp;◎辰星<br /><br />&nbsp;&nbsp;&nbsp;&nbsp;周率：八十三万四千三百三十五（五十二）<br /><br />&nbsp;&nbsp;&nbsp;&nbsp;变率：八十三万四千三百三十五（五十二）<br /><br />&nbsp;&nbsp;&nbsp;&nbsp;历率：二百六十二万九千七百六十（四十四）<br /><br />&nbsp;&nbsp;&nbsp;&nbsp;周策：一百一十五六千三百三十五（五十二）<br /><br />&nbsp;&nbsp;&nbsp;&nbsp;历中：一百八十二四千四百八十（二十二）<br /><br />&nbsp;&nbsp;&nbsp;&nbsp;变段变日变度变历<br /><br />&nbsp;&nbsp;&nbsp;&nbsp;夕见一十七三十四（一）二十九（五十四）<br /><br />&nbsp;&nbsp;&nbsp;&nbsp;顺疾一十一一十八（二十四）一十六（四）<br /><br />&nbsp;&nbsp;&nbsp;&nbsp;顺迟一十六一十一（四十三）一十（一十）<br /><br />&nbsp;&nbsp;&nbsp;&nbsp;前留二（六十八）<br /><br />&nbsp;&nbsp;&nbsp;&nbsp;夕伏一十一六二<br /><br />&nbsp;&nbsp;&nbsp;&nbsp;晨见一十一六二<br /><br />&nbsp;&nbsp;&nbsp;&nbsp;后留二（六十八）<br /><br />&nbsp;&nbsp;&nbsp;&nbsp;顺迟一十六一十一（四十三）一十（一十）<br /><br />&nbsp;&nbsp;&nbsp;&nbsp;顺疾一十一一十八（二十四）一十六（四）<br /><br />&nbsp;&nbsp;&nbsp;&nbsp;晨伏一十七三十四（一）二十九（五十四）</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100880);">加入书签</a><a
                        href="100879.html">上一页</a>&larr;<a href="index.html">返回列表</a>&rarr;<a
                            href="100881.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100879.html"; var next_page = "100881.html"; var index_page = "index.html"; var sortid = "9"; var article_id = "544"; var chapter_id = "100880"; var articlename = "旧五代史"; var chaptername = " 卷一百四十 志二"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>