<!DOCTYPE html>
<html>
<head>
<meta charset="gbk" />
<title>旧五代史- 卷一百二十六（周书） 列传六-在线阅读-哈西文学网</title>
<meta name="keywords" content="薛居正，旧五代史， 卷一百二十六（周书） 列传六全文， 卷一百二十六（周书） 列传六在线阅读 哈西文学网" />
<meta name="description" content="哈西文学网提供薛居正的旧五代史  卷一百二十六（周书） 列传六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100864.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100864.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十六（周书） 列传六</h1>
            <div class="link xb">
                <a href="100863.html">上一页</a>&larr;<a href="index.html">返回列表</a>&rarr;<a
                    href="100865.html">下一页</a></div>			
            <div id="BookText">&nbsp;&nbsp;&nbsp;&nbsp;冯道，字可道，瀛州景城人。其先为农为儒，不恒其业。道少纯厚，好学善<br /><br />&nbsp;&nbsp;&nbsp;&nbsp;属文，不耻恶衣食，负米奉亲之外，惟以披诵吟讽为事，虽大雪拥户，凝尘满席，<br /><br />&nbsp;&nbsp;&nbsp;&nbsp;湛如也。天v中，刘守光署为幽州掾。守光引兵伐中山，访于僚属，道常以利害<br /><br />&nbsp;&nbsp;&nbsp;&nbsp;箴之，守光怒，置于狱中，寻为人所救免。守光败，遁归太原，监军使张承业辟<br /><br />&nbsp;&nbsp;&nbsp;&nbsp;为本院巡官。承业重其文章履行，甚见待遇。时有周元豹者，善人伦鉴，与道不<br /><br />&nbsp;&nbsp;&nbsp;&nbsp;洽，谓承业曰：“冯生无前程，公不可过用。”时河东记室卢质闻之曰：“我曾<br /><br />&nbsp;&nbsp;&nbsp;&nbsp;见杜黄裳司空写真图，道之状貌酷类焉，将来必副大用，元豹之言不足信也。”<br /><br />&nbsp;&nbsp;&nbsp;&nbsp;承业寻荐为霸府从事，俄署太原掌书记，时庄宗并有河北，文翰甚繁，一以委之。<br /><br />&nbsp;&nbsp;&nbsp;&nbsp;庄宗与梁军夹河对垒，一日，郭崇韬以诸校伴食数多，主者不办，请少罢减。庄<br /><br />&nbsp;&nbsp;&nbsp;&nbsp;宗怒曰：“孤为效命者设食都不自由，其河北三镇，令三军别择一人为帅，孤请<br /><br />&nbsp;&nbsp;&nbsp;&nbsp;归太原以避贤路。”遽命道对面草词，将示其众。道执笔久之，庄宗正色促焉，<br /><br />&nbsp;&nbsp;&nbsp;&nbsp;道徐起对曰：“道所掌笔砚，敢不供职。今大王屡集大功，方平南寇，崇韬所谏，<br /><br />&nbsp;&nbsp;&nbsp;&nbsp;未至过当，阻拒之则可，不可以向来之言，喧动群议，敌人若知，谓大王君臣之<br /><br />&nbsp;&nbsp;&nbsp;&nbsp;不和矣。幸熟而思之，则天下幸甚也。”俄而崇韬入谢，因道为之解焉，人始重<br /><br />&nbsp;&nbsp;&nbsp;&nbsp;其胆量。庄宗即位邺宫，除省郎，充翰林学士，自绿衣赐紫。梁平，迁中书舍人、<br /><br />&nbsp;&nbsp;&nbsp;&nbsp;户部侍郎。丁父忧，持服于景城。（《谈苑》：道闻父丧，即徒步见星以行，家<br /><br />&nbsp;&nbsp;&nbsp;&nbsp;人从后持衣囊追及之。）遇岁俭，所得俸余悉赈于乡里，道之所居惟蓬茨而已，<br /><br />&nbsp;&nbsp;&nbsp;&nbsp;凡牧宰馈遗，斗粟匹帛无所受焉。时契丹方盛，素闻道名，欲掠而取之，会边人<br /><br />&nbsp;&nbsp;&nbsp;&nbsp;有备，获免。<br /><br />&nbsp;&nbsp;&nbsp;&nbsp;明宗入洛，遽谓近臣安重诲曰：“先帝时冯道郎中何在？”重诲曰：“近除<br /><br />&nbsp;&nbsp;&nbsp;&nbsp;翰林学士。”明宗曰：“此人朕素谙委，甚好宰相。”俄拜端明殿学士，端明之<br /><br />&nbsp;&nbsp;&nbsp;&nbsp;号，自道始也。未几，迁中书侍郎、刑部尚书、平章事。凡孤寒士子，抱才业、<br /><br />&nbsp;&nbsp;&nbsp;&nbsp;素知识者皆与引用；唐末衣冠，履行浮躁者必抑而镇之。有工部侍郎任赞，因班<br /><br />&nbsp;&nbsp;&nbsp;&nbsp;退，与同列戏道于后曰：“若急行，必遗下《兔园策》。”道寻知之，召赞谓曰：<br /><br />&nbsp;&nbsp;&nbsp;&nbsp;“《兔园策》皆名儒所集，道能讽之，中朝士子止看文场秀句，便为举业，皆窃<br /><br />&nbsp;&nbsp;&nbsp;&nbsp;取公聊，何浅狭之甚耶！”赞大愧焉。（《欧阳史》云：《兔园策》者，乡校俚<br /><br />&nbsp;&nbsp;&nbsp;&nbsp;儒教田夫牧子之所诵也。《北梦琐言》云：《兔园策》乃徐、庾文体，非鄙朴之<br /><br />&nbsp;&nbsp;&nbsp;&nbsp;谈，但家藏一本，人多贱之。《困学纪闻》云：《兔园策府》三十卷，唐蒋王<br /><br />&nbsp;&nbsp;&nbsp;&nbsp;令僚佐杜嗣先仿应科目策，自设问对，引经史为训注。粒太宗子，故用梁王兔<br /><br />&nbsp;&nbsp;&nbsp;&nbsp;园名其书，冯道《兔园策》谓此也。）复有梁朝宰臣李琪，每以文章自擅，曾进<br /><br />&nbsp;&nbsp;&nbsp;&nbsp;《贺平中山王都表》云，“复真定之逆贼”。道让琪曰：“昨来收复定州，非真<br /><br />&nbsp;&nbsp;&nbsp;&nbsp;定也。”琪昧于地理，顿至折角。其后百僚上明宗徽号凡三章，道自为之，其文<br /><br />&nbsp;&nbsp;&nbsp;&nbsp;浑然，非流俗之体，举朝服焉。道尤长于篇咏，秉笔则成，典丽之外，义含古道，<br /><br />&nbsp;&nbsp;&nbsp;&nbsp;必为远近传写，故渐畏其高深，由是班行肃然，无浇漓之态。继改门下侍郎、户<br /><br />&nbsp;&nbsp;&nbsp;&nbsp;部吏部尚书、集贤殿弘文馆大学士，加尚书左仆射，封始平郡公。一日，道因上<br /><br />&nbsp;&nbsp;&nbsp;&nbsp;谒既退，明宗顾谓侍臣曰：“冯道性纯俭，顷在德胜寨居一茅庵，与从人同器食，<br /><br />&nbsp;&nbsp;&nbsp;&nbsp;卧则刍藁一束，其心晏如也。及以父忧退归乡里，自耕樵采，与农夫杂处，略不<br /><br />&nbsp;&nbsp;&nbsp;&nbsp;以素贵介怀，真士大夫也。”天成、长兴中，天下屡稔，朝廷无事。明宗每御延<br /><br />&nbsp;&nbsp;&nbsp;&nbsp;英，留道访以外事，道曰：“陛下以至德承天，天以有年表瑞，更在日慎一日，<br /><br />&nbsp;&nbsp;&nbsp;&nbsp;以答天心。臣每记在先皇霸府日，曾奉使中山，径井陉之险，忧马有蹶失，不敢<br /><br />&nbsp;&nbsp;&nbsp;&nbsp;怠于衔辔；及至平地，则无复持控，果为马所颠仆，几至于损。臣所陈虽小，可<br /><br />&nbsp;&nbsp;&nbsp;&nbsp;以喻大。陛下勿以清晏丰熟，便纵逸乐，兢兢业业，臣之望也。”明宗深然之。<br /><br />&nbsp;&nbsp;&nbsp;&nbsp;他日又问道曰：“天下虽熟，百姓得济否？”道曰：“谷贵饿农，谷贱伤农，此<br /><br />&nbsp;&nbsp;&nbsp;&nbsp;常理也。臣忆得近代有举子聂夷中《伤田家诗》云：‘二月卖新丝，五月粜秋谷，<br /><br />&nbsp;&nbsp;&nbsp;&nbsp;医得眼下疮，剜却心头肉。我愿君王心，化作光明烛，不照绮罗筵，遍照逃亡屋。<br /><br />&nbsp;&nbsp;&nbsp;&nbsp;’”明宗曰：“此诗甚好。”遂命侍臣录下，每自讽之。道之发言简正，善于裨<br /><br />&nbsp;&nbsp;&nbsp;&nbsp;益，非常人所能及也。时以诸经舛缪，与同列李愚委学官田敏等，取西京郑覃所<br /><br />&nbsp;&nbsp;&nbsp;&nbsp;刊石经，雕为印版，流布天下，后进赖之。明宗崩，唐末帝嗣位，以道为山陵使，<br /><br />&nbsp;&nbsp;&nbsp;&nbsp;礼毕，出镇同州，循故事也。道为政闲澹，狱市无挠。一日，有上介胡饶，本出<br /><br />&nbsp;&nbsp;&nbsp;&nbsp;军吏，性粗犷，因事诟道于牙门，左右数报不应。道曰：“此必醉耳！”因召入，<br /><br />&nbsp;&nbsp;&nbsp;&nbsp;开尊设食，尽夕而起，无挠愠之色。未几，入为司空。<br /><br />&nbsp;&nbsp;&nbsp;&nbsp;及晋祖入洛，以道为首相。二年，契丹遣使加徽号于晋祖，晋祖亦献徽号于<br /><br />&nbsp;&nbsp;&nbsp;&nbsp;契丹，谓道曰：“此行非卿不可。”道无难色。晋祖又曰：“卿官崇德重，不可<br /><br />&nbsp;&nbsp;&nbsp;&nbsp;深入沙漠。”道曰：“陛下受北朝恩，臣受陛下恩，何有不可！”（《谈苑》云：<br /><br />&nbsp;&nbsp;&nbsp;&nbsp;道与诸相归中书，食讫，外厅堂吏前白道言北使事。吏人色变手战，道取纸一幅，<br /><br />&nbsp;&nbsp;&nbsp;&nbsp;署云：“道去。”即遣写敕进，堂吏泣下。道遣人语妻子，不复归家，即日舍都<br /><br />&nbsp;&nbsp;&nbsp;&nbsp;亭驿，不数日北行。晋祖饯宴，语以家国之故，烦耆德远使，自酌卮酒赐之，泣<br /><br />&nbsp;&nbsp;&nbsp;&nbsp;下。）及行，将达西楼，契丹主欲郊迎，其臣曰：“天子无迎宰相之礼。”因止<br /><br />&nbsp;&nbsp;&nbsp;&nbsp;焉，其名动远俗也如此。（《谈苑》云：契丹赐其臣牙笏及腊日赐牛头者为殊礼，<br /><br />&nbsp;&nbsp;&nbsp;&nbsp;道皆得之，作诗以纪曰：“牛头偏得赐，象笏更容持。”契丹主甚喜，遂潜谕留<br /><br />&nbsp;&nbsp;&nbsp;&nbsp;意，道曰：“南朝为子，北朝为父，两朝皆为臣，岂有分别哉！”道在契丹，凡<br /><br />&nbsp;&nbsp;&nbsp;&nbsp;得所赐，悉以市薪炭，征其意，云：“北地苦寒，老年所不堪，当为之备。”若<br /><br />&nbsp;&nbsp;&nbsp;&nbsp;将久留者。契丹感其意，乃遣归，道三上表乞留，固遣乃去，犹更住馆中月余。<br /><br />&nbsp;&nbsp;&nbsp;&nbsp;既行，所至留驻，凡两月方出境，左右语道曰：“当北土得生还，恨无羽翼，公<br /><br />&nbsp;&nbsp;&nbsp;&nbsp;独宿留，何也？”道曰：“纵急还，彼以筋脚马，一夕即追及，亦何可脱，但徐<br /><br />&nbsp;&nbsp;&nbsp;&nbsp;缓即不能测矣。”众乃服。四年二月，始至京师。）及还，朝廷废枢密使，依唐<br /><br />&nbsp;&nbsp;&nbsp;&nbsp;朝故事，并归中书，其院印付道，事无巨细，悉以归之。寻加司徒、兼侍中，进<br /><br />&nbsp;&nbsp;&nbsp;&nbsp;鲁国公。晋祖曾以用兵事问道，道曰：陛下历试诸艰，创成大业，神武睿略，为<br /><br />&nbsp;&nbsp;&nbsp;&nbsp;天下所知，讨伐不庭，须从独断。臣本自书生，为陛下在中书，守历代成规，不<br /><br />&nbsp;&nbsp;&nbsp;&nbsp;敢有一毫之失也。臣在明宗朝，曾以戎事问臣，臣亦以斯言答之。”晋祖颇可其<br /><br />&nbsp;&nbsp;&nbsp;&nbsp;说。道尝上表求退，晋祖不之览，先遣郑王就省，谓曰：“卿来日不出，朕当亲<br /><br />&nbsp;&nbsp;&nbsp;&nbsp;行请卿。”道不得已出焉。当时宠遇，无与为比。<br /><br />&nbsp;&nbsp;&nbsp;&nbsp;晋少帝即位，加守太尉，进封燕国公。道尝问朝中熟客曰：“道之在政事堂，<br /><br />&nbsp;&nbsp;&nbsp;&nbsp;人有何说？”客曰：“是非相半。”道曰：“凡人同者为是，不同为非，而非道<br /><br />&nbsp;&nbsp;&nbsp;&nbsp;者，十恐有九。昔仲尼圣人也，犹为叔孙武叔所毁，况道之虚薄者乎！”然道之<br /><br />&nbsp;&nbsp;&nbsp;&nbsp;所持，始终不易。后有人间道于少帝曰：“道好平时宰相，无以济其艰难，如禅<br /><br />&nbsp;&nbsp;&nbsp;&nbsp;僧不可呼鹰耳！”由是出道为同州节度使。岁余，移镇南阳，加中书令。契丹入<br /><br />&nbsp;&nbsp;&nbsp;&nbsp;汴，道自襄、邓召入，契丹主从容问曰：“天下百姓，如何可救？”道曰：“此<br /><br />&nbsp;&nbsp;&nbsp;&nbsp;时百姓，佛再出救不得，惟皇帝救得。”其后衣冠不至伤夷，皆道与赵延寿阴护<br /><br />&nbsp;&nbsp;&nbsp;&nbsp;之所至也。是岁三月，随契丹北行，与晋室公卿俱抵常山。俄而比主卒，永康王<br /><br />&nbsp;&nbsp;&nbsp;&nbsp;代统其众。及北去，留其族嘉里以据常山。时汉军愤激，因共逐出嘉里，寻复其<br /><br />&nbsp;&nbsp;&nbsp;&nbsp;城。道率同列四出按抚，因事从宜，各安其所。人或推其功，道曰：“儒臣何能<br /><br />&nbsp;&nbsp;&nbsp;&nbsp;为，皆诸将之力也。”道以德重，人所取则，乃为众择诸将之勤宿者，以骑校白<br /><br />&nbsp;&nbsp;&nbsp;&nbsp;再荣权为其帅，军民由是帖然，道首有力焉。道在常山，见有中国士女为契丹所<br /><br />&nbsp;&nbsp;&nbsp;&nbsp;俘者，出橐装以赎之，皆寄于高尼精舍，后相次访其家以归之。又，契丹先留道<br /><br />&nbsp;&nbsp;&nbsp;&nbsp;与李崧、和凝及文武官等在常山，是岁闰七月二十九日，契丹有诏追崧，令选朝<br /><br />&nbsp;&nbsp;&nbsp;&nbsp;士十人赴木叶山行事。北帅满达勒召道等至帐所，欲谕之，崧偶先至，知其意，<br /><br />&nbsp;&nbsp;&nbsp;&nbsp;惧形于色。满达勒将以明日与朝士齐遣之，崧乃不俟道，与凝先出，既而相遇于<br /><br />&nbsp;&nbsp;&nbsp;&nbsp;帐门之外，因与分首俱归。俄而李筠等纵火与契丹交斗，鼓槊相及。是日若齐至，<br /><br />&nbsp;&nbsp;&nbsp;&nbsp;与满达勒相见，稍或踌躇，则悉为俘矣。时论者以道布衣有至行，立公朝有重望，<br /><br />&nbsp;&nbsp;&nbsp;&nbsp;其阴报昭感，多此类也。<br /><br />&nbsp;&nbsp;&nbsp;&nbsp;及自常山入觐，汉祖嘉之，拜守太师。（《洛阳|绅旧闻记》：赠大监张公<br /><br />&nbsp;&nbsp;&nbsp;&nbsp;璨，汉祖即位之初为上党戎判。汉祖在北京时，大聚甲兵，禁牛皮不得私贸易及<br /><br />&nbsp;&nbsp;&nbsp;&nbsp;民间盗用之，如有牛死，即时官纳其皮，其有犯者甚众。及即大位，三司举行请<br /><br />&nbsp;&nbsp;&nbsp;&nbsp;禁天下牛皮法，与河东时同，天下苦之。会上党民犯牛皮者二十余人，狱成，罪<br /><br />&nbsp;&nbsp;&nbsp;&nbsp;俱当死。大监时为判官，独执曰：“主上钦明，三司不合如此起请，二十余人死<br /><br />&nbsp;&nbsp;&nbsp;&nbsp;尚间可，使天下犯者皆衔冤而死乎！且主上在河东，大聚甲兵，须藉牛皮，严禁<br /><br />&nbsp;&nbsp;&nbsp;&nbsp;可也，今为天下君，何少牛皮，立法至于此乎！”遂封奏之。时三司使方用事，<br /><br />&nbsp;&nbsp;&nbsp;&nbsp;执政之地，除冯瀛王外皆恶之，曰：“岂有州郡使敢非朝廷诏敕！”力言于汉祖。<br /><br />&nbsp;&nbsp;&nbsp;&nbsp;汉祖亦怒曰：“昭义一判官，是何敢如此！其犯牛皮者，依敕俱死。大监以非毁<br /><br />&nbsp;&nbsp;&nbsp;&nbsp;诏敕，亦死。”敕未下，独瀛王非时请见。汉祖出，瀛王曰：“陛下在河东时，<br /><br />&nbsp;&nbsp;&nbsp;&nbsp;断牛皮可也，今既有天下，牛皮不合禁。陛下赤子枉死之，亦足为陛下惜。昭义<br /><br />&nbsp;&nbsp;&nbsp;&nbsp;判官，以卑位食陛下禄，居陛下官，不惜躯命，敢执而奏之，可赏不可杀。臣当<br /><br />&nbsp;&nbsp;&nbsp;&nbsp;辅弼之任，使此敕枉害天下人性命，臣不能早奏，使陛下正，臣罪当诛。”稽首<br /><br />&nbsp;&nbsp;&nbsp;&nbsp;再拜。又曰：“张璨不合加罪，望加敕赦之。”汉祖久之曰：“已行之矣。”冯<br /><br />&nbsp;&nbsp;&nbsp;&nbsp;瀛王曰：“敕未下。”汉祖遽曰：“与赦之。”冯曰：“勒停可乎？”上曰：“<br /><br />&nbsp;&nbsp;&nbsp;&nbsp;可。”由是改其敕，记其略曰：“三司邦计，国法攸依，张璨体事未明，执理乖<br /><br />&nbsp;&nbsp;&nbsp;&nbsp;当，宜停见职，犯牛皮者贷命放之。”大监听宣敕讫，闻敕云“执理乖当”，尚<br /><br />&nbsp;&nbsp;&nbsp;&nbsp;曰：“中书自不能执理，若一一教外道判官执理，则焉用彼相乎！”）乾v中，<br /><br />&nbsp;&nbsp;&nbsp;&nbsp;道奉朝请外，平居自适。一日，著《长乐老自叙》云：<br /><br />&nbsp;&nbsp;&nbsp;&nbsp;余世家宗族，本始平、长乐二郡，历代之名实，具载于国史家牒。余先自燕<br /><br />&nbsp;&nbsp;&nbsp;&nbsp;亡归晋，事庄宗、明宗、闵帝、清泰帝，又事晋高祖皇帝、少帝。契丹据汴京，<br /><br />&nbsp;&nbsp;&nbsp;&nbsp;为北主所制，自镇州与文武臣僚、马步将士归汉朝，事高祖皇帝、今上。顾以久<br /><br />&nbsp;&nbsp;&nbsp;&nbsp;叨禄位，备历艰危，上显祖宗，下光亲戚。亡曾祖讳凑，累赠至太傅，亡曾祖母<br /><br />&nbsp;&nbsp;&nbsp;&nbsp;崔氏，追封梁国太夫人；亡祖讳炯，累赠至太师，亡祖母褚氏，追封吴国太夫人；<br /><br />&nbsp;&nbsp;&nbsp;&nbsp;亡父讳良建，秘书少监致仕，累赠至尚书令，母张氏，追封魏国太夫人。<br /><br />&nbsp;&nbsp;&nbsp;&nbsp;余阶自将仕郎，转朝议郎、朝散大夫、银青光禄大夫、金紫光禄大夫、特进、<br /><br />&nbsp;&nbsp;&nbsp;&nbsp;开府仪同三司。职自幽州节度巡官、河东节度巡官、掌书记，再为翰林学士，改<br /><br />&nbsp;&nbsp;&nbsp;&nbsp;授端明殿学士、集贤殿大学士、太微宫使，再为宏文馆大学士，又充诸道盐铁转<br /><br />&nbsp;&nbsp;&nbsp;&nbsp;运使、南郊大礼使、明宗皇帝晋高祖皇帝山陵使，再授定国军节度、同州管内观<br /><br />&nbsp;&nbsp;&nbsp;&nbsp;察处置等使，一为长春宫使，又授武胜军节度、邓随均房等州管内观察处置等使。<br /><br />&nbsp;&nbsp;&nbsp;&nbsp;官自摄幽府参军、试大理评事、检校尚书祠部郎中兼侍御史、检校吏部郎中兼御<br /><br />&nbsp;&nbsp;&nbsp;&nbsp;史中丞、检校太尉、同中书门下平章事、检校太师、兼侍中，又授检校太师、兼<br /><br />&nbsp;&nbsp;&nbsp;&nbsp;中书令。正官自行台中书舍人，再为户部侍郎，转兵部侍郎、中书侍郎，再为门<br /><br />&nbsp;&nbsp;&nbsp;&nbsp;下侍郎、刑部吏部尚书、右仆射，三为司空，两在中书，一守本官，又授司徒、<br /><br />&nbsp;&nbsp;&nbsp;&nbsp;兼侍中，赐私门十六戟，又授太尉、兼侍中，又授戎太傅，又授汉太师。爵自开<br /><br />&nbsp;&nbsp;&nbsp;&nbsp;国男至开国公、鲁国公，再封秦国公、梁国公、燕国公、齐国公。食邑自三百户<br /><br />&nbsp;&nbsp;&nbsp;&nbsp;至一万一千户，食实封自一百户至一千八百户。勋自柱国至上柱国。功臣名自经<br /><br />&nbsp;&nbsp;&nbsp;&nbsp;邦致理翊赞功臣至守正崇德保邦致理功臣、安时处顺守义崇静功臣、崇仁保德宁<br /><br />&nbsp;&nbsp;&nbsp;&nbsp;邦翊圣功臣。<br /><br />&nbsp;&nbsp;&nbsp;&nbsp;先娶故德州户掾褚讳迮，早亡，后娶故景州弓高县孙明府讳师礼女，累封<br /><br />&nbsp;&nbsp;&nbsp;&nbsp;蜀国夫人。亡长子平，自秘书郎授右拾遗、工部度支员外郎；次子吉，自秘书省<br /><br />&nbsp;&nbsp;&nbsp;&nbsp;校书郎授膳部金部职方员外郎、屯田郎中；第三亡子可，自秘书省正字授殿中丞、<br /><br />&nbsp;&nbsp;&nbsp;&nbsp;工部户部员外郎；第四子幼亡；第五子义，自秘书郎改授银青光禄大夫、检校国<br /><br />&nbsp;&nbsp;&nbsp;&nbsp;子祭酒兼御史中丞，充定国军衙内都指挥使，职罢改授朝散大夫、左春坊太子司<br /><br />&nbsp;&nbsp;&nbsp;&nbsp;议郎、太常丞；第六子正，自协律郎改授银青光禄大夫、检校国子祭酒兼御史中<br /><br />&nbsp;&nbsp;&nbsp;&nbsp;丞，充定国军节度使，职罢改授朝散大夫、太仆丞。长女适故兵部崔侍郎讳衍子<br /><br />&nbsp;&nbsp;&nbsp;&nbsp;太仆少卿名绚，封万年县君；三女子早亡。二孙幼亡。唐长兴二年敕，瀛州景城<br /><br />&nbsp;&nbsp;&nbsp;&nbsp;县庄来苏乡改为元辅乡，朝汉里为孝行里。洛南庄贯河南府洛阳县三州乡灵台里，<br /><br />&nbsp;&nbsp;&nbsp;&nbsp;奉晋天福五年敕，三州乡改为上相乡，灵台里改为中台里，时守司徒、兼侍中；<br /><br />&nbsp;&nbsp;&nbsp;&nbsp;又奉八年敕，上相乡改为太尉乡，中台里改为侍中里，时守太尉、兼侍中。<br /><br />&nbsp;&nbsp;&nbsp;&nbsp;静思本末，庆及存亡，盖自国恩，尽从家法，承训诲之旨，关教化之源，在<br /><br />&nbsp;&nbsp;&nbsp;&nbsp;孝于家，在忠于国，口无不道之言，门无不义之货。所愿者下不欺于地，中不欺<br /><br />&nbsp;&nbsp;&nbsp;&nbsp;于人，上不欺于天，以三不欺为素。贱如是，贵如是，长如是，老如是，事亲、<br /><br />&nbsp;&nbsp;&nbsp;&nbsp;事君、事长、临人之道，旷蒙天恕，累经难而获多福，曾陷蕃而归中华，非人之<br /><br />&nbsp;&nbsp;&nbsp;&nbsp;谋，是天之v。六合之内有幸者，百岁之后有归所。无以珠玉含，当以时服敛，<br /><br />&nbsp;&nbsp;&nbsp;&nbsp;以cX葬，及择不食之地而葬焉，以不及于古人故。祭以特羊，戒杀生也，当以<br /><br />&nbsp;&nbsp;&nbsp;&nbsp;不害命之物祭。无立神道碑，以三代坟前不获立碑故。无请谥号，以无德故。又<br /><br />&nbsp;&nbsp;&nbsp;&nbsp;念自宾佐至王佐及领藩镇时，或有微益于国之事节，皆形于公籍。所著文章篇咏，<br /><br />&nbsp;&nbsp;&nbsp;&nbsp;因多事散失外，收拾得者，编于家集，其间见其志，知之者，罪之者，未知众寡<br /><br />&nbsp;&nbsp;&nbsp;&nbsp;矣。有庄、有宅、有群书，有三子可以袭其业。于此日五盥，日三省，尚犹日知<br /><br />&nbsp;&nbsp;&nbsp;&nbsp;其所亡，月无忘其所能。为子、为弟、为人臣、为师长、为夫、为父，有子、有<br /><br />&nbsp;&nbsp;&nbsp;&nbsp;犹子、有孙，奉身即有余矣。为时乃不足，不足者何？不能为大君致一统、定八<br /><br />&nbsp;&nbsp;&nbsp;&nbsp;方，诚有愧于历职历官，何以答乾坤之施。时开一卷，时饮一杯，食味别声、被<br /><br />&nbsp;&nbsp;&nbsp;&nbsp;色，老安于当代耶！老而自乐，何乐如之！时乾v三年朱明月长乐老叙云。<br /><br />&nbsp;&nbsp;&nbsp;&nbsp;及太祖平内难，议立徐州节度使刘S为汉嗣，遣道与秘书监赵上交、枢密直<br /><br />&nbsp;&nbsp;&nbsp;&nbsp;学士王度等往迎之。道寻与S自徐赴汴，行至宋州，会澶州军变。枢密使王峻遣<br /><br />&nbsp;&nbsp;&nbsp;&nbsp;郭崇领兵至，屯于衙门外，时道与上交等宿于衙内。是日，S率左右甲士阖门登<br /><br />&nbsp;&nbsp;&nbsp;&nbsp;楼，诘崇所自，崇言太祖已副推戴。左右知其事变，以为道所卖，皆欲杀道等以<br /><br />&nbsp;&nbsp;&nbsp;&nbsp;自快。赵上交与王度闻之，皆惶怖不知所为，惟道偃仰自适，略无惧色，寻亦获<br /><br />&nbsp;&nbsp;&nbsp;&nbsp;免焉。道微时尝赋诗云：“终闻海岳归明主，未省乾坤陷吉人。”至是其言验矣。<br /><br />&nbsp;&nbsp;&nbsp;&nbsp;（《青箱杂记》载冯道诗全篇云：莫为危时便怆神，前程往往有期因，终闻海岳<br /><br />&nbsp;&nbsp;&nbsp;&nbsp;归明主，未省乾坤陷吉人。道德几时曾去世，舟车何处不通津，但教方寸无诸恶，<br /><br />&nbsp;&nbsp;&nbsp;&nbsp;狼虎丛中也立身。）广顺初，复拜太师、中书令，太祖甚重之，每进对不以名呼。<br /><br />&nbsp;&nbsp;&nbsp;&nbsp;及太祖崩，世宗以道为山陵使。会河东刘崇入寇，世宗召大臣议欲亲征，道谏止<br /><br />&nbsp;&nbsp;&nbsp;&nbsp;之，世宗因言：“唐初，天下草寇蜂起，并是太宗亲平之。”道奏曰：“陛下得<br /><br />&nbsp;&nbsp;&nbsp;&nbsp;如太宗否？”世宗怒曰：“冯道何相少也！”乃罢。及世宗亲征，不及扈从，留<br /><br />&nbsp;&nbsp;&nbsp;&nbsp;道奉太祖山陵。时道已抱疾。及山陵礼毕，奉神主归旧宫，未及y庙，一夕薨于<br /><br />&nbsp;&nbsp;&nbsp;&nbsp;其第，时显德元年四月十七日也，享年七十有三。世宗闻之，辍视朝三日，册赠<br /><br />&nbsp;&nbsp;&nbsp;&nbsp;尚书令，追封瀛王，谥曰文懿。<br /><br />&nbsp;&nbsp;&nbsp;&nbsp;道历任四朝，三入中书，在相位二十余年，以持重镇俗为己任，未尝以片简<br /><br />&nbsp;&nbsp;&nbsp;&nbsp;扰于诸侯，平生甚廉俭。逮至末年，闺庭之内，稍徇奢靡，其子吉，尤恣狂荡，<br /><br />&nbsp;&nbsp;&nbsp;&nbsp;道不能制，识者以其不终令誉，咸叹惜之。（《五代史补》：冯道之镇同州也，<br /><br />&nbsp;&nbsp;&nbsp;&nbsp;有酒务吏乞以家财修夫子庙，道以状付判官参详其事。判官素滑稽，因以一绝书<br /><br />&nbsp;&nbsp;&nbsp;&nbsp;判后云：“荆棘森森绕杏坛，儒官高贵尽偷安，若教酒务修夫子，觉我惭惶也大<br /><br />&nbsp;&nbsp;&nbsp;&nbsp;难。”道览之有愧色，因出俸重创之。冯瀛王道之在中书也，有举子李导投贽所<br /><br />&nbsp;&nbsp;&nbsp;&nbsp;业，冯相见之，戏谓曰：“老夫名道，其来久矣，加以累居相府，秀才不可谓不<br /><br />&nbsp;&nbsp;&nbsp;&nbsp;知，然亦名导，于礼可乎？”李抗声对曰：“相公是无寸底道字，小子有寸底导<br /><br />&nbsp;&nbsp;&nbsp;&nbsp;字，何谓不可也！”公笑曰：“老夫不惟名无寸，诸事亦无寸，吾子可谓知人矣。”<br /><br />&nbsp;&nbsp;&nbsp;&nbsp;了无怒色。冯吉，瀛王道之子，能弹琵琶，以皮为弦，世宗尝令弹于御前，深欣<br /><br />&nbsp;&nbsp;&nbsp;&nbsp;善之，因号其琵琶曰“绕殿雷”也。道以其惰业，每加谴责，而吉攻之愈精，道<br /><br />&nbsp;&nbsp;&nbsp;&nbsp;益怒，凡与客饮，必使庭立而弹之，曲罢或赐以束帛，命背负之，然后致谢。道<br /><br />&nbsp;&nbsp;&nbsp;&nbsp;自以为戒勖极矣，吉未能悛改，既而益自若。道度无可奈何，叹曰：“百工之司<br /><br />&nbsp;&nbsp;&nbsp;&nbsp;艺而身贱，理使然也。此子不过太常少卿耳。”其后果终于此。）<br /><br />&nbsp;&nbsp;&nbsp;&nbsp;史臣曰：道之履行，郁有古人之风；道之宇量，深得大臣之礼。然而事四朝，<br /><br />&nbsp;&nbsp;&nbsp;&nbsp;相六帝，可得为忠乎！夫一女二夫，人之不幸，况于再三者哉！所以饰终之典，<br /><br />&nbsp;&nbsp;&nbsp;&nbsp;不得谥为文贞、文忠者，盖谓此也。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100864);">加入书签</a><a
                        href="100863.html">上一页</a>&larr;<a href="index.html">返回列表</a>&rarr;<a
                            href="100865.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100863.html"; var next_page = "100865.html"; var index_page = "index.html"; var sortid = "9"; var article_id = "544"; var chapter_id = "100864"; var articlename = "旧五代史"; var chaptername = " 卷一百二十六（周书） 列传六"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>