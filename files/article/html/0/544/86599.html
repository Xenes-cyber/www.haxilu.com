<!DOCTYPE html>
<html>
<head>
<meta charset="gbk" />
<title>旧五代史- 薛居正-在线阅读-哈西文学网</title>
<meta name="keywords" content="薛居正，旧五代史， 薛居正全文， 薛居正在线阅读 哈西文学网" />
<meta name="description" content="哈西文学网提供薛居正的旧五代史  薛居正全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/86599.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/86599.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 薛居正</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="86626.html">下一页</a></div>			
            <div id="BookText">&nbsp;&nbsp;&nbsp;&nbsp;太祖神武元圣孝皇帝，姓朱氏，讳晃，本名温，宋州砀山人。其先，舜司徒<br /><br />&nbsp;&nbsp;&nbsp;&nbsp;虎之后。高祖黯，曾祖茂琳，祖信，父诚。帝即诚之第三子，母曰文惠王皇后。<br /><br />&nbsp;&nbsp;&nbsp;&nbsp;（《五代会要》：梁肃祖宣元皇帝讳黯，舜司徒虎四十二代孙；开平元年七月，<br /><br />&nbsp;&nbsp;&nbsp;&nbsp;追尊宣元皇帝，庙号肃祖，葬兴极陵。敬祖光献皇帝讳茂琳，宣元皇帝长子，母<br /><br />&nbsp;&nbsp;&nbsp;&nbsp;曰宣僖皇后范氏；开平元年七月，追尊光献皇帝，庙号敬祖，葬永安陵。宪祖昭<br /><br />&nbsp;&nbsp;&nbsp;&nbsp;武皇帝讳信，光献皇帝长子，母曰光孝皇后杨氏；开平元年七月，追尊昭武皇帝，<br /><br />&nbsp;&nbsp;&nbsp;&nbsp;庙号宪祖，葬光天陵。烈祖文穆皇帝讳诚，昭武皇帝长子，母曰昭懿皇后刘氏；<br /><br />&nbsp;&nbsp;&nbsp;&nbsp;开平元年七月，追尊文穆皇帝，庙号烈祖，葬咸宁陵。）以唐大中六年岁在壬申，<br /><br />&nbsp;&nbsp;&nbsp;&nbsp;十月二十一日夜，生于砀山县午沟里。是夕，所居庐舍之上有赤气上腾。里人望<br /><br />&nbsp;&nbsp;&nbsp;&nbsp;之，皆惊奔而来，曰：“朱家火发矣！”及至，则庐舍俨然。既入，邻人以诞孩<br /><br />&nbsp;&nbsp;&nbsp;&nbsp;告，众咸异之。昆仲三人，俱未冠而孤，母携养寄于萧县人刘崇之家。帝既壮，<br /><br />&nbsp;&nbsp;&nbsp;&nbsp;不事生业，以雄勇自负，里人多厌之。崇以其慵惰，每加谴杖。唯崇母自幼怜之，<br /><br />&nbsp;&nbsp;&nbsp;&nbsp;亲为栉发，尝诫家人曰：“朱三非常人也，汝辈当善待之。”家人问其故，答曰：<br /><br />&nbsp;&nbsp;&nbsp;&nbsp;“我尝见其熟寐之次，化为一赤蛇。”然众亦未之信也。<br /><br />&nbsp;&nbsp;&nbsp;&nbsp;唐僖宗乾符中，关东荐饥，群贼啸聚。黄巢因之，起于曹、濮，饥民愿附者<br /><br />&nbsp;&nbsp;&nbsp;&nbsp;凡数万。帝乃辞崇家，与仲兄存俱入巢军，以力战屡捷，得补为队长。唐广明元<br /><br />&nbsp;&nbsp;&nbsp;&nbsp;年十二月甲申，黄巢陷长安，遣帝领兵屯于东渭桥。是时，夏州节度使诸葛爽率<br /><br />&nbsp;&nbsp;&nbsp;&nbsp;所部屯于栎阳，巢命帝招谕爽，爽遂降于巢。中和元年二月，巢以帝为东南面行<br /><br />&nbsp;&nbsp;&nbsp;&nbsp;营先锋使，令攻南阳，下之。六月，帝归长安，巢亲劳于灞上。七月，巢遣帝西<br /><br />&nbsp;&nbsp;&nbsp;&nbsp;拒、岐、~、夏之师于兴平，所至皆立功。<br /><br />&nbsp;&nbsp;&nbsp;&nbsp;二年二月，巢以帝为同州防御使，使自攻取。帝乃自丹州南行，以击左冯翊，<br /><br />&nbsp;&nbsp;&nbsp;&nbsp;拔之，遂据其郡。时河中节度使王重荣屯兵数万，纠合诸侯，以图兴复。帝时与<br /><br />&nbsp;&nbsp;&nbsp;&nbsp;之邻封，屡为重荣所败，遂请济师于巢。表章十上，为伪左军使孟楷所蔽，不达。<br /><br />&nbsp;&nbsp;&nbsp;&nbsp;又闻巢军势蹙，诸校离心，帝知其必败。九月，帝遂与左右定计，斩伪监军使严<br /><br />&nbsp;&nbsp;&nbsp;&nbsp;实，举郡降于重荣。重荣即日飞章上奏。时僖宗在蜀，览表而喜曰：“是天赐予<br /><br />&nbsp;&nbsp;&nbsp;&nbsp;也！”乃诏授帝左金吾卫大将军，充河中行营副招讨使。仍赐名全忠。自是率所<br /><br />&nbsp;&nbsp;&nbsp;&nbsp;部与河中兵士偕行，所向无不克捷。三年三月，僖宗制授帝宣武军节度使，依前<br /><br />&nbsp;&nbsp;&nbsp;&nbsp;充河中行营副招讨使，仍令候收复京阙，即得赴镇。四月，巢军自蓝关南走，帝<br /><br />&nbsp;&nbsp;&nbsp;&nbsp;与诸侯之师俱收长安，乃率部下一旅之众，仗节东下。七月丁卯，入于梁苑。是<br /><br />&nbsp;&nbsp;&nbsp;&nbsp;时，帝年三十有二。时蔡州刺史秦宗权与黄巢余孽合从肆虐，共围陈州。久之，<br /><br />&nbsp;&nbsp;&nbsp;&nbsp;僖宗乃命帝为东北面都招讨使。时汴、宋连年阻饥，公私俱困，帑廪皆虚，外为<br /><br />&nbsp;&nbsp;&nbsp;&nbsp;大敌所攻，内则骄军难制，交锋接战，日甚一日；人皆危之，惟帝锐气益振。是<br /><br />&nbsp;&nbsp;&nbsp;&nbsp;岁十二月，帝领兵于鹿邑，与巢众相遇，纵兵击之，斩首二千余级，乃引兵入亳<br /><br />&nbsp;&nbsp;&nbsp;&nbsp;州，因是兼有谯郡之地。<br /><br />&nbsp;&nbsp;&nbsp;&nbsp;四年春，帝与许州田从异诸军同收瓦子寨，杀贼数万众。是时，陈州四面，<br /><br />&nbsp;&nbsp;&nbsp;&nbsp;贼寨相望，驱掳编氓，杀以充食，号为“舂磨寨”。帝分兵翦扑，大小凡四十战。<br /><br />&nbsp;&nbsp;&nbsp;&nbsp;四月丁巳，收西华寨，贼将黄邺单骑奔陈。帝乘胜追之，鼓噪而进。会黄巢遁去，<br /><br />&nbsp;&nbsp;&nbsp;&nbsp;遂入陈州，刺史赵哂于马前。俄闻巢党尚在陈北故阳垒，帝遂径归大梁。是时，<br /><br />&nbsp;&nbsp;&nbsp;&nbsp;河东节度使李克用奉僖宗诏，统骑军数千同谋破贼，与帝合势于中牟北邀击之，<br /><br />&nbsp;&nbsp;&nbsp;&nbsp;贼众大败于王满渡，多束手来降。时贼将霍存、葛从周、张归厚、张归霸皆匍匐<br /><br />&nbsp;&nbsp;&nbsp;&nbsp;于马前，悉宥而纳之，遂逐残寇，东至于冤句。<br /><br />&nbsp;&nbsp;&nbsp;&nbsp;五月甲戌，帝与晋军振旅归汴，馆克用于上源驿。既而备犒宴之礼，克用乘<br /><br />&nbsp;&nbsp;&nbsp;&nbsp;醉任气，帝不平之。是夜，命甲士围而攻之。会大雨雷电，克用因得于电光中逾<br /><br />&nbsp;&nbsp;&nbsp;&nbsp;垣遁去，惟杀其部下数百人而已。六月，陈人感解围之惠，为帝建生祠堂于其郡。<br /><br />&nbsp;&nbsp;&nbsp;&nbsp;是岁，黄巢虽殁，而蔡州秦宗权继为巨孽，有众数万，攻陷邻郡，杀掠吏民，屠<br /><br />&nbsp;&nbsp;&nbsp;&nbsp;害之酷，更甚巢贼，帝患之。七月，遂与陈人共攻蔡贼于匏，杀数千人。九<br /><br />&nbsp;&nbsp;&nbsp;&nbsp;月己未，僖宗就加帝检校司徒、同平章事，封沛郡侯，食邑千户。<br /><br />&nbsp;&nbsp;&nbsp;&nbsp;光启元年春，蔡贼掠亳、颍二郡。帝帅师以救之，遂东至于焦夷，败贼众数<br /><br />&nbsp;&nbsp;&nbsp;&nbsp;千，生擒贼将殷铁林，枭首以徇军而还。二月，僖宗自蜀还长安，改元光启。四<br /><br />&nbsp;&nbsp;&nbsp;&nbsp;月戊辰，就加帝检校太保，增食邑千五百户。十二月，河中、太原之师逼长安，<br /><br />&nbsp;&nbsp;&nbsp;&nbsp;观军容使田令孜奉僖宗出幸凤翔。<br /><br />&nbsp;&nbsp;&nbsp;&nbsp;二年春，蔡贼益炽。时唐室微弱，诸道州兵不为王室所用，故宗权得以纵毒，<br /><br />&nbsp;&nbsp;&nbsp;&nbsp;连陷汝、洛、怀、孟、唐、邓、许、郑，圜幅数千里，殆绝人烟，惟宋、亳、滑、<br /><br />&nbsp;&nbsp;&nbsp;&nbsp;颍仅能闭垒而已。帝累出兵与之交战，然或胜或负，人甚危之。<br /><br />&nbsp;&nbsp;&nbsp;&nbsp;三月庚辰，僖宗降制就封帝为沛郡王。是月，僖宗移幸兴元。五月，嗣襄王<br /><br />&nbsp;&nbsp;&nbsp;&nbsp;c即帝位于长安，改元为建贞。遣使赍伪诏至汴，帝命焚之于庭。未几，襄王<br /><br />&nbsp;&nbsp;&nbsp;&nbsp;果败。七月，蔡人逼许州，节度使鹿宴宏使来求救，帝遣葛从周等率师赴援。师<br /><br />&nbsp;&nbsp;&nbsp;&nbsp;未至而城陷，宴宏为蔡贼所害。十一月，滑州节度使安师儒以怠于军政，为部下<br /><br />&nbsp;&nbsp;&nbsp;&nbsp;所杀。帝闻之，乃遣朱珍、李唐宾袭而取之，由是遂有滑台之地。十二月，僖宗<br /><br />&nbsp;&nbsp;&nbsp;&nbsp;降制就加帝检校太傅，改封吴兴郡王，食邑三千户。<br /><br />&nbsp;&nbsp;&nbsp;&nbsp;是岁，郑州为蔡贼所陷，刺史李[单骑来奔，帝宥而纳之，以为行军司马。<br /><br />&nbsp;&nbsp;&nbsp;&nbsp;宗权既得郑，益骄，帝遣裨将逻于金驿，与贼相遇，因击之，贼众大败，追<br /><br />&nbsp;&nbsp;&nbsp;&nbsp;至武阳桥，斩首千余级。帝每与蔡人战于四郊，既以少击众，常出奇以制之，但<br /><br />&nbsp;&nbsp;&nbsp;&nbsp;患师少，未快其旨。宗权又以己众十倍于帝，耻于频败，乃誓众坚决以攻夷门。<br /><br />&nbsp;&nbsp;&nbsp;&nbsp;既而获蔡之谍者，备知其事，遂谋济师焉。<br /><br />&nbsp;&nbsp;&nbsp;&nbsp;三年春二月乙巳，承制以朱珍为淄州刺史，俾募兵于东道，且虑蔡人暴其麦<br /><br />&nbsp;&nbsp;&nbsp;&nbsp;苗，期以夏首回归。珍既至淄、棣，旬日之内，应募者万余人。又潜袭青州，获<br /><br />&nbsp;&nbsp;&nbsp;&nbsp;马千匹，铠甲称是，乃鼓行而归。四月辛亥，达于夷门。帝喜曰：“吾事济矣。”<br /><br />&nbsp;&nbsp;&nbsp;&nbsp;是时，贼将张y屯于北郊，秦贤屯于版桥，各有众数万，树栅相连二十余里，<br /><br />&nbsp;&nbsp;&nbsp;&nbsp;其势甚盛。帝谓诸将曰：“此贼方今息师蓄锐以俟时，必来攻我。况宗权度我兵<br /><br />&nbsp;&nbsp;&nbsp;&nbsp;少，又未知珍来，谓吾畏惧，止于坚守而已。今出不意，不如先击之。”乃亲引<br /><br />&nbsp;&nbsp;&nbsp;&nbsp;兵攻秦贤寨，将士踊跃争先，贼果不备，连拔四寨，斩首万余级，时贼众以为神<br /><br />&nbsp;&nbsp;&nbsp;&nbsp;助。庚午，贼将卢瑭领万余人于圃田北万胜戍，夹汴水为营，跨河为梁，以扼运<br /><br />&nbsp;&nbsp;&nbsp;&nbsp;路。帝择精锐以袭之。是日昏雾四合，兵及贼垒方觉，遂突入掩杀，赴水死者甚<br /><br />&nbsp;&nbsp;&nbsp;&nbsp;众，卢瑭自投于河。河南诸贼连败，不敢复驻，皆并在张y寨。自是蔡寇皆怀<br /><br />&nbsp;&nbsp;&nbsp;&nbsp;震，往往军中自相惊乱。帝旋师休息，大行犒赏，由是军士各怀愤激，每遇敌，<br /><br />&nbsp;&nbsp;&nbsp;&nbsp;无不奋勇。五月丙子，出酸枣门，自卯至未，短兵相接，贼众大败，追斩二十余<br /><br />&nbsp;&nbsp;&nbsp;&nbsp;里，僵仆就枕。宗权耻败，益纵其虐，乃自郑州亲领突将数人，径入张y寨。<br /><br />&nbsp;&nbsp;&nbsp;&nbsp;其日晚，大星陨于贼垒，有声如雷。辛巳，兖、郓、滑军士皆来赴援，乃陈兵于<br /><br />&nbsp;&nbsp;&nbsp;&nbsp;汴水之上，旌旗器甲甚盛。蔡人望之，不敢出寨。翌日，分布诸军，齐攻贼寨，<br /><br />&nbsp;&nbsp;&nbsp;&nbsp;自寅至申，斩首二万余级。会夜收军，获牛马、辎重、生口、器甲不可胜计。是<br /><br />&nbsp;&nbsp;&nbsp;&nbsp;夜，宗权、y遁去，迟明追之，至阳武桥而还。宗权至郑州，乃尽焚其庐舍，<br /><br />&nbsp;&nbsp;&nbsp;&nbsp;屠其郡人而去。始蔡人分兵寇陕、洛、孟、怀、许、汝，皆先据之，因是败也，<br /><br />&nbsp;&nbsp;&nbsp;&nbsp;贼众恐惧，咸弃之而遁。帝乃慎选将佐，俾完葺壁垒，为战守之备，于是远近流<br /><br />&nbsp;&nbsp;&nbsp;&nbsp;亡复归者众矣。是时，扬州节度使高骈为裨将毕师铎所害，复有孙儒、杨行密互<br /><br />&nbsp;&nbsp;&nbsp;&nbsp;相攻伐，朝廷不能制，乃就加帝检校太尉，兼领淮南节度使。<br /><br />&nbsp;&nbsp;&nbsp;&nbsp;九月，亳州裨将谢殷逐刺史宋衮，自据其郡；帝亲领军屯于太清宫，遣霍存<br /><br />&nbsp;&nbsp;&nbsp;&nbsp;讨平之。帝之御蔡寇也，郓州朱u、兖州朱瑾皆领兵来援。及宗权既败，帝以u、<br /><br />&nbsp;&nbsp;&nbsp;&nbsp;瑾宗人也，又有力于己，皆厚礼以归之。u、瑾以帝军士勇悍，私心爱之，乃密<br /><br />&nbsp;&nbsp;&nbsp;&nbsp;于曹、濮界上悬金帛以诱之，帝军利其货而赴者甚众，帝乃移檄以让之。朱u来<br /><br />&nbsp;&nbsp;&nbsp;&nbsp;词不逊，乃命朱珍侵曹伐濮，以惩其奸。未几，珍伐曹州，执刺史丘礼以献，遂<br /><br />&nbsp;&nbsp;&nbsp;&nbsp;移兵围濮。兖、郓之衅，自兹而始矣。（《通鉴考异》引高若拙《后史补》云：<br /><br />&nbsp;&nbsp;&nbsp;&nbsp;“梁太祖皇帝到梁园，深有大志。然兵力不足，常欲外掠；又虞四境之难，每有<br /><br />&nbsp;&nbsp;&nbsp;&nbsp;郁然之状。时有荐敬秀才于门下，乃白梁祖曰：‘明公方欲图大事，辎重必为四<br /><br />&nbsp;&nbsp;&nbsp;&nbsp;境所侵。但令麾下将士诈为叛者而逃，即明公奏于主上，及告四邻，以自袭叛徒<br /><br />&nbsp;&nbsp;&nbsp;&nbsp;为名。’梁祖曰：‘天降奇人，以佐于吾。’初从其议，一出而致众十倍。”）<br /><br />&nbsp;&nbsp;&nbsp;&nbsp;十月，僖宗命水部郎中王赞撰纪功碑以赐帝。是月，帝亲帅骑数千巡师于濮<br /><br />&nbsp;&nbsp;&nbsp;&nbsp;上，因破朱u援师于范县。丁未，攻陷濮州，刺史朱裕单骑奔郓。寻为郓人所败，<br /><br />&nbsp;&nbsp;&nbsp;&nbsp;逾月乃还。十二月，僖宗遣使赐帝铁券，又命翰林承旨刘崇望撰德政碑以赐帝。<br /><br />&nbsp;&nbsp;&nbsp;&nbsp;闰月甲寅。帝请行营司马李[权知淮南留后，乃遣大将郭言领兵援送以赴扬州。<br /><br />&nbsp;&nbsp;&nbsp;&nbsp;文德元年正月，帝率师东赴淮海，行次宋州，闻杨行密已拔扬州，遂还。是<br /><br />&nbsp;&nbsp;&nbsp;&nbsp;时，李[、郭言行至淮上，为徐戎所扼，不克进而还。帝怒，遂谋伐徐。二月丙<br /><br />&nbsp;&nbsp;&nbsp;&nbsp;戌，僖宗制以帝为蔡州四面行营都统，由是诸镇之师，皆受帝之节制。<br /><br />&nbsp;&nbsp;&nbsp;&nbsp;三月庚子，昭宗即位。是月，蔡人石[领万众以剽陈、亳，帝遣朱珍率精骑<br /><br />&nbsp;&nbsp;&nbsp;&nbsp;数千擒[以献。四月戊辰，魏博乐彦祯失律，其子从训出奔相州，使来乞师。帝<br /><br />&nbsp;&nbsp;&nbsp;&nbsp;遣朱珍领大军济河，连收黎阳、临河二邑。既而魏军推小校罗宏信为帅。宏信既<br /><br />&nbsp;&nbsp;&nbsp;&nbsp;立，遣使送款于汴，帝优而纳之，遂命班师。是月，河南尹张全义袭李罕之于河<br /><br />&nbsp;&nbsp;&nbsp;&nbsp;阳，克之。罕之单骑出奔，因乞师于太原，李克用为发万骑以援之。罕之遂收其<br /><br />&nbsp;&nbsp;&nbsp;&nbsp;众，偕晋军合势，急攻河阳。全义危急，遣使求救于汴，帝遣丁会、牛存节、葛<br /><br />&nbsp;&nbsp;&nbsp;&nbsp;从周领兵赴之，大战于温县，晋人与罕之俱败。于是河桥解围，全义归于河阳，<br /><br />&nbsp;&nbsp;&nbsp;&nbsp;因以丁会为河阳留后。<br /><br />&nbsp;&nbsp;&nbsp;&nbsp;五月己亥，昭宗制以帝检校侍中，增食邑三千户。戊辰，昭改帝乡衣锦，里<br /><br />&nbsp;&nbsp;&nbsp;&nbsp;曰沛王里。是月，帝以兼有洛、孟之地，无西顾之患，将大整师徒，毕力诛蔡。<br /><br />&nbsp;&nbsp;&nbsp;&nbsp;会蔡人赵德N举汉南之地以归于朝廷，且遣使送款于帝，仍誓戮力同讨宗权。帝<br /><br />&nbsp;&nbsp;&nbsp;&nbsp;表其事，朝廷因以德N为蔡州四面副都统。又以河阳、保义、义昌三节度为帝行<br /><br />&nbsp;&nbsp;&nbsp;&nbsp;军司马，兼粮料应接。至是，帝领诸侯之师会德N以伐蔡贼于汝水之上，遂薄其<br /><br />&nbsp;&nbsp;&nbsp;&nbsp;城。五日之内，树二十八寨以环之，盖象列宿之数也。时帝亲临矢石，一日，飞<br /><br />&nbsp;&nbsp;&nbsp;&nbsp;矢中其左腋，血渍单衣，顾谓左右曰：“勿泄。”九月，以粮运不继，遂班师。<br /><br />&nbsp;&nbsp;&nbsp;&nbsp;是时，帝知宗权残孽不足为患，遂移兵以伐徐。十月，先遣朱珍领兵与时溥战于<br /><br />&nbsp;&nbsp;&nbsp;&nbsp;吴康镇，徐人大败，连收丰、萧二邑；溥携散骑驰入彭门。帝命分兵以攻宿州，<br /><br />&nbsp;&nbsp;&nbsp;&nbsp;刺史张友携符印以降。既而徐人闭壁坚守，遂命庞师古屯兵守之而还。是月，蔡<br /><br />&nbsp;&nbsp;&nbsp;&nbsp;贼孙儒攻陷扬州，自称淮南节度使。<br /><br />&nbsp;&nbsp;&nbsp;&nbsp;龙纪元年正月，庞师古攻下宿迁县，进军于吕梁。时溥领军二万，晨压师古<br /><br />&nbsp;&nbsp;&nbsp;&nbsp;之军而阵，师古促战败之，斩首二千余级，溥复入于彭门。二月，蔡将申丛遣使<br /><br />&nbsp;&nbsp;&nbsp;&nbsp;来告，缚秦宗权于帐下，折其足而囚之矣。帝即日承制以丛为淮西留后。未几，<br /><br />&nbsp;&nbsp;&nbsp;&nbsp;丛复为都将郭[所杀。是月，[执宗权来献，帝遣行军司马李[、牙校朱克让槛<br /><br />&nbsp;&nbsp;&nbsp;&nbsp;送于长安。既至，昭宗御延喜楼受俘，即斩宗权于独柳树下。蔡州平。昭宗诏加<br /><br />&nbsp;&nbsp;&nbsp;&nbsp;帝食实封一百户，赐庄宅各一区。三月，又加帝检校太尉、兼中书令，进封东平<br /><br />&nbsp;&nbsp;&nbsp;&nbsp;王，赏平蔡之功也。<br /><br />&nbsp;&nbsp;&nbsp;&nbsp;大顺元年四月丙辰，宿州小将张筠逐刺史张绍光，拥众以附时溥。帝率亲军<br /><br />&nbsp;&nbsp;&nbsp;&nbsp;讨之，杀千余人，筠遂坚守。乙卯，时溥出兵暴砀山县，帝遣朱友裕以兵袭之，<br /><br />&nbsp;&nbsp;&nbsp;&nbsp;败徐军三千余众，获沙陀援军石君和等三十人，斩于宿州城下。六月辛酉，淮南<br /><br />&nbsp;&nbsp;&nbsp;&nbsp;孙儒遣使修好于帝，帝表其事，请以淮南节度授于儒焉。辛未，昭宗命帝为宣义<br /><br />&nbsp;&nbsp;&nbsp;&nbsp;军节度使，充河东东面行营招讨使，时朝廷宰臣张浚将兵讨太原故也。八月甲寅，<br /><br />&nbsp;&nbsp;&nbsp;&nbsp;昭义都将冯霸杀沙陀所署节度使李克恭来降，帝请河阳节度使朱崇节为潞州留后。<br /><br />&nbsp;&nbsp;&nbsp;&nbsp;戊辰，李克用自率蕃汉步骑数万以围潞州，帝遣葛从周率骁勇之士，夜中衔枚犯<br /><br />&nbsp;&nbsp;&nbsp;&nbsp;围而入于潞。九月壬寅，帝至河阳，遣部将李谠引军趋泽、潞，行至马牢川，为<br /><br />&nbsp;&nbsp;&nbsp;&nbsp;晋人所败。帝又遣朱友裕、张全义率精兵至郓州北以为应援。既而崇节、从周弃<br /><br />&nbsp;&nbsp;&nbsp;&nbsp;潞来归。戊申，帝廷责诸将败军之罪，斩李谠、李重允以徇，遂班师焉。十月乙<br /><br />&nbsp;&nbsp;&nbsp;&nbsp;酉，帝自河阳赴滑台。时奉诏将讨太原，先遣使假道于魏，魏人不从。先是，帝<br /><br />&nbsp;&nbsp;&nbsp;&nbsp;遣行人雷邺告籴于魏，既而为牙军所杀。罗宏信惧，故不敢从命，遂通好于太原。<br /><br />&nbsp;&nbsp;&nbsp;&nbsp;十二月辛丑，帝遣丁会、葛从周率众渡河取黎阳、临河，又令庞师古、霍存下淇<br /><br />&nbsp;&nbsp;&nbsp;&nbsp;门、卫县，帝徐以大军继其后。<br /><br />&nbsp;&nbsp;&nbsp;&nbsp;二年春正月，魏军屯于内黄。丙辰，帝与之接战，自内黄至永定桥，魏军五<br /><br />&nbsp;&nbsp;&nbsp;&nbsp;败，斩首万余级。罗宏信惧，遣使持厚币请和。帝命止其焚掠而归其俘，宏信由<br /><br />&nbsp;&nbsp;&nbsp;&nbsp;是感悦而听命焉。乃收军屯于河上。八月己丑，帝遣丁会急攻宿州，刺史张筠坚<br /><br />&nbsp;&nbsp;&nbsp;&nbsp;守其壁，会乃率众于州东筑堰，壅汴水以浸其城。十月壬午，筠遂降，宿州平。<br /><br />&nbsp;&nbsp;&nbsp;&nbsp;十一月丁未，曹州裨将郭绍宾杀刺史郭饶，举郡来降。是月，徐将刘知俊率众二<br /><br />&nbsp;&nbsp;&nbsp;&nbsp;千来降，自是徐军不振。十二月，兖州朱瑾领军三万寇单父，帝遣丁会领大军袭<br /><br />&nbsp;&nbsp;&nbsp;&nbsp;败之败于金乡界，杀二万余众，瑾单马遁去。<br /><br />&nbsp;&nbsp;&nbsp;&nbsp;景福元年正月，遣丁会于兖州界徙其民数千户于许州。二月戊寅，帝亲征郓，<br /><br />&nbsp;&nbsp;&nbsp;&nbsp;先遣朱友裕屯军于斗门。甲申，次卫南，有飞鸟止于峻堞之上，鸣噪甚厉。副使<br /><br />&nbsp;&nbsp;&nbsp;&nbsp;李[曰：“将有不如意之事。”是夜，郓州朱u率步骑万人袭朱友裕于斗门，友<br /><br />&nbsp;&nbsp;&nbsp;&nbsp;裕拔军南去。乙酉，帝晨救斗门，不知友裕之退，前至斗门者皆为郓人所杀。帝<br /><br />&nbsp;&nbsp;&nbsp;&nbsp;追袭郓人至瓠河，不及，遂顿兵于村落间。时朱u尚在濮州。丁亥，遇朱u率兵<br /><br />&nbsp;&nbsp;&nbsp;&nbsp;将归于郓，遂来冲击。帝策马南驰，为贼所追甚急，前有浚沟，跃马而过，张归<br /><br />&nbsp;&nbsp;&nbsp;&nbsp;厚援槊力战于其后，乃免。时李[与部将数人皆为郓军所杀。五月丙午，遣朱克<br /><br />&nbsp;&nbsp;&nbsp;&nbsp;让率众暴兖、郓之麦。十一月，遣朱友裕率兵攻濮州，下之，擒刺史郡儒以献，<br /><br />&nbsp;&nbsp;&nbsp;&nbsp;濮州平。遂命移军伐徐州。<br /><br />&nbsp;&nbsp;&nbsp;&nbsp;二年四月丁丑，庞师古下彭门，枭时溥首以献。八月，帝遣庞师古移兵攻兖，<br /><br />&nbsp;&nbsp;&nbsp;&nbsp;驻于曲阜，与朱瑾屡战，皆败之。十二月，师古遣先锋葛从周引军以攻齐州，刺<br /><br />&nbsp;&nbsp;&nbsp;&nbsp;史朱威告急于兖、郓。既而朱u以援兵至，遂固其垒。<br /><br />&nbsp;&nbsp;&nbsp;&nbsp;乾宁元年二月，帝亲领大军由郓州东路北次于鱼山。朱u觇知，即以兵径至，<br /><br />&nbsp;&nbsp;&nbsp;&nbsp;且图速战。帝整军出寨，时u、瑾已阵于前，须臾，东南风大起，我军旌旗失次，<br /><br />&nbsp;&nbsp;&nbsp;&nbsp;甚有惧色，即令骑士扬鞭呼啸。俄而西北风骤发，时两军皆在草莽中，帝因令纵<br /><br />&nbsp;&nbsp;&nbsp;&nbsp;火。既而烟焰亘天，乘势以攻贼阵，u、瑾大败。杀万余人，余众拥入清河，因<br /><br />&nbsp;&nbsp;&nbsp;&nbsp;筑京观于鱼山之下，驻军数日而还。<br /><br />&nbsp;&nbsp;&nbsp;&nbsp;二年正月癸亥，遣朱友恭帅师复伐兖，遂堑而围之。未几，朱u自郓率步骑<br /><br />&nbsp;&nbsp;&nbsp;&nbsp;援粮欲入于兖，友恭设伏以败之，尽夺其饷于高吴，因擒蕃将安福顺、安福庆。<br /><br />&nbsp;&nbsp;&nbsp;&nbsp;二月己酉，帝领亲军屯于单父，以为友恭之援。四月，濠、寿二州复为杨行密所<br /><br />&nbsp;&nbsp;&nbsp;&nbsp;陷。是时，太原遣将史俨儿、李承嗣以万骑驰入于郓。朱友恭遂归于汴。八月，<br /><br />&nbsp;&nbsp;&nbsp;&nbsp;帝领亲军伐郓，至大仇，遣前军挑战，设伏于梁山以待之。既而获蕃将史完府，<br /><br />&nbsp;&nbsp;&nbsp;&nbsp;夺马数百匹。朱u脱身遁去，复入于郓。十月，帝驻军于郓，齐州刺史朱琼遣使<br /><br />&nbsp;&nbsp;&nbsp;&nbsp;请降，琼即瑾之从父兄也。帝因移军至兖，琼果来降。未几，琼为朱瑾所绐，掠<br /><br />&nbsp;&nbsp;&nbsp;&nbsp;而杀之，帝即以其弟n为齐州防御使。十一月，朱u复遣将贺瑰、柳存及蕃将<br /><br />&nbsp;&nbsp;&nbsp;&nbsp;何怀宝等万余人以袭曹州，庶解兖州之围也。帝知之，自兖领军策马先路至钜野<br /><br />&nbsp;&nbsp;&nbsp;&nbsp;南，追而败之，杀戮将尽，生擒贺瑰、柳存、何怀宝及贼党三千余人。是日申时，<br /><br />&nbsp;&nbsp;&nbsp;&nbsp;狂风暴起，沙尘沸涌，帝曰：“此乃杀人未足耳。”遂下令尽杀所获囚俘，风亦<br /><br />&nbsp;&nbsp;&nbsp;&nbsp;止焉。翼日，絷贺瑰等以示于兖。帝素知瑰名，乃释之，惟斩何怀宝于兖城之下，<br /><br />&nbsp;&nbsp;&nbsp;&nbsp;乃班师。十二月，葛从周领兵复伐兖。既至，与朱瑾战于垒下，杀千余众，擒其<br /><br />&nbsp;&nbsp;&nbsp;&nbsp;将孙汉筠已下二十人，遂旋师。<br /><br />&nbsp;&nbsp;&nbsp;&nbsp;三年正月，河东李克用既破州，欲谋争霸，乃遣蕃将张污落以万骑寨于河<br /><br />&nbsp;&nbsp;&nbsp;&nbsp;北之莘县，声言欲救兖、郓。魏博节度使罗宏信患之，使来求援。二月，帝领亲<br /><br />&nbsp;&nbsp;&nbsp;&nbsp;军屯于单父，会寒食，帝乃亲拜文穆皇帝陵于砀日县午沟里。四月辛酉，河东泛<br /><br />&nbsp;&nbsp;&nbsp;&nbsp;涨，将坏滑城。帝令决堤岸以分其势为二河，夹滑城而东，为害滋甚。是月，帝<br /><br />&nbsp;&nbsp;&nbsp;&nbsp;遣许州刺史朱友恭领兵万人渡淮，以便宜从事。时黄、鄂二州累遣使求援，故有<br /><br />&nbsp;&nbsp;&nbsp;&nbsp;是行。五月，命葛从周统军屯于洹水，以备蕃军。六月，李克用帅蕃汉诸军营于<br /><br />&nbsp;&nbsp;&nbsp;&nbsp;斥丘，遣其男落落将铁林小儿三千骑薄于洹水，从周与战，大败之，生擒落落以<br /><br />&nbsp;&nbsp;&nbsp;&nbsp;献。克用悲骇，请修旧好以赎其子，帝不许，遂执落落送于罗宏信，斩之。越七<br /><br />&nbsp;&nbsp;&nbsp;&nbsp;日，我军还屯阳留以伐郓。八月，复壁于洹水。是时，昭宗幸华州，遣使就加帝<br /><br />&nbsp;&nbsp;&nbsp;&nbsp;检校太师，守中书令。<br /><br />&nbsp;&nbsp;&nbsp;&nbsp;四年正月，帝以洹水之师大举伐郓。辛卯，营于济水之次，庞师古令诸将撤<br /><br />&nbsp;&nbsp;&nbsp;&nbsp;木为桥。乙未夜，师古以中军先济，声振于郓，朱u闻之，弃壁夜走。葛从周逐<br /><br />&nbsp;&nbsp;&nbsp;&nbsp;之至中都北，擒u并其妻男以献。寻斩汴桥下。郓州平，乙亥，帝入于郓，以朱<br /><br />&nbsp;&nbsp;&nbsp;&nbsp;友裕为郓州兵马留后。时帝闻朱瑾与史俨儿在丰沛间搜索粮馈，惟留康怀英以守<br /><br />&nbsp;&nbsp;&nbsp;&nbsp;兖州，帝因乘胜遣葛从周以大军袭兖。怀英闻郓失守，俄又我军大至，乃出降；<br /><br />&nbsp;&nbsp;&nbsp;&nbsp;朱瑾、史俨儿遂奔淮南。兖、海、沂、密等州平。乃以葛从周为兖州留后。五月<br /><br />&nbsp;&nbsp;&nbsp;&nbsp;丁丑，朱友恭遣使上言，大破淮寇于武昌，收复黄、鄂二州。八月，陕州节度使<br /><br />&nbsp;&nbsp;&nbsp;&nbsp;王珙遣使来乞师。是时，珙弟珂实为蒲帅，迭相愤怒，日寻干戈，而珙兵寡，故<br /><br />&nbsp;&nbsp;&nbsp;&nbsp;来求援。帝遣张存敬、杨师厚等领兵赴陕，既而与蒲人战于猗氏，大败之。九月，<br /><br />&nbsp;&nbsp;&nbsp;&nbsp;帝以兖、郓既平，将士雄勇，遂大举南征。命庞师古以徐、宿、宋、滑之师直趋<br /><br />&nbsp;&nbsp;&nbsp;&nbsp;清口，葛从周以兖、郓、曹、濮之众径赴安丰。淮人遣朱瑾领兵以拒师古，因决<br /><br />&nbsp;&nbsp;&nbsp;&nbsp;水以浸军，遂为淮人所败，师古没焉。葛从周行及濠梁，闻师古之败，亦命班师。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,86599);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="86626.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "86626.html"; var index_page = "index.html"; var sortid = "9"; var article_id = "544"; var chapter_id = "86599"; var articlename = "旧五代史"; var chaptername = " 薛居正"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>