<!DOCTYPE html>
<html>
<head>
<meta charset="gbk" />
<title>旧五代史- 卷六十九（唐书） 列传二十一-在线阅读-哈西文学网</title>
<meta name="keywords" content="薛居正，旧五代史， 卷六十九（唐书） 列传二十一全文， 卷六十九（唐书） 列传二十一在线阅读 哈西文学网" />
<meta name="description" content="哈西文学网提供薛居正的旧五代史  卷六十九（唐书） 列传二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/96676.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/96676.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九（唐书） 列传二十一</h1>
            <div class="link xb">
                <a href="96635.html">上一页</a>&larr;<a href="index.html">返回列表</a>&rarr;<a
                    href="96690.html">下一页</a></div>			
            <div id="BookText">&nbsp;&nbsp;&nbsp;&nbsp;张宪，字允中，晋阳人，世以军功为牙校。宪始童O，喜儒学，励志横经，<br /><br />&nbsp;&nbsp;&nbsp;&nbsp;不舍昼夜。太原地雄边服，人多尚武，耻于学业，惟宪与里人药纵之精力游学，<br /><br />&nbsp;&nbsp;&nbsp;&nbsp;弱冠尽通诸经，尤精《左传》。尝袖行所业，谒判官李袭吉，一见欣叹。既辞，<br /><br />&nbsp;&nbsp;&nbsp;&nbsp;谓宪曰：“子勉之，将来必成佳器。”石州刺史杨守业喜聚书，以家书示之，闻<br /><br />&nbsp;&nbsp;&nbsp;&nbsp;见日博。<br /><br />&nbsp;&nbsp;&nbsp;&nbsp;庄宗为行军司马，广延髦俊，素知宪名，令朱守殷赍书币延之。岁余，释褐<br /><br />&nbsp;&nbsp;&nbsp;&nbsp;交城令，秩满，庄宗嗣世，补太原府司录参军。时霸府初开，幕客马郁、王缄，<br /><br />&nbsp;&nbsp;&nbsp;&nbsp;燕中名士，尽与之游。十二年，庄宗平河朔，念藩邸之旧，征赴行台。十三年，<br /><br />&nbsp;&nbsp;&nbsp;&nbsp;授监察，赐绯，署魏博推官，自是恒簪笔扈从。十五年，王师战胡柳，周德威军<br /><br />&nbsp;&nbsp;&nbsp;&nbsp;不利，宪与同列奔马北渡；梁军急追，殆将不济。至晚渡河，人皆陷水而没，宪<br /><br />&nbsp;&nbsp;&nbsp;&nbsp;与从子朗履冰而行；将及岸，冰陷，朗泣，以马引之，宪曰：“吾儿去矣，勿<br /><br />&nbsp;&nbsp;&nbsp;&nbsp;使俱陷。”朗曰：“忍季父如此，俱死无恨。”朗偃伏引，宪跃身而出。是夜，<br /><br />&nbsp;&nbsp;&nbsp;&nbsp;庄宗令于军中求宪，或曰：“与王缄俱殁矣！”庄宗垂涕求尸，数日，闻其免也，<br /><br />&nbsp;&nbsp;&nbsp;&nbsp;遣使慰劳。寻改掌书记、水部郎中，赐金紫，历魏博观察判官。从讨张文礼，镇<br /><br />&nbsp;&nbsp;&nbsp;&nbsp;州平，授魏、博、镇、冀十郡观察判官，改考功郎中，兼御史中丞，权镇州留事。<br /><br />&nbsp;&nbsp;&nbsp;&nbsp;庄宗即位，诏还魏都，授尚书工部侍郎，充租庸使。八月，改刑部侍郎，判吏部<br /><br />&nbsp;&nbsp;&nbsp;&nbsp;铨，兼太清宫副使。庄宗迁洛阳，以宪检校吏部尚书、兴唐尹、东京副留守，知<br /><br />&nbsp;&nbsp;&nbsp;&nbsp;留守事。宪学识优深，尤精吏道，剖析听断，人不敢欺。<br /><br />&nbsp;&nbsp;&nbsp;&nbsp;三年春，车驾幸邺，时易定王都来朝，宴于行宫，将击鞠。初，庄宗行即位<br /><br />&nbsp;&nbsp;&nbsp;&nbsp;之礼，卜鞠场吉，因筑坛于其间，至是诏毁之。宪奏曰；“即位坛是陛下祭接天<br /><br />&nbsp;&nbsp;&nbsp;&nbsp;神受命之所，自风燥雨濡之外，不可辄毁，亦不可修。魏繁阳之坛，汉汜水之<br /><br />&nbsp;&nbsp;&nbsp;&nbsp;<土单>，到今犹有兆象。存而不毁，古之道也。”即命治之于宫西。数日，未成。会<br /><br />&nbsp;&nbsp;&nbsp;&nbsp;宪以公事获谪，阁门待罪，上怒，戒有司速治行宫之庭，碍事者毕去，竟毁即位<br /><br />&nbsp;&nbsp;&nbsp;&nbsp;坛。宪私谓郭崇韬曰；“不祥之甚，忽其本也。”<br /><br />&nbsp;&nbsp;&nbsp;&nbsp;秋，崇韬将兵征蜀，以手书告宪曰：“允中避事久矣，余受命西征，已奏还<br /><br />&nbsp;&nbsp;&nbsp;&nbsp;公黄阁。”宪报曰：“庖人之代尸祝，所谓非吾事也。”时枢密承旨段徊当权任<br /><br />&nbsp;&nbsp;&nbsp;&nbsp;事，以宪从龙旧望，不欲宪在朝廷。会孟知祥镇蜀川，选北京留守，徊扬言曰：<br /><br />&nbsp;&nbsp;&nbsp;&nbsp;“北门，国家根本，非重德不可轻授；今之取才，非宪不可。”趋时者因附徊势，<br /><br />&nbsp;&nbsp;&nbsp;&nbsp;巧中伤之。又曰：“宪有相业，然国祚中兴，宰相在天子面前，得失可以改作；<br /><br />&nbsp;&nbsp;&nbsp;&nbsp;一方之事，制在一人，惟北面事重。”十一月，授宪银青光禄大夫、检校吏部尚<br /><br />&nbsp;&nbsp;&nbsp;&nbsp;书、太原尹、北京留守，知府事。<br /><br />&nbsp;&nbsp;&nbsp;&nbsp;四年二月，赵在礼入魏州。时宪家属在魏，关东m扰，在礼善待其家，遣人<br /><br />&nbsp;&nbsp;&nbsp;&nbsp;赍书至太原诱宪。宪斩其使，书不发函而奏。既而明宗为兵众所劫，诸军离散，<br /><br />&nbsp;&nbsp;&nbsp;&nbsp;地远不知事实，或谓宪曰：“蜀军未至，洛阳窘急，总管又失兵权，制在诸军之<br /><br />&nbsp;&nbsp;&nbsp;&nbsp;手，又闻河朔推戴，事若实然，或可济否？”宪曰：“治乱之机，间不容发，以<br /><br />&nbsp;&nbsp;&nbsp;&nbsp;愚所断，事未可知。愚闻药纵之言，总管德量仁厚，素得士心，余勿多言，志此<br /><br />&nbsp;&nbsp;&nbsp;&nbsp;而已。”四月五日，李存渥自洛阳至，口传庄宗命，并无书诏，惟云天子授以只<br /><br />&nbsp;&nbsp;&nbsp;&nbsp;箭，传之为信。众心惑之，时事莫测。左右献画曰：“存渥所乘马，已戢其饰，<br /><br />&nbsp;&nbsp;&nbsp;&nbsp;复召人谋事，必行阴祸，因欲据城。宁我负人，宜早为之所，但戮吕、郑二宦，<br /><br />&nbsp;&nbsp;&nbsp;&nbsp;且系存渥，徐观其变，事万全矣。”宪良久曰：“吾本书生，无军功而致身及此，<br /><br />&nbsp;&nbsp;&nbsp;&nbsp;一旦自布衣而纡金紫，向来仕宦非出他门，此画非吾心也。事苟不济，以身徇义。”<br /><br />&nbsp;&nbsp;&nbsp;&nbsp;（《东都事略・张昭传》：昭劝宪奉表明宗以劝进，宪曰：“吾书生也，天子委<br /><br />&nbsp;&nbsp;&nbsp;&nbsp;以保厘之任，吾岂苟生者乎！”昭曰：“此古之大节，公能行之，忠臣也。”宪<br /><br />&nbsp;&nbsp;&nbsp;&nbsp;既死，论者以昭能成宪之节。）翌日，符彦超诛吕、郑，军城大乱，燔剽达曙。<br /><br />&nbsp;&nbsp;&nbsp;&nbsp;宪初闻有变，出奔沂州。既而有司纠其委城之罪，四月二十四日，赐死于晋阳之<br /><br />&nbsp;&nbsp;&nbsp;&nbsp;千佛院。幼子凝随父走，亦为收者加害。明宗郊礼大赦，有司请昭雪，从之。宪<br /><br />&nbsp;&nbsp;&nbsp;&nbsp;沈静寡欲，喜聚图书，家书五千卷，视事之余，手自刊校。善弹琴，不饮酒，宾<br /><br />&nbsp;&nbsp;&nbsp;&nbsp;僚宴语，但论文啸咏而已，士友重之。<br /><br />&nbsp;&nbsp;&nbsp;&nbsp;宪长子守素，仕晋，位至尚书。<br /><br />&nbsp;&nbsp;&nbsp;&nbsp;王正言，郓州人。父志，济阴令。正言早孤贫，从沙门学，工诗，密州刺史<br /><br />&nbsp;&nbsp;&nbsp;&nbsp;贺德伦令归俗，署郡职。德伦镇青州，表为推官；移镇魏州，改观察判官。庄宗<br /><br />&nbsp;&nbsp;&nbsp;&nbsp;平定魏博，正言仍旧职任，小心端慎，与物无竞。尝为同职司空F所凌，正言降<br /><br />&nbsp;&nbsp;&nbsp;&nbsp;心下之。F诛，代为节度判官。同光初，守户部尚书、兴唐尹。时孔谦为租庸副<br /><br />&nbsp;&nbsp;&nbsp;&nbsp;使，常畏张宪挺特，不欲其领使，乃白郭崇韬留宪于魏州，请宰相豆卢革判租庸。<br /><br />&nbsp;&nbsp;&nbsp;&nbsp;未几，复以卢质代之。孔谦白云：“钱谷重务，宰相事多，簿籍留滞。”又云：<br /><br />&nbsp;&nbsp;&nbsp;&nbsp;“卢质判二日，便借官钱，皆不可任。”意谓崇韬必令己代其任，时物议未允而<br /><br />&nbsp;&nbsp;&nbsp;&nbsp;止，谦沮丧久之。李绍宏曰：“邦计国本，时号怨府，非张宪不称职。”即日征<br /><br />&nbsp;&nbsp;&nbsp;&nbsp;之。孔谦、段徊白崇韬曰：“邦计虽重，在侍中眼前，但得一人为使即可。魏博<br /><br />&nbsp;&nbsp;&nbsp;&nbsp;六州户口，天下之半，王正言操守有余，智力不足，若朝廷任使，庶几与人共事；<br /><br />&nbsp;&nbsp;&nbsp;&nbsp;若专制方隅，未见其可。张宪才器兼济，宜以委之。”崇韬即奏宪留守魏州，征<br /><br />&nbsp;&nbsp;&nbsp;&nbsp;王正言为租庸使。正言在职，主诺而已，权柄出于孔谦。正言不耐繁浩，簿领纵<br /><br />&nbsp;&nbsp;&nbsp;&nbsp;横，触事遗忘，物论以为不可，即以孔谦代之，正言守礼部尚书。<br /><br />&nbsp;&nbsp;&nbsp;&nbsp;三年冬，代张宪为兴唐尹，留守邺都。时武德使史彦琼，监守邺都，廪帑出<br /><br />&nbsp;&nbsp;&nbsp;&nbsp;纳，兵马制置，皆出彦琼，将佐官吏，颐指气使，正言不能以道御之，但趑趄听<br /><br />&nbsp;&nbsp;&nbsp;&nbsp;命。至是，贝州戍兵乱，入魏州，彦琼望风败走，乱兵剽劫坊市。正言促召书吏<br /><br />&nbsp;&nbsp;&nbsp;&nbsp;写奏章，家人曰：“贼已杀人纵火，都城已陷，何奏之有。”是日，正言引诸僚<br /><br />&nbsp;&nbsp;&nbsp;&nbsp;佐谒赵在礼，（《通鉴》：正言索马，不能得，乃帅僚佐步出府门谒在礼。）望<br /><br />&nbsp;&nbsp;&nbsp;&nbsp;尘再拜请罪。在礼曰：“尚书重德，勿自卑屈，余受国恩，与尚书共事，但思归<br /><br />&nbsp;&nbsp;&nbsp;&nbsp;之众，仓卒见迫耳。”因拜正言，厚加慰抚。明宗即位，正言求为平卢军行军司<br /><br />&nbsp;&nbsp;&nbsp;&nbsp;马，因以授之，竟卒于任。<br /><br />&nbsp;&nbsp;&nbsp;&nbsp;胡装，礼部尚书曾之孙。汴将杨师厚之镇魏州，装与副使李嗣业有旧，因往<br /><br />&nbsp;&nbsp;&nbsp;&nbsp;依之，荐授贵乡令。及张彦之乱，嗣业遇害，装罢秩，客于魏州。庄宗初至，装<br /><br />&nbsp;&nbsp;&nbsp;&nbsp;谒见，求假官，司空F以其居官贪浊，不得调者久之。十三年，庄宗还太原，装<br /><br />&nbsp;&nbsp;&nbsp;&nbsp;候于离亭；谒者不内，乃排闼而入，曰：“臣本朝公卿子孙，从兵至此。殿下比<br /><br />&nbsp;&nbsp;&nbsp;&nbsp;袭唐祚，勤求英俊，以壮霸图。臣虽不才，比于进九九，纳竖刁、头须，亦所庶<br /><br />&nbsp;&nbsp;&nbsp;&nbsp;几。而羁旅累年，执事者不垂顾录，臣不能赴海触树，走胡适越，今日归死于殿<br /><br />&nbsp;&nbsp;&nbsp;&nbsp;下也！”庄宗愕然曰：“孤未之知，何至如是！”赐酒食慰遣之，谓郭崇韬曰：<br /><br />&nbsp;&nbsp;&nbsp;&nbsp;“便与拟议。”是岁，署馆驿巡官。未几，授监察御史里行，迁节度巡官，赐绯<br /><br />&nbsp;&nbsp;&nbsp;&nbsp;鱼袋；寻历推官、检校员外郎。装学书无师法，工诗非作者，僻于题壁，所至宫<br /><br />&nbsp;&nbsp;&nbsp;&nbsp;亭寺观，必书爵里，人或讥之，不以为愧。时四镇幕宾皆金紫，装独耻银艾。十<br /><br />&nbsp;&nbsp;&nbsp;&nbsp;七年，庄宗自魏州之德胜，与宾僚城楼饯别，既而群僚离席，装独留，献诗三篇，<br /><br />&nbsp;&nbsp;&nbsp;&nbsp;意在章服。庄宗举大钟属装曰：“员外能此乎？”装饮酒素少，略无难色，为<br /><br />&nbsp;&nbsp;&nbsp;&nbsp;之一举而，庄宗即解紫袍赐之。同光初，以装为给事中，从幸洛阳。时连年大<br /><br />&nbsp;&nbsp;&nbsp;&nbsp;水，百官多窘，装求为襄州副使。四年，洛阳变扰，节度使刘训以私忿族装，诬<br /><br />&nbsp;&nbsp;&nbsp;&nbsp;奏云装欲谋乱，人士冤之。<br /><br />&nbsp;&nbsp;&nbsp;&nbsp;崔贻孙，（《新唐书・宰相世系表》：贻孙字伯垂。）祖元亮，左散骑常侍。<br /><br />&nbsp;&nbsp;&nbsp;&nbsp;（《世系表》：元亮，字晦孙，虢州刺史。）父刍言，潞州判官。贻孙以门族登<br /><br />&nbsp;&nbsp;&nbsp;&nbsp;进士第，以监察升朝，历清资美职。及为省郎，使于江南回，以橐装营别墅于汉<br /><br />&nbsp;&nbsp;&nbsp;&nbsp;上之谷城，退居自奉。清江之上，绿竹遍野，狭径浓密，维舟曲岸，人莫造焉，<br /><br />&nbsp;&nbsp;&nbsp;&nbsp;时人甚高之。及李振贬均州，贻孙曲奉之。振入朝，贻孙累迁丞郎。同光初，除<br /><br />&nbsp;&nbsp;&nbsp;&nbsp;吏部侍郎，铨选疏谬，贬官塞地，驰驿至潞州，致书于府帅孔驮唬骸笆五年谷<br /><br />&nbsp;&nbsp;&nbsp;&nbsp;城山里，自谓逸人；二千里沙塞途中，今为逐客。”鸵云淠臧耸，奏留府下。<br /><br />&nbsp;&nbsp;&nbsp;&nbsp;明年，量移泽州司马，遇赦还京。宰相郑珏以姻戚之分，复拟吏部侍郎，天官任<br /><br />&nbsp;&nbsp;&nbsp;&nbsp;重，昏耄罔知，后迁礼部尚书，致仕而卒。（《北梦琐言》：崔贻孙年过八十，<br /><br />&nbsp;&nbsp;&nbsp;&nbsp;求进不休，囊橐之资，素有贮积，性好干人，喜得小惠。）有子三人，自贻孙左<br /><br />&nbsp;&nbsp;&nbsp;&nbsp;降之后，各于旧业争分其利，甘旨医药，莫有奉者。贻孙以书责之云：“生有明<br /><br />&nbsp;&nbsp;&nbsp;&nbsp;君宰相，死有天曹地府，吾虽考终，岂放汝耶！”<br /><br />&nbsp;&nbsp;&nbsp;&nbsp;孟鹄，魏州人。庄宗初定魏博，选干吏以计兵赋，以鹄为度支孔目官。明宗<br /><br />&nbsp;&nbsp;&nbsp;&nbsp;时，为邢辰诙仁梗每曲意承迎，明宗甚德之。及孔谦专典军赋，徵督苛急，明<br /><br />&nbsp;&nbsp;&nbsp;&nbsp;宗尝切齿。及即位，鹄自租庸勾官擢为客省副使、枢密承旨，迁三司副使，出为<br /><br />&nbsp;&nbsp;&nbsp;&nbsp;相州刺史。会范延光再迁枢密，乃征鹄为三司使。初，鹄有计画之能，及专掌邦<br /><br />&nbsp;&nbsp;&nbsp;&nbsp;赋，操割依违，名誉顿减。期年发疾，求外任，仍授许州节度使。谢恩退，帝目<br /><br />&nbsp;&nbsp;&nbsp;&nbsp;送之，顾为侍臣曰：“孟鹄掌三司几年，得至方镇？”范延光奏曰：“鹄于同光<br /><br />&nbsp;&nbsp;&nbsp;&nbsp;世已为三司勾官，天成初为三司副使，出刺相州，入判三司又二年。”帝曰：“<br /><br />&nbsp;&nbsp;&nbsp;&nbsp;鹄以干事，遽至方镇，争不勉旃。”鹄与延光俱魏人，厚相结托，暨延光掌枢务，<br /><br />&nbsp;&nbsp;&nbsp;&nbsp;援引判三司，又致节钺，明宗知之，故以此言讥之。到任未周岁，卒。赠太傅。<br /><br />&nbsp;&nbsp;&nbsp;&nbsp;孙岳，冀州人也。强干有才用，历府卫右职。天成中，为颍耀二州刺史、阆<br /><br />&nbsp;&nbsp;&nbsp;&nbsp;州团练使，所至称治，迁凤州节度使。受代归京，秦王从荣欲以岳为元帅府都押<br /><br />&nbsp;&nbsp;&nbsp;&nbsp;衙，事未行，冯S举为三司使，时预密谋。朱、冯患从荣之恣横，岳曾极言其祸<br /><br />&nbsp;&nbsp;&nbsp;&nbsp;之端，康义诚闻之不悦。及从荣败，义诚召岳同至河南府检阅府藏。时纷扰未定，<br /><br />&nbsp;&nbsp;&nbsp;&nbsp;义诚密遣骑士射之，岳走至通利坊，为骑士所害，识与不识皆痛之。<br /><br />&nbsp;&nbsp;&nbsp;&nbsp;子琏，历诸卫将军、藩阃节度副使。<br /><br />&nbsp;&nbsp;&nbsp;&nbsp;张延朗，汴州开封人也。事梁，以租庸吏为郓州粮料使。明宗克郓州，得延<br /><br />&nbsp;&nbsp;&nbsp;&nbsp;朗，复以为粮料使，后徙镇宣武、成德，以为元从孔目官。长兴元年，始置三司<br /><br />&nbsp;&nbsp;&nbsp;&nbsp;使，拜延朗特进、工部尚书，充诸道盐铁转运等使，兼判户部度支事，诏以延朗<br /><br />&nbsp;&nbsp;&nbsp;&nbsp;充三司使。末帝即位，授礼部尚书，兼中书侍郎、平章事、判三司。延朗再上表<br /><br />&nbsp;&nbsp;&nbsp;&nbsp;辞曰：<br /><br />&nbsp;&nbsp;&nbsp;&nbsp;臣滥承雨露，擢处钧衡，兼叨选部之衔，仍掌计司之重。况中省文章之地，<br /><br />&nbsp;&nbsp;&nbsp;&nbsp;洪炉陶铸之门，臣自揣量，何以当处。是以继陈章表，叠贡情诚，乞请睿恩，免<br /><br />&nbsp;&nbsp;&nbsp;&nbsp;贻朝论。岂谓御批累降，圣旨不移，决以此官，委臣非器，所以强收涕泗，勉遏<br /><br />&nbsp;&nbsp;&nbsp;&nbsp;怔忪，重思事上之门，细料尽忠之路。窃以位高则危至，宠极则谤生，君臣莫保<br /><br />&nbsp;&nbsp;&nbsp;&nbsp;于初终，分义难防于毁誉。臣若保兹重任，忘彼至公，徇情而以免是非，偷安而<br /><br />&nbsp;&nbsp;&nbsp;&nbsp;以固富贵，则内欺心腑，外负圣朝，何以报君父之大恩，望子孙之延庆。臣若但<br /><br />&nbsp;&nbsp;&nbsp;&nbsp;行王道，惟守国章，任人必取当才，决事须依正理，确违形势，坚塞幸门，则可<br /><br />&nbsp;&nbsp;&nbsp;&nbsp;以振举宏纲，弥缝大化，助陛下含容之泽，彰国家至理之风，然而谗邪者必起憾<br /><br />&nbsp;&nbsp;&nbsp;&nbsp;词，憎嫉者宁无谤议，或虑至尊未悉，群谤难明，不更拔本寻源，便俟甘瑕受玷，<br /><br />&nbsp;&nbsp;&nbsp;&nbsp;臣心可忍，臣耻可消。只恐山林草泽之人，称量圣制；冠履轩裳之士，轻慢朝廷。<br /><br />&nbsp;&nbsp;&nbsp;&nbsp;臣又以国计一司，掌其经费，利权二务，职在捃收。将欲养四海之贫民，无<br /><br />&nbsp;&nbsp;&nbsp;&nbsp;过薄赋；赡六军之劲士，又藉丰储。利害相随，取与难酌，若使罄山采木，竭泽<br /><br />&nbsp;&nbsp;&nbsp;&nbsp;求鱼，则地官之教化不行，国本之伤残益甚，取怨黔首，是黩皇风。况诸道所征<br /><br />&nbsp;&nbsp;&nbsp;&nbsp;赋租，虽多数额，时逢水旱，或遇虫霜，其间则有减无添，所在又申逃系欠。乃<br /><br />&nbsp;&nbsp;&nbsp;&nbsp;至军储官俸，常汲汲于供须；夏税秋租，每悬悬于继续。况今内外仓库，多是罄<br /><br />&nbsp;&nbsp;&nbsp;&nbsp;空；远近生民，或闻饥歉。伏惟朝廷尚添军额，更益师徒，非时之博籴难为，异<br /><br />&nbsp;&nbsp;&nbsp;&nbsp;日之区分转大。窃虑年支有阙，国计可忧。望陛下节例外之破除，放诸项以俭省，<br /><br />&nbsp;&nbsp;&nbsp;&nbsp;不添冗食，且止新兵，务急去繁，以宽经费，减奢从俭，渐俟丰盈，则屈者知恩，<br /><br />&nbsp;&nbsp;&nbsp;&nbsp;叛者从化，弭兵有日，富俗可期。<br /><br />&nbsp;&nbsp;&nbsp;&nbsp;臣又闻治民尚清，为政务易，易则烦苛并去，清则偏党无施。若择其良牧，<br /><br />&nbsp;&nbsp;&nbsp;&nbsp;委在正人，则境内蒸黎，必获苏息，官中仓库，亦绝侵欺。伏望诫见在之处官，<br /><br />&nbsp;&nbsp;&nbsp;&nbsp;无乖抚俗；择将来之莅事，更审求贤。傥一一得人，则农无所苦；人人致理，则<br /><br />&nbsp;&nbsp;&nbsp;&nbsp;国复何忧。但奉公善政者，不惜重酬；昧理无功者，勿颁厚俸。益彰有道，兼绝<br /><br />&nbsp;&nbsp;&nbsp;&nbsp;徇情。伏望陛下，念臣布露之前言，闵臣惊忧于后患，察臣愚直，杜彼谗邪，臣<br /><br />&nbsp;&nbsp;&nbsp;&nbsp;即但副天心，不防人口，庶几万一，仰答圣明。<br /><br />&nbsp;&nbsp;&nbsp;&nbsp;末帝优诏答之，召于便殿，谓之曰：“卿所论奏，深中时病，形之切言，颇<br /><br />&nbsp;&nbsp;&nbsp;&nbsp;救朕失。国计事重，日得商量，无劳过虑也。”延朗不得已而承命。<br /><br />&nbsp;&nbsp;&nbsp;&nbsp;延朗有心计，善理繁剧。晋高祖在太原，朝廷猜忌，不欲令有积聚，系官财<br /><br />&nbsp;&nbsp;&nbsp;&nbsp;货留使之外，延朗悉遣取之，晋高祖深衔其事。及晋阳起兵，末帝议亲征，然亦<br /><br />&nbsp;&nbsp;&nbsp;&nbsp;采浮论，不能果决；延朗独排众议，请末帝北行，识者韪之。晋高祖入洛，送台<br /><br />&nbsp;&nbsp;&nbsp;&nbsp;狱以诛之。其后以选求计使，难得其人，甚追悔焉。<br /><br />&nbsp;&nbsp;&nbsp;&nbsp;刘延皓，应州浑元人。祖建立，父茂成，皆以军功推为边将。延皓即刘后之<br /><br />&nbsp;&nbsp;&nbsp;&nbsp;弟也。末帝镇凤翔，署延皓元随都校，奏加检校户部尚书。清泰元年，除宫苑使，<br /><br />&nbsp;&nbsp;&nbsp;&nbsp;加检校司空。俄改宣徽南院使、检校司徒。二年，迁枢密使、太保，出为邺都留<br /><br />&nbsp;&nbsp;&nbsp;&nbsp;守、检校太傅。延皓御军失政，为屯将张令昭所逐，出奔相州，寻诏停所任。及<br /><br />&nbsp;&nbsp;&nbsp;&nbsp;晋高祖入洛，延皓逃匿龙门广化寺，数日，自经而死。延皓始以后戚自藩邸出入<br /><br />&nbsp;&nbsp;&nbsp;&nbsp;左右，甚以温厚见称，故末帝嗣位之后，委居近密。及出镇大名，而所执一变，<br /><br />&nbsp;&nbsp;&nbsp;&nbsp;掠人财贿，纳人园宅，聚歌僮为长夜之饮，而三军所给不时，内外怨之，因为令<br /><br />&nbsp;&nbsp;&nbsp;&nbsp;昭所逐。时执政以延皓失守，请举旧章，末帝以刘后内政之故，止从罢免而已，<br /><br />&nbsp;&nbsp;&nbsp;&nbsp;由是清泰之政弊矣。<br /><br />&nbsp;&nbsp;&nbsp;&nbsp;刘延朗，宋州虞城人也。末帝镇河中时，为郓城马步都虞候，后纳为腹心。<br /><br />&nbsp;&nbsp;&nbsp;&nbsp;及镇凤翔，署为孔目吏。末帝将图起义，为捍御之备，延朗计公私粟帛，以赡其<br /><br />&nbsp;&nbsp;&nbsp;&nbsp;急。及西师纳降，末帝赴洛，皆无所阙焉，末帝甚赏之。清泰初，除宣徽北院使，<br /><br />&nbsp;&nbsp;&nbsp;&nbsp;俄以刘延皓守邺，改副枢密使，累官至检校太傅。时房皓为枢密使，但高枕闲眠，<br /><br />&nbsp;&nbsp;&nbsp;&nbsp;启奏除授，一归延朗，由是得志。凡藩侯郡牧，自外入者，必先赂延朗，后议进<br /><br />&nbsp;&nbsp;&nbsp;&nbsp;贡，赂厚者先居内地，赂薄者晚出边藩，故诸将屡有怨讪，末帝不能察之。及晋<br /><br />&nbsp;&nbsp;&nbsp;&nbsp;高祖入洛，延朗将窜于南山，与从者数辈，过其私第，指而叹曰：“我有钱三十<br /><br />&nbsp;&nbsp;&nbsp;&nbsp;万贯聚于此，不知为何人所得。”其愚暗如此。寻捕而杀之。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,96676);">加入书签</a><a
                        href="96635.html">上一页</a>&larr;<a href="index.html">返回列表</a>&rarr;<a
                            href="96690.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "96635.html"; var next_page = "96690.html"; var index_page = "index.html"; var sortid = "9"; var article_id = "544"; var chapter_id = "96676"; var articlename = "旧五代史"; var chaptername = " 卷六十九（唐书） 列传二十一"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>