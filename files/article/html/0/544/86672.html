<!DOCTYPE html>
<html>
<head>
<meta charset="gbk" />
<title>旧五代史- 卷六（梁书） 太祖纪六-在线阅读-哈西文学网</title>
<meta name="keywords" content="薛居正，旧五代史， 卷六（梁书） 太祖纪六全文， 卷六（梁书） 太祖纪六在线阅读 哈西文学网" />
<meta name="description" content="哈西文学网提供薛居正的旧五代史  卷六（梁书） 太祖纪六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/86672.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/86672.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六（梁书） 太祖纪六</h1>
            <div class="link xb">
                <a href="86656.html">上一页</a>&larr;<a href="index.html">返回列表</a>&rarr;<a
                    href="86680.html">下一页</a></div>			
            <div id="BookText">&nbsp;&nbsp;&nbsp;&nbsp;开平四年十月乙亥，东京博王友文入觐，召之也。己卯，以新修天骥院开宴<br /><br />&nbsp;&nbsp;&nbsp;&nbsp;落成，内外并献马，而魏博进绢四万匹为驵价。壬午，以冬设禁军，幸兴安鞠场，<br /><br />&nbsp;&nbsp;&nbsp;&nbsp;召文武百官宴。幸开化，大阅军实。<br /><br />&nbsp;&nbsp;&nbsp;&nbsp;十一月丁亥朔，幸广王第作乐。辛卯，宴文武四品已上于宣威殿。庚戌，幸<br /><br />&nbsp;&nbsp;&nbsp;&nbsp;左龙虎军，宴群臣。甲寅，幸右龙虎军，宴群臣。戊戌，诏曰：“自朔至今，暴<br /><br />&nbsp;&nbsp;&nbsp;&nbsp;风未息，谅惟不德，致此咎征。皇天动威，罔敢不惧。宜遍命祈祷，副朕意焉。”<br /><br />&nbsp;&nbsp;&nbsp;&nbsp;差官分往祠所止风。己亥，日南至，帝被衮冕御朝元殿，列细仗，奏乐于庭，群<br /><br />&nbsp;&nbsp;&nbsp;&nbsp;臣称贺。帝畋于伊水。乙巳，诏曰：“关防者，所以识异服、察异言也。况下天<br /><br />&nbsp;&nbsp;&nbsp;&nbsp;未息，兵民多奸，改形易衣，觇我戎事。比者有谍皆以诈败，而未尝罪所过地，<br /><br />&nbsp;&nbsp;&nbsp;&nbsp;叛将逃卒窃其妻孥而影附使者，亦未尝诘其所经。今海内未同，而缓法弛禁，非<br /><br />&nbsp;&nbsp;&nbsp;&nbsp;所以息奸诈、止奔亡也。应在京诸司，不得擅给公验。如有出外须执凭由者，其<br /><br />&nbsp;&nbsp;&nbsp;&nbsp;司门过所，先须经中书门下点检，宜委宰臣赵光逢专判出给，俾由显重，冀绝奸<br /><br />&nbsp;&nbsp;&nbsp;&nbsp;源。仍下两京、河阳及六军诸卫、御史台，各加钤辖。公私行李，复不得带挟家<br /><br />&nbsp;&nbsp;&nbsp;&nbsp;口向西。其襄、邓、~、延等道，并同处分。”以宁国军节度使王景仁充北面行<br /><br />&nbsp;&nbsp;&nbsp;&nbsp;营都招讨使，潞州副招讨使韩臀副，相州刺史李思安为先锋使。时镇州王熔、<br /><br />&nbsp;&nbsp;&nbsp;&nbsp;定州王处直叛，结连晋人，故遣将讨之。（《五代会要》：十一月十四日，司天<br /><br />&nbsp;&nbsp;&nbsp;&nbsp;奏：“月蚀，不宜用兵。”时王景仁方总大军北伐，追之不及。至五年正月二日，<br /><br />&nbsp;&nbsp;&nbsp;&nbsp;果为后唐庄宗大败于柏乡。）<br /><br />&nbsp;&nbsp;&nbsp;&nbsp;十二月辛酉，宴文武四品已上于宣威殿。亲阅禁军，命格斗于教马亭。己巳，<br /><br />&nbsp;&nbsp;&nbsp;&nbsp;诏曰：“滑、宋、辉、亳等州，水涝败伤，人户愁叹，朕为民父母，良用痛心。<br /><br />&nbsp;&nbsp;&nbsp;&nbsp;其令本州分等级赈贷，所在长吏监临周给，务令存济。”壬辰，赈贷东都畿内，<br /><br />&nbsp;&nbsp;&nbsp;&nbsp;如宋、滑制。<br /><br />&nbsp;&nbsp;&nbsp;&nbsp;乾化元年正月丙戌朔，日有食之，帝素服避殿，百官守司以恭天事，明复而<br /><br />&nbsp;&nbsp;&nbsp;&nbsp;止。制曰：“两汉以来，日食地震，百官各上封事，指陈得失。盖欲周知时病，<br /><br />&nbsp;&nbsp;&nbsp;&nbsp;尽达物情，用缉国章，以奉天诫。朕每思逆耳，罔忌触鳞，将洽政经，庶开言路。<br /><br />&nbsp;&nbsp;&nbsp;&nbsp;况兹谪见，当有咎征。其在列辟群臣，危言正谏，极万邦之利害，致六合之殷昌。<br /><br />&nbsp;&nbsp;&nbsp;&nbsp;毗予一人，永建皇极。”二日，日旁有气，向背若环耳。崇政使敬翔望之曰：<br /><br />&nbsp;&nbsp;&nbsp;&nbsp;“兵可忧矣！”帝为之旰食。是日，果为晋军及镇、定之师所败，都将十余人被<br /><br />&nbsp;&nbsp;&nbsp;&nbsp;擒，余众奔溃。庚寅，制曰：“扈氏不恭，固难去战，鬼方未服，尚或劳师。其<br /><br />&nbsp;&nbsp;&nbsp;&nbsp;蚁聚余妖，狐鸣丑类，弃天常而拒命，据地险以偷生，言事讨除，将期戡定。问<br /><br />&nbsp;&nbsp;&nbsp;&nbsp;罪止诛于元恶，挺灾可悯于遗黎，每念伤痍，良深愧叹。应天兵所至之地，宜令<br /><br />&nbsp;&nbsp;&nbsp;&nbsp;将帅节级严戒军伍，不得焚烧庐舍，开发丘垄，毁废农桑，驱掠士女。使其背叛<br /><br />&nbsp;&nbsp;&nbsp;&nbsp;之俗，知予吊伐之心。”又制曰：“戎机方切，国用未殷，养兵须藉于赋租，税<br /><br />&nbsp;&nbsp;&nbsp;&nbsp;粟尚烦于力役。所在长吏，不得因缘征发，自务贪求，苟有故违，必行重典。立<br /><br />&nbsp;&nbsp;&nbsp;&nbsp;法垂制，详刑定科，传之无穷，守而勿失。中书门下所奏新定格式律令，已颁下<br /><br />&nbsp;&nbsp;&nbsp;&nbsp;中外，各委所在长吏，切务遵行。尽革烦苛，皆除枉滥，用副哀矜之旨，无违钦<br /><br />&nbsp;&nbsp;&nbsp;&nbsp;恤之言。”诏征陕州镇国军节度使杨师厚至京，见于崇勋殿。帝指授方略，依前<br /><br />&nbsp;&nbsp;&nbsp;&nbsp;充北面都招讨使，恩赉甚厚，使督军进发。（《五代会要》：二月，晋师侵魏州，<br /><br />&nbsp;&nbsp;&nbsp;&nbsp;杨师厚帅师援邢州，晋人还师。）<br /><br />&nbsp;&nbsp;&nbsp;&nbsp;二月丙辰朔，帝御文明殿，群臣入阁。以蔡州顺化军指挥使王存俨权知军州<br /><br />&nbsp;&nbsp;&nbsp;&nbsp;事。蔡人久习叛逆，刺史张慎思又裒敛无状，帝追慎思至京，而久未命代。右厢<br /><br />&nbsp;&nbsp;&nbsp;&nbsp;指挥使刘行琮乘虚作乱，因纵火驱拥，为渡淮计。存俨诛行琮而抚遏其众，都将<br /><br />&nbsp;&nbsp;&nbsp;&nbsp;郑遵与其下奉存俨为主，而以众情驰奏。时东京留守博王友文不先请，遂讨其乱。<br /><br />&nbsp;&nbsp;&nbsp;&nbsp;兵至鄢陵，上闻之曰：“诛行琮功也，然存俨方惧，若临之以兵，蔡必速飞矣！”<br /><br />&nbsp;&nbsp;&nbsp;&nbsp;遂驰使还军，而擢授存俨，蔡人安之。壬戌，诏曰：“东京旧邦，久不巡幸，宜<br /><br />&nbsp;&nbsp;&nbsp;&nbsp;以今月九日幸东都，扈从文武官委中书门下量闲剧处分。”宰臣上言曰：“龙兴<br /><br />&nbsp;&nbsp;&nbsp;&nbsp;天府，久望法驾，但陛下始康愈，未宜涉寒，愿少留清跸。”从之。（《五代会<br /><br />&nbsp;&nbsp;&nbsp;&nbsp;要》：二月，敕：“食人之食者，忧人之事，况丞相尊位，参决大政，而堂封未<br /><br />&nbsp;&nbsp;&nbsp;&nbsp;给，且无餐钱，朕甚愧之。宜令食万钱之半。）甲子，幸曜村民舍阅农事。庚午，<br /><br />&nbsp;&nbsp;&nbsp;&nbsp;幸白马坡。诏金吾大将军、待制官各奏事。武安军节度使马殷进呈虔州刺史卢延<br /><br />&nbsp;&nbsp;&nbsp;&nbsp;昌笺表。虔州本支郡也，兵甚锐，自得韶州益强大，升为百胜军使。始洪州之陷，<br /><br />&nbsp;&nbsp;&nbsp;&nbsp;卢光稠愿收复使府，立功自效，上因兼授江西观察留后。光稠卒，复命延昌领州<br /><br />&nbsp;&nbsp;&nbsp;&nbsp;事，方伯亦颇慰荐。杨渭遣人伪署爵秩，延昌佯受官牒，礼遣其使，因湖南自表<br /><br />&nbsp;&nbsp;&nbsp;&nbsp;其事曰：“郡小寇迫，欲缓其奸谋，且开导贡路，非敢贰也。”以其伪制来自陈，<br /><br />&nbsp;&nbsp;&nbsp;&nbsp;上览奏曰：“我方有北事，不可不甚加抚恤。”寻兼授镇南将军节度使观察留后，<br /><br />&nbsp;&nbsp;&nbsp;&nbsp;命使慰劳。（《九国志》：卢延昌归命于吴，伪乞命于梁。）<br /><br />&nbsp;&nbsp;&nbsp;&nbsp;三月辛卯，以久旱，令宰臣分祷灵迹。翼日，大澍雨。丙申，幸甘水亭，召<br /><br />&nbsp;&nbsp;&nbsp;&nbsp;宰臣、翰林学士、尚书侍郎孔续已下八人扈从，宴乐甚欢。戊戌，幸右龙虎军，<br /><br />&nbsp;&nbsp;&nbsp;&nbsp;召文武官四品已上宴于新殿。甲辰，幸左龙虎军新殿，宴文武官四品已上。<br /><br />&nbsp;&nbsp;&nbsp;&nbsp;四月丁卯，幸龙虎门，召宰臣、学士、金吾上将军、大将军侍宴广化寺。壬<br /><br />&nbsp;&nbsp;&nbsp;&nbsp;申，契丹遣使来贡。丁丑，幸宣威殿，宴文武官四品已上及军使、蕃客。己卯，<br /><br />&nbsp;&nbsp;&nbsp;&nbsp;又幸左龙军，宴群臣。诏曰：“、岐未灭，关、陇多虞，宜择亲贤，总兹戎任。<br /><br />&nbsp;&nbsp;&nbsp;&nbsp;应关西同、雍、华、~、延、夏等六道兵马，并委冀王收掌指挥。凡有抽差，先<br /><br />&nbsp;&nbsp;&nbsp;&nbsp;申西面都招讨使，仍别奏闻，庶合机权，以宁边鄙。”<br /><br />&nbsp;&nbsp;&nbsp;&nbsp;五月甲申朔，帝被冕旒御朝元殿视朝，仗卫如式。制：改开平五年为乾化元<br /><br />&nbsp;&nbsp;&nbsp;&nbsp;年，大赦天下。诏方伯州牧，近未加恩者，并迁爵秩。复大赉军旅，普宴于宣威<br /><br />&nbsp;&nbsp;&nbsp;&nbsp;殿，赐帛各有差。制：封延州节度使高万兴为渤海郡王。诸道节度使钱H、张宗<br /><br />&nbsp;&nbsp;&nbsp;&nbsp;]、马殷、王审知、刘隐各赐一子六品正员官，高季昌赐一子八品正员官，贺德<br /><br />&nbsp;&nbsp;&nbsp;&nbsp;伦赐一子九品正员官。癸巳，观稼于伊水，登建春门，幸会节坊张宗]私第，临<br /><br />&nbsp;&nbsp;&nbsp;&nbsp;亭皋视物色，赏赐甚厚。诏左银台门，朝参诸司使库使已下，不得带从人入城，<br /><br />&nbsp;&nbsp;&nbsp;&nbsp;亲王许一二人执条床手简，余悉止门外，阑入者抵律。阍守不禁，与所犯同。先<br /><br />&nbsp;&nbsp;&nbsp;&nbsp;时，门通内无门籍，且多勋戚，车骑众者，尤不敢呵察。至是有以客星凌犯上言<br /><br />&nbsp;&nbsp;&nbsp;&nbsp;者，遂令止隔。清海军节度使、守侍中、兼中书令刘隐薨，辍朝三日，百僚诣阁<br /><br />&nbsp;&nbsp;&nbsp;&nbsp;门奉慰。<br /><br />&nbsp;&nbsp;&nbsp;&nbsp;六月乙卯，命北面都招讨使、镇国军节度使杨师厚出屯邢、场６∷龋镇、<br /><br />&nbsp;&nbsp;&nbsp;&nbsp;定钞我汤阴。诏曰：“常山背义，易水效尤，诱其蕃戎，动我边鄙，南侵相、魏，<br /><br />&nbsp;&nbsp;&nbsp;&nbsp;东出邢、场Ｊ怯们步徂征，为人除害，但初颁赦令，不欲食言，宥而伐之，谅<br /><br />&nbsp;&nbsp;&nbsp;&nbsp;非获已。况闻谋始，不自帅臣，致此厉阶，并由奸佞。密通人使，潜结沙陀，既<br /><br />&nbsp;&nbsp;&nbsp;&nbsp;惧罪诛，乃生离叛。今虽行讨伐，已举师徒，亦开诏谕之门，不阻归降之路。矧<br /><br />&nbsp;&nbsp;&nbsp;&nbsp;又王熔、处直未曾削爵除名，若翻然改图，不远而复，必仍旧贯，当保前功。如<br /><br />&nbsp;&nbsp;&nbsp;&nbsp;有率众向明，拔州效顺，亦行殊赏，冀徇来情，免令受弊于疲民，用示维新于污<br /><br />&nbsp;&nbsp;&nbsp;&nbsp;俗。宜令行营都招讨使及陈晖军前，准此敕文，散加招谕，将安众惧，特举明恩。<br /><br />&nbsp;&nbsp;&nbsp;&nbsp;镇州只罪李宏规一人，其余一切不问。”诏修天宫佛寺。又，湖南奏：“潭州僧<br /><br />&nbsp;&nbsp;&nbsp;&nbsp;法思、桂州僧归真并乞赐紫衣。”从之。<br /><br />&nbsp;&nbsp;&nbsp;&nbsp;七月，帝不豫，稍厌秋暑。自辛丑幸会节坊张宗]私第，宰臣视事于归仁亭<br /><br />&nbsp;&nbsp;&nbsp;&nbsp;子，崇政使、内诸司及翰林院并止于河南令廨署，至甲辰，复归大内。<br /><br />&nbsp;&nbsp;&nbsp;&nbsp;八月庚申，幸保宁殿，阅天兴控鹤兵事，军使将校各有赐。癸亥，老人星见。<br /><br />&nbsp;&nbsp;&nbsp;&nbsp;戊辰，幸故上阳宫，至于榆林观稼。丙子，阅四蕃将军、屯卫兵士于天津桥，南<br /><br />&nbsp;&nbsp;&nbsp;&nbsp;至龙门广化寺。戊寅，幸兴安鞠场大教阅，帝自指麾，无不踊\，坐作进退，声<br /><br />&nbsp;&nbsp;&nbsp;&nbsp;振宫掖。右神武统军丁审衢对御，以红帛囊剑拟乘舆物，帝曰：“宿将也。?<br /><br />&nbsp;&nbsp;&nbsp;&nbsp;恕之，以刘重霸代其任。<br /><br />&nbsp;&nbsp;&nbsp;&nbsp;九月辛巳朔，帝御文明殿，群臣入阁，刑法待制官各奏事。己丑，宴群臣于<br /><br />&nbsp;&nbsp;&nbsp;&nbsp;兴安殿。庚子，亲御六师，次于河阳。甲辰，至于卫州。乙巳，至于宜沟，幸民<br /><br />&nbsp;&nbsp;&nbsp;&nbsp;刘达墅。丙午，至相州，赏左亲骑指挥使张仙、右云骑指挥使宋铎，尝身先陷阵，<br /><br />&nbsp;&nbsp;&nbsp;&nbsp;各赐帛。<br /><br />&nbsp;&nbsp;&nbsp;&nbsp;十月辛亥朔，驻跸于相州，宰臣洎文武从官并诣行宫起居。户部郎中孔昌序<br /><br />&nbsp;&nbsp;&nbsp;&nbsp;赍留都百官冬朔起居表至自西京，诸道节度使、刺史、诸藩府留后，各以冬朔起<br /><br />&nbsp;&nbsp;&nbsp;&nbsp;居表来上。制以郢王友圭充控鹤指挥使，诸军都虞候阎宝为御营使。有司以立冬<br /><br />&nbsp;&nbsp;&nbsp;&nbsp;太庙荐享上言，诏丞相杜晓赴西都摄祭行事。癸丑，阅武于州之南楼。左龙骧<br /><br />&nbsp;&nbsp;&nbsp;&nbsp;都教练使邓季筠、魏博马军都指挥使何令稠、右厢马军都指挥使陈令勋，以部下<br /><br />&nbsp;&nbsp;&nbsp;&nbsp;马瘦，并腰斩于军门。甲寅，将以其夕幸魏县，命阁门使李郁报宰臣，兼敕内外。<br /><br />&nbsp;&nbsp;&nbsp;&nbsp;是夜，车驾发轫于都署。乙卯，次洹水。丙辰，至魏县。先锋将黄文靖伏诛。己<br /><br />&nbsp;&nbsp;&nbsp;&nbsp;未，帝御朝元门，以回鹘、吐蕃二大国首领入觐故也。癸亥，令诸军指挥使及四<br /><br />&nbsp;&nbsp;&nbsp;&nbsp;蕃将军赐食于行宫之外庑。戊辰，幸邑西之白龙潭以观鱼焉。既而渔人获巨鱼以<br /><br />&nbsp;&nbsp;&nbsp;&nbsp;献，帝命放之中流，从臣以帝有仁恻之心，皆相顾欣然。是日，名其潭曰万岁潭。<br /><br />&nbsp;&nbsp;&nbsp;&nbsp;丙子，帝御城东教场阅兵，诸军都指挥、北面招讨使、太尉杨师厚总领铁马步甲<br /><br />&nbsp;&nbsp;&nbsp;&nbsp;十万，广亘十数里陈焉。士卒之雄锐，部队之严肃，旌旗之杂e，戈甲之照耀，<br /><br />&nbsp;&nbsp;&nbsp;&nbsp;屹若山岳，势动天地，帝甚悦焉。即令丞相洎文武从臣列侍赐食，逮晚方归。<br /><br />&nbsp;&nbsp;&nbsp;&nbsp;十一月辛巳朔，上驻跸魏县，从官自丞相而下并诣行宫起居，留都文武百官<br /><br />&nbsp;&nbsp;&nbsp;&nbsp;及诸道节度使、防御使、刺史、诸藩府留后，各奉表起居。壬午，帝以边事稍息，<br /><br />&nbsp;&nbsp;&nbsp;&nbsp;宣命还京师。（《通鉴》：帝以夹寨、柏乡屡失利，故力疾北巡，思一雪其耻，<br /><br />&nbsp;&nbsp;&nbsp;&nbsp;意郁郁，多躁忿，功臣宿将往往以小过被诛，众心益惧。既而晋、赵兵不出。十<br /><br />&nbsp;&nbsp;&nbsp;&nbsp;一月壬午，帝南还。）车驾发自行阙，夕次洹水县。癸未，至内黄县。甲申，至<br /><br />&nbsp;&nbsp;&nbsp;&nbsp;黎阳县。乙酉，命从官丞相而下宴于行次。丁亥，次卫州。戊子晨，次新乡，夕<br /><br />&nbsp;&nbsp;&nbsp;&nbsp;止获嘉。己丑，次武陟。庚寅，次温县。延州节度使高万兴奏，当军都指挥使高<br /><br />&nbsp;&nbsp;&nbsp;&nbsp;万金统领兵士，今月五日收盐州，伪刺史高行存泥首来降。丞相及文武百官各上<br /><br />&nbsp;&nbsp;&nbsp;&nbsp;表称贺。辛卯，次孟州，命散骑常侍孙骘、右谏议大夫张衍、光禄卿李翼各赍香、<br /><br />&nbsp;&nbsp;&nbsp;&nbsp;祝版，告祭于孟津之望祠。留都文武官左仆射杨涉洎孟州守李周彝等皆匍匐东郊<br /><br />&nbsp;&nbsp;&nbsp;&nbsp;迎拜，其文武官并令先还。壬辰，诘旦离孟州，晚至都。宣宰臣各赴望祠祷雨。<br /><br />&nbsp;&nbsp;&nbsp;&nbsp;故事，皆以两省无功职事为之，帝忧民重农，尤以足食足兵为念，爰自御极，每<br /><br />&nbsp;&nbsp;&nbsp;&nbsp;愆阳积阴，多命丞相躬其事。辛丑，大雨雪，宰臣及文武师长各奉表贺焉。<br /><br />&nbsp;&nbsp;&nbsp;&nbsp;十二月，诏以时雪稍愆，命丞相及三省官各诣望祠祈祷。癸酉，腊假，诏诸<br /><br />&nbsp;&nbsp;&nbsp;&nbsp;王与河南尹、左右金吾、六统军等较猎于近苑。命大理卿王鄯使于安南，左散骑<br /><br />&nbsp;&nbsp;&nbsp;&nbsp;常侍吴蔼使于朗州，皆以旌节官诰锡之也。又命将作少监姜宏道为朗州旌节官使<br /><br />&nbsp;&nbsp;&nbsp;&nbsp;副。（《五代会要》：旧制，巡抚、黜陟、册命、吊赠、入蕃等使，选朝臣为之，<br /><br />&nbsp;&nbsp;&nbsp;&nbsp;其宣慰、加官、送旌节，即以中官为之，今以三品送旌节，新例也。）延州节度<br /><br />&nbsp;&nbsp;&nbsp;&nbsp;使高万兴奏，领军于州界蒿子谷韦家寨，杀戮宁、庆两州贼军约二千余人，并<br /><br />&nbsp;&nbsp;&nbsp;&nbsp;生擒都头指挥使及夺马器甲等事。其入奏军将使宣召赴内殿赐对，以银器彩物锡<br /><br />&nbsp;&nbsp;&nbsp;&nbsp;之，宰臣及文武官各奉表贺。是月，魏博节度上言，于泾县北戮杀镇州王熔兵士<br /><br />&nbsp;&nbsp;&nbsp;&nbsp;七千余人，夺马二千余匹，戈甲未知其数，并擒都将以下四十余人。两浙进大方<br /><br />&nbsp;&nbsp;&nbsp;&nbsp;茶二万斤，琢画宫衣五百副。广州贡犀象奇珍及金银等，其估数千万。安南两使<br /><br />&nbsp;&nbsp;&nbsp;&nbsp;留后曲美，（《通鉴》：十二月戊午，以静海、曲美为节度使。）进筒中蕉五百<br /><br />&nbsp;&nbsp;&nbsp;&nbsp;匹，龙脑、郁金各五瓶，他海货等有差。又进南蛮通好金器六物、银器十二并乾<br /><br />&nbsp;&nbsp;&nbsp;&nbsp;u绫花枨越毛等杂织奇巧者各三十件。福建进户部所支榷课葛三万五千匹。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,86672);">加入书签</a><a
                        href="86656.html">上一页</a>&larr;<a href="index.html">返回列表</a>&rarr;<a
                            href="86680.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "86656.html"; var next_page = "86680.html"; var index_page = "index.html"; var sortid = "9"; var article_id = "544"; var chapter_id = "86672"; var articlename = "旧五代史"; var chaptername = " 卷六（梁书） 太祖纪六"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>