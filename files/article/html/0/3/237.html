<!DOCTYPE html>
<html>
<head>
<meta charset="gbk" />
<title>后汉书- 卷六十八 郭符许列传第五十八-在线阅读-哈西文学网</title>
<meta name="keywords" content="范晔，后汉书， 卷六十八 郭符许列传第五十八全文， 卷六十八 郭符许列传第五十八在线阅读 哈西文学网" />
<meta name="description" content="哈西文学网提供范晔的后汉书  卷六十八 郭符许列传第五十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/237.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/237.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十八 郭符许列传第五十八</h1>
            <div class="link xb">
                <a href="236.html">上一页</a>&larr;<a href="index.html">返回列表</a>&rarr;<a
                    href="238.html">下一页</a></div>			
            <div id="BookText">&nbsp;&nbsp;&nbsp;&nbsp;郭太字林宗，太原界休人也。家世贫贱。早孤，母欲使给事县廷。林宗曰：<br /><br />&nbsp;&nbsp;&nbsp;&nbsp;“大丈夫焉能处斗筲之役乎？”遂辞。就成皋屈伯彦学，三年业毕，博通坟籍。<br /><br />&nbsp;&nbsp;&nbsp;&nbsp;善谈论，美音制。乃游于洛阳。始见河南尹李膺，膺大奇之，遂相友善，于是名<br /><br />&nbsp;&nbsp;&nbsp;&nbsp;震京师。后归乡里，衣冠诸儒送至河上，车数千两。林宗唯与李膺同舟共济，众<br /><br />&nbsp;&nbsp;&nbsp;&nbsp;宾望之，以为神仙焉。<br /><br />&nbsp;&nbsp;&nbsp;&nbsp;司徒黄琼辟，太常赵典举有道。或劝林宗仕进者，对曰：“吾夜观乾象，昼<br /><br />&nbsp;&nbsp;&nbsp;&nbsp;察人事，天之所废，不可支也。”遂并不应。性明知人，好奖训士类。身长八尺，<br /><br />&nbsp;&nbsp;&nbsp;&nbsp;容貌魁伟，褒衣博带，周游郡国。尝于陈梁间行遇雨，巾一角垫，时人乃故折巾<br /><br />&nbsp;&nbsp;&nbsp;&nbsp;一角，以为“林宗巾”。其见慕皆如此。或问汝南范滂曰：“郭林宗何如人？”<br /><br />&nbsp;&nbsp;&nbsp;&nbsp;滂曰：“隐不违亲，贞不绝俗，天子不得臣，诸侯不得友，吾不知其它。”后遭<br /><br />&nbsp;&nbsp;&nbsp;&nbsp;母忧，有至孝称。林宗虽善人伦，而不为危言核论，故宦官擅政而不能伤也。乃<br /><br />&nbsp;&nbsp;&nbsp;&nbsp;党事起，知名之士多被其害，唯林宗及汝南袁闳得免焉。遂闭门教授，弟子以千<br /><br />&nbsp;&nbsp;&nbsp;&nbsp;数。<br /><br />&nbsp;&nbsp;&nbsp;&nbsp;建宁元年，太傅陈蕃、大将军窦武为阉人所害，林宗哭之于野，恸。既而叹<br /><br />&nbsp;&nbsp;&nbsp;&nbsp;曰：“‘人之云亡，邦国殄瘁’。‘瞻乌爰止，不知于谁之屋’耳。”<br /><br />&nbsp;&nbsp;&nbsp;&nbsp;明年春，卒于家，时年四十二。四方之士千余人，皆来会葬。同志者乃共刻<br /><br />&nbsp;&nbsp;&nbsp;&nbsp;石立碑，蔡邕为其文，既而谓涿郡卢植曰：“吾为碑铭多矣，皆有惭德，唯郭有<br /><br />&nbsp;&nbsp;&nbsp;&nbsp;道无愧色耳。”<br /><br />&nbsp;&nbsp;&nbsp;&nbsp;其奖拔士人，皆如所鉴。后之好事，或附益增张，故多华辞不经，又类卜相<br /><br />&nbsp;&nbsp;&nbsp;&nbsp;之书。今录其章章效于事者。著之篇末。<br /><br />&nbsp;&nbsp;&nbsp;&nbsp;左原者，陈留人也，为郡学生，犯法见斥。林宗尝遇诸路，为设酒肴以慰之。<br /><br />&nbsp;&nbsp;&nbsp;&nbsp;谓曰：“昔颜涿聚梁甫之巨盗，段干木晋国之大驵，卒为齐之忠臣，魏之名贤。<br /><br />&nbsp;&nbsp;&nbsp;&nbsp;蘧瑗、颜回尚不能无过，况其余乎？慎勿恚恨，责躬而已。”原纳其言而去。或<br /><br />&nbsp;&nbsp;&nbsp;&nbsp;有讥林宗不绝恶人者。对曰：“人而不仁，疾之以甚，乱也。”原后忽更怀忿，<br /><br />&nbsp;&nbsp;&nbsp;&nbsp;结客欲报诸生。其日林宗在学，原愧负前言，因遂罢去。后事露，众人咸谢服焉。<br /><br />&nbsp;&nbsp;&nbsp;&nbsp;茅容字季伟，陈留人也。年四十余，耕于野，时与等辈避雨树下，众皆夷踞<br /><br />&nbsp;&nbsp;&nbsp;&nbsp;相对，容独危坐愈恭。林宗行见之而奇其异，遂与共言，因请寓宿。旦日，容杀<br /><br />&nbsp;&nbsp;&nbsp;&nbsp;鸡为馔，林宗谓为己设，既而以供其母，自以草蔬与客同饭。林宗起拜之曰：<br /><br />&nbsp;&nbsp;&nbsp;&nbsp;“卿贤乎哉！”因劝令学，卒以成德。<br /><br />&nbsp;&nbsp;&nbsp;&nbsp;孟敏字叔达，钜鹿杨氏人也。客居太原。荷甑{惰土}地，不顾而去。林宗见<br /><br />&nbsp;&nbsp;&nbsp;&nbsp;而问其意。对曰：“甑以破矣，视之何益？”林宗以此异之，因劝令游学。十年<br /><br />&nbsp;&nbsp;&nbsp;&nbsp;知名，三公俱辟，并不屈云。<br /><br />&nbsp;&nbsp;&nbsp;&nbsp;庾乘字世游，颍川鄢陵人也。少给事县廷为门士。林宗见而拔之，劝游学官，<br /><br />&nbsp;&nbsp;&nbsp;&nbsp;遂为诸生佣。后能讲论，自以卑第，每处下坐，诸生博士皆就雠问，由是学中以<br /><br />&nbsp;&nbsp;&nbsp;&nbsp;下坐为贵。后征辟并不起，号曰“征君”。<br /><br />&nbsp;&nbsp;&nbsp;&nbsp;宋果字仲乙，扶风人也。性轻悍，与人殷仇，为郡县所疾。林宗乃训之义<br /><br />&nbsp;&nbsp;&nbsp;&nbsp;方，惧以祸败。果感悔，叩头谢负，遂改节自敕。后以烈气闻，辟公府，侍御史、<br /><br />&nbsp;&nbsp;&nbsp;&nbsp;并州刺史，所在能化。<br /><br />&nbsp;&nbsp;&nbsp;&nbsp;贾淑字子厚，林宗乡人也。虽世有冠冕，而性险害，邑里患之。林宗遭母忧。<br /><br />&nbsp;&nbsp;&nbsp;&nbsp;淑来修吊，既而钜鹿孙威直亦至。威直以林宗贤而受恶人吊，心怪之，不进而去。<br /><br />&nbsp;&nbsp;&nbsp;&nbsp;林宗追而谢之曰：“贾子厚诚实凶德，然洗心向善。仲尼不逆互乡，故吾许其进<br /><br />&nbsp;&nbsp;&nbsp;&nbsp;也。”淑闻之，改过自厉，终成善士。乡里有忧患者，淑辄倾身营救，为州闾所<br /><br />&nbsp;&nbsp;&nbsp;&nbsp;称。<br /><br />&nbsp;&nbsp;&nbsp;&nbsp;史叔宾者，陈留人也。少有盛名。林宗见而告人曰：“墙高基下，虽得必失。”<br /><br />&nbsp;&nbsp;&nbsp;&nbsp;后果以论议阿枉败名云。<br /><br />&nbsp;&nbsp;&nbsp;&nbsp;黄允字子艾，济阴人也。以俊才知名。林宗见而谓曰：“卿有绝人之才，足<br /><br />&nbsp;&nbsp;&nbsp;&nbsp;成伟器。然恐守道不笃，将失之矣。”后司徒袁隗欲为从女求姻，见允而叹曰：<br /><br />&nbsp;&nbsp;&nbsp;&nbsp;“得婿如是足矣。”允闻而黜遣其妻夏侯氏。妇谓姑曰：“今当见弃，方与黄氏<br /><br />&nbsp;&nbsp;&nbsp;&nbsp;长辞，乞一会亲属，以展离诀之情。”于是大集宾客三百余人，妇中坐，攘袂数<br /><br />&nbsp;&nbsp;&nbsp;&nbsp;允隐匿秽恶十五事，言毕，登车而去。允以此废于时。<br /><br />&nbsp;&nbsp;&nbsp;&nbsp;谢甄字子微，汝南召陵人也。与陈留边让并善谈论，俱有盛名。每共候林宗，<br /><br />&nbsp;&nbsp;&nbsp;&nbsp;未尝不连日达夜。林宗谓门人曰：“二子英才有余，而并不入道，惜乎！”甄后<br /><br />&nbsp;&nbsp;&nbsp;&nbsp;不拘细行，为时所毁。让以轻侮曹操，操杀之。<br /><br />&nbsp;&nbsp;&nbsp;&nbsp;王柔字叔优，弟泽，字季道，林宗同郡晋阳县人也。兄弟总角共候林宗，以<br /><br />&nbsp;&nbsp;&nbsp;&nbsp;访才行所宜。林宗曰：“叔优当以仕进显，季道当以经术通，然违方改务，亦不<br /><br />&nbsp;&nbsp;&nbsp;&nbsp;能至也。”后果如所言，柔为护匈奴中郎将，泽为代郡太守。<br /><br />&nbsp;&nbsp;&nbsp;&nbsp;又识张孝仲刍牧之中，知范特祖邮置之役，召公子、许伟康并出屠酤，司马<br /><br />&nbsp;&nbsp;&nbsp;&nbsp;子威拔自卒伍，及同郡郭长信、王长文、韩文布、李子政、曹子元、定襄周康子、<br /><br />&nbsp;&nbsp;&nbsp;&nbsp;西河王季然、云中丘季智、郝礼真等六十人，并以成名。<br /><br />&nbsp;&nbsp;&nbsp;&nbsp;论曰：庄周有言，人情险于山川，以其动静可识，而沈阻难征。故深厚之性，<br /><br />&nbsp;&nbsp;&nbsp;&nbsp;诡于情貌；“则哲”之鉴，惟帝所难。而林宗雅俗无所失，将其明性特有主乎？<br /><br />&nbsp;&nbsp;&nbsp;&nbsp;然而逊言危行，终享时晦，恂恂善导，使士慕成名，虽墨、孟之徒，不能绝也。<br /><br />&nbsp;&nbsp;&nbsp;&nbsp;符融字伟明，陈留浚仪人也。少为都官吏，耻之，委去。后游太学，师事少<br /><br />&nbsp;&nbsp;&nbsp;&nbsp;府李膺。膺风性高简，每见融，辄绝它宾客，听其言论。融幅巾奋袖，谈辞如云，<br /><br />&nbsp;&nbsp;&nbsp;&nbsp;膺每捧手叹息。郭林宗始入京师，时人莫识，融一见嗟服，因以介于李膺，由是<br /><br />&nbsp;&nbsp;&nbsp;&nbsp;知名。<br /><br />&nbsp;&nbsp;&nbsp;&nbsp;时汉中晋文经、梁国黄子艾，并恃其才智，炫曜上京，卧托养疾，无所通接。<br /><br />&nbsp;&nbsp;&nbsp;&nbsp;洛中士大夫好事者，承其声名，坐门问疾，犹不得见。三公所辟召者，辄以询访<br /><br />&nbsp;&nbsp;&nbsp;&nbsp;之，随所臧否，以为与夺。融察其非真，乃到太学，并见李膺曰：“二子行业无<br /><br />&nbsp;&nbsp;&nbsp;&nbsp;闻，以豪桀自置，遂使公卿问疾，王臣坐门。融恐其小道破义，空誉违实，特宜<br /><br />&nbsp;&nbsp;&nbsp;&nbsp;察焉。”膺然之。二人自是名论渐衰，宾徒稍省，旬日之间，惭叹逃去。后果为<br /><br />&nbsp;&nbsp;&nbsp;&nbsp;轻薄子，并以罪废弃。<br /><br />&nbsp;&nbsp;&nbsp;&nbsp;融益以知名。州郡礼请，举孝廉，公府连辟，皆不应。太守冯岱有名称，到<br /><br />&nbsp;&nbsp;&nbsp;&nbsp;官，请融相见。融一往，荐达郡士范冉、韩卓、孔亻由等三人，因辞病自绝。会<br /><br />&nbsp;&nbsp;&nbsp;&nbsp;有党事，亦遭禁锢。<br /><br />&nbsp;&nbsp;&nbsp;&nbsp;妻亡，贫无殡敛，乡人欲为具棺服，融不肯受。曰：“古之亡者，弃之中野。<br /><br />&nbsp;&nbsp;&nbsp;&nbsp;唯妻子可以行志，但即土埋藏而已。”<br /><br />&nbsp;&nbsp;&nbsp;&nbsp;融同郡田盛，字仲向，与郭林宗同好，亦名知人，优游不仕，并以寿终。<br /><br />&nbsp;&nbsp;&nbsp;&nbsp;许劭字子将，汝南平舆人也。少峻名节，好人伦，多所赏识。若樊子昭、和<br /><br />&nbsp;&nbsp;&nbsp;&nbsp;阳士者，并显名于世。故天下言拔士者，咸称许、郭。<br /><br />&nbsp;&nbsp;&nbsp;&nbsp;初为郡功曹，太守徐G甚敬之。府中闻子将为吏，莫不改操饰行。同郡袁绍，<br /><br />&nbsp;&nbsp;&nbsp;&nbsp;公族豪侠，去濮阳令归，车徒甚盛，将入郡界，乃谢遣宾客，曰：“吾舆服岂可<br /><br />&nbsp;&nbsp;&nbsp;&nbsp;使许子将见。”遂以单车归家。<br /><br />&nbsp;&nbsp;&nbsp;&nbsp;劭尝到颍川，多长者之游，唯不候陈。又陈蕃丧妻还葬，乡人毕至，而邵<br /><br />&nbsp;&nbsp;&nbsp;&nbsp;独不往。或问其故，劭曰：“太丘道广，广则难周；仲举性峻，峻则少通。故不<br /><br />&nbsp;&nbsp;&nbsp;&nbsp;造也。”其多所裁量若此。<br /><br />&nbsp;&nbsp;&nbsp;&nbsp;曹操微时，常卑辞厚礼，求为己目。劭鄙其人而不肯对，操乃伺隙胁劭，劭<br /><br />&nbsp;&nbsp;&nbsp;&nbsp;不得已，曰：“君清平之奸贼，乱世之英雄。”操大悦而去。<br /><br />&nbsp;&nbsp;&nbsp;&nbsp;劭从祖敬，敬子训，训子相，并为三公，相以能谄事宦官，故自致台司封侯，<br /><br />&nbsp;&nbsp;&nbsp;&nbsp;数遣请劭。劭恶其薄行，终不候之。<br /><br />&nbsp;&nbsp;&nbsp;&nbsp;劭邑人李逵，壮直有高气，劭初善之，而后为隙，又与从兄靖不睦，时议以<br /><br />&nbsp;&nbsp;&nbsp;&nbsp;此少之。初，劭与靖俱有高名，好共核论乡党人物，每月辄更其品题，故汝南俗<br /><br />&nbsp;&nbsp;&nbsp;&nbsp;有“月旦评”焉。<br /><br />&nbsp;&nbsp;&nbsp;&nbsp;司空杨彪辟，举方正、敦朴，征，皆不就。或劝劭仕，对曰：“方今小人道<br /><br />&nbsp;&nbsp;&nbsp;&nbsp;长，王室将乱，吾欲避地淮海，以全老幼。”乃南到广陵。徐州刺史陶谦礼之甚<br /><br />&nbsp;&nbsp;&nbsp;&nbsp;厚。劭不自安，告其徒曰：“陶恭祖外慕声名，内非真正。待吾虽厚，其势必薄。<br /><br />&nbsp;&nbsp;&nbsp;&nbsp;不如去之。”遂复投扬州刺史刘繇于曲阿。其后陶谦果捕诸寓士。乃孙策平吴，<br /><br />&nbsp;&nbsp;&nbsp;&nbsp;劭与繇南奔豫章而卒。时年四十六。<br /><br />&nbsp;&nbsp;&nbsp;&nbsp;兄虔亦知名，汝南人称平舆渊有二龙焉。<br /><br />&nbsp;&nbsp;&nbsp;&nbsp;赞曰：林宗怀宝，识深甄藻。明发周流，永言时道。符融鉴真，子将人伦。<br /><br />&nbsp;&nbsp;&nbsp;&nbsp;守节好耻，并不逡巡。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,237);">加入书签</a><a
                        href="236.html">上一页</a>&larr;<a href="index.html">返回列表</a>&rarr;<a
                            href="238.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "236.html"; var next_page = "238.html"; var index_page = "index.html"; var sortid = "9"; var article_id = "3"; var chapter_id = "237"; var articlename = "后汉书"; var chaptername = " 卷六十八 郭符许列传第五十八"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>