<!DOCTYPE html>
<html>
<head>
<meta charset="gbk" />
<title>后汉书- 卷十上 皇后纪第十上-在线阅读-哈西文学网</title>
<meta name="keywords" content="范晔，后汉书， 卷十上 皇后纪第十上全文， 卷十上 皇后纪第十上在线阅读 哈西文学网" />
<meta name="description" content="哈西文学网提供范晔的后汉书  卷十上 皇后纪第十上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/174.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/174.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十上 皇后纪第十上</h1>
            <div class="link xb">
                <a href="173.html">上一页</a>&larr;<a href="index.html">返回列表</a>&rarr;<a
                    href="175.html">下一页</a></div>			
            <div id="BookText">&nbsp;&nbsp;&nbsp;&nbsp;夏、殷以上，后妃之制，其文略矣。《周礼》王者立后，三夫人，九嫔，二<br /><br />&nbsp;&nbsp;&nbsp;&nbsp;十七世妇，八十一女御，以备内职焉。后正位宫闱，同体天王。夫人坐论妇礼，<br /><br />&nbsp;&nbsp;&nbsp;&nbsp;九嫔掌教四德，世妇主丧、祭、宾客，女御序于王之燕寝。颁官分务，各有典司。<br /><br />&nbsp;&nbsp;&nbsp;&nbsp;女史彤管，记功书过。居有保阿之训，动有环佩之响。进贤才以辅佐君子，哀窈<br /><br />&nbsp;&nbsp;&nbsp;&nbsp;窕而不淫其色。所以能述宣阴化，修成内则，闺房肃雍，险谒不行也。故康王晚<br /><br />&nbsp;&nbsp;&nbsp;&nbsp;朝，《关雎》作讽；宣后晏起，姜氏请愆。及周室东迁，礼序凋缺。诸侯c纵，<br /><br />&nbsp;&nbsp;&nbsp;&nbsp;轨制无章。齐桓有如夫人者六人，晋献升戎女为元妃，终于五子作乱，冢嗣遘屯。<br /><br />&nbsp;&nbsp;&nbsp;&nbsp;爰逮战国，风宪逾薄，适情任欲，颠倒衣裳，以至破国亡身，不可胜数。斯固轻<br /><br />&nbsp;&nbsp;&nbsp;&nbsp;礼驰防，先色后德者也。<br /><br />&nbsp;&nbsp;&nbsp;&nbsp;秦并天下，多自骄大，宫备七国，爵列八品。汉兴，因循其号，而妇制莫厘。<br /><br />&nbsp;&nbsp;&nbsp;&nbsp;高祖帷薄不修，孝文衽席无辩。然而选纳尚简，饰玩少华。自武、元之后，世增<br /><br />&nbsp;&nbsp;&nbsp;&nbsp;淫费，至乃掖庭三千，增级十四。妖幸毁政之符，外姻乱邦之迹，前史载之详矣。<br /><br />&nbsp;&nbsp;&nbsp;&nbsp;及光武中兴，斫雕为朴，六宫称号，唯皇后、贵人。贵人金印紫绶，奉不过<br /><br />&nbsp;&nbsp;&nbsp;&nbsp;粟数十斛。又置美人、宫人、采女三等，并无爵秩，岁时赏赐充给而已。汉法常<br /><br />&nbsp;&nbsp;&nbsp;&nbsp;因八月g人，遣中大夫与掖庭丞及相工，于洛阳乡中阅视良家童女，年十三以上，<br /><br />&nbsp;&nbsp;&nbsp;&nbsp;二十已下，姿色端丽，合法相者，载还后宫，择视可否，乃用登御。所以明慎聘<br /><br />&nbsp;&nbsp;&nbsp;&nbsp;纳，详求淑哲。明帝聿遵先旨，宫教颇修，登建嫔后，必先令德，内无出阃之言，<br /><br />&nbsp;&nbsp;&nbsp;&nbsp;权无私溺之授，可谓矫其敝矣。向使国设外戚之禁，编著《甲令》，改正后妃之<br /><br />&nbsp;&nbsp;&nbsp;&nbsp;制，贻厥方来，岂不休哉！虽御己有度，而防闲未笃，故孝章以下，渐用色授，<br /><br />&nbsp;&nbsp;&nbsp;&nbsp;恩隆好合，遂忘淄蠹。<br /><br />&nbsp;&nbsp;&nbsp;&nbsp;自古虽主幼时艰，王家多衅，必委成冢宰，简求忠贤，未有专任妇人，断割<br /><br />&nbsp;&nbsp;&nbsp;&nbsp;重器。唯秦d太后始摄政事，故穰侯权重于昭王，家富于嬴国。汉仍其谬，知患<br /><br />&nbsp;&nbsp;&nbsp;&nbsp;莫改。东京皇统屡绝，权归女主，外立者四帝，临朝者六后，莫不定策帷，委<br /><br />&nbsp;&nbsp;&nbsp;&nbsp;事父兄，贪孩童以久其政，抑明贤以专其威。任重道悠，利深祸速。身犯雾露于<br /><br />&nbsp;&nbsp;&nbsp;&nbsp;云台之上，家婴缧绁于圄犴之下。湮灭连踵，倾b继路。而赴蹈不息，骼梦期，<br /><br />&nbsp;&nbsp;&nbsp;&nbsp;终于陵夷大运，沧亡神宝。《诗》、《书》所叹，略同一揆。故考列行迹，以为<br /><br />&nbsp;&nbsp;&nbsp;&nbsp;《皇后本纪》。虽成败事异，而同居正号者，并列于篇。其以私恩追尊，非当时<br /><br />&nbsp;&nbsp;&nbsp;&nbsp;所奉者，则随它事附出。亲属别事，各依列传。其余无所见，则系之此纪，以缵<br /><br />&nbsp;&nbsp;&nbsp;&nbsp;西京《外戚》云尔。<br /><br />&nbsp;&nbsp;&nbsp;&nbsp;光武郭皇后讳圣通，真定人也。为郡著姓。父昌，让田宅财产数百万与异<br /><br />&nbsp;&nbsp;&nbsp;&nbsp;母弟，国人义之。仕郡功曹。娶真定恭王女，号郭主，生后及子况。昌早卒。郭<br /><br />&nbsp;&nbsp;&nbsp;&nbsp;主虽王家女，而好礼节俭，有母仪之德。更始二年春，光武击王郎，至真定，因<br /><br />&nbsp;&nbsp;&nbsp;&nbsp;纳后，有宠。及即位，以为贵人。<br /><br />&nbsp;&nbsp;&nbsp;&nbsp;建武元年，生皇子。帝善况小心谨慎，年始十六，拜黄门侍郎。二年，贵<br /><br />&nbsp;&nbsp;&nbsp;&nbsp;人立为皇后，为皇太子，封况绵蛮侯。以后弟贵重，宾客辐凑。况恭谦下士，<br /><br />&nbsp;&nbsp;&nbsp;&nbsp;颇得声誉。十四年，迁城门校尉。其后，后以宠稍衰，数怀怨怼。十七年，遂废<br /><br />&nbsp;&nbsp;&nbsp;&nbsp;为中山王太后，进后中子右翊公辅为中山王，以常山郡益中山国。徙封况大国，<br /><br />&nbsp;&nbsp;&nbsp;&nbsp;为阳安侯。后从兄竟，以骑都尉从征伐有功，封为新V侯，官至东海相。竟弟<br /><br />&nbsp;&nbsp;&nbsp;&nbsp;匡为发干侯，官至太中大夫。后叔父梁，早终，无子。其婿南阳陈茂，以恩泽封<br /><br />&nbsp;&nbsp;&nbsp;&nbsp;南侯。<br /><br />&nbsp;&nbsp;&nbsp;&nbsp;二十年，中山王辅复徙封沛王，后为沛太后。况迁大鸿胪。帝数幸其第，会<br /><br />&nbsp;&nbsp;&nbsp;&nbsp;公卿诸侯亲家饮燕，赏赐金钱缣帛，丰盛莫比，京师号况家为金穴。二十六年，<br /><br />&nbsp;&nbsp;&nbsp;&nbsp;后母郭主薨，帝亲临丧送葬，百官大会，遣使者迎昌丧柩，与主合葬，追赠昌阳<br /><br />&nbsp;&nbsp;&nbsp;&nbsp;安侯印绶，谥曰思侯，二十八年，后薨，葬于北芒。<br /><br />&nbsp;&nbsp;&nbsp;&nbsp;帝怜郭氏，诏况子璜尚U阳公主，除璜为郎。显宗即位，况与帝舅阴识、<br /><br />&nbsp;&nbsp;&nbsp;&nbsp;阴就并为特进，教授赏赐，恩宠俱渥。礼待阴、郭，每事必均。永平二年，况卒，<br /><br />&nbsp;&nbsp;&nbsp;&nbsp;赠赐甚厚，帝亲自临丧，谥曰节侯，子璜嗣。<br /><br />&nbsp;&nbsp;&nbsp;&nbsp;元和三年，肃宗北巡狩，过真定，会诸郭，朝见上寿，引入倡饮甚欢。以太<br /><br />&nbsp;&nbsp;&nbsp;&nbsp;牢具上郭主冢，赐粟万斛，钱五十万。永元初，璜为长乐少府，子举为侍中，兼<br /><br />&nbsp;&nbsp;&nbsp;&nbsp;射声校尉。及大将军窦宪被诛，举以宪女婿谋逆，故父子俱下狱死，家属徙合浦，<br /><br />&nbsp;&nbsp;&nbsp;&nbsp;宗族为郎吏者，悉免官。新V侯竟初为骑将，从征伐有功，拜东海相。永平中<br /><br />&nbsp;&nbsp;&nbsp;&nbsp;卒，子嵩嗣；嵩卒，追坐染楚王英事，国废。建初二年，章帝绍封嵩子勤为伊亭<br /><br />&nbsp;&nbsp;&nbsp;&nbsp;侯，勤无子，国除。发干侯匡，官至太中大夫，建武三十年卒，子勋嗣；勋卒，<br /><br />&nbsp;&nbsp;&nbsp;&nbsp;子骏嗣，永平十三年，亦坐楚王英国，失国。建初三年，复封骏为观都侯，卒，<br /><br />&nbsp;&nbsp;&nbsp;&nbsp;无子，国除。郭氏侯者凡三人，皆绝国。<br /><br />&nbsp;&nbsp;&nbsp;&nbsp;论曰：物之兴衰，情之起伏，理有固然矣。而崇替去来之甚者，必唯宠惑乎？<br /><br />&nbsp;&nbsp;&nbsp;&nbsp;当其接床第，承恩色，虽险情赘行，莫不德焉。及至移意爱，析魉剑虽惠心<br /><br />&nbsp;&nbsp;&nbsp;&nbsp;妍状，愈献丑焉。爱升，则天下不足容其高；欢队，故九服无所逃其命。斯诚志<br /><br />&nbsp;&nbsp;&nbsp;&nbsp;士之所沉溺，君人之所抑扬，未或违之者也。郭后以衰离见贬，恚怨成尤，而犹<br /><br />&nbsp;&nbsp;&nbsp;&nbsp;恩加别馆，增宠党戚。至乎东海逡巡，去就以礼，使后世不见隆薄进退之隙，不<br /><br />&nbsp;&nbsp;&nbsp;&nbsp;亦光于古乎！<br /><br />&nbsp;&nbsp;&nbsp;&nbsp;光烈阴皇后讳丽华，南阳新野人。初，光武适新野，闻后美，心悦之。后至<br /><br />&nbsp;&nbsp;&nbsp;&nbsp;长安，见执金吾车骑甚盛，因叹曰：“仕宦当作执金吾，娶妻当得阴丽华。”更<br /><br />&nbsp;&nbsp;&nbsp;&nbsp;始元年六月，遂纳后于宛当成里，时年十九。及光武为司隶校尉，方西之洛阳，<br /><br />&nbsp;&nbsp;&nbsp;&nbsp;令后归新野。及邓奉起兵，后兄识为之将，后随家属徙U阴，止于奉舍。<br /><br />&nbsp;&nbsp;&nbsp;&nbsp;光武即位，令侍中傅俊迎后，与胡阳、宁平主诸宫人俱到洛阳，以后为贵人。<br /><br />&nbsp;&nbsp;&nbsp;&nbsp;帝以后雅性宽仁，欲崇以尊位，后固辞，以郭氏有子，终不肯当，故遂立郭皇后。<br /><br />&nbsp;&nbsp;&nbsp;&nbsp;建武四年，从征彭宠，生显宗于元氏。九年，有盗劫杀后母邓氏及弟，帝甚伤<br /><br />&nbsp;&nbsp;&nbsp;&nbsp;之，乃诏大司空曰：“吾微贱之时，娶于阴氏，因将兵征伐，遂各别离。幸得安<br /><br />&nbsp;&nbsp;&nbsp;&nbsp;全，俱脱虎口。以贵人有母仪之美，宜立为后，而固辞弗敢当，列于媵妾。朕嘉<br /><br />&nbsp;&nbsp;&nbsp;&nbsp;其义让，许封诸弟。未及爵士，而遭患逢祸，母子同命，愍伤于怀。《小雅》曰：<br /><br />&nbsp;&nbsp;&nbsp;&nbsp;‘将恐将惧，惟予与汝。将安将乐。汝转弃予。’风人之戒，可不慎乎？其追爵<br /><br />&nbsp;&nbsp;&nbsp;&nbsp;谥贵人父陆为宣恩哀侯，弟为宣义恭侯，以弟就嗣哀侯后。及尸柩在堂，使太<br /><br />&nbsp;&nbsp;&nbsp;&nbsp;中大夫拜授印绶，如在国列侯礼。魂而有灵，嘉其宠荣！”<br /><br />&nbsp;&nbsp;&nbsp;&nbsp;十七年，废皇后郭氏而立贵人。制诏三公曰：“皇后怀执怨怼，数违教令，<br /><br />&nbsp;&nbsp;&nbsp;&nbsp;不能抚循它子，训长异室。宫闱之内，若见鹰r。既无《关雎》之德，而有吕、<br /><br />&nbsp;&nbsp;&nbsp;&nbsp;霍之风，岂可托以幼孤，恭承明祀。今遣大司徒涉、宗正吉持节，其上皇后玺绶。<br /><br />&nbsp;&nbsp;&nbsp;&nbsp;阴贵人乡里良家，归自微贱。‘自我不见，于今三年。’宜奉宗庙，为天下母。<br /><br />&nbsp;&nbsp;&nbsp;&nbsp;主者详案旧典，时上尊号。异常之事，非国休福，不得上寿称庆。”后在位恭俭，<br /><br />&nbsp;&nbsp;&nbsp;&nbsp;少嗜玩，不喜笑谑。性仁孝，多矜慈。七岁失父，虽已数十年，言及未曾不流涕。<br /><br />&nbsp;&nbsp;&nbsp;&nbsp;帝见，常叹息。<br /><br />&nbsp;&nbsp;&nbsp;&nbsp;显宗即位，尊后为皇太后。永平三年冬，帝从太后幸章陵，置酒旧宅，会阴、<br /><br />&nbsp;&nbsp;&nbsp;&nbsp;邓故人诸家子孙，并受赏赐。七年，崩，在位二十四年，年六十，合葬原陵。<br /><br />&nbsp;&nbsp;&nbsp;&nbsp;明帝性孝爱，追慕无已。十七年正月，当谒原陵，夜梦先帝、太后如平生欢。<br /><br />&nbsp;&nbsp;&nbsp;&nbsp;既寤，悲不能寐，即案历，明旦日吉，遂率百官及故客上陵。其日，降甘露于陵<br /><br />&nbsp;&nbsp;&nbsp;&nbsp;树，帝令百官采取以荐。会毕，帝从席前伏御床，视太后镜奁中物，感动悲涕，<br /><br />&nbsp;&nbsp;&nbsp;&nbsp;令易脂泽装具。左右皆泣，莫能仰视焉。<br /><br />&nbsp;&nbsp;&nbsp;&nbsp;明德马皇后讳某，伏波将军援之小女也。少丧父母。兄客卿惠敏早夭，母蔺<br /><br />&nbsp;&nbsp;&nbsp;&nbsp;夫人悲伤发疾慌惚。后时年十岁，干理家事，敕制僮御，内外咨禀，事同成人。<br /><br />&nbsp;&nbsp;&nbsp;&nbsp;初，诸家莫知者，后闻之，咸叹异焉。后尝久疾，太夫人令筮之，筮者曰：“此<br /><br />&nbsp;&nbsp;&nbsp;&nbsp;女虽有患状而当大贵，兆不可言也。”后又呼相者使占诸女，见后，大惊曰：<br /><br />&nbsp;&nbsp;&nbsp;&nbsp;“我必为此女称臣。然贵而少子，若养它子者得力，乃当逾于所生。”<br /><br />&nbsp;&nbsp;&nbsp;&nbsp;初，援征五溪蛮，卒于师，虎贲中郎将梁松、黄门侍郎窦固等因谮之，由是<br /><br />&nbsp;&nbsp;&nbsp;&nbsp;家益失势，又数为权贵所侵侮。后从兄严不胜忧愤，白太夫人绝窦氏婚，求进女<br /><br />&nbsp;&nbsp;&nbsp;&nbsp;掖庭。乃上书曰：“臣叔父援孤恩不报，而妻子特获恩全，戴仰陛下，为天为父。<br /><br />&nbsp;&nbsp;&nbsp;&nbsp;人情既得不死，便欲求福。窃闻太子、诸王妃匹未备，援有三女，大者十五，次<br /><br />&nbsp;&nbsp;&nbsp;&nbsp;者十四，小者十三，仪状发肤，上中以上。皆孝顺小心，婉静有礼。愿下相工，<br /><br />&nbsp;&nbsp;&nbsp;&nbsp;简其可否。如有万一，援不朽于黄泉矣。又援姑姊妹并为成帝婕妤，葬于延陵。<br /><br />&nbsp;&nbsp;&nbsp;&nbsp;臣严幸得蒙恩更生，冀因缘先姑，当充后宫。”由是选后入太子宫。时年十三。<br /><br />&nbsp;&nbsp;&nbsp;&nbsp;奉承阴后，傍接同列，礼则修备，上下安之。遂见宠异，常居后堂。<br /><br />&nbsp;&nbsp;&nbsp;&nbsp;显宗即位，以后为贵人。时后前母姊女贾氏亦以选入，生肃宗。帝以后无子，<br /><br />&nbsp;&nbsp;&nbsp;&nbsp;命令养之。谓曰：“人未必当自生子，但患爱养不至耳。”后于是尽心抚育，劳<br /><br />&nbsp;&nbsp;&nbsp;&nbsp;悴过于所生。肃宗亦孝性淳笃，恩性天至，母子慈爱，始终无纤介之间。后常以<br /><br />&nbsp;&nbsp;&nbsp;&nbsp;皇嗣未广，每怀忧叹，荐达左右，右恐不及。后宫有进见者，每加慰纳。若数所<br /><br />&nbsp;&nbsp;&nbsp;&nbsp;宠引，辄增隆遇。永平三年春，有司奏立长秋宫，帝未有所言。皇太后曰：“马<br /><br />&nbsp;&nbsp;&nbsp;&nbsp;贵人德冠后宫，即其人也。”遂立为皇后。<br /><br />&nbsp;&nbsp;&nbsp;&nbsp;先是数日，梦有小飞虫无数赴着身，又入皮肤中而复飞出。即正位宫闱，愈<br /><br />&nbsp;&nbsp;&nbsp;&nbsp;自谦肃。身长七尺二寸，方口，美发。能诵《易》，好读《春秋》、《楚辞》，<br /><br />&nbsp;&nbsp;&nbsp;&nbsp;尤善《周官》、《董仲舒书》。常衣大练，裙不加缘。朔望诸姬主朝请，望见后<br /><br />&nbsp;&nbsp;&nbsp;&nbsp;袍衣疏粗，反以为绮e，就视，乃笑。后辞曰：“此缯特宜染色，故用之耳。”<br /><br />&nbsp;&nbsp;&nbsp;&nbsp;六宫莫不叹息。帝尝幸苑囿离宫，后辄以风邪露雾为戒，辞意款备，多见详择。<br /><br />&nbsp;&nbsp;&nbsp;&nbsp;帝幸濯龙中，并召诸才人，下邳王已下皆在侧，请呼皇后。帝笑曰：“是家志不<br /><br />&nbsp;&nbsp;&nbsp;&nbsp;好乐，虽来无欢。”是以游娱之事希尝从焉。<br /><br />&nbsp;&nbsp;&nbsp;&nbsp;十五年，帝案地图，将封皇子，悉半诸国。后见而言曰：“诸子裁食数县，<br /><br />&nbsp;&nbsp;&nbsp;&nbsp;千制不已俭乎？”帝曰：“我子岂宜与先帝子等乎？岁给二千万足矣。”时楚狱<br /><br />&nbsp;&nbsp;&nbsp;&nbsp;连年不断，囚相证引，坐系者甚众。后虑其多滥，乘间言及，恻然。帝感悟之，<br /><br />&nbsp;&nbsp;&nbsp;&nbsp;夜起仿担为思所纳，卒多有所降宥。时诸将奏事及公卿较议难平者，帝数以<br /><br />&nbsp;&nbsp;&nbsp;&nbsp;试后。后辄分解趣理，各得其情。每于侍执之际，辄言及政事，多所毗补，而未<br /><br />&nbsp;&nbsp;&nbsp;&nbsp;尝以家私干。故宠敬日隆，始终无衰。<br /><br />&nbsp;&nbsp;&nbsp;&nbsp;及帝崩，肃宗即位，尊后曰皇太后。诸贵人当徙居南宫，太后感析别之怀，<br /><br />&nbsp;&nbsp;&nbsp;&nbsp;各赐王赤绶，加安车驷马，白越三千端，杂帛二千匹，黄金十斤。自撰《显宗起<br /><br />&nbsp;&nbsp;&nbsp;&nbsp;居注》，削去兄防参医药事。帝请曰：“黄门舅旦夕供养且一年，既无褒异，又<br /><br />&nbsp;&nbsp;&nbsp;&nbsp;不录勤劳，无乃过乎！”太后曰：“吾不欲令后世闻先帝数亲后宫之家，故不著<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;建初元年，帝欲封爵诸舅，太后不听。明年夏，大旱，言事者以为不封外戚<br /><br />&nbsp;&nbsp;&nbsp;&nbsp;之故，有司因此上奏，宜依旧典。太后诏曰：“凡言事者皆欲媚朕以要福耳。昔<br /><br />&nbsp;&nbsp;&nbsp;&nbsp;王氏五侯同日俱封，其时黄雾四塞，不闻澍雨之应。又田`、窦婴，宠贵横恣，<br /><br />&nbsp;&nbsp;&nbsp;&nbsp;倾覆之祸，为世所传。故先帝防慎舅氏，不令在枢机之位。诸子之封，裁令半楚、<br /><br />&nbsp;&nbsp;&nbsp;&nbsp;淮阳诸国，常谓‘我子不当与先帝子等’。今有司奈何欲以马氏比阴氏乎！吾为<br /><br />&nbsp;&nbsp;&nbsp;&nbsp;天下母，而身服大练，食不求甘，左右但着帛布，无香薰之饰者，欲身率下也。<br /><br />&nbsp;&nbsp;&nbsp;&nbsp;以为外亲见之，当伤心自敕，但笑言太后素好俭。前过濯龙门上，见外家问起居<br /><br />&nbsp;&nbsp;&nbsp;&nbsp;者，车如流水，马如游龙，仓头衣绿，领袖正白，顾视御者，不及远矣。故<br /><br />&nbsp;&nbsp;&nbsp;&nbsp;不加谴怒，但绝岁用而已，冀以默愧其心，而犹懈怠，无忧国忘家之虑。知臣莫<br /><br />&nbsp;&nbsp;&nbsp;&nbsp;若君，况亲属乎？<br /><br />&nbsp;&nbsp;&nbsp;&nbsp;吾岂可上负先帝之旨，下亏先人之德，重袭西京败亡之祸哉！”固不许。<br /><br />&nbsp;&nbsp;&nbsp;&nbsp;帝省诏悲叹，复重请曰：“汉兴，舅氏之封侯，犹皇子之为王也。太后诚存<br /><br />&nbsp;&nbsp;&nbsp;&nbsp;谦虚，奈何令臣独不加恩三舅乎？且卫尉年尊，两校尉有大病，如令不讳，使臣<br /><br />&nbsp;&nbsp;&nbsp;&nbsp;长抱刻骨之恨。宜及吉时，不可稽留。”<br /><br />&nbsp;&nbsp;&nbsp;&nbsp;太后报曰：“吾反复念之，思令两善。岂徒欲获谦让之名，而使帝受不外施<br /><br />&nbsp;&nbsp;&nbsp;&nbsp;之嫌哉！昔窦太后欲封王皇后之兄，丞相条侯言受高祖约，无军功，非刘氏不侯。<br /><br />&nbsp;&nbsp;&nbsp;&nbsp;今马氏无功于国，岂得与阴、郭中兴之后等邪？常观富贵之家，禄位重叠，犹再<br /><br />&nbsp;&nbsp;&nbsp;&nbsp;实之木，其根必伤。且人所以愿封侯者，欲上奉祭祀，下求温饱耳。今祭祀则受<br /><br />&nbsp;&nbsp;&nbsp;&nbsp;四方之珍，衣食则蒙御府余资，斯岂不足，而必当得一县乎？吾计之孰矣，勿有<br /><br />&nbsp;&nbsp;&nbsp;&nbsp;疑也。夫至孝之行，安亲为上。今数遭变异，谷价数倍，忧惶昼夜，不安坐卧，<br /><br />&nbsp;&nbsp;&nbsp;&nbsp;而欲先营外封，违慈母之拳拳乎！吾素刚急，有匈中气，不可不顺也。若阴阳调<br /><br />&nbsp;&nbsp;&nbsp;&nbsp;和，边境清静，然后行子之志。吾但当含饴弄孙，不能复关政矣。”<br /><br />&nbsp;&nbsp;&nbsp;&nbsp;时，新平主家御者失火，延及北阁后殿。太后以为己过，起居不欢。时当谒<br /><br />&nbsp;&nbsp;&nbsp;&nbsp;原陵，自引守备不慎，惭见陵园，遂不行，初，太夫人葬，起坟微高，太后以为<br /><br />&nbsp;&nbsp;&nbsp;&nbsp;言，兄廖等即时减削。其外亲有谦素义行者，辄假借温言，赏以财位。如有纤介，<br /><br />&nbsp;&nbsp;&nbsp;&nbsp;则先见严恪之色，然后加谴。其美军服不轨法度者，便绝属籍，遣归田里。广平、<br /><br />&nbsp;&nbsp;&nbsp;&nbsp;巨鹿、乐成王车骑朴素，无金银之饰，帝以白太后，太后即赐钱各五百万。于是<br /><br />&nbsp;&nbsp;&nbsp;&nbsp;内外从化，被服如一，诸家惶恐，倍于永平时。乃置织室，蚕于濯龙中，数往观<br /><br />&nbsp;&nbsp;&nbsp;&nbsp;视，以为娱乐。常与帝旦夕言道政事，乃教授诸小王，论议经书，述叙平生，雍<br /><br />&nbsp;&nbsp;&nbsp;&nbsp;和终日。<br /><br />&nbsp;&nbsp;&nbsp;&nbsp;四年，天下丰稔，方垂无事，帝遂封三舅廖、防、光为列侯。并辞让，愿就<br /><br />&nbsp;&nbsp;&nbsp;&nbsp;关内侯。太后闻之，曰：“圣人设教，各有其方，知人情性莫能齐也。吾少壮时，<br /><br />&nbsp;&nbsp;&nbsp;&nbsp;但慕竹帛，志不顾命。今虽已老，而复‘戒之在得’，故日夜惕厉，思自降损。<br /><br />&nbsp;&nbsp;&nbsp;&nbsp;居不求安，食不念饱。冀乘此道，不负先帝。所以化导兄弟，共同斯志，欲令瞑<br /><br />&nbsp;&nbsp;&nbsp;&nbsp;目之日，无所复恨。何意老志复不从哉？万年之日长恨矣！”廖等不得已，受封<br /><br />&nbsp;&nbsp;&nbsp;&nbsp;爵而退位归第焉。<br /><br />&nbsp;&nbsp;&nbsp;&nbsp;太后其年寝疾，不信巫祝小医，数赖绝祷祀。至六月，崩。在位二十三年，<br /><br />&nbsp;&nbsp;&nbsp;&nbsp;年四十余。合葬显节陵。<br /><br />&nbsp;&nbsp;&nbsp;&nbsp;贾贵人，南阳人。建武末选入太子宫，中元二年生肃宗，而显宗以为贵人。<br /><br />&nbsp;&nbsp;&nbsp;&nbsp;帝既为太后所养，专以马氏为外家，故贵人不登极位，贾氏亲族无受宠荣者。及<br /><br />&nbsp;&nbsp;&nbsp;&nbsp;太后崩，乃策书加贵人王赤绶，安车一驷，永巷宫人二百，御府杂帛二万匹，大<br /><br />&nbsp;&nbsp;&nbsp;&nbsp;司农黄金千斤，钱二千万。诸史并阙后事，故不知所终。<br /><br />&nbsp;&nbsp;&nbsp;&nbsp;章德窦皇后讳某，扶风平陵人，大司空融之曾孙也。祖穆，父勋，坐事死，<br /><br />&nbsp;&nbsp;&nbsp;&nbsp;事在《窦融传》。勋尚东海恭王女a阳公主，后其长女也。家既废坏，数呼<br /><br />&nbsp;&nbsp;&nbsp;&nbsp;相工问息耗，见后者皆言当大尊贵，非臣妾容貌。年六岁能书，亲家皆奇之。建<br /><br />&nbsp;&nbsp;&nbsp;&nbsp;初二年，后与女弟俱以选例入见长乐宫，进止有序，风容甚盛。肃宗先闻后有才<br /><br />&nbsp;&nbsp;&nbsp;&nbsp;色，数以讯诸姬傅。及见，雅以为美，马太后亦异焉，因入掖庭，见于北宫章德<br /><br />&nbsp;&nbsp;&nbsp;&nbsp;殿。后性敏给，倾心承接，称誉日闻。明年，遂立为皇后，妹为贵人。七年，追<br /><br />&nbsp;&nbsp;&nbsp;&nbsp;爵谥后父勋为安成思侯。后宠幸殊特，专固后宫。<br /><br />&nbsp;&nbsp;&nbsp;&nbsp;初，宋贵人生皇太子庆，梁贵人生和帝。后既无子，并疾忌之，数间于帝，<br /><br />&nbsp;&nbsp;&nbsp;&nbsp;渐致疏嫌。因诬宋贵人挟邪媚道，遂自杀，废庆为清河王，语在《庆传》。<br /><br />&nbsp;&nbsp;&nbsp;&nbsp;梁贵人者，褒亲愍侯梁竦之女也。少失母，为伯母舞阴长公主所养。年十六，<br /><br />&nbsp;&nbsp;&nbsp;&nbsp;亦以建初二年与中姊俱选入掖庭为贵人。四年，生和帝。后养为己子。欲专名外<br /><br />&nbsp;&nbsp;&nbsp;&nbsp;家而忌梁氏。八年，乃作飞书以陷竦，竦坐诛，贵人姊妹以忧卒。自是宫房<br /><br />&nbsp;&nbsp;&nbsp;&nbsp;息，后爱日隆。<br /><br />&nbsp;&nbsp;&nbsp;&nbsp;及帝崩，和帝即位，尊后为皇太后。皇太后临朝，尊母a阳公主为长公主，<br /><br />&nbsp;&nbsp;&nbsp;&nbsp;益汤沐邑三千户。兄宪，弟笃、景，并显贵，擅威权，后遂密谋不轨，永元四年，<br /><br />&nbsp;&nbsp;&nbsp;&nbsp;发觉被诛。<br /><br />&nbsp;&nbsp;&nbsp;&nbsp;九年，太后崩，未及葬，而梁贵人姊上书陈贵人枉殁之状。太尉张T、司<br /><br />&nbsp;&nbsp;&nbsp;&nbsp;徒刘方、司空张奋上奏，依光武黜吕太后故事，贬太后尊号，不宜合葬先帝。百<br /><br />&nbsp;&nbsp;&nbsp;&nbsp;官亦多上言者。帝手诏曰：“窦氏虽不遵法度，而太后常自减损。朕奉事十年，<br /><br />&nbsp;&nbsp;&nbsp;&nbsp;深惟大义，礼，臣子无贬尊上之文。恩不忍离，义不忍亏。案前世上官太后亦无<br /><br />&nbsp;&nbsp;&nbsp;&nbsp;降黜，其勿复议。”于是合葬敬陵。在位十八年。<br /><br />&nbsp;&nbsp;&nbsp;&nbsp;帝以贵人酷殁，敛葬礼阙，乃改殡于承光宫，上尊谥曰恭怀皇后，追服丧制，<br /><br />&nbsp;&nbsp;&nbsp;&nbsp;百官缟素，与姊大贵人俱葬西陵，仪比敬园。<br /><br />&nbsp;&nbsp;&nbsp;&nbsp;和帝阴皇后讳某，光烈皇后兄执金吾识之曾孙也。后少聪慧，善书艺。永元<br /><br />&nbsp;&nbsp;&nbsp;&nbsp;四年，选入掖庭，以先后近属，故得为贵人。有殊宠。八年，遂立为皇后。<br /><br />&nbsp;&nbsp;&nbsp;&nbsp;自和熹邓后入宫，爱宠稍衰，数有恚恨。后外祖母邓朱出入宫掖。十四年夏，<br /><br />&nbsp;&nbsp;&nbsp;&nbsp;有言后与朱共挟巫蛊道，事发觉，帝遂使中常侍张慎与尚书陈褒于掖庭狱杂考案<br /><br />&nbsp;&nbsp;&nbsp;&nbsp;之。朱及二子奉、毅与后弟轶、辅、敞辞语相连及，以为祠祭祝诅，大逆无道。<br /><br />&nbsp;&nbsp;&nbsp;&nbsp;奉、毅、辅考死狱中。帝使司徒鲁恭持节赐后策，上玺绶，迁于桐宫，以忧死。<br /><br />&nbsp;&nbsp;&nbsp;&nbsp;立七年，葬临平亭部。父特进纲自杀。轶、敞及朱家属徙日南比景县，宗亲外内<br /><br />&nbsp;&nbsp;&nbsp;&nbsp;昆弟皆免官还田里。永初四年，邓太后诏赦阴氏诸徙者悉归故郡，还其资财五百<br /><br />&nbsp;&nbsp;&nbsp;&nbsp;余万。<br /><br />&nbsp;&nbsp;&nbsp;&nbsp;和熹邓皇后讳绥，太傅禹之孙也。父训，护羌校尉；母阴氏，光烈皇后从弟<br /><br />&nbsp;&nbsp;&nbsp;&nbsp;女也。后年五岁，太傅夫人爱之，自为剪发。夫人年高目冥，误伤后额，忍痛不<br /><br />&nbsp;&nbsp;&nbsp;&nbsp;言。左右见者怪而问之，后曰：“非不痛也，太夫人哀怜为断发，难伤老人意，<br /><br />&nbsp;&nbsp;&nbsp;&nbsp;故忍之耳。”六岁能《史书》，十二通《诗》、《论语》。诸兄每读经传，辄下<br /><br />&nbsp;&nbsp;&nbsp;&nbsp;意难问。志在典籍，不问居家之事。母常非之，曰：“汝不习女工以供衣服，乃<br /><br />&nbsp;&nbsp;&nbsp;&nbsp;更务学，宁当举博士邪？”后重违母言，昼修妇业，暮诵经典，家人号曰“诸生”。<br /><br />&nbsp;&nbsp;&nbsp;&nbsp;父训异之，事无大小，辄与详议。<br /><br />&nbsp;&nbsp;&nbsp;&nbsp;永元四年，当以选入，会训卒，后昼夜号泣，终三年不食盐菜，憔悴毁容，<br /><br />&nbsp;&nbsp;&nbsp;&nbsp;亲人不识之。后尝梦扪天，荡荡正青，若有钟乳状，乃仰嗽饮之。以讯诸占梦，<br /><br />&nbsp;&nbsp;&nbsp;&nbsp;言尧梦攀天而上，汤梦及天而F之，斯皆圣王之前占，吉不可言。又相者见后<br /><br />&nbsp;&nbsp;&nbsp;&nbsp;惊曰：“此成汤之法也。”家人窃喜而不敢宣。后叔父陔言：“常闻活千人者，<br /><br />&nbsp;&nbsp;&nbsp;&nbsp;子孙有封。兄训为谒者，使修石臼河，岁活数千人。天道可信，家必蒙福。”初，<br /><br />&nbsp;&nbsp;&nbsp;&nbsp;太傅禹叹曰：“吾将百万之众，未尝妄杀一人，其后世必有兴者。”<br /><br />&nbsp;&nbsp;&nbsp;&nbsp;七年，后复与诸家子俱选入宫。后长七尺二寸，姿颜姝丽，绝异于众，左右<br /><br />&nbsp;&nbsp;&nbsp;&nbsp;皆惊。八年冬，入掖庭为贵人，时年十六。恭肃小心，动有法度。承事阴后，夙<br /><br />&nbsp;&nbsp;&nbsp;&nbsp;夜战兢。接抚同列，常克己以下之，虽宫人隶役，皆加恩借。帝深嘉爱焉。及后<br /><br />&nbsp;&nbsp;&nbsp;&nbsp;有疾，特令后母兄弟入视医药，不限以日数。后言于帝曰：“宫禁至重，而使外<br /><br />&nbsp;&nbsp;&nbsp;&nbsp;舍久在内省，上令陛下有幸私之讥，下使贱妾获不知足之谤。上下交损，诚不愿<br /><br />&nbsp;&nbsp;&nbsp;&nbsp;也。”帝曰：“人皆以数入为荣，贵人反以为忧，深自抑损，诚难及也。”每有<br /><br />&nbsp;&nbsp;&nbsp;&nbsp;宴会，诸姬贵人竞自修整，簪珥光采，礻圭裳鲜明，而后独着素，装服无饰。其<br /><br />&nbsp;&nbsp;&nbsp;&nbsp;衣有与阴后同色者，即时解易。若并时进见，则不敢正坐离立，行则偻身自卑。<br /><br />&nbsp;&nbsp;&nbsp;&nbsp;帝每有所问，常逡巡后对，不敢先阴后言。帝知后劳心曲体，叹曰：“修德之劳，<br /><br />&nbsp;&nbsp;&nbsp;&nbsp;乃如是乎！”后阴后渐疏，每当御见，辄辞以疾。时帝数失皇子，后忧继嗣不广，<br /><br />&nbsp;&nbsp;&nbsp;&nbsp;恒垂涕叹息，数选进才人，以博帝意。<br /><br />&nbsp;&nbsp;&nbsp;&nbsp;阴后见后德称日盛，不知所为，遂造祝诅，欲以为害。帝尝寝病危甚，阴后<br /><br />&nbsp;&nbsp;&nbsp;&nbsp;密言：“我得意，不令邓氏复有遗类！”后闻，乃对左右流涕言曰：“我竭诚尽<br /><br />&nbsp;&nbsp;&nbsp;&nbsp;心以事皇后，竟不为所v，而当获罪于天。妇人虽无从死之义，然周公身请武王<br /><br />&nbsp;&nbsp;&nbsp;&nbsp;之命，越姬心誓必死之分，上以报帝之恩，中以解宗族之祸，下不令阴氏有人豕<br /><br />&nbsp;&nbsp;&nbsp;&nbsp;之讥。”即欲饮药，宫人赵玉者固禁之，因诈言属有使来，上疾已愈。后信以为<br /><br />&nbsp;&nbsp;&nbsp;&nbsp;然，乃止。明日，帝果廖。<br /><br />&nbsp;&nbsp;&nbsp;&nbsp;十四年夏，阴后以巫蛊事废，后请救不能得，帝便属意焉。后愈称疾笃，深<br /><br />&nbsp;&nbsp;&nbsp;&nbsp;自闭绝。会有司奏建长秋宫，帝曰：“皇后之尊，与朕同体，承宗庙，母天下，<br /><br />&nbsp;&nbsp;&nbsp;&nbsp;岂易哉！唯邓贵人德冠后庭，乃可当之。”至冬，立为皇后。辞让者三，然后即<br /><br />&nbsp;&nbsp;&nbsp;&nbsp;位。手书表谢，深陈德薄，不足以充小君之选。是时，方国贡献，竞求珍丽之物，<br /><br />&nbsp;&nbsp;&nbsp;&nbsp;自后即位，悉令禁绝，岁时但供纸墨而已。帝每欲官爵邓氏，后辄哀请谦让，故<br /><br />&nbsp;&nbsp;&nbsp;&nbsp;兄骘终帝世不过虎贲中郎将。<br /><br />&nbsp;&nbsp;&nbsp;&nbsp;元兴元年，帝崩，长子平原王有疾，而诸皇子夭没，前后十数，后生者辄隐<br /><br />&nbsp;&nbsp;&nbsp;&nbsp;秘养于人间。殇帝生始百日，后乃迎立之。尊后为皇太后，太后临朝。和帝葬后，<br /><br />&nbsp;&nbsp;&nbsp;&nbsp;宫人并归园，太后赐周、冯贵人策曰：“朕与贵人托配后庭，共欢等列，十有余<br /><br />&nbsp;&nbsp;&nbsp;&nbsp;年。不获福v，先帝早弃天下，孤心茕茕，靡所瞻仰，夙夜永怀，感怆发中。今<br /><br />&nbsp;&nbsp;&nbsp;&nbsp;当以旧典分归外园，惨结增叹，燕燕之诗，曷能喻焉？其赐贵人王青盖车，采饰<br /><br />&nbsp;&nbsp;&nbsp;&nbsp;辂，骖马各一驷，黄金三十斤，杂帛三千匹，白越四千端。”又赐冯贵人王赤绶，<br /><br />&nbsp;&nbsp;&nbsp;&nbsp;以未有头上步摇、环佩，加赐各一具。<br /><br />&nbsp;&nbsp;&nbsp;&nbsp;是时新遭大忧，法禁未设。宫中亡大珠一箧，太后念，欲考问，必有不辜。<br /><br />&nbsp;&nbsp;&nbsp;&nbsp;乃亲阅宫人，观察颜色，即时首服。又和帝幸人吉成，御者共枉吉成以巫蛊事，<br /><br />&nbsp;&nbsp;&nbsp;&nbsp;遂下掖庭考讯，辞证明白。太后以先帝左右，待之有恩，平日尚无恶言，今反若<br /><br />&nbsp;&nbsp;&nbsp;&nbsp;此，不合人情，更自呼见实核，果御者所为。莫不叹服，以为圣明。常以鬼神难<br /><br />&nbsp;&nbsp;&nbsp;&nbsp;征，淫祀无福。乃诏有司罢诸祠官不合典礼者。又诏赦除建武以来诸犯妖恶，及<br /><br />&nbsp;&nbsp;&nbsp;&nbsp;马、窦家属所被禁锢者，皆复之为平人。减大官、导官、尚方、内者服御珍膳靡<br /><br />&nbsp;&nbsp;&nbsp;&nbsp;丽难成之物，自非供陵庙，稻粱米不得导择，朝夕一肉饭而已。旧太官汤官经用<br /><br />&nbsp;&nbsp;&nbsp;&nbsp;岁且二万万，太后敕止，日杀省珍费，自是裁数千万。及郡国所贡，皆减其过半。<br /><br />&nbsp;&nbsp;&nbsp;&nbsp;悉斥卖上林鹰犬。其蜀、汉@器九带佩刀，并不复调。止画工三十九种。又御<br /><br />&nbsp;&nbsp;&nbsp;&nbsp;府、尚方、织室锦绣、冰纨、绮e、金银、珠玉、犀象、玳瑁、雕镂玩弄之物，<br /><br />&nbsp;&nbsp;&nbsp;&nbsp;皆绝不作。离宫别馆储峙米L薪炭，悉令省之。又诏诸园贵人，其宫人有宗室同<br /><br />&nbsp;&nbsp;&nbsp;&nbsp;族若羸老不任使者，令园监实核上名，自御北宫增喜观阅问之，恣其去留，即日<br /><br />&nbsp;&nbsp;&nbsp;&nbsp;免遣者五六百人。<br /><br />&nbsp;&nbsp;&nbsp;&nbsp;及殇帝崩，太后定策立安帝，犹临朝政。以连遭大忧，百姓苦役，殇帝康陵<br /><br />&nbsp;&nbsp;&nbsp;&nbsp;方中秘藏，及诸工作，事事减约，十分居一。<br /><br />&nbsp;&nbsp;&nbsp;&nbsp;诏告司隶校尉、河南尹、南阳太守曰：“每览前代外戚宾客，假借威权，轻<br /><br />&nbsp;&nbsp;&nbsp;&nbsp;薄讠缭，至有浊乱奉公，为人患苦。咎在执法怠懈，不辄行其罚故也。今车<br /><br />&nbsp;&nbsp;&nbsp;&nbsp;骑将军骘等虽怀敬顺之志，而宗门广大，姻戚不少，宾客奸猾，多干禁宪。其明<br /><br />&nbsp;&nbsp;&nbsp;&nbsp;加检敕，勿相容护。”自是亲属犯罪，无所假贷。太后愍阴氏之罪废，赦其徙者<br /><br />&nbsp;&nbsp;&nbsp;&nbsp;归乡，敕还资财五百余万。永初元年，爵号太夫人为新野君，万户供汤沐邑。<br /><br />&nbsp;&nbsp;&nbsp;&nbsp;二年夏，京师旱，亲幸洛阳寺录冤狱。有囚实不杀人而被考自诬，羸困舆见，<br /><br />&nbsp;&nbsp;&nbsp;&nbsp;畏吏不敢言，将去，举头若欲自诉。太后察视觉之，即呼还问状，具得枉实，即<br /><br />&nbsp;&nbsp;&nbsp;&nbsp;时收洛阳令下狱抵罪。行未还宫，澍雨大降。<br /><br />&nbsp;&nbsp;&nbsp;&nbsp;三年秋，太后体不安，左右忧惶，祷请祝辞，愿得代命。太后闻之，即谴怒，<br /><br />&nbsp;&nbsp;&nbsp;&nbsp;切敕掖庭令以下，但使谢过祈福，不得妄生不祥之言。旧事，岁终当飨遣卫士，<br /><br />&nbsp;&nbsp;&nbsp;&nbsp;大傩逐疫。太后以阴阳不和，军旅数兴，诏飨会勿设戏作乐，减逐疫E子之半，<br /><br />&nbsp;&nbsp;&nbsp;&nbsp;悉罢象橐驼之属。丰年复故。太后自入宫掖，从曹大家受经书，兼天文、算数。<br /><br />&nbsp;&nbsp;&nbsp;&nbsp;昼省王政，夜则诵读，而患其谬误，惧乖典章，乃博选诸儒刘珍等及博士、议郎、<br /><br />&nbsp;&nbsp;&nbsp;&nbsp;四府掾史五十余人，诣东观雠校传记。事毕奏御，赐葛布各有差。又诏中官近臣<br /><br />&nbsp;&nbsp;&nbsp;&nbsp;于东观受读经传，以教授宫人，左右习诵，朝夕济济。及新野君薨，太后自侍疾<br /><br />&nbsp;&nbsp;&nbsp;&nbsp;病，至乎终尽，忧哀毁损，事加于常。赠以长公主赤绶、东园秘器、玉衣绣衾，<br /><br />&nbsp;&nbsp;&nbsp;&nbsp;又赐布三万匹、钱三千万。骘等遂固让钱、布不受。使司空持节护丧事，仪比东<br /><br />&nbsp;&nbsp;&nbsp;&nbsp;海恭王，谥曰敬君。太后谅既终，久旱，太后比三日幸洛阳，录囚徒，理出死<br /><br />&nbsp;&nbsp;&nbsp;&nbsp;罪三十六人，耐罪八十人，其余减罪死右趾已下至司寇。<br /><br />&nbsp;&nbsp;&nbsp;&nbsp;七年正月，初入太庙，斋七日，赐公卿百僚各有差。庚戌，谒宗庙，率命妇<br /><br />&nbsp;&nbsp;&nbsp;&nbsp;群妾相礼仪，与皇帝交献亲荐，成礼而还。因下诏曰：“凡供荐新味，多非其节，<br /><br />&nbsp;&nbsp;&nbsp;&nbsp;或郁养强孰，或穿掘萌牙，味无所至而夭折生长，岂所以顺时育物乎！传曰：<br /><br />&nbsp;&nbsp;&nbsp;&nbsp;‘非其时不食。’自今当奉祠陵庙及给御者，皆须时乃上。”凡所省二十三种。<br /><br />&nbsp;&nbsp;&nbsp;&nbsp;自太后临朝，水旱十载，四夷外侵，盗贼内起。每闻人饥，或达旦不寐，而<br /><br />&nbsp;&nbsp;&nbsp;&nbsp;躬自减彻，以救灾厄，故天下复平，岁还丰穰。<br /><br />&nbsp;&nbsp;&nbsp;&nbsp;元初五年，平望侯刘毅以太后多德政，欲令早有注记，上书安帝曰：<br /><br />&nbsp;&nbsp;&nbsp;&nbsp;臣闻《易》载羲、农而皇德著，《书》述唐、虞而帝道崇，故虽圣明，必书<br /><br />&nbsp;&nbsp;&nbsp;&nbsp;功于竹帛，流音于管弦。伏惟皇太后膺大圣之姿，体乾坤之德，齐踪虞妃，比迹<br /><br />&nbsp;&nbsp;&nbsp;&nbsp;任、姒。孝悌慈仁，允恭节约，杜绝奢盈之源，防抑逸欲之兆。正位内朝，流化<br /><br />&nbsp;&nbsp;&nbsp;&nbsp;四海。及元兴、延平之际，国无储副，仰观乾象，参之人誉，援立陛下为天下主，<br /><br />&nbsp;&nbsp;&nbsp;&nbsp;永安汉室，绥静四海。又遭水潦，东州饥荒。垂恩元元，冠盖交路，菲薄衣食，<br /><br />&nbsp;&nbsp;&nbsp;&nbsp;躬率群下，损膳解骖，以赡黎苗。恻隐之恩，犹视赤子。克已引愆，显扬仄陋。<br /><br />&nbsp;&nbsp;&nbsp;&nbsp;崇晏晏之政，敷在宽之教。兴灭国，继绝世，录功臣，复宗室。追还徙人，蠲除<br /><br />&nbsp;&nbsp;&nbsp;&nbsp;禁锢。政非惠和，不图于心，制非旧典，不访于朝。弘德洋溢，充塞宇宙；洪泽<br /><br />&nbsp;&nbsp;&nbsp;&nbsp;丰沛，漫衍八方。华夏乐化，戎狄混并。丕功著于大汉，硕惠加于生人。巍巍之<br /><br />&nbsp;&nbsp;&nbsp;&nbsp;业，可闻而不可及；荡荡之勋，可诵而不可名。古之帝王，左右置史；汉之旧典，<br /><br />&nbsp;&nbsp;&nbsp;&nbsp;世有注记。夫道有夷崇，治有进退。若善政不述，细异辄书，是为尧、汤负洪水<br /><br />&nbsp;&nbsp;&nbsp;&nbsp;大旱之责，而无咸熙假天之美；高宗、成王有雉g迅风之变，而无中兴康宁之功<br /><br />&nbsp;&nbsp;&nbsp;&nbsp;也。上考《诗》、《书》，有虞二妃，周室三母，修行佐德，思不逾阈。未有内<br /><br />&nbsp;&nbsp;&nbsp;&nbsp;遭家难，外遇灾害，览总大麓，经营天物，功德巍巍若兹者也。宜令史官著《长<br /><br />&nbsp;&nbsp;&nbsp;&nbsp;乐宫注》、《圣德颂》，以敷宣景耀，勒勋金石，县之日月，摅之罔极，以崇陛<br /><br />&nbsp;&nbsp;&nbsp;&nbsp;下AA之孝。<br /><br />&nbsp;&nbsp;&nbsp;&nbsp;帝从之。<br /><br />&nbsp;&nbsp;&nbsp;&nbsp;六年，太后诏征和帝弟济北、河间王子男女年五岁以上四十余人，又邓氏近<br /><br />&nbsp;&nbsp;&nbsp;&nbsp;亲子孙三十余人，并为开邸第，教学经书，躬自监试。尚幼者，使置师保，朝夕<br /><br />&nbsp;&nbsp;&nbsp;&nbsp;入宫，抚循诏导，恩爱甚渥。乃诏从兄河南尹豹、越骑校尉康等曰：<br /><br />&nbsp;&nbsp;&nbsp;&nbsp;吾所以引纳群子，置之学官者，实以方今承百王之敝，时俗浅薄，巧伪滋生，<br /><br />&nbsp;&nbsp;&nbsp;&nbsp;《五经》衰缺，不有化导，将遂陵迟，故欲褒崇圣道，以匡失俗。传不云乎：<br /><br />&nbsp;&nbsp;&nbsp;&nbsp;“饱食终日，无所用心，难矣哉！”今末世贵戚食禄之家，温衣美饭，乘坚驱良，<br /><br />&nbsp;&nbsp;&nbsp;&nbsp;而面墙术学，不识臧否，斯故祸败所从来也。永平中，四姓小侯皆令入学，所以<br /><br />&nbsp;&nbsp;&nbsp;&nbsp;矫俗厉薄，反之忠孝。先功既以武功书之竹帛，兼以文德教化子孙，故能束修，<br /><br />&nbsp;&nbsp;&nbsp;&nbsp;不触罗网。诚令儿曹上述祖考休烈，下念诏书本意，则足矣。其勉之哉！<br /><br />&nbsp;&nbsp;&nbsp;&nbsp;康以太后久临朝政，心怀畏惧，托病不朝。太后使内人问之。时宫婢出入，<br /><br />&nbsp;&nbsp;&nbsp;&nbsp;多能有所毁誉，其耆宿者皆称中大人，所使者乃康家先婢，亦自通中大人。康闻，<br /><br />&nbsp;&nbsp;&nbsp;&nbsp;诟之曰：“汝我家出，尔敢尔鸦！”婢怒，还说康诈疾而言不逊。太后遂免康官，<br /><br />&nbsp;&nbsp;&nbsp;&nbsp;遣归国，绝属籍。<br /><br />&nbsp;&nbsp;&nbsp;&nbsp;永宁二年二月，寝病渐笃，乃乘辇于前殿，见侍中、尚书，因北至太子新所<br /><br />&nbsp;&nbsp;&nbsp;&nbsp;缮宫。还，大赦天下，赐诸园贵人、王、主、群僚钱、布各有差。诏曰：“朕以<br /><br />&nbsp;&nbsp;&nbsp;&nbsp;无德，托母天下，而薄v不天，早离大忧。延平之际，海内无主，元元厄运，危<br /><br />&nbsp;&nbsp;&nbsp;&nbsp;于累卵。勤勤苦心，不敢以万乘为乐，上欲不欺天愧先帝，下不违人负宿心，诚<br /><br />&nbsp;&nbsp;&nbsp;&nbsp;在济度百姓，以安刘氏。自谓感彻天地，当蒙福祚，而丧祸内外，伤痛不绝。顷<br /><br />&nbsp;&nbsp;&nbsp;&nbsp;以废病沉滞，久不得侍祠，自力上原陵，加咳逆唾血，遂至不解。存亡大分，无<br /><br />&nbsp;&nbsp;&nbsp;&nbsp;可奈何。公卿百官，其勉尽忠恪，以辅朝廷。”三月崩。在位二十年，年四十一。<br /><br />&nbsp;&nbsp;&nbsp;&nbsp;合葬顺陵。<br /><br />&nbsp;&nbsp;&nbsp;&nbsp;论曰：对后称制终身，号令自出，术谢前政之良，身阙明辟之义，至使嗣主<br /><br />&nbsp;&nbsp;&nbsp;&nbsp;侧目，敛衽于虚器，直生怀懑，悬书于象魏。借之仪者，殆其惑哉！然而建光之<br /><br />&nbsp;&nbsp;&nbsp;&nbsp;后，王柄有归，遂乃名贤戮辱，便孽党进，衰局来，兹焉有征。故知持权引谤，<br /><br />&nbsp;&nbsp;&nbsp;&nbsp;所幸者非己；焦心恤患，自强者唯国。是以班母一说，阖门辞事；爱侄微愆，髡<br /><br />&nbsp;&nbsp;&nbsp;&nbsp;剔谢罪。将杜根逢诛，未值其诚乎！但蹊田之牛，夺之已甚。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,174);">加入书签</a><a
                        href="173.html">上一页</a>&larr;<a href="index.html">返回列表</a>&rarr;<a
                            href="175.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "173.html"; var next_page = "175.html"; var index_page = "index.html"; var sortid = "9"; var article_id = "3"; var chapter_id = "174"; var articlename = "后汉书"; var chaptername = " 卷十上 皇后纪第十上"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>