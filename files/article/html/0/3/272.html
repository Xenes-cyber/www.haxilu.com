<!DOCTYPE html>
<html>
<head>
<meta charset="gbk" />
<title>后汉书- 志第九 祭祀下-在线阅读-哈西文学网</title>
<meta name="keywords" content="范晔，后汉书， 志第九 祭祀下全文， 志第九 祭祀下在线阅读 哈西文学网" />
<meta name="description" content="哈西文学网提供范晔的后汉书  志第九 祭祀下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/272.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/272.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第九 祭祀下</h1>
            <div class="link xb">
                <a href="271.html">上一页</a>&larr;<a href="index.html">返回列表</a>&rarr;<a
                    href="273.html">下一页</a></div>			
            <div id="BookText">&nbsp;&nbsp;&nbsp;&nbsp;宗庙社稷灵星先农迎春<br /><br />&nbsp;&nbsp;&nbsp;&nbsp;光武帝建武二年正月，立高庙于雒阳。四时祀，高帝为太祖，文帝为太宗，<br /><br />&nbsp;&nbsp;&nbsp;&nbsp;武帝为世宗，如旧。余帝四时春以正月，夏以四月，秋以七月，冬以十月及腊，<br /><br />&nbsp;&nbsp;&nbsp;&nbsp;一岁五祀。三年正月，立亲庙雒阳，祀父南顿君以上至舂陵节侯。时寇贼未夷，<br /><br />&nbsp;&nbsp;&nbsp;&nbsp;方务征伐，祀仪未设。至十九年，盗贼讨除，戎事差息，于是五官中郎将张纯与<br /><br />&nbsp;&nbsp;&nbsp;&nbsp;太仆朱浮奏议：“礼，为人子事大宗，降其私亲。礼之设施，不授之与自得之异<br /><br />&nbsp;&nbsp;&nbsp;&nbsp;意。当除今亲庙四。孝宣皇以孙后祖，为父立庙于奉明，曰皇考庙，独群臣侍祠。<br /><br />&nbsp;&nbsp;&nbsp;&nbsp;愿下有司议先帝四庙当代亲庙者及皇考庙事。”下公卿、博士、议郎。大司徒涉<br /><br />&nbsp;&nbsp;&nbsp;&nbsp;等议：“宜奉所代，立平帝、哀帝、成帝、元帝庙，代今亲庙。兄弟以下，使有<br /><br />&nbsp;&nbsp;&nbsp;&nbsp;司祠。宜为南顿君立皇考庙，祭上至舂陵节侯，群臣奉祠。”时议有异，不著。<br /><br />&nbsp;&nbsp;&nbsp;&nbsp;上可涉等议，诏曰：“以宗庙处所未定，且礻合祭高庙。其成、哀、平且祠祭长<br /><br />&nbsp;&nbsp;&nbsp;&nbsp;安故高庙。其南阳舂陵岁时各且因故园庙祭祀。园庙去太守治所远者，在所令长<br /><br />&nbsp;&nbsp;&nbsp;&nbsp;行太守事侍祠。惟孝宣帝有功德，其上尊号曰中宗。”于是雒阳高庙四时加祭孝<br /><br />&nbsp;&nbsp;&nbsp;&nbsp;宣、孝元，凡五帝。其西庙成、哀、平三帝主，四时祭于故高庙。东庙，京兆尹<br /><br />&nbsp;&nbsp;&nbsp;&nbsp;侍祠，冠衣车服如太常祠陵庙之礼。南顿君以上至节侯，皆就园庙。南顿君称皇<br /><br />&nbsp;&nbsp;&nbsp;&nbsp;考庙，钜鹿都尉称皇祖考庙，郁林太守称皇曾祖考庙，节侯称皇高祖考庙，在所<br /><br />&nbsp;&nbsp;&nbsp;&nbsp;郡县侍祠。<br /><br />&nbsp;&nbsp;&nbsp;&nbsp;二十六年，有诏问张纯，E礻合之礼不施行几年。纯奏：“礼，三年一，<br /><br />&nbsp;&nbsp;&nbsp;&nbsp;五年一E。毁庙之主，陈于太祖；未毁庙之主，皆升，合食太祖；五年再殷察。<br /><br />&nbsp;&nbsp;&nbsp;&nbsp;旧制，三年三，毁庙主合食高庙，存庙主未尝合。元始五年，始行E礼。父为<br /><br />&nbsp;&nbsp;&nbsp;&nbsp;昭，南向；子为穆，北向。父子不并坐，而孙从王父。E之为言谛，E昭穆，<br /><br />&nbsp;&nbsp;&nbsp;&nbsp;尊卑之义。以夏四月阳气在上，阴气在下，故正尊卑之义。礻合以冬十月，五谷<br /><br />&nbsp;&nbsp;&nbsp;&nbsp;成熟，故骨肉合饮食。祖宗庙未定，且合祭。今宜以时定。”语在《纯传》。上<br /><br />&nbsp;&nbsp;&nbsp;&nbsp;难复立庙，遂以合祭高庙为常。后以三年冬，五年夏E之时，但就陈祭毁庙主<br /><br />&nbsp;&nbsp;&nbsp;&nbsp;而已，谓之殷。太祖东面，惠、文、武、元帝为昭，景、宣帝为穆。惠、景、昭<br /><br />&nbsp;&nbsp;&nbsp;&nbsp;三帝非殷祭时不祭。光武皇帝崩，明帝即位，以光武帝拨乱中兴，更为起庙，尊<br /><br />&nbsp;&nbsp;&nbsp;&nbsp;号曰世祖庙。以元帝于光武为穆，故虽非宗，不毁也。后遂为常。<br /><br />&nbsp;&nbsp;&nbsp;&nbsp;明帝临终遗诏，遵俭无起寝庙，藏主于世祖庙更衣。孝章即位，不敢违，以<br /><br />&nbsp;&nbsp;&nbsp;&nbsp;更衣有小别，上尊号曰显宗庙，间祠于更衣，四时合祭于世祖庙。语在《章纪》。<br /><br />&nbsp;&nbsp;&nbsp;&nbsp;章帝临崩，遗诏无起寝庙，庙如先帝故事。和帝即位不敢违，上尊号曰肃宗。后<br /><br />&nbsp;&nbsp;&nbsp;&nbsp;帝承尊，皆藏主于世祖庙，积多无别，是后显宗但为陵寝之号。永元中，和帝追<br /><br />&nbsp;&nbsp;&nbsp;&nbsp;尊其母梁贵人曰恭怀皇后，陵曰西陵。以窦后配食章帝，恭怀后别就陵寝祭之。<br /><br />&nbsp;&nbsp;&nbsp;&nbsp;和帝崩，上尊号曰穆宗。殇帝生三百余日而崩，邓太后摄政，以尚婴孩，故不列<br /><br />&nbsp;&nbsp;&nbsp;&nbsp;于庙，就陵寝祭之而已。安帝以清河孝王子即位，建光元年，追尊其祖母宋贵人<br /><br />&nbsp;&nbsp;&nbsp;&nbsp;曰敬隐后，陵曰敬北陵。亦就陵寝祭，太常领如西陵。追尊父清河孝王曰孝德皇，<br /><br />&nbsp;&nbsp;&nbsp;&nbsp;母曰孝德后，清河嗣王奉祭而已。安帝以谗害大臣，废太子，及崩，无上宗之奏。<br /><br />&nbsp;&nbsp;&nbsp;&nbsp;后以自建武以来无毁者，故遂常祭，因以其陵号称恭宗。顺帝即位，追尊其母曰<br /><br />&nbsp;&nbsp;&nbsp;&nbsp;恭愍后，陵曰恭北陵，就陵寝祭，如敬北陵。顺帝崩，上尊号曰敬宗。冲质帝皆<br /><br />&nbsp;&nbsp;&nbsp;&nbsp;小崩，梁太后摄政，以殇帝故事，就陵寝祭。凡祠庙讫，三公分祭之。桓帝以河<br /><br />&nbsp;&nbsp;&nbsp;&nbsp;间孝王孙蠡吾侯即位，亦追尊祖考，王国奉祀。语在《章和八王传》。桓帝崩，<br /><br />&nbsp;&nbsp;&nbsp;&nbsp;上尊号曰威宗，无嗣。灵帝以河间孝王曾孙解犊侯即位，亦追尊祖考。语在《章<br /><br />&nbsp;&nbsp;&nbsp;&nbsp;和八王传》。灵帝时，京都四时所祭高庙五主，世祖庙七主，少帝三陵，追尊后<br /><br />&nbsp;&nbsp;&nbsp;&nbsp;三陵，凡牲用十八太牢，皆有副y。故高庙三主亲毁之后，亦但殷祭之岁奉祠。<br /><br />&nbsp;&nbsp;&nbsp;&nbsp;灵帝崩，献帝即位。初平中，相国董卓、左中郎将蔡邕等以和帝以下，功德无殊，<br /><br />&nbsp;&nbsp;&nbsp;&nbsp;而有过差，不应为宗，及余非宗者追尊三后，皆奏毁之。四时所祭，高庙一祖二<br /><br />&nbsp;&nbsp;&nbsp;&nbsp;宗，及近帝四，凡七帝。<br /><br />&nbsp;&nbsp;&nbsp;&nbsp;古不墓祭，汉诸陵皆有园寝，承秦所为也。说者以为古宗庙前制庙，后制寝，<br /><br />&nbsp;&nbsp;&nbsp;&nbsp;以象人之居前有朝，后有寝也。《月令》有“先荐寝庙”，《诗》称“寝庙弈弈”，<br /><br />&nbsp;&nbsp;&nbsp;&nbsp;言相通也。庙以藏主，以四时祭。寝有衣冠几杖象生之具，以荐新物。秦始出寝，<br /><br />&nbsp;&nbsp;&nbsp;&nbsp;起于墓侧，汉因而弗改，故陵上称寝殿，起居衣服象生人之具，古寝之意也。建<br /><br />&nbsp;&nbsp;&nbsp;&nbsp;武以来，关西诸陵以转久远，但四时特牲祠；帝每幸长安谒诸陵，乃太牢祠。自<br /><br />&nbsp;&nbsp;&nbsp;&nbsp;雒阳诸陵至灵帝，皆以晦望二十四气伏腊及四时祠。庙日上饭，太官送用物，园<br /><br />&nbsp;&nbsp;&nbsp;&nbsp;令、食监典省，其亲陵所宫人随鼓漏理被枕，具盥水，陈严具。<br /><br />&nbsp;&nbsp;&nbsp;&nbsp;建武二年，立太社稷于雒阳，在宗庙之右，方坛，无屋，有墙门而已。二月、<br /><br />&nbsp;&nbsp;&nbsp;&nbsp;八月及腊，一岁三祠，皆太牢具，使有司祠。《孝经援神契》曰：“社者，土地<br /><br />&nbsp;&nbsp;&nbsp;&nbsp;之主也。稷者，五谷之长也。”《礼记》及《国语》皆谓共工氏之子曰句龙，为<br /><br />&nbsp;&nbsp;&nbsp;&nbsp;后土官，能平九土，故祀以为社。烈山氏之子曰柱，能植百谷疏，自夏以上祀以<br /><br />&nbsp;&nbsp;&nbsp;&nbsp;为稷，至殷以柱久远，而尧时弃为后稷，亦植百谷，故废柱，祀弃为稷。大司农<br /><br />&nbsp;&nbsp;&nbsp;&nbsp;郑玄说，古者官有大功，则配食其神。故句龙配食于社，弃配食于稷。郡县置社<br /><br />&nbsp;&nbsp;&nbsp;&nbsp;稷，太守、令、长侍祠，牲用羊豕。唯州所治有社无稷，以其使官。古者师行平<br /><br />&nbsp;&nbsp;&nbsp;&nbsp;有载社主，不载稷也。国家亦有五祀之祭，有司掌之，其礼简于社稷云。<br /><br />&nbsp;&nbsp;&nbsp;&nbsp;汉兴八年，有言周兴而邑立后稷之祀，于是高帝令天下立灵星祠。言祠后稷<br /><br />&nbsp;&nbsp;&nbsp;&nbsp;而谓之灵星者，以后稷又配食星也。旧说，星谓天田星也。一曰，龙左角为天田<br /><br />&nbsp;&nbsp;&nbsp;&nbsp;官，主谷。祀用壬辰位祠之。壬为水，辰为龙，就其类也。牲用太牢，县邑令长<br /><br />&nbsp;&nbsp;&nbsp;&nbsp;侍祠。舞者用童男十六人。舞者象教田，初为芟除，次耕种、芸耨、驱爵及获刈、<br /><br />&nbsp;&nbsp;&nbsp;&nbsp;舂簸之形，象其功也。<br /><br />&nbsp;&nbsp;&nbsp;&nbsp;县邑常以乙未日祠先农于乙地，以丙戌日祠风伯于戌地，以己丑日祠雨师于<br /><br />&nbsp;&nbsp;&nbsp;&nbsp;丑地，用羊豕。<br /><br />&nbsp;&nbsp;&nbsp;&nbsp;立春之日，皆青幡帻，迎春于东郭外。令一童男冒青巾，衣青衣，先在东郭<br /><br />&nbsp;&nbsp;&nbsp;&nbsp;外野中。迎春至者，自野中出，则迎者拜之而还，弗祭。三时不迎。<br /><br />&nbsp;&nbsp;&nbsp;&nbsp;论曰：“臧文仲祀爰居，而孔子以为不知。《汉书・郊祀志》著自秦以来迄<br /><br />&nbsp;&nbsp;&nbsp;&nbsp;于王莽，典祀或有未修，而爰居之类众焉。世祖中兴，蠲除非常，修复旧祀，方<br /><br />&nbsp;&nbsp;&nbsp;&nbsp;之前事邈殊矣。尝闻儒言，三皇无文，结绳以治，自五帝始有书契。至于三王，<br /><br />&nbsp;&nbsp;&nbsp;&nbsp;俗化雕文，诈伪渐兴，始有印玺，以检奸萌，然犹未有金玉银铜之器也。自上皇<br /><br />&nbsp;&nbsp;&nbsp;&nbsp;以来封泰山者，至周七十二代。封者，谓封土为坛，柴祭告天，代兴成功也。<br /><br />&nbsp;&nbsp;&nbsp;&nbsp;《礼记》所谓“因名山升中于天”者也。易姓则改封者，著一代之始，明不相袭<br /><br />&nbsp;&nbsp;&nbsp;&nbsp;也。继世之王巡狩，则修封以祭而已。自秦始皇、孝武帝封泰山，本由好仙、信<br /><br />&nbsp;&nbsp;&nbsp;&nbsp;方士之言，造为石检印封之事也。所闻如此。虽诚天道难可度知，然其大较犹有<br /><br />&nbsp;&nbsp;&nbsp;&nbsp;本要。天道质诚，约而不费者也。故牲有犊，器用陶匏，殆将无事于检封之间，<br /><br />&nbsp;&nbsp;&nbsp;&nbsp;而乐难攻之石也。且唯封为改代，故曰岱宗。夏康、周宣，由废复兴，不闻改封。<br /><br />&nbsp;&nbsp;&nbsp;&nbsp;世祖欲因孝武故封，实继祖宗之道也。而梁松固争，以为必改。乃当夫既封之后，<br /><br />&nbsp;&nbsp;&nbsp;&nbsp;未有福，而松卒被诛死。虽罪由身，盖亦诬神之咎也。且帝王所以能大显于后者，<br /><br />&nbsp;&nbsp;&nbsp;&nbsp;实在其德加于民，不闻其在封矣。言天地者莫大于《易》，《易》无六宗在中之<br /><br />&nbsp;&nbsp;&nbsp;&nbsp;象。若信为天地四方所宗，是至大也。而比太社，又为失所，难以为诚矣！<br /><br />&nbsp;&nbsp;&nbsp;&nbsp;赞曰：天地郊，宗庙享祀，咸秩无文，山川具止。淫乃国紊，典惟皇纪。<br /><br />&nbsp;&nbsp;&nbsp;&nbsp;肇自盛敬，孰崖厥始？</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,272);">加入书签</a><a
                        href="271.html">上一页</a>&larr;<a href="index.html">返回列表</a>&rarr;<a
                            href="273.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "271.html"; var next_page = "273.html"; var index_page = "index.html"; var sortid = "9"; var article_id = "3"; var chapter_id = "272"; var articlename = "后汉书"; var chaptername = " 志第九 祭祀下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>