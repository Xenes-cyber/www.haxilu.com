<!DOCTYPE html>
<html>
<head>
<meta charset="gbk" />
<title>后汉书- 卷二十四 马援列传第十四-在线阅读-哈西文学网</title>
<meta name="keywords" content="范晔，后汉书， 卷二十四 马援列传第十四全文， 卷二十四 马援列传第十四在线阅读 哈西文学网" />
<meta name="description" content="哈西文学网提供范晔的后汉书  卷二十四 马援列传第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/189.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/189.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 马援列传第十四</h1>
            <div class="link xb">
                <a href="188.html">上一页</a>&larr;<a href="index.html">返回列表</a>&rarr;<a
                    href="190.html">下一页</a></div>			
            <div id="BookText">&nbsp;&nbsp;&nbsp;&nbsp;马援字文渊，扶风茂陵人也。其先赵奢为赵将，号曰马服君，子孙因为氏。<br /><br />&nbsp;&nbsp;&nbsp;&nbsp;武帝时，以吏二千石自邯郸徙焉。曾祖父通，以功封重合侯，坐兄何罗反，被诛，<br /><br />&nbsp;&nbsp;&nbsp;&nbsp;故援再世不显。援三兄况、余、员，并有才能，王莽时皆为二千石。<br /><br />&nbsp;&nbsp;&nbsp;&nbsp;援年十二而孤，少有大志，诸兄奇之。尝受《齐诗》，意不能守章句，乃辞<br /><br />&nbsp;&nbsp;&nbsp;&nbsp;况，欲就边郡田牧。况曰：“汝大才，当晚成。良工不示人以朴，且从所好。”<br /><br />&nbsp;&nbsp;&nbsp;&nbsp;会况卒，援行服期年，不离墓所；敬事寡嫂，不冠不入庐。后为郡督邮，送囚至<br /><br />&nbsp;&nbsp;&nbsp;&nbsp;司命府，囚有重罪，援哀而纵之，遂亡命北地。遇赦，因留牧畜，宾客多归附者，<br /><br />&nbsp;&nbsp;&nbsp;&nbsp;遂役属数百家。转游陇汉间，常谓宾客曰：“丈夫为志，穷当益坚，老当益壮。”<br /><br />&nbsp;&nbsp;&nbsp;&nbsp;因处田牧，至有牛、马、羊数千头，谷数万斛。既而叹曰：“凡殖货财产，贵其<br /><br />&nbsp;&nbsp;&nbsp;&nbsp;能施赈也，否则守钱虏耳。”乃尽散以班昆弟故旧，身衣羊裘皮裤。<br /><br />&nbsp;&nbsp;&nbsp;&nbsp;王莽末，四方兵起，莽从弟卫将军林广招雄俊，乃辟援及同县原涉为掾，荐<br /><br />&nbsp;&nbsp;&nbsp;&nbsp;之于莽。莽以涉为镇戎大尹，援为新成大尹。及莽败，援兄员时为增山连率，与<br /><br />&nbsp;&nbsp;&nbsp;&nbsp;援俱去郡，复避地凉州。世祖即位，员先诣洛阳，帝遣员复郡，卒于官。援因留<br /><br />&nbsp;&nbsp;&nbsp;&nbsp;西州，嚣隗甚敬重之，以援为绥德将军，与决筹策。<br /><br />&nbsp;&nbsp;&nbsp;&nbsp;是时，公孙述称帝于蜀，嚣使援往观之。援素与述同里\，相善，以为既至<br /><br />&nbsp;&nbsp;&nbsp;&nbsp;当握手欢如平生，而述盛陈陛卫，以延援入，交拜礼毕，使出就馆，更为援制都<br /><br />&nbsp;&nbsp;&nbsp;&nbsp;布单衣、交让冠，会百官于宗庙中，立旧交之位。述鸾旗旄骑，警跸就车，磬折<br /><br />&nbsp;&nbsp;&nbsp;&nbsp;而入，礼飨官属甚盛，欲授援以封侯大将军位。宾客皆乐留，援晓之曰：“天下<br /><br />&nbsp;&nbsp;&nbsp;&nbsp;雄雌未定，公孙不吐哺走迎国士，与图成败，反修饰边幅，如偶人形。此子何足<br /><br />&nbsp;&nbsp;&nbsp;&nbsp;久稽天下士乎！”因辞归，谓嚣曰：“子阳井底蛙耳，而妄自尊大，不如专意东<br /><br />&nbsp;&nbsp;&nbsp;&nbsp;方。”<br /><br />&nbsp;&nbsp;&nbsp;&nbsp;建武四年冬，嚣使援奉书洛阳。援至，引见于宣德殿。世祖笑谓援曰“卿遨<br /><br />&nbsp;&nbsp;&nbsp;&nbsp;游二帝间，今见卿，使人大惭。”援顿首辞谢，因曰：“当今之世，非独君择臣<br /><br />&nbsp;&nbsp;&nbsp;&nbsp;也，臣亦择君矣。臣与公孙述同县，少相善。臣前至蜀，述陛戟而后进臣。臣今<br /><br />&nbsp;&nbsp;&nbsp;&nbsp;远来，陛下何知非刺客奸人，而简易若是？”帝复笑曰：“卿非刺客，顾说客耳。”<br /><br />&nbsp;&nbsp;&nbsp;&nbsp;援曰：“天下反覆，盗名字者不可胜数。今见陛下，恢廓大度，同符高祖，乃知<br /><br />&nbsp;&nbsp;&nbsp;&nbsp;帝王自有真也。”帝甚壮之。援从南幸黎兵，转至东海。及还，以为待诏，使太<br /><br />&nbsp;&nbsp;&nbsp;&nbsp;中大夫来歙持节送援西归陇右。<br /><br />&nbsp;&nbsp;&nbsp;&nbsp;隗嚣与援共卧起，问以东方流言及京师得失。援说嚣曰：“前到朝廷，上引<br /><br />&nbsp;&nbsp;&nbsp;&nbsp;见数十，每接宴语，自夕至旦，才明勇略，非人敌也。且开心见诚，无所隐伏，<br /><br />&nbsp;&nbsp;&nbsp;&nbsp;阔达多大节，略与高帝同。经学博览，政事文辩，前世无比。”嚣曰：“卿谓何<br /><br />&nbsp;&nbsp;&nbsp;&nbsp;如高帝？”援曰：“不如也。高帝无可无不可；今上好吏事，动如节度，又不喜<br /><br />&nbsp;&nbsp;&nbsp;&nbsp;饮酒。”嚣意不怿，曰：“如卿言，反复胜邪？”然雅信援，故遂遣长子恂入质。<br /><br />&nbsp;&nbsp;&nbsp;&nbsp;援因将家属随恂归洛阳。居数月而无它职任。援以三辅地旷土沃，而所将宾客猥<br /><br />&nbsp;&nbsp;&nbsp;&nbsp;多，乃上书求屯田上林苑中，帝许之。<br /><br />&nbsp;&nbsp;&nbsp;&nbsp;会隗嚣用王元计，意更狐疑，援数以书记责譬于嚣，嚣怨援背己，得书增怒，<br /><br />&nbsp;&nbsp;&nbsp;&nbsp;其后遂发兵拒汉。援乃上疏曰：“臣援自念归身圣朝，奉事陛下，本无公辅一言<br /><br />&nbsp;&nbsp;&nbsp;&nbsp;之荐，左右为容之助。臣不自陈，陛下何因闻之。夫居前不能令人轾，居后不能<br /><br />&nbsp;&nbsp;&nbsp;&nbsp;令人轩，与人怨不能为人患，臣所耻也。故敢触冒罪忌，昧死陈诚。臣与隗嚣，<br /><br />&nbsp;&nbsp;&nbsp;&nbsp;本实交友。初，嚣遣臣东，谓臣曰：‘本欲为汉，愿足下往观之。于汝意可，即<br /><br />&nbsp;&nbsp;&nbsp;&nbsp;专心矣。’及臣还反，报以赤心，实欲导之于善，非敢谲以非义。而嚣自挟奸心，<br /><br />&nbsp;&nbsp;&nbsp;&nbsp;盗憎主人，怨毒之情遂归于臣。臣欲不言，则无以上闻。愿听诣行在所，极陈灭<br /><br />&nbsp;&nbsp;&nbsp;&nbsp;嚣之术，得空匈腹，申愚策，退就陇亩，死无所恨。”帝乃召援计事，援具言谋<br /><br />&nbsp;&nbsp;&nbsp;&nbsp;画。因使援将突骑五千，往来游说嚣将高峻、任禹之属，下及羌豪，为陈祸福，<br /><br />&nbsp;&nbsp;&nbsp;&nbsp;以离嚣支党。<br /><br />&nbsp;&nbsp;&nbsp;&nbsp;援又为书与嚣将杨广，使晓劝于嚣，曰：<br /><br />&nbsp;&nbsp;&nbsp;&nbsp;春卿无恙，前别冀南，寂无音驿。援间还长安。因留上林。窃见四海已定，<br /><br />&nbsp;&nbsp;&nbsp;&nbsp;兆民同情，而季孟闭拒背畔，为天下表的。常惧海内切齿，思相屠裂，故遗书恋<br /><br />&nbsp;&nbsp;&nbsp;&nbsp;恋，以致恻隐之计。乃闻季孟归罪于援，而纳王游翁谄邪之说，自谓函谷以西，<br /><br />&nbsp;&nbsp;&nbsp;&nbsp;举足可定，以今而观，竟何如邪？援间至河内，过存伯春，见其奴吉从西方还，<br /><br />&nbsp;&nbsp;&nbsp;&nbsp;说伯春小弟仲舒望见吉，欲问伯春无它否，竟不能言，晓夕号泣，婉转尘中。又<br /><br />&nbsp;&nbsp;&nbsp;&nbsp;说其家悲愁之状，不可言也。夫怨仇可刺不可毁，援闻之，不自知泣下也。援素<br /><br />&nbsp;&nbsp;&nbsp;&nbsp;知季孟孝爱，曾、闵不过。夫孝于其亲，岂不慈于其子？可有子抱三木，而跳梁<br /><br />&nbsp;&nbsp;&nbsp;&nbsp;妄作，自同分羹之事乎？季孟平生自言所以拥兵众者，欲以保全父母之国而完坟<br /><br />&nbsp;&nbsp;&nbsp;&nbsp;墓也，又言苟厚士大夫而已。而今所欲全者将破亡之，所欲完者，将毁伤之，所<br /><br />&nbsp;&nbsp;&nbsp;&nbsp;欲厚者将反薄之。季孟尝折愧子阳而不受其爵，今更共陆陆，欲往附之，将难为<br /><br />&nbsp;&nbsp;&nbsp;&nbsp;颜乎？若复责以重质，当安从得子主给是哉！往时子阳独欲以王相待，而春卿拒<br /><br />&nbsp;&nbsp;&nbsp;&nbsp;之；今者归老，更欲低头与小儿曹共槽枥而食，并肩侧身于怨家之朝乎？男儿溺<br /><br />&nbsp;&nbsp;&nbsp;&nbsp;死何伤而拘游哉！今国家待春卿意深，宜使牛孺卿与诸耆老大人共说季孟，若计<br /><br />&nbsp;&nbsp;&nbsp;&nbsp;画不从，真可引领去矣。前披舆地图，见天下郡国百有六所，奈何欲以区区二邦<br /><br />&nbsp;&nbsp;&nbsp;&nbsp;以当诸夏百有四乎？春卿事季孟，外有君臣之义，内有朋友之道。言君臣邪，固<br /><br />&nbsp;&nbsp;&nbsp;&nbsp;当谏争；语朋友邪，应有切磋。岂有知其无成，而但萎F咋舌，叉手从族乎？<br /><br />&nbsp;&nbsp;&nbsp;&nbsp;及今成计，殊尚善也；过是，欲少味矣。且来君叔天下信士，朝廷重之，其意依<br /><br />&nbsp;&nbsp;&nbsp;&nbsp;依，常独为西州言。援商朝廷，尤欲立信于此，必不负约。援不得久留，愿急赐<br /><br />&nbsp;&nbsp;&nbsp;&nbsp;报。<br /><br />&nbsp;&nbsp;&nbsp;&nbsp;广竟不答。<br /><br />&nbsp;&nbsp;&nbsp;&nbsp;八年，帝自西征嚣，至漆，诸将多以王师之重，不宜远入险阻，计茉ノ淳觥<br /><br />&nbsp;&nbsp;&nbsp;&nbsp;会召援，夜至，帝大喜，引入，具以群议质之。援因说隗嚣将帅有土崩之势，兵<br /><br />&nbsp;&nbsp;&nbsp;&nbsp;进有必破之状。又于帝前聚米为山谷，指画形势，开示众军所从道径往来，分析<br /><br />&nbsp;&nbsp;&nbsp;&nbsp;曲折，昭然可晓。帝曰：“虏在吾目中矣。”明旦，遂进军至第一，嚣众大溃。<br /><br />&nbsp;&nbsp;&nbsp;&nbsp;九年，拜援为太中大夫，副来歙监诸将平凉州。自王莽末，西羌寇边，遂入<br /><br />&nbsp;&nbsp;&nbsp;&nbsp;居塞内，金城属县多为虏有。来歙奏言陇西侵残，非马援莫能定。十一年夏，玺<br /><br />&nbsp;&nbsp;&nbsp;&nbsp;书拜援陇西太守。援乃发步骑三千人，击破先零羌于临氵兆，斩首数百级，获马、<br /><br />&nbsp;&nbsp;&nbsp;&nbsp;牛、羊万余头。守塞诸羌八千余人诣援降，诣种有数万，屯聚寇抄，拒浩隘。<br /><br />&nbsp;&nbsp;&nbsp;&nbsp;援与扬武将军马成击之。羌因将其妻子辎重移阻于允吾谷，援乃潜行间道，掩赴<br /><br />&nbsp;&nbsp;&nbsp;&nbsp;其营。羌大惊坏，复远徙唐翼谷中，援复追讨之。羌引精兵聚北山上，援陈军向<br /><br />&nbsp;&nbsp;&nbsp;&nbsp;山，而分遣数百骑绕袭其后，乘夜放火，击鼓叫噪，虏遂大溃，凡斩首千余级。<br /><br />&nbsp;&nbsp;&nbsp;&nbsp;援以兵少，不得穷追，收其谷粮畜产而还。援中矢贯胫，帝以玺书劳之，赐牛、<br /><br />&nbsp;&nbsp;&nbsp;&nbsp;羊数千头，援尽班诸宾客。<br /><br />&nbsp;&nbsp;&nbsp;&nbsp;是时，朝臣以金城破羌之西，涂远多寇，议欲弃之。援上言，破羌以西城多<br /><br />&nbsp;&nbsp;&nbsp;&nbsp;完牢，易可依固；其田土肥壤，灌溉流通。如令羌在湟中，则为害不休，不可弃<br /><br />&nbsp;&nbsp;&nbsp;&nbsp;也。帝然之，于是诏武威太守，令悉还金城客民。归者三千余口，使各反旧邑。<br /><br />&nbsp;&nbsp;&nbsp;&nbsp;援奏为置长吏，缮城郭，起坞候，开导水田，劝以耕牧，郡中乐业。又遣羌豪杨<br /><br />&nbsp;&nbsp;&nbsp;&nbsp;封譬说塞外羌，皆来和亲。又武都氐人背公孙述来降者，援皆上复其侯王君长，<br /><br />&nbsp;&nbsp;&nbsp;&nbsp;赐印绶，帝悉从之。乃罢马成军。<br /><br />&nbsp;&nbsp;&nbsp;&nbsp;十三年，武都参狼羌与塞外诸种为寇，杀长吏。援将四千余人击之，至氐道<br /><br />&nbsp;&nbsp;&nbsp;&nbsp;县，羌在山上，授军据便地，夺其水草，不与战，羌遂穷困，豪帅数十万户亡出<br /><br />&nbsp;&nbsp;&nbsp;&nbsp;塞，诸种万余人悉降，于是陇右清静。<br /><br />&nbsp;&nbsp;&nbsp;&nbsp;援务开恩信，宽以待下，任吏以职，但总大体而已。宾客故人，日满其门。<br /><br />&nbsp;&nbsp;&nbsp;&nbsp;诸曹时白外事，援辄曰：“此丞、掾之任，何足相烦。颇哀老子，使得遨游。若<br /><br />&nbsp;&nbsp;&nbsp;&nbsp;大姓侵小民，黠羌欲旅距，此乃太守事耳。”傍县尝有报仇者，吏民惊言羌反，<br /><br />&nbsp;&nbsp;&nbsp;&nbsp;百姓奔入城郭。狄道长诣门，请闭城发兵。援时与宾客饮，大笑曰：“烧虏何敢<br /><br />&nbsp;&nbsp;&nbsp;&nbsp;复犯我。晓狄道长归守寺舍，良怖急者，可床下伏。”后稍定，郡中服之。视事<br /><br />&nbsp;&nbsp;&nbsp;&nbsp;六年，征入为虎贲中郎将。<br /><br />&nbsp;&nbsp;&nbsp;&nbsp;初，援在陇西上书，言宜如旧铸五铢钱。事下三府，三府奏以为未可许，事<br /><br />&nbsp;&nbsp;&nbsp;&nbsp;遂寝。乃援还，从公府求得前奏，难十余条，乃随牒解释，更具表言。帝从之，<br /><br />&nbsp;&nbsp;&nbsp;&nbsp;天下赖其便。援自还京师，数被进见。为人明须发，眉目如画，闲于进对，尤善<br /><br />&nbsp;&nbsp;&nbsp;&nbsp;述前世行事。每言及三辅长者，下至闾里少年，皆可观听。自皇太子、诸王侍闻<br /><br />&nbsp;&nbsp;&nbsp;&nbsp;者，莫不属耳忘倦。又善兵策，帝常言“伏波论兵，与我意合”，每有所谋，未<br /><br />&nbsp;&nbsp;&nbsp;&nbsp;尝不用。<br /><br />&nbsp;&nbsp;&nbsp;&nbsp;初，卷人维汜，@言称神，有弟子数百人，坐伏诛。后其弟子李广等宣言<br /><br />&nbsp;&nbsp;&nbsp;&nbsp;汜神化不死，以诳惑百姓。十七年，遂共聚会徒党，攻没城，杀侯刘闵，<br /><br />&nbsp;&nbsp;&nbsp;&nbsp;自称“南岳大师”。遣谒者张宗将兵数千人讨之，复为广所败。于是使援发诸郡<br /><br />&nbsp;&nbsp;&nbsp;&nbsp;兵，合万余人，击破广等，斩之。<br /><br />&nbsp;&nbsp;&nbsp;&nbsp;又交n女子徵侧及女弟徵贰反，攻没其郡，九真、日南、合浦蛮夷皆应之，<br /><br />&nbsp;&nbsp;&nbsp;&nbsp;寇略岭外六十余城，侧自立为王。于是玺书拜援伏波将军，以扶乐侯刘隆为副，<br /><br />&nbsp;&nbsp;&nbsp;&nbsp;督楼船将军段志等南击交n。军至合浦而志病卒，诏援并将其兵。遂缘海而进，<br /><br />&nbsp;&nbsp;&nbsp;&nbsp;随山刊道千余里。十八年春，军至浪泊上，与贼战，破之，斩首数千级，降者万<br /><br />&nbsp;&nbsp;&nbsp;&nbsp;余人。援追徵侧等至禁G，数败之，贼遂散走。明年正月，斩徵侧、徵贰，传首<br /><br />&nbsp;&nbsp;&nbsp;&nbsp;洛阳。封援为新息侯，食邑三千户。援乃击牛酾酒，劳飨军士。从容谓官属曰：<br /><br />&nbsp;&nbsp;&nbsp;&nbsp;“吾从弟少游常哀吾慷慨多大志，曰：‘士生一世，但取衣食裁足，乘下泽车，<br /><br />&nbsp;&nbsp;&nbsp;&nbsp;御款段马，为郡掾史，守坟墓，乡里称善人，斯可矣。致求盈余，但自苦耳。’<br /><br />&nbsp;&nbsp;&nbsp;&nbsp;当吾在浪泊、西里间，虏未灭之时，下潦上雾，毒气重蒸，仰视飞鸢@@堕水中，<br /><br />&nbsp;&nbsp;&nbsp;&nbsp;卧念少游平生时语，何可得也！今赖士大夫之力，被蒙大恩，猥先诸君纡佩金紫，<br /><br />&nbsp;&nbsp;&nbsp;&nbsp;且喜且惭。”吏士皆伏称万岁。<br /><br />&nbsp;&nbsp;&nbsp;&nbsp;援将楼船大小二千余艘，战士二万余人，进击九真贼徵侧余党都羊等，自无<br /><br />&nbsp;&nbsp;&nbsp;&nbsp;功至居风，斩获五千余人，峤南悉平。援奏言西于县户有三万二千，远界去庭千<br /><br />&nbsp;&nbsp;&nbsp;&nbsp;余里，请分为封溪、望海二县，许之。援所过辄为郡县治城郭，穿渠灌溉，以利<br /><br />&nbsp;&nbsp;&nbsp;&nbsp;其民。条奏越律与汉律驳者十余事，与越人申明旧制以约束之，自后骆越奉行马<br /><br />&nbsp;&nbsp;&nbsp;&nbsp;将军故事。<br /><br />&nbsp;&nbsp;&nbsp;&nbsp;二十年秋，振旅还京师，军吏经瘴疫死者十四五。赐援兵车一乘，朝见位次<br /><br />&nbsp;&nbsp;&nbsp;&nbsp;九卿。<br /><br />&nbsp;&nbsp;&nbsp;&nbsp;援好骑，善别名马，于交n得骆越铜鼓，乃铸为马式，还上之。因表曰：<br /><br />&nbsp;&nbsp;&nbsp;&nbsp;“夫行天莫如龙，行地莫如马。马者甲兵之本。国之大用。安宁则以别尊卑之序，<br /><br />&nbsp;&nbsp;&nbsp;&nbsp;有变则以济远近之难。昔有骐骥，一日千里，伯乐见之，昭然不惑。近世有西河<br /><br />&nbsp;&nbsp;&nbsp;&nbsp;子舆，亦明相法。子舆传西河仪长孺，长孺传茂陵丁君都，君群传成纪杨子阿，<br /><br />&nbsp;&nbsp;&nbsp;&nbsp;臣援尝师事子阿，受相马骨法。考之于行事，辄有验效。臣愚以为传闻不如亲见，<br /><br />&nbsp;&nbsp;&nbsp;&nbsp;视景不如察形。今欲形之于生马，则骨法难备具，又不可传之于后。孝武皇帝时，<br /><br />&nbsp;&nbsp;&nbsp;&nbsp;善相马者东门京铸作铜马法献之，有诏立马于鲁班门外，则更名鲁班门曰金马门。<br /><br />&nbsp;&nbsp;&nbsp;&nbsp;臣谨依仪氏<革奇>，中帛氏口齿，谢氏唇G，丁氏身中，备此数家骨相以为法。”<br /><br />&nbsp;&nbsp;&nbsp;&nbsp;马高三尺五寸，围四尺五寸，有诏置于宣德殿下，以为名马式焉。<br /><br />&nbsp;&nbsp;&nbsp;&nbsp;初，援军还，将至，故人多迎劳之。平陵人孟冀，名有计谋，于坐贺援。援<br /><br />&nbsp;&nbsp;&nbsp;&nbsp;谓之曰：“吾望子有善言，反同众人邪？昔伏波将军路博德开置七郡，裁封数百<br /><br />&nbsp;&nbsp;&nbsp;&nbsp;户；今我微劳，猥飨大县，功薄赏厚，何以能长久乎？先生奚用相济？”冀曰：<br /><br />&nbsp;&nbsp;&nbsp;&nbsp;“愚不及。”援曰：“方今匈奴、乌桓尚扰北边，欲自请击之。男儿要当死于边<br /><br />&nbsp;&nbsp;&nbsp;&nbsp;野，以马革裹尸还葬耳，何能卧床上在儿女子手中邪！”冀曰：“谅为烈士，当<br /><br />&nbsp;&nbsp;&nbsp;&nbsp;如此矣。”<br /><br />&nbsp;&nbsp;&nbsp;&nbsp;还月余，会匈奴、乌桓寇扶风，援以三辅侵扰，园陵危逼，因请行，许之。<br /><br />&nbsp;&nbsp;&nbsp;&nbsp;自九月至京师，十二月复出屯襄国。诏百官祖道。援谓黄门郎梁松、窦固曰：<br /><br />&nbsp;&nbsp;&nbsp;&nbsp;“凡人为贵，当使可贱，如卿等欲不可复贱，居高坚自持，勉思鄙言。”松后果<br /><br />&nbsp;&nbsp;&nbsp;&nbsp;以贵满致灾，固亦几不免。<br /><br />&nbsp;&nbsp;&nbsp;&nbsp;明年秋，援乃将三千骑出高柳，行雁门、代郡、上谷障塞。乌桓候者见汉军<br /><br />&nbsp;&nbsp;&nbsp;&nbsp;至，虏遂散去，援无所得而还。<br /><br />&nbsp;&nbsp;&nbsp;&nbsp;援尝有疾，梁松来候之，独拜床下，援不答。松去后，诸子问曰：“梁伯孙<br /><br />&nbsp;&nbsp;&nbsp;&nbsp;帝婿，贵重朝廷，公卿已下莫不惮之，大人奈何独不为礼？”援曰：“我乃松父<br /><br />&nbsp;&nbsp;&nbsp;&nbsp;友也。虽贵，何得失其序乎？”松由是恨之。<br /><br />&nbsp;&nbsp;&nbsp;&nbsp;二十四年，武威将军刘尚击武陵五溪蛮夷，深入，军没，援因复请行。时年<br /><br />&nbsp;&nbsp;&nbsp;&nbsp;六十二，帝愍其老，未许之。援自请曰：“臣尚能披甲上马。”帝令试之。援据<br /><br />&nbsp;&nbsp;&nbsp;&nbsp;鞍顾眄，以示可用。帝笑曰：“瞿铄哉是翁也！”遂遣援率中郎将马武、耿舒、<br /><br />&nbsp;&nbsp;&nbsp;&nbsp;刘匡、孙永等，将十二郡募士及弛刑四万余人征五溪。援夜与送者诀，谓友人谓<br /><br />&nbsp;&nbsp;&nbsp;&nbsp;者杜衷唬骸拔崾芎穸鳎年迫余日索，常恐不得死国事。今获所愿，甘心瞑目，<br /><br />&nbsp;&nbsp;&nbsp;&nbsp;但畏长者家儿或在左右，或与从事，殊难得调，介介独恶是耳。”明年春，军至<br /><br />&nbsp;&nbsp;&nbsp;&nbsp;临乡，遇贼攻县，援迎击，破之，斩获二千余人，皆散走入竹林中。<br /><br />&nbsp;&nbsp;&nbsp;&nbsp;初，军次下隽，有两道可人，从壶头则路近而水，从充则涂夷而运远，帝<br /><br />&nbsp;&nbsp;&nbsp;&nbsp;初以为疑。及军至，耿舒欲从充道，援以为弃日费粮，不如进壶头，扼其喉咽，<br /><br />&nbsp;&nbsp;&nbsp;&nbsp;充贼自破。以事上之，帝从援策。<br /><br />&nbsp;&nbsp;&nbsp;&nbsp;三月，进营壶头。贼乘高守隘，水疾，船不得上。会暑甚，士卒多疫死，援<br /><br />&nbsp;&nbsp;&nbsp;&nbsp;亦中病，遂困，乃穿岸为室，以避炎气。贼每升险鼓噪，援辄曳足以观之，左右<br /><br />&nbsp;&nbsp;&nbsp;&nbsp;哀其壮意，莫不为之流涕。耿舒与兄好侯m书曰：“前舒上书当先击充，粮虽<br /><br />&nbsp;&nbsp;&nbsp;&nbsp;难运而兵马得用，军人数万争欲先奋。今壶头竟不得进，大众怫郁行死，诚可痛<br /><br />&nbsp;&nbsp;&nbsp;&nbsp;惜。前到临乡，贼无故自致，若夜击之，即可殄灭。伏波类西域贾胡，到一处辄<br /><br />&nbsp;&nbsp;&nbsp;&nbsp;止，以是失利。今果疾疫，皆如舒言。”m得书，奏之。帝乃使虎贲中郎将梁松<br /><br />&nbsp;&nbsp;&nbsp;&nbsp;乘驿责问援，因代监军。会援病卒，松宿怀不平，遂因事陷之。帝大怒，追收援<br /><br />&nbsp;&nbsp;&nbsp;&nbsp;新息侯印绶。<br /><br />&nbsp;&nbsp;&nbsp;&nbsp;初，兄子严、敦并喜讥议，而通轻侠客。援前在交n，还书诫之曰：“吾欲<br /><br />&nbsp;&nbsp;&nbsp;&nbsp;汝曹闻人过失，如闻父母之名，耳可得闻，口不可得言也。好论议人长短，妄是<br /><br />&nbsp;&nbsp;&nbsp;&nbsp;非正法，此吾所大恶也，宁死不愿闻子孙有此行也。汝曹知吾恶之甚矣，所以复<br /><br />&nbsp;&nbsp;&nbsp;&nbsp;言者，施衿结衤离，申父母之戒，欲使汝曹不忘之耳。龙伯高敦厚周慎，口无择<br /><br />&nbsp;&nbsp;&nbsp;&nbsp;言，谦约节俭，廉公有威，吾爱之重之，愿汝曹效之。杜季良豪侠好义，忧人之<br /><br />&nbsp;&nbsp;&nbsp;&nbsp;忧，乐人之乐，清浊无所失，父丧致客，数郡毕至，吾爱之重之，不愿汝曹效也。<br /><br />&nbsp;&nbsp;&nbsp;&nbsp;效伯高不得，犹为谨敕之士，所谓刻鹄不成尚类鹜者也。效季良不得，陷为天下<br /><br />&nbsp;&nbsp;&nbsp;&nbsp;轻薄子，所谓画虎不成反类狗者也。迄今季良尚未可知，郡将下车辄切齿，州郡<br /><br />&nbsp;&nbsp;&nbsp;&nbsp;以为言，吾常为寒心，是以不愿子孙效也。”季良名保，京兆人，时为越骑司马。<br /><br />&nbsp;&nbsp;&nbsp;&nbsp;保仇人上书，讼保“为行浮薄，乱群惑众，伏波将军万里还书以诫兄子，而梁松、<br /><br />&nbsp;&nbsp;&nbsp;&nbsp;窦固以之交结，将扇其轻伪，败乱诸夏”。书奏，帝召责松、固，以讼书及援诫<br /><br />&nbsp;&nbsp;&nbsp;&nbsp;书示之，松、固叩头流血，而得不罪。诏免保官。伯高名述，亦京兆人，为山都<br /><br />&nbsp;&nbsp;&nbsp;&nbsp;长，由此擢拜零陵太守。<br /><br />&nbsp;&nbsp;&nbsp;&nbsp;初，援在交n，常饵薏苡实，用能轻身省欲，以胜瘴气。南方薏苡实大，援<br /><br />&nbsp;&nbsp;&nbsp;&nbsp;欲以为种，军还，载之一车。时人以为南士珍怪，权贵皆望之。援时方有宠，故<br /><br />&nbsp;&nbsp;&nbsp;&nbsp;莫以闻。及卒后，有上书谮之者，以为前所载还，皆明珠文犀。马武与於陵侯侯<br /><br />&nbsp;&nbsp;&nbsp;&nbsp;昱等皆以章言其状，帝益怒。援妻孥惶惧，不敢以丧还旧茔，裁买城西数亩地槁<br /><br />&nbsp;&nbsp;&nbsp;&nbsp;葬而已。宾客故人莫敢吊会。严与援妻子草索相连，诣阙请罪。帝乃出松书以示<br /><br />&nbsp;&nbsp;&nbsp;&nbsp;之，方知所坐，上书诉冤，前后六上，辞甚哀切，然后得葬。<br /><br />&nbsp;&nbsp;&nbsp;&nbsp;又前云阳令同郡朱勃诣阙上书曰：<br /><br />&nbsp;&nbsp;&nbsp;&nbsp;臣闻王德圣政，不忘人之功，采其一美，不求备于众。故高祖赦蒯通而以王<br /><br />&nbsp;&nbsp;&nbsp;&nbsp;礼葬田横，大臣旷然，咸不自疑。夫大将在外，谗言在内，微过辄记，大功不计，<br /><br />&nbsp;&nbsp;&nbsp;&nbsp;诚为国之所慎也。故章邯畏口而奔楚，燕将据聊而不下。岂其甘心末规哉，悼巧<br /><br />&nbsp;&nbsp;&nbsp;&nbsp;言之伤类也。<br /><br />&nbsp;&nbsp;&nbsp;&nbsp;窃见故伏波将军新息侯马援，拔自西州，钦慕圣义，间关险难，触冒万死，<br /><br />&nbsp;&nbsp;&nbsp;&nbsp;孤立群贵之间，傍无一言之佐，驰深渊，入虎口，岂顾计哉！宁自知当要七郡之<br /><br />&nbsp;&nbsp;&nbsp;&nbsp;使，徼封侯之福邪？八年，车驾西讨隗嚣，国计狐疑，众营未集，援建宜进之策，<br /><br />&nbsp;&nbsp;&nbsp;&nbsp;卒破西州。及吴汉下陇，冀路断隔，惟独狄道为国坚守，士民饥困，寄命漏刻。<br /><br />&nbsp;&nbsp;&nbsp;&nbsp;援奉诏西使，镇慰边众，乃招集豪杰，晓诱羌戎，谋如涌泉，势如转规，遂救倒<br /><br />&nbsp;&nbsp;&nbsp;&nbsp;县之急，存几亡之城，兵全师进，因粮敌人，陇、冀略平，而独守空郡，兵动有<br /><br />&nbsp;&nbsp;&nbsp;&nbsp;功，师进辄克。铢锄先零，缘入山谷，猛怒力战，飞矢贯胫。又出征交n，土多<br /><br />&nbsp;&nbsp;&nbsp;&nbsp;瘴气，援与妻子生诀，无悔吝之心，遂斩灭徵侧，克平一州，间复南讨，立陷临<br /><br />&nbsp;&nbsp;&nbsp;&nbsp;乡，师已有业，未竟而死，吏士虽疫，援不独存。夫战或以久而立功，或以速而<br /><br />&nbsp;&nbsp;&nbsp;&nbsp;致败，深入未必为得，不进未必为非。人情岂乐久屯绝地，不生归哉！惟援得事<br /><br />&nbsp;&nbsp;&nbsp;&nbsp;朝廷二十二年，北出塞漠，南度江海，触冒害气，僵死军事，名灭爵绝，国土不<br /><br />&nbsp;&nbsp;&nbsp;&nbsp;传。海内不知其过，众庶未闻其毁，卒遇三夫之言，横被诬罔之谗，家属杜门，<br /><br />&nbsp;&nbsp;&nbsp;&nbsp;葬不归墓，怨隙并兴，宗亲怖栗。死者不能自列，生者莫为之讼，臣窃伤之。<br /><br />&nbsp;&nbsp;&nbsp;&nbsp;夫明主x于用赏，约于用刑。高祖尝与陈平金四万斤以间楚军，不问出入所<br /><br />&nbsp;&nbsp;&nbsp;&nbsp;为，岂复疑以钱谷间哉？夫操孔父之忠而不能自免于谗，此邹阳之所悲也。《诗》<br /><br />&nbsp;&nbsp;&nbsp;&nbsp;云：“取彼谗人，投畀豺虎。豺虎不食，投畀有北。有北不受，投畀有昊。”此<br /><br />&nbsp;&nbsp;&nbsp;&nbsp;言欲令上天而平其恶。惟陛下留思竖儒之言，无使功臣怀恨黄泉。臣闻《春秋》<br /><br />&nbsp;&nbsp;&nbsp;&nbsp;之义，罪以功除；圣王之祀，臣有五义。若援，所谓以死勤事者也。愿下公卿平<br /><br />&nbsp;&nbsp;&nbsp;&nbsp;援功罪，宜绝宜续，以厌海内之望。<br /><br />&nbsp;&nbsp;&nbsp;&nbsp;臣年已六十，常伏田里，窃感栾布哭彭越之义，冒陈悲愤，战栗阙庭。<br /><br />&nbsp;&nbsp;&nbsp;&nbsp;书奏，报，归田里。<br /><br />&nbsp;&nbsp;&nbsp;&nbsp;勃字叔阳，年十二能诵《诗》、《书》。常候援兄况。勃衣方领，能矩步。<br /><br />&nbsp;&nbsp;&nbsp;&nbsp;辞言娴雅，援裁知书，见之自失。况知其意，乃自酌酒慰援曰：“朱勃小器速成，<br /><br />&nbsp;&nbsp;&nbsp;&nbsp;智尽此耳，卒当从汝禀学，勿畏也。”朱勃未二十，右扶风请试守渭城宰，及援<br /><br />&nbsp;&nbsp;&nbsp;&nbsp;为将军，封侯，而勃位不过县令。援后虽贵，常待以旧恩而卑侮之，勃愈身自亲，<br /><br />&nbsp;&nbsp;&nbsp;&nbsp;及援遇谗，唯勃能终焉。肃宗即位，追赐勃子谷二千斛。<br /><br />&nbsp;&nbsp;&nbsp;&nbsp;初，援兄子婿王磐子石，王莽从兄平阿侯仁之子也。莽败，磐拥富资居故国，<br /><br />&nbsp;&nbsp;&nbsp;&nbsp;为人尚气节而爱土好施，有名江淮间，后游京师，与卫尉阴兴，大司空朱浮、齐<br /><br />&nbsp;&nbsp;&nbsp;&nbsp;王章共相友善。援谓姊子曹训曰：“王氏，废姓也。子石当屏居自守，而反游京<br /><br />&nbsp;&nbsp;&nbsp;&nbsp;师长者，用气自行，多所陵折，其败必也。”后岁余，磐果与司隶校尉苏邺、丁<br /><br />&nbsp;&nbsp;&nbsp;&nbsp;鸿事相连，坐死洛阳狱。而磐子肃复出入北宫及王侯邸第。援谓司马吕种曰；<br /><br />&nbsp;&nbsp;&nbsp;&nbsp;“建武之元，名为天下重开。自今以往，海内日当安耳。但忧国家诸子并壮，而<br /><br />&nbsp;&nbsp;&nbsp;&nbsp;旧防未立，若多通宾客，则大狱起矣。卿曹戒慎之！”及郭后薨，有上书者，以<br /><br />&nbsp;&nbsp;&nbsp;&nbsp;为肃等受诛之家，客因事生乱，虑致贯高、任章之变。帝怒，乃下郡县收捕诸王<br /><br />&nbsp;&nbsp;&nbsp;&nbsp;宾客，更相牵引，死者以千数。吕种亦豫其祸，临命叹曰：“马将军诚神人也！”<br /><br />&nbsp;&nbsp;&nbsp;&nbsp;永平初，援女立为皇后，显宗图画建武中名臣、列将于云台，以椒房故，独<br /><br />&nbsp;&nbsp;&nbsp;&nbsp;不及援。东平王苍观图，言于帝曰：“何故不画伏波将军像？”帝笑而不言。至<br /><br />&nbsp;&nbsp;&nbsp;&nbsp;十七年，援夫人卒，乃更修封树，起祠堂。<br /><br />&nbsp;&nbsp;&nbsp;&nbsp;建初三年，肃宗使五官中郎将持节追策，谥援曰忠成侯。<br /><br />&nbsp;&nbsp;&nbsp;&nbsp;四子：廖、防、光、客卿。<br /><br />&nbsp;&nbsp;&nbsp;&nbsp;客卿幼而歧嶷，年六岁，能应接诸公，专对宾客。尝有死罪亡命者来过，客<br /><br />&nbsp;&nbsp;&nbsp;&nbsp;卿逃匿不令人知。外若讷而内沈敏。援甚奇之，以为将相器，故以客卿字焉。援<br /><br />&nbsp;&nbsp;&nbsp;&nbsp;卒后，客卿亦夭没。<br /><br />&nbsp;&nbsp;&nbsp;&nbsp;论曰：马援腾声三辅，遨游二帝，及定节立谋，以干时主，将怀负鼎之愿，<br /><br />&nbsp;&nbsp;&nbsp;&nbsp;盖为千载之遇焉。然其戒人之祸，智矣，而不能自免于谗隙。岂功名之际，理固<br /><br />&nbsp;&nbsp;&nbsp;&nbsp;然乎？夫利不在身，以之谋事则智；虑不私己，以之断义必厉。诚能回观物之智<br /><br />&nbsp;&nbsp;&nbsp;&nbsp;而为反身之察，若施之于人则能恕，自鉴其情亦明矣。<br /><br />&nbsp;&nbsp;&nbsp;&nbsp;廖字敬平，少以父任为郎。明德皇后既立，拜廖为羽林左监、虎贲中郎将。<br /><br />&nbsp;&nbsp;&nbsp;&nbsp;显宗崩，受遗诏典掌门禁，遂代赵熹为卫尉，肃宗甚尊重之。<br /><br />&nbsp;&nbsp;&nbsp;&nbsp;时，皇太后躬履节俭，事从简约，廖虑美业难终，上疏长乐宫以劝成德政，<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣案前世诏令，以百姓不足，起于世尚奢靡，故元帝罢服官，成帝御浣衣，<br /><br />&nbsp;&nbsp;&nbsp;&nbsp;哀帝去乐府。然而侈费不息，至于衰乱者，百姓从行不从言也。夫改政移风，必<br /><br />&nbsp;&nbsp;&nbsp;&nbsp;有其本。传曰：“吴王好剑客，百姓多创瘢；楚王好细腰，宫中多饿死”。长安<br /><br />&nbsp;&nbsp;&nbsp;&nbsp;语曰：“城中好高髻，四方高一尺；城中好广眉，四方且半额；城中好大袖，四<br /><br />&nbsp;&nbsp;&nbsp;&nbsp;方全匹帛。”斯言如戏，有切事实。前下制度未几，后稍不行。虽或吏不奉法，<br /><br />&nbsp;&nbsp;&nbsp;&nbsp;良由慢起京师。今陛下躬服厚缯，斥去华饰，素简所安，发自圣性。此诚上合天<br /><br />&nbsp;&nbsp;&nbsp;&nbsp;心，下顺民望，浩大之福，莫尚于此。陛下既已得之自然，犹宜加以勉勖，法太<br /><br />&nbsp;&nbsp;&nbsp;&nbsp;宗之隆德，戒成、哀之不终。《易》曰：“不恒其德，或承之羞。”诚令斯事一<br /><br />&nbsp;&nbsp;&nbsp;&nbsp;竟，则四海诵德，声董天地，神明可通，金石可勒，而况于行仁心乎，况于行令<br /><br />&nbsp;&nbsp;&nbsp;&nbsp;乎！愿置章坐侧，以当瞽人夜诵之音。<br /><br />&nbsp;&nbsp;&nbsp;&nbsp;太后深纳之。朝廷大议。辄以询访。<br /><br />&nbsp;&nbsp;&nbsp;&nbsp;廖性质诚畏慎，不爱权势声名，尽心纳忠，不屑毁誉。有司连据旧典，奏封<br /><br />&nbsp;&nbsp;&nbsp;&nbsp;廖等，累让不得已，建初四年，遂受封为顺阳侯，以特进就第。每有赏赐，辄辞<br /><br />&nbsp;&nbsp;&nbsp;&nbsp;让不敢当，京师以是称之。<br /><br />&nbsp;&nbsp;&nbsp;&nbsp;子豫，为步兵校尉。太后崩后，马氏失势，廖性宽缓，不能教勒子孙，豫遂<br /><br />&nbsp;&nbsp;&nbsp;&nbsp;投书怨诽。又防、光奢侈，好树党与。八年，有司奏免豫，遣廖、防、光就封。<br /><br />&nbsp;&nbsp;&nbsp;&nbsp;豫随廖归国，考击物故。后诏还廖京师。永元四年，卒。和帝以廖先帝之舅，厚<br /><br />&nbsp;&nbsp;&nbsp;&nbsp;加R赙，使者吊祭，王主会丧，谥曰安侯。<br /><br />&nbsp;&nbsp;&nbsp;&nbsp;子遵嗣，徙封程乡侯。遵卒，无子，国除。元初三年，邓太后诏封廖孙度为<br /><br />&nbsp;&nbsp;&nbsp;&nbsp;颍阳侯。<br /><br />&nbsp;&nbsp;&nbsp;&nbsp;防字江平，永平十二年，与弟光俱为黄门侍郎。肃宗即位，拜防中郎将，稍<br /><br />&nbsp;&nbsp;&nbsp;&nbsp;迁城门校尉。<br /><br />&nbsp;&nbsp;&nbsp;&nbsp;建初二年，金城、陇西保塞羌皆反，拜防行车骑将军事，以长水校尉耿恭副，<br /><br />&nbsp;&nbsp;&nbsp;&nbsp;将北军五校兵及诸郡积射士三万人击之。军到冀，而羌豪布桥等围南部都尉于临<br /><br />&nbsp;&nbsp;&nbsp;&nbsp;洮。防欲救之，临洮道险，车骑不得方驾，防乃别使两司马将数百骑，分为前后<br /><br />&nbsp;&nbsp;&nbsp;&nbsp;军，去临洮十余里为大营，多树幡帜，扬言大兵旦当进。羌候见之，驰还言汉兵<br /><br />&nbsp;&nbsp;&nbsp;&nbsp;盛不可当。明旦遂鼓噪而前，羌虏惊走，因追击破之。斩首虏四千余人，遂解临<br /><br />&nbsp;&nbsp;&nbsp;&nbsp;洮围。防开以恩信，烧当种皆降，唯布桥等二万余人在临洮西南望曲谷。十二月，<br /><br />&nbsp;&nbsp;&nbsp;&nbsp;羌又败耿恭司马及陇西长史于和罗谷，死者数百人。明年春，防遣司马夏骏将五<br /><br />&nbsp;&nbsp;&nbsp;&nbsp;千人从大道向其前，潜遣司马马彭将五千人从间道冲其心腹，又令将兵长史李调<br /><br />&nbsp;&nbsp;&nbsp;&nbsp;等将四千人绕其西，三道俱击，复破之，斩获千余人，得牛、羊十余万头。羌退<br /><br />&nbsp;&nbsp;&nbsp;&nbsp;走，夏骏追之，反为所败。防乃引兵与战于索西，又破之。布桥迫急，将种人万<br /><br />&nbsp;&nbsp;&nbsp;&nbsp;余降。诏征防还，拜车骑将军，城门校尉如故。<br /><br />&nbsp;&nbsp;&nbsp;&nbsp;防贵宠最盛，与九卿绝席。光自越骑校尉迁执金吾。四年，封防颍阳侯，光<br /><br />&nbsp;&nbsp;&nbsp;&nbsp;为许侯，兄弟二人各六千户。防以显宗寝疾，入参医药，又平定西羌，增邑千三<br /><br />&nbsp;&nbsp;&nbsp;&nbsp;百五十户。屡上表让位，俱以特进就第。皇太后崩，明年，拜防光禄勋，光为卫<br /><br />&nbsp;&nbsp;&nbsp;&nbsp;尉。防数言政事，多见采用。是冬始施行十二月迎气乐，防所上也。子钜，为常<br /><br />&nbsp;&nbsp;&nbsp;&nbsp;从小侯。六年正月，以钜当冠，特拜为黄门侍郎。肃宗亲御章台下殿，陈鼎俎，<br /><br />&nbsp;&nbsp;&nbsp;&nbsp;自临冠之。明年，防复以病乞骸骨，诏赐故中山王田庐，以特进就第。<br /><br />&nbsp;&nbsp;&nbsp;&nbsp;防兄弟贵盛，奴婢各千人已上，资产巨亿，皆买京师膏腴美田。又大起第观，<br /><br />&nbsp;&nbsp;&nbsp;&nbsp;连阁临道，弥亘街路，多聚声乐，曲度比诸郊庙。宾客奔凑，四方毕至，京兆杜<br /><br />&nbsp;&nbsp;&nbsp;&nbsp;笃之徒数百人，常为食客，居门下。刺史、守、令多出其家。岁时赈给乡闾，故<br /><br />&nbsp;&nbsp;&nbsp;&nbsp;人莫不周洽。防又多牧马畜，赋敛羌胡。帝不喜之，数加谴敕，所以禁遏甚备，<br /><br />&nbsp;&nbsp;&nbsp;&nbsp;由是权势稍损，宾客亦衰。八年，因兄子豫怨谤事，有司奏防、光兄弟奢侈逾c，<br /><br />&nbsp;&nbsp;&nbsp;&nbsp;浊乱圣化，悉免就国。临上路，诏曰：“舅氏一门，俱就国封，四时陵庙无助祭<br /><br />&nbsp;&nbsp;&nbsp;&nbsp;先后者，朕甚伤之。其令许侯思愆田庐，有司勿复请，以尉朕《渭阳》之情。”<br /><br />&nbsp;&nbsp;&nbsp;&nbsp;光为人小心周密，丧母过哀，帝以是特亲爱之，乃复位特进。子康，黄门侍<br /><br />&nbsp;&nbsp;&nbsp;&nbsp;郎。永元二年，光为太仆，康为侍中。及窦宪诛，光坐与厚善，复免就封。后宪<br /><br />&nbsp;&nbsp;&nbsp;&nbsp;奴诬光与宪逆，自杀，家属归本郡。本郡复杀康，而防及寥子遵皆坐徙封丹阳。<br /><br />&nbsp;&nbsp;&nbsp;&nbsp;防为翟乡侯，租岁限三百万，不得臣吏民。防后以江南下湿，上书乞归本郡，和<br /><br />&nbsp;&nbsp;&nbsp;&nbsp;帝听之。十年，卒。<br /><br />&nbsp;&nbsp;&nbsp;&nbsp;子钜嗣，后为长水校尉。永初七年，邓太后诏诸马子孙还京师，随四时见会<br /><br />&nbsp;&nbsp;&nbsp;&nbsp;如故事，复绍封光子郎为合乡侯。<br /><br />&nbsp;&nbsp;&nbsp;&nbsp;严字威卿。父余。王莽时为杨州牧。严少孤，而好击剑，习骑射。后乃白援，<br /><br />&nbsp;&nbsp;&nbsp;&nbsp;从平原杨太伯讲学，专心坟典，能通《春秋左氏》，因览百家群言，遂交结英贤，<br /><br />&nbsp;&nbsp;&nbsp;&nbsp;京师大人咸器异之。仕郡督邮，援常与计议，委以家事。弟敦，字孺卿，亦知名。<br /><br />&nbsp;&nbsp;&nbsp;&nbsp;援卒后，严乃与敦俱归安陵，居钜下，三辅称其义行，号曰“钜下二卿”。<br /><br />&nbsp;&nbsp;&nbsp;&nbsp;明德皇后既立，严乃闭门自守，犹复虑致讥嫌，遂更徙北地，断绝宾客。永<br /><br />&nbsp;&nbsp;&nbsp;&nbsp;平十五年，皇后敕使移居洛阳。显宗召见，严进对闲雅，意甚异之，有诏留仁寿<br /><br />&nbsp;&nbsp;&nbsp;&nbsp;闼，与校书郎杜抚、班固等杂定《建武注记》。常与宗室近亲临邑侯刘复等论议<br /><br />&nbsp;&nbsp;&nbsp;&nbsp;政事，甚见宠幸。后拜将军长史，将北军五校士，羽林禁兵三千人，屯西河美稷，<br /><br />&nbsp;&nbsp;&nbsp;&nbsp;卫护南单于，听置司马、从事。牧守谒敬，同之将军。敕严过武库，祭蚩尤，帝<br /><br />&nbsp;&nbsp;&nbsp;&nbsp;亲御阿阁，观其士众，时人荣之。<br /><br />&nbsp;&nbsp;&nbsp;&nbsp;肃宗即位，征拜侍御史中丞，除子H为郎，令劝学省中。其冬，有日食之<br /><br />&nbsp;&nbsp;&nbsp;&nbsp;灾，严上封事曰：<br /><br />&nbsp;&nbsp;&nbsp;&nbsp;臣闻日者众阳之长，食者阴侵之征。《书》曰：“无旷庶官，天工人其代之。”<br /><br />&nbsp;&nbsp;&nbsp;&nbsp;言王者代天官人也。故考绩黜陟，以明褒贬。无功不黜，则阴盛陵阳。臣伏见方<br /><br />&nbsp;&nbsp;&nbsp;&nbsp;今刺史、太守专州典郡，不务奉事尽心为国，而司察偏阿，取与自己，同则举为<br /><br />&nbsp;&nbsp;&nbsp;&nbsp;尤异，异则中以刑法，不即垂头塞耳，采求财赂。今益州刺史朱T、杨州刺史倪<br /><br />&nbsp;&nbsp;&nbsp;&nbsp;说、凉州刺史尹业等，每行考事，辄有物故，又选举不实，曾无贬坐，是使臣下<br /><br />&nbsp;&nbsp;&nbsp;&nbsp;得作威福也。故事，州、郡所举上奏，司直察能否以惩虚实。今宜加防检，式遵<br /><br />&nbsp;&nbsp;&nbsp;&nbsp;前制。旧，丞相、御史亲治职事，唯丙吉以年老优游，不案吏罪，于是宰府习为<br /><br />&nbsp;&nbsp;&nbsp;&nbsp;常俗，更共罔养，以崇虚名，或未晓其职，便复迁徙，诚非建官赋禄之意。宜敕<br /><br />&nbsp;&nbsp;&nbsp;&nbsp;正百司，各责以事，州郡所举，必得其人。若不知言，裁以法令。传曰：“上德<br /><br />&nbsp;&nbsp;&nbsp;&nbsp;以宽服民，其次莫如猛。故火列则人望而畏之，水懦则入狎而玩之。为政者宽以<br /><br />&nbsp;&nbsp;&nbsp;&nbsp;济猛，猛以济宽。”如此，绥御有体，灾眚消矣。<br /><br />&nbsp;&nbsp;&nbsp;&nbsp;书奏，帝纳其言而免T等官。<br /><br />&nbsp;&nbsp;&nbsp;&nbsp;建初元年，迁五官中郎将，除三子为郎。严数荐达贤能，申解冤结，多见纳<br /><br />&nbsp;&nbsp;&nbsp;&nbsp;用。复以五官中郎将行长乐卫尉事。二年，拜陈留太守。严当之职，乃言于帝曰：<br /><br />&nbsp;&nbsp;&nbsp;&nbsp;“昔显亲侯窦固误先帝出兵西域，置伊吾卢屯，烦费无益。又窦勋受诛，其家不<br /><br />&nbsp;&nbsp;&nbsp;&nbsp;宜亲近京师。”是时，勋女为皇后，窦氏方宠，时有侧听严言者，以告窦宪兄弟，<br /><br />&nbsp;&nbsp;&nbsp;&nbsp;由是失权贵心。严下车，明赏罚，发奸慝，郡界清静。时京师讹言贼从东方来，<br /><br />&nbsp;&nbsp;&nbsp;&nbsp;百姓奔走，转相惊动，诸郡遑急，各以状闻。严察其虚妄，独不为备。诏书敕问，<br /><br />&nbsp;&nbsp;&nbsp;&nbsp;使驿系道，严固执无贼，后卒如言。典郡四年，坐与宗正刘轶、少府丁鸿等更相<br /><br />&nbsp;&nbsp;&nbsp;&nbsp;属托，征拜太中大夫；十余日，迁将作大匠。七年，复坐事免。后既为窦氏所忌，<br /><br />&nbsp;&nbsp;&nbsp;&nbsp;遂不复在位。及帝崩，窦太后临朝，严乃退居自守，训教子孙。永元十年，卒于<br /><br />&nbsp;&nbsp;&nbsp;&nbsp;家，时年八十二。<br /><br />&nbsp;&nbsp;&nbsp;&nbsp;弟敦，官至虎贲中郎将。严七子，唯续、融知名。续字季则，七岁能通《论<br /><br />&nbsp;&nbsp;&nbsp;&nbsp;语》，十三明《尚书》，十六治《诗》，博观群籍，善《九章算术》。顺帝时，<br /><br />&nbsp;&nbsp;&nbsp;&nbsp;为护羌校尉，迁度辽将军，所在有威恩称。融自有传。<br /><br />&nbsp;&nbsp;&nbsp;&nbsp;棱字伯威，援之族孙也。少孤，依从兄毅共居业，恩犹同产。毅卒无子，棱<br /><br />&nbsp;&nbsp;&nbsp;&nbsp;心丧三年。<br /><br />&nbsp;&nbsp;&nbsp;&nbsp;建初中，仕郡功曹，举孝廉。及马氏废，肃宗以棱行义，征拜谒者。章和元<br /><br />&nbsp;&nbsp;&nbsp;&nbsp;年，迁广陵太守。时谷贵民饥，奏罢盐官，以利百姓，赈贫赢，薄赋税，兴复陂<br /><br />&nbsp;&nbsp;&nbsp;&nbsp;湖，溉田二万余顷，吏民刻石颁之。永元二年，转汉阳太守，有威严称。大将军<br /><br />&nbsp;&nbsp;&nbsp;&nbsp;窦宪西屯武威，棱多奉军费，侵赋百姓，宪诛，坐抵罪。后数年，江湖多剧贼，<br /><br />&nbsp;&nbsp;&nbsp;&nbsp;以棱为丹阳太守。棱发兵掩击，皆禽灭之。转会稽太守，治亦有声。转河内太守。<br /><br />&nbsp;&nbsp;&nbsp;&nbsp;永初中，坐事抵罪，卒于家。<br /><br />&nbsp;&nbsp;&nbsp;&nbsp;赞曰：伏波好功，爰自冀、陇。南静骆越，西屠烧种。徂年已流，壮情方勇。<br /><br />&nbsp;&nbsp;&nbsp;&nbsp;明德既升，家祚以兴。廖乏三趣，防遂骄陵。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,189);">加入书签</a><a
                        href="188.html">上一页</a>&larr;<a href="index.html">返回列表</a>&rarr;<a
                            href="190.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188.html"; var next_page = "190.html"; var index_page = "index.html"; var sortid = "9"; var article_id = "3"; var chapter_id = "189"; var articlename = "后汉书"; var chaptername = " 卷二十四 马援列传第十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>