<!DOCTYPE html>
<html>
<head>
<meta charset="gbk" />
<title>后汉书- 卷三十六 郑范陈贾张列传第二十六-在线阅读-哈西文学网</title>
<meta name="keywords" content="范晔，后汉书， 卷三十六 郑范陈贾张列传第二十六全文， 卷三十六 郑范陈贾张列传第二十六在线阅读 哈西文学网" />
<meta name="description" content="哈西文学网提供范晔的后汉书  卷三十六 郑范陈贾张列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/203.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/203.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 郑范陈贾张列传第二十六</h1>
            <div class="link xb">
                <a href="202.html">上一页</a>&larr;<a href="index.html">返回列表</a>&rarr;<a
                    href="204.html">下一页</a></div>			
            <div id="BookText">&nbsp;&nbsp;&nbsp;&nbsp;郑兴字少赣，河南开封人也。少学《公羊春秋》。晚善《左氏传》，遂积精<br /><br />&nbsp;&nbsp;&nbsp;&nbsp;深思，通达其旨，同学者皆师之。天凤中，将门人从刘歆讲正大义，歆美兴才，<br /><br />&nbsp;&nbsp;&nbsp;&nbsp;使撰条例、章句、传诂，及校《三统历》。<br /><br />&nbsp;&nbsp;&nbsp;&nbsp;更始立，以司直李松行丞相事，先入长安，松以兴为长史，令还奉迎迁都。<br /><br />&nbsp;&nbsp;&nbsp;&nbsp;更始诸将皆山东人，咸劝留洛阳。兴说更始曰：“陛下起自荆楚，权政未施，一<br /><br />&nbsp;&nbsp;&nbsp;&nbsp;朝建号，而山西雄桀争诛王莽，开关郊迎者，何也？此天下同苦王氏虐政，而思<br /><br />&nbsp;&nbsp;&nbsp;&nbsp;高祖之旧德也。今久不抚之，臣恐百姓离心，盗贼复起矣。《春秋》书‘齐小白<br /><br />&nbsp;&nbsp;&nbsp;&nbsp;入齐’，不称侯，未朝庙故也。今议者欲先定赤眉而后入关，是不识其本而争其<br /><br />&nbsp;&nbsp;&nbsp;&nbsp;末，恐国家之守转在函谷，虽卧洛阳，庸得安枕乎？”更始曰：“朕西决矣。”<br /><br />&nbsp;&nbsp;&nbsp;&nbsp;拜兴为谏议大夫，使安集关西及朔方、凉、益三州，还拜凉州刺史。会天水有反<br /><br />&nbsp;&nbsp;&nbsp;&nbsp;者，攻杀郡守，兴坐免。<br /><br />&nbsp;&nbsp;&nbsp;&nbsp;时赤眉入关，东道不通，兴乃西归隗嚣，嚣虚心礼请，而兴耻为之屈，称疾<br /><br />&nbsp;&nbsp;&nbsp;&nbsp;不起。嚣矜己自饰，常以为西伯复作，乃与诸将议自立为王。兴闻而说嚣曰：<br /><br />&nbsp;&nbsp;&nbsp;&nbsp;“《春秋传》云：‘口不道忠信之言为嚣，耳不听五声之和为聋。’间者诸将集<br /><br />&nbsp;&nbsp;&nbsp;&nbsp;会，无乃不道忠信之言；大将军之听，无乃阿而不察乎？昔文王承积德之绪，加<br /><br />&nbsp;&nbsp;&nbsp;&nbsp;之以睿圣，三分天下，尚服事殷。及武王即位，八百诸侯不谋同会，皆曰‘纣可<br /><br />&nbsp;&nbsp;&nbsp;&nbsp;伐矣’，武王以未知天命，还兵待时。高祖征伐累年，犹以沛公行师。今令德虽<br /><br />&nbsp;&nbsp;&nbsp;&nbsp;明，世无宗周之祚，威略虽振，未有高祖之功，而欲举未可之事，昭速祸患，无<br /><br />&nbsp;&nbsp;&nbsp;&nbsp;乃不可乎？惟将军察之。”嚣竟不称王。后遂广置职位，以自尊高。兴复止嚣曰：<br /><br />&nbsp;&nbsp;&nbsp;&nbsp;“夫中郎将、太中大夫、使持节官皆王者之器，非人臣所当制也。孔子曰：‘惟<br /><br />&nbsp;&nbsp;&nbsp;&nbsp;器与名，不可以假人。’不可以假人者，亦不可以假于人也。无益于实，有损于<br /><br />&nbsp;&nbsp;&nbsp;&nbsp;名，非尊上之意也。”嚣病之而止。<br /><br />&nbsp;&nbsp;&nbsp;&nbsp;及嚣遣子恂入侍，将行，兴因恂求归葬父母，嚣不听而徙兴舍，益其秩礼。<br /><br />&nbsp;&nbsp;&nbsp;&nbsp;兴入见嚣曰：“前遭赤眉之乱，以将军僚旧，故敢归身明德。幸蒙覆载之恩，复<br /><br />&nbsp;&nbsp;&nbsp;&nbsp;得全其性命。兴闻事亲之道，生事之以礼，死葬之以礼，祭之以礼，奉以周旋，<br /><br />&nbsp;&nbsp;&nbsp;&nbsp;弗敢失坠。今为父母未葬，请乞骸骨，若以增秩徙舍，中更停留，是以亲为饵，<br /><br />&nbsp;&nbsp;&nbsp;&nbsp;无礼甚矣，将军焉用之！”嚣曰：“嚣将不足留故邪？”兴曰：“将军据七郡之<br /><br />&nbsp;&nbsp;&nbsp;&nbsp;地，拥羌胡之众，以戴本朝，德莫厚焉，威莫重焉。居则为专命之使，入必为鼎<br /><br />&nbsp;&nbsp;&nbsp;&nbsp;足之臣。兴，从俗者也，不敢深居屏处，因将军求进，不患不达，因将军求入，<br /><br />&nbsp;&nbsp;&nbsp;&nbsp;何患不亲，此兴之计不逆将军者也。兴业为父母请，不可以已，愿留妻子独归葬，<br /><br />&nbsp;&nbsp;&nbsp;&nbsp;将军又何猜焉？”嚣曰：“幸甚。”促为辨装，遂令与妻子俱东。时建武六年也。<br /><br />&nbsp;&nbsp;&nbsp;&nbsp;侍御史杜林先与兴同寓陇右，乃荐之曰：“窃见河南郑兴，执义坚固，敦悦<br /><br />&nbsp;&nbsp;&nbsp;&nbsp;《诗》、《书》，好古博物，见疑不惑，有公孙侨、观射父之德，宜侍帷幄，典<br /><br />&nbsp;&nbsp;&nbsp;&nbsp;职机密。昔张仲在周，燕冀宣王，而诗人悦喜。惟陛下留听少察，以助万分。”<br /><br />&nbsp;&nbsp;&nbsp;&nbsp;乃征为太中大夫。<br /><br />&nbsp;&nbsp;&nbsp;&nbsp;明年三月晦，日食。兴因上疏曰：<br /><br />&nbsp;&nbsp;&nbsp;&nbsp;《春秋》以天反时为灾，地反物为妖，人反德为乱，乱则妖灾生。往年以来，<br /><br />&nbsp;&nbsp;&nbsp;&nbsp;谪咎连见，意者执事颇有阙焉。案《春秋》‘昭公十七年夏六月甲戌朔，日有食<br /><br />&nbsp;&nbsp;&nbsp;&nbsp;之’。传曰：‘日过分而未至，三辰有灾，于是百官降物，君不举，避移时，乐<br /><br />&nbsp;&nbsp;&nbsp;&nbsp;奏鼓，祝用币，史用辞。’今孟夏，纯乾用事，阴气未作，其灾尤重。夫国无善<br /><br />&nbsp;&nbsp;&nbsp;&nbsp;政，则谪见日月，变咎之来，不可不慎，其要在因人之心，择人处位也。尧知鲧<br /><br />&nbsp;&nbsp;&nbsp;&nbsp;不可用而用之者，是屈己之明，因人之心也。齐桓反政而相管仲，晋文归国而任<br /><br />&nbsp;&nbsp;&nbsp;&nbsp;Se者，是不私其私，择人处位也。今公卿大夫多举渔阳太守郭晨纱笏究照撸<br /><br />&nbsp;&nbsp;&nbsp;&nbsp;而不以时定，道路流言，咸曰“朝廷欲用功臣”，功臣用则人位谬矣。愿陛下上<br /><br />&nbsp;&nbsp;&nbsp;&nbsp;师唐、虞，下览齐、晋，以成屈己从众之德，以济群臣让善之功。<br /><br />&nbsp;&nbsp;&nbsp;&nbsp;夫日月交会，数应在朔，而顷年日食，每多在晦。先时而合，皆月行疾也。<br /><br />&nbsp;&nbsp;&nbsp;&nbsp;日君象而月臣象，君亢急则臣下促迫，故行疾也。今年正月繁霜，自尔以来，率<br /><br />&nbsp;&nbsp;&nbsp;&nbsp;多寒日，此亦急咎之罚。天子贤圣之君，犹慈父之于孝子也。丁宁申戒，欲其反<br /><br />&nbsp;&nbsp;&nbsp;&nbsp;政，故灾变仍见，此乃国之福也。今陛下高明而群臣惶促，宜留思柔克之政，垂<br /><br />&nbsp;&nbsp;&nbsp;&nbsp;意《洪范》之法，博采广谋，纳群下之策。<br /><br />&nbsp;&nbsp;&nbsp;&nbsp;书奏，多有所纳。<br /><br />&nbsp;&nbsp;&nbsp;&nbsp;帝尝问兴郊祀事，曰：“吾欲以谶断之，何如？”兴对曰：“臣不为谶。”<br /><br />&nbsp;&nbsp;&nbsp;&nbsp;帝怒曰：“卿之不为谶，非之邪？”兴惶恐曰：“臣于书有所未学，而无所非也。”<br /><br />&nbsp;&nbsp;&nbsp;&nbsp;帝意乃解。兴数言政事，依经守义，文章温雅，然以不善谶故不能任。<br /><br />&nbsp;&nbsp;&nbsp;&nbsp;九年，使监征南、积弩营于津乡，会征南将军岑彭为刺客所杀，兴领其营，<br /><br />&nbsp;&nbsp;&nbsp;&nbsp;遂与大司马吴汉俱击公孙述。述死，诏兴留屯成都。顷之，侍御史举奏兴奉使私<br /><br />&nbsp;&nbsp;&nbsp;&nbsp;买奴婢，坐左转莲勺令。是时丧乱之余，郡县残荒，兴方欲筑城郭，修礼教以化<br /><br />&nbsp;&nbsp;&nbsp;&nbsp;之，会以事免。<br /><br />&nbsp;&nbsp;&nbsp;&nbsp;兴好古学，尤明《左氏》、《周官》，长于历数，自杜林、桓谭、卫宏之属，<br /><br />&nbsp;&nbsp;&nbsp;&nbsp;莫不斟酌焉。世言《左氏》者多祖于兴，而贾逵自传其父业，故有郑、贾之学。<br /><br />&nbsp;&nbsp;&nbsp;&nbsp;兴去莲勺，后遂不复仕，客授阌乡，三公连辟不肯应，卒于家。子众。<br /><br />&nbsp;&nbsp;&nbsp;&nbsp;众字仲师。年十二，从父受《左氏春秋》，精力于学，明《三统历》，作<br /><br />&nbsp;&nbsp;&nbsp;&nbsp;《春秋难记条例》，兼通《易》、《诗》，知名于世。建武中，皇太子及山阳王<br /><br />&nbsp;&nbsp;&nbsp;&nbsp;荆，因虎贲中郎将梁松以缣帛聘请众，欲为通义，引籍出入殿中。众谓松曰：<br /><br />&nbsp;&nbsp;&nbsp;&nbsp;“太子储君，无外交之义，汉有旧防，蕃王不宜私通宾客。”遂辞不受。松复风<br /><br />&nbsp;&nbsp;&nbsp;&nbsp;众以“长者意，不可逆”。众曰：“犯禁触罪，不如守正而死。”太子及荆闻而<br /><br />&nbsp;&nbsp;&nbsp;&nbsp;奇之，亦不强也。及梁氏事败，宾客多坐之，惟众不染于辞。<br /><br />&nbsp;&nbsp;&nbsp;&nbsp;永平初，辟司空府，以明经给事中，再迁越骑司马，复留给事中。是时北匈<br /><br />&nbsp;&nbsp;&nbsp;&nbsp;奴遣使求和亲。八年，显宗遣众持节使匈奴。众至北庭，虏欲令拜，众不为屈。<br /><br />&nbsp;&nbsp;&nbsp;&nbsp;单于大怒，围守闭之，不与水火，欲胁服众。众拔刀自誓，单于恐而止，乃更发<br /><br />&nbsp;&nbsp;&nbsp;&nbsp;使随众还京师。朝议复欲遣使报之，众上疏谏曰：“臣伏闻北单于所以要致汉使<br /><br />&nbsp;&nbsp;&nbsp;&nbsp;者，欲以离南单于之众，坚三十六国之心也。又当扬汉和亲，夸示邻敌，令西域<br /><br />&nbsp;&nbsp;&nbsp;&nbsp;欲归化者局促狐疑，怀土之人绝望中国耳。汉使既到，便偃蹇自信。若复遣之，<br /><br />&nbsp;&nbsp;&nbsp;&nbsp;虏必自谓得谋，其群臣驳议者不敢复言。如是，南庭动摇，乌桓有离心矣。南单<br /><br />&nbsp;&nbsp;&nbsp;&nbsp;于久居汉地，具知形势，万分离析，旋为边害。今幸有度辽之众扬威北垂，虽勿<br /><br />&nbsp;&nbsp;&nbsp;&nbsp;报答，不敢为患。”帝不从，复遣众。众因上言：“臣前奉使不为匈奴拜，单于<br /><br />&nbsp;&nbsp;&nbsp;&nbsp;恚恨，故遣兵围臣。今复衔命，必见陵折。臣诚不忍持大汉节对毡裘独拜。如令<br /><br />&nbsp;&nbsp;&nbsp;&nbsp;匈奴遂能服臣，将有损大汉之强。”帝不听，众不得已，既行，在路连上书固争<br /><br />&nbsp;&nbsp;&nbsp;&nbsp;之。诏切责众，追还系廷尉，会赦归家。<br /><br />&nbsp;&nbsp;&nbsp;&nbsp;其后帝见匈奴来者，问众与单于急礼之状，皆言匈奴中传众意气壮勇，虽苏<br /><br />&nbsp;&nbsp;&nbsp;&nbsp;武不过。乃复召众为军司马，使与虎贲中郎将马廖击车师。至敦煌，拜为中郎将，<br /><br />&nbsp;&nbsp;&nbsp;&nbsp;使护西域。会匈奴胁车师，围戊己校尉，众发兵救之。迁武威太守，谨修边备，<br /><br />&nbsp;&nbsp;&nbsp;&nbsp;虏不敢犯。迁左冯翊，政有名迹。<br /><br />&nbsp;&nbsp;&nbsp;&nbsp;建初六年，代邓彪为大司农。是时肃宗议复盐铁官，众谏以为不可。诏数切<br /><br />&nbsp;&nbsp;&nbsp;&nbsp;责，至被奏劾，众执之不移。帝不从，在位以清正称。其后受诏作《春秋删》十<br /><br />&nbsp;&nbsp;&nbsp;&nbsp;九篇。八年，卒官。<br /><br />&nbsp;&nbsp;&nbsp;&nbsp;子安世，亦传家业，为长乐，未央厩令。延光中，安帝废太子为济阴王，安<br /><br />&nbsp;&nbsp;&nbsp;&nbsp;世与太常桓焉、太仆来历等共正议谏争。及顺帝立，安世已卒，追赐钱、帛，除<br /><br />&nbsp;&nbsp;&nbsp;&nbsp;子亮为郎。众曾孙公业，自有传。<br /><br />&nbsp;&nbsp;&nbsp;&nbsp;范升字辩卿，代郡人也。少孤，依外家居。九岁通《论语》、《孝经》，及<br /><br />&nbsp;&nbsp;&nbsp;&nbsp;长，习《梁丘易》、《老子》，教授后生。<br /><br />&nbsp;&nbsp;&nbsp;&nbsp;王莽大司空王邑辟升为议曹史。时莽频发兵役，征赋繁兴，升乃奏记邑曰：<br /><br />&nbsp;&nbsp;&nbsp;&nbsp;“升闻子以人不间于其父母为孝，臣以下不非其君上为忠。今众人咸称朝圣，皆<br /><br />&nbsp;&nbsp;&nbsp;&nbsp;曰公明。盖明者无不见，圣者无不闻。今天下之事，昭昭于日月，震震于雷霆，<br /><br />&nbsp;&nbsp;&nbsp;&nbsp;而朝云不见，公云不闻，则元元焉所呼天？公以为是而不言，则过小矣；知而从<br /><br />&nbsp;&nbsp;&nbsp;&nbsp;令，则过大矣。二者于公无可以免，宜乎天下归怨于公矣。朝以远者不服为至念，<br /><br />&nbsp;&nbsp;&nbsp;&nbsp;升以近者不悦为重忧。今动与时戾，事与道反，驰鹜覆车之辙，探汤败事之后，<br /><br />&nbsp;&nbsp;&nbsp;&nbsp;后出益可怪，晚发愈可惧耳。方春岁首，而动发远役，藜藿不充，田荒不耕，谷<br /><br />&nbsp;&nbsp;&nbsp;&nbsp;价腾跃，斛至数千，吏人陷于汤火之中，非国家之人也。如此，则胡、貊守关，<br /><br />&nbsp;&nbsp;&nbsp;&nbsp;青、徐之寇在于帷帐矣。升有一言，可以解天下倒县，免元元之急，不可书传，<br /><br />&nbsp;&nbsp;&nbsp;&nbsp;愿蒙引见，极陈所怀。”邑虽然其言，而竟不用。升称病乞身，邑不听，令乘传<br /><br />&nbsp;&nbsp;&nbsp;&nbsp;使上党。升遂与汉兵会，因留不还。<br /><br />&nbsp;&nbsp;&nbsp;&nbsp;建武二年，光武征诣怀宫，拜议郎，迁博士，上疏让曰：“臣与博士梁恭、<br /><br />&nbsp;&nbsp;&nbsp;&nbsp;山阳太守吕羌俱修《梁丘易》。二臣年并耆艾，经学深明，而臣不以时退，与恭<br /><br />&nbsp;&nbsp;&nbsp;&nbsp;并立，深知羌学，又不能达，惭负二老，无颜于世。诵而不行，知而不言，不可<br /><br />&nbsp;&nbsp;&nbsp;&nbsp;开口以为人师，愿推博士以避恭、羌。”帝不许，然由是重之，数诏引见，每有<br /><br />&nbsp;&nbsp;&nbsp;&nbsp;大议，辄见访问。<br /><br />&nbsp;&nbsp;&nbsp;&nbsp;时，尚书令韩歆上疏，欲为《费氏易》、《左氏春秋》立博士，诏下其议。<br /><br />&nbsp;&nbsp;&nbsp;&nbsp;四年正月，朝公卿、大夫、博士，见于云台。帝曰：“范博士可前平说。”升起<br /><br />&nbsp;&nbsp;&nbsp;&nbsp;对曰：“《左氏》不祖孔子，而出于丘明，师徒相传，又无其人，且非先帝所存，<br /><br />&nbsp;&nbsp;&nbsp;&nbsp;无因得立。”遂与韩歆及太中大夫许淑等互相辩难，日中乃罢。升退而奏曰：<br /><br />&nbsp;&nbsp;&nbsp;&nbsp;臣闻主不稽古，无以承天；臣不述旧，无以奉君。陛下愍学微缺，劳心经艺，<br /><br />&nbsp;&nbsp;&nbsp;&nbsp;情存博闻，故异端竞进。近有司请置《京氏易》博士，群下执事，莫能据正。<br /><br />&nbsp;&nbsp;&nbsp;&nbsp;《京氏》既立，《费氏》怨望，《左氏春秋》复以比类，亦希置立。《京》、<br /><br />&nbsp;&nbsp;&nbsp;&nbsp;《费》已行，次复《高氏》，《春秋》之家，又有《驺》、《夹》。如今《左氏》、<br /><br />&nbsp;&nbsp;&nbsp;&nbsp;《费氏》得置博士，《高氏》、《驺》、《夹》，《五经》奇异，并复求立，各<br /><br />&nbsp;&nbsp;&nbsp;&nbsp;有所执，乖戾分争。从之则失道，不从则失人，将恐陛下必有厌倦之听。孔<br /><br />&nbsp;&nbsp;&nbsp;&nbsp;子曰：“博学约之，弗叛矣夫。”夫学而不约，必叛道也。颜渊曰：“博我以文，<br /><br />&nbsp;&nbsp;&nbsp;&nbsp;约我以礼。”孔子可谓知教，颜渊可谓善学矣。《老子》曰：“学道日损。”损<br /><br />&nbsp;&nbsp;&nbsp;&nbsp;犹约也。又曰：“绝学无忧。”绝末学也。今《费》、《左》二学，无有本师，<br /><br />&nbsp;&nbsp;&nbsp;&nbsp;而多反异，先帝前世，有疑于此，故《京氏》虽立，辄复见废。疑道不可由，疑<br /><br />&nbsp;&nbsp;&nbsp;&nbsp;事不可行。《诗》、《书》之作，其来已久。孔子尚周流游观，至于如命，自卫<br /><br />&nbsp;&nbsp;&nbsp;&nbsp;反鲁，乃正《雅》、《颂》。今陛下草创天下，纪纲未定，虽设学官，无有弟子，<br /><br />&nbsp;&nbsp;&nbsp;&nbsp;《诗》、《书》不讲，礼乐不修，奏立《左》、《费》，非政急务，孔子曰：<br /><br />&nbsp;&nbsp;&nbsp;&nbsp;“攻乎异端，斯害也已。”传曰：“闻疑传疑，闻信传信，而尧、舜之道存。”<br /><br />&nbsp;&nbsp;&nbsp;&nbsp;愿陛下疑先帝之所疑，信先帝之所信，以示反本，明不专已。天下之事所以异者，<br /><br />&nbsp;&nbsp;&nbsp;&nbsp;以不一本也。《易》曰：“天下之动，贞夫一也。”又曰：“正其本，万事理。”<br /><br />&nbsp;&nbsp;&nbsp;&nbsp;《五经》之本自孔子始，谨奏《左氏》之失凡十四事。<br /><br />&nbsp;&nbsp;&nbsp;&nbsp;时难者以太史公多引《左氏》，升又上太史公违戾《五经》，谬孔子言，及<br /><br />&nbsp;&nbsp;&nbsp;&nbsp;《左氏春秋》不可录三十一事。诏以下博士。<br /><br />&nbsp;&nbsp;&nbsp;&nbsp;后升为出妻所告，坐系，得出，还乡里。永平中，为聊城令，坐事免，卒于<br /><br />&nbsp;&nbsp;&nbsp;&nbsp;家。<br /><br />&nbsp;&nbsp;&nbsp;&nbsp;陈元字长孙，苍梧广信人也。父钦，习《左氏春秋》，事黎阳贾护，与刘歆<br /><br />&nbsp;&nbsp;&nbsp;&nbsp;同时而别自名家。王莽从钦受《左氏》学，以钦为厌难将军。元少传父业，<br /><br />&nbsp;&nbsp;&nbsp;&nbsp;为之训诂，锐精覃思，至不与乡里通。以父任为郎。<br /><br />&nbsp;&nbsp;&nbsp;&nbsp;建武初，元与桓谭、杜林、郑兴俱为学者所宗。时议欲立《左氏传》博士，<br /><br />&nbsp;&nbsp;&nbsp;&nbsp;范升奏以为《左氏》浅末，不宜立。元闻之，乃诣阙上疏曰：<br /><br />&nbsp;&nbsp;&nbsp;&nbsp;陛下拨乱反正，文武并用，深愍经艺谬杂，真伪错乱，每临朝日，辄延群臣<br /><br />&nbsp;&nbsp;&nbsp;&nbsp;讲论圣道。知丘明至贤，亲受孔子，而《公羊》、《Y梁》传闻于后世，故诏立<br /><br />&nbsp;&nbsp;&nbsp;&nbsp;《左氏》，博询可否，示不专已，尽之群下也。今论者沉溺所习，玩守旧闻，固<br /><br />&nbsp;&nbsp;&nbsp;&nbsp;执虚言传受之辞，以非亲见实事之道。《左氏》孤学少与，遂为异家之所复冒。<br /><br />&nbsp;&nbsp;&nbsp;&nbsp;夫至音不合众听，故伯牙绝弦；至宝不同众好，故卞和泣血。仲尼圣德，而不容<br /><br />&nbsp;&nbsp;&nbsp;&nbsp;于世，况于竹帛余文，其为雷同者所排，固其宜也。非陛下至明，孰能察之！<br /><br />&nbsp;&nbsp;&nbsp;&nbsp;臣元窃见博士范升等所议奏《左氏春秋》不可立，及太史公违戾凡四十五事。<br /><br />&nbsp;&nbsp;&nbsp;&nbsp;案升等所言，前后相违，皆断截小文，r黩微辞，以年数小差，掇为巨谬，<br /><br />&nbsp;&nbsp;&nbsp;&nbsp;遗脱纤微，指为大尤。抉瑕`衅，掩其弘美，所谓“小辩破言，小言破道”者也。<br /><br />&nbsp;&nbsp;&nbsp;&nbsp;升等又曰：“先帝不以《左氏》为经，故不置博士，后主所宜因袭。”臣愚以为<br /><br />&nbsp;&nbsp;&nbsp;&nbsp;若先帝所行而后主必行者，则盘庚不当迁于殷，周公不当营洛邑，陛下不当都山<br /><br />&nbsp;&nbsp;&nbsp;&nbsp;东也。往者，孝武皇帝好《公羊》，卫太子好《Y梁》，有诏诏太子受《公羊》，<br /><br />&nbsp;&nbsp;&nbsp;&nbsp;不得受《Y梁》，孝宣皇帝在人间时，闻卫太子好《Y梁》，于是独学之。及即<br /><br />&nbsp;&nbsp;&nbsp;&nbsp;位，为石渠论而《Y梁氏》兴，至今与《公羊》并存。此先帝后帝各有所立，不<br /><br />&nbsp;&nbsp;&nbsp;&nbsp;必其相因也。孔子曰，纯，俭，吾从众；至于拜下，则违之。夫明者独见，不惑<br /><br />&nbsp;&nbsp;&nbsp;&nbsp;于朱紫，听者独闻，不谬于清浊，故离朱不为巧眩移目，师旷不为新声易耳。方<br /><br />&nbsp;&nbsp;&nbsp;&nbsp;今干戈少弭，戎事略戢，留思圣艺，眷顾儒雅，采孔子拜下之义，卒渊圣独见之<br /><br />&nbsp;&nbsp;&nbsp;&nbsp;旨，分明白黑，建立《左氏》，解释先圣之积结，洮汰学者之累惑，使基业垂于<br /><br />&nbsp;&nbsp;&nbsp;&nbsp;万世，后进无复狐疑，则天下幸甚。<br /><br />&nbsp;&nbsp;&nbsp;&nbsp;臣元愚鄙，尝传师言。如得以褐衣召见，俯伏庭下，诵孔氏之正道，理丘明<br /><br />&nbsp;&nbsp;&nbsp;&nbsp;之宿冤；若辞不合经，事不稽古，退就重诛，虽死之日，生之年也。<br /><br />&nbsp;&nbsp;&nbsp;&nbsp;书奏，下其议，范升复与元相辩难，凡十余上。帝卒立《左氏》学，太常选<br /><br />&nbsp;&nbsp;&nbsp;&nbsp;博士四人，元为第一。帝以元新忿争，乃用其次司隶从事李封，于是诸儒以《左<br /><br />&nbsp;&nbsp;&nbsp;&nbsp;氏》之立，论议哗，自公卿以下，数廷争之。会封病卒，《左氏》复废。<br /><br />&nbsp;&nbsp;&nbsp;&nbsp;元以才高著名，辟司空李通府。时，大司农江冯上言，宜令司隶校尉督察三<br /><br />&nbsp;&nbsp;&nbsp;&nbsp;公。事下三府。元上疏曰：<br /><br />&nbsp;&nbsp;&nbsp;&nbsp;臣闻师臣者帝，宾臣者霸。故武王以太公为师，齐桓以夷吾为仲父。孔子曰：<br /><br />&nbsp;&nbsp;&nbsp;&nbsp;“百官总己听于冢宰。”近则高帝优相国之礼，太宗假宰辅之权。及亡新王莽，<br /><br />&nbsp;&nbsp;&nbsp;&nbsp;遭汉中衰，专操国柄，以偷天下，况已自喻，不信群臣。夺公辅之任，损宰相之<br /><br />&nbsp;&nbsp;&nbsp;&nbsp;威，以刺举为明，徼讦为直。至乃陪仆告其君长，子弟变其父兄，罔密法峻，大<br /><br />&nbsp;&nbsp;&nbsp;&nbsp;臣无所措手足。然不能禁董忠之谋，身为世戮。故人君患在自骄，不患骄臣；失<br /><br />&nbsp;&nbsp;&nbsp;&nbsp;在自任，不在任人。是以文王有日昊之劳，周公执吐握之恭，不闻其崇刺举，务<br /><br />&nbsp;&nbsp;&nbsp;&nbsp;督察也。方今四方尚扰，天下未一，百姓观听，咸张耳目。陛下宜修文武之圣典，<br /><br />&nbsp;&nbsp;&nbsp;&nbsp;袭祖宗之遗德，劳心下士，屈节待贤，诚不宜使有司察公辅之名。<br /><br />&nbsp;&nbsp;&nbsp;&nbsp;帝从之，宣下其议。<br /><br />&nbsp;&nbsp;&nbsp;&nbsp;李通罢，元后复辟司徒欧阳歙府，数陈当世便事、郊庙之礼，帝不能用。以<br /><br />&nbsp;&nbsp;&nbsp;&nbsp;病去，年老，卒于家。子坚卿，有文章。<br /><br />&nbsp;&nbsp;&nbsp;&nbsp;贾逵字景伯，扶风平陵人也。九世祖谊，文帝时为梁王太傅。曾祖父光，为<br /><br />&nbsp;&nbsp;&nbsp;&nbsp;常山太守，宣帝时以吏二千石自洛阳徙焉。父徽，从刘歆受《左氏春秋》，兼习<br /><br />&nbsp;&nbsp;&nbsp;&nbsp;《国语》、《周官》，又受《古文尚书》于涂粒学《毛诗》于谢曼卿，作《左<br /><br />&nbsp;&nbsp;&nbsp;&nbsp;氏条例》二十一篇。<br /><br />&nbsp;&nbsp;&nbsp;&nbsp;逵悉传父业，弱冠能诵《左氏传》及《五经》本文，以《大夏侯尚书》教授，<br /><br />&nbsp;&nbsp;&nbsp;&nbsp;虽为古学，兼通五家《Y梁》之说。自为儿童，常在太学，不通人间事。身长八<br /><br />&nbsp;&nbsp;&nbsp;&nbsp;尺二寸，诸儒为之语曰：“问事不休贾长头。”性恺悌，多智思，m傥有大节。<br /><br />&nbsp;&nbsp;&nbsp;&nbsp;尤明《左氏传》、《国语》，为之《解诂》五十一篇，永平中，上疏献之。显宗<br /><br />&nbsp;&nbsp;&nbsp;&nbsp;重其书，写藏秘馆。<br /><br />&nbsp;&nbsp;&nbsp;&nbsp;时，有神雀集宫殿宫府，冠羽有五采色，帝异之，以问临邑侯刘复，复不能<br /><br />&nbsp;&nbsp;&nbsp;&nbsp;对，荐逵博物多识，帝乃召见逵，问之。对曰：“昔武王终父之业，N|在岐，<br /><br />&nbsp;&nbsp;&nbsp;&nbsp;宣帝威怀戎狄，神雀仍集，此胡降之征也。”帝敕兰台给笔札，使用《神雀颂》，<br /><br />&nbsp;&nbsp;&nbsp;&nbsp;拜为郎，与班固并校秘书，应对左右。<br /><br />&nbsp;&nbsp;&nbsp;&nbsp;肃宗立，降意儒术，特好《古文尚书》、《左氏传》。建初元年，诏逵入讲<br /><br />&nbsp;&nbsp;&nbsp;&nbsp;北宫白虎观、南宫云台。帝善逵说，使发出《左氏传》大义长于二传者。逵于是<br /><br />&nbsp;&nbsp;&nbsp;&nbsp;具条奏之曰：<br /><br />&nbsp;&nbsp;&nbsp;&nbsp;臣谨`出《左氏》三十七事尤著明者，斯皆君臣之正义，父子之纪纲。其余<br /><br />&nbsp;&nbsp;&nbsp;&nbsp;同《公羊》者什有七八，或文简小异，无害大体。至于祭仲、纪季、伍子胥、叔<br /><br />&nbsp;&nbsp;&nbsp;&nbsp;术之属，《左氏》义深于君父，《公羊》多任于权变，其相殊绝，固以甚远，而<br /><br />&nbsp;&nbsp;&nbsp;&nbsp;冤抑积久，莫肯分明。<br /><br />&nbsp;&nbsp;&nbsp;&nbsp;臣以永平中上言《左氏》与图谶合者，先帝不遗刍荛，省纳臣言，写其传诂，<br /><br />&nbsp;&nbsp;&nbsp;&nbsp;藏之秘书。建平中，侍中刘歆欲立《左氏》，不先暴论大义，而轻移太常，恃其<br /><br />&nbsp;&nbsp;&nbsp;&nbsp;义长，诋挫诸儒，诸儒内怀不服，相与排之。孝哀皇帝重逆众心，故出歆为河内<br /><br />&nbsp;&nbsp;&nbsp;&nbsp;太守。从是攻击《左氏》，遂为重仇。至光武皇帝，奋独见之明，兴立《左氏》、<br /><br />&nbsp;&nbsp;&nbsp;&nbsp;《Y梁》，会二家先师不晓图谶，故令中道而废。凡所以存先王之道者，要在安<br /><br />&nbsp;&nbsp;&nbsp;&nbsp;上理民也。今《左氏》崇君父，卑臣子，强干弱枝，劝善戒善，至明至切，至直<br /><br />&nbsp;&nbsp;&nbsp;&nbsp;至顺。且三代异物，损益随时，故先帝博观异家，各有所采。《易》有施、孟，<br /><br />&nbsp;&nbsp;&nbsp;&nbsp;复立梁丘，《尚书》欧阳，复有大小夏侯，今三传之异亦犹是也。又《五经》家<br /><br />&nbsp;&nbsp;&nbsp;&nbsp;皆无以证图谶明刘氏为尧后者，而《左氏》独有明文。《五经》家皆言颛顼代黄<br /><br />&nbsp;&nbsp;&nbsp;&nbsp;帝，而尧不得为火德。《左氏》以为少昊代黄帝，即图谶所谓帝宣也。如令尧不<br /><br />&nbsp;&nbsp;&nbsp;&nbsp;得为火，则汉不得为赤。其所发明，补益实多。<br /><br />&nbsp;&nbsp;&nbsp;&nbsp;陛下通天然之明，建大圣之本，改元正历，垂万世则，是以麟凤百数，嘉瑞<br /><br />&nbsp;&nbsp;&nbsp;&nbsp;杂e。犹朝夕恪勤，游情《六艺》，研机综微，靡不审核。若复留意废学，以广<br /><br />&nbsp;&nbsp;&nbsp;&nbsp;圣见，庶几无所遗失矣。<br /><br />&nbsp;&nbsp;&nbsp;&nbsp;书奏，帝嘉之，赐布五百匹，衣一袭，令逵自选《公羊》严、颜诸生高才者<br /><br />&nbsp;&nbsp;&nbsp;&nbsp;二十人，教以《左氏》，与简纸经传各一通。<br /><br />&nbsp;&nbsp;&nbsp;&nbsp;逵母常有疾，帝欲加赐，以校书例多，特以钱二十万，使颍阳侯马防与之。<br /><br />&nbsp;&nbsp;&nbsp;&nbsp;谓防曰：“贾逵母病，此子无人事于外，屡空则从孤竹之子于首阳山矣。”<br /><br />&nbsp;&nbsp;&nbsp;&nbsp;逵数为帝言《古文尚书》与经传《尔雅》诂训相应，诏令撰《欧阳》、《大<br /><br />&nbsp;&nbsp;&nbsp;&nbsp;小夏侯尚书古文》同异。逵集为三卷，帝善之。复令撰《齐》、《鲁》、《韩诗》<br /><br />&nbsp;&nbsp;&nbsp;&nbsp;与《毛氏》异同。并作《周官解故》。迁逵为卫士令。八年，乃诏诸儒各选高才<br /><br />&nbsp;&nbsp;&nbsp;&nbsp;生，受《左氏》、《Y梁春秋》、《古文尚书》、《毛诗》，由是四经遂行于世。<br /><br />&nbsp;&nbsp;&nbsp;&nbsp;皆拜逵所选弟子及门生为千乘王国郎，朝夕受业黄门署，学者皆欣欣羡慕焉。<br /><br />&nbsp;&nbsp;&nbsp;&nbsp;和帝即位，永元三年，以逵为左中郎将。八年，复为侍中，领骑都尉。内备<br /><br />&nbsp;&nbsp;&nbsp;&nbsp;帷幄，兼领秘书近署，甚见信用。<br /><br />&nbsp;&nbsp;&nbsp;&nbsp;逵荐东莱司马均、陈国汝郁，帝即征之，并蒙优礼。均字少宾，安贫好学，<br /><br />&nbsp;&nbsp;&nbsp;&nbsp;隐居教授，不应辟命。信诚行乎州里，乡人有所计争，辄令祝少宾，不直者终无<br /><br />&nbsp;&nbsp;&nbsp;&nbsp;敢言。位至侍中，以老病乞身，帝赐以大夫禄，归乡里。都字叔异，性仁孝，及<br /><br />&nbsp;&nbsp;&nbsp;&nbsp;亲殁，遂隐处山泽。后累迁为鲁相，以德教化，百姓称之，流人归者八九千户。<br /><br />&nbsp;&nbsp;&nbsp;&nbsp;逵所著经传义诂及论难百余万言，又作诗、颂、诔、书、连珠、酒令凡九篇，<br /><br />&nbsp;&nbsp;&nbsp;&nbsp;学者宗之，后世称为通儒。然不修小节，当世以此颇讥焉，故不至大官。永元十<br /><br />&nbsp;&nbsp;&nbsp;&nbsp;三年卒，时年七十二。朝廷愍惜，除两子为太子舍人。<br /><br />&nbsp;&nbsp;&nbsp;&nbsp;论曰：郑、贾之学，行乎数百年中，遂为诸儒宗，亦徒有以焉尔。桓谭以不<br /><br />&nbsp;&nbsp;&nbsp;&nbsp;善谶流亡，郑兴以逊辞仅免，贾逵能附会文致，最差贵显。世主以此论学，悲矣<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;张霸字伯饶，蜀郡成都人也。年数岁而知孝让，虽出入饮食，自然合礼，乡<br /><br />&nbsp;&nbsp;&nbsp;&nbsp;人号为“张曾子”。七岁通《春秋》，复欲进余经，父母曰：“汝小未能也”，<br /><br />&nbsp;&nbsp;&nbsp;&nbsp;霸曰“我饶为之”，故字曰“饶”焉。<br /><br />&nbsp;&nbsp;&nbsp;&nbsp;后就长水校尉樊受《严氏公羊春秋》，遂博览《五经》。诸生孙林、刘固、<br /><br />&nbsp;&nbsp;&nbsp;&nbsp;段著等慕之，各市宅其傍，以就学焉。<br /><br />&nbsp;&nbsp;&nbsp;&nbsp;举孝廉光禄主事，稍迁，永元中为会稽太守，表用郡人处士顾奉、公孙松等。<br /><br />&nbsp;&nbsp;&nbsp;&nbsp;奉后为颍川太守，松为司隶校尉，并有名称。其余有业行者，皆见擢用。郡中争<br /><br />&nbsp;&nbsp;&nbsp;&nbsp;厉志节，习经者以千数，道路但闻诵声<br /><br />&nbsp;&nbsp;&nbsp;&nbsp;初，霸以樊删《严氏春秋》犹多繁辞，乃减定为二十万言，更名《张氏学》。<br /><br />&nbsp;&nbsp;&nbsp;&nbsp;霸始到越，贼未解，郡界不宁，乃移书开购，明用信赏，贼遂束手归附，不<br /><br />&nbsp;&nbsp;&nbsp;&nbsp;烦士卒之力。童谣曰：“弃我戟，捐我矛，盗贼尽，吏皆休。”视事三年，谓掾<br /><br />&nbsp;&nbsp;&nbsp;&nbsp;史曰：“太守起自孤生，致位郡守。盖日中则移，月满则亏。老氏有言：‘知足<br /><br />&nbsp;&nbsp;&nbsp;&nbsp;不辱。’”遂上病。<br /><br />&nbsp;&nbsp;&nbsp;&nbsp;后征，四迁为侍中。时皇后兄虎贲中郎将邓骘，当朝贵盛，闻霸名行，欲与<br /><br />&nbsp;&nbsp;&nbsp;&nbsp;为交，霸逡巡不答，众人笑其不识时务。后当为五更，会疾卒，年七十。遗赖诸<br /><br />&nbsp;&nbsp;&nbsp;&nbsp;子曰：“昔延州使齐，子死嬴、博，因坎路侧，遂以葬焉。今蜀道阻远，不宜归<br /><br />&nbsp;&nbsp;&nbsp;&nbsp;茔，可止此葬，足藏发齿而已。务遵速朽，副我本心。人生一世，但当畏敬于人，<br /><br />&nbsp;&nbsp;&nbsp;&nbsp;若不善加己，直为受之。”诸子承命，葬于河南梁县，因遂家焉。将作大匠翟T<br /><br />&nbsp;&nbsp;&nbsp;&nbsp;等与诸儒门人追录本行，谥曰宪文。中子楷。<br /><br />&nbsp;&nbsp;&nbsp;&nbsp;楷字公超，通《严氏春秋》、《古文尚书》，门徒常百人。宾客慕之，自父<br /><br />&nbsp;&nbsp;&nbsp;&nbsp;党夙儒，偕造门焉。车马填街，徒从无所止，黄门及贵戚之家，皆起舍巷次，以<br /><br />&nbsp;&nbsp;&nbsp;&nbsp;候过客往来之利。楷疾其如此，辄徙避之。家贫无以为业，常乘驴车至县卖药，<br /><br />&nbsp;&nbsp;&nbsp;&nbsp;足给食者，辄还乡里。司隶举茂才，除长陵令，不至官。隐居弘农山中，学者随<br /><br />&nbsp;&nbsp;&nbsp;&nbsp;之，所居成市，后华阴山南遂有公超市。五府连辟，举贤良方正，不就。<br /><br />&nbsp;&nbsp;&nbsp;&nbsp;汉安元年，顺帝特下诏告河南尹曰：“故长陵令张楷行慕原宪，操拟夷、齐，<br /><br />&nbsp;&nbsp;&nbsp;&nbsp;轻贵乐贱，窜迹幽薮，高志确然，独拔群俗。前比征命，盘桓未至，将主者玩习<br /><br />&nbsp;&nbsp;&nbsp;&nbsp;于常，优贤不足，使其难进欤？郡时以礼发遣。”楷复告疾不到。<br /><br />&nbsp;&nbsp;&nbsp;&nbsp;性好道术，能作五里雾。时关西人裴优亦能为三里雾，自以不如楷，从学之，<br /><br />&nbsp;&nbsp;&nbsp;&nbsp;楷避不肯见。桓帝即位，优遂行雾作贼，事觉被考，引楷言从学术，楷坐系廷尉<br /><br />&nbsp;&nbsp;&nbsp;&nbsp;诏狱，积二年，恒讽诵经藉，作《尚书注》。后以事无验，见原还家。建和三年，<br /><br />&nbsp;&nbsp;&nbsp;&nbsp;下诏安车备礼聘之，辞以笃疾不行。年七十，终于家。子陵。<br /><br />&nbsp;&nbsp;&nbsp;&nbsp;陵字处冲，官至尚书。元嘉中，岁首朝贺，大将军梁冀带剑入省，陵呵叱令<br /><br />&nbsp;&nbsp;&nbsp;&nbsp;出，敕羽林、虎贲夺冀剑。冀跪谢，陵不应，即劾奏冀，请廷尉论罪，有诏以一<br /><br />&nbsp;&nbsp;&nbsp;&nbsp;岁俸赎，而百僚肃然。<br /><br />&nbsp;&nbsp;&nbsp;&nbsp;初，冀弟不疑为河南尹，举陵孝廉。不疑疾陵之奏冀，因谓曰：“昔举君，<br /><br />&nbsp;&nbsp;&nbsp;&nbsp;适所以自罚也。”陵对曰：“明府不以陵不肖，误见擢序，今申公宪，以报私恩。”<br /><br />&nbsp;&nbsp;&nbsp;&nbsp;不疑有惭色。陵弟玄。<br /><br />&nbsp;&nbsp;&nbsp;&nbsp;玄字处虚，沉深有才略，以时乱不仕。司空张温数以礼辟，不能致。中平二<br /><br />&nbsp;&nbsp;&nbsp;&nbsp;年，温以车骑将军出征凉州贼边章等，将行，玄自田庐被褐带索，要说温曰：<br /><br />&nbsp;&nbsp;&nbsp;&nbsp;“天下寇贼云起，岂不以黄门常侍无道故乎？闻中贵人公卿已下当出祖道于平乐<br /><br />&nbsp;&nbsp;&nbsp;&nbsp;观，明公总天下威重，握六师之要，若于中坐酒酣，鸣金鼓，整行阵，召军正执<br /><br />&nbsp;&nbsp;&nbsp;&nbsp;有罪者诛之，引兵还屯都亭，以次剪除中官，解天下之倒县，报海内之怨毒，然<br /><br />&nbsp;&nbsp;&nbsp;&nbsp;后显用隐逸忠正之士，则边章之徒宛转股掌之上矣。”温闻大震，不能对，良久<br /><br />&nbsp;&nbsp;&nbsp;&nbsp;谓玄曰：“处虚，非不悦子之言，顾吾不能行，如何！”玄乃叹曰：“事行则为<br /><br />&nbsp;&nbsp;&nbsp;&nbsp;福，不行则为贼。今与公长辞矣。”即仰药欲饮之。温前执其手曰：“子忠于我，<br /><br />&nbsp;&nbsp;&nbsp;&nbsp;我不能用，是吾罪也，子何为当然！且出口入耳之言，谁今知之！”玄遂去，隐<br /><br />&nbsp;&nbsp;&nbsp;&nbsp;居鲁阳山中。及董卓秉政，闻之，辟以为掾，举侍御史，不就。卓临之以兵，不<br /><br />&nbsp;&nbsp;&nbsp;&nbsp;得已强起，至轮氏，道病终。<br /><br />&nbsp;&nbsp;&nbsp;&nbsp;赞曰：中世儒门，贾、郑名学。众驰一介，争礼毡幄。升、元守经，义偏情<br /><br />&nbsp;&nbsp;&nbsp;&nbsp;较，霸贵知止，辞交戚里。公超善术，所舍成市。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,203);">加入书签</a><a
                        href="202.html">上一页</a>&larr;<a href="index.html">返回列表</a>&rarr;<a
                            href="204.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "202.html"; var next_page = "204.html"; var index_page = "index.html"; var sortid = "9"; var article_id = "3"; var chapter_id = "203"; var articlename = "后汉书"; var chaptername = " 卷三十六 郑范陈贾张列传第二十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>