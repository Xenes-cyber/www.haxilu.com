<!DOCTYPE html>
<html>
<head>
<meta charset="gbk" />
<title>后汉书- 卷八十四 列女传第七十四-在线阅读-哈西文学网</title>
<meta name="keywords" content="范晔，后汉书， 卷八十四 列女传第七十四全文， 卷八十四 列女传第七十四在线阅读 哈西文学网" />
<meta name="description" content="哈西文学网提供范晔的后汉书  卷八十四 列女传第七十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/257.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/257.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十四 列女传第七十四</h1>
            <div class="link xb">
                <a href="256.html">上一页</a>&larr;<a href="index.html">返回列表</a>&rarr;<a
                    href="258.html">下一页</a></div>			
            <div id="BookText">&nbsp;&nbsp;&nbsp;&nbsp;《诗》、《书》之言女德尚矣。若夫贤妃助国君之政，哲妇隆家人之道，高<br /><br />&nbsp;&nbsp;&nbsp;&nbsp;士弘清淳之风，贞女亮明白之节，则其徽美未殊也，而世典咸漏焉。故自中兴以<br /><br />&nbsp;&nbsp;&nbsp;&nbsp;后，综其成事，述为《列女篇》。如马、邓、梁后，别见前纪；梁、李姬，各<br /><br />&nbsp;&nbsp;&nbsp;&nbsp;附家传。若斯之类，并不兼书。余但搜次才行尤高秀者，不必专在一操而已。<br /><br />&nbsp;&nbsp;&nbsp;&nbsp;勃海鲍宣妻者，桓氏之女也，字少君。宣尝就少君父学，父奇其清苦，故以<br /><br />&nbsp;&nbsp;&nbsp;&nbsp;女妻之，装送资贿甚盛。宣不悦，谓妻曰：“少君生富骄，习美饰，而吾实贫贱，<br /><br />&nbsp;&nbsp;&nbsp;&nbsp;不敢当礼。”妻曰：“大人以先生修德守约，故使贱妾侍执巾栉。即奉承君子，<br /><br />&nbsp;&nbsp;&nbsp;&nbsp;唯命是从。”宣笑曰：“能如是，是吾志也。”妻乃悉归侍御服饰，更着短布裳，<br /><br />&nbsp;&nbsp;&nbsp;&nbsp;与宣共挽鹿车归乡里。拜姑礼毕，提瓮出汲，修行妇道，乡邦称之。<br /><br />&nbsp;&nbsp;&nbsp;&nbsp;宣，哀帝时官至司隶校尉。子永，中兴初为鲁郡太守。永子昱从容问少君曰：<br /><br />&nbsp;&nbsp;&nbsp;&nbsp;“太夫人宁复识挽鹿车时不？”对曰：“先姑有言：‘存不忘亡，安不忘危。’<br /><br />&nbsp;&nbsp;&nbsp;&nbsp;吾焉敢忘乎！”永、昱已见前传。<br /><br />&nbsp;&nbsp;&nbsp;&nbsp;太原王霸妻者，不知何氏之女也。霸少立高节，光武时连征，不仕。霸已见<br /><br />&nbsp;&nbsp;&nbsp;&nbsp;《逸人传》。妻亦美志行。初，霸与同郡令狐子伯为友，后子伯为楚相，而其子<br /><br />&nbsp;&nbsp;&nbsp;&nbsp;为郡功曹。子伯乃令子奉书于霸，车马服从，雍容如也。霸子时方耕于野，闻宾<br /><br />&nbsp;&nbsp;&nbsp;&nbsp;至，投耒而归，见令狐子，沮怍不能仰视。霸目之，有愧容，客去而久卧不起。<br /><br />&nbsp;&nbsp;&nbsp;&nbsp;妻怪问其故，始不肯告，妻请罪，而后言曰：“吾与子伯素不相若，向见其子容<br /><br />&nbsp;&nbsp;&nbsp;&nbsp;服甚光，举措有适，而我儿曹蓬发历齿，未知礼则，见客而有惭色。父子恩深，<br /><br />&nbsp;&nbsp;&nbsp;&nbsp;不觉自失耳。”妻曰：“君少修清节，不顾荣禄。今子伯之贵孰与君之高？奈何<br /><br />&nbsp;&nbsp;&nbsp;&nbsp;忘宿志而惭儿女子乎！”霸屈起而笑曰：“有是哉！”遂共终身隐遁。<br /><br />&nbsp;&nbsp;&nbsp;&nbsp;广汉姜诗妻者，同郡庞盛之女也。诗事母至孝，妻奉顺尤笃。母好饮江水，<br /><br />&nbsp;&nbsp;&nbsp;&nbsp;水去舍六七里，妻常溯流而汲。后值风，不时得还，母渴，诗责而遣之。妻乃寄<br /><br />&nbsp;&nbsp;&nbsp;&nbsp;止邻舍，昼夜纺绩，市珍羞，使邻母以意自遗其姑。如是者久之，姑怪问邻母，<br /><br />&nbsp;&nbsp;&nbsp;&nbsp;邻母具对。姑感惭呼还，恩养愈谨。其子后因远汲溺死，妻恐姑哀伤，不敢言，<br /><br />&nbsp;&nbsp;&nbsp;&nbsp;而托以行学不在。姑嗜鱼，又不能独食，夫妇常力作供<*鱼会，呼邻母共之。<br /><br />&nbsp;&nbsp;&nbsp;&nbsp;舍侧忽有涌泉，味如江水，每旦辄出双鲤鱼，常以供二母之膳。赤眉散贼经诗里，<br /><br />&nbsp;&nbsp;&nbsp;&nbsp;弛兵而过，曰“惊大孝必触鬼神。”时岁荒，贼乃遗诗米肉，受而埋之，比落蒙<br /><br />&nbsp;&nbsp;&nbsp;&nbsp;其安全。<br /><br />&nbsp;&nbsp;&nbsp;&nbsp;永平三年，察孝廉，显宗诏曰：“大孝入朝，凡诸举者一听平之。”由是皆<br /><br />&nbsp;&nbsp;&nbsp;&nbsp;拜郎中。诗寻除江阳令，卒于官。所居治，乡人为立祀。<br /><br />&nbsp;&nbsp;&nbsp;&nbsp;沛郡周郁妻者，同郡赵孝之女也，字阿。少习仪训，闲于妇道，而郁骄淫轻<br /><br />&nbsp;&nbsp;&nbsp;&nbsp;躁，多行无礼。郁父伟谓阿曰：“新妇贤者女，当以道匡夫。郁之不改，新妇过<br /><br />&nbsp;&nbsp;&nbsp;&nbsp;也。”阿拜而受命，退谓左右曰：“我无樊、卫二姬之行，故君以责我。我言而<br /><br />&nbsp;&nbsp;&nbsp;&nbsp;不用，君必谓我不奉教令，则罪在我矣。若言而见用，是为子违父而从妇，则罪<br /><br />&nbsp;&nbsp;&nbsp;&nbsp;在彼矣。生如此，亦何聊哉！”乃自杀。莫不伤之。<br /><br />&nbsp;&nbsp;&nbsp;&nbsp;扶风曹世叔妻者，同郡班彪之女也，名昭，字惠班，一名姬。博学高才。世<br /><br />&nbsp;&nbsp;&nbsp;&nbsp;叔早卒，有节行法度。兄固著《汉书》，其八表及《天文志》未及竟而卒，和帝<br /><br />&nbsp;&nbsp;&nbsp;&nbsp;诏昭就东观臧书阁踵而成之。帝数召入宫，令皇后诸贵人师事焉，号曰大家。每<br /><br />&nbsp;&nbsp;&nbsp;&nbsp;有贡献异物，辄诏大家作赋颂。及邓太后临朝，与闻政事。以出入之勤，特封子<br /><br />&nbsp;&nbsp;&nbsp;&nbsp;成关内侯，官至齐相。时《汉书》始出，多未能通者，同郡马融伏于阁下，从昭<br /><br />&nbsp;&nbsp;&nbsp;&nbsp;受读，后又诏融兄续继昭成之。<br /><br />&nbsp;&nbsp;&nbsp;&nbsp;永初中，太后兄大将军邓骘以母忧，上书乞身，太后不欲许，以问昭。昭因<br /><br />&nbsp;&nbsp;&nbsp;&nbsp;上疏曰：<br /><br />&nbsp;&nbsp;&nbsp;&nbsp;伏惟皇太后陛下，躬盛德之美，隆唐、虞之政，辟四门而开四聪，采狂夫之<br /><br />&nbsp;&nbsp;&nbsp;&nbsp;瞽言，纳刍荛之谋虑。妾昭得以愚朽，身当盛明，敢不披露肝胆，以效万一！妾<br /><br />&nbsp;&nbsp;&nbsp;&nbsp;闻谦让之风，德莫大焉，故典坟述美，神o降福。昔夷、齐去国，天下服其廉高；<br /><br />&nbsp;&nbsp;&nbsp;&nbsp;太伯违，孔子称为三让。所以光昭令德，扬名于后世者也。《论语》曰：“能<br /><br />&nbsp;&nbsp;&nbsp;&nbsp;以礼让为国，于从政乎何有！”由是言之，推让之诚，其致远矣。今四舅深执忠<br /><br />&nbsp;&nbsp;&nbsp;&nbsp;孝，引身自退，而以方垂未静，拒而不许；如后有毫毛加于今日，诚恐推让之名<br /><br />&nbsp;&nbsp;&nbsp;&nbsp;不可再得。缘见逮及，故敢昧死竭其愚情。自知言不足采，以示虫蚁之赤心。<br /><br />&nbsp;&nbsp;&nbsp;&nbsp;太后从而许之。于是骘等各还里第焉。<br /><br />&nbsp;&nbsp;&nbsp;&nbsp;作《女诫》七篇，有助内训。其辞曰：<br /><br />&nbsp;&nbsp;&nbsp;&nbsp;鄙人愚暗，受性不敏，蒙先君之余宠，赖母师之典训。年十有四，执箕帚于<br /><br />&nbsp;&nbsp;&nbsp;&nbsp;曹氏，于今四十余载矣。战战兢兢，常惧绌辱，以增父母之羞，以益中外之累。<br /><br />&nbsp;&nbsp;&nbsp;&nbsp;夙夜劬心，勤不告劳，而今而后，乃知免耳。吾性疏顽，教道无素，恒恐子Y负<br /><br />&nbsp;&nbsp;&nbsp;&nbsp;辱清朝。圣恩横加，猥赐金紫，实非鄙人庶几所望也。男能自谋矣，吾不复以为<br /><br />&nbsp;&nbsp;&nbsp;&nbsp;忧也。但伤诸女方当适人，而不渐训诲，不闻妇礼，惧失容它门，取耻宗族。吾<br /><br />&nbsp;&nbsp;&nbsp;&nbsp;今疾在沈滞，性命无常，念汝曹如此，每用惆怅。间作《女诫》七章，愿诸女各<br /><br />&nbsp;&nbsp;&nbsp;&nbsp;写一通，庶有补益，裨助汝身。去矣，其勖勉之！<br /><br />&nbsp;&nbsp;&nbsp;&nbsp;卑弱第一。古者生女三日，卧之床下，弄之瓦砖，而斋告焉。卧之床下，明<br /><br />&nbsp;&nbsp;&nbsp;&nbsp;其卑弱，主下人也。弄之瓦砖，明其习劳，主执勤也。斋告先君，明当主继祭祀<br /><br />&nbsp;&nbsp;&nbsp;&nbsp;也。三者盖女人之常道，礼法之典教矣。谦让恭敬，先人后己，有善莫名，有恶<br /><br />&nbsp;&nbsp;&nbsp;&nbsp;莫辞，忍辱含垢，常若畏惧，是谓卑弱下人也。晚寝早作，勿惮夙夜，执务私事，<br /><br />&nbsp;&nbsp;&nbsp;&nbsp;不辞剧易，所作必成，手迹整理，是谓执勤也。正色端操，以事夫主，清静自守，<br /><br />&nbsp;&nbsp;&nbsp;&nbsp;无好戏笑，洁齐酒食，以供祖宗，是谓继祭祀也。三者苟备，而患名称之不闻，<br /><br />&nbsp;&nbsp;&nbsp;&nbsp;黜辱之在身，未之见也。三者苟失之，何名称之可闻，黜辱之可远哉！<br /><br />&nbsp;&nbsp;&nbsp;&nbsp;夫妇第二。夫妇之道，参配阴阳，通达神明，信天地之弘义，人伦之大节也。<br /><br />&nbsp;&nbsp;&nbsp;&nbsp;是以《礼》贵男女之际，《诗》著《关睢》之义。由斯言之，不可不重也。夫不<br /><br />&nbsp;&nbsp;&nbsp;&nbsp;贤，则无以御妇；妇不贤，则无以事夫。夫不御妇，则威仪废缺；妇不事夫，则<br /><br />&nbsp;&nbsp;&nbsp;&nbsp;义理堕阙。方斯二事，其用一也。察今之君子，徒知妻妇之不可不御，威仪之不<br /><br />&nbsp;&nbsp;&nbsp;&nbsp;可不整，故训其男，检以书传。殊不知夫主之不可不事，礼义之不可不存也。但<br /><br />&nbsp;&nbsp;&nbsp;&nbsp;教男而不教女，不亦蔽于彼此之数乎！《礼》，八岁始教之书，十五而至于学矣。<br /><br />&nbsp;&nbsp;&nbsp;&nbsp;独不可依此以为则哉！<br /><br />&nbsp;&nbsp;&nbsp;&nbsp;敬慎第三。阴阳殊性，男女异行。阳以刚为德，阴以柔为用，男以强为贵，<br /><br />&nbsp;&nbsp;&nbsp;&nbsp;女以弱为美。故鄙谚有云：“生男如狼，犹恐其罚簧女如鼠，犹恐其虎。”然<br /><br />&nbsp;&nbsp;&nbsp;&nbsp;则修身莫若敬，避强莫若顺。故曰敬顺之道，妇人之大礼也。夫敬非它，持久之<br /><br />&nbsp;&nbsp;&nbsp;&nbsp;谓也；夫顺非它，宽裕之谓也。持久者，知止足也；宽裕者，尚恭下也。夫妇之<br /><br />&nbsp;&nbsp;&nbsp;&nbsp;好，终身不离。房室周旋，遂生r黩。r黩既生，语言过矣。语言既过，纵<br /><br />&nbsp;&nbsp;&nbsp;&nbsp;恣必作。纵恣既作，则侮夫之心生矣。此由于不知止足者也。夫事有曲直，言有<br /><br />&nbsp;&nbsp;&nbsp;&nbsp;是非。直者不能不争，曲者不能不讼。讼争既施，则有忿怒之事矣。此由于不尚<br /><br />&nbsp;&nbsp;&nbsp;&nbsp;恭下者也。侮夫不节，谴呵从之；忿怒不止，楚挞从之。夫为夫妇者，义以和亲，<br /><br />&nbsp;&nbsp;&nbsp;&nbsp;恩以好合，楚挞既行，何义之存？谴呵既宣，何恩之有？恩义俱废，夫妇离矣。<br /><br />&nbsp;&nbsp;&nbsp;&nbsp;妇行第四。女有四行，一曰妇德，二曰妇言，三曰妇容，四曰妇功。夫云妇<br /><br />&nbsp;&nbsp;&nbsp;&nbsp;德，不必才明绝异也；妇言，不必辩口利辞也；妇容，不必颜色美丽也；妇功，<br /><br />&nbsp;&nbsp;&nbsp;&nbsp;不必工巧过人也。清闲贞静，守节整齐，行己有耻，动静有法，是谓妇德。择辞<br /><br />&nbsp;&nbsp;&nbsp;&nbsp;而说，不道恶语，时然后言，不厌于人，是谓妇言。盥浣尘秽，服饰鲜洁，沐浴<br /><br />&nbsp;&nbsp;&nbsp;&nbsp;以时，身不垢辱，是谓妇容。专心纺绩，不好戏笑，洁齐酒食，以奉宾客，是谓<br /><br />&nbsp;&nbsp;&nbsp;&nbsp;妇功。此四者，女人之大德，而不可乏之者也。然为之甚易，唯在存心耳。古人<br /><br />&nbsp;&nbsp;&nbsp;&nbsp;有言：“仁远乎哉？我欲仁，而仁斯至矣。”此之谓也。<br /><br />&nbsp;&nbsp;&nbsp;&nbsp;专心第五。《礼》，夫有再娶之义，妇无二适之文，故曰夫者天也。天固不<br /><br />&nbsp;&nbsp;&nbsp;&nbsp;可逃，夫固不可离也。行违神o，天则罚之；礼义有愆，夫则薄之。故《女宪》<br /><br />&nbsp;&nbsp;&nbsp;&nbsp;曰：“得意一人，是谓永毕；失意一人，是谓永讫。”由斯言之，夫不可不求其<br /><br />&nbsp;&nbsp;&nbsp;&nbsp;心。然所求者，亦非谓佞媚苟亲也，固莫若专心正色。礼义居洁，耳无涂听，目<br /><br />&nbsp;&nbsp;&nbsp;&nbsp;无邪视，出无冶容，入无废饰，无聚会群辈，无看视门户，此则谓专心正色矣。<br /><br />&nbsp;&nbsp;&nbsp;&nbsp;若夫动静轻脱，视听陕输，入则乱发坏形，出则窈窕作态，说所不当道，观所不<br /><br />&nbsp;&nbsp;&nbsp;&nbsp;当视，此谓不能专心正色矣。<br /><br />&nbsp;&nbsp;&nbsp;&nbsp;曲从第六。夫“得意一人，是谓永华；失意一人，是谓永讫”，欲人定志专<br /><br />&nbsp;&nbsp;&nbsp;&nbsp;心之言也。舅姑之心，岂当可失哉？物有以恩自离者，亦有以义自破者也。夫虽<br /><br />&nbsp;&nbsp;&nbsp;&nbsp;云爱，舅姑云非，此所谓以义自破者也。然则舅姑之心奈何？固莫尚于曲从矣。<br /><br />&nbsp;&nbsp;&nbsp;&nbsp;姑云不尔而是，固宜从令；姑云尔而非，犹宜顺命。勿得违戾是非，争分曲直。<br /><br />&nbsp;&nbsp;&nbsp;&nbsp;此则所谓曲从矣。故《女宪》曰：“妇如影响，焉不可赏！”<br /><br />&nbsp;&nbsp;&nbsp;&nbsp;和叔妹第七。妇人之得意于夫主，由舅姑之爱已也；舅姑之爱已，由叔妹之<br /><br />&nbsp;&nbsp;&nbsp;&nbsp;誉已也。由此言之，我臧否誉毁，一由叔妹，叔妹之心，复不可失也。皆莫知叔<br /><br />&nbsp;&nbsp;&nbsp;&nbsp;妹之不可失，而不能和之以求亲，其蔽也哉！自非圣人，鲜能无过！故颜子贵于<br /><br />&nbsp;&nbsp;&nbsp;&nbsp;能改，仲尼嘉其不贰，而况妇人者也！虽以贤女之行，聪哲之性，其能备乎！是<br /><br />&nbsp;&nbsp;&nbsp;&nbsp;故室人和则谤掩，外内离则恶扬。此必然之势也。《易》曰：“二人同心，其利<br /><br />&nbsp;&nbsp;&nbsp;&nbsp;断金。同心之言，其臭如兰。”此之谓也。夫嫂妹者，体敌而尊，恩疏而义亲。<br /><br />&nbsp;&nbsp;&nbsp;&nbsp;若淑媛谦顺之人，则能依义以笃好，崇恩以结援，使徽美显章，而瑕过隐塞，舅<br /><br />&nbsp;&nbsp;&nbsp;&nbsp;姑矜善，而夫主嘉美，声誉曜于邑邻，休光延于父母。若夫蠢愚之人，于嫂则托<br /><br />&nbsp;&nbsp;&nbsp;&nbsp;名以自高，于妹则因宠以骄盈。骄盈既施，何和之有！恩义既乖，何誉之臻！是<br /><br />&nbsp;&nbsp;&nbsp;&nbsp;以美隐而过宣，姑忿而夫愠，毁訾布于中外，耻辱集于厥身，进增父母之羞，退<br /><br />&nbsp;&nbsp;&nbsp;&nbsp;益君子之累。斯乃荣辱之本，而显否之基也。可不慎哉！然则求叔妹之心，固莫<br /><br />&nbsp;&nbsp;&nbsp;&nbsp;尚于谦顺矣。谦则德之柄，顺则妇之行。凡斯二者，足以和矣。《诗》云：“在<br /><br />&nbsp;&nbsp;&nbsp;&nbsp;彼无恶，在此无射。”其斯之谓也。<br /><br />&nbsp;&nbsp;&nbsp;&nbsp;马融善之，令妻女习焉。<br /><br />&nbsp;&nbsp;&nbsp;&nbsp;昭女妹曹丰生，亦有才惠，为书以难之，辞有可观。<br /><br />&nbsp;&nbsp;&nbsp;&nbsp;昭年七十余卒，皇太后素服举哀，使者监护丧事。所著赋、颂、铭、诔、问、<br /><br />&nbsp;&nbsp;&nbsp;&nbsp;注、哀辞、书、论、上疏、遗令，凡十六篇。子妇丁氏为撰集之，又作《大家赞》<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;河南乐羊子之妻者，不知何氏之女也。羊子尝行路，得遗金一饼，还以与妻，<br /><br />&nbsp;&nbsp;&nbsp;&nbsp;妻曰：“妾闻志士不饮盗泉之水，廉者不受嗟来之食，况拾遗求利，以污其行乎！”<br /><br />&nbsp;&nbsp;&nbsp;&nbsp;羊子大惭，乃捐金于野，而远寻师学。一年来归，妻跪问其故。羊子曰：“久行<br /><br />&nbsp;&nbsp;&nbsp;&nbsp;怀思，无它异也。”妻乃引刀趋机而言曰：“此织生自蚕茧，成于机杼，一丝而<br /><br />&nbsp;&nbsp;&nbsp;&nbsp;累，以至于寸，累寸不己，遂成丈匹。今若断斯织也，则捐失成功，稽废时日。<br /><br />&nbsp;&nbsp;&nbsp;&nbsp;夫子积学，当日知其所亡，以就懿德。若中道而归，何异断斯织乎？”羊子感其<br /><br />&nbsp;&nbsp;&nbsp;&nbsp;言，复还终业，遂七年不反。妻常躬勤养姑，又远馈羊子。<br /><br />&nbsp;&nbsp;&nbsp;&nbsp;尝有它舍鸡谬入园中，姑盗杀而食之，妻对鸡不餐而泣。姑怪问其故。妻曰：<br /><br />&nbsp;&nbsp;&nbsp;&nbsp;“自伤居贫，使食有它肉。”姑竟弃之。<br /><br />&nbsp;&nbsp;&nbsp;&nbsp;后盗欲有犯妻者，乃先劫其姑。妻闻，操刀而出。盗人曰：“释汝刀从我者<br /><br />&nbsp;&nbsp;&nbsp;&nbsp;可全，不从我者，则杀汝姑。”妻仰天而叹，举刀刎颈而死。盗亦不杀其姑。太<br /><br />&nbsp;&nbsp;&nbsp;&nbsp;守闻之，即捕杀贼盗，而赐妻缣帛，以礼葬之，号曰“贞义”。<br /><br />&nbsp;&nbsp;&nbsp;&nbsp;汉中程文矩妻者，同郡李法之姊也，字穆姜。有二男，而前妻四子。文矩为<br /><br />&nbsp;&nbsp;&nbsp;&nbsp;安众令，丧于官。四子以母非所生，憎毁日积，而穆姜慈爱温仁，抚字益隆，衣<br /><br />&nbsp;&nbsp;&nbsp;&nbsp;食资供，皆兼倍所生。或谓母曰：“四子不孝甚矣，何不别居以远之？”对曰：<br /><br />&nbsp;&nbsp;&nbsp;&nbsp;“吾方以义相导，使其自迁善也。”及前妻长子兴遇疾困笃，母恻隐自然，亲调<br /><br />&nbsp;&nbsp;&nbsp;&nbsp;药膳，恩情笃密。兴疾久乃瘳，于是呼三弟谓曰：“继母慈仁，出自天受。吾兄<br /><br />&nbsp;&nbsp;&nbsp;&nbsp;弟不识恩养，禽兽其心。虽母道益隆，我曹过恶亦已深矣！”遂将三弟诣南郑狱，<br /><br />&nbsp;&nbsp;&nbsp;&nbsp;陈母之德，状己之过，乞就刑辟。县言之于郡，郡守表异其母，蠲除家徭，遣散<br /><br />&nbsp;&nbsp;&nbsp;&nbsp;四子，许以修革。自后训导愈明，并为良士。<br /><br />&nbsp;&nbsp;&nbsp;&nbsp;穆姜年八十余卒。临终敕诸子曰：“吾弟伯度，智达士也。所论薄葬，其义<br /><br />&nbsp;&nbsp;&nbsp;&nbsp;至矣。又临亡遗令，贤圣法也。令汝曹遵承，勿与俗同，增吾之累。”诸子奉行<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;孝女曹娥者，会稽上虞人也。父盱，能弦歌，为巫祝。汉安二年五月五日，<br /><br />&nbsp;&nbsp;&nbsp;&nbsp;于县江溯涛婆娑迎神，溺死，不得尸骸。娥年十四，乃沿江号哭，昼夜不绝声，<br /><br />&nbsp;&nbsp;&nbsp;&nbsp;旬有七日，遂投江而死。至元嘉元年，县长度尚改葬娥于江南道傍，为立碑焉。<br /><br />&nbsp;&nbsp;&nbsp;&nbsp;吴许升妻者，吕氏之女也，字荣。升少为博徒，不理操行，荣尝躬勤家业，<br /><br />&nbsp;&nbsp;&nbsp;&nbsp;以奉养其姑。数劝升修学，每有不善，辄流涕进规。荣父积忿疾升，乃呼荣欲改<br /><br />&nbsp;&nbsp;&nbsp;&nbsp;嫁之。荣叹曰：“命之所遭，义无离贰！”终不肯归。升感激自厉，乃寻师远学，<br /><br />&nbsp;&nbsp;&nbsp;&nbsp;遂以成名。寻被本州辟命，行至寿春，道为盗所害。刺史尹耀捕盗得之。荣迎丧<br /><br />&nbsp;&nbsp;&nbsp;&nbsp;于路，闻而诣州，请甘心仇人。耀听之。荣乃手断其头，以祭升灵。后郡遭寇贼，<br /><br />&nbsp;&nbsp;&nbsp;&nbsp;贼欲犯之，荣逾垣走，贼拔刀追之。贼曰：“从我则生，不从我则死。”荣曰：<br /><br />&nbsp;&nbsp;&nbsp;&nbsp;“义不以身受辱寇虏也！”遂杀之。是日疾风暴雨，雷电晦冥，贼惶惧叩头谢罪，<br /><br />&nbsp;&nbsp;&nbsp;&nbsp;乃殡葬之。<br /><br />&nbsp;&nbsp;&nbsp;&nbsp;汝南袁隗妻者，扶风马融之女也，字伦。隗已见前传。伦少有才辩。融家世<br /><br />&nbsp;&nbsp;&nbsp;&nbsp;丰豪，装遣甚盛。及初成礼，隗问之曰：“妇奉箕帚而已，何乃过珍丽乎？”对<br /><br />&nbsp;&nbsp;&nbsp;&nbsp;曰：“慈亲垂爱，不敢逆命。君若欲慕鲍宣、梁鸿之高者，妾亦请从少君、孟光<br /><br />&nbsp;&nbsp;&nbsp;&nbsp;之事矣。”隗又曰：“弟先兄举，世以为笑。今处姊未适，先行可乎？”对曰：<br /><br />&nbsp;&nbsp;&nbsp;&nbsp;“妾姊高行殊邈，未遭良匹，不似鄙薄，苟然而已。”又问曰：“南郡君学穷道<br /><br />&nbsp;&nbsp;&nbsp;&nbsp;奥，文为辞宗，而所在之职，辄以货财为损，何邪？”对曰：“孔子大圣，不免<br /><br />&nbsp;&nbsp;&nbsp;&nbsp;武叔之毁；子路至贤，犹有伯寮之诉。家君获此，固其宜耳。”隗默然不能屈，<br /><br />&nbsp;&nbsp;&nbsp;&nbsp;帐外听者为惭。隗既宠贵当时，伦亦有名于世。年六十余卒。<br /><br />&nbsp;&nbsp;&nbsp;&nbsp;伦妹芝，亦有才义。少丧亲长而追感，乃作《申情赋》云。<br /><br />&nbsp;&nbsp;&nbsp;&nbsp;酒泉庞U母者，赵氏之女也，字娥。父为同县人所杀，而娥兄弟三人，时<br /><br />&nbsp;&nbsp;&nbsp;&nbsp;俱病物故，仇乃喜而自贺，以为莫己报也。娥阴怀感愤，乃潜备刀兵，常帷车以<br /><br />&nbsp;&nbsp;&nbsp;&nbsp;候仇家。十余年不能得。后遇于都亭，刺杀之。因诣县自首。曰：“父仇已报，<br /><br />&nbsp;&nbsp;&nbsp;&nbsp;请就刑戮。”禄福长尹嘉义之，解印缓欲与俱亡。娥不肯去。曰：“怨塞身死，<br /><br />&nbsp;&nbsp;&nbsp;&nbsp;妾之明分；结罪理狱，君之常理。何敢苟生，以枉公法！”后遇赦得免。州郡表<br /><br />&nbsp;&nbsp;&nbsp;&nbsp;其闾。太常张奂嘉叹，以束帛礼之。<br /><br />&nbsp;&nbsp;&nbsp;&nbsp;沛刘长卿妻者，同郡桓鸾之女也。鸾已见前传。生一男五岁而长卿卒，妻防<br /><br />&nbsp;&nbsp;&nbsp;&nbsp;远嫌疑，不肯归宁。儿年十五，晚又夭殁。妻虑不免，乃豫刑其耳以自誓。宗妇<br /><br />&nbsp;&nbsp;&nbsp;&nbsp;相与愍之，共谓曰：“若家殊无它意；假令有之，犹可因姑姊妹以表其诚，何贵<br /><br />&nbsp;&nbsp;&nbsp;&nbsp;义轻身之甚哉！”对曰：“昔我先君五更，学为儒宗，尊为帝师。五更已来，历<br /><br />&nbsp;&nbsp;&nbsp;&nbsp;代不替，男以忠孝显，女以贞顺称。《诗》云：‘无忝尔祖，聿修厥德。’是以<br /><br />&nbsp;&nbsp;&nbsp;&nbsp;豫自刑剪，以明我情。”沛相王吉上奏高行，显其门闾，号曰“行义桓”，县<br /><br />&nbsp;&nbsp;&nbsp;&nbsp;邑有祀必焉。<br /><br />&nbsp;&nbsp;&nbsp;&nbsp;安定皇甫规妻者，不知何氏女也。规初丧室家，后更娶之。妻善属文，能草<br /><br />&nbsp;&nbsp;&nbsp;&nbsp;书，时为规答书记，众人怪其工。及规卒时，妻年犹盛而容色美。后董卓为相国，<br /><br />&nbsp;&nbsp;&nbsp;&nbsp;承其名，娉以Z辎百乘，马二十匹，奴婢钱帛充路。妻乃轻服诣卓门，跪自陈清，<br /><br />&nbsp;&nbsp;&nbsp;&nbsp;辞甚酸怆。卓使傅奴侍者悉拔刀围之，而谓曰：“孤之威教，欲令四海风靡，何<br /><br />&nbsp;&nbsp;&nbsp;&nbsp;有不行于一妇人乎？”妻知不免，乃立骂卓曰：“君羌胡之种，毒害天下，犹未<br /><br />&nbsp;&nbsp;&nbsp;&nbsp;足邪！妾之先人，清听奕世。皇甫氏文武上才，为汉忠臣。君亲非其趣使走吏乎？<br /><br />&nbsp;&nbsp;&nbsp;&nbsp;敢欲行非礼于尔君夫人邪！”卓乃引车庭中，以其头县轭，鞭扑交下。妻谓持杖<br /><br />&nbsp;&nbsp;&nbsp;&nbsp;者曰：“何不重乎？速尽为惠。”遂死车下。后人图画，号曰“礼宗”云。<br /><br />&nbsp;&nbsp;&nbsp;&nbsp;南阳阴瑜妻者，颍川荀爽之女也，名采，字女荀。聪敏有才艺。年十七，适<br /><br />&nbsp;&nbsp;&nbsp;&nbsp;阴氏。十九产一女，而瑜卒。采时尚丰少，常虑为家所逼，自防御甚固。后同郡<br /><br />&nbsp;&nbsp;&nbsp;&nbsp;郭奕丧妻，爽以采许之，因诈称病笃，召采。既不得已而归，怀刃自誓。爽令傅<br /><br />&nbsp;&nbsp;&nbsp;&nbsp;婢执夺其刃，扶抱载之，犹忧致愤激，敕卫甚严。女既到郭氏，乃伪为欢悦之色，<br /><br />&nbsp;&nbsp;&nbsp;&nbsp;谓左右曰：“我本立志与阴氏同穴，而不免逼迫，遂至于此，素情不遂，奈何？”<br /><br />&nbsp;&nbsp;&nbsp;&nbsp;乃命使建四灯，盛装饰，请奕入相见，共谈，言辞不辍。奕敬惮之，遂不敢逼，<br /><br />&nbsp;&nbsp;&nbsp;&nbsp;至曙而出。采因敕令左右办浴。既入室而掩户，权令侍人避之，以粉书扉上曰：<br /><br />&nbsp;&nbsp;&nbsp;&nbsp;“尸还阴。”“阴”字未及成，惧有来者，遂以衣带自缢。左右玩之不为意，比<br /><br />&nbsp;&nbsp;&nbsp;&nbsp;视，已绝，时人伤焉。<br /><br />&nbsp;&nbsp;&nbsp;&nbsp;犍为盛道妻者，同郡赵氏之女也，字媛姜。建安五年，益部乱，道聚众起兵，<br /><br />&nbsp;&nbsp;&nbsp;&nbsp;事败，夫妻执系，当死。媛姜夜中告道曰：“法有常刑，必无生望。君可速潜逃，<br /><br />&nbsp;&nbsp;&nbsp;&nbsp;建立门户，妾自留狱，代君塞咎。”道依违未从。媛姜便解道桎梏，为赍粮货。<br /><br />&nbsp;&nbsp;&nbsp;&nbsp;子翔时年五岁，使道携持而走。媛姜代道持夜，应对不失。度道已远，乃以实告<br /><br />&nbsp;&nbsp;&nbsp;&nbsp;吏，应时见杀。道父子会赦得归。道感其义，终身不娶焉。<br /><br />&nbsp;&nbsp;&nbsp;&nbsp;孝女叔先雄者，犍为人也。父泥和，永建初为县功曹。县长遣泥和拜檄谒巴<br /><br />&nbsp;&nbsp;&nbsp;&nbsp;郡太守，乘船湍水物故，尸丧不归。雄感念怨痛，号泣昼夜，心不图存，常有<br /><br />&nbsp;&nbsp;&nbsp;&nbsp;自沉之计。所生男女二人，并数岁，雄乃各作囊，盛珠环以系儿，数为诀别之辞。<br /><br />&nbsp;&nbsp;&nbsp;&nbsp;家人每防闲之，经百许日后稍懈，雄因乘小船，于父处恸哭，遂自投水死。弟<br /><br />&nbsp;&nbsp;&nbsp;&nbsp;贤，其夕梦雄告之：“却后六日，当共父同出。”至期伺之，果与父相持，浮于<br /><br />&nbsp;&nbsp;&nbsp;&nbsp;江上。郡县表言，为雄立碑，图象其形焉。<br /><br />&nbsp;&nbsp;&nbsp;&nbsp;陈留董祀妻者，同郡察邕之女也，名琰，字文姬。博学有才辩，又妙于音律。<br /><br />&nbsp;&nbsp;&nbsp;&nbsp;适河东卫仲道。夫亡无子，归宁于家。兴平中，天下丧乱，文姬为胡骑所获，没<br /><br />&nbsp;&nbsp;&nbsp;&nbsp;于南匈奴左贤王，在胡中十二年，生二子。曹操素与邕善，痛其无嗣，乃遣使者<br /><br />&nbsp;&nbsp;&nbsp;&nbsp;以金璧赎之，而重嫁于祀。<br /><br />&nbsp;&nbsp;&nbsp;&nbsp;祀为屯田都尉，犯法当死，文姬诣曹操请之。时公卿名士及远方使驿坐者满<br /><br />&nbsp;&nbsp;&nbsp;&nbsp;堂，操谓宾客曰：“蔡伯喈之女在外，今为诸君见之。”及文姬进，蓬首徒行，<br /><br />&nbsp;&nbsp;&nbsp;&nbsp;叩头请罪，音辞清辩，旨甚酸哀，众皆为改容。操曰：“诚实相矜，然文状已去，<br /><br />&nbsp;&nbsp;&nbsp;&nbsp;奈何？”文姬曰：“明公厩马万匹，虎士成林，何惜疾足一骑，而不济垂死之命<br /><br />&nbsp;&nbsp;&nbsp;&nbsp;乎！”操感其言，乃追原祀罪。时且寒，赐以头巾履袜。操因问曰：“闻夫人家<br /><br />&nbsp;&nbsp;&nbsp;&nbsp;先多坟籍，犹能忆识之不？”文姬曰：“昔亡父赐书四千许卷，流离涂炭，罔有<br /><br />&nbsp;&nbsp;&nbsp;&nbsp;存者。今所诵忆，裁四百余篇耳。”操曰：“今当使十吏就夫人写之。”文姬曰：<br /><br />&nbsp;&nbsp;&nbsp;&nbsp;“妾闻男女之别，礼不亲授。乞给纸笔，真草唯命。”于是缮书送之，文无遗误。<br /><br />&nbsp;&nbsp;&nbsp;&nbsp;后感伤乱离，追怀悲愤，作诗二章。其辞曰：<br /><br />&nbsp;&nbsp;&nbsp;&nbsp;汉季失权柄，董卓乱天常。志欲图篡弑，先害诸贤良。逼迫迁旧邦，拥主以<br /><br />&nbsp;&nbsp;&nbsp;&nbsp;自强。海内兴义师，欲共讨不祥。卓众来东下，金甲耀日光。平土人脆弱，来兵<br /><br />&nbsp;&nbsp;&nbsp;&nbsp;皆胡羌。猎野围城邑，所向悉破亡。斩截无孑遗，尸骸相撑拒。马边县男头，马<br /><br />&nbsp;&nbsp;&nbsp;&nbsp;后载妇女。长驱西入关，迥路险且阻。还顾邈冥冥，肝脾为烂腐。所略有万计，<br /><br />&nbsp;&nbsp;&nbsp;&nbsp;不得今屯聚。或有骨肉俱，欲言不敢语。失意机微间，辄言毙降虏。要当以亭刃，<br /><br />&nbsp;&nbsp;&nbsp;&nbsp;我曹不活汝。岂复惜性命，不堪其詈骂。或便加棰杖，毒痛参并下。旦则号泣行，<br /><br />&nbsp;&nbsp;&nbsp;&nbsp;夜则悲吟坐，欲死不能得，欲生无一可。彼苍者何辜，乃遭此厄祸！边荒与华异，<br /><br />&nbsp;&nbsp;&nbsp;&nbsp;人俗少义理。处所多霜雪，胡风春夏起。翩翩吹我衣，肃肃入我耳。感时念父母，<br /><br />&nbsp;&nbsp;&nbsp;&nbsp;哀叹无穷已。有客从外来，闻之常欢喜。迎问其消息，辄复非乡里，邂逅徼时愿，<br /><br />&nbsp;&nbsp;&nbsp;&nbsp;骨肉来迎己。己得自解免，当复弃儿子。天属缀人心，念别无会期。存亡永乖隔，<br /><br />&nbsp;&nbsp;&nbsp;&nbsp;不忍与之辞。儿前抱我颈，问母欲何之。“人言母当去，岂复有还时。阿母常仁<br /><br />&nbsp;&nbsp;&nbsp;&nbsp;恻，今何更不慈？我尚未成人，奈何不顾思！”见此崩五内，恍惚生狂痴。号泣<br /><br />&nbsp;&nbsp;&nbsp;&nbsp;手抚摩，当发复回疑。兼有同时辈，相送告离别。慕我独得归，哀叫声摧裂。马<br /><br />&nbsp;&nbsp;&nbsp;&nbsp;为立踟蹰，车为不转辙。观者皆[欷，行路亦鸣咽。去去割情恋，遄征日遐迈。<br /><br />&nbsp;&nbsp;&nbsp;&nbsp;悠悠三千里，何时复交会？念我出腹子，匈臆为摧败。既至家人尽，又复无中外。<br /><br />&nbsp;&nbsp;&nbsp;&nbsp;城郭为山林，庭宇生荆艾。白骨不知谁，从横莫覆盖。出门无人声，豺狼号且吠。<br /><br />&nbsp;&nbsp;&nbsp;&nbsp;茕茕对孤景，怛咤糜肝肺。登高远眺望，魂神忽飞逝。奄若寿命尽，旁人相宽大。<br /><br />&nbsp;&nbsp;&nbsp;&nbsp;为复强视息，虽生何聊赖！托命于新人，竭心自勖厉。流离成鄙贱，常恐复捐废。<br /><br />&nbsp;&nbsp;&nbsp;&nbsp;人生几何时，怀忧终年岁！<br /><br />&nbsp;&nbsp;&nbsp;&nbsp;其二章曰：<br /><br />&nbsp;&nbsp;&nbsp;&nbsp;嗟薄v兮遭世患，宗族殄兮门户单。身执略兮入西关，历险阻兮之羌蛮。山<br /><br />&nbsp;&nbsp;&nbsp;&nbsp;谷眇兮路曼曼，眷东顾兮但悲叹。冥当寝兮不能安，饥当食兮不能餐，常流涕兮<br /><br />&nbsp;&nbsp;&nbsp;&nbsp;{此目}不干，薄志节兮念死难，虽苟活兮无形颜。惟彼方兮远阳精，阴气凝兮雪<br /><br />&nbsp;&nbsp;&nbsp;&nbsp;夏零。沙漠壅兮尘冥冥，有草木兮春不荣。人似禽兮食臭腥，言兜离兮状窈停。<br /><br />&nbsp;&nbsp;&nbsp;&nbsp;岁聿幕兮时迈征，夜悠长兮禁门扃。不能寐兮起屏菅，登胡殿兮临广庭。玄云合<br /><br />&nbsp;&nbsp;&nbsp;&nbsp;兮翳月星，北风厉兮肃泠泠。胡笳动兮边马鸣，孤雁归兮声嘤嘤。乐人兴兮弹琴<br /><br />&nbsp;&nbsp;&nbsp;&nbsp;筝，音相和兮悲且清。心吐思兮匈愤盈，欲舒气兮恐彼惊，含哀咽兮涕沾颈。家<br /><br />&nbsp;&nbsp;&nbsp;&nbsp;既迎兮当归宁，临长路兮捐所生。儿呼母兮号失声，我掩耳兮不忍听。追持我兮<br /><br />&nbsp;&nbsp;&nbsp;&nbsp;走茕茕，顿复起兮毁颜形。还顾之兮破人情，心怛绝兮死复生。<br /><br />&nbsp;&nbsp;&nbsp;&nbsp;赞曰：端操有踪，幽闲有容。区明风烈，昭我管彤。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,257);">加入书签</a><a
                        href="256.html">上一页</a>&larr;<a href="index.html">返回列表</a>&rarr;<a
                            href="258.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "256.html"; var next_page = "258.html"; var index_page = "index.html"; var sortid = "9"; var article_id = "3"; var chapter_id = "257"; var articlename = "后汉书"; var chaptername = " 卷八十四 列女传第七十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>