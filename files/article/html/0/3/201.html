<!DOCTYPE html>
<html>
<head>
<meta charset="gbk" />
<title>后汉书- 卷三十四 梁统列传第二十四-在线阅读-哈西文学网</title>
<meta name="keywords" content="范晔，后汉书， 卷三十四 梁统列传第二十四全文， 卷三十四 梁统列传第二十四在线阅读 哈西文学网" />
<meta name="description" content="哈西文学网提供范晔的后汉书  卷三十四 梁统列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/201.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/201.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十四 梁统列传第二十四</h1>
            <div class="link xb">
                <a href="200.html">上一页</a>&larr;<a href="index.html">返回列表</a>&rarr;<a
                    href="202.html">下一页</a></div>			
            <div id="BookText">&nbsp;&nbsp;&nbsp;&nbsp;梁统字仲宁，安定乌氏人，晋大夫梁益耳，即其先也。统高祖父子都，自河<br /><br />&nbsp;&nbsp;&nbsp;&nbsp;东迁居北地，子都子桥，以资千万徙茂陵，至哀、平之末，归安定。<br /><br />&nbsp;&nbsp;&nbsp;&nbsp;统性刚毅而好法律。初仕州郡。更始二年，召补中郎将，使安集凉州，拜酒<br /><br />&nbsp;&nbsp;&nbsp;&nbsp;泉太守。会更始败，赤眉入长安，统与窦融及诸郡守起兵保境，谋共立帅。初以<br /><br />&nbsp;&nbsp;&nbsp;&nbsp;位次，咸共推统，统固辞曰：“昔陈婴不受王者，以有老母也。今统内有尊亲，<br /><br />&nbsp;&nbsp;&nbsp;&nbsp;又德薄能寡，诚不足以当之。”遂共推融为河西大将军，更以统为武威大守。为<br /><br />&nbsp;&nbsp;&nbsp;&nbsp;政严猛，威行邻郡。<br /><br />&nbsp;&nbsp;&nbsp;&nbsp;建武五年，统筹各遣使随窦融长史刘钧诣阙奉贡，愿得诣行在所，诏加统宣<br /><br />&nbsp;&nbsp;&nbsp;&nbsp;德将军。八年夏，光武自征隗嚣，统与窦融等将兵会车驾。及嚣败，封统为成义<br /><br />&nbsp;&nbsp;&nbsp;&nbsp;侯，同产兄巡、从弟腾并为关内侯，拜腾酒泉典农部尉，悉遣还河西。十二年，<br /><br />&nbsp;&nbsp;&nbsp;&nbsp;统与融等俱诣京师，以列侯奉朝请，更封高山侯，拜太中大夫，除四子为郎。<br /><br />&nbsp;&nbsp;&nbsp;&nbsp;统在朝廷，数陈便宜。以为法令既轻，下奸不胜。宜重刑罚，以遵旧典，乃<br /><br />&nbsp;&nbsp;&nbsp;&nbsp;上疏曰：<br /><br />&nbsp;&nbsp;&nbsp;&nbsp;臣窃见元、哀二交轻殊死之刑以一百二十三事，手杀人者减死一等，自是以<br /><br />&nbsp;&nbsp;&nbsp;&nbsp;后，著为常准，故人轻犯法，吏易杀人。<br /><br />&nbsp;&nbsp;&nbsp;&nbsp;臣闻立君之道，仁义为主，仁者爱人，义者政理，爱人以除残为务，政理以<br /><br />&nbsp;&nbsp;&nbsp;&nbsp;去乱为心。刑罚在衷，无取于劝，是以五帝有流、殛、放、杀之诛，三王有大辟、<br /><br />&nbsp;&nbsp;&nbsp;&nbsp;刻肌之法。故孔子称“仁者必有勇”，又曰“理财正辞，禁民为非曰义”。高帝<br /><br />&nbsp;&nbsp;&nbsp;&nbsp;受命诛暴，平荡天下，约令定律，诚得其宜。文帝宽惠柔克，遭世康平，惟除省<br /><br />&nbsp;&nbsp;&nbsp;&nbsp;肉刑、相坐之法，它皆率由，无革旧章。武帝值中国隆盛，财力有余，征伐远方，<br /><br />&nbsp;&nbsp;&nbsp;&nbsp;军役数兴，豪桀犯禁，奸吏弄法，故重首匿之科，著知从之律，以破朋党，以惩<br /><br />&nbsp;&nbsp;&nbsp;&nbsp;隐匿。宣帝聪明正直，总御海内，臣下奉宪，无所失坠，因循先典，天下称理。<br /><br />&nbsp;&nbsp;&nbsp;&nbsp;至哀、平继体，而即位日浅，听断尚寡，丞相王嘉轻为穿凿，亏除先帝旧约成律，<br /><br />&nbsp;&nbsp;&nbsp;&nbsp;数年之间，百有余事，或不便于理，或不厌民心。谨表其尤害于体者傅奏于左。<br /><br />&nbsp;&nbsp;&nbsp;&nbsp;伏惟陛下包元履德，权时拨乱，功逾文、武，德侔高皇，诚不宜因循季末衰<br /><br />&nbsp;&nbsp;&nbsp;&nbsp;微之轨。回神明察，考量得失，宣诏有司，详择其善，定不易之典，施无穷之法，<br /><br />&nbsp;&nbsp;&nbsp;&nbsp;天下幸甚。<br /><br />&nbsp;&nbsp;&nbsp;&nbsp;事下三公、廷尉，议者以为隆刑竣法，非明王急务，施行日久，岂一朝所厘。<br /><br />&nbsp;&nbsp;&nbsp;&nbsp;统今所定，不宜开可。<br /><br />&nbsp;&nbsp;&nbsp;&nbsp;统复上言曰：“有司以臣今所言，不可施行。寻臣之所奏，非曰严刑。窃谓<br /><br />&nbsp;&nbsp;&nbsp;&nbsp;高帝以后，至乎孝宣，其所施行，多合经传，宜比方今事，验之往古，聿遵前典，<br /><br />&nbsp;&nbsp;&nbsp;&nbsp;事无难改，不胜至愿。愿得召见，若对尚书近臣，口陈其要。”帝令尚书问状，<br /><br />&nbsp;&nbsp;&nbsp;&nbsp;统对曰：<br /><br />&nbsp;&nbsp;&nbsp;&nbsp;闻圣帝明王，制立刑罚，故虽尧、舜之盛，犹诛四凶。经曰：“天讨有罪，<br /><br />&nbsp;&nbsp;&nbsp;&nbsp;五刑五庸哉。”又曰：“爰制百姓于刑之衷。”孔子曰：“刑罚不衷，则人无所<br /><br />&nbsp;&nbsp;&nbsp;&nbsp;厝手足。”衷之为言，不轻不重之谓也。《春秋》之诛，不避亲戚，所以防患救<br /><br />&nbsp;&nbsp;&nbsp;&nbsp;乱，全安众庶，岂无仁爱之恩？贵绝残贼之路也。<br /><br />&nbsp;&nbsp;&nbsp;&nbsp;自高祖之兴，至于孝宣，君明臣忠，谟谋深博，犹因循旧章，不轻改革，海<br /><br />&nbsp;&nbsp;&nbsp;&nbsp;内称理，断狱益少。至初元、建平，所减刑罚百有余条，而盗贼浸多，岁以万数。<br /><br />&nbsp;&nbsp;&nbsp;&nbsp;间者三辅从横，群辈并起，至燔烧茂陵，桂见未央。其后坤西、北地、西河之贼，<br /><br />&nbsp;&nbsp;&nbsp;&nbsp;越州度郡，万里交结，攻取库兵，劫略吏人，诏书讨捕，连年不获。是时以天下<br /><br />&nbsp;&nbsp;&nbsp;&nbsp;无难，百姓安平，而狂狡之势，犹至于此，皆刑罚不衷，愚人易犯之所致也。<br /><br />&nbsp;&nbsp;&nbsp;&nbsp;由此观之，则刑轻之作，反生大患；惠加奸轨，而害及良善也。故臣统愿陛<br /><br />&nbsp;&nbsp;&nbsp;&nbsp;下采择贤臣孔光、师丹等议。<br /><br />&nbsp;&nbsp;&nbsp;&nbsp;议上，遂寝不报。<br /><br />&nbsp;&nbsp;&nbsp;&nbsp;后出为九江太守，定封陵乡侯。统在郡亦有治迹，吏人畏爱之。卒于官。子<br /><br />&nbsp;&nbsp;&nbsp;&nbsp;松嗣。<br /><br />&nbsp;&nbsp;&nbsp;&nbsp;松字伯孙，少为郎，尚光武女舞阴长公主，再迁虎贲中郎将。松博通经书，<br /><br />&nbsp;&nbsp;&nbsp;&nbsp;明习故事，与诸儒修明堂、辟雍、郊祀、封禅礼仪，常与论议，宠幸莫比。光武<br /><br />&nbsp;&nbsp;&nbsp;&nbsp;崩，受遗诏辅政。永平元年，迁太仆。<br /><br />&nbsp;&nbsp;&nbsp;&nbsp;松数为私书请托郡县，二年，发觉免官，遂怀怨望。四年冬，乃县飞书诽谤，<br /><br />&nbsp;&nbsp;&nbsp;&nbsp;下狱死，国除。<br /><br />&nbsp;&nbsp;&nbsp;&nbsp;子扈，后以恭怀皇后从兄，永元中，擢为黄门侍郎，历位卿、校尉。温恭谦<br /><br />&nbsp;&nbsp;&nbsp;&nbsp;让，亦敦《诗》、《书》。永初中，为长乐少府，松弟竦。<br /><br />&nbsp;&nbsp;&nbsp;&nbsp;竦字叔敬，少习《孟习易》，弱冠能教授。后坐兄松事，与弟恭俱徙九真。<br /><br />&nbsp;&nbsp;&nbsp;&nbsp;既徂南土，历江、湖，济沅、湘，感悼子胥、屈原以非辜沉身，乃作《悼骚赋》，<br /><br />&nbsp;&nbsp;&nbsp;&nbsp;系玄石而沉之。<br /><br />&nbsp;&nbsp;&nbsp;&nbsp;显宗后诏听还本郡。竦闭门自养，以经籍为娱，著书数篇，名曰《七序》。<br /><br />&nbsp;&nbsp;&nbsp;&nbsp;班固见而称曰：“孔子著《春秋》而乱臣贼子惧，梁竦作《七序》而窃位素餐者<br /><br />&nbsp;&nbsp;&nbsp;&nbsp;惭。”姓好施，不事产业。长嫂舞阴公主赡给诸梁，亲疏有序，特重敬竦，虽衣<br /><br />&nbsp;&nbsp;&nbsp;&nbsp;食器物，必有加异。竦悉分与亲族，自无所服。<br /><br />&nbsp;&nbsp;&nbsp;&nbsp;竦生长京师，不乐本土，身负其才，郁郁不得意。尝登高远望，叹息言曰：<br /><br />&nbsp;&nbsp;&nbsp;&nbsp;“大丈夫居世，生当封侯，死当庙食。如其不然，闲居可以养志，《诗》、《书》<br /><br />&nbsp;&nbsp;&nbsp;&nbsp;足以自娱，州郡之职，徒劳人耳。”后辟命交至，并无所就。有三男三女，肃宗<br /><br />&nbsp;&nbsp;&nbsp;&nbsp;纳其二女，皆为贵人。小贵人生和帝，窦皇后养以为子，而竦家私相庆。后诸窦<br /><br />&nbsp;&nbsp;&nbsp;&nbsp;闻之，恐梁氏得志，终为己害，建初八年，遂谮杀二贵人，而陷竦等以恶逆。诏<br /><br />&nbsp;&nbsp;&nbsp;&nbsp;使汉阳太守郑据传考竦罪，死狱中，家属复徙九真。辞语连及舞阴公主，坐徙新<br /><br />&nbsp;&nbsp;&nbsp;&nbsp;城，使者护守。宫省事密，莫有知和帝梁氏生者。<br /><br />&nbsp;&nbsp;&nbsp;&nbsp;永元九年，窦太后崩，松子扈遣从兄禅奏记三府，以为汉家旧典，崇贵母氏，<br /><br />&nbsp;&nbsp;&nbsp;&nbsp;而梁贵人亲育圣躬，不蒙尊号，求得申议。太尉张T引禅讯问事理，会后召见，<br /><br />&nbsp;&nbsp;&nbsp;&nbsp;因白禅奏记之状。帝感恸良久，曰：“于君意若何？”T对曰：“《春秋》之义，<br /><br />&nbsp;&nbsp;&nbsp;&nbsp;母以子贵。汉兴以来，母氏莫不降显，臣愚以为宜上尊号，追慰圣灵，存录诸舅，<br /><br />&nbsp;&nbsp;&nbsp;&nbsp;以明亲亲。”帝悲泣曰：“非君孰为朕思之！”会贵人姊南阳樊调妻上书自讼<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;妾同产女弟贵人，前充后宫，蒙先帝厚恩，得见宠幸。皇天授命，诞生圣明。<br /><br />&nbsp;&nbsp;&nbsp;&nbsp;而为窦宪兄弟所见谮诉，使妾父竦冤死牢狱，骸骨不掩。老母孤弟，远徙万里。<br /><br />&nbsp;&nbsp;&nbsp;&nbsp;独妾遗脱，逸伏草野，常恐没命，无由自达。今遭值陛下神圣之运，亲统万机，<br /><br />&nbsp;&nbsp;&nbsp;&nbsp;群物得所。宪兄弟奸恶，既伏辜诛，海内旷然，各获其宜。妾得苏息，拭目更视，<br /><br />&nbsp;&nbsp;&nbsp;&nbsp;乃敢昧死自陈所天。妾闻太宗即位，薄氏蒙荣；宣帝继统，史族复兴。妾门虽有<br /><br />&nbsp;&nbsp;&nbsp;&nbsp;薄、史之亲，独无外戚余恩，诚自悼伤。妾父既冤，不可复生，母氏年殊七十，<br /><br />&nbsp;&nbsp;&nbsp;&nbsp;乃弟棠等，远在绝域，不知死生。愿乞收竦朽骨。使母、弟得归本郡，则施过天<br /><br />&nbsp;&nbsp;&nbsp;&nbsp;地，存殁幸赖。<br /><br />&nbsp;&nbsp;&nbsp;&nbsp;帝览章感悟，乃下中常侍、掖庭令验问之，辞证明审，遂得引见，具陈其<br /><br />&nbsp;&nbsp;&nbsp;&nbsp;状。乃留止宫中，连月乃出，赏赐衣被钱帛第宅奴卑，旬月之间，累资千万。<br /><br />&nbsp;&nbsp;&nbsp;&nbsp;素有行操，帝益爱之，加号梁夫人；擢樊调为羽林左监。调，光禄大夫宏兄曾<br /><br />&nbsp;&nbsp;&nbsp;&nbsp;孙也。<br /><br />&nbsp;&nbsp;&nbsp;&nbsp;于是追尊恭怀皇后。其冬，制诏三公、大鸿胪曰：“夫孝莫大于尊尊亲亲，<br /><br />&nbsp;&nbsp;&nbsp;&nbsp;其义一也。《诗》云：‘父兮生我，母兮鞠我，抚我畜我，长我育我，顾我复我，<br /><br />&nbsp;&nbsp;&nbsp;&nbsp;出入腹我。欲报之德，昊天罔极。’朕不敢兴事，览于前世，太宗、中宗，实有<br /><br />&nbsp;&nbsp;&nbsp;&nbsp;旧典，追命外祖，以笃亲亲。其追封谥皇太后父竦为褒亲愍侯，比灵文、顺成、<br /><br />&nbsp;&nbsp;&nbsp;&nbsp;恩成侯。魂而有灵，嘉斯宠荣，好爵显服，以慰母心。”遣中谒者与及扈，<br /><br />&nbsp;&nbsp;&nbsp;&nbsp;备礼西迎竦丧，诣京师改殡，赐东园画馆、玉匣、衣衾，建茔于恭怀皇后陵傍。<br /><br />&nbsp;&nbsp;&nbsp;&nbsp;帝亲临送葬，百官毕会。<br /><br />&nbsp;&nbsp;&nbsp;&nbsp;征还竦妻、子，封子棠为乐平侯，棠弟雍乘氏侯，雍弟翟单父侯，邑各五千<br /><br />&nbsp;&nbsp;&nbsp;&nbsp;户，位皆特进，赏赐第宅、奴卑、车马、兵弩、什物以巨万计，宠遇光于当世。<br /><br />&nbsp;&nbsp;&nbsp;&nbsp;诸梁内外以亲疏并补郎、谒者。<br /><br />&nbsp;&nbsp;&nbsp;&nbsp;棠官至大鸿胪，雍少府。棠卒，子安国嗣，延光中为侍中，有罪免官，诸梁<br /><br />&nbsp;&nbsp;&nbsp;&nbsp;为郎吏者皆坐免。<br /><br />&nbsp;&nbsp;&nbsp;&nbsp;商字伯夏，雍之子也。少以外戚拜郎中，迁黄门侍郎。永建元年，袭父封乘<br /><br />&nbsp;&nbsp;&nbsp;&nbsp;氏侯。三年，顺帝选商女及妹入掖庭，迁侍中、屯骑校尉。阳嘉元年，女立为皇<br /><br />&nbsp;&nbsp;&nbsp;&nbsp;后，妹为贵人，加商位特进，更增国土，赐安车驷马，其岁拜执金吾。二年，封<br /><br />&nbsp;&nbsp;&nbsp;&nbsp;子冀为襄邑侯，商让不受。三年，以商为大将军，固称疾不起。四年，使太常桓<br /><br />&nbsp;&nbsp;&nbsp;&nbsp;焉奉策就第即拜，商乃诣阙受命。明年，夫人阴氏薨，追号开封君，赠印绶。<br /><br />&nbsp;&nbsp;&nbsp;&nbsp;商自以戚属居大位，每存谦柔，虚己进贤，辟汉阳巨览、上党陈龟为椽属。<br /><br />&nbsp;&nbsp;&nbsp;&nbsp;李固、周举为从事中郎，于是京师翕然，称为良辅，帝委重焉。每有饥馑，辄载<br /><br />&nbsp;&nbsp;&nbsp;&nbsp;租谷于城门，赈与贫]，不宣己惠。检御门族，未曾以权盛干法。而性慎弱无<br /><br />&nbsp;&nbsp;&nbsp;&nbsp;威断，颇溺于内竖。以小黄门曹节等用事于中，遂遣子冀、不疑与为交友，然宦<br /><br />&nbsp;&nbsp;&nbsp;&nbsp;者忌商宠任，反俗陷之。永和四年，中常侍张逵、蘧政，内者令石光，尚方令傅<br /><br />&nbsp;&nbsp;&nbsp;&nbsp;福，冗从仆射杜永连谋，共谮商及中常侍曹腾、孟贲，云欲征诸王子，图议废立，<br /><br />&nbsp;&nbsp;&nbsp;&nbsp;请收商等案罪。帝曰：“大将军父子我所亲，腾、贲我所爱，必无是，但汝曹共<br /><br />&nbsp;&nbsp;&nbsp;&nbsp;妒之耳。”逵等知言不用，惧迫，遂出矫诏收缚腾、贲于省中。<br /><br />&nbsp;&nbsp;&nbsp;&nbsp;帝闻震怒，敕宦者李歙急呼腾、贲释之，收逵等，悉伏诛。辞所连染及在位<br /><br />&nbsp;&nbsp;&nbsp;&nbsp;大臣，商惧多侵枉，乃上疏曰：“《春秋》之义，功在元帅，罪止首恶，故赏不<br /><br />&nbsp;&nbsp;&nbsp;&nbsp;c溢，刑不淫滥，五帝、三王所以同致康V也。窃闻考中常侍张逵等，辞语多所<br /><br />&nbsp;&nbsp;&nbsp;&nbsp;牵及。大狱一起，无辜者众，死囚久系，纤微成大，非所以顺迎和气，平政成化<br /><br />&nbsp;&nbsp;&nbsp;&nbsp;也。宜早讫竟，以止逮捕之烦。”帝乃纳之，罪止坐者。<br /><br />&nbsp;&nbsp;&nbsp;&nbsp;六年秋，商病笃，敕子冀等曰：“吾以不德，享受多福。生无以辅益朝廷，<br /><br />&nbsp;&nbsp;&nbsp;&nbsp;死必耗废帑臧，衣衾饭i玉匣珠贝之属，何益朽骨。百僚劳扰，纷华道路，<br /><br />&nbsp;&nbsp;&nbsp;&nbsp;q增尘垢，虽云礼制，亦有权时。方今边境不宁，盗贼未息，岂宜重为国损！<br /><br />&nbsp;&nbsp;&nbsp;&nbsp;气绝之后，载至冢舍，即时殡敛。敛以时服，皆以故衣，无更裁制。殡已开冢，<br /><br />&nbsp;&nbsp;&nbsp;&nbsp;冢开即葬。祭食如存，无用三牲。孝子善述父志，不宜违我言也。”及薨，帝亲<br /><br />&nbsp;&nbsp;&nbsp;&nbsp;临丧，诸子欲从其诲，朝廷不听，赐以东园朱寿器、银镂、黄肠、玉匣、什物二<br /><br />&nbsp;&nbsp;&nbsp;&nbsp;十八种，钱二百万，布三千匹。皇后钱五百万，布万匹。及葬，赠轻车介士，赐<br /><br />&nbsp;&nbsp;&nbsp;&nbsp;谥忠侯。中宫亲送，帝幸宣阳亭，瞻望车骑。<br /><br />&nbsp;&nbsp;&nbsp;&nbsp;子冀嗣。<br /><br />&nbsp;&nbsp;&nbsp;&nbsp;冀字伯卓。为人鸢肩豺目，洞精目党眄，口吟舌言，裁能书计。少为贵戚，<br /><br />&nbsp;&nbsp;&nbsp;&nbsp;逸游自恣。性嗜酒，能挽满、弹棋、格五、六博、蹴鞠、意钱之戏，又好臂鹰走<br /><br />&nbsp;&nbsp;&nbsp;&nbsp;狗，骋马斗鸡。初为黄门侍郎，转侍中、虎贲中郎将，越骑、步兵校尉，执金吾。<br /><br />&nbsp;&nbsp;&nbsp;&nbsp;永和元年，拜河南尹。冀居职暴恣，多非法，父商所亲客洛阳令吕放，颇与<br /><br />&nbsp;&nbsp;&nbsp;&nbsp;商言及冀之短，商以让冀，冀即遣人于道刺杀放。而恐商知之，乃推疑于放之怨<br /><br />&nbsp;&nbsp;&nbsp;&nbsp;仇，请以放弟禹为洛阳令，使捕之，尽灭其宗亲、宾客百余人。<br /><br />&nbsp;&nbsp;&nbsp;&nbsp;商薨未及葬，顺帝乃拜冀为大将军，弟侍中不疑为河南尹。<br /><br />&nbsp;&nbsp;&nbsp;&nbsp;及帝崩，冲帝始在襁褓，太后临朝，诏冀与太傅赵峻、太尉李固参录尚书事。<br /><br />&nbsp;&nbsp;&nbsp;&nbsp;冀虽辞不肯当，而侈暴滋甚。<br /><br />&nbsp;&nbsp;&nbsp;&nbsp;冲帝又崩，冀立质帝。帝少而聪慧，知冀骄横，尝朝群臣，目冀曰：“此跋<br /><br />&nbsp;&nbsp;&nbsp;&nbsp;扈将军也。”冀闻，深恶之，遂令左右进鸩加煮饼，帝即日崩。<br /><br />&nbsp;&nbsp;&nbsp;&nbsp;复立桓帝，而枉害李固及前太尉杜乔，海内嗟惧，语在《李固传》。建和元<br /><br />&nbsp;&nbsp;&nbsp;&nbsp;年，益封冀万三千户，增大将军府举高第茂才，官属倍于三公。又封不疑为颍阳<br /><br />&nbsp;&nbsp;&nbsp;&nbsp;侯，不疑弟蒙西平侯，冀子胤襄邑侯，各万户。和平元年，重增封冀万户，并前<br /><br />&nbsp;&nbsp;&nbsp;&nbsp;所袭合三万户。<br /><br />&nbsp;&nbsp;&nbsp;&nbsp;弘农人宰宣素性佞邪，欲取媚于冀，乃上言大将军有周公之功，今既封诸子，<br /><br />&nbsp;&nbsp;&nbsp;&nbsp;则其妻宜为邑君。诏遂封冀妻孙寿为襄城君，兼食阳翟租，岁入五千万，加赐赤<br /><br />&nbsp;&nbsp;&nbsp;&nbsp;绂，比长公主。寿色美而善为妖态，作愁眉，啼妆，堕马髻，折腰步，龋齿笑，<br /><br />&nbsp;&nbsp;&nbsp;&nbsp;以为媚惑。冀亦改易舆服之制，作平上Z车，埤帻，狭冠，折上巾，拥身扇，狐<br /><br />&nbsp;&nbsp;&nbsp;&nbsp;尾单衣。寿性钳忌，能制御冀，冀甚宠惮之。<br /><br />&nbsp;&nbsp;&nbsp;&nbsp;初，父商献美人友通期于顺帝，通期有微过，帝以归商，商不敢留而出嫁之，<br /><br />&nbsp;&nbsp;&nbsp;&nbsp;冀即遣客盗还通期。会商薨，冀行服，于城西私与之居。寿伺冀出，多从仓头，<br /><br />&nbsp;&nbsp;&nbsp;&nbsp;篡取通期归，截发刮面，笞掠之，欲上书告其事。冀大恐，顿首请于寿母，寿亦<br /><br />&nbsp;&nbsp;&nbsp;&nbsp;不得已而止。冀犹复与私通，生子伯玉，匿不敢出。寿寻知之，使子胤诛灭友氏，<br /><br />&nbsp;&nbsp;&nbsp;&nbsp;冀虑寿害伯玉，常置复壁中。冀爱监奴秦宫，官至太仓令，得出入寿所。寿见宫，<br /><br />&nbsp;&nbsp;&nbsp;&nbsp;辄屏御者，托以言事，因与私焉。宫内外兼宠，威权大震，刺史、二千石皆谒辞<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;冀用寿言，多斥夺诸梁在位者，外以谦让，而实崇孙氏宗亲。冒名而为侍中、<br /><br />&nbsp;&nbsp;&nbsp;&nbsp;卿、校尉、郡守、长吏者十余人，皆贪叨凶淫，各遣私客籍属县富人，被以它罪，<br /><br />&nbsp;&nbsp;&nbsp;&nbsp;闭狱掠拷，使出钱自赎，资物少者至于死徙。扶风人士孙奋居富而性吝，冀因以<br /><br />&nbsp;&nbsp;&nbsp;&nbsp;马乘遗之，从贷钱五千万，奋以三千万与之，冀大怒，乃告郡县，认奋母为其守<br /><br />&nbsp;&nbsp;&nbsp;&nbsp;臧婢，云盗白珠十斛、紫金千斤以叛，遂收考奋兄弟，死于狱中，悉没资财亿七<br /><br />&nbsp;&nbsp;&nbsp;&nbsp;千余万。<br /><br />&nbsp;&nbsp;&nbsp;&nbsp;其四方调发，岁时贡献，皆先输上第于冀，乘舆乃其次焉。吏人赍货求官请<br /><br />&nbsp;&nbsp;&nbsp;&nbsp;罪者，道路相望。冀又遣客出塞，交通外国，广求异物。因行道路，发取伎女御<br /><br />&nbsp;&nbsp;&nbsp;&nbsp;者，而使人复乘势横暴，妻略妇女，欧击吏卒，所在怨毒。<br /><br />&nbsp;&nbsp;&nbsp;&nbsp;冀乃大起第舍，而寿亦对街为宅，殚极土木，互相夸竞。堂寝皆有阴阳奥室，<br /><br />&nbsp;&nbsp;&nbsp;&nbsp;连房洞户。柱壁雕镂，加以铜漆，窗牖皆有绮疏青琐，图以云气仙灵。台阁周通，<br /><br />&nbsp;&nbsp;&nbsp;&nbsp;更相临望；飞梁石蹬，陵跨水道。金玉珠玑，异方珍怪，充积臧室。远致汗血名<br /><br />&nbsp;&nbsp;&nbsp;&nbsp;马。又广开园囿，采土筑山，十里九陂，以像二崤，深林绝涧，有若自然，奇禽<br /><br />&nbsp;&nbsp;&nbsp;&nbsp;驯兽，飞走其间。冀、寿共乘辇车，张羽盖，饰以金银，游观第内，多从倡伎，<br /><br />&nbsp;&nbsp;&nbsp;&nbsp;鸣钟吹管，酣讴竟路。或连继日夜，以骋娱恣。客到门不得通，皆请谢门者，门<br /><br />&nbsp;&nbsp;&nbsp;&nbsp;者累千金。又多拓林苑，禁同王家，西至弘农，东界荥阳，南极鲁阳，北达河、<br /><br />&nbsp;&nbsp;&nbsp;&nbsp;淇，包含山薮，远带丘荒，周旋封域，殆将千里。又起菟苑于河南城西，经亘数<br /><br />&nbsp;&nbsp;&nbsp;&nbsp;十里，发属县卒徒，缮修楼观，数年乃成。移檄所在，调发生菟，刻其毛以为识，<br /><br />&nbsp;&nbsp;&nbsp;&nbsp;人有犯者，罪至刑死。尝有西域贾胡，不知禁忌，误杀一兔，转相告言，坐死者<br /><br />&nbsp;&nbsp;&nbsp;&nbsp;十余人。冀二弟尝私遣人出猎上党，冀闻而捕其宾客，一时杀三十余人，无生还<br /><br />&nbsp;&nbsp;&nbsp;&nbsp;者。冀又起别第于城西，以纳奸亡。或取良人，悉为奴卑，至数千人，名曰“自<br /><br />&nbsp;&nbsp;&nbsp;&nbsp;卖人”。<br /><br />&nbsp;&nbsp;&nbsp;&nbsp;元嘉元年，帝以冀有援立之功，欲崇殊典，乃大会公卿，共议其礼。于是有<br /><br />&nbsp;&nbsp;&nbsp;&nbsp;司奏冀入朝不趋，敛履上殿，谒赞不名，礼仪比萧何；悉以定陶、成阳余户增封<br /><br />&nbsp;&nbsp;&nbsp;&nbsp;为四县，比邓禹；赏赐金钱、奴婢、采帛、车马、衣服、甲第，比霍光；以殊元<br /><br />&nbsp;&nbsp;&nbsp;&nbsp;勋。每朝会，与三公绝席。十日一人，平尚书事。宣布天下，为万世法。冀犹以<br /><br />&nbsp;&nbsp;&nbsp;&nbsp;所奏礼薄，意不悦。专擅威柄，凶恣日积，机事大小，莫不咨决之。宫卫近侍，<br /><br />&nbsp;&nbsp;&nbsp;&nbsp;并所亲树。禁省起居，纤微必知。百官迁召，皆先到冀门笺檄谢恩，然后敢诣尚<br /><br />&nbsp;&nbsp;&nbsp;&nbsp;书。下邳人吴树为宛令，之官辞冀，冀宾客布在县界，以情托树。树对曰：“小<br /><br />&nbsp;&nbsp;&nbsp;&nbsp;人奸蠹，比屋可诛。明将军以椒房之重，处上将之位，宜崇贤善，以补朝阙。宛<br /><br />&nbsp;&nbsp;&nbsp;&nbsp;为大都，土之渊薮，自侍坐以来，未闻称一长者，而多托非人，诚非敢闻！”冀<br /><br />&nbsp;&nbsp;&nbsp;&nbsp;嘿然不悦。树到县，遂诛杀冀客为人害者数十人，由是深怨之。树后为荆州刺史，<br /><br />&nbsp;&nbsp;&nbsp;&nbsp;临去辞冀，冀为设酒，因鸩之，树出，死车上。又辽东太守侯猛，初拜不谒，冀<br /><br />&nbsp;&nbsp;&nbsp;&nbsp;托以它事，乃腰斩之。<br /><br />&nbsp;&nbsp;&nbsp;&nbsp;时，郎中汝南袁著，年十九，见冀凶纵，不胜其愤，乃诣阙上书曰：<br /><br />&nbsp;&nbsp;&nbsp;&nbsp;臣闻仲尼叹凤鸟不至，河不出图，自伤卑贱，不能致也。今陛下居得致之位，<br /><br />&nbsp;&nbsp;&nbsp;&nbsp;又有能致之资，而和气未应，贤愚失序者，势分权臣，上下壅隔之故也。夫四时<br /><br />&nbsp;&nbsp;&nbsp;&nbsp;之运，功成则退，高爵厚宠，鲜不致灾。今大将军位极功成，可为至戒，宜遵悬<br /><br />&nbsp;&nbsp;&nbsp;&nbsp;车之礼，高枕颐神。传曰：‘木实繁者，披枝害心。’若不抑损权盛，将无以全<br /><br />&nbsp;&nbsp;&nbsp;&nbsp;其身矣。左右闻臣言，将侧目切齿，臣特以童蒙见拔，故敢忘忌讳。昔舜、禹相<br /><br />&nbsp;&nbsp;&nbsp;&nbsp;戒无若丹朱，周公戒成王无如殷王纣，愿除诽谤之罪，以开天下之口。<br /><br />&nbsp;&nbsp;&nbsp;&nbsp;书得奏御，冀闻而密遣掩捕著。著乃变易姓名，后托病伪死，结蒲为人，市<br /><br />&nbsp;&nbsp;&nbsp;&nbsp;棺殡送。冀廉问知其诈，阴求得，笞杀之，隐蔽其事。学生桂阳刘常，当世名儒，<br /><br />&nbsp;&nbsp;&nbsp;&nbsp;素善于著，冀召补令史以辱之。时，太原郝e、胡武，皆危言高论，与著友善。<br /><br />&nbsp;&nbsp;&nbsp;&nbsp;先是，e等连名奏记三府，荐海内高士，而不诣冀，冀追怒之，又疑为著党，敕<br /><br />&nbsp;&nbsp;&nbsp;&nbsp;中部官移檄捕前奏记者并杀之，遂诛武家，死者六十余人。e初逃亡，知不得免，<br /><br />&nbsp;&nbsp;&nbsp;&nbsp;因舆榇奏书冀门。书入，仰药而死，家乃得全。及冀诛，有诏以礼祀著等。冀诸<br /><br />&nbsp;&nbsp;&nbsp;&nbsp;忍忌，皆此类也。<br /><br />&nbsp;&nbsp;&nbsp;&nbsp;不疑好经书，善待士，冀阴疾之，因中常侍白帝，转为光禄勋，又讽众人共<br /><br />&nbsp;&nbsp;&nbsp;&nbsp;荐其子胤为河南尹。胤一名胡狗，时年十六，容貌甚陋，不胜冠带，道路见者，<br /><br />&nbsp;&nbsp;&nbsp;&nbsp;莫不蚩笑焉。不疑自耻兄弟有隙，遂让位归第，与弟蒙闭门自守。冀不欲令与宾<br /><br />&nbsp;&nbsp;&nbsp;&nbsp;客交通，阴使人变服至门，记往来者。南郡太守马融、江夏太守田明，初除，过<br /><br />&nbsp;&nbsp;&nbsp;&nbsp;谒不疑，冀讽州郡以它事陷之，皆髡笞徙朔方。融自刺不诛，明遂死于路。<br /><br />&nbsp;&nbsp;&nbsp;&nbsp;永兴二年，封不疑子马为颍阴侯，胤子桃为城父侯。冀一门前后七封侯，三<br /><br />&nbsp;&nbsp;&nbsp;&nbsp;皇后，六贵人，二大将军，夫人、女食邑称君者七人，尚公主者三人，其余卿、<br /><br />&nbsp;&nbsp;&nbsp;&nbsp;将、尹、校五十七人。在位二十余年，究极满盛，威行内外，百僚侧目，莫敢违<br /><br />&nbsp;&nbsp;&nbsp;&nbsp;命，天子恭己而不得有所亲豫。<br /><br />&nbsp;&nbsp;&nbsp;&nbsp;帝即不平之。延熹元年，太史令陈授因小黄门徐璜，陈灾异日食之变，咎在<br /><br />&nbsp;&nbsp;&nbsp;&nbsp;大将军，冀闻之，讽洛阳令收考授，死于狱。帝由此发怒。<br /><br />&nbsp;&nbsp;&nbsp;&nbsp;初，掖庭人邓香妻宣生女猛，香卒，宣更适梁纪。梁纪者，冀妻寿之舅也。<br /><br />&nbsp;&nbsp;&nbsp;&nbsp;寿引进猛入掖庭，见幸，为贵人，冀因欲认猛为其女以自固，乃易猛姓为梁。时<br /><br />&nbsp;&nbsp;&nbsp;&nbsp;猛姊婿邴尊为议郎，冀恐尊沮败宣意，乃结刺客于偃城，刺杀尊，而又欲杀宣。<br /><br />&nbsp;&nbsp;&nbsp;&nbsp;宣家在延熹里，与中常侍袁赦相比，冀使刺客登赦屋，欲入宣家。赦觉之，鸣鼓<br /><br />&nbsp;&nbsp;&nbsp;&nbsp;会众以告宣。宣驰入以白帝，帝大怒，遂与中常侍单超、具瑗、唐衡、左　⑿<br /><br />&nbsp;&nbsp;&nbsp;&nbsp;璜等五人成谋诛冀。语在《宦者传》。<br /><br />&nbsp;&nbsp;&nbsp;&nbsp;冀心疑超等，乃使中黄门张寥胧∷蓿以防其变。具瑗敕吏收粒以辄从外<br /><br />&nbsp;&nbsp;&nbsp;&nbsp;入，欲图不轨。帝因是御前殿，召诸尚书入，发其事，使尚书令尹勋持节勒丞郎<br /><br />&nbsp;&nbsp;&nbsp;&nbsp;以下皆操兵守省阁，敛诸符节送省中。使黄门令具瑗将左右厩驺、虎贲、羽林、<br /><br />&nbsp;&nbsp;&nbsp;&nbsp;都候敛戟士，合千余人，与司隶校尉张彪共围冀第。使光禄勋袁盱持节收冀大将<br /><br />&nbsp;&nbsp;&nbsp;&nbsp;军印绶，徙封比景都乡侯。冀及妻寿即日皆自杀。悉收子河南尹胤、叔父屯骑校<br /><br />&nbsp;&nbsp;&nbsp;&nbsp;尉让，及亲从卫尉淑、越骑校尉忠、长水校尉戟等，诸梁及孙氏中外宗亲送诏狱，<br /><br />&nbsp;&nbsp;&nbsp;&nbsp;无长少皆弃市。不疑、蒙先卒。其它所连及公卿、列校、尉刺史、二千石死者数<br /><br />&nbsp;&nbsp;&nbsp;&nbsp;十人，故吏宾客免黜者三百余人，朝廷为空，惟尹勋、袁盱及廷尉邯郸义在焉。<br /><br />&nbsp;&nbsp;&nbsp;&nbsp;是时事卒从中发，使者交驰，公卿失其度，官府市里鼎沸，数日乃定，百姓莫不<br /><br />&nbsp;&nbsp;&nbsp;&nbsp;称庆。<br /><br />&nbsp;&nbsp;&nbsp;&nbsp;收冀财货，县官斥卖，合三十余万万，以充王府，用减天下税租之半。散其<br /><br />&nbsp;&nbsp;&nbsp;&nbsp;苑囿，以业穷民。录诛冀功者，封尚书令尹勋以下数十人。<br /><br />&nbsp;&nbsp;&nbsp;&nbsp;论曰：顺帝之世，梁商称为贤辅，岂以其地居亢满，而能以愿谨自终者乎？<br /><br />&nbsp;&nbsp;&nbsp;&nbsp;夫宰相运动枢极，感会天人，中于道则易以兴政，乖于务则难乎御物。商协回天<br /><br />&nbsp;&nbsp;&nbsp;&nbsp;之势，属雕弱之期，而匡朝恤患，未闻上述，憔悴之音，载谣人口。虽舆粟盈门，<br /><br />&nbsp;&nbsp;&nbsp;&nbsp;何救阻饥之厄；永言终制，未解尸官之尤。况乃倾侧孽臣，传宠凶嗣，以致破家<br /><br />&nbsp;&nbsp;&nbsp;&nbsp;伤国，而岂徒然哉！<br /><br />&nbsp;&nbsp;&nbsp;&nbsp;赞曰：在河西佐汉，统亦定算。褒亲幽愤，升高累叹。商恨善柔。冀遂贪乱。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,201);">加入书签</a><a
                        href="200.html">上一页</a>&larr;<a href="index.html">返回列表</a>&rarr;<a
                            href="202.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "200.html"; var next_page = "202.html"; var index_page = "index.html"; var sortid = "9"; var article_id = "3"; var chapter_id = "201"; var articlename = "后汉书"; var chaptername = " 卷三十四 梁统列传第二十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>