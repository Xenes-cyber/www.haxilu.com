<!DOCTYPE html>
<html>
<head>
<meta charset="gbk" />
<title>后汉书- 卷二十八上 桓谭冯衍列传第十八上-在线阅读-哈西文学网</title>
<meta name="keywords" content="范晔，后汉书， 卷二十八上 桓谭冯衍列传第十八上全文， 卷二十八上 桓谭冯衍列传第十八上在线阅读 哈西文学网" />
<meta name="description" content="哈西文学网提供范晔的后汉书  卷二十八上 桓谭冯衍列传第十八上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/193.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/193.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十八上 桓谭冯衍列传第十八上</h1>
            <div class="link xb">
                <a href="192.html">上一页</a>&larr;<a href="index.html">返回列表</a>&rarr;<a
                    href="194.html">下一页</a></div>			
            <div id="BookText">&nbsp;&nbsp;&nbsp;&nbsp;桓谭字君山，沛国相人也。父成帝时为太乐令。谭以父任为郎，因好音律，<br /><br />&nbsp;&nbsp;&nbsp;&nbsp;善鼓琴。博学多通，遍习《五经》，皆诂训大义，不为章句。能文章，尤好古学，<br /><br />&nbsp;&nbsp;&nbsp;&nbsp;数从刘歆、杨雄辩析疑异。性嗜倡乐，简易不修威仪，而非毁俗儒，由是多见<br /><br />&nbsp;&nbsp;&nbsp;&nbsp;排抵。<br /><br />&nbsp;&nbsp;&nbsp;&nbsp;哀、平间，位不过郎。傅皇后父孔乡侯晏深善于谭。是时，高安侯董贤宠幸，<br /><br />&nbsp;&nbsp;&nbsp;&nbsp;女弟为昭仪，皇后日已疏，晏嘿嘿不得意。谭进说曰：“昔武帝欲立卫子夫，阴<br /><br />&nbsp;&nbsp;&nbsp;&nbsp;求陈皇后之过，而陈后终废，子夫竟立。今董贤至爱而女弟尤幸，殆将有子夫之<br /><br />&nbsp;&nbsp;&nbsp;&nbsp;变，可不忧哉！”晏惊动，曰：“然，为之奈何？”谭曰：“刑罚不能加无罪，<br /><br />&nbsp;&nbsp;&nbsp;&nbsp;邪枉不能胜正人。夫士以才智要君，女以媚道求主。皇后年少，希更艰难，或驱<br /><br />&nbsp;&nbsp;&nbsp;&nbsp;使医巫，外求方技，此不可不番。又君侯以后父尊重而多通宾客，必借以重势，<br /><br />&nbsp;&nbsp;&nbsp;&nbsp;贻致讥议。不如谢遣门徒，务执廉悫，此修己正家避祸之道也。”晏曰：“善”。<br /><br />&nbsp;&nbsp;&nbsp;&nbsp;遂罢遣常客，入白皇后，如谭所戒。后贤果风太医令真钦，使求傅氏罪过，遂逮<br /><br />&nbsp;&nbsp;&nbsp;&nbsp;后弟侍中喜，诏狱无所得，乃解，故傅氏终全于哀帝之时。及董贤为大司马，闻<br /><br />&nbsp;&nbsp;&nbsp;&nbsp;谭名，欲与之交。谭先奏书于贤，说以辅国保身之术，贤不能用，遂不与通。当<br /><br />&nbsp;&nbsp;&nbsp;&nbsp;王莽居摄篡弑之际，天下之士，莫不竟褒称德美，作符命以求容媚，谭独自守，<br /><br />&nbsp;&nbsp;&nbsp;&nbsp;默然无言。莽时为掌乐大夫，更始立，召拜太中大夫。<br /><br />&nbsp;&nbsp;&nbsp;&nbsp;世祖即位，征待诏，上书言事失旨，不用。后大司空宋弘荐谭，拜议郎给事<br /><br />&nbsp;&nbsp;&nbsp;&nbsp;中，因上疏陈时政所宜，曰：<br /><br />&nbsp;&nbsp;&nbsp;&nbsp;臣闻国之废兴，在于政事；政事得失，由乎辅佐。辅佐贤明，则俊士充朝，<br /><br />&nbsp;&nbsp;&nbsp;&nbsp;而理合世务；辅佐不明，则论失时宜，而举多过事。夫有国之君，俱欲兴化建善，<br /><br />&nbsp;&nbsp;&nbsp;&nbsp;然而政道未理者，其所谓贤者异也。昔楚庄王问孙叔敖曰：“寡人未得所以为国<br /><br />&nbsp;&nbsp;&nbsp;&nbsp;是也。”叔敖曰：“国之有是，众所恶也，恐王不能定也。”王曰：“不定独在<br /><br />&nbsp;&nbsp;&nbsp;&nbsp;君，亦在臣乎？”对曰：“居骄士，曰士非我无从富贵；士骄君，曰君非士无从<br /><br />&nbsp;&nbsp;&nbsp;&nbsp;安存。人君或至失国而不悟，士或至饥寒而不进。君臣不合，则国是无从定矣。”<br /><br />&nbsp;&nbsp;&nbsp;&nbsp;庄王曰：“善。愿相国与诸大夫共定国是也。”盖善政者，视俗而施教，察失而<br /><br />&nbsp;&nbsp;&nbsp;&nbsp;立防，威德更兴，文武迭用，然后政调于时，而躁人可定。昔董仲舒言“理国譬<br /><br />&nbsp;&nbsp;&nbsp;&nbsp;若琴瑟，其不调者则解而更张”。夫更张难行，而拂众者亡，是故贾谊以才逐，<br /><br />&nbsp;&nbsp;&nbsp;&nbsp;而朝错以智死。世虽有殊能而终莫敢谈者，惧于前事也。<br /><br />&nbsp;&nbsp;&nbsp;&nbsp;且设法禁者，非能尽塞天下之奸，皆合众人之所欲也，大抵取便国利事多者，<br /><br />&nbsp;&nbsp;&nbsp;&nbsp;则可矣。夫张官置吏，以理万人，县赏设罚，以别善恶，恶人诛伤，则善人蒙福<br /><br />&nbsp;&nbsp;&nbsp;&nbsp;矣。今人相杀伤，虽已伏法，而私结怨仇，子孙相报，后忿深前，至于灭户殄业，<br /><br />&nbsp;&nbsp;&nbsp;&nbsp;而俗称豪健，故虽有怯弱，犹勉而行之，此为听人自理而无复法禁者也。今宜申<br /><br />&nbsp;&nbsp;&nbsp;&nbsp;明旧令，若已伏官诛而私相伤杀者，虽一身逃亡，皆徙家属于边，其相伤者，加<br /><br />&nbsp;&nbsp;&nbsp;&nbsp;常二等，不得雇山赎罪。如此，则仇怨自解，盗贼息矣。<br /><br />&nbsp;&nbsp;&nbsp;&nbsp;夫理国之道，举本业而抑末利，是以先帝禁人二业，锢商贾不得宦为吏，此<br /><br />&nbsp;&nbsp;&nbsp;&nbsp;所以抑并兼长廉耻也。今富商大贾，多放钱货，中家子弟，为之保役，趋走与臣<br /><br />&nbsp;&nbsp;&nbsp;&nbsp;仆等勤，收税与封君比入，是以众人慕效，不耕而食，至乃多通侈靡，以淫耳目。<br /><br />&nbsp;&nbsp;&nbsp;&nbsp;今可令诸商贾自相纠告，若非身力所得，皆以臧界告者。如此，则专役一已，不<br /><br />&nbsp;&nbsp;&nbsp;&nbsp;敢以货与人，事寡力弱，必归功田亩。田亩修，则谷入多而地力尽矣。<br /><br />&nbsp;&nbsp;&nbsp;&nbsp;又见法令决事，轻重不齐，或一事殊法，同罪异论，奸吏得因缘为市，所欲<br /><br />&nbsp;&nbsp;&nbsp;&nbsp;活则出生议，所欲陷则与死比，是为刑开二门也。今可令通义理明习法律者，校<br /><br />&nbsp;&nbsp;&nbsp;&nbsp;定科比，一其法度，班下郡国，蠲除故条。如此，天下知方，而狱无怨滥矣。<br /><br />&nbsp;&nbsp;&nbsp;&nbsp;书奏，不省。<br /><br />&nbsp;&nbsp;&nbsp;&nbsp;是时，帝方信谶，多以决定嫌疑。又酬赏少薄，天下不时安定。谭复上疏曰：<br /><br />&nbsp;&nbsp;&nbsp;&nbsp;臣前献瞽言，未蒙诏报，不胜愤懑，冒死得陈。愚夫策谋，有益于政道者，<br /><br />&nbsp;&nbsp;&nbsp;&nbsp;以合人心而得事理也。凡人情忽于见事而贵于异闻，观先王之所记述，咸以仁义<br /><br />&nbsp;&nbsp;&nbsp;&nbsp;正道为本，非有奇怪虚诞之事。盖天道性命，圣人所难言也。自子贡以下，不得<br /><br />&nbsp;&nbsp;&nbsp;&nbsp;而闻，况后世浅儒，能通之乎！今诸巧慧小才伎数之人，增益图书，矫称谶记，<br /><br />&nbsp;&nbsp;&nbsp;&nbsp;以欺惑贪邪，诖误人主，焉可不抑远之哉！臣谭伏闻陛下穷折方士黄白之术，甚<br /><br />&nbsp;&nbsp;&nbsp;&nbsp;为明矣；而乃欲听纳谶记，又何误也！其事虽有时合，譬犹卜数只偶之类。陛下<br /><br />&nbsp;&nbsp;&nbsp;&nbsp;宜垂明听，发圣意，屏群小之曲说，述《五经》之正义，略雷同之俗语，详通人<br /><br />&nbsp;&nbsp;&nbsp;&nbsp;之雅谋。<br /><br />&nbsp;&nbsp;&nbsp;&nbsp;又臣闻安平则尊道术之士，有难则贵介胄之臣。今圣朝兴复祖统，为人臣主，<br /><br />&nbsp;&nbsp;&nbsp;&nbsp;而四方盗贼未尽归伏者，此权谋未得也。臣谭伏观陛下用兵，诸所降下，既无重<br /><br />&nbsp;&nbsp;&nbsp;&nbsp;赏以相恩诱，或至虏掠夺其财物，是以兵长渠率，各生孤疑，党辈连结，岁月不<br /><br />&nbsp;&nbsp;&nbsp;&nbsp;解。古人有言曰：“天下皆知取之为取，而莫知与之为取。”陛下诚能轻爵重赏，<br /><br />&nbsp;&nbsp;&nbsp;&nbsp;与士共之，则何招而不至，何说而不释，何向而不开，何征而不克！如此，则能<br /><br />&nbsp;&nbsp;&nbsp;&nbsp;以狭为广，以迟为速，亡者复存，失者复得矣。<br /><br />&nbsp;&nbsp;&nbsp;&nbsp;帝省奏，愈不悦。<br /><br />&nbsp;&nbsp;&nbsp;&nbsp;其后，有诏会议灵台所处，帝谓谭曰：“吾欲以谶决之，何如？”谭默然良<br /><br />&nbsp;&nbsp;&nbsp;&nbsp;久，曰：“臣不读谶。”帝问其故，谭复极言谶之非经。帝大怒曰：“桓谭非圣<br /><br />&nbsp;&nbsp;&nbsp;&nbsp;无法，将下斩之！”谭叩头流血，良久乃得解。出为六安郡丞，意忽忽不乐，道<br /><br />&nbsp;&nbsp;&nbsp;&nbsp;病卒，时年七十余。<br /><br />&nbsp;&nbsp;&nbsp;&nbsp;初，谭著书言当世行事二十九篇，号曰《新论》，上书献之，世祖善焉。<br /><br />&nbsp;&nbsp;&nbsp;&nbsp;《琴道》一篇未成，肃宗使班固续成之。所著赋、诔、书、奏，凡二十六篇。<br /><br />&nbsp;&nbsp;&nbsp;&nbsp;元和中，肃宗行东巡狩，至沛，使使者祠谭冢，乡里以为荣。<br /><br />&nbsp;&nbsp;&nbsp;&nbsp;冯衍字敬通，京兆杜陵人也。祖野王，元帝时为大鸿胪。衍幼有奇才，年九<br /><br />&nbsp;&nbsp;&nbsp;&nbsp;岁，能诵《诗》，至二十而博通群书。王莽时，诸公多荐举之者，衍辞不肯仕。<br /><br />&nbsp;&nbsp;&nbsp;&nbsp;时，天下兵起，莽遣更始将军廉丹讨伐山东。丹辟衍为掾，与俱至定陶。莽<br /><br />&nbsp;&nbsp;&nbsp;&nbsp;追诏丹曰：“仓廪尽矣，府库空矣，可以怒矣，可以战矣。将军受国重任，不捐<br /><br />&nbsp;&nbsp;&nbsp;&nbsp;身于中野，无以报恩塞责。”丹惶恐，夜召衍，以书示之。衍因说丹曰：“衍闻<br /><br />&nbsp;&nbsp;&nbsp;&nbsp;顺而成者，道之所大也；逆而功者，权之所贵也。是故期于有成，不问所由；论<br /><br />&nbsp;&nbsp;&nbsp;&nbsp;于大体，不守小节。昔逢丑父伏轼而使其君取饮，称于诸侯；郑祭仲立突而出忽，<br /><br />&nbsp;&nbsp;&nbsp;&nbsp;终得复位，美于《春秋》。盖以死易生，以存易亡，君子之道也。诡于众意，宁<br /><br />&nbsp;&nbsp;&nbsp;&nbsp;国存身，贤智之虑也。故《易》曰‘穷则变，变则通，通则久，是以自天v之，<br /><br />&nbsp;&nbsp;&nbsp;&nbsp;吉，无不利’。若夫知其不可而必行之，破军残众，无补于主，身死之日，负义<br /><br />&nbsp;&nbsp;&nbsp;&nbsp;于时，智者不为，勇者不行。且衍闻之，得时无怠。张良以五世相韩，椎秦始皇<br /><br />&nbsp;&nbsp;&nbsp;&nbsp;博浪之中，勇冠乎贲、育，名高乎太山。将军之先，为汉信臣。新室之兴，英俊<br /><br />&nbsp;&nbsp;&nbsp;&nbsp;不附。今海内溃乱，人怀汉德，甚于诗人思召公也，爱其甘棠，而况子孙乎？人<br /><br />&nbsp;&nbsp;&nbsp;&nbsp;所歌舞，天必从之。方今为将军计，莫若屯据大郡，镇抚吏士，砥厉其节，百里<br /><br />&nbsp;&nbsp;&nbsp;&nbsp;之内，牛酒日赐，纳雄桀之士，询忠智之谋，要将来之心，待从横之变，兴社稷<br /><br />&nbsp;&nbsp;&nbsp;&nbsp;之利，除万人之害，则福禄流于无穷，功烈著于不灭。何与军覆于中原，身膏于<br /><br />&nbsp;&nbsp;&nbsp;&nbsp;草野，功败名丧，耻及先祖哉？圣人转祸而为福，智士因败而为功，愿明公深计<br /><br />&nbsp;&nbsp;&nbsp;&nbsp;而无与俗同。”丹不能从。<br /><br />&nbsp;&nbsp;&nbsp;&nbsp;进及睢阳，复说丹曰：“盖闻明者见于无形，智者虑于未萌，况其昭{折曰}<br /><br />&nbsp;&nbsp;&nbsp;&nbsp;者乎？凡患生于所忽，祸发于细微，败不可悔，时不可失。公孙鞅曰：‘有高人<br /><br />&nbsp;&nbsp;&nbsp;&nbsp;之行，负非于世；有独见之虑，见赘于人。’故信庸庸之论，破金石之策，袭当<br /><br />&nbsp;&nbsp;&nbsp;&nbsp;世之操，失高明之德。夫决者智之君也。疑者事之役也。时不重至，公勿再计。”<br /><br />&nbsp;&nbsp;&nbsp;&nbsp;丹不听，遂进及无盐，与赤眉战死。衍乃亡命河东。<br /><br />&nbsp;&nbsp;&nbsp;&nbsp;更始二年，遣尚书仆射鲍永行大将军事，安集北方。衍因以计说永曰：<br /><br />&nbsp;&nbsp;&nbsp;&nbsp;衍闻明君不恶切悫之言，以测幽冥之论；忠臣不顾争引之患，以达万机之变。<br /><br />&nbsp;&nbsp;&nbsp;&nbsp;是故君臣两兴，功名兼立，铭勒金石，令问不忘。今衍幸逢宽明之日，将值危言<br /><br />&nbsp;&nbsp;&nbsp;&nbsp;之时，岂敢拱默避罪，而不竭其诚哉！<br /><br />&nbsp;&nbsp;&nbsp;&nbsp;伏念天上离王莽之害久矣。始自东郡之师，继以西海之役，巴、蜀没于南夷，<br /><br />&nbsp;&nbsp;&nbsp;&nbsp;缘边破于北狄，远征万里，暴兵累年，祸未解，兵连不息，刑法弥深，赋敛愈<br /><br />&nbsp;&nbsp;&nbsp;&nbsp;重。众强之党，横击于外，百僚之臣，贪残于内，元元无聊，饥寒并臻，父子流<br /><br />&nbsp;&nbsp;&nbsp;&nbsp;亡，夫妇离散，庐落丘墟，田畴芜秽，疾疫大兴，灾异蜂起。于是江湖之上，海<br /><br />&nbsp;&nbsp;&nbsp;&nbsp;岱之滨，风腾波涌，更相骀藉，四垂之人，肝脑涂地，死亡之数，不啻太半，殃<br /><br />&nbsp;&nbsp;&nbsp;&nbsp;咎之毒，痛入骨髓，匹夫僮妇，咸怀怨怒。皇帝以圣德灵威，龙兴凤举，率宛、<br /><br />&nbsp;&nbsp;&nbsp;&nbsp;叶之众，将散乱之兵，醚昆阳，长驱武关，破百万之陈，摧九虎之军，雷震<br /><br />&nbsp;&nbsp;&nbsp;&nbsp;四海，席卷天下，攘除祸乱，诛灭无道，一期之间，海内大定。继高祖之休烈，<br /><br />&nbsp;&nbsp;&nbsp;&nbsp;修文武之绝业，社稷复存，炎精更辉，德冠往初，功无与二。天下自以去亡新，<br /><br />&nbsp;&nbsp;&nbsp;&nbsp;就圣汉，当蒙其福而赖其愿。树恩布德，易以周洽，其犹顺惊风而飞鸿毛也。然<br /><br />&nbsp;&nbsp;&nbsp;&nbsp;而诸将虏掠，逆伦绝理，杀人父子，妻人妇女，燔其室屋，略其财产，饥者毛食，<br /><br />&nbsp;&nbsp;&nbsp;&nbsp;寒者裸跣，冤结失望，无所归命。今大将军以明淑之德，秉大使之权，统三军之<br /><br />&nbsp;&nbsp;&nbsp;&nbsp;政，存抚并州之人，惠爱之诚，加乎百姓，高世之声，闻乎群士，故其延颈企踵<br /><br />&nbsp;&nbsp;&nbsp;&nbsp;而望者，非特一人也。且大将军之事，岂得璧其行，束修其心而已哉？将定国<br /><br />&nbsp;&nbsp;&nbsp;&nbsp;家之大业，成天地之元功也。昔周宣中兴之主，齐桓霸强之君耳，犹有申伯、召<br /><br />&nbsp;&nbsp;&nbsp;&nbsp;虎、夷吾、吉甫攘其蝥贼，安其疆宇。况乎万里之汉，明帝复兴，而大将军为之<br /><br />&nbsp;&nbsp;&nbsp;&nbsp;梁栋，此诚不可以忽也。<br /><br />&nbsp;&nbsp;&nbsp;&nbsp;且衍闻之，兵久则力屈，人悉则变生。今邯郸之贼未灭，真定之际复扰，而<br /><br />&nbsp;&nbsp;&nbsp;&nbsp;大将军所部不过百里，守城不休，战军不息，兵革云翔，百姓震骇，奈何自怠，<br /><br />&nbsp;&nbsp;&nbsp;&nbsp;不为深忧？夫并州之地，东带名关，北逼强胡，年谷独孰，人庶多资，斯四战之<br /><br />&nbsp;&nbsp;&nbsp;&nbsp;地，攻守之场也。如其不虞，何以待之？故曰“德不素积，人不为用。备不豫具，<br /><br />&nbsp;&nbsp;&nbsp;&nbsp;难以应卒”。今生人之命，县于将军，将军所杖，必须良才，宜改易非任，更选<br /><br />&nbsp;&nbsp;&nbsp;&nbsp;贤能。夫十室之邑，必有忠信。审得其人，以承大将军之明，虽则山泽之人，无<br /><br />&nbsp;&nbsp;&nbsp;&nbsp;不感德，思乐为用矣。然后简精锐之卒，发屯守之士，三军既整，甲兵已具，相<br /><br />&nbsp;&nbsp;&nbsp;&nbsp;其土地之饶，观其水泉之利，制屯田之术，习战射之教，则威风远畅，人安其业<br /><br />&nbsp;&nbsp;&nbsp;&nbsp;矣。若镇太原，抚上党，收百姓之欢心，树名贤之良佐，天下无变，则足以显声<br /><br />&nbsp;&nbsp;&nbsp;&nbsp;誉，一朝有事，则可以建大功。惟大将军开日月之明，发深渊之虑，监《六经》<br /><br />&nbsp;&nbsp;&nbsp;&nbsp;之论，观孙、吴之策，省群议之是非，详众士之白黑，以超《周南》之迹，垂<br /><br />&nbsp;&nbsp;&nbsp;&nbsp;《甘棠》之风，令夫功烈施于千载，富贵传于无穷。伊、望之策，何以加兹！<br /><br />&nbsp;&nbsp;&nbsp;&nbsp;永既素重衍，为且受使得自置偏裨，乃以衍为立汉将军，领狼孟长，屯太原，<br /><br />&nbsp;&nbsp;&nbsp;&nbsp;与上党太守田邑等缮甲养士，I卫并土。<br /><br />&nbsp;&nbsp;&nbsp;&nbsp;及世祖即位，遣宗正刘延攻天井关，与田邑连战十余合，延不得进。邑迎母<br /><br />&nbsp;&nbsp;&nbsp;&nbsp;弟妻子，为延所获。后邑闻更始败，乃遣使诣洛阳献璧马，即拜为上党太守。因<br /><br />&nbsp;&nbsp;&nbsp;&nbsp;遣使者招永、衍，永、衍等疑不肯降，而忿邑背前约，衍乃遗邑书曰：<br /><br />&nbsp;&nbsp;&nbsp;&nbsp;盖闻晋文出奔而子犯宣其忠，赵武逢难而程婴明其贤，二子之义当矣。今三<br /><br />&nbsp;&nbsp;&nbsp;&nbsp;王背畔，赤眉危国，天下蚁动，社稷颠陨，是忠臣立功之日，志士驰马之秋也。<br /><br />&nbsp;&nbsp;&nbsp;&nbsp;伯玉擢选剖符，专宰大郡。夫上党之地，有四塞之固，东带三关，西为国蔽，奈<br /><br />&nbsp;&nbsp;&nbsp;&nbsp;何举之以资强敌，开天下之匈，假仇雠之刃？岂不哀哉！<br /><br />&nbsp;&nbsp;&nbsp;&nbsp;衍闻之，委质为臣，无有二心；挈瓶之智，守不假器。是以晏婴临盟，拟以<br /><br />&nbsp;&nbsp;&nbsp;&nbsp;曲戟，不易其辞；谢息守J，胁以晋、鲁，不丧其邑。由是言之，内无钩颈之<br /><br />&nbsp;&nbsp;&nbsp;&nbsp;祸，外无桃莱之利，而被畔人之声，蒙降城之耻，窃为左右羞之。且邾庶其窃邑<br /><br />&nbsp;&nbsp;&nbsp;&nbsp;畔君，以要大利，曰贱而必书；莒牟夷以土地求食，而名不灭。是以大丈夫动则<br /><br />&nbsp;&nbsp;&nbsp;&nbsp;思礼，行则思义，未有背此而身名能全者也。为伯玉深计，莫若与鲍尚书同情戮<br /><br />&nbsp;&nbsp;&nbsp;&nbsp;力，显忠贞之节，立超世之功。如以尊亲系累之故，能捐位投命，归之尚书，大<br /><br />&nbsp;&nbsp;&nbsp;&nbsp;义既全，敌人纾怨，上不损剖符之责，下足救老幼之命，申眉高谈，无愧天下。<br /><br />&nbsp;&nbsp;&nbsp;&nbsp;若乃贪上党之权，惜全邦之实，衍恐伯玉必怀周赵之忧，上党复有前年之祸。昔<br /><br />&nbsp;&nbsp;&nbsp;&nbsp;晏平仲纳延陵之诲，终免栾高之难；孙林父违穆子之戒，故陷终身之恶。以为伯<br /><br />&nbsp;&nbsp;&nbsp;&nbsp;玉闻此至言，必若刺心，自非婴城而坚守，则策马而不顾也。圣人转祸而为福，<br /><br />&nbsp;&nbsp;&nbsp;&nbsp;智士因败以成胜，愿自强于时，无与俗同。<br /><br />&nbsp;&nbsp;&nbsp;&nbsp;邑报书曰：<br /><br />&nbsp;&nbsp;&nbsp;&nbsp;仆虽驽怯，亦欲为人者也，岂苟贪生而畏死哉！曲戟在颈，不易其心，诚仆<br /><br />&nbsp;&nbsp;&nbsp;&nbsp;志也。<br /><br />&nbsp;&nbsp;&nbsp;&nbsp;间者，老母诸弟见执于军，而邑安然不顾者，岂非重其节乎？若使人居天地，<br /><br />&nbsp;&nbsp;&nbsp;&nbsp;寿如金石，要长生而避死地可也。今百龄之期，未有能至，老壮之间，相去几何。<br /><br />&nbsp;&nbsp;&nbsp;&nbsp;诚使故朝尚在，忠义可立，虽老亲受戮，妻儿横分，邑之愿也。<br /><br />&nbsp;&nbsp;&nbsp;&nbsp;间者，上党黠贼，大众围城，义兵两辈，入据井陉。邑亲溃敌围，拒击宗正，<br /><br />&nbsp;&nbsp;&nbsp;&nbsp;自试智勇，非不能当。诚知故朝为兵所害，新帝司徒已定三辅，陇西、北地从风<br /><br />&nbsp;&nbsp;&nbsp;&nbsp;响应。其事昭昭，日月经天，河海带地，不足以比。死生有命，富贵在天。天下<br /><br />&nbsp;&nbsp;&nbsp;&nbsp;存亡，诚云命也。邑虽没身，能如命何？<br /><br />&nbsp;&nbsp;&nbsp;&nbsp;夫人道之本，有恩有义，义有所宜，恩有所施。君臣大义，母子至恩。今故<br /><br />&nbsp;&nbsp;&nbsp;&nbsp;主已亡，义其谁为；老母拘执，恩所当留。而厉以贪权，诱以策马，抑其利心，<br /><br />&nbsp;&nbsp;&nbsp;&nbsp;必其不顾，何其愚乎！<br /><br />&nbsp;&nbsp;&nbsp;&nbsp;邑年三十，历位卿士，性少嗜欲，情厌事为。况今位尊身危，财多命殆，鄙<br /><br />&nbsp;&nbsp;&nbsp;&nbsp;人知之，何疑君子？<br /><br />&nbsp;&nbsp;&nbsp;&nbsp;君长、敬通揭节垂组，自相署立。盖仲由使门人为臣，孔子讥其欺天。君长<br /><br />&nbsp;&nbsp;&nbsp;&nbsp;据位两州，加以一郡，而河东畔国，兵不入彘，上党见围，不窥大谷，宗正临境，<br /><br />&nbsp;&nbsp;&nbsp;&nbsp;莫之能援。兵威屈辱，国权日损，三王背畔，赤眉害主，未见兼行倍道之赴，若<br /><br />&nbsp;&nbsp;&nbsp;&nbsp;墨翟累茧救宋，申包胥重胝存楚，卫女驰归唁兄之志。主亡一岁，莫知定所，虚<br /><br />&nbsp;&nbsp;&nbsp;&nbsp;冀妄言，苟肆鄙塞。未能事生，安能事死？未知为臣，焉知为主？岂厌为臣子，<br /><br />&nbsp;&nbsp;&nbsp;&nbsp;思为君父乎！欲摇太山而荡北海，事败身危，要思邑言。<br /><br />&nbsp;&nbsp;&nbsp;&nbsp;衍不从。或讹言更始随赤眉在北，永、衍信之，故屯兵界休，方移书上党，<br /><br />&nbsp;&nbsp;&nbsp;&nbsp;云皇帝在雍，以惑百姓。永遣弟升及子媚张舒诱降涅城，舒家在上党，邑悉系之。<br /><br />&nbsp;&nbsp;&nbsp;&nbsp;又书劝永降，永不答，自是与邑有隙。邑字伯玉，冯翊人也，后为渔阳太守。永、<br /><br />&nbsp;&nbsp;&nbsp;&nbsp;衍审知更始已殁，乃共罢兵，幅巾降于河内。<br /><br />&nbsp;&nbsp;&nbsp;&nbsp;帝怨衍等不时至，永以立功得赎罪，遂任用之，而衍独见黜。永谓衍曰：<br /><br />&nbsp;&nbsp;&nbsp;&nbsp;“昔高祖赏季布之罪，诛丁固之功。今遭明主，亦何忧哉！”衍曰：“记有之，<br /><br />&nbsp;&nbsp;&nbsp;&nbsp;人有挑其邻人之妻者，挑其长者，长者詈之，挑其少者，少者报之，后其夫死而<br /><br />&nbsp;&nbsp;&nbsp;&nbsp;取其长者。或谓之曰：‘夫非骂尔者邪？’曰：‘在人欲其报我，在我欲其骂人<br /><br />&nbsp;&nbsp;&nbsp;&nbsp;也。’夫天命难知，人道易守，守道之臣，何患死亡？”顷之，帝以衍为曲阳令，<br /><br />&nbsp;&nbsp;&nbsp;&nbsp;诛斩剧贼郭胜等，降五千余人，论功当封，以谗毁，故赏不行。<br /><br />&nbsp;&nbsp;&nbsp;&nbsp;建武六年日食，衍上书陈八事：其一曰显文德，二曰褒武烈，三曰修旧功，<br /><br />&nbsp;&nbsp;&nbsp;&nbsp;四曰招俊杰，五曰明好恶，六曰简法令，七曰差秩禄，八曰抚边境。书奏，帝将<br /><br />&nbsp;&nbsp;&nbsp;&nbsp;召见。初，衍为狼孟长，以罪摧陷大姓令狐略。是时，略为司空长史，谗之于尚<br /><br />&nbsp;&nbsp;&nbsp;&nbsp;书令王护、尚书周生丰曰：“衍所以求见者，欲毁君也。”护等惧之，即共排间，<br /><br />&nbsp;&nbsp;&nbsp;&nbsp;衍遂不得入。<br /><br />&nbsp;&nbsp;&nbsp;&nbsp;后卫尉阴兴、新阳侯阴就以外戚贵显，深敬重衍，衍遂与之交结，是由为诸<br /><br />&nbsp;&nbsp;&nbsp;&nbsp;王所聘请，寻为司隶从事。帝惩西京外戚宾客，故皆以法绳之，大者抵死徙，其<br /><br />&nbsp;&nbsp;&nbsp;&nbsp;余至贬黜。衍由此得罪，尝自诣狱，有诏赦不问。西归故郡，闭门自保，不也复<br /><br />&nbsp;&nbsp;&nbsp;&nbsp;与亲故通。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,193);">加入书签</a><a
                        href="192.html">上一页</a>&larr;<a href="index.html">返回列表</a>&rarr;<a
                            href="194.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "192.html"; var next_page = "194.html"; var index_page = "index.html"; var sortid = "9"; var article_id = "3"; var chapter_id = "193"; var articlename = "后汉书"; var chaptername = " 卷二十八上 桓谭冯衍列传第十八上"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>