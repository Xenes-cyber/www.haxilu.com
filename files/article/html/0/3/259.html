<!DOCTYPE html>
<html>
<head>
<meta charset="gbk" />
<title>后汉书- 卷八十六 南蛮西南夷列传第七十六-在线阅读-哈西文学网</title>
<meta name="keywords" content="范晔，后汉书， 卷八十六 南蛮西南夷列传第七十六全文， 卷八十六 南蛮西南夷列传第七十六在线阅读 哈西文学网" />
<meta name="description" content="哈西文学网提供范晔的后汉书  卷八十六 南蛮西南夷列传第七十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/259.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/259.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十六 南蛮西南夷列传第七十六</h1>
            <div class="link xb">
                <a href="258.html">上一页</a>&larr;<a href="index.html">返回列表</a>&rarr;<a
                    href="260.html">下一页</a></div>			
            <div id="BookText">&nbsp;&nbsp;&nbsp;&nbsp;昔高辛氏有犬戎之寇，帝患其侵暴，而征伐不克。乃访募天下，有能得犬戎<br /><br />&nbsp;&nbsp;&nbsp;&nbsp;之将吴将军头者，购黄金千镒，邑万家，又妻以少女。时帝有畜狗，其毛五采，<br /><br />&nbsp;&nbsp;&nbsp;&nbsp;名曰瓠。下令之后，瓠遂衔人头造阙下，群臣怪而诊之，乃吴将军首也。帝<br /><br />&nbsp;&nbsp;&nbsp;&nbsp;大喜，而计瓠不可妻之以女，又无封爵之道，议欲有报而未知所宜。女闻之，<br /><br />&nbsp;&nbsp;&nbsp;&nbsp;以为帝皇下令，不可违信，因请行。帝不得已，乃以女配瓠。瓠得女，负而<br /><br />&nbsp;&nbsp;&nbsp;&nbsp;走入南山，止石室中。所处险绝，人迹不至。于是女解去衣裳，为仆鉴之结，着<br /><br />&nbsp;&nbsp;&nbsp;&nbsp;独力之衣。帝悲思之，遣使寻求，辄遇风雨震晦，使者不得进。经三年，生子一<br /><br />&nbsp;&nbsp;&nbsp;&nbsp;十二人，六男六女。瓠死后，因自相夫妻。织绩木皮，染以草实，好五色衣服。<br /><br />&nbsp;&nbsp;&nbsp;&nbsp;制裁皆有尾形。其母后归，以状白帝，于是使迎致诸子。衣裳班兰，语言侏离，<br /><br />&nbsp;&nbsp;&nbsp;&nbsp;好入山壑，不乐平旷。帝顺其意，赐以名山广泽。其后滋蔓，号曰蛮夷。外痴内<br /><br />&nbsp;&nbsp;&nbsp;&nbsp;黠，安土重旧。以先父有功，母帝之女，田作贾贩，无关梁符传、租税之赋。有<br /><br />&nbsp;&nbsp;&nbsp;&nbsp;邑君长，皆赐印绶，冠用獭皮。名渠帅曰精夫，相呼为徒。今长沙武陵蛮是<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;其在唐、虞，与之要质，故曰要服。夏、商之时，渐为边患。逮于周世，党<br /><br />&nbsp;&nbsp;&nbsp;&nbsp;众弥盛。宣王中兴，乃命方叔南伐蛮方，诗人所谓“蛮荆来威”者也。又曰：<br /><br />&nbsp;&nbsp;&nbsp;&nbsp;“蠢尔蛮荆，大邦为仇。”明其党众繁多，是以抗敌诸夏也。<br /><br />&nbsp;&nbsp;&nbsp;&nbsp;平王东迁，蛮遂侵暴上国。晋文侯辅政，乃率蔡共侯击破之。至楚武王时，<br /><br />&nbsp;&nbsp;&nbsp;&nbsp;蛮与罗子共败楚师，杀其将屈瑕。庄王初立，民饥兵弱，复为所寇。楚师既振。<br /><br />&nbsp;&nbsp;&nbsp;&nbsp;然后乃服，自是遂属于楚。鄢陵之役，蛮与恭王合兵击晋。及吴起相悼王，南并<br /><br />&nbsp;&nbsp;&nbsp;&nbsp;蛮越，遂有洞庭、苍梧。秦昭王使白起伐楚，略取蛮夷，始置黔中郡。汉兴，改<br /><br />&nbsp;&nbsp;&nbsp;&nbsp;为武陵。岁令大人输布一匹，小口二丈，是谓z布。虽时为寇盗，而不足为郡国<br /><br />&nbsp;&nbsp;&nbsp;&nbsp;患。<br /><br />&nbsp;&nbsp;&nbsp;&nbsp;光武中兴，武陵蛮夷特盛。建武二十三年，精夫相单程等据其险隘，大寇郡<br /><br />&nbsp;&nbsp;&nbsp;&nbsp;县。遣武威将军刘尚发南郡、长沙、武陵兵万余人，乘船溯沅水，入武G击之。<br /><br />&nbsp;&nbsp;&nbsp;&nbsp;尚轻敌入险，山深水疾，舟船不得上。蛮氏知尚粮少入远，又不晓道径，遂屯聚<br /><br />&nbsp;&nbsp;&nbsp;&nbsp;守险。尚食尽引还，蛮缘路徼战，尚军大败，悉为所没。二十四年，相单程等下<br /><br />&nbsp;&nbsp;&nbsp;&nbsp;攻临沅，遣谒者李嵩、中山太守马成击之，不能克。明年春，遣伏波将军马援、<br /><br />&nbsp;&nbsp;&nbsp;&nbsp;中郎将刘匡、马武、孙永等，将兵至临沅，击破之。单程等饥困乞降，会援病卒，<br /><br />&nbsp;&nbsp;&nbsp;&nbsp;谒者宗均听悉受降。为置吏司，群蛮遂平。<br /><br />&nbsp;&nbsp;&nbsp;&nbsp;肃宗建初元年，武陵澧中蛮陈从等反叛，入零阳蛮界。其冬，零阳蛮五里精<br /><br />&nbsp;&nbsp;&nbsp;&nbsp;夫为郡击破从，从等皆降。三年冬，局新覃儿健等复反，攻烧零阳、作唐、孱<br /><br />&nbsp;&nbsp;&nbsp;&nbsp;陵界中。明年春，发荆州七郡及汝南、颍川弛刑徒吏士五千余人，拒守零阳，募<br /><br />&nbsp;&nbsp;&nbsp;&nbsp;充中五里蛮精夫不叛者四千人，击澧中贼。五年春，覃儿健等请降，不许。郡因<br /><br />&nbsp;&nbsp;&nbsp;&nbsp;进兵，与战于宏下，大破之，斩儿健首，余皆弃营走还局校复遣乞降，乃受之。<br /><br />&nbsp;&nbsp;&nbsp;&nbsp;于是罢武陵屯兵，赏赐各有差。<br /><br />&nbsp;&nbsp;&nbsp;&nbsp;和帝永元四年冬，局小㈠⒅新潭戎等反，燔烧邮亭，杀略吏民，郡兵击破<br /><br />&nbsp;&nbsp;&nbsp;&nbsp;降之。安帝元初二年，澧中蛮以郡县徭税失平，怀怨恨，遂结充中诸种二千余人，<br /><br />&nbsp;&nbsp;&nbsp;&nbsp;攻城杀长吏。州郡募五里蛮六亭兵追击破之，皆散降。赐五里、六亭渠帅金帛各<br /><br />&nbsp;&nbsp;&nbsp;&nbsp;有差。明年秋，局小㈠⒅新四千人并为盗贼。又零陵蛮羊孙、陈汤等千余人，<br /><br />&nbsp;&nbsp;&nbsp;&nbsp;著赤帻，称将军，烧官寺，抄掠百姓。州郡募善蛮讨平之。<br /><br />&nbsp;&nbsp;&nbsp;&nbsp;顺帝永和元年，武陵太守上书，以蛮夷率服，可比汉人，增其租赋。议者皆<br /><br />&nbsp;&nbsp;&nbsp;&nbsp;以为可。尚书令虞诩独奏曰：“自古圣王，不臣异俗，非德不能及，威不能加，<br /><br />&nbsp;&nbsp;&nbsp;&nbsp;知其兽心贪婪，难率以礼。是故羁縻而绶抚之，附则受而不逆，叛则弃而不追。<br /><br />&nbsp;&nbsp;&nbsp;&nbsp;先帝旧典，贡税多少，所由来久矣。今猥增之，必有怨叛。计其所得，不偿所费，<br /><br />&nbsp;&nbsp;&nbsp;&nbsp;必有后悔。”帝不从。其冬、澧中、局新果争贡布非旧约，遂杀乡吏，举种反<br /><br />&nbsp;&nbsp;&nbsp;&nbsp;叛。明年春，蛮二万人围充城，八千人寇夷道。遣武陵太守李进讨破之，斩首数<br /><br />&nbsp;&nbsp;&nbsp;&nbsp;百级，余皆降服。进乃简选良吏，得其情和。在郡九年，梁太后临朝，下诏增进<br /><br />&nbsp;&nbsp;&nbsp;&nbsp;秩二千石，赐钱二十万。桓帝元嘉元年秋，武陵蛮詹山等四千余人反叛，拘执县<br /><br />&nbsp;&nbsp;&nbsp;&nbsp;令，屯结深山。至永兴元年，太守应奉以恩信招诱，皆悉降散。<br /><br />&nbsp;&nbsp;&nbsp;&nbsp;永寿三年十一月，长沙蛮反叛，屯益阳。至延熹三年秋，遂抄掠郡界，众至<br /><br />&nbsp;&nbsp;&nbsp;&nbsp;万余人，杀伤长吏。又零陵蛮入长沙。冬，武陵蛮六千余人寇江陵，荆州刺史刘<br /><br />&nbsp;&nbsp;&nbsp;&nbsp;度、谒者马睦、南郡太守李肃皆奔走。肃主簿胡爽扣马首谏曰：“蛮夷见郡无儆<br /><br />&nbsp;&nbsp;&nbsp;&nbsp;备，故敢乘间而进。明府为国大臣，连城千里，举旄鸣鼓，应声十万，奈何委符<br /><br />&nbsp;&nbsp;&nbsp;&nbsp;守之重，而为逋逃之人乎！”肃拔刃向爽曰：“掾促去！太守今急，何<口>此计。”<br /><br />&nbsp;&nbsp;&nbsp;&nbsp;爽抱马固谏，肃遂杀爽而走。帝闻之，征肃弃市，度、睦减死一等，复爽门闾，<br /><br />&nbsp;&nbsp;&nbsp;&nbsp;拜家一人为郎。于是以右校令度尚为荆州刺史，讨长沙贼，平之。又遣车骑将军<br /><br />&nbsp;&nbsp;&nbsp;&nbsp;冯绲讨武陵蛮，并皆降散。军还，贼复寇桂阳，太守瘳析奔走。武陵蛮亦更攻其<br /><br />&nbsp;&nbsp;&nbsp;&nbsp;郡，太守陈奉率吏人击破之，斩首三千余级，降者二千余人。至灵帝中平三年，<br /><br />&nbsp;&nbsp;&nbsp;&nbsp;武陵蛮复叛，寇郡界，州郡击破之。<br /><br />&nbsp;&nbsp;&nbsp;&nbsp;《礼记》称“南方曰蛮，雕题交n”。其俗男女同川而浴，故曰交n。其西<br /><br />&nbsp;&nbsp;&nbsp;&nbsp;有啖人国，生首子辄解而食之，谓之宜弟。味旨，则以遗其君，君喜而赏其父。<br /><br />&nbsp;&nbsp;&nbsp;&nbsp;取妻美，则让其兄。今乌浒人是也。<br /><br />&nbsp;&nbsp;&nbsp;&nbsp;交n之南有越裳国。周公居摄六年，制礼作乐，天下和平，越裳以三象重译<br /><br />&nbsp;&nbsp;&nbsp;&nbsp;而献白雉，曰：“道路悠远，山川深，音使不通，故重译而朝。”成王以归周<br /><br />&nbsp;&nbsp;&nbsp;&nbsp;公。公曰：“德不加焉，则君子不飨其质；政不施焉，则君子不臣其人。吾何以<br /><br />&nbsp;&nbsp;&nbsp;&nbsp;获此赐也！”其使请曰：“吾受命吾国之黄T曰：‘久矣，天之无烈风雷雨，意<br /><br />&nbsp;&nbsp;&nbsp;&nbsp;者中国有圣人乎？有则盍往朝之。’”周公乃归之于王，称先王之神致，以荐于<br /><br />&nbsp;&nbsp;&nbsp;&nbsp;宗庙。周德既衰，于是稍绝。<br /><br />&nbsp;&nbsp;&nbsp;&nbsp;及楚子称霸，朝贡百越。秦并天下，威服蛮夷，始开领外，置南海、桂林、<br /><br />&nbsp;&nbsp;&nbsp;&nbsp;象郡。汉兴，尉佗自立为南越王，传国五世。至武帝元鼎五年，遂灭之，分置九<br /><br />&nbsp;&nbsp;&nbsp;&nbsp;郡，交n刺史领焉。其珠崖、儋耳二郡在海洲上，东西千里，南北五百里。其渠<br /><br />&nbsp;&nbsp;&nbsp;&nbsp;帅贵长耳，皆穿而缒之，垂肩三寸。武帝末，珠崖太守会稽孙幸调广幅布献之，<br /><br />&nbsp;&nbsp;&nbsp;&nbsp;蛮不堪役，遂攻郡杀幸。幸子豹合率善人还，复破之，自领郡事，讨击余党，连<br /><br />&nbsp;&nbsp;&nbsp;&nbsp;年乃平。豹遣使封还印绶，上书言状，制诏即以豹为珠崖太守。威政大行，献命<br /><br />&nbsp;&nbsp;&nbsp;&nbsp;岁至。中国贪其珍赂，渐相侵侮，故率数岁一反。元帝初元三年，遂罢之。凡立<br /><br />&nbsp;&nbsp;&nbsp;&nbsp;郡六十五岁。<br /><br />&nbsp;&nbsp;&nbsp;&nbsp;逮王莽辅政，元始二年，日南之南黄支国来献犀牛。凡交n所统，虽置郡县，<br /><br />&nbsp;&nbsp;&nbsp;&nbsp;而言语各异，重译乃通。人如禽兽，长幼无别。项髻徒跣，以布贯头而著之。后<br /><br />&nbsp;&nbsp;&nbsp;&nbsp;颇徙中国罪人，使杂居其间，乃稍知言语，渐见礼化。<br /><br />&nbsp;&nbsp;&nbsp;&nbsp;光武中兴，锡光为交n，任延守九真，于是教其耕稼，制为冠履，初设媒娉，<br /><br />&nbsp;&nbsp;&nbsp;&nbsp;始知姻娶，建立学校，导之礼义。<br /><br />&nbsp;&nbsp;&nbsp;&nbsp;建武十二年，九真徼外蛮里张游，率种人慕化内属，封为归汉里君。明年，<br /><br />&nbsp;&nbsp;&nbsp;&nbsp;南越徼外蛮夷献白雉、白菟。至十六年，交n女子徵侧及其妹徵贰反，攻郡。徵<br /><br />&nbsp;&nbsp;&nbsp;&nbsp;侧者，泠县雒将之女也。嫁为朱人诗索妻，甚雄勇。交n太守苏定以法<br /><br />&nbsp;&nbsp;&nbsp;&nbsp;绳之，侧忿，故反。于是九真、日南、合浦蛮里皆应之，凡略六十五城，自立为<br /><br />&nbsp;&nbsp;&nbsp;&nbsp;王。交n刺史及诸太守仅得自守。光武乃诏长沙、合浦、交n具车船，修道桥，<br /><br />&nbsp;&nbsp;&nbsp;&nbsp;通障G，储粮谷。十八年，遣伏波将军马援、楼船将军段志，发长沙、桂阳、零<br /><br />&nbsp;&nbsp;&nbsp;&nbsp;陵、苍梧兵万余人讨之。明年夏四月，援破交n，斩徵侧、徵贰等，余皆降散。<br /><br />&nbsp;&nbsp;&nbsp;&nbsp;进击九真贼都阳等，破降之。徙其渠帅三百余口于零陵。于是领表悉平。<br /><br />&nbsp;&nbsp;&nbsp;&nbsp;肃宗元和元年，日南徼外蛮夷究不事人邑豪献生犀、白雉。和帝永元十二年<br /><br />&nbsp;&nbsp;&nbsp;&nbsp;夏四月，日南、象林蛮夷二千余人寇掠百姓，燔烧官寺，郡县发兵讨击，斩其渠<br /><br />&nbsp;&nbsp;&nbsp;&nbsp;帅，余众乃降。于是置象林将兵长史，以防其患。安帝永初元年，九真徼外夜郎<br /><br />&nbsp;&nbsp;&nbsp;&nbsp;蛮夷举土内属，开境千八百四十里。元初二年，苍梧蛮夷反叛。明年，遂招诱郁<br /><br />&nbsp;&nbsp;&nbsp;&nbsp;林、合浦蛮汉数千人攻苍梧郡。邓太后遣侍御史任O奉诏赦之，贼皆降散。延光<br /><br />&nbsp;&nbsp;&nbsp;&nbsp;元年，九真徼外蛮贡献内属。三年，日南徼外蛮复来内属。顺帝永建六年，日南<br /><br />&nbsp;&nbsp;&nbsp;&nbsp;徼外叶调王便遣使贡献，帝赐便金印紫绶。<br /><br />&nbsp;&nbsp;&nbsp;&nbsp;永和二年，日南、象林徼外蛮夷区怜等数千人攻象林县，烧城寺，杀长吏。<br /><br />&nbsp;&nbsp;&nbsp;&nbsp;交n刺史樊演发交n、九真二郡兵万余人救之。兵士惮远役，遂反，攻其府。二<br /><br />&nbsp;&nbsp;&nbsp;&nbsp;郡虽击破反者，而贼势转盛。会侍御史贾昌使在日南，即与州郡并力讨之，不利，<br /><br />&nbsp;&nbsp;&nbsp;&nbsp;遂为所攻。围岁余而兵谷不继，帝以为忧。明年，召公卿百官及四府掾属，问其<br /><br />&nbsp;&nbsp;&nbsp;&nbsp;方略，皆议遣大将，发荆、杨、兖、豫四万人赴之。大将军从事中郎李固驳曰：<br /><br />&nbsp;&nbsp;&nbsp;&nbsp;若荆、杨无事，发之可也。今二州盗贼结不散，武陵、南郡蛮夷未辑，长<br /><br />&nbsp;&nbsp;&nbsp;&nbsp;沙、桂阳数被征发，如复扰动，必更生患。其不可一也。又兖、豫之人卒被征发，<br /><br />&nbsp;&nbsp;&nbsp;&nbsp;远赴万里，无有还期，诏书迫促，必致叛亡。其不可二也。南州水土温暑，加有<br /><br />&nbsp;&nbsp;&nbsp;&nbsp;瘴气，致死亡者十必四五。其不可三也。远涉万里，士卒疲劳，比至领南，不复<br /><br />&nbsp;&nbsp;&nbsp;&nbsp;堪斗。其不可四也。军行三十里为程，而去日南九千余里，三百日乃到，计人禀<br /><br />&nbsp;&nbsp;&nbsp;&nbsp;五升，用米六十万斛，不计将吏驴马之食，但负甲自致，费便若此。其不可五也。<br /><br />&nbsp;&nbsp;&nbsp;&nbsp;设军到所在，死亡必众，既不足御敌，当复更发，此为刻割心腹以补四支。其不<br /><br />&nbsp;&nbsp;&nbsp;&nbsp;可六也。九真、日南相去千里，发其吏民，犹尚不堪，何况乃苦四州之卒，以赴<br /><br />&nbsp;&nbsp;&nbsp;&nbsp;万里之艰哉！其不可七也。前中郎将尹就讨益州叛羌，益州谚曰：“虏来尚可，<br /><br />&nbsp;&nbsp;&nbsp;&nbsp;尹来杀我。”后就征还，以兵付刺史张乔。乔因其将吏，旬月之间，破殄寇虏。<br /><br />&nbsp;&nbsp;&nbsp;&nbsp;此发将无益之效，州郡可任之验也。宜更选有勇略仁惠任将帅者，以为刺史、太<br /><br />&nbsp;&nbsp;&nbsp;&nbsp;守，悉使共住交n。今日南兵单无谷，守既不足，战又不能。可一切徙其吏民，<br /><br />&nbsp;&nbsp;&nbsp;&nbsp;北依交n，事静之后，又命归本。还募蛮夷，使自相攻，转输金帛，以为其资。<br /><br />&nbsp;&nbsp;&nbsp;&nbsp;有能反间致头首者，许以封侯列士之赏。故并州刺史长沙祝良，性多勇决，又南<br /><br />&nbsp;&nbsp;&nbsp;&nbsp;阳张乔，前在益州有破虏之功，皆可任用。昔太宗就加魏尚为云中守，哀帝即拜<br /><br />&nbsp;&nbsp;&nbsp;&nbsp;龚舍为太山太守。宜即拜良等，便道之官。<br /><br />&nbsp;&nbsp;&nbsp;&nbsp;四府悉从固议，即拜祝良为九真太守，张乔为交n刺史。乔至，开示慰诱，<br /><br />&nbsp;&nbsp;&nbsp;&nbsp;并皆降散。良到九真，单车入贼中，设方略，招以威信，降者数万人，皆为良筑<br /><br />&nbsp;&nbsp;&nbsp;&nbsp;起府寺。由是岭外复平。<br /><br />&nbsp;&nbsp;&nbsp;&nbsp;建康元年，日南蛮夷千余人复攻烧县邑，遂扇动九真，与相连结。交n刺史<br /><br />&nbsp;&nbsp;&nbsp;&nbsp;九江夏方开恩招诱，贼皆降服。时梁太后临朝，美方之功，迁为桂阳太守。桓帝<br /><br />&nbsp;&nbsp;&nbsp;&nbsp;永寿二年，居风令贪暴无度，县人朱达等及蛮夷相聚，攻杀县令，众至四五千人，<br /><br />&nbsp;&nbsp;&nbsp;&nbsp;进攻九真，九真太守p式战死。诏赐钱六十万，拜子二人为郎。遣九真都尉魏朗<br /><br />&nbsp;&nbsp;&nbsp;&nbsp;讨破之，斩首二千级，渠帅犹屯据日南，众转强盛。延熹三年，诏复拜夏方为交<br /><br />&nbsp;&nbsp;&nbsp;&nbsp;n刺史。方威惠素著，日南宿贼闻之，二万余人相率诣方降。灵帝建宁三年，郁<br /><br />&nbsp;&nbsp;&nbsp;&nbsp;林太守谷永以恩信招降乌浒人十余万内属，皆受冠带，开置七县。熹平二年冬十<br /><br />&nbsp;&nbsp;&nbsp;&nbsp;二月，日南徼外国重译贡献。光和元年，交n、合浦乌浒蛮反叛，招诱九真、日<br /><br />&nbsp;&nbsp;&nbsp;&nbsp;南，合数万人，攻没郡县。四年，刺史朱俊击破之。六年，日南徼外国复来贡献。<br /><br />&nbsp;&nbsp;&nbsp;&nbsp;巴郡南郡蛮，本有五姓：巴氏、樊氏、s氏，相氏，郑氏。皆出于武落钟<br /><br />&nbsp;&nbsp;&nbsp;&nbsp;离山。其山有赤黑二穴，巴氏之子生于赤穴，四姓之子皆生黑穴。未有君长，俱<br /><br />&nbsp;&nbsp;&nbsp;&nbsp;事鬼神，乃共掷剑于石穴，约能中者，奉以为君。巴氏子务相乃独中之，众皆叹。<br /><br />&nbsp;&nbsp;&nbsp;&nbsp;又令各乘土船，约能浮者，当以为君。余姓悉沉，唯务相独浮。因共立之，是为<br /><br />&nbsp;&nbsp;&nbsp;&nbsp;廪君。乃乘土船，从夷水至盐阳。盐水有神女，谓廪君曰：“此地广大，鱼盐所<br /><br />&nbsp;&nbsp;&nbsp;&nbsp;出，愿留共居。”廪君不许。盐神暮辄来取宿，旦即化为虫，与诸虫群飞，掩蔽<br /><br />&nbsp;&nbsp;&nbsp;&nbsp;日光，天地晦冥。积十余日，廪君伺其便，因射杀之，天乃开明。廪君于是君乎<br /><br />&nbsp;&nbsp;&nbsp;&nbsp;夷城，四姓皆臣之。廪君死，魂魄世为白虎。巴氏以虎饮人血，遂以人祠焉。<br /><br />&nbsp;&nbsp;&nbsp;&nbsp;及秦惠王并巴中，以巴氏以蛮夷君长，世尚秦女，其民爵比不更，有罪得以<br /><br />&nbsp;&nbsp;&nbsp;&nbsp;爵除。其君长岁出赋二千一十六钱，三岁一出义赋千八百钱。其民户出凡及<br /><br />&nbsp;&nbsp;&nbsp;&nbsp;丈二尺，鸡羽三十A。汉兴，南郡太守靳强请一依秦时故事。<br /><br />&nbsp;&nbsp;&nbsp;&nbsp;至建武二十三年，南郡ど铰雷迁等始反叛，寇掠百姓，遣武威将军刘尚<br /><br />&nbsp;&nbsp;&nbsp;&nbsp;将万余人讨破之，徙其种人七千余口置江夏界中，今沔中蛮是也。和帝永元十三<br /><br />&nbsp;&nbsp;&nbsp;&nbsp;年，巫蛮许圣等以郡收税不均，怀怨恨，遂屯聚反叛。明年夏，遣使者督荆州诸<br /><br />&nbsp;&nbsp;&nbsp;&nbsp;郡兵万余人讨之。圣等依凭阻隘，久不破。诸军乃分道并进，或自巴郡、鱼彳复<br /><br />&nbsp;&nbsp;&nbsp;&nbsp;数路攻之，蛮乃散走，斩其渠帅。乘胜追之，大破圣等。圣等乞降，复悉徙置江<br /><br />&nbsp;&nbsp;&nbsp;&nbsp;夏。灵帝建宁二年，江夏蛮叛，州郡讨平之。光和三年，江夏蛮复反，与庐江贼<br /><br />&nbsp;&nbsp;&nbsp;&nbsp;黄穰相连结，十余万人，攻没四县，寇患累年。庐江太守陆康讨破之，余悉降散。<br /><br />&nbsp;&nbsp;&nbsp;&nbsp;板J蛮夷者，秦昭襄王时，有一白虎，常从群虎数游秦、蜀、巴、汉之境，<br /><br />&nbsp;&nbsp;&nbsp;&nbsp;伤害千余人。昭王乃重募国中有能杀虎者，赏邑万家，金百镒。时，有巴郡阆中<br /><br />&nbsp;&nbsp;&nbsp;&nbsp;夷人，能作白竹之弩，乃登楼射杀白虎。昭王嘉之，而以其夷人，不欲加封，乃<br /><br />&nbsp;&nbsp;&nbsp;&nbsp;刻石盟要，复夷人顷田不租，十妻不算，伤人者论，杀人者得以钱赎死。盟<br /><br />&nbsp;&nbsp;&nbsp;&nbsp;曰：“秦犯夷，输黄龙一双；夷犯秦，输清酒一钟。”夷人安之。<br /><br />&nbsp;&nbsp;&nbsp;&nbsp;至高祖为汉王，发夷人还伐三秦。秦地既定，乃遣还巴中，复其渠帅罗、朴、<br /><br />&nbsp;&nbsp;&nbsp;&nbsp;督、鄂、度、夕、龚七姓，不输租赋，余户乃岁入z钱，口四十。世号为板J蛮<br /><br />&nbsp;&nbsp;&nbsp;&nbsp;珍。阆中有渝水，其人多居水左右，天性劲勇，初为汉前锋，数陷陈。俗喜歌舞，<br /><br />&nbsp;&nbsp;&nbsp;&nbsp;高祖观之，曰：“此武王伐纣之歌也。”乃命乐人习之，所谓《巴渝舞》也。遂<br /><br />&nbsp;&nbsp;&nbsp;&nbsp;世世服从。<br /><br />&nbsp;&nbsp;&nbsp;&nbsp;至于中兴，郡守常率以征伐。桓帝之世，板J数反，太守蜀郡赵温以恩信降<br /><br />&nbsp;&nbsp;&nbsp;&nbsp;服之。灵帝光和二年，巴郡板J复叛，寇掠三蜀及汉中诸郡。灵帝遣御史中丞萧<br /><br />&nbsp;&nbsp;&nbsp;&nbsp;瑗督益州兵讨之，连年不能克。帝欲大发兵，乃问益州计吏，考以征讨方略。汉<br /><br />&nbsp;&nbsp;&nbsp;&nbsp;中上计程包对曰：“板J七姓，射杀白虎，立功先世，复为义人。其人勇猛，善<br /><br />&nbsp;&nbsp;&nbsp;&nbsp;于兵战。昔永初中，羌入汉川，郡县破坏，得板J救之，羌死败殆尽，故号为神<br /><br />&nbsp;&nbsp;&nbsp;&nbsp;兵。羌人畏忌，传语种辈，勿复南行。至建和二年，羌复大入，实赖板J连摧破<br /><br />&nbsp;&nbsp;&nbsp;&nbsp;之。前车骑将军冯绲，南征武陵，虽受丹阳精兵之锐，亦倚板J以成其功。近益<br /><br />&nbsp;&nbsp;&nbsp;&nbsp;州郡乱，太守李J，亦以板J讨而平之。忠功如此，本无恶心。长吏乡亭，更赋<br /><br />&nbsp;&nbsp;&nbsp;&nbsp;至重，仆役楚，过于奴虏，亦有嫁妻卖子，或乃至自刭割。虽陈冤州郡，而牧<br /><br />&nbsp;&nbsp;&nbsp;&nbsp;守不为通理。阙庭悠远，不能自闻。含怨呼天，叩心穷谷。愁苦赋役，困罹酷刑。<br /><br />&nbsp;&nbsp;&nbsp;&nbsp;故邑落相聚，以致叛戾。非有谋主c号，以图不轨。今但选明能牧守，自然安集，<br /><br />&nbsp;&nbsp;&nbsp;&nbsp;不烦征伐也。”帝从其言，遣太守曹谦宣诏赦之，即皆降服。至中平五年，巴郡<br /><br />&nbsp;&nbsp;&nbsp;&nbsp;黄巾贼起，板J蛮夷因此复叛，寇掠城邑，遣西园上军别部司马赵瑾讨平之。<br /><br />&nbsp;&nbsp;&nbsp;&nbsp;西南夷者，在蜀郡徼外。有夜郎国，东接交n，西有滇国，北有邛都国，各<br /><br />&nbsp;&nbsp;&nbsp;&nbsp;立君长。其人皆椎结左衽，邑聚而居，能耕田。其外又有`、昆明诸落，西极同<br /><br />&nbsp;&nbsp;&nbsp;&nbsp;师，东北至叶榆，地方数千里。无君长，辫发，随畜迁徙无常。自`东北有g都<br /><br />&nbsp;&nbsp;&nbsp;&nbsp;国，东北有冉国，或土著，或随畜迁徙。自冉东北有白马国，氐种是也。<br /><br />&nbsp;&nbsp;&nbsp;&nbsp;此三国亦有君长。<br /><br />&nbsp;&nbsp;&nbsp;&nbsp;夜郎者，初有女子浣于q水，有三节大竹流入足间，闻其中有号声，剖竹视<br /><br />&nbsp;&nbsp;&nbsp;&nbsp;之，得一男儿，归而养之。及长，有才武，自立为夜郎侯，以竹为姓。武帝元鼎<br /><br />&nbsp;&nbsp;&nbsp;&nbsp;六年，平南夷，为柯郡，夜郎侯迎降，天子赐其王印绶。后遂杀之。夷獠咸以<br /><br />&nbsp;&nbsp;&nbsp;&nbsp;竹王非血气所生，甚重之，求为立后。柯太守吴霸以闻，天子乃封其三子为侯。<br /><br />&nbsp;&nbsp;&nbsp;&nbsp;死，配食其父。今夜郎县有竹王三郎神是也。<br /><br />&nbsp;&nbsp;&nbsp;&nbsp;初，楚顷襄王时，遣将庄豪从沅水伐夜郎，军至且兰，链于岸而步战。既<br /><br />&nbsp;&nbsp;&nbsp;&nbsp;灭夜郎，因留王滇池。以且兰有链柯处，乃改其名为柯。柯地多雨潦，<br /><br />&nbsp;&nbsp;&nbsp;&nbsp;俗好巫鬼禁忌，寡畜生，又无蚕桑，故其郡最贫。句町县有桄O木，可以为面，<br /><br />&nbsp;&nbsp;&nbsp;&nbsp;百姓资之。公孙述时，大姓龙、傅、尹、董氏，与郡功曹谢暹保境为汉，乃遣使<br /><br />&nbsp;&nbsp;&nbsp;&nbsp;从番禺江奉贡。光武嘉之，并加褒赏。桓帝时，郡人尹珍自以生于荒裔，不知礼<br /><br />&nbsp;&nbsp;&nbsp;&nbsp;义，乃从汝南许慎、应奉受经书图纬，学成，还乡里教授，于是南域始有学焉。<br /><br />&nbsp;&nbsp;&nbsp;&nbsp;珍官至荆州刺史。<br /><br />&nbsp;&nbsp;&nbsp;&nbsp;滇王者，庄F之后也。元封二年，武帝平之，以其地为益州郡，割柯、<br /><br />&nbsp;&nbsp;&nbsp;&nbsp;越`各数县配之。后数年，复并昆明地，皆以属之此郡。有池，周回二百余里，<br /><br />&nbsp;&nbsp;&nbsp;&nbsp;水源深广，而末更浅狭，有似倒流，故谓之滇池。河土平敞，多出鹦鹉、孔雀，<br /><br />&nbsp;&nbsp;&nbsp;&nbsp;有盐池田渔之饶，金银畜产之富。人俗豪觥＞庸僬呓愿患袄凼馈<br /><br />&nbsp;&nbsp;&nbsp;&nbsp;及王莽政乱，益州郡夷栋蚕、若豆等起兵杀郡守，越`姑复夷人大牟亦皆叛，<br /><br />&nbsp;&nbsp;&nbsp;&nbsp;杀略吏人。莽遣宁始将军廉丹，发巴蜀吏人及转兵谷卒徙十余万击之。吏士饥疫，<br /><br />&nbsp;&nbsp;&nbsp;&nbsp;连年不能克而还。以广汉文齐为太守，造起陂池，开通溉灌，垦田二千余顷。率<br /><br />&nbsp;&nbsp;&nbsp;&nbsp;厉兵马，修障塞，降集群夷，甚得其和。及公孙述据益土，齐固守拒险，述拘其<br /><br />&nbsp;&nbsp;&nbsp;&nbsp;妻子，许以封侯，齐遂不降。闻光武即位，乃间道遣使自闻。蜀平，征为镇远将<br /><br />&nbsp;&nbsp;&nbsp;&nbsp;军，封成义侯。于道卒，诏为起祠堂，郡人立庙祀之。<br /><br />&nbsp;&nbsp;&nbsp;&nbsp;建武十八年，夷渠帅栋蚕与姑复、G榆、Y栋、连然、滇池、建伶、昆<br /><br />&nbsp;&nbsp;&nbsp;&nbsp;明诸种反叛，杀长吏。益州太守繁胜与战而败，退保朱提。十九年，遣武威将军<br /><br />&nbsp;&nbsp;&nbsp;&nbsp;刘尚等发广汉、犍为、蜀郡人及朱提夷，合万三千人击之。尚军遂度泸水，入益<br /><br />&nbsp;&nbsp;&nbsp;&nbsp;州界。群夷闻大兵至，皆弃垒奔走，尚获其赢弱、谷、畜。二十年，进兵与栋蚕<br /><br />&nbsp;&nbsp;&nbsp;&nbsp;等连战数月，皆破之。明年正月，追至不韦，斩栋蚕帅，凡首虏七千余人，得生<br /><br />&nbsp;&nbsp;&nbsp;&nbsp;口五千七百人，马三千匹，牛羊三万余头，诸夷悉平。<br /><br />&nbsp;&nbsp;&nbsp;&nbsp;肃宗元和中，蜀郡王追为太守，政化尤异。有神马四匹出滇池河中，甘露降，<br /><br />&nbsp;&nbsp;&nbsp;&nbsp;白乌见，始兴起学校，渐迁其俗。灵帝熹平五年，诸夷反叛，执太守雍陟。遣御<br /><br />&nbsp;&nbsp;&nbsp;&nbsp;史中丞朱龟讨之，不能克。朝议以为郡在边外，蛮夷喜叛，劳师远役，不如弃之。<br /><br />&nbsp;&nbsp;&nbsp;&nbsp;太尉椽巴郡李J建策讨伐，乃拜J益州太守，与刺史庞芝发板J蛮击破平之。还，<br /><br />&nbsp;&nbsp;&nbsp;&nbsp;得雍陟。J卒后，夷人复叛，以广汉景毅为太守，讨定之。毅初到郡，米斛万钱，<br /><br />&nbsp;&nbsp;&nbsp;&nbsp;渐以仁恩，少年间，米至数十云。<br /><br />&nbsp;&nbsp;&nbsp;&nbsp;哀牢夷者，其先有妇人名沙壹，居于牢山。尝捕鱼水中，触沉木若有感，因<br /><br />&nbsp;&nbsp;&nbsp;&nbsp;怀{任女}，十月，产子男十人。反沉木化为龙，出水上。沙壹忽闻龙语曰：“若<br /><br />&nbsp;&nbsp;&nbsp;&nbsp;为我生子，今悉何在？”九子见龙惊走，独小子不能去，背龙而坐，龙因舐之。<br /><br />&nbsp;&nbsp;&nbsp;&nbsp;其母鸟语，谓背为九，谓坐为隆，因名子曰九隆。及后长大，诸兄以力隆能为父<br /><br />&nbsp;&nbsp;&nbsp;&nbsp;所舐而黠，遂共推以为王。后牢山下有一夫一妇，复生十女子，九隆兄弟皆聚以<br /><br />&nbsp;&nbsp;&nbsp;&nbsp;为妻，后渐相滋长。种人皆刻画其身，象龙文，衣皆着尾。九隆死，世世相继。<br /><br />&nbsp;&nbsp;&nbsp;&nbsp;乃分置小王，往往邑居，散在溪谷。绝域荒外，山川阻深，生人以来，未尝交通<br /><br />&nbsp;&nbsp;&nbsp;&nbsp;中国。<br /><br />&nbsp;&nbsp;&nbsp;&nbsp;建武二十三年，其王贤栗遣兵乘u船，南下江、汉，击附塞夷鹿，鹿<br /><br />&nbsp;&nbsp;&nbsp;&nbsp;人弱，为所擒获。于是震雷疾雨，南风飘起，水为逆流，翻涌二百余里，<br /><br />&nbsp;&nbsp;&nbsp;&nbsp;u船沉没，哀牢之众，溺死数千人。贤栗复遣其六王将万人以攻鹿，鹿<br /><br />&nbsp;&nbsp;&nbsp;&nbsp;王与战，杀其六王。哀牢耆老共埋六王，夜虎复出其尸而食之，余众惊怖<br /><br />&nbsp;&nbsp;&nbsp;&nbsp;引去。贤栗惶恐，谓其耆老曰：“我曹入边塞，自古有之，今攻鹿，辄被<br /><br />&nbsp;&nbsp;&nbsp;&nbsp;天诛，中国其有圣帝乎？天v助之，何其明也！”二十七年，贤栗等遂率种人户<br /><br />&nbsp;&nbsp;&nbsp;&nbsp;二千七百七十，口万七千六百五十九，诣越`太守郑鸿降，求内属，光武封贤栗<br /><br />&nbsp;&nbsp;&nbsp;&nbsp;等为君长。自是岁来朝贡。<br /><br />&nbsp;&nbsp;&nbsp;&nbsp;永平十二年，哀牢王柳貌遣子率种人内属，其种邑王者七十七人，户五万一<br /><br />&nbsp;&nbsp;&nbsp;&nbsp;千八百九十，口五十五万三千七百一十一。西南去洛阳七千里，显宗以其地置哀<br /><br />&nbsp;&nbsp;&nbsp;&nbsp;牢、博南二县，割益州郡西部都尉所领六县，合为永昌郡。始通博南山，度兰仓<br /><br />&nbsp;&nbsp;&nbsp;&nbsp;水。行者苦之。歌曰：“汉德广，开不宾。度博南，越兰津。度兰仓，为它人。”<br /><br />&nbsp;&nbsp;&nbsp;&nbsp;哀牢人皆穿鼻儋耳，其渠帅自谓王者，耳皆下肩三寸，庶人则至肩而已。土<br /><br />&nbsp;&nbsp;&nbsp;&nbsp;地沃美，宜五谷、蚕桑。知染采文绣，Y遣叠，兰干细布，织成文章如绫<br /><br />&nbsp;&nbsp;&nbsp;&nbsp;锦。有梧桐木华，绩以为布，幅广五尺，洁白不受垢污。先以覆亡人，然后服之。<br /><br />&nbsp;&nbsp;&nbsp;&nbsp;其竹节相去一丈，名曰濮竹。出铜、铁、铅、锡、金、银、光珠、虎魄、水精、<br /><br />&nbsp;&nbsp;&nbsp;&nbsp;琉璃、轲虫、蚌珠、孔雀、翡翠、犀、象、猩猩、貊兽。云南县有神鹿两头，能<br /><br />&nbsp;&nbsp;&nbsp;&nbsp;食毒草。<br /><br />&nbsp;&nbsp;&nbsp;&nbsp;先是，西部都尉广汉郑纯，为政清洁，化行夷貊，君长感慕，皆献土珍，颂<br /><br />&nbsp;&nbsp;&nbsp;&nbsp;德美。天子嘉之。即以为永昌太守。纯与哀牢夷人约，邑豪岁输布贯头衣二领，<br /><br />&nbsp;&nbsp;&nbsp;&nbsp;盐一斛，以为常赋，夷俗安之。纯自为都尉、太守，十年卒官。建初元年，哀牢<br /><br />&nbsp;&nbsp;&nbsp;&nbsp;王类牢与守令忿争，遂杀守令而反叛，攻`唐城。太守王寻奔G榆。哀牢三千<br /><br />&nbsp;&nbsp;&nbsp;&nbsp;余人攻博南，燔烧民舍。肃宗募发越`、益州、永昌夷汉九千人讨之。明年春，<br /><br />&nbsp;&nbsp;&nbsp;&nbsp;邪龙县昆明夷卤承等应募，率种人与诸郡兵击类牢于博南，大破斩之。传首洛阳，<br /><br />&nbsp;&nbsp;&nbsp;&nbsp;赐卤承帛万匹，封为破虏傍邑侯。<br /><br />&nbsp;&nbsp;&nbsp;&nbsp;永元六年，郡徼外敦忍乙王莫延慕，遣使译献犀牛、大象。九年，徼外蛮及<br /><br />&nbsp;&nbsp;&nbsp;&nbsp;掸国王雍由调遣重译奉国珍宝，和帝赐金印紫绶，小君长皆加印绶、钱帛。<br /><br />&nbsp;&nbsp;&nbsp;&nbsp;永初元年，徼外焦侥种夷陆类等三千余口举种内附，献象牙、水牛、封牛。<br /><br />&nbsp;&nbsp;&nbsp;&nbsp;永宁元年，掸国王雍由调复遣使者诣阙朝贺，献乐及幻人，能变化吐火，自支解，<br /><br />&nbsp;&nbsp;&nbsp;&nbsp;易牛马头。又善跳丸，数乃至千。自言我海西人。海西即大秦也，掸国西南通大<br /><br />&nbsp;&nbsp;&nbsp;&nbsp;秦。明年元会，安帝作乐于庭，封雍由调为汉大都尉，赐印绶、金银、彩缯各有<br /><br />&nbsp;&nbsp;&nbsp;&nbsp;差也。<br /><br />&nbsp;&nbsp;&nbsp;&nbsp;邛都夷者，武帝所开，以为邛都县。无几而地陷为污泽，因名为邛池，南人<br /><br />&nbsp;&nbsp;&nbsp;&nbsp;以为邛河。后复反叛。元鼎六年，汉兵自越`水伐之，以为越`郡。其土地平原，<br /><br />&nbsp;&nbsp;&nbsp;&nbsp;有稻田。青蛉县禺同山有碧鸡金马，光景时时出见。俗多游荡而喜讴歌，略与<br /><br />&nbsp;&nbsp;&nbsp;&nbsp;柯相类。豪帅放纵，难得制御。<br /><br />&nbsp;&nbsp;&nbsp;&nbsp;王莽时，郡守枚根调邛人长贵，以为军候。更始二年，长贵率种人攻杀枚根，<br /><br />&nbsp;&nbsp;&nbsp;&nbsp;自立为邛Y王。领太守事。又降于公孙述。述败，光武封长贵为邛Y王。建武十<br /><br />&nbsp;&nbsp;&nbsp;&nbsp;四年，长贵遣使上三年计，天子即授越`太守印绶。十九年，武威将军刘尚击益<br /><br />&nbsp;&nbsp;&nbsp;&nbsp;州夷，路由越`。长贵闻之，疑尚既定南边，威法必行，己不得自放纵，即聚兵<br /><br />&nbsp;&nbsp;&nbsp;&nbsp;起营台，招呼诸君长，多酿毒酒，欲先以劳军，因袭击尚。尚知其谋，即分兵先<br /><br />&nbsp;&nbsp;&nbsp;&nbsp;据邛都，遂掩长贵诛之，徙其家属于成都。<br /><br />&nbsp;&nbsp;&nbsp;&nbsp;永平元年，姑复夷复叛，益州刺史发兵讨破之，斩其渠帅，传首京师。后太<br /><br />&nbsp;&nbsp;&nbsp;&nbsp;守巴郡张翕，政化清平，得夷人和。在郡十七年，卒，夷人爱慕，如丧父母。苏<br /><br />&nbsp;&nbsp;&nbsp;&nbsp;祈叟二百余人，赍牛、羊送丧，至翕本县安汉，起坟祭祀。诏书嘉美，为立祠堂。<br /><br />&nbsp;&nbsp;&nbsp;&nbsp;安帝元初三年，郡徼外夷大羊等八种，户三万一千，口十六万七千六百二十，<br /><br />&nbsp;&nbsp;&nbsp;&nbsp;慕义内属。时郡县赋敛烦数，五年，卷夷大牛种封离等反畔，杀遂久令。明年，<br /><br />&nbsp;&nbsp;&nbsp;&nbsp;永昌、益州及蜀郡夷皆叛应之，众遂十余万，破坏二十余县，杀长吏，燔烧邑郭，<br /><br />&nbsp;&nbsp;&nbsp;&nbsp;剽略百姓，骸骨委积，千里无人。诏益州刺史张乔选堪能从事讨之。乔乃遣从事<br /><br />&nbsp;&nbsp;&nbsp;&nbsp;杨竦将兵至G榆击之，贼盛未敢进，先以诏书告示三郡，密征求武士，重其购<br /><br />&nbsp;&nbsp;&nbsp;&nbsp;赏。乃进军与封离等战，大破之，斩首三万余级，获生口千五百人，资财四千余<br /><br />&nbsp;&nbsp;&nbsp;&nbsp;万，悉以赏军士。封离等惶怖，斩其同谋渠帅，诣竦乞降，竦厚加慰纳。其余三<br /><br />&nbsp;&nbsp;&nbsp;&nbsp;十六种皆来降附。竦因奏长吏奸猾、侵犯蛮夷者九十人，皆减死。州中论功未及<br /><br />&nbsp;&nbsp;&nbsp;&nbsp;上，会竦病创卒，张乔深痛惜之，乃刻石勒铭，图画其像。天子以张翕有遗爱，<br /><br />&nbsp;&nbsp;&nbsp;&nbsp;乃拜其子湍为太守。夷人欢喜，奉迎道路。曰：“郎君仪貌类我府君。”后湍颇<br /><br />&nbsp;&nbsp;&nbsp;&nbsp;失其心，有欲叛者，诸夷耆老相晓语曰：“当为先府君故。”遂以得安。后顺、<br /><br />&nbsp;&nbsp;&nbsp;&nbsp;桓间，广汉冯颢为太守，政化尤多异迹云。<br /><br />&nbsp;&nbsp;&nbsp;&nbsp;g都夷者，武帝所开，以为g都县。其人皆被发左衽，言语多好譬类，居处<br /><br />&nbsp;&nbsp;&nbsp;&nbsp;略与汶山夷同。土出长年神药，仙人山图所居焉。元鼎六年，以为沈黎郡。至夭<br /><br />&nbsp;&nbsp;&nbsp;&nbsp;汉四年，并蜀为西部，置两都尉：一居旄牛，主徼外夷；一居青衣，主汉人。<br /><br />&nbsp;&nbsp;&nbsp;&nbsp;永平中，益州刺史梁国朱辅，好立功名，慷慨有大略。在州数岁，宣示汉德，<br /><br />&nbsp;&nbsp;&nbsp;&nbsp;威怀远夷。自汶山以西，前世所不至，正朔所未加。白狼、木、唐等百余国，<br /><br />&nbsp;&nbsp;&nbsp;&nbsp;户百三十余万，口六百万以上，举种奉贡，种为臣仆。辅上疏曰：“臣闻《诗》<br /><br />&nbsp;&nbsp;&nbsp;&nbsp;云：‘彼徂者岐，有夷之行。’传曰：‘岐道虽僻，而人不远。’诗人诵咏，以<br /><br />&nbsp;&nbsp;&nbsp;&nbsp;为符验。今白狼王唐等慕化归义，作诗三章。路经邛来大山零高坂，峭危峻险，<br /><br />&nbsp;&nbsp;&nbsp;&nbsp;百倍岐道。襁负老幼，若归慈母。远夷之语，辞意难正。草木异种，鸟兽殊类。<br /><br />&nbsp;&nbsp;&nbsp;&nbsp;有犍为郡掾田恭与之习狎，颇晓其言，臣辄令讯其风俗，译其辞语。今遣从事史<br /><br />&nbsp;&nbsp;&nbsp;&nbsp;李陵与恭护送诣阙，并上其乐诗。昔在圣帝，舞四夷之乐；今之所上，庶备其一。”<br /><br />&nbsp;&nbsp;&nbsp;&nbsp;帝嘉之，事下史官，录其歌焉。<br /><br />&nbsp;&nbsp;&nbsp;&nbsp;《远夷乐德歌诗》曰：<br /><br />&nbsp;&nbsp;&nbsp;&nbsp;大汉是治，堤官隗构。与天合意。魏冒逾糟。吏译平端，罔驿刘脾。不从我<br /><br />&nbsp;&nbsp;&nbsp;&nbsp;来。旁莫支留。闻风向化，征衣随旅。所见奇异。知唐桑艾。多赐缯布，邪毗<br /><br />&nbsp;&nbsp;&nbsp;&nbsp;纟甚纟甫。甘美酒食。推潭仆远。昌乐肉飞，拓拒苏便。屈申悉备。局后仍离。<br /><br />&nbsp;&nbsp;&nbsp;&nbsp;蛮夷贫薄，偻让龙洞。无所报嗣。莫支度由。愿主长寿，阳雒僧鳞。子孙昌炽。<br /><br />&nbsp;&nbsp;&nbsp;&nbsp;莫稚角存。<br /><br />&nbsp;&nbsp;&nbsp;&nbsp;《远夷慕德歌诗》曰：<br /><br />&nbsp;&nbsp;&nbsp;&nbsp;蛮夷所处，偻让皮尼。日入之部。且交陵悟。慕义向化，绳动随旅。归日出<br /><br />&nbsp;&nbsp;&nbsp;&nbsp;主。路旦拣雒。圣德深恩，圣德渡诺。与人富厚。魏菌度洗。冬多霜雪，综邪流<br /><br />&nbsp;&nbsp;&nbsp;&nbsp;藩。夏多和雨。g邪寻螺。寒温时适，藐浔沪漓。部人多有。菌补邪推。涉危历<br /><br />&nbsp;&nbsp;&nbsp;&nbsp;险，辟危归险。不远万里。莫受万柳。去俗归德，术叠附德。心归慈母。仍路孳<br /><br />&nbsp;&nbsp;&nbsp;&nbsp;摸。<br /><br />&nbsp;&nbsp;&nbsp;&nbsp;《远夷怀德歌》曰：<br /><br />&nbsp;&nbsp;&nbsp;&nbsp;荒服之外，荒服之仪。土地。犁籍怜怜。食肉衣皮，阻苏邪犁。不<br /><br />&nbsp;&nbsp;&nbsp;&nbsp;见盐谷。莫砀粗沐。吏译传风，罔译传微。大汉安乐。是汉夜拒。携负归仁，踪<br /><br />&nbsp;&nbsp;&nbsp;&nbsp;优路仁。触冒险陕。雷折险龙。高山岐峻，伦狼藏幢。缘崖石。扶路侧禄。木<br /><br />&nbsp;&nbsp;&nbsp;&nbsp;薄发家，息落服淫。百宿到洛。理历髭雒。父子同赐，捕菌毗。怀抱匹帛。怀<br /><br />&nbsp;&nbsp;&nbsp;&nbsp;稿匹漏。传告种人，传室呼敕。长愿臣仆。陵阳臣仆。<br /><br />&nbsp;&nbsp;&nbsp;&nbsp;肃宗初，辅坐事免。是时郡尉府舍皆有雕饰，画山神海灵、奇禽异兽，以眩<br /><br />&nbsp;&nbsp;&nbsp;&nbsp;耀之，夷人益畏惮焉。和帝永元十二年，旄牛徼外白狼、楼薄蛮夷王唐缯等，遂<br /><br />&nbsp;&nbsp;&nbsp;&nbsp;率种人十七万口，归义内属。诏赐金印紫绶，小豪钱帛各有差。<br /><br />&nbsp;&nbsp;&nbsp;&nbsp;安帝永初元年，蜀郡三襄种夷与徼外污衍种并兵三千余人反叛，攻蚕陵城，<br /><br />&nbsp;&nbsp;&nbsp;&nbsp;杀长吏。二年，青衣道夷邑长令田，与徼外三种夷三十一万口，赍黄金、旄牛荆<br /><br />&nbsp;&nbsp;&nbsp;&nbsp;举土内属。安帝增令田爵号为奉通邑君。延光二年春，旄牛夷叛，攻零关，杀长<br /><br />&nbsp;&nbsp;&nbsp;&nbsp;吏，益州刺史张乔与西部都尉击破之。于是分置蜀郡属国都尉，领四县如太守。<br /><br />&nbsp;&nbsp;&nbsp;&nbsp;桓帝永寿二年，蜀郡夷叛，杀略吏民。延熹二年，蜀郡三襄夷寇蚕陵，杀长吏。<br /><br />&nbsp;&nbsp;&nbsp;&nbsp;四年，犍为属国夷寇郡界，益州刺史山昱击破之，斩首千四百级，余皆解散。灵<br /><br />&nbsp;&nbsp;&nbsp;&nbsp;帝时，以蜀郡属国为汉嘉郡。<br /><br />&nbsp;&nbsp;&nbsp;&nbsp;冉夷者，武帝所开，元鼎六年，以为汶山郡。至地节三年，夷人以立郡<br /><br />&nbsp;&nbsp;&nbsp;&nbsp;赋重，宣帝乃省并蜀郡为北部都尉。其山有六夷七羌九氐，各有部落。其王侯颇<br /><br />&nbsp;&nbsp;&nbsp;&nbsp;知文书，而法严重。贵妇人，党母族。死则烧其尸。土气多寒，在盛夏冰犹不释，<br /><br />&nbsp;&nbsp;&nbsp;&nbsp;故夷人冬则避寒，入蜀为佣，夏则违暑，反其邑。众皆依山居止，累石为室，高<br /><br />&nbsp;&nbsp;&nbsp;&nbsp;者至十余丈，为邛笼。又土地刚卤，不生谷粟麻菽，唯以麦为资，而宜畜牧。有<br /><br />&nbsp;&nbsp;&nbsp;&nbsp;旄牛，无角，一名童牛，肉重千斤，毛可为尽３雒马。有灵羊，可疗毒。又有<br /><br />&nbsp;&nbsp;&nbsp;&nbsp;食药鹿，鹿鏖有胎者。其肠中粪亦疗毒疾。又有五角羊、麝香、轻毛渭Α⑸牲。<br /><br />&nbsp;&nbsp;&nbsp;&nbsp;其人能作旄毡、班Y、青顿、恰⒀螋戎属。特多杂药。地有咸土，<br /><br />&nbsp;&nbsp;&nbsp;&nbsp;煮以为盐。羊牛马，食之皆肥。<br /><br />&nbsp;&nbsp;&nbsp;&nbsp;其西又有三河、于虏，北有黄石、北地、卢水胡，其表乃为徼外。灵帝时，<br /><br />&nbsp;&nbsp;&nbsp;&nbsp;复分蜀郡北部为汶山郡云。<br /><br />&nbsp;&nbsp;&nbsp;&nbsp;白马氐者，武帝元鼎六年开，分广汉西部，合以为武都。土地险阻，有麻田，<br /><br />&nbsp;&nbsp;&nbsp;&nbsp;出名马、牛、羊、漆、蜜。氐人勇戆抵冒，贪货死利。居于河池，一名仇池，方<br /><br />&nbsp;&nbsp;&nbsp;&nbsp;百顷，四面斗绝。数为边寇，郡县讨之，则依固自守。元封三年，氐人反叛，遣<br /><br />&nbsp;&nbsp;&nbsp;&nbsp;兵破之，分徙酒泉郡。昭帝元凤元年，氐人复叛，遣执金吾马m建、龙P侯<br /><br />&nbsp;&nbsp;&nbsp;&nbsp;韩增、大鸿胪田广明，将三辅、太常徒讨破之。<br /><br />&nbsp;&nbsp;&nbsp;&nbsp;及王莽篡乱，氐人亦叛。建武初，氐人悉附陇蜀，及隗嚣灭，其酋豪乃背公<br /><br />&nbsp;&nbsp;&nbsp;&nbsp;孙述降汉，陇西太守马援上复其王侯君长，赐以印绶。后嚣族人隗茂反，杀武都<br /><br />&nbsp;&nbsp;&nbsp;&nbsp;太守。氐人大豪齐钟留为种类所敬信，威服诸豪，与郡丞孔奋击茂，破斩之。后<br /><br />&nbsp;&nbsp;&nbsp;&nbsp;亦时为寇盗，郡县讨破之。<br /><br />&nbsp;&nbsp;&nbsp;&nbsp;论曰：汉氏征伐戎狄，有事边远，盖亦与王业而终始矣。至于倾没疆垂，丧<br /><br />&nbsp;&nbsp;&nbsp;&nbsp;师败将者，不出时岁，卒能开四夷之境，款殊俗之附。若乃文约之所沾渐，风声<br /><br />&nbsp;&nbsp;&nbsp;&nbsp;之所周流，几将日所出入处也。著自山经、水志者，亦略及焉。虽服叛难常，威<br /><br />&nbsp;&nbsp;&nbsp;&nbsp;泽时旷，及其化行，则缓耳雕脚之伦，兽居鸟语之类，莫不举种尽落，回面而请<br /><br />&nbsp;&nbsp;&nbsp;&nbsp;吏，陵海越障，累译以内属焉。故其录名中郎、校尉之署，编数都护、部守之曹，<br /><br />&nbsp;&nbsp;&nbsp;&nbsp;动以数百万计。若乃藏山隐海之灵物，沉沙栖陆之玮宝，莫不呈表怪丽，雕被宫<br /><br />&nbsp;&nbsp;&nbsp;&nbsp;幄焉。又其z坊痣ァ⒀鼻莘馐拗赋，C积于内府；夷歌巴舞、殊音异节之<br /><br />&nbsp;&nbsp;&nbsp;&nbsp;技，列倡于外门。岂柔服之道，必足于斯？然亦云致远者矣。蛮夷虽附阻岩谷，<br /><br />&nbsp;&nbsp;&nbsp;&nbsp;而类有土居，连涉荆、交之区，布护巴、庸之外，不可量极。然其凶勇狡算，薄<br /><br />&nbsp;&nbsp;&nbsp;&nbsp;于羌狄，故陵暴之害，不能深也。西南之徼，尤为劣焉。故关守永昌，肇自远离，<br /><br />&nbsp;&nbsp;&nbsp;&nbsp;启土立人，至今成都焉。<br /><br />&nbsp;&nbsp;&nbsp;&nbsp;赞曰：百蛮蠢居，仞彼方徼。镂体卉衣，凭深阻峭。亦有别夷，屯彼蜀表。<br /><br />&nbsp;&nbsp;&nbsp;&nbsp;参差聚落，纡余岐道。往化既孚，改襟输宝。俾建永昌，同编亿兆。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,259);">加入书签</a><a
                        href="258.html">上一页</a>&larr;<a href="index.html">返回列表</a>&rarr;<a
                            href="260.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "258.html"; var next_page = "260.html"; var index_page = "index.html"; var sortid = "9"; var article_id = "3"; var chapter_id = "259"; var articlename = "后汉书"; var chaptername = " 卷八十六 南蛮西南夷列传第七十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>