<!DOCTYPE html>
<html>
<head>
<meta charset="gbk" />
<title>后汉书- 志第十五 五行三-在线阅读-哈西文学网</title>
<meta name="keywords" content="范晔，后汉书， 志第十五 五行三全文， 志第十五 五行三在线阅读 哈西文学网" />
<meta name="description" content="哈西文学网提供范晔的后汉书  志第十五 五行三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/278.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/278.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第十五 五行三</h1>
            <div class="link xb">
                <a href="277.html">上一页</a>&larr;<a href="index.html">返回列表</a>&rarr;<a
                    href="279.html">下一页</a></div>			
            <div id="BookText">&nbsp;&nbsp;&nbsp;&nbsp;大水水变色大寒雹冬雷山鸣鱼孽蝗<br /><br />&nbsp;&nbsp;&nbsp;&nbsp;《五行传》曰：“简宗庙，不祷祠，废祭祀，逆天时，则水不润下”谓水失<br /><br />&nbsp;&nbsp;&nbsp;&nbsp;其性而为灾也。又曰：“听之不聪，是谓不谋。厥咎急，厥罚恒寒，厥极贫。时<br /><br />&nbsp;&nbsp;&nbsp;&nbsp;则有鼓妖，时则有鱼孽，时则有豕祸，时则有耳疴，时则有黑眚、黑祥，惟火l<br /><br />&nbsp;&nbsp;&nbsp;&nbsp;水。”鱼孽，刘歆传以为介虫之孽，谓蝗属也。<br /><br />&nbsp;&nbsp;&nbsp;&nbsp;和帝永元元年七月，郡国九大水，伤稼。京房《易传》曰：“颛事有知，诛<br /><br />&nbsp;&nbsp;&nbsp;&nbsp;罚绝理，厥灾水。其水也，雨杀人，陨霜，大风，天黄。饥而不损，兹谓泰，厥<br /><br />&nbsp;&nbsp;&nbsp;&nbsp;水水杀人。辟遏有德，兹谓狂，厥水水流杀人，已水则地生虫。归狱不解，兹谓<br /><br />&nbsp;&nbsp;&nbsp;&nbsp;追非，厥水寒杀人。追诛不解，兹谓不理，厥水五谷不收。大败不解，兹谓皆阴，<br /><br />&nbsp;&nbsp;&nbsp;&nbsp;厥水流入国邑，陨霜杀谷。”是时，和帝幼，窦太后摄政，其兄窦宪干事，及宪<br /><br />&nbsp;&nbsp;&nbsp;&nbsp;诸弟皆贵显，并作威虐，尝所怨恨，辄任客杀之。其后窦氏诛灭。<br /><br />&nbsp;&nbsp;&nbsp;&nbsp;十二年六月，颍川大水，伤稼。是时，和帝幸邓贵人，阴有欲废阴后之意，<br /><br />&nbsp;&nbsp;&nbsp;&nbsp;阴后亦怀恚怨。一曰，先是恭怀皇后葬礼有阙，窦太后崩后，乃改殡梁后，葬西<br /><br />&nbsp;&nbsp;&nbsp;&nbsp;陵，征舅三人皆为列侯，位特进，赏赐累千金。<br /><br />&nbsp;&nbsp;&nbsp;&nbsp;殇帝延平元年五月，郡国三十七大水，伤稼。董仲舒曰：“水者，阴气盛也。”<br /><br />&nbsp;&nbsp;&nbsp;&nbsp;是时，帝在襁抱，邓太后专政。<br /><br />&nbsp;&nbsp;&nbsp;&nbsp;安帝永初元年冬十月辛酉，河南新城山水出，突坏民田，坏处泉水出，深<br /><br />&nbsp;&nbsp;&nbsp;&nbsp;三丈。是时司空周章等以邓太后不立皇太子胜而立清河王子，故谋欲废置。十一<br /><br />&nbsp;&nbsp;&nbsp;&nbsp;月，事觉，章等被诛。是年郡国四十一水出，漂没民人。《谶》曰：“水者，纯<br /><br />&nbsp;&nbsp;&nbsp;&nbsp;阴之精也。阴气盛洋溢者，小人专制擅权，妒疾贤者，依公结私，侵乘君子，小<br /><br />&nbsp;&nbsp;&nbsp;&nbsp;人席胜，失怀得志，故涌水为灾。”<br /><br />&nbsp;&nbsp;&nbsp;&nbsp;二年，大水。三年，大水。四年，大水。五年，大水。六年，河东池水变色，<br /><br />&nbsp;&nbsp;&nbsp;&nbsp;皆赤如血。是时，邓太后犹专政。<br /><br />&nbsp;&nbsp;&nbsp;&nbsp;延光三年，大水，流杀民人，伤苗稼。是时安帝信江京、樊丰及阿母王圣等<br /><br />&nbsp;&nbsp;&nbsp;&nbsp;谗言，免太尉杨震，废皇太子。<br /><br />&nbsp;&nbsp;&nbsp;&nbsp;质帝本初元年五月，海水溢乐安、北海，溺杀人、物。是时帝幼，梁太后专<br /><br />&nbsp;&nbsp;&nbsp;&nbsp;政。<br /><br />&nbsp;&nbsp;&nbsp;&nbsp;桓帝建和二年七月，京师大水。去年冬，梁冀枉杀故太尉李固、杜乔。三年<br /><br />&nbsp;&nbsp;&nbsp;&nbsp;八月，京都大水。是时，梁太后犹专政。<br /><br />&nbsp;&nbsp;&nbsp;&nbsp;永兴元年秋，河水溢，漂害人、物。二年六月，彭城泗水增长，逆流。<br /><br />&nbsp;&nbsp;&nbsp;&nbsp;永寿元年六月，雒水溢至津阳城门，漂流人、物。是时梁皇后兄冀秉政，疾<br /><br />&nbsp;&nbsp;&nbsp;&nbsp;害忠直，威权震主。后遂诛灭。<br /><br />&nbsp;&nbsp;&nbsp;&nbsp;延熹八年四月，济北河水清。九年四月，济阴、东郡、济北、平原河水清。<br /><br />&nbsp;&nbsp;&nbsp;&nbsp;襄楷上言：“河者诸侯之象，清者阳明之征，岂独诸侯有规京都计邪？”其明年，<br /><br />&nbsp;&nbsp;&nbsp;&nbsp;宫车晏驾，征解犊亭侯为汉嗣，即尊位，是为孝灵皇帝。<br /><br />&nbsp;&nbsp;&nbsp;&nbsp;永康元年八月，六州大水，勃海海溢，没杀人。是时，桓帝奢侈淫祀，其十<br /><br />&nbsp;&nbsp;&nbsp;&nbsp;一月崩，无嗣。<br /><br />&nbsp;&nbsp;&nbsp;&nbsp;灵帝建宁四年二月，河水清。五月，山水大出，漂坏庐舍五百余家。<br /><br />&nbsp;&nbsp;&nbsp;&nbsp;熹平二年六月，东莱、北海海水溢出，漂没人物。三年秋，雒水出。四年夏，<br /><br />&nbsp;&nbsp;&nbsp;&nbsp;郡国三水，伤害秋稼。<br /><br />&nbsp;&nbsp;&nbsp;&nbsp;光和六年秋，金城河溢，水出二十余里。<br /><br />&nbsp;&nbsp;&nbsp;&nbsp;中平五年，郡国六水大出。<br /><br />&nbsp;&nbsp;&nbsp;&nbsp;献帝建安二年九月，汉水流，害民人。是时，天下大乱。十八年六月，大水。<br /><br />&nbsp;&nbsp;&nbsp;&nbsp;二十四年八月，汉水溢流，害民人。<br /><br />&nbsp;&nbsp;&nbsp;&nbsp;庶征之恒寒。<br /><br />&nbsp;&nbsp;&nbsp;&nbsp;灵帝光和六年冬，大寒，北海、东莱、琅邪井中冰厚尺余。<br /><br />&nbsp;&nbsp;&nbsp;&nbsp;献帝初平四年六月，寒风如冬时。<br /><br />&nbsp;&nbsp;&nbsp;&nbsp;和帝永元五年六月，郡国三雨雹，大如鸡子。是时和帝用酷吏周纡为司隶校<br /><br />&nbsp;&nbsp;&nbsp;&nbsp;尉，刑诛深刻。<br /><br />&nbsp;&nbsp;&nbsp;&nbsp;安帝永初元年，雨雹。二年，雨雹，大如鸡子。三年，雨雹，大如雁子，伤<br /><br />&nbsp;&nbsp;&nbsp;&nbsp;稼。刘向以为雹，阴胁阳也。是时邓太后以阴专阳政。<br /><br />&nbsp;&nbsp;&nbsp;&nbsp;元初四年六月戊辰，郡国三雨雹，大如f杯及鸡子，杀六畜。<br /><br />&nbsp;&nbsp;&nbsp;&nbsp;延光元年四月，郡国二十一雨雹，大如鸡子，伤稼。是时安帝信谗，无辜死<br /><br />&nbsp;&nbsp;&nbsp;&nbsp;者多。三年，雨雹，大如鸡子。<br /><br />&nbsp;&nbsp;&nbsp;&nbsp;桓帝延熹四年五月己卯，京都雨雹，大如鸡子。是时，桓帝诛杀过差，又宠<br /><br />&nbsp;&nbsp;&nbsp;&nbsp;小人。七年五月己丑，京都雨雹。是时，皇后邓氏c侈，骄恣专幸。明年废，以<br /><br />&nbsp;&nbsp;&nbsp;&nbsp;忧死，其家皆诛。<br /><br />&nbsp;&nbsp;&nbsp;&nbsp;灵帝建宁二年四月，雨雹。四年五月，河东雨雹。<br /><br />&nbsp;&nbsp;&nbsp;&nbsp;光和四年六月，雨雹，大如鸡子。是时，常侍、黄门用权。<br /><br />&nbsp;&nbsp;&nbsp;&nbsp;中平二年四月庚戌，雨雹，伤稼。<br /><br />&nbsp;&nbsp;&nbsp;&nbsp;献帝初平四年六月，右扶风雹如斗。<br /><br />&nbsp;&nbsp;&nbsp;&nbsp;和帝元兴元年冬十一月壬午，郡国四冬雷。是时皇子数不遂，皆隐之民间。<br /><br />&nbsp;&nbsp;&nbsp;&nbsp;是岁，宫车晏驾，殇帝生百余日，立以为君；帝兄有疾，封为平原王，卒，皆夭<br /><br />&nbsp;&nbsp;&nbsp;&nbsp;无嗣。<br /><br />&nbsp;&nbsp;&nbsp;&nbsp;殇帝延平元年九月乙亥，陈留雷，有石陨地四。<br /><br />&nbsp;&nbsp;&nbsp;&nbsp;安帝永初六年十月丙戌，郡六冬雷。七年十月戊子，郡国三冬雷。<br /><br />&nbsp;&nbsp;&nbsp;&nbsp;元初元年十月癸巳，郡国三冬雷。三年十月辛亥，汝南、乐浪冬雷。四年十<br /><br />&nbsp;&nbsp;&nbsp;&nbsp;月辛酉，郡国五冬雷。六年十月丙子，郡国五冬雷。<br /><br />&nbsp;&nbsp;&nbsp;&nbsp;永宁元年十月，郡国七冬雷。<br /><br />&nbsp;&nbsp;&nbsp;&nbsp;建光元年十月，郡国七冬雷。<br /><br />&nbsp;&nbsp;&nbsp;&nbsp;延光四年，郡国十九冬雷。是时，太后摄政，上无所与。太后既崩，阿母王<br /><br />&nbsp;&nbsp;&nbsp;&nbsp;圣及皇后兄阎显兄弟更秉威权，上遂不亲万机，从容宽仁任臣下。<br /><br />&nbsp;&nbsp;&nbsp;&nbsp;桓帝建和三年六月乙卯，雷震宪陵寝屋。先是梁太后听兄冀枉杀李固、杜乔。<br /><br />&nbsp;&nbsp;&nbsp;&nbsp;灵帝熹平六年冬十月，东莱冬雷。<br /><br />&nbsp;&nbsp;&nbsp;&nbsp;中平四年十二月晦，雨水，大雷电。雹。<br /><br />&nbsp;&nbsp;&nbsp;&nbsp;献帝初平三年五月丙申，无云而雷。四年五月癸酉，无云而雷。<br /><br />&nbsp;&nbsp;&nbsp;&nbsp;建安七八年中，长沙醴陵县有大山，常大鸣如牛樯，积数年。后豫章贼攻<br /><br />&nbsp;&nbsp;&nbsp;&nbsp;没醴陵县，杀略吏民。<br /><br />&nbsp;&nbsp;&nbsp;&nbsp;灵帝熹平二年，东莱海出大鱼二枚，长八九丈，高二丈余。明年，中山王畅、<br /><br />&nbsp;&nbsp;&nbsp;&nbsp;任城王博并薨。<br /><br />&nbsp;&nbsp;&nbsp;&nbsp;和帝永元四年，蝗。八年五月，河内、陈留蝗。九月，京都蝗。九年，蝗从<br /><br />&nbsp;&nbsp;&nbsp;&nbsp;夏至秋。先是，西羌数反，遣将军将北军五校征之。<br /><br />&nbsp;&nbsp;&nbsp;&nbsp;安帝永初四年夏，蝗。是时，西羌寇乱，军众征距，连十余年。五年夏，九<br /><br />&nbsp;&nbsp;&nbsp;&nbsp;州蝗。六年三月，去蝗处复蝗子生。七年夏，蝗。元初元年夏，郡国五蝗。二年<br /><br />&nbsp;&nbsp;&nbsp;&nbsp;夏，郡国二十蝗。<br /><br />&nbsp;&nbsp;&nbsp;&nbsp;延光元年六月，郡国蝗。<br /><br />&nbsp;&nbsp;&nbsp;&nbsp;顺帝永建五年，郡国十二蝗。是时，鲜卑寇朔方，用众征之。<br /><br />&nbsp;&nbsp;&nbsp;&nbsp;永和元年秋七月。偃师蝗。去年冬，乌桓寇沙南，用众征之。<br /><br />&nbsp;&nbsp;&nbsp;&nbsp;桓帝永兴元年七月，郡国三十二蝗。是时，梁冀秉政无谋宪，苟贪权作虐。<br /><br />&nbsp;&nbsp;&nbsp;&nbsp;二年六月，京都蝗。<br /><br />&nbsp;&nbsp;&nbsp;&nbsp;永寿三年六月，京都蝗。<br /><br />&nbsp;&nbsp;&nbsp;&nbsp;延熹元年五月，京都蝗。<br /><br />&nbsp;&nbsp;&nbsp;&nbsp;灵帝熹平六年夏，七州蝗。先是，鲜卑前后三十余犯塞。是岁，护乌桓校尉<br /><br />&nbsp;&nbsp;&nbsp;&nbsp;夏育、破鲜卑中郎将田晏、使匈奴中郎将臧F将南单于以下，三道并出讨鲜卑。<br /><br />&nbsp;&nbsp;&nbsp;&nbsp;大司农经用不足，殷敛郡国，以给军粮。三将无功，还者少半。<br /><br />&nbsp;&nbsp;&nbsp;&nbsp;光和元年诏策问曰：“连年蝗虫至冬踊，其咎焉在？”蔡邕对曰：“臣闻<br /><br />&nbsp;&nbsp;&nbsp;&nbsp;《易传》曰：‘大作不时，天降灾，厥咎蝗虫来。’《河图秘征篇》曰：‘帝贪<br /><br />&nbsp;&nbsp;&nbsp;&nbsp;则政暴而吏酷，酷则诛深必杀，主蝗虫。’蝗虫，贪苛之所致也。”是时，百官<br /><br />&nbsp;&nbsp;&nbsp;&nbsp;迁徙，皆私上礼西园以为府。<br /><br />&nbsp;&nbsp;&nbsp;&nbsp;献帝兴平元年夏，大蝗。是时，天下大乱。<br /><br />&nbsp;&nbsp;&nbsp;&nbsp;建安二年五月，蝗。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,278);">加入书签</a><a
                        href="277.html">上一页</a>&larr;<a href="index.html">返回列表</a>&rarr;<a
                            href="279.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "277.html"; var next_page = "279.html"; var index_page = "index.html"; var sortid = "9"; var article_id = "3"; var chapter_id = "278"; var articlename = "后汉书"; var chaptername = " 志第十五 五行三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>