<!DOCTYPE html>
<html>
<head>
<meta charset="gbk" />
<title>后汉书- 卷三十八 张法滕冯度杨列传第二十八-在线阅读-哈西文学网</title>
<meta name="keywords" content="范晔，后汉书， 卷三十八 张法滕冯度杨列传第二十八全文， 卷三十八 张法滕冯度杨列传第二十八在线阅读 哈西文学网" />
<meta name="description" content="哈西文学网提供范晔的后汉书  卷三十八 张法滕冯度杨列传第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/205.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/205.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八 张法滕冯度杨列传第二十八</h1>
            <div class="link xb">
                <a href="204.html">上一页</a>&larr;<a href="index.html">返回列表</a>&rarr;<a
                    href="206.html">下一页</a></div>			
            <div id="BookText">&nbsp;&nbsp;&nbsp;&nbsp;张宗字诸君，南阳鲁阳人也。王莽时，为县阳泉乡佐。会莽败，义兵起，宗<br /><br />&nbsp;&nbsp;&nbsp;&nbsp;乃率阳泉民三四百人起兵略地，西至长安，更始以宗为偏将军。宗见更始政乱，<br /><br />&nbsp;&nbsp;&nbsp;&nbsp;因将家属客安邑。<br /><br />&nbsp;&nbsp;&nbsp;&nbsp;及大司徒邓禹西征，定河东，定诣禹自归。禹闻宗素多权谋，乃表为偏将军。<br /><br />&nbsp;&nbsp;&nbsp;&nbsp;禹军到找兀赤眉大众且至，禹以找夭蛔闶兀欲引师进就坚城，而众人多畏贼<br /><br />&nbsp;&nbsp;&nbsp;&nbsp;追，惮为后拒。禹乃书诸将名于竹简，署其前后，乱著笥中，令各探之。宗独不<br /><br />&nbsp;&nbsp;&nbsp;&nbsp;肯探，曰：“死生有命，张宗岂辞难就逸乎！”禹叹息谓曰：“将军有亲弱在营，<br /><br />&nbsp;&nbsp;&nbsp;&nbsp;奈何不顾？”宗曰：“愚闻一卒毕力，百人不当；万夫致死，可以横行。宗今拥<br /><br />&nbsp;&nbsp;&nbsp;&nbsp;兵数千，以承大威，何遽其必败乎！”遂留为后拒。诸营既引兵，宗方勒厉军士，<br /><br />&nbsp;&nbsp;&nbsp;&nbsp;坚垒壁，以死当之。禹到前县，议曰：“以张将军之众，当百万之师，犹以小雪<br /><br />&nbsp;&nbsp;&nbsp;&nbsp;投沸汤，虽欲戮力，其势不全也。”乃遣步骑二千人反还迎宗。宗引兵始发，而<br /><br />&nbsp;&nbsp;&nbsp;&nbsp;赤眉卒至，宗与战，却之，乃得归营，于是诸将服其勇。及还到长安，宗夜将锐<br /><br />&nbsp;&nbsp;&nbsp;&nbsp;士入城袭赤眉，中矛贯胛，又转攻诸营保，为流矢所激，皆几至于死。<br /><br />&nbsp;&nbsp;&nbsp;&nbsp;及邓禹征还，光武以宗为京辅都尉，将突骑与征西大将军冯异共击关中诸营<br /><br />&nbsp;&nbsp;&nbsp;&nbsp;保，破之，还河南都尉。建武六年，都尉官省，拜太中大夫。八年，颍川桑中盗<br /><br />&nbsp;&nbsp;&nbsp;&nbsp;贼群起，宗将兵击定之。后青、冀盗贼屯聚山泽，宗以谒者督诸郡兵讨平之。十<br /><br />&nbsp;&nbsp;&nbsp;&nbsp;六年，琅邪、北海盗贼复起，宗督二郡兵讨之，乃设方略，明购赏，皆悉破散，<br /><br />&nbsp;&nbsp;&nbsp;&nbsp;于是沛、楚、东海、临淮群贼惧其威武，相捕斩者数千人，青、徐震栗。后迁琅<br /><br />&nbsp;&nbsp;&nbsp;&nbsp;邪相，其政好严猛，敢杀伐。永平二年，卒于官。<br /><br />&nbsp;&nbsp;&nbsp;&nbsp;法雄字文，扶风d人也，齐襄王法章之后。秦灭齐，子孙不敢称田姓，故<br /><br />&nbsp;&nbsp;&nbsp;&nbsp;以法为氏。宣帝时，徙三辅，世为二千石。雄初仕郡功曹，辟太傅张禹府，举雄<br /><br />&nbsp;&nbsp;&nbsp;&nbsp;高第，除平氏长。善政事，好发`奸伏，盗贼稀发，吏人畏爱之。南阳太守鲍得<br /><br />&nbsp;&nbsp;&nbsp;&nbsp;上其理状，迁宛陵令。<br /><br />&nbsp;&nbsp;&nbsp;&nbsp;永初三年，海贼张伯路等三千余人，冠赤帻，服绛衣，自称“将军”，寇滨<br /><br />&nbsp;&nbsp;&nbsp;&nbsp;海九郡，杀二千石令长。初，遣侍御史庞雄督州郡兵击之，伯路等乞降，寻复屯<br /><br />&nbsp;&nbsp;&nbsp;&nbsp;聚。明年，伯路复与平原刘文河等三百余人称“使者”，攻厌次城，杀长吏，转<br /><br />&nbsp;&nbsp;&nbsp;&nbsp;入高唐，烧官寺，出系囚，渠帅皆称“将军”，共朝谒伯路。伯路冠五梁冠，佩<br /><br />&nbsp;&nbsp;&nbsp;&nbsp;印绶，党众浸盛。乃遣御史中丞王宗持节发幽、冀诸郡兵，合数万人，乃征雄为<br /><br />&nbsp;&nbsp;&nbsp;&nbsp;青州刺史，与王宗并力讨之。连战破贼，斩首溺死者数百人，余皆奔走，收器械<br /><br />&nbsp;&nbsp;&nbsp;&nbsp;财物甚众。会赦诏到，贼犹以军甲未解，不敢归降。于是王宗召刺史太守共议，<br /><br />&nbsp;&nbsp;&nbsp;&nbsp;皆以为当遂击之。雄曰：“不然，兵，凶器；战，危事。勇不可恃，胜不可必。<br /><br />&nbsp;&nbsp;&nbsp;&nbsp;贼若乘船浮海，深入远岛，攻之未易也。及有赦令，可且罢兵，以慰诱其心，势<br /><br />&nbsp;&nbsp;&nbsp;&nbsp;必解散，然后图之，可不战而定也。”宗善其言，即罢兵。贼闻大喜，乃还所略<br /><br />&nbsp;&nbsp;&nbsp;&nbsp;人。而东莱郡兵独未解甲，贼复惊恐，遁走辽东，止海岛上。五年春，乏食，复<br /><br />&nbsp;&nbsp;&nbsp;&nbsp;抄东莱间，雄率郡兵击破之，贼逃还辽东，辽东人李久等共斩平之，于是州界清<br /><br />&nbsp;&nbsp;&nbsp;&nbsp;静。<br /><br />&nbsp;&nbsp;&nbsp;&nbsp;雄每行部，录囚徒，察颜色，多得情伪，长吏不奉法者皆解印绶去。<br /><br />&nbsp;&nbsp;&nbsp;&nbsp;在州四年，迁南郡太守，断狱省少，户口益增。郡滨带江沔，又有云梦薮泽，<br /><br />&nbsp;&nbsp;&nbsp;&nbsp;永初中，多虎狼之暴，前大守赏募张捕，反为所害者甚众。雄乃移书属县曰：<br /><br />&nbsp;&nbsp;&nbsp;&nbsp;“凡虎狼之在山林，犹人之居城市。古者至化之世，猛兽不扰，皆由恩信宽泽，<br /><br />&nbsp;&nbsp;&nbsp;&nbsp;仁及飞走。太守虽不德，敢忘斯义。记到，其毁坏槛阱，不得妄捕山林。”是后<br /><br />&nbsp;&nbsp;&nbsp;&nbsp;虎害稍息，人以狱安。在郡数岁，岁常丰稔。元初中卒官。<br /><br />&nbsp;&nbsp;&nbsp;&nbsp;子真，在《逸人传》。<br /><br />&nbsp;&nbsp;&nbsp;&nbsp;滕抚字叔辅，北海剧人也。初仕州郡，稍迁为涿令，有文武才用。太守以其<br /><br />&nbsp;&nbsp;&nbsp;&nbsp;能，委任郡职，兼领六县。风政修明，流爱于人，在事七年，道不拾遗。<br /><br />&nbsp;&nbsp;&nbsp;&nbsp;顺帝末，扬、徐盗贼群起，磐牙连岁。建康元年，九江范容、周生等相聚反<br /><br />&nbsp;&nbsp;&nbsp;&nbsp;乱，屯据历阳，为江淮巨患，遣御史中丞冯绲将兵督扬州刺史尹d、九江太守邓<br /><br />&nbsp;&nbsp;&nbsp;&nbsp;显讨之。d、显军败，为贼所杀。又阴陵人徐凤、马勉等复寇郡县，杀略吏人。<br /><br />&nbsp;&nbsp;&nbsp;&nbsp;凤衣绛衣，带黑绶，称“无上将军”，勉皮冠黄衣，带玉印，称“黄帝”，筑营<br /><br />&nbsp;&nbsp;&nbsp;&nbsp;于当涂山中。乃建年号，置百官，遣别帅黄虎攻没合肥。明年，广陵贼张婴等复<br /><br />&nbsp;&nbsp;&nbsp;&nbsp;聚众数千人反，据广陵。朝廷博求将帅，三公举抚有文武才，拜为九江都尉，与<br /><br />&nbsp;&nbsp;&nbsp;&nbsp;中郎将赵序助冯绲合州郡兵数万人共讨之。又广开赏募，钱、邑各有差。梁太后<br /><br />&nbsp;&nbsp;&nbsp;&nbsp;虑群贼屯结，诸将不能制，又议遣太尉李固。未及行，会抚等进击，大破之，斩<br /><br />&nbsp;&nbsp;&nbsp;&nbsp;马勉、范容、周生等千五百级，徐凤遂将余众攻烧东城县。下邳人谢安应募，率<br /><br />&nbsp;&nbsp;&nbsp;&nbsp;其宗亲设伏击凤，斩之，封安为平乡侯，邑三千户。拜抚中郎将，督扬、徐二州<br /><br />&nbsp;&nbsp;&nbsp;&nbsp;事。抚复进击张婴，斩获千余人。赵序坐畏懦不进，诈增首级，征还弃市。又历<br /><br />&nbsp;&nbsp;&nbsp;&nbsp;阳贼华孟自称“黑帝”，攻九江，杀郡守。抚乘胜进击，破之，斩孟等三千八百<br /><br />&nbsp;&nbsp;&nbsp;&nbsp;级，虏获七百余人，牛、马、财物不可胜算。于是东南悉平，振旅而还。以抚为<br /><br />&nbsp;&nbsp;&nbsp;&nbsp;左冯翊，除一子为郎。抚所得赏赐，尽分于麾下。<br /><br />&nbsp;&nbsp;&nbsp;&nbsp;性方直，不交权势，宦官怀忿。及论功当封，太尉胡广时录尚书事，承旨奏<br /><br />&nbsp;&nbsp;&nbsp;&nbsp;黜抚，天下怨之。卒于家。<br /><br />&nbsp;&nbsp;&nbsp;&nbsp;冯绲字鸿卿，巴郡宕渠人也，少学《春秋》、《司马兵法》。父焕，安帝时<br /><br />&nbsp;&nbsp;&nbsp;&nbsp;为幽州刺史，疾忌奸恶，数致其罪。时玄菟太守姚光亦失人和。建光元年，怨者<br /><br />&nbsp;&nbsp;&nbsp;&nbsp;乃诈作玺书谴责焕、光，赐以欧刀。又下辽东都尉庞奋使速行刑，奋即斩光收焕。<br /><br />&nbsp;&nbsp;&nbsp;&nbsp;焕欲自杀，绲疑诏文有异，止焕曰：“大人在州，志欲去恶，实无他故，必是凶<br /><br />&nbsp;&nbsp;&nbsp;&nbsp;人妄诈，规肆奸毒。愿以事自上，甘罪无晚。”焕从其言，上书自讼，果诈者所<br /><br />&nbsp;&nbsp;&nbsp;&nbsp;为，征奋抵罪。会焕病死狱中，帝愍之，赐焕、光钱各十万，以子为郎中。绲由<br /><br />&nbsp;&nbsp;&nbsp;&nbsp;是知名。<br /><br />&nbsp;&nbsp;&nbsp;&nbsp;家富好施，赈赴穷急，为州里所归爱。初举孝廉，七迁为广汉属国都尉，征<br /><br />&nbsp;&nbsp;&nbsp;&nbsp;拜御史中丞。顺帝末，以绲持节督扬州诸郡军事，与中郎将滕抚击破群贼，迁陇<br /><br />&nbsp;&nbsp;&nbsp;&nbsp;西太守。后鲜卑寇边，以绲为辽东太守，晓喻降集，虏皆弭散。征拜京兆尹，转<br /><br />&nbsp;&nbsp;&nbsp;&nbsp;司隶校尉，所在立威刑。迁廷尉、太常。<br /><br />&nbsp;&nbsp;&nbsp;&nbsp;时，长沙蛮寇益阳，屯聚积久，至延熹五年，众转盛，而零陵蛮贼复反应之，<br /><br />&nbsp;&nbsp;&nbsp;&nbsp;合二万余人，攻烧城郭，杀伤长吏。又武陵蛮夷悉反，寇掠江陵间，荆州刺史刘<br /><br />&nbsp;&nbsp;&nbsp;&nbsp;度、南郡太守李肃并奔走荆南，皆没。于是拜绲为车骑将军，将兵十余万讨之，<br /><br />&nbsp;&nbsp;&nbsp;&nbsp;诏策绲曰：“蛮夷猾夏，久不讨摄，各焚都城，蹈籍官人。州郡将吏，死职之臣，<br /><br />&nbsp;&nbsp;&nbsp;&nbsp;相逐奔窜，曾不反顾，可愧言也。将军素有威猛，是以擢授六师。前代陈汤、冯、<br /><br />&nbsp;&nbsp;&nbsp;&nbsp;傅之徒，以寡击众，郅支、夜郎、楼兰之戎，头悬都街，卫、霍北征，功列金石，<br /><br />&nbsp;&nbsp;&nbsp;&nbsp;是皆将军所究览也。今非将军，谁与修复前迹？进赴之宜，权时之策，将军一之，<br /><br />&nbsp;&nbsp;&nbsp;&nbsp;出郊之事，不复内御。已命有司祖于国门。《诗》不云乎：‘进厥虎臣，阚如<br /><br />&nbsp;&nbsp;&nbsp;&nbsp;虎，敷敦淮澹仍执丑虏。’将军其勉之！”<br /><br />&nbsp;&nbsp;&nbsp;&nbsp;时，天下饥馑，帑藏虚尽，每出征伐，常减公卿俸禄，假王侯租赋，前后所<br /><br />&nbsp;&nbsp;&nbsp;&nbsp;遣将帅，宦官辄陷以折耗军资，往往抵罪。绲性烈直，不行贿赂，惧为所中，乃<br /><br />&nbsp;&nbsp;&nbsp;&nbsp;上疏曰：“势得容奸，伯夷可疑；荀曰无猜，盗跖可信。故乐羊陈功，文侯示以<br /><br />&nbsp;&nbsp;&nbsp;&nbsp;谤书。愿请中常侍一人监军财费。”尚书朱穆奏绲以财自嫌，失大臣之节。有诏<br /><br />&nbsp;&nbsp;&nbsp;&nbsp;勿劾。<br /><br />&nbsp;&nbsp;&nbsp;&nbsp;绲军至长沙，贼闻，悉诣营道乞降。进击武陵蛮夷，斩首四千余级，受降十<br /><br />&nbsp;&nbsp;&nbsp;&nbsp;余万人，荆州平定。诏书赐钱一亿，固让不受。振旅还京师，推功于从事中郎应<br /><br />&nbsp;&nbsp;&nbsp;&nbsp;奉，荐以为司隶校尉，而上书乞骸骨，朝廷不许。监军使者张敞承宦官旨，奏绲<br /><br />&nbsp;&nbsp;&nbsp;&nbsp;将傅婢二人戎服自随，又辄于江陵刻石纪功，请下吏案理。尚书令黄俊奏议，以<br /><br />&nbsp;&nbsp;&nbsp;&nbsp;为罪无正法，不合致纠。会长沙贼复起，攻桂阳、武陵，绲以军还盗贼复发，策<br /><br />&nbsp;&nbsp;&nbsp;&nbsp;免。<br /><br />&nbsp;&nbsp;&nbsp;&nbsp;顷之，拜将作大匠，转河南尹。上言“旧典，中官子弟不得为牧人职”，帝<br /><br />&nbsp;&nbsp;&nbsp;&nbsp;不纳。复为廷尉。时山阳太守单迁以罪系狱，绲考致其死。迁，故车骑将军单超<br /><br />&nbsp;&nbsp;&nbsp;&nbsp;之弟，中官相党，遂共诽章诬绲，坐与司隶校尉李膺、大司农刘v俱输左校。应<br /><br />&nbsp;&nbsp;&nbsp;&nbsp;奉上疏理绲等，得免。后拜屯骑校尉，复为廷尉，卒于宫。<br /><br />&nbsp;&nbsp;&nbsp;&nbsp;绲弟允，清白有孝行，能理《尚书》，善推步之术。拜降虏校尉，终于家。<br /><br />&nbsp;&nbsp;&nbsp;&nbsp;度尚字博平，山阳湖陆人也。家贫，不修学行，不为乡里所推举。积困穷，<br /><br />&nbsp;&nbsp;&nbsp;&nbsp;乃为宦者同郡侯览视田，得为郡上计吏，拜郎中，除上虞长。为政严峻，明于发<br /><br />&nbsp;&nbsp;&nbsp;&nbsp;`奸非，吏人谓之神明。迁文安令，遇时疾疫，谷贵人饥，尚开仓廪给，营救疾<br /><br />&nbsp;&nbsp;&nbsp;&nbsp;者，百姓蒙其济。时冀州刺史朱穆行部，见尚甚奇之。<br /><br />&nbsp;&nbsp;&nbsp;&nbsp;延熹五年，长沙、零陵贼合七八千人，自称“将军，入桂阳、苍梧、南海、<br /><br />&nbsp;&nbsp;&nbsp;&nbsp;交n，交n刺史及苍梧太守望风逃奔，二郡皆没。遣御史中丞盛修募兵讨之，不<br /><br />&nbsp;&nbsp;&nbsp;&nbsp;能克。豫章艾县人六百余人，应募而不得赏直，怨恚，遂反，焚烧长沙郡县，寇<br /><br />&nbsp;&nbsp;&nbsp;&nbsp;益阳，杀县令，众渐盛。又遣谒者马睦，督荆州刺史刘度击之，军败，睦、度奔<br /><br />&nbsp;&nbsp;&nbsp;&nbsp;走。桓帝诏公卿举任代刘度者，尚书朱穆举向，自右校令擢为荆州刺史。尚躬率<br /><br />&nbsp;&nbsp;&nbsp;&nbsp;部曲，与同劳逸，广募杂种诸蛮夷，明设购赏，进击，大破之，降者数万人。<br /><br />&nbsp;&nbsp;&nbsp;&nbsp;桂阳宿贼渠帅卜阳、潘鸿等畏尚威烈，徙入山谷。尚穷追数百里，遂入南海，<br /><br />&nbsp;&nbsp;&nbsp;&nbsp;破其三屯，多获珍宝。而阳、鸿等党众犹盛，尚欲击之，而士卒骄富，莫有斗志。<br /><br />&nbsp;&nbsp;&nbsp;&nbsp;尚计缓之则不战，逼之必逃亡，乃宣言卜阳、潘鸿作贼十年，习于攻守，今兵寡<br /><br />&nbsp;&nbsp;&nbsp;&nbsp;少，未易可进，当须诸郡所发悉至，尔乃并力攻之。申令军中，恣听射猎，兵士<br /><br />&nbsp;&nbsp;&nbsp;&nbsp;喜悦，大小皆相与从禽。尚乃密使所亲客潜焚其营，珍积皆尽。猎者来还，莫不<br /><br />&nbsp;&nbsp;&nbsp;&nbsp;泣涕。尚人人慰劳，深自咎责，因曰：“卜阳等财宝足富数世，诸卿但不并力耳。<br /><br />&nbsp;&nbsp;&nbsp;&nbsp;所亡少少，何足介意！”众闻咸愤踊，尚敕令秣马蓐食，明旦，径赴贼屯。阳、<br /><br />&nbsp;&nbsp;&nbsp;&nbsp;鸿等自以深固，不复设备，吏士乘锐，遂大破平之。<br /><br />&nbsp;&nbsp;&nbsp;&nbsp;尚出兵三年，群寇悉定。七年，封右乡侯，迁桂阳太守。明年，征还京师。<br /><br />&nbsp;&nbsp;&nbsp;&nbsp;时荆州兵朱盖等，征戍役久，财赏不赡，忿恚，复作乱，与桂阳贼胡兰等三千余<br /><br />&nbsp;&nbsp;&nbsp;&nbsp;人复攻桂阳，焚烧郡县，太守任胤弃城走，贼众遂至数万。转攻零陵，太守陈球<br /><br />&nbsp;&nbsp;&nbsp;&nbsp;固守拒之。于是以尚为中郎将，将幽、冀、黎阳、乌桓步骑二万六千人救球，又<br /><br />&nbsp;&nbsp;&nbsp;&nbsp;与长沙太守抗徐等发诸郡兵，并势讨击，大破之，斩兰等首三千五百级，余贼走<br /><br />&nbsp;&nbsp;&nbsp;&nbsp;苍梧。诏赐尚钱百万，余人各有差。<br /><br />&nbsp;&nbsp;&nbsp;&nbsp;时抗徐与尚俱为名将，数有功。徐字伯徐，丹阳人，乡邦称其胆智。初试守<br /><br />&nbsp;&nbsp;&nbsp;&nbsp;宣城长，悉移深林远薮椎髻鸟语之人置于县下，由是境内无复盗贼。后为中郎将<br /><br />&nbsp;&nbsp;&nbsp;&nbsp;宗资别部司马，击太山贼公孙举等，破平之，斩首三千余级，封乌程东乡侯五百<br /><br />&nbsp;&nbsp;&nbsp;&nbsp;户。迁太山都尉，寇盗望风奔亡。及在长沙，宿贼皆平。卒于官。桓帝下诏追增<br /><br />&nbsp;&nbsp;&nbsp;&nbsp;封徐五百户，并前千户。<br /><br />&nbsp;&nbsp;&nbsp;&nbsp;复以尚为荆州刺史。尚见胡兰余党南走苍梧，惧为已负，乃伪上言苍梧贼入<br /><br />&nbsp;&nbsp;&nbsp;&nbsp;荆州界，于是征交n刺中张磐下廷尉。辞状未正，会赦见原。磐不肯出狱，方更<br /><br />&nbsp;&nbsp;&nbsp;&nbsp;牢持械节，狱吏谓磐曰：“天恩旷然而君不出，可乎？”磐因自列曰：“前长沙<br /><br />&nbsp;&nbsp;&nbsp;&nbsp;贼胡兰作难荆州，余党散入交n。磐身婴甲胄，涉危履险，讨击凶患，斩殄渠帅，<br /><br />&nbsp;&nbsp;&nbsp;&nbsp;余尽鸟窜冒遁，还奔荆州。刺史度尚惧磐先言，怖畏罪戾，伏奏见诬。磐备位方<br /><br />&nbsp;&nbsp;&nbsp;&nbsp;伯，为国爪牙，而为尚所枉，受罪牢狱。夫事有虚实，法有是非。磐实不辜，赦<br /><br />&nbsp;&nbsp;&nbsp;&nbsp;无所除。如忍以苟免，永受侵辱之耻，生为恶吏，死为敝鬼。乞传尚诣廷尉，面<br /><br />&nbsp;&nbsp;&nbsp;&nbsp;对曲直，足明真伪。尚不征者，磐埋骨牢槛，终不虚出，望尘受枉。”廷尉以其<br /><br />&nbsp;&nbsp;&nbsp;&nbsp;状上，诏书征尚到廷尉，辞穷受罪，以先有功得原。磐字子石，丹阳人，以清白<br /><br />&nbsp;&nbsp;&nbsp;&nbsp;称，终于庐江太守。<br /><br />&nbsp;&nbsp;&nbsp;&nbsp;尚后为辽东太守，数月，鲜卑率兵攻尚，与战，破之，戎狄惮畏。年五十，<br /><br />&nbsp;&nbsp;&nbsp;&nbsp;延熹九年，卒于官。<br /><br />&nbsp;&nbsp;&nbsp;&nbsp;杨璇字机平，会稽乌伤人也。高祖父茂，本河东人，从光武征伐，为威寇将<br /><br />&nbsp;&nbsp;&nbsp;&nbsp;军，封乌伤新阳乡侯。建武中就国，传封三世，有罪国除，因而家焉。父扶，交<br /><br />&nbsp;&nbsp;&nbsp;&nbsp;n刺史，有理能名。兄乔，为尚书，容仪伟丽，数上言政事，桓帝爱其才貌，诏<br /><br />&nbsp;&nbsp;&nbsp;&nbsp;妻以公主，乔固辞不听，遂闭口不食，七日而死。<br /><br />&nbsp;&nbsp;&nbsp;&nbsp;璇初举孝廉，稍迁，灵帝时为零陵太守。是时苍梧、桂阳猾贼相聚，攻郡县，<br /><br />&nbsp;&nbsp;&nbsp;&nbsp;贼众多而璇力弱，吏人忧恐，璇乃特制马车数十乘，以排囊盛石灰于车上，系布<br /><br />&nbsp;&nbsp;&nbsp;&nbsp;索于马尾，又为兵车，专彀弓驽，克期会战。乃令马车居前，顺风鼓灰，贼不得<br /><br />&nbsp;&nbsp;&nbsp;&nbsp;视，因以火烧布，布然马惊，奔突贼阵，因使后车弓弩乱发，钲鼓鸣震。群盗波<br /><br />&nbsp;&nbsp;&nbsp;&nbsp;骇破散，追逐伤斩无数，枭其渠帅，郡境以清。荆州刺史赵凯，诬奏璇实非身破<br /><br />&nbsp;&nbsp;&nbsp;&nbsp;贼，而妄有其功。璇与相章奏，凯有党助，遂槛车征璇。防禁严密，无由自讼，<br /><br />&nbsp;&nbsp;&nbsp;&nbsp;乃噬臂出血，书衣为章，具陈破贼形势，及言凯所诬状，潜令亲属诣阙通之。诏<br /><br />&nbsp;&nbsp;&nbsp;&nbsp;书原璇，拜议郎，凯反受诬人之罪。<br /><br />&nbsp;&nbsp;&nbsp;&nbsp;璇三迁为勃海太守，所在有异政，以事免。后尚书令张温特表荐之，征拜尚<br /><br />&nbsp;&nbsp;&nbsp;&nbsp;书仆射。以病乞骸骨，卒于家。<br /><br />&nbsp;&nbsp;&nbsp;&nbsp;论曰：安、顺以后，风威稍薄，寇攘浸横，缘隙而生，剽人盗邑者不阕时月，<br /><br />&nbsp;&nbsp;&nbsp;&nbsp;假署皇王者益以十数。或托验神道，或矫妄冕服。然其雄渠魁长，未有闻焉，犹<br /><br />&nbsp;&nbsp;&nbsp;&nbsp;至垒盈四郊，奔命首尾。若夫数将者，并宣力勤虑，以劳定功，而景风之赏未甄，<br /><br />&nbsp;&nbsp;&nbsp;&nbsp;肤受之言互及。以此而推，政道难乎以免。<br /><br />&nbsp;&nbsp;&nbsp;&nbsp;赞曰：张宗裨禹，敢殿后拒。江、淮、海、岱，虔刘寇阻。其谁清之？雄、<br /><br />&nbsp;&nbsp;&nbsp;&nbsp;尚、绲、抚。璇能用谲，亦云振旅。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,205);">加入书签</a><a
                        href="204.html">上一页</a>&larr;<a href="index.html">返回列表</a>&rarr;<a
                            href="206.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "204.html"; var next_page = "206.html"; var index_page = "index.html"; var sortid = "9"; var article_id = "3"; var chapter_id = "205"; var articlename = "后汉书"; var chaptername = " 卷三十八 张法滕冯度杨列传第二十八"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>