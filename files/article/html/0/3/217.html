<!DOCTYPE html>
<html>
<head>
<meta charset="gbk" />
<title>后汉书- 卷四十九 王充王符仲长统列传第三十九-在线阅读-哈西文学网</title>
<meta name="keywords" content="范晔，后汉书， 卷四十九 王充王符仲长统列传第三十九全文， 卷四十九 王充王符仲长统列传第三十九在线阅读 哈西文学网" />
<meta name="description" content="哈西文学网提供范晔的后汉书  卷四十九 王充王符仲长统列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/217.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/217.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十九 王充王符仲长统列传第三十九</h1>
            <div class="link xb">
                <a href="216.html">上一页</a>&larr;<a href="index.html">返回列表</a>&rarr;<a
                    href="218.html">下一页</a></div>			
            <div id="BookText">&nbsp;&nbsp;&nbsp;&nbsp;王充字仲任，会稽上虞人也，其先自魏郡元城徒焉。充少孤，乡里称孝。后<br /><br />&nbsp;&nbsp;&nbsp;&nbsp;到京师，受业太学，师事扶风班彪。好博览而不守章句。家贫无书，常游洛阳市<br /><br />&nbsp;&nbsp;&nbsp;&nbsp;肆，阅所卖书，一见辄能诵忆，遂博通众流百家之言。后归乡里，屏居教授。仕<br /><br />&nbsp;&nbsp;&nbsp;&nbsp;郡为功曹，以数谏争不合去。<br /><br />&nbsp;&nbsp;&nbsp;&nbsp;充好论说，始若诡异，终有理实。以为俗儒守文，多失其真，乃闭门潜思，<br /><br />&nbsp;&nbsp;&nbsp;&nbsp;绝庆吊之礼，户牖墙壁各置刀笔。著《论衡》八十五篇，二十余万言，释物类同<br /><br />&nbsp;&nbsp;&nbsp;&nbsp;异，正时俗嫌疑。<br /><br />&nbsp;&nbsp;&nbsp;&nbsp;刺史董勤辟为从事，转治中，自免还家。友人同郡谢夷吾上书荐充才学，肃<br /><br />&nbsp;&nbsp;&nbsp;&nbsp;宗特诏公车征，病不行。年渐七十，志力衰耗，乃造《养性书》十六篇，裁节嗜<br /><br />&nbsp;&nbsp;&nbsp;&nbsp;欲，颐神自守。永元中，病卒于家。<br /><br />&nbsp;&nbsp;&nbsp;&nbsp;王符字节信，安定临泾人也。少好学，有志操，与马融、窦章、张衡、崔瑗<br /><br />&nbsp;&nbsp;&nbsp;&nbsp;等友善。安定俗鄙庶孽，而符无外家，为乡人所贱。自和、安之后，世务游宦，<br /><br />&nbsp;&nbsp;&nbsp;&nbsp;当涂者更相荐引，而符独耿介不同于俗，以此遂不得升进。志意蕴愤，乃隐居著<br /><br />&nbsp;&nbsp;&nbsp;&nbsp;书三十余篇，以讥当时失得，不欲章显其名，故号曰《潜夫论》。其指讦时短，<br /><br />&nbsp;&nbsp;&nbsp;&nbsp;讨谪物情，足以观见当时风政，著其五篇云尔。<br /><br />&nbsp;&nbsp;&nbsp;&nbsp;《贵忠篇》曰：<br /><br />&nbsp;&nbsp;&nbsp;&nbsp;夫帝王之所尊敬者，天也；皇天之所爱育者，人也。今人臣受君之重位，牧<br /><br />&nbsp;&nbsp;&nbsp;&nbsp;天之所爱，焉可以不安而利之，养而济之哉？是以君子任职则思利人，达上则思<br /><br />&nbsp;&nbsp;&nbsp;&nbsp;进贤，故居上而下不怨，在前而后不恨也。《书》称“天工人其代之”。王者法<br /><br />&nbsp;&nbsp;&nbsp;&nbsp;天而建官，故明主不敢以私授，忠臣不敢以虚受。窃人之财犹谓之盗，况偷天官<br /><br />&nbsp;&nbsp;&nbsp;&nbsp;以私己乎！以罪犯人，必加诛罚，况乃犯天，得无咎乎？夫五代之臣，以道事君，<br /><br />&nbsp;&nbsp;&nbsp;&nbsp;泽及草木，仁被率土，是以福祚流衍，本支百世。季世之臣，以谄媚主，不思顺<br /><br />&nbsp;&nbsp;&nbsp;&nbsp;天，专杖杀伐。白起、蒙恬，秦以为功，天以为贼；息夫、董贤，主以为忠，天<br /><br />&nbsp;&nbsp;&nbsp;&nbsp;以为盗。《易》曰：“德薄而位尊，智小而谋大，鲜不及矣。”是故德不称，其<br /><br />&nbsp;&nbsp;&nbsp;&nbsp;祸必酷；能不称，其殃必大。夫窃位之人，天夺其鉴。虽有明察之资，仁义之志，<br /><br />&nbsp;&nbsp;&nbsp;&nbsp;一旦富贵，则背亲捐旧，丧其本心，疏骨肉而亲便辟，薄知友而厚犬马，宁见朽<br /><br />&nbsp;&nbsp;&nbsp;&nbsp;贯千万，而不忍贷人一钱，情知积粟腐仓，而不忍贷人一斗，骨肉怨望于家，细<br /><br />&nbsp;&nbsp;&nbsp;&nbsp;人谤于道。前人以败，后争袭之，诚可伤也。<br /><br />&nbsp;&nbsp;&nbsp;&nbsp;历观前政贵人之用心也，与婴儿子其何异哉？婴儿有常病，贵臣有常祸，父<br /><br />&nbsp;&nbsp;&nbsp;&nbsp;母有常失，人君有常过。婴儿常病，伤于饱也；贵臣常祸，伤于宠也。哺乳多则<br /><br />&nbsp;&nbsp;&nbsp;&nbsp;生痫病，富贵盛而致骄疾。爱子而贼之，骄臣而灭之者，非一也。极其罚者，乃<br /><br />&nbsp;&nbsp;&nbsp;&nbsp;有仆死深牢，衔刀都市，岂非无功于天，有害于人者乎？夫鸟以山为埤而增巢其<br /><br />&nbsp;&nbsp;&nbsp;&nbsp;上，鱼以泉为浅而穿穴其中，卒所以得者饵也。贵戚愿其宅吉而制为令名，欲其<br /><br />&nbsp;&nbsp;&nbsp;&nbsp;门坚而造作铁枢，卒其所以败者，非苦禁忌少而门枢朽也，常苦崇财货而行骄c<br /><br />&nbsp;&nbsp;&nbsp;&nbsp;耳。<br /><br />&nbsp;&nbsp;&nbsp;&nbsp;不上顺天心，下育人物，而欲任其私智，窃弄君威，反戾天地，欺诬神明。<br /><br />&nbsp;&nbsp;&nbsp;&nbsp;居累卵之危，而图太山之安；为朝露之行，而思传世之功。岂不惑哉！岂不惑哉！<br /><br />&nbsp;&nbsp;&nbsp;&nbsp;《浮侈篇》曰：<br /><br />&nbsp;&nbsp;&nbsp;&nbsp;王者以四海为家，兆人为子。一夫不耕，天下受其饥；一妇不织，天下受其<br /><br />&nbsp;&nbsp;&nbsp;&nbsp;寒。今举俗舍本农，趋商贾，牛马车舆，填塞道路，游手为巧，充盈都邑，务本<br /><br />&nbsp;&nbsp;&nbsp;&nbsp;者少，浮食者众。“商邑翼翼，四方是极。”今察洛阳，资末业者什于农夫，虚<br /><br />&nbsp;&nbsp;&nbsp;&nbsp;伪游手什于末业。是则一夫耕，百人食之，一妇桑，百人衣之，以一奉百，孰能<br /><br />&nbsp;&nbsp;&nbsp;&nbsp;供之！天下百郡千县，市邑万数，类皆如此。本末不足相供，则民安得不饥寒？<br /><br />&nbsp;&nbsp;&nbsp;&nbsp;饥寒并至，则民安能无奸轨？奸轨繁多，则吏安能无严酷？严酷数加，则下安能<br /><br />&nbsp;&nbsp;&nbsp;&nbsp;无愁怨？愁怨者多，则咎征并臻。下民无聊，而上天降灾，则国危矣。<br /><br />&nbsp;&nbsp;&nbsp;&nbsp;夫贪生于富，弱生于强，乱生于化，危生于安。是故明王之养民，忧之劳之，<br /><br />&nbsp;&nbsp;&nbsp;&nbsp;教之诲之，慎微防萌，以断其邪。故《易》美节以制度，不伤财，不害民。《七<br /><br />&nbsp;&nbsp;&nbsp;&nbsp;月》之诗，大小教之，终而复始。由此观之，人固不可恣也。<br /><br />&nbsp;&nbsp;&nbsp;&nbsp;今人奢衣服，侈饮食，事口舌而习调欺。或以谋奸合任为业，或以游博持掩<br /><br />&nbsp;&nbsp;&nbsp;&nbsp;为事。丁夫不扶犁锄，而怀丸挟弹，携手上山邀游，或好取土作丸卖之，外不足<br /><br />&nbsp;&nbsp;&nbsp;&nbsp;御寇盗，内不足禁鼠雀。或作泥车瓦狗诸戏弄之具，以巧诈小儿，此皆无益也。<br /><br />&nbsp;&nbsp;&nbsp;&nbsp;《诗》刺“不绩其麻，市也婆娑”。又妇人不修中馈，休其蚕织，而起学巫<br /><br />&nbsp;&nbsp;&nbsp;&nbsp;祝，鼓舞事神，以欺诬细民，荧惑百姓妻女。羸弱疾病之家，怀忧愤愤，易为恐<br /><br />&nbsp;&nbsp;&nbsp;&nbsp;惧。至使奔走便时，去离正宅，崎岖路侧，风寒所伤，奸人所利，盗贼所中。或<br /><br />&nbsp;&nbsp;&nbsp;&nbsp;增祸重崇，至于死亡，而不知诬所欺误，反恨事神之晚，此妖妄之甚者也。<br /><br />&nbsp;&nbsp;&nbsp;&nbsp;或刻画好缯，以书祝辞；或虚饰巧言，希致福祚；或糜折金彩，令广分寸；<br /><br />&nbsp;&nbsp;&nbsp;&nbsp;或断截众缕，绕带手腕；或裁切绮e，缝成幡。皆单费百缣，用功千倍，破<br /><br />&nbsp;&nbsp;&nbsp;&nbsp;牢为伪，以易就难，坐食嘉谷，消损白日。夫山林不能给野火，江海不能实漏卮，<br /><br />&nbsp;&nbsp;&nbsp;&nbsp;皆所宜禁也。<br /><br />&nbsp;&nbsp;&nbsp;&nbsp;昔孝文皇帝躬衣弋绨，革舄韦带。而今京师贵戚，衣服饮食，车舆庐第，奢<br /><br />&nbsp;&nbsp;&nbsp;&nbsp;过王制，固亦甚矣。且其徒御仆妾，皆服文组彩牒，锦锈绮纨，葛子升越，c中<br /><br />&nbsp;&nbsp;&nbsp;&nbsp;女布。犀象珠玉，虎魄玳瑁，石山隐饰，金银错镂，穷极丽靡，转相夸咤。其嫁<br /><br />&nbsp;&nbsp;&nbsp;&nbsp;娶者，车Z数里，缇帷竟道，骑奴侍童，夹毂并引。富者竞欲相过，贫者耻其不<br /><br />&nbsp;&nbsp;&nbsp;&nbsp;逮，一飨之所费，破终身之业。古者必有命然后乃得衣缯丝而乘车马，今虽不能<br /><br />&nbsp;&nbsp;&nbsp;&nbsp;复古，宜令细民略用孝文之制。<br /><br />&nbsp;&nbsp;&nbsp;&nbsp;古之葬者，厚衣之以薪，葬之中野，不封不树，丧期无数。后世圣人易之以<br /><br />&nbsp;&nbsp;&nbsp;&nbsp;棺椁，桐木为棺，葛采为缄，下不及泉，上不泄臭。中世以后，转用楸梓槐柏<br /><br />&nbsp;&nbsp;&nbsp;&nbsp;~樗之属，各因方土，栽用胶漆，使其坚足恃，其用足任，如此而已。今者京<br /><br />&nbsp;&nbsp;&nbsp;&nbsp;师贵戚，必欲江南、梓、豫章之木。边远下土，亦竞相放效。夫、梓、<br /><br />&nbsp;&nbsp;&nbsp;&nbsp;豫章，所出殊远，伐之高山，引之穷谷，入海乘淮，逆河溯洛，工匠雕刻，连累<br /><br />&nbsp;&nbsp;&nbsp;&nbsp;日月，会众而后动，多牛而后致，重且千斤，功将万失，而东至乐浪，西达郭煌，<br /><br />&nbsp;&nbsp;&nbsp;&nbsp;费力伤农于万里之地。古者墓而不坟，中世坟而不崇。仲尼丧母，冢高四尺，遇<br /><br />&nbsp;&nbsp;&nbsp;&nbsp;雨而崩，弟子请修之，夫子泣曰：“古不修墓。”及鲤也死，有棺无椁。文帝葬<br /><br />&nbsp;&nbsp;&nbsp;&nbsp;芷阳，明帝葬洛南，皆不臧珠宝，不起山陵，墓虽卑而德最高。今京师贵戚，郡<br /><br />&nbsp;&nbsp;&nbsp;&nbsp;县豪家，生不极养，死乃崇丧。或至金缕玉匣，、梓、F、楠，多埋珍宝<br /><br />&nbsp;&nbsp;&nbsp;&nbsp;偶人车马，造起大冢，广种松柏，庐舍祠堂，务崇华侈。案z毕之陵，南城之<br /><br />&nbsp;&nbsp;&nbsp;&nbsp;冢，周公非不忠，曾子非不孝，以为褒君爱父，不在于聚财，扬名显亲，无取于<br /><br />&nbsp;&nbsp;&nbsp;&nbsp;车马。昔晋灵公多赋以雕墙，《春秋》以为不君；华元、乐举厚葬文公，君子以<br /><br />&nbsp;&nbsp;&nbsp;&nbsp;为不臣。况于群司士庶，乃可c侈主上，过天道乎？<br /><br />&nbsp;&nbsp;&nbsp;&nbsp;《实贡篇》曰：<br /><br />&nbsp;&nbsp;&nbsp;&nbsp;国以贤兴，以谄衰；君以忠安，以佞危。此古今之常论，而时所共知也。然<br /><br />&nbsp;&nbsp;&nbsp;&nbsp;衰国危君，继踵不绝者，岂时无忠信正直之士哉，诚苦其道不得行耳。夫十步之<br /><br />&nbsp;&nbsp;&nbsp;&nbsp;间，必有茂草；十室之邑，必有忠信。是故乱殷有三仁，小卫多君子。今以大汉<br /><br />&nbsp;&nbsp;&nbsp;&nbsp;之广土，士民之繁庶，朝廷之清明，上下之修正，而官无善吏，位无良臣。此岂<br /><br />&nbsp;&nbsp;&nbsp;&nbsp;时之无贤，谅由取之乖实。夫志道者少与，逐俗者多畴，是以朋党用私，背实趋<br /><br />&nbsp;&nbsp;&nbsp;&nbsp;华。其贡士者，不复依其质干，准其才行，但虚造声誉，妄生羽毛。略计所举，<br /><br />&nbsp;&nbsp;&nbsp;&nbsp;岁且二百。览察其状，则德侔颜、冉，详核厥能，则鲜及中人，皆总务升官，自<br /><br />&nbsp;&nbsp;&nbsp;&nbsp;相推达。夫士者贵其用也，不必求备。故四友虽美，能不相兼；三仁齐政，事不<br /><br />&nbsp;&nbsp;&nbsp;&nbsp;一节。高祖佐命，出自亡秦；光武得士，亦资暴莽。况太平之时，而云无士乎！<br /><br />&nbsp;&nbsp;&nbsp;&nbsp;夫明君之诏也若声，忠臣之和也如响。长短大小，清浊疾徐，必相应也。且<br /><br />&nbsp;&nbsp;&nbsp;&nbsp;攻玉以石，洗金以盐，濯锦以鱼，浣布以灰。夫物固有以贱理贵，以丑化好者矣。<br /><br />&nbsp;&nbsp;&nbsp;&nbsp;智者弃短取长，以致其功。今使贡士必核以实，其有小疵，勿强衣饰，出处默语，<br /><br />&nbsp;&nbsp;&nbsp;&nbsp;各因其方，则萧、曹、周、韩之伦，何足不致，吴、邓、梁、窦之属，企踵可待。<br /><br />&nbsp;&nbsp;&nbsp;&nbsp;孔子曰：“未之思也，夫何远之有？”<br /><br />&nbsp;&nbsp;&nbsp;&nbsp;《爱日篇》曰：<br /><br />&nbsp;&nbsp;&nbsp;&nbsp;国之所以为国者，以有民也。民之所以为民者，以有谷也。谷之所以丰殖者，<br /><br />&nbsp;&nbsp;&nbsp;&nbsp;以有民功也。功之所以能建者，以日力也。化国之日舒以长，故其民闲暇而力有<br /><br />&nbsp;&nbsp;&nbsp;&nbsp;余；乱国之日促以短，故其民困务而力不足。舒长者，非谓羲和安行，乃君明民<br /><br />&nbsp;&nbsp;&nbsp;&nbsp;静而力有余也。促短者，非谓分度损减，乃上暗下乱，力不足也。孔子称“既庶<br /><br />&nbsp;&nbsp;&nbsp;&nbsp;则富之，既富乃教之”。是故礼义生于富足，盗窃起于贫穷；富足生于宽暇，贫<br /><br />&nbsp;&nbsp;&nbsp;&nbsp;穷起于无日。圣人深知力者民之本，国之基也，故务省徭役，使之爱日。是以尧<br /><br />&nbsp;&nbsp;&nbsp;&nbsp;敕羲和，钦若昊天，敬授民时。明帝时，公车以反支日不受章奏，帝闻而怪曰：<br /><br />&nbsp;&nbsp;&nbsp;&nbsp;“民废农桑，远来诣阙，而复拘以禁忌，岂为政之意乎！”于是遂蠲其制。今冤<br /><br />&nbsp;&nbsp;&nbsp;&nbsp;民仰希申诉，而令长以神自畜，百姓废农桑而趋府廷者，相续道路，非朝J不得<br /><br />&nbsp;&nbsp;&nbsp;&nbsp;通，非意气不得见。或连日累月，更相瞻视；或转请邻里，馈粮应对。岁功既亏，<br /><br />&nbsp;&nbsp;&nbsp;&nbsp;天下岂无受其饥者乎？<br /><br />&nbsp;&nbsp;&nbsp;&nbsp;孔子曰：“听讼吾犹人也。”从此言之，中才以上，足议曲直，乡亭部吏，<br /><br />&nbsp;&nbsp;&nbsp;&nbsp;亦有任决断者，而类多枉曲，盖有故焉。夫理直则恃正而不桡，事曲则谄意以行<br /><br />&nbsp;&nbsp;&nbsp;&nbsp;赇。不桡故无恩于吏，行赇故见私于法。若事有反复，吏应坐之，吏以应坐之故，<br /><br />&nbsp;&nbsp;&nbsp;&nbsp;不得不枉之于庭。以羸民之少党，而与豪吏对讼，其势得无屈乎？县承吏言，故<br /><br />&nbsp;&nbsp;&nbsp;&nbsp;与之同。若事有反复，县亦应坐之，县以应坐之故，而排之于郡。以一民之轻，<br /><br />&nbsp;&nbsp;&nbsp;&nbsp;而与一县为讼，其理岂得申乎？事有反复，郡亦坐之，郡以共坐之故，而排之于<br /><br />&nbsp;&nbsp;&nbsp;&nbsp;州。以一民之轻，与一郡为讼，其事岂获胜乎？既不肯理，故乃远诣公府，公府<br /><br />&nbsp;&nbsp;&nbsp;&nbsp;复不能察，而当延以日月。贫弱者无以旷旬，强富者可盈千日。理讼若此，何枉<br /><br />&nbsp;&nbsp;&nbsp;&nbsp;之能理乎？正士怀怨结而不见信，猾吏崇奸轨而不被坐，此小民所以易侵苦，而<br /><br />&nbsp;&nbsp;&nbsp;&nbsp;天下所以多困穷也。<br /><br />&nbsp;&nbsp;&nbsp;&nbsp;且除上天感痛致灾，但以人功见事言之。自三府州郡，至于乡县典司之吏，<br /><br />&nbsp;&nbsp;&nbsp;&nbsp;辞讼之民，官事相连，更相检对者，日可有十万人。一人有事，二人经营，是为<br /><br />&nbsp;&nbsp;&nbsp;&nbsp;日三十万人废其业也。以中农率之，则是岁三百万人受其饥者也。然则盗贼何从<br /><br />&nbsp;&nbsp;&nbsp;&nbsp;而销，太平何由而作乎？《诗》云：“莫肯念乱，谁无父母？”百姓不足，君谁<br /><br />&nbsp;&nbsp;&nbsp;&nbsp;与足？可无思哉！可无思哉！<br /><br />&nbsp;&nbsp;&nbsp;&nbsp;《述赦篇》曰：<br /><br />&nbsp;&nbsp;&nbsp;&nbsp;凡疗病者，必知脉之虚实，气之所结，然后为之方，故疾可愈而寿可长也。<br /><br />&nbsp;&nbsp;&nbsp;&nbsp;为国者，必先知民之所苦，祸之所起，然后为之禁，故奸可塞而国可安也。今日<br /><br />&nbsp;&nbsp;&nbsp;&nbsp;贼良民之甚者，莫大于数赦赎。赦赎数，则恶人昌而善人伤矣。何以明之哉？夫<br /><br />&nbsp;&nbsp;&nbsp;&nbsp;勤敕之人，身不蹈非，又有为吏正直，不避强御，而奸猾之党横加诬言者，皆知<br /><br />&nbsp;&nbsp;&nbsp;&nbsp;赦之不久故也。善人君子，被侵怨而能至阙庭自明者，万无数人；数人之中得省<br /><br />&nbsp;&nbsp;&nbsp;&nbsp;问者，百不过一；既对尚书而空遣去者，复什六七矣。其轻薄奸轨，既陷罪法，<br /><br />&nbsp;&nbsp;&nbsp;&nbsp;怨毒之家冀其辜戮，以解畜愤，而反一概悉蒙赦释，令恶人高会而夸咤，老盗服<br /><br />&nbsp;&nbsp;&nbsp;&nbsp;臧而过门，孝子见仇而不得讨，遭盗者睹物而不敢取，痛莫甚焉！<br /><br />&nbsp;&nbsp;&nbsp;&nbsp;夫养稂莠者伤禾稼，惠奸轨者贼良民。《书》曰：“文王作罚，刑兹无赦。”<br /><br />&nbsp;&nbsp;&nbsp;&nbsp;先王之制刑法也，非好伤人肌肤，断人寿命也；贵威奸惩恶，除人害也。故经称<br /><br />&nbsp;&nbsp;&nbsp;&nbsp;“天命有德，五服五章哉，天讨有罪，五刑五用哉”；《诗》刺“彼宜有罪，汝<br /><br />&nbsp;&nbsp;&nbsp;&nbsp;反脱之”。古者唯始受命之君，承大乱之极，寇贼奸轨，难为法禁，故不得不有<br /><br />&nbsp;&nbsp;&nbsp;&nbsp;一赦，与之更新，颐育万民，以成大化。非以养奸活罪，放纵天贼也。夫性恶之<br /><br />&nbsp;&nbsp;&nbsp;&nbsp;民，民之豺狼，虽得放宥之泽，终无改悔之心。旦脱重梏，夕还囹圄，严明令尹，<br /><br />&nbsp;&nbsp;&nbsp;&nbsp;不能使其继绝。何也？凡敢为大奸者，才必有过于众，而能自媚于上者也。多散<br /><br />&nbsp;&nbsp;&nbsp;&nbsp;诞得之财，奉以谄谀之辞，以转相驱，非有第五公之廉直，孰不为顾哉？论者多<br /><br />&nbsp;&nbsp;&nbsp;&nbsp;曰：“久不赦则奸轨炽而吏不制，宜数肆眚以解散之。”此未昭政乱之本源，不<br /><br />&nbsp;&nbsp;&nbsp;&nbsp;察祸福之所生也。<br /><br />&nbsp;&nbsp;&nbsp;&nbsp;后度辽将军皇甫规解官归安定，乡人有以贷得雁门太守者，亦去职还家，书<br /><br />&nbsp;&nbsp;&nbsp;&nbsp;刺谒规。规卧不迎，既入而问：“卿前在郡食雁美乎？”有顷，又白王符在门。<br /><br />&nbsp;&nbsp;&nbsp;&nbsp;规素闻符名，乃惊遽而起，衣不及带，屣履出迎，援符手而还，与同坐，极欢。<br /><br />&nbsp;&nbsp;&nbsp;&nbsp;时人为之语曰：“徒见二千石，不如一缝掖。”言书生道义之为贵也。符竟不仕，<br /><br />&nbsp;&nbsp;&nbsp;&nbsp;终于家。<br /><br />&nbsp;&nbsp;&nbsp;&nbsp;仲长统字公理，山阳高平人也。少好学，博涉书记，赡于文辞。年二十余，<br /><br />&nbsp;&nbsp;&nbsp;&nbsp;游学青、徐、并、冀之间，与交友者多异之。并州刺史高郑袁绍甥也。素贵有<br /><br />&nbsp;&nbsp;&nbsp;&nbsp;名，招致四方游土，士多归附。统过郑稚拼遇，访以当时之事。统谓衷唬<br /><br />&nbsp;&nbsp;&nbsp;&nbsp;“君有雄志而无雄才，好士而不能择人，所以为君深戒也。”盅抛远啵不纳其<br /><br />&nbsp;&nbsp;&nbsp;&nbsp;言，统遂去之。无几，忠圆⒅菖眩卒至于败。并、冀之士皆以是异统。<br /><br />&nbsp;&nbsp;&nbsp;&nbsp;统性m傥，敢直言，不矜小节，默语无常，时人或谓之狂生。每州郡命召，<br /><br />&nbsp;&nbsp;&nbsp;&nbsp;辄称疾不就。常以为凡游帝王者，欲以立身扬名耳，而名不常存，人生易灭，优<br /><br />&nbsp;&nbsp;&nbsp;&nbsp;游偃仰，可以自娱。欲卜居清旷，以乐其志，论之曰：<br /><br />&nbsp;&nbsp;&nbsp;&nbsp;使居有良田广宅，背山临流，沟池环匝，竹木周布，场圃筑前，果园树后。<br /><br />&nbsp;&nbsp;&nbsp;&nbsp;舟车足以代步涉之艰，使令足以息四体之役。养亲有兼珍之膳，妻孥无苦身之劳。<br /><br />&nbsp;&nbsp;&nbsp;&nbsp;良朋萃止，则陈酒肴以娱之；嘉时吉日，则亨羔豚以奉之。蹰躇畦苑，游戏平林，<br /><br />&nbsp;&nbsp;&nbsp;&nbsp;濯清水，追凉风，钓游鲤，弋高鸿。讽于舞雩之下，咏归高堂之上。安神闺房，<br /><br />&nbsp;&nbsp;&nbsp;&nbsp;思老氏之玄虚；呼吸精和，求至人之仿佛。与达者数子，论道讲书，俯仰二仪，<br /><br />&nbsp;&nbsp;&nbsp;&nbsp;错综人物。弹《南风》之雅操，发清商之妙曲。消摇一世之上，睥睨天地之间。<br /><br />&nbsp;&nbsp;&nbsp;&nbsp;不受当时之责，永保性命之期。如是，则可以陵霄汉，出宇宙之外矣。岂羡夫入<br /><br />&nbsp;&nbsp;&nbsp;&nbsp;帝王之门哉！<br /><br />&nbsp;&nbsp;&nbsp;&nbsp;又作诗二篇，以见其志，辞曰：<br /><br />&nbsp;&nbsp;&nbsp;&nbsp;飞鸟遗迹，蝉蜕亡壳。腾蛇弃鳞，神龙丧角。至人能变，达士拔俗。乘云无<br /><br />&nbsp;&nbsp;&nbsp;&nbsp;辔，骋风无足。垂露成帏，张霄成幄。沆瀣当餐，九阳代烛。恒星艳珠，朝霞润<br /><br />&nbsp;&nbsp;&nbsp;&nbsp;玉。六合之内，恣心所欲。人事可遗，何为局促？<br /><br />&nbsp;&nbsp;&nbsp;&nbsp;大道虽夷，见几者寡。任意无非，适物无可。古来绕绕，委曲如琐。百虑何<br /><br />&nbsp;&nbsp;&nbsp;&nbsp;为，至要在我。寄愁天上，埋忧地下。叛散《五经》，灭弃《风》、《雅》。百<br /><br />&nbsp;&nbsp;&nbsp;&nbsp;家杂碎，请用从火。抗志山栖，游心海左。元气为舟，微风为。敖翔太清，<br /><br />&nbsp;&nbsp;&nbsp;&nbsp;纵意容冶。<br /><br />&nbsp;&nbsp;&nbsp;&nbsp;尚书令荀闻统名，奇之，举为尚书郎。后参丞相曹操军事。每论说古今及<br /><br />&nbsp;&nbsp;&nbsp;&nbsp;时俗行事，恒发愤叹息。因著论名曰《昌言》，凡三十四篇，十余万言。<br /><br />&nbsp;&nbsp;&nbsp;&nbsp;献帝逊位之岁，统卒，时年四十一。友人东海缪袭常称统才章足继西京董、<br /><br />&nbsp;&nbsp;&nbsp;&nbsp;贾、刘、杨。今简撮其书有益政者，略载之云。<br /><br />&nbsp;&nbsp;&nbsp;&nbsp;《理乱篇》曰：<br /><br />&nbsp;&nbsp;&nbsp;&nbsp;豪杰之当天命者，未始有天下之分者也。无天下之分，故战争者竞起焉。于<br /><br />&nbsp;&nbsp;&nbsp;&nbsp;斯之时，并伪假天威，矫据方国，拥甲兵与我角才智，程勇力与我竞雌雄，不知<br /><br />&nbsp;&nbsp;&nbsp;&nbsp;去就，疑误天下，盖不可数也。角知者皆穷，角力者皆负，形不堪复伉，势不足<br /><br />&nbsp;&nbsp;&nbsp;&nbsp;复校，乃始羁首系颈，就我之衔绁耳。夫或曾为我之尊长矣，或曾与我为等侪矣，<br /><br />&nbsp;&nbsp;&nbsp;&nbsp;或曾臣虏我矣，或曾执囚我矣。彼之蔚蔚，皆匈詈腹诅，幸我之不成，而以奋其<br /><br />&nbsp;&nbsp;&nbsp;&nbsp;前志，讵肯用此为终死之分邪？<br /><br />&nbsp;&nbsp;&nbsp;&nbsp;及继体之时，民心定矣。普天之下，赖我而得生育，由我而得富贵，安居乐<br /><br />&nbsp;&nbsp;&nbsp;&nbsp;业，长养子孙，天下晏然，皆归心于我矣。豪杰之心既绝，士民之志已定，贵有<br /><br />&nbsp;&nbsp;&nbsp;&nbsp;常家，尊在一人。当此之时，虽下愚之才居之，犹能使恩同天地，威侔鬼神。暴<br /><br />&nbsp;&nbsp;&nbsp;&nbsp;风疾霆，不足以方其怒；阳春时雨，不足以喻其泽；周、孔数千，无所复角其圣；<br /><br />&nbsp;&nbsp;&nbsp;&nbsp;贲、育百万，无所复奋其勇矣。<br /><br />&nbsp;&nbsp;&nbsp;&nbsp;彼后嗣之愚主，见天下莫敢与之违，自谓若天地之不可亡也，乃奔其私嗜，<br /><br />&nbsp;&nbsp;&nbsp;&nbsp;聘其邪欲，君臣宣淫，上下同恶。目极角碇观，耳穷郑、卫之声。入则耽于妇<br /><br />&nbsp;&nbsp;&nbsp;&nbsp;人，出则驰于田猎。荒废庶政，弃亡人物，澶漫弥流，无所底极。信任亲爱者，<br /><br />&nbsp;&nbsp;&nbsp;&nbsp;尽佞谄容说之人也；宠贵隆丰者，尽后妃姬妾之家也。使饿狼守庖厨，饥虎牧牢<br /><br />&nbsp;&nbsp;&nbsp;&nbsp;豚，遂至熬天下之脂膏，斫生人之骨髓。怨毒无聊，祸乱并起，中国扰攘，四夷<br /><br />&nbsp;&nbsp;&nbsp;&nbsp;侵叛，土崩瓦解，一朝而去。昔之为我哺乳之子孙者，今尽是我饮血之寇仇也。<br /><br />&nbsp;&nbsp;&nbsp;&nbsp;至于运徙势去，犹不觉悟者，岂非富贵生不仁，沉溺致愚疾邪？存亡以之迭伐，<br /><br />&nbsp;&nbsp;&nbsp;&nbsp;政乱从此周复，天道常然之大数也。<br /><br />&nbsp;&nbsp;&nbsp;&nbsp;又政之为理者，取一切而已，非能斟酌贤愚之分，以开盛衰之数也。日不如<br /><br />&nbsp;&nbsp;&nbsp;&nbsp;古，弥以远甚，岂不然邪？汉兴以来，相与同为编户齐民，而以财力相君长者，<br /><br />&nbsp;&nbsp;&nbsp;&nbsp;世无数焉。而清洁之士，徒自苦于茨棘之间，无所益损于风俗也。豪人之室，连<br /><br />&nbsp;&nbsp;&nbsp;&nbsp;栋数百，膏田满野，奴婢千群，徒附万计。船车贾贩，周于四方；废居积贮，满<br /><br />&nbsp;&nbsp;&nbsp;&nbsp;于都城。琦赂宝贷，巨室不能容；马牛羊豕，山谷不能受。妖童美妾，填乎绮室；<br /><br />&nbsp;&nbsp;&nbsp;&nbsp;倡讴伎乐，列乎深堂。宾客待见而不敢去，车骑交错而不敢进。三牲之肉，臭而<br /><br />&nbsp;&nbsp;&nbsp;&nbsp;不可食；清醇之酎，败而不可饮。睇盼则人从其目之所视，喜怒则人随其心之所<br /><br />&nbsp;&nbsp;&nbsp;&nbsp;虑。此皆公侯之广乐，君长之厚实也。苟能运智诈者，则得之焉；苟能得之者，<br /><br />&nbsp;&nbsp;&nbsp;&nbsp;人不以为罪焉。源发而横流，路开而四通矣。求士之舍荣乐而居穷苦，弃放逸而<br /><br />&nbsp;&nbsp;&nbsp;&nbsp;赴束缚，夫谁肯为之者邪！夫乱世长而化世短。乱世则小人贵宠，君子困贱。当<br /><br />&nbsp;&nbsp;&nbsp;&nbsp;君子困贱之时，R高天，厚地，犹恐有镇厌之祸也。逮至清世，则复入于矫枉<br /><br />&nbsp;&nbsp;&nbsp;&nbsp;过正之检。老者耄矣，不能及宽饶之俗；少者方壮，将复困于衰乱之时。是使奸<br /><br />&nbsp;&nbsp;&nbsp;&nbsp;人擅无穷之福利，而善士挂不赦之罪辜。苟目能辩色，耳能辩声，口能辩味，体<br /><br />&nbsp;&nbsp;&nbsp;&nbsp;能辩寒温者，将皆以修洁为讳恶，设智巧以避之焉，况肯有安而乐之者邪？斯下<br /><br />&nbsp;&nbsp;&nbsp;&nbsp;世人主一切之愆也。<br /><br />&nbsp;&nbsp;&nbsp;&nbsp;昔春秋之时，周氏之乱世也。逮乎战国，则又甚矣。秦政乘并兼之势，放虎<br /><br />&nbsp;&nbsp;&nbsp;&nbsp;狼之心，屠裂天下，吞食生人，暴虐不已，以招楚、汉用兵之苦，甚于战国之时<br /><br />&nbsp;&nbsp;&nbsp;&nbsp;也。汉二百年而遭王莽之乱，计其残夷灭亡之数，又复倍乎秦、项矣。以及今日，<br /><br />&nbsp;&nbsp;&nbsp;&nbsp;名都空而不居，百里绝而无民者，不可胜数。此则又甚于亡新之时也。悲夫！不<br /><br />&nbsp;&nbsp;&nbsp;&nbsp;及五百年，大难三起，中间之乱，尚不数焉。变而弥猜，下而加酷，推此以往，<br /><br />&nbsp;&nbsp;&nbsp;&nbsp;可及于尽矣。嗟乎！不知来世圣人救此之道，将何用也？又不知天若穷此之数，<br /><br />&nbsp;&nbsp;&nbsp;&nbsp;欲何至邪？<br /><br />&nbsp;&nbsp;&nbsp;&nbsp;《损益篇》曰：<br /><br />&nbsp;&nbsp;&nbsp;&nbsp;作有利于时，制有便于物者，可为也。事有乖于数，法有玩于时者，可改也。<br /><br />&nbsp;&nbsp;&nbsp;&nbsp;故行于古有其迹，用于今无其功者，不可不变。变而不如前，易而多所败者，亦<br /><br />&nbsp;&nbsp;&nbsp;&nbsp;不可不复也。汉之初兴，分王子弟，委之以士民之命，假之以杀生之权。于是骄<br /><br />&nbsp;&nbsp;&nbsp;&nbsp;逸自恣，志意无厌。鱼肉百姓，以盈其欲；报蒸骨血，以快其情。上有篡叛不轨<br /><br />&nbsp;&nbsp;&nbsp;&nbsp;之奸，下有暴乱残贼之害。虽借亲属之恩，盖源流形势使之然也。降爵削土，稍<br /><br />&nbsp;&nbsp;&nbsp;&nbsp;稍割夺，卒至于坐食奉禄而已。然其椿嘀行，淫昏之罪，犹尚多焉。故浅其根<br /><br />&nbsp;&nbsp;&nbsp;&nbsp;本，轻其恩义，犹尚假一日之尊，收士民之用，况专之于国，擅之于嗣，岂可鞭<br /><br />&nbsp;&nbsp;&nbsp;&nbsp;笞叱咤，而使唯我所为者乎？时政凋敝，风俗移易，纯朴已去，智惠已来。出于<br /><br />&nbsp;&nbsp;&nbsp;&nbsp;礼制之防，放于嗜欲之域久矣，固不可授之以柄，假之以资者也。是故收其奕世<br /><br />&nbsp;&nbsp;&nbsp;&nbsp;之权，校其从横之势，善者早登，否者早去，故下土无壅滞之士，国朝无专贵之<br /><br />&nbsp;&nbsp;&nbsp;&nbsp;人。此变之善，可遂行者也。<br /><br />&nbsp;&nbsp;&nbsp;&nbsp;井田之变，豪人货殖，馆舍布于州郡，田亩连于方国。身无半通青纶之命，<br /><br />&nbsp;&nbsp;&nbsp;&nbsp;而窍三辰龙章之肥；不为编户一伍之长，而有千室名邑之役。荣乐过于封君，势<br /><br />&nbsp;&nbsp;&nbsp;&nbsp;力侔于守令。财赂自营，犯法不坐。刺客死士，为之投命。至使弱力少智之子，<br /><br />&nbsp;&nbsp;&nbsp;&nbsp;被穿帷败，寄死不敛，冤枉穷困，不敢自理。虽亦由网禁疏阔，盖分田无限使之<br /><br />&nbsp;&nbsp;&nbsp;&nbsp;然也。今欲张太平之纪纲，立至化之基趾，齐民财之丰寡，正风俗之奢俭，非井<br /><br />&nbsp;&nbsp;&nbsp;&nbsp;田实莫由也。此变有所败，而宜复者也。<br /><br />&nbsp;&nbsp;&nbsp;&nbsp;肉刑之废，轻重无品，下死则得髡钳，下髡钳则得鞭笞。死者不可复生，而<br /><br />&nbsp;&nbsp;&nbsp;&nbsp;髡者无伤于人。髡笞不足以惩中罪，安得不至于死哉！夫鸡狗之攘穷，男女之淫<br /><br />&nbsp;&nbsp;&nbsp;&nbsp;奔，酒醴之赂遗，谬误之伤害，皆非值于死者也。杀之则甚重，髡之则甚轻。不<br /><br />&nbsp;&nbsp;&nbsp;&nbsp;制中刑以称其罪，则法令安得不参差，杀生安得不过谬乎？今患刑轻之不足以惩<br /><br />&nbsp;&nbsp;&nbsp;&nbsp;恶，则假臧货以成罪，托疾病以讳杀。科条无所准，名实不相应，恐非帝王之通<br /><br />&nbsp;&nbsp;&nbsp;&nbsp;法，圣人之良制也。或曰：过刑恶人，可也；过刑善人，岂可复哉？曰：若前政<br /><br />&nbsp;&nbsp;&nbsp;&nbsp;以来，未曾枉害善人者，则有罪不死也，是为忍于杀人，而不忍于刑人也。今令<br /><br />&nbsp;&nbsp;&nbsp;&nbsp;五刑有品，轻重有数，科条有序，名实有正，非杀人逆乱鸟兽之行甚重者，皆勿<br /><br />&nbsp;&nbsp;&nbsp;&nbsp;杀。嗣周氏之秘典，续吕侯之祥刑，此又宜复之善者也。<br /><br />&nbsp;&nbsp;&nbsp;&nbsp;《易》曰：“阳一君二臣，君子之道也；阴二君一臣，小人之道也。”然则<br /><br />&nbsp;&nbsp;&nbsp;&nbsp;寡者，为人上者也；众者，为人下者也。一伍之长，才足以长一伍者也；一国之<br /><br />&nbsp;&nbsp;&nbsp;&nbsp;君，才足以君一国者也；天下之王，才足以王天下者也。愚役于智，犹枝之附干，<br /><br />&nbsp;&nbsp;&nbsp;&nbsp;此理天下之常法也。制国以分人，立政以分事，人远则难绥，事总则难了。今远<br /><br />&nbsp;&nbsp;&nbsp;&nbsp;州之县，或相去数百千里，虽多山陵丛螅犹有可居人种谷者焉。当更制其境界，<br /><br />&nbsp;&nbsp;&nbsp;&nbsp;使远者不过二百里。明版籍以相数阅，审什伍以相连持，限失田以断并兼，定五<br /><br />&nbsp;&nbsp;&nbsp;&nbsp;刑以救死亡，益君长以兴政理，急农桑以丰委积，去末作以一本业，敦教学以移<br /><br />&nbsp;&nbsp;&nbsp;&nbsp;情性，表德行以厉风俗，核才艺以叙官宜，简精悍以习师田，修武器以存守战，<br /><br />&nbsp;&nbsp;&nbsp;&nbsp;严禁令以防c差，信赏罚以验惩劝，纠游戏以杜奸邪，察苛刻以绝烦暴。审此十<br /><br />&nbsp;&nbsp;&nbsp;&nbsp;六者以为政务，操之有常，课之有限，安宁勿懈堕，有事不迫遽，圣人复起，不<br /><br />&nbsp;&nbsp;&nbsp;&nbsp;能易也。<br /><br />&nbsp;&nbsp;&nbsp;&nbsp;向者，天下户过千万，除其老弱，但户一丁壮，则千万人也。遗漏既多。又<br /><br />&nbsp;&nbsp;&nbsp;&nbsp;蛮夷戎狄居汉地者尚不在焉。丁壮十人之中，必有堪为其什五之长，推什长已上，<br /><br />&nbsp;&nbsp;&nbsp;&nbsp;则百万人也。又十取之，则佐史之才已上十万人也。又十取之，则可使在政理之<br /><br />&nbsp;&nbsp;&nbsp;&nbsp;位者万人也。以筋力用者谓之人，人求丁壮，以才智用者谓之士，士贵耆老。充<br /><br />&nbsp;&nbsp;&nbsp;&nbsp;此制以用天下之人，犹将有储，何嫌乎不足也？故物有不求，未有无物之岁也；<br /><br />&nbsp;&nbsp;&nbsp;&nbsp;士有不用，未有少士之世也。夫如此，然后可以用天性，究人理，兴顿废，属断<br /><br />&nbsp;&nbsp;&nbsp;&nbsp;绝，网罗遗漏，拱柙天人矣。<br /><br />&nbsp;&nbsp;&nbsp;&nbsp;或曰：善为政者，欲除烦去苛，并官省职，为之以无为，事之以无事，何子<br /><br />&nbsp;&nbsp;&nbsp;&nbsp;言之云云也？曰：“若是，三代不足摹，圣人未可师也。君子用法制而至于化，<br /><br />&nbsp;&nbsp;&nbsp;&nbsp;小人用法制而至于乱。均是一法制也，或以之化，或以之乱，行之不同也。苟使<br /><br />&nbsp;&nbsp;&nbsp;&nbsp;豺狼牧羊豚，盗跖主征税，国家昏乱，吏人放肆，则恶复论损益之间哉！夫人待<br /><br />&nbsp;&nbsp;&nbsp;&nbsp;君子然后化理，国待蓄积乃无忧患。君子非自农桑以求衣食者也，蓄积非横赋敛<br /><br />&nbsp;&nbsp;&nbsp;&nbsp;以取优饶者也。奉禄诚厚，则割剥贸易之罪乃可绝也；畜积诚多，则兵寇水旱之<br /><br />&nbsp;&nbsp;&nbsp;&nbsp;灾不足苦也。故由其道而得之，民不以为奢；由其道而取之，民不以为劳。天灾<br /><br />&nbsp;&nbsp;&nbsp;&nbsp;流行，开仓库以禀贷，不亦仁乎？衣食有余，损靡丽以散施，不亦义乎？彼君子<br /><br />&nbsp;&nbsp;&nbsp;&nbsp;居位为士民之长，固宜重肉累帛，朱轮四马。今反谓薄屋者为高，藿食者为清，<br /><br />&nbsp;&nbsp;&nbsp;&nbsp;既失天地之性，又开虚伪之名，使小智居大位，庶绩不咸熙，未必不由此也。得<br /><br />&nbsp;&nbsp;&nbsp;&nbsp;拘洁而失才能，非立功之实也。以廉举而以贪去，非士君子之志也。夫选用必取<br /><br />&nbsp;&nbsp;&nbsp;&nbsp;善士。善士富者少而贫者多，禄不足以供养，安能不少营私门乎？从而罪之，是<br /><br />&nbsp;&nbsp;&nbsp;&nbsp;设机置阱以待天下之君子也。<br /><br />&nbsp;&nbsp;&nbsp;&nbsp;盗贼凶荒，九州代作，饥馑暴至，军旅卒发，横税弱人，割夺吏禄，所恃者<br /><br />&nbsp;&nbsp;&nbsp;&nbsp;寡，所取者猥，万里悬乏，首尾不救，徭役并起，农桑失业，兆民呼嗟于昊天，<br /><br />&nbsp;&nbsp;&nbsp;&nbsp;贫穷转死于沟壑矣。今通肥饶之率，计稼穑之入，令亩收三斛，斛取一斗，未为<br /><br />&nbsp;&nbsp;&nbsp;&nbsp;甚多。一岁之间，则有数年之储，虽兴非法之役，恣奢侈之欲，广爱幸之赐，犹<br /><br />&nbsp;&nbsp;&nbsp;&nbsp;未能尽也。不循古法，规为轻税，及至一方有警，一面被灾，未逮三年，校计骞<br /><br />&nbsp;&nbsp;&nbsp;&nbsp;短，坐视战士之蔬食，立望饿殍之满道，如之何为君行此政也？二十税一，名之<br /><br />&nbsp;&nbsp;&nbsp;&nbsp;曰貊，况三十税一乎？夫薄吏禄以丰军用，缘于秦征诸侯，续以四夷，汉承其业，<br /><br />&nbsp;&nbsp;&nbsp;&nbsp;遂不改更，危国乱家，此之由也。今田无常主，民无常居，吏食日禀，班禄未定。<br /><br />&nbsp;&nbsp;&nbsp;&nbsp;可为法制，画一定科，租税十一，更赋如旧。今者土广民稀，中地未垦；虽然，<br /><br />&nbsp;&nbsp;&nbsp;&nbsp;犹当限以大家，勿令过制。其地有草者，尽曰官田，力堪农事，乃听受之。若听<br /><br />&nbsp;&nbsp;&nbsp;&nbsp;其自取，后必为奸也。<br /><br />&nbsp;&nbsp;&nbsp;&nbsp;《法诫篇》曰：<br /><br />&nbsp;&nbsp;&nbsp;&nbsp;《周礼》六典，冢宰贰王而理天下。春秋之时，诸侯明德者，皆一卿为政。<br /><br />&nbsp;&nbsp;&nbsp;&nbsp;爰及战国，亦皆然也。秦兼天下，则置丞相，而贰之以御史大夫。自高帝逮于孝<br /><br />&nbsp;&nbsp;&nbsp;&nbsp;成，因而不改，多终其身。汉之隆盛，是惟在焉。夫任一人则政专，任数人则相<br /><br />&nbsp;&nbsp;&nbsp;&nbsp;倚。政专则和谐，相倚则违戾。和谐则太平之所兴也，违戾则荒乱之所起也。光<br /><br />&nbsp;&nbsp;&nbsp;&nbsp;武皇帝愠数世之失权，忿强臣之窍命，矫枉过直，政不任下，虽置三公，事归台<br /><br />&nbsp;&nbsp;&nbsp;&nbsp;阁。自此以来，三公之职，备员而已；然政有不理，犹加谴责。而权移外戚之家，<br /><br />&nbsp;&nbsp;&nbsp;&nbsp;宠被近习之竖，亲其党类，用其私人，内充京师，外布列郡，颠倒贤愚，贸易选<br /><br />&nbsp;&nbsp;&nbsp;&nbsp;举，疲驾守境，贪残牧民，挠扰百姓，忿怒四夷，招致乖叛，乱离斯瘼，怨气并<br /><br />&nbsp;&nbsp;&nbsp;&nbsp;作，阴阳失和，三光亏缺，怪异数至，虫螟食稼，水旱为灾，此皆戚宦之宦所致<br /><br />&nbsp;&nbsp;&nbsp;&nbsp;然也。反以策让三公，至于死免，乃足为叫呼苍天，号滕泣血者也。又中世之选<br /><br />&nbsp;&nbsp;&nbsp;&nbsp;三公也，务于清悫谨慎。循常飞故者。是妇女之检柙，乡曲之常人耳，恶足以居<br /><br />&nbsp;&nbsp;&nbsp;&nbsp;斯位邪？势既如彼，选又如此，而欲望三公勋立于国家，绩加于生民，不亦远乎？<br /><br />&nbsp;&nbsp;&nbsp;&nbsp;昔文帝之于邓通，可谓至爱，而犹展申徒嘉之志。夫见任如此，则何患于左<br /><br />&nbsp;&nbsp;&nbsp;&nbsp;右小臣哉？至如近世，外戚宦竖请托不行，意气不满，立能陷入于不测之祸，恶<br /><br />&nbsp;&nbsp;&nbsp;&nbsp;可得弹正者哉！曩者任之重而责之轻，今者任之轻而责之重。昔贾谊感绛侯之困<br /><br />&nbsp;&nbsp;&nbsp;&nbsp;辱，因陈大臣廉耻之分，开引自裁之端。自此以来，遂以成俗。继世之主，生而<br /><br />&nbsp;&nbsp;&nbsp;&nbsp;见之，习其所常，曾莫之悟。呜呼，可悲夫！左手据天下之图，右手刎其喉，愚<br /><br />&nbsp;&nbsp;&nbsp;&nbsp;者犹知难之，况明哲君子哉！光武夺三公之重，至今而加甚，不假后党以权，数<br /><br />&nbsp;&nbsp;&nbsp;&nbsp;世而不行，盖亲疏之势异地。母后之党，左右之人，有此至亲之势，故其贵任万<br /><br />&nbsp;&nbsp;&nbsp;&nbsp;世。常然之败，无世而无之，莫之斯鉴，亦可痛矣。未若置丞相自总之。若委三<br /><br />&nbsp;&nbsp;&nbsp;&nbsp;公，则宜分任责成。夫使为政者，不当与之婚姻；婚姻者，不当使之为政也。如<br /><br />&nbsp;&nbsp;&nbsp;&nbsp;此，在位病人，举用失贤，百姓不安，争讼不息，天地多变，人物多妖，然后可<br /><br />&nbsp;&nbsp;&nbsp;&nbsp;以分此罪矣。<br /><br />&nbsp;&nbsp;&nbsp;&nbsp;或曰：政在一人，权甚重也。曰：人实难得，何重之嫌？昔者霍禹、窦宪、<br /><br />&nbsp;&nbsp;&nbsp;&nbsp;邓骘、梁冀之徒，籍外戚之权，管国家之柄；及其伏诛，以一言之诏，诘朝而决，<br /><br />&nbsp;&nbsp;&nbsp;&nbsp;何重之畏乎？今夫国家漏神明于r近，输权重于妇党，算十世而为之者八九焉。<br /><br />&nbsp;&nbsp;&nbsp;&nbsp;不此之罪而彼之疑，何其诡邪！<br /><br />&nbsp;&nbsp;&nbsp;&nbsp;论曰：百家之言政者尚矣。大略归乎宁固根柢，革易时敝也。夫遭运无恒，<br /><br />&nbsp;&nbsp;&nbsp;&nbsp;意见偏杂，故是非之论，纷然相乖。尝试妄论之，以为世非胥、庭，人乘d饮，<br /><br />&nbsp;&nbsp;&nbsp;&nbsp;化迹万肇，情故萌生。虽周物之智，不能研其推变；山川之奥，未足况其纡险。<br /><br />&nbsp;&nbsp;&nbsp;&nbsp;则应俗适事，难以常条。如使用审其道，则殊涂同会；才爽其分，则一豪以乖。<br /><br />&nbsp;&nbsp;&nbsp;&nbsp;何以言之？若夫玄圣御世，则天同极，施舍之道，宜无殊典。而损益异运，文朴<br /><br />&nbsp;&nbsp;&nbsp;&nbsp;递行。用时居晦，回于曩时；兴戈陈俎，参差于上世。及至戴黄屋，服衣，<br /><br />&nbsp;&nbsp;&nbsp;&nbsp;丰薄不齐，而致化则一；亦有宥公族，黥国储，宽惨巨隔，而防非必同。此其分<br /><br />&nbsp;&nbsp;&nbsp;&nbsp;波而共源，百虑而一致者也。若乃偏情矫用，则枉直必过。故葛屦履霜，敝由崇<br /><br />&nbsp;&nbsp;&nbsp;&nbsp;俭；楚楚衣服，戒在穷赊；疏禁厚下，以尾大陵弱；敛威峻罚，以苛薄分崩。斯<br /><br />&nbsp;&nbsp;&nbsp;&nbsp;《曹》、《魏》之刺，所以明乎国风；周、秦末轨，所以彰于微灭。故用舍之端，<br /><br />&nbsp;&nbsp;&nbsp;&nbsp;兴败资焉。是以繁简唯时，宽猛相济。刑书镌鼎，事有可详；三章在令，取贵能<br /><br />&nbsp;&nbsp;&nbsp;&nbsp;约。太叔致猛政之褒，国子流遗爱之涕，宣孟改冬日之和，平阳循画一之法。斯<br /><br />&nbsp;&nbsp;&nbsp;&nbsp;实弛张之弘致，可以征其统乎！数子之言当世失得皆究矣，然多谬通方之训，好<br /><br />&nbsp;&nbsp;&nbsp;&nbsp;申一隅之说。贵清静者，以席上为腐议；束名实者，以柱下为诞辞。或推前王之<br /><br />&nbsp;&nbsp;&nbsp;&nbsp;风，可行于当年；有引救敝之规，宜流于长世。稽之笃论，将为敝矣。如以舟无<br /><br />&nbsp;&nbsp;&nbsp;&nbsp;推陆之分，瑟非常调之音，不限局以疑远，不拘玄以防素，则化枢各管其极，理<br /><br />&nbsp;&nbsp;&nbsp;&nbsp;略可得而言与？<br /><br />&nbsp;&nbsp;&nbsp;&nbsp;赞曰：“管视好偏，群言难一。救朴虽文，矫迟必疾。举端自理，滞隅则失。<br /><br />&nbsp;&nbsp;&nbsp;&nbsp;详观时蠹，成昭政术。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,217);">加入书签</a><a
                        href="216.html">上一页</a>&larr;<a href="index.html">返回列表</a>&rarr;<a
                            href="218.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "216.html"; var next_page = "218.html"; var index_page = "index.html"; var sortid = "9"; var article_id = "3"; var chapter_id = "217"; var articlename = "后汉书"; var chaptername = " 卷四十九 王充王符仲长统列传第三十九"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>