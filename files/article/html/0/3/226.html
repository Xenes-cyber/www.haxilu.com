<!DOCTYPE html>
<html>
<head>
<meta charset="gbk" />
<title>后汉书- 卷五十八 虞傅盖臧列传第四十八-在线阅读-哈西文学网</title>
<meta name="keywords" content="范晔，后汉书， 卷五十八 虞傅盖臧列传第四十八全文， 卷五十八 虞傅盖臧列传第四十八在线阅读 哈西文学网" />
<meta name="description" content="哈西文学网提供范晔的后汉书  卷五十八 虞傅盖臧列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/226.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/226.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八 虞傅盖臧列传第四十八</h1>
            <div class="link xb">
                <a href="225.html">上一页</a>&larr;<a href="index.html">返回列表</a>&rarr;<a
                    href="227.html">下一页</a></div>			
            <div id="BookText">&nbsp;&nbsp;&nbsp;&nbsp;虞诩字升卿，陈国武平人也。祖父经，为郡县狱吏，案法平允，务存宽恕，<br /><br />&nbsp;&nbsp;&nbsp;&nbsp;每冬月上其状，恒流涕随之。尝称曰：“东海于公高为里门，而其子定国卒至丞<br /><br />&nbsp;&nbsp;&nbsp;&nbsp;相。吾决狱六十年矣，虽不及于公，其庶几乎！子孙何必不为九卿邪？”故字诩<br /><br />&nbsp;&nbsp;&nbsp;&nbsp;曰升卿。<br /><br />&nbsp;&nbsp;&nbsp;&nbsp;诩年十二，能通《尚书》。早孤，孝养祖母。县举顺孙，国相奇之，欲以为<br /><br />&nbsp;&nbsp;&nbsp;&nbsp;吏。诩辞曰：“祖母九十，非诩不养。”相乃止。后祖母终，服阕，辟太尉李<br /><br />&nbsp;&nbsp;&nbsp;&nbsp;府，拜郎中。<br /><br />&nbsp;&nbsp;&nbsp;&nbsp;永初四年，羌胡反乱，残破并、凉，大将军邓骘以军役方费，事不相赡，欲<br /><br />&nbsp;&nbsp;&nbsp;&nbsp;弃凉州，并力北边，乃会公卿集议。骘曰：“譬若衣败，坏一以相补，犹有所完。<br /><br />&nbsp;&nbsp;&nbsp;&nbsp;若不如此，将两无所保。”议者咸同。诩闻之，乃说李曰：“窃闻公卿定策当<br /><br />&nbsp;&nbsp;&nbsp;&nbsp;弃并州，求之愚心，未见其便。先帝开拓土宇，劬劳后定，而今惮小费，举而弃<br /><br />&nbsp;&nbsp;&nbsp;&nbsp;之。凉州既弃，即以三辅为塞；三辅为塞，则园陵单外。此不可之甚者也。<br /><br />&nbsp;&nbsp;&nbsp;&nbsp;曰：‘关西出将，关东出相。’观其习兵壮勇，实过余州。今羌胡所以不敢入据<br /><br />&nbsp;&nbsp;&nbsp;&nbsp;三辅，为心腹之害者，以凉州在后故也。其土人所以推锋执锐，无反顾之心者，<br /><br />&nbsp;&nbsp;&nbsp;&nbsp;为臣属于汉故也。若弃其境域，徙其人庶，安土重迁，必生异志。如使豪雄相聚，<br /><br />&nbsp;&nbsp;&nbsp;&nbsp;席卷而东，虽贲、育为卒，太公为将，犹恐不足当御。议者喻以补衣犹有所完，<br /><br />&nbsp;&nbsp;&nbsp;&nbsp;诩恐其疽食侵淫而无限极。弃之非计。”曰：“吾意不及此。微子之言，几败<br /><br />&nbsp;&nbsp;&nbsp;&nbsp;国事。然则计当安出？”诩曰：“今凉土扰动，人情不安，窃忧卒然有非常之变。<br /><br />&nbsp;&nbsp;&nbsp;&nbsp;诚宜令四府九卿，各辟彼州数人，其牧守令长子弟皆除为冗官，外以劝厉，答其<br /><br />&nbsp;&nbsp;&nbsp;&nbsp;功勤，内以拘致，防其邪计。”善其言，更集四府，皆从诩议。于是辟西州豪<br /><br />&nbsp;&nbsp;&nbsp;&nbsp;桀为掾属，拜牧守长吏子弟为郎，以安慰之。<br /><br />&nbsp;&nbsp;&nbsp;&nbsp;邓骘兄弟以诩异其议，因此不平，欲以吏法中伤诩。后朝歌贼甯季等数千人<br /><br />&nbsp;&nbsp;&nbsp;&nbsp;攻杀长吏，屯聚连年，州郡不能禁，乃以诩为朝歌长。故旧皆吊诩曰：“得朝歌<br /><br />&nbsp;&nbsp;&nbsp;&nbsp;何衰！”诩笑曰：“志不求易，事不避难，臣之职也。不遇根错节何以别利器<br /><br />&nbsp;&nbsp;&nbsp;&nbsp;乎？”始到，谒河内大守马棱。棱勉之曰：“君儒者，当谋谟庙堂，反在朝歌邪？”<br /><br />&nbsp;&nbsp;&nbsp;&nbsp;诩曰：“初除之日，士大夫皆见吊勉。以诩讠寿之，知其无能为也。朝歌者，韩、<br /><br />&nbsp;&nbsp;&nbsp;&nbsp;魏之郊，背太行，临黄河，去敖仓百里，而青、冀之人流亡万数。贼不知开仓招<br /><br />&nbsp;&nbsp;&nbsp;&nbsp;众，劫库兵，守城皋，断天下右臂，此不足忧也。今其众新盛，难与争锋。兵不<br /><br />&nbsp;&nbsp;&nbsp;&nbsp;厌权，愿宽假辔策，勿令有所拘阂而已。”及到官，设令三科以募求壮士，<br /><br />&nbsp;&nbsp;&nbsp;&nbsp;自掾史以下各举所知，其攻劫者为上，伤人偷盗者次之，带丧服而不事家业为不。<br /><br />&nbsp;&nbsp;&nbsp;&nbsp;收得百余人，诩为飨会，悉贳其罪，使入贼中，诱令劫掠，乃伏兵以待之，遂杀<br /><br />&nbsp;&nbsp;&nbsp;&nbsp;贼数百人。又潜遣贫人能缝者。佣作贼衣，以采缝其裾为帜，有出市里者，<br /><br />&nbsp;&nbsp;&nbsp;&nbsp;吏辄禽之。贼由是骇散，咸称神明。迁怀令。<br /><br />&nbsp;&nbsp;&nbsp;&nbsp;后羌寇武都，邓太后以诩有将帅之略，迁武都太守，引见嘉德殿，厚加赏赐。<br /><br />&nbsp;&nbsp;&nbsp;&nbsp;羌乃率众数千，遮诩于陈仓、崤谷，诩即停军不进，而宣言上书请兵，须到当发。<br /><br />&nbsp;&nbsp;&nbsp;&nbsp;羌闻之，乃分抄傍县，诩因其兵散，日夜进道，兼行百余里。令吏士各作两灶，<br /><br />&nbsp;&nbsp;&nbsp;&nbsp;日增倍之，羌不敢逼。或问曰：“孙膑减灶而君增之。兵法日行不过三十里，以<br /><br />&nbsp;&nbsp;&nbsp;&nbsp;戒不虞，而今日且二百里。何也？”诩曰：“虏众多，吾兵少。徐行则易为所及，<br /><br />&nbsp;&nbsp;&nbsp;&nbsp;速进则彼所不测。虏见吾灶日增，必谓郡兵来迎。众多行速，必惮追我。孙膑见<br /><br />&nbsp;&nbsp;&nbsp;&nbsp;弱，吾今示强，势有不同故也。”<br /><br />&nbsp;&nbsp;&nbsp;&nbsp;既到郡，兵不满三千，而羌众万余，攻围赤亭数十日。诩乃令军中，使强弩<br /><br />&nbsp;&nbsp;&nbsp;&nbsp;勿发，而潜发小弩。羌以为矢力弱，不能至，并兵急攻。诩于是使二十强弩共射<br /><br />&nbsp;&nbsp;&nbsp;&nbsp;一人，发无不中，羌大震，退。诩因出城奋击，多所伤杀。明日悉陈其兵众，令<br /><br />&nbsp;&nbsp;&nbsp;&nbsp;从东郭门出，北郭门入，贸易衣服，回转数周。羌不知其数，更相恐动。诩计贼<br /><br />&nbsp;&nbsp;&nbsp;&nbsp;当退，乃潜遣五百余人于浅水设伏，候其走路。虏果大奔，因掩击，大破之，斩<br /><br />&nbsp;&nbsp;&nbsp;&nbsp;获甚众，贼由是败散，南入益州。诩乃占相地势，筑营壁百八十所，招还流亡，<br /><br />&nbsp;&nbsp;&nbsp;&nbsp;假赈贫人，郡遂以安。<br /><br />&nbsp;&nbsp;&nbsp;&nbsp;先是，运道艰险，舟车不通，驴马负载，僦五致一。诩乃自将吏士，案行川<br /><br />&nbsp;&nbsp;&nbsp;&nbsp;谷，自沮至下辩数十里中，皆烧石剪木，开漕船道，以人僦直雇借佣者，于是水<br /><br />&nbsp;&nbsp;&nbsp;&nbsp;运通利，岁省四千余万。诩始到郡，户裁盈万。及绥聚荒余，招还流散，二三年<br /><br />&nbsp;&nbsp;&nbsp;&nbsp;间，遂增至四万余户，盐米丰贱，十倍于前。坐法免。<br /><br />&nbsp;&nbsp;&nbsp;&nbsp;永建元年，代陈禅为司隶校尉。数月间，奏太傅冯石、太尉刘熹、中常侍程<br /><br />&nbsp;&nbsp;&nbsp;&nbsp;璜、陈秉、孟生、李闰等，百官侧目，号为苛刻。三公劾奏诩盛夏多拘系无辜，<br /><br />&nbsp;&nbsp;&nbsp;&nbsp;为吏人患。诩上书自讼曰：“法禁者俗之堤防，刑罚者人之衔辔。今州曰任郡，<br /><br />&nbsp;&nbsp;&nbsp;&nbsp;郡曰任县，更相委远，百姓怨穷，以苟容为贤，尽节为愚。臣所发举，臧罪非一，<br /><br />&nbsp;&nbsp;&nbsp;&nbsp;二府恐为臣所奏，遂加诬罪。臣将从史鱼死，即以尸谏耳。”顺帝省其章，乃为<br /><br />&nbsp;&nbsp;&nbsp;&nbsp;免司空陶敦。<br /><br />&nbsp;&nbsp;&nbsp;&nbsp;时，中常侍张防特用权势，每请托受取，诩辄案之，而屡寝不报。诩不胜其<br /><br />&nbsp;&nbsp;&nbsp;&nbsp;愤，乃自系廷尉，奏言曰：“昔孝安皇帝任用樊丰，遂交乱嫡统，几亡社稷。今<br /><br />&nbsp;&nbsp;&nbsp;&nbsp;者张防复弄威柄，国家之祸将重至矣。臣不忍与防同朝，谨自系以闻，无令臣袭<br /><br />&nbsp;&nbsp;&nbsp;&nbsp;杨震之迹。”书奏，防流涕诉帝，诩坐论输左校。防必欲害之，二日之中，传考<br /><br />&nbsp;&nbsp;&nbsp;&nbsp;四狱。狱吏劝诩自引，诩曰：“宁伏欧刀以示远近。”宦者孙程、张贤等知诩以<br /><br />&nbsp;&nbsp;&nbsp;&nbsp;忠获罪，乃相率奏乞见。程曰：“陛下始与臣等造事之时，常疾奸臣，知其倾国。<br /><br />&nbsp;&nbsp;&nbsp;&nbsp;今者即位而复自为，何以非先帝乎？司隶校尉虞诩为陛下尽忠，而更被拘系；常<br /><br />&nbsp;&nbsp;&nbsp;&nbsp;侍张防臧罪明正，反构忠良。今客星守羽林，其占宫中有奸臣。宜急收防送狱，<br /><br />&nbsp;&nbsp;&nbsp;&nbsp;以塞天变。下诏出诩，还假印绶。”时，防立在帝后，程乃叱防曰：“奸臣张防，<br /><br />&nbsp;&nbsp;&nbsp;&nbsp;何不下殿！”防不得已，趋就东箱。程曰：“陛下急收防，无令从阿母求请。”<br /><br />&nbsp;&nbsp;&nbsp;&nbsp;帝问诸尚书，尚书贾朗素与防善，证诩之罪。帝疑焉，谓程曰：“且出，吾方思<br /><br />&nbsp;&nbsp;&nbsp;&nbsp;之。”于是诩子与门生百余人，举幡候中常侍高梵车，叩头流血，诉言枉状。<br /><br />&nbsp;&nbsp;&nbsp;&nbsp;梵乃入言之，防坐徙边，贾朗等六人或死或黜，即日赦出诩。程复上书陈诩有大<br /><br />&nbsp;&nbsp;&nbsp;&nbsp;功，语甚切激。帝感悟，复征拜议郎。数日，迁尚书仆射。<br /><br />&nbsp;&nbsp;&nbsp;&nbsp;是时，长吏、二千石听百姓嫡罚者输赎，号为“义钱”，托为贫人储，而守<br /><br />&nbsp;&nbsp;&nbsp;&nbsp;令因以聚敛。诩上疏曰：“元年以来，贫百姓章言长吏受取百万以上者，匈匈不<br /><br />&nbsp;&nbsp;&nbsp;&nbsp;绝，谪罚吏人至数千万，而三公、剌史少所举奏。寻永平、章和中，州郡以走卒<br /><br />&nbsp;&nbsp;&nbsp;&nbsp;钱给贷贫人。司空劾案，州及郡县皆坐免黜。今宜遵前典，蠲除权制。”于是诏<br /><br />&nbsp;&nbsp;&nbsp;&nbsp;书下诩章，切责州郡。谪罚输赎自此而止。<br /><br />&nbsp;&nbsp;&nbsp;&nbsp;先是，宁阳主簿诣阙，诉其县令之枉，积六七岁不省。主簿乃上书曰：“臣<br /><br />&nbsp;&nbsp;&nbsp;&nbsp;为陛下子，陛下为臣父。臣章百上，终不见省，臣岂可北诣单于以告怨乎？”帝<br /><br />&nbsp;&nbsp;&nbsp;&nbsp;大怒，持章示尚书，尚书遂劾以大逆。诩驳之曰：“主簿所讼，乃君父之怨；百<br /><br />&nbsp;&nbsp;&nbsp;&nbsp;上不达，是有司之过。愚蠢之人，不足多诛。”帝纳诩言，答之而已。诩因谓诸<br /><br />&nbsp;&nbsp;&nbsp;&nbsp;尚书曰：“小人有怨，不远千里，断发刻肌，诣阙告诉，而不为理，岂臣下之义？<br /><br />&nbsp;&nbsp;&nbsp;&nbsp;君与浊长吏何亲，而与怨人何仇乎？”闻者皆惭。诩又上言：“台郎显职，仕之<br /><br />&nbsp;&nbsp;&nbsp;&nbsp;通阶。今或一郡七八，或一州无人。宜令均平，以厌天下之望。”及诸奏议，多<br /><br />&nbsp;&nbsp;&nbsp;&nbsp;见从用。<br /><br />&nbsp;&nbsp;&nbsp;&nbsp;诩好刺举，无所回容，数以此忤权戚，遂九见谴考，三遭刑罚，而刚正之性，<br /><br />&nbsp;&nbsp;&nbsp;&nbsp;终老不屈。永和初，迁尚书令，以公事去官。朝廷思其忠，复征之，会卒。临终，<br /><br />&nbsp;&nbsp;&nbsp;&nbsp;谓其子恭曰：“吾事君直道，行己无愧，所悔者为朝歌长时杀贼数百人，其中何<br /><br />&nbsp;&nbsp;&nbsp;&nbsp;能不有冤者。自此二十余年，家门不增一口，斯获罪于天也。”<br /><br />&nbsp;&nbsp;&nbsp;&nbsp;恭有俊才，官至上党太守。<br /><br />&nbsp;&nbsp;&nbsp;&nbsp;傅燮字南容，北地灵州人也。本字幼起，慕南容三复白，乃易字焉。身长<br /><br />&nbsp;&nbsp;&nbsp;&nbsp;八尺，有威容。少师事太尉刘宽。再举孝廉。闻所举郡将丧，乃弃官行服。后为<br /><br />&nbsp;&nbsp;&nbsp;&nbsp;护军司马，与左中郎将皇甫嵩俱讨贼张角。<br /><br />&nbsp;&nbsp;&nbsp;&nbsp;燮素疾中官，既行，因上疏曰：<br /><br />&nbsp;&nbsp;&nbsp;&nbsp;臣闻天下之祸，不由于外，皆兴于内。是故虞舜升朝，先除四凶，然后用十<br /><br />&nbsp;&nbsp;&nbsp;&nbsp;六相。明恶人不去，则善人无由进也。今张角起于赵、魏，黄巾乱于六州。此皆<br /><br />&nbsp;&nbsp;&nbsp;&nbsp;衅发萧墙，而祸延四海者也。臣受戎任，奉辞伐罪，始到颍川，战无不克。黄巾<br /><br />&nbsp;&nbsp;&nbsp;&nbsp;虽盛，不足为庙堂忧也。臣之所惧，在于治水不自其源，末流弥增其广耳。陛下<br /><br />&nbsp;&nbsp;&nbsp;&nbsp;仁德宽容，多所不忍，故阉竖弄权，忠臣不进。诚使张角枭夷，黄巾变服，臣之<br /><br />&nbsp;&nbsp;&nbsp;&nbsp;所忧，甫益深耳。何者？夫邪正之人不宜共国，亦犹冰炭不可同器。彼知正人之<br /><br />&nbsp;&nbsp;&nbsp;&nbsp;功显，而危亡之兆见，皆将巧辞饰说，共长虚伪。夫孝子疑于屡至，市虎成于三<br /><br />&nbsp;&nbsp;&nbsp;&nbsp;夫。若不详察真伪，忠臣将复有杜邮之戮矣。陛下宜思虞舜四罪之举，速行谗佞<br /><br />&nbsp;&nbsp;&nbsp;&nbsp;放殛之诛，则善人思进，奸凶自息。臣闻忠臣之事君，犹孝子之事父也。子之事<br /><br />&nbsp;&nbsp;&nbsp;&nbsp;父，焉得不尽其情？使臣身备a钺之戮，陛下少用其言，国之福也。<br /><br />&nbsp;&nbsp;&nbsp;&nbsp;书奏，宦者赵忠见而忿恶。及破张角，燮功多当封，忠诉谮之，灵帝犹识燮<br /><br />&nbsp;&nbsp;&nbsp;&nbsp;言，得不加罪，竟亦不封，以为安定都尉。以疾免。<br /><br />&nbsp;&nbsp;&nbsp;&nbsp;后拜议郎。会西羌反，边章、韩遂作乱陇右，征发天下。役赋无已。司徒崔<br /><br />&nbsp;&nbsp;&nbsp;&nbsp;烈以为宜弃凉州。诏会公卿百官，烈坚执先议。燮厉言曰：“斩司徒，天下乃安。”<br /><br />&nbsp;&nbsp;&nbsp;&nbsp;尚书郎杨赞奏燮廷辱大臣。帝以问燮。燮对曰：<br /><br />&nbsp;&nbsp;&nbsp;&nbsp;昔冒顿至逆也，樊哙为上将，愿得十万众横行匈奴中，愤激思奋，未失人臣<br /><br />&nbsp;&nbsp;&nbsp;&nbsp;之节，顾计当从与不耳，季布犹曰“哙可斩也。”今凉州天下要冲，国家藩卫。<br /><br />&nbsp;&nbsp;&nbsp;&nbsp;高祖初兴，使郦商别定陇右；宗世拓境，列置四郡，议者以为断匈奴右臂。今牧<br /><br />&nbsp;&nbsp;&nbsp;&nbsp;御失和，使一州叛逆，海内为之骚动，陛下卧不安寝。烈为宰相，不念为国思所<br /><br />&nbsp;&nbsp;&nbsp;&nbsp;以弭之之策，乃欲割弃一方万里之土，臣窃惑之。若使左衽之虏得居此地，士劲<br /><br />&nbsp;&nbsp;&nbsp;&nbsp;甲坚，因以为乱，此天下之至虑，社稷之深忧也。若烈不知之，是极蔽也；知而<br /><br />&nbsp;&nbsp;&nbsp;&nbsp;故言，是不忠也。<br /><br />&nbsp;&nbsp;&nbsp;&nbsp;帝以燮议。由是朝廷重其方格，每公卿有缺，为众议所归。<br /><br />&nbsp;&nbsp;&nbsp;&nbsp;顷之，赵忠为车骑将军，诏忠论讨黄巾之功，执金吾甄举等谓忠曰：“傅南<br /><br />&nbsp;&nbsp;&nbsp;&nbsp;容前在东军，有功不侯，故天下失望。今将军亲当重任，宜进贤理屈，以副众心。”<br /><br />&nbsp;&nbsp;&nbsp;&nbsp;忠纳其言，遣弟城门校尉延致殷勤。延谓燮曰：“南容少答我常侍，万户侯不足<br /><br />&nbsp;&nbsp;&nbsp;&nbsp;得也。”燮正色拒之曰：“遇与不遇，命也；有功不论，时也。傅燮岂求私赏哉！”<br /><br />&nbsp;&nbsp;&nbsp;&nbsp;忠愈怀恨，然惮其名，不敢害。权贵亦多疾之，是以不得留，出为汉阳太守。<br /><br />&nbsp;&nbsp;&nbsp;&nbsp;初，郡将范津明知人，举燮孝廉。及津为汉阳，与燮交代，合符而去，乡邦<br /><br />&nbsp;&nbsp;&nbsp;&nbsp;荣之。津字文渊，南阳人。燮善恤人，叛羌怀其恩化，并来降附，乃广开屯田，<br /><br />&nbsp;&nbsp;&nbsp;&nbsp;列置四十余营。<br /><br />&nbsp;&nbsp;&nbsp;&nbsp;时，刺史耿鄙委任治中程球，球为通奸利，士人怨之。中平四年，鄙率六郡<br /><br />&nbsp;&nbsp;&nbsp;&nbsp;兵讨金城贼王国、韩遂等。燮知鄙失众，必败，谏曰：<br /><br />&nbsp;&nbsp;&nbsp;&nbsp;使君统政日浅，人未知数。孔子曰：“不教人战，是谓弃之。”今率不习之<br /><br />&nbsp;&nbsp;&nbsp;&nbsp;人，越大陇之阻，将十举十危，而贼闻大军将至，必万人一心。边兵多勇，其锋<br /><br />&nbsp;&nbsp;&nbsp;&nbsp;难当，而新合之众，上下未和，万一内变，虽悔无及。不若息军养德，明赏必罚。<br /><br />&nbsp;&nbsp;&nbsp;&nbsp;贼得宽挺，必谓我怯，群恶争势，其离可必。然后率已教之人，讨已离之贼，其<br /><br />&nbsp;&nbsp;&nbsp;&nbsp;功可坐而待也。今不为万全之福，而就必危之祸，窃为使君不取。<br /><br />&nbsp;&nbsp;&nbsp;&nbsp;鄙不从。行至狄道，果有反者，先杀程球，次害鄙，贼遂进围汉阳。城中兵<br /><br />&nbsp;&nbsp;&nbsp;&nbsp;少粮尽，燮犹固守。<br /><br />&nbsp;&nbsp;&nbsp;&nbsp;时，北地胡骑数千随贼攻郡，皆夙怀燮恩，共于城外叩头，求送燮归乡里。<br /><br />&nbsp;&nbsp;&nbsp;&nbsp;子帜晔三，从在官舍。知燮性刚，有高义，恐不能屈志以免，进谏曰：“国家<br /><br />&nbsp;&nbsp;&nbsp;&nbsp;昏乱，遂令大人不容于朝。今天下已叛，而兵不足自守，乡里羌胡先被恩德，欲<br /><br />&nbsp;&nbsp;&nbsp;&nbsp;令弃郡而归，愿必许之。徐至乡里，率厉义徒，见有道而辅之，以济天下。”言<br /><br />&nbsp;&nbsp;&nbsp;&nbsp;未终，燮慨然而叹，呼中∽釉唬骸氨鸪桑汝知吾必死邪？盖‘圣达节，次守节’。<br /><br />&nbsp;&nbsp;&nbsp;&nbsp;且殷纣之暴，伯夷不食周粟而死，仲尼称其贤。今朝廷不甚殷纣，吾德亦岂绝伯<br /><br />&nbsp;&nbsp;&nbsp;&nbsp;夷？世乱不能养浩然之志，食禄又欲避其难乎？吾行何之，必死如此。汝有才智，<br /><br />&nbsp;&nbsp;&nbsp;&nbsp;勉之勉之。主簿杨会，吾之程婴也。”诌煅什荒芨囱裕左右皆泣下。王国使故<br /><br />&nbsp;&nbsp;&nbsp;&nbsp;酒泉太守黄衍说燮曰：“成败之事，已可知矣。先起，上有霸王之业，下成伊、<br /><br />&nbsp;&nbsp;&nbsp;&nbsp;吕之勋。天下非复汉有，府君宁有意为吾属师乎？”燮案剑叱衍曰：“若剖符之<br /><br />&nbsp;&nbsp;&nbsp;&nbsp;臣，反为贼说邪！”遂麾左右进兵，临阵战殁。谥曰壮节侯。<br /><br />&nbsp;&nbsp;&nbsp;&nbsp;种名，位至扶风太守。<br /><br />&nbsp;&nbsp;&nbsp;&nbsp;盖勋字元固，敦煌广至人也。家世二千石。初举孝廉，为汉阳长史。时，武<br /><br />&nbsp;&nbsp;&nbsp;&nbsp;威太守倚恃权势，恣行贪横，从事武都苏正和案致其罪。凉州刺史梁鹄畏惧贵戚，<br /><br />&nbsp;&nbsp;&nbsp;&nbsp;欲杀正和以免其负，乃访之于勋。勋素与正和有仇，或劝勋可因此报隙。勋曰：<br /><br />&nbsp;&nbsp;&nbsp;&nbsp;“不可。谋事杀良，非忠也；乘人之危，非仁也。”乃谏鹄曰：“夫绁食鹰鸢欲<br /><br />&nbsp;&nbsp;&nbsp;&nbsp;其鸷，鸷而亨之，将何用哉？”鹄从其言。正和喜于得免，而诣勋求谢。勋不见，<br /><br />&nbsp;&nbsp;&nbsp;&nbsp;曰：“吾为梁使君谋，不为苏正和也。”怨之如初。<br /><br />&nbsp;&nbsp;&nbsp;&nbsp;中平元年，北地羌胡与边章等寇乱陇右，刺史左昌因军兴新盗数千万。勋固<br /><br />&nbsp;&nbsp;&nbsp;&nbsp;谏，昌怒，乃使勋别屯阿阳以拒贼锋，欲因军事罪之，而勋数有战功。边章等遂<br /><br />&nbsp;&nbsp;&nbsp;&nbsp;攻金城，杀郡守陈懿，勋劝昌救之，不从。边章等进围昌于冀，昌惧而召勋。勋<br /><br />&nbsp;&nbsp;&nbsp;&nbsp;初与从事辛曾、孔常俱屯阿阳，及昌檄到，曾等疑不肯赴。勋怒曰：“昔庄贾后<br /><br />&nbsp;&nbsp;&nbsp;&nbsp;期，穰苴奋剑。今之从事，岂重于古之监军哉！”曾等惧而从之。勋即率兵救昌。<br /><br />&nbsp;&nbsp;&nbsp;&nbsp;到，乃诮让章等，责以背叛之罪。皆曰：“左使君若早从君言，以兵临我，庶可<br /><br />&nbsp;&nbsp;&nbsp;&nbsp;自改。今罪已重，不得降也。”乃解围而去。昌坐断盗征，以扶风宋枭代之。枭<br /><br />&nbsp;&nbsp;&nbsp;&nbsp;患多寇叛，谓勋曰：“凉州寡于学术，故屡致反暴。今欲多写《孝经》，令家家<br /><br />&nbsp;&nbsp;&nbsp;&nbsp;习之，庶或使人知义。”勋谏曰：“昔太公封齐，崔杼杀君；伯禽侯鲁，庆父篡<br /><br />&nbsp;&nbsp;&nbsp;&nbsp;位。此二国岂乏学者？今不急静难之术，遽为非常之事，既足结怨一州，又当取<br /><br />&nbsp;&nbsp;&nbsp;&nbsp;笑朝廷，勋不知其可也。”枭不从，遂奏行之。果被诏书诘责，坐以虚慢征。<br /><br />&nbsp;&nbsp;&nbsp;&nbsp;时，叛羌围护羌校尉夏育于畜官，勋与州郡合兵救育，至狐，为羌所破。<br /><br />&nbsp;&nbsp;&nbsp;&nbsp;勋收余众百余人，为鱼丽之陈。羌精骑夹攻之急，士卒多死。勋被三创，坚不动，<br /><br />&nbsp;&nbsp;&nbsp;&nbsp;乃指木表曰：“必尸我于此。”句就种羌滇吾素为勋所厚，乃以兵I众曰：“盖<br /><br />&nbsp;&nbsp;&nbsp;&nbsp;长史贤人，汝曹杀之者为负天。”勋仰骂曰：“死反虏，汝何知，促来杀我！”<br /><br />&nbsp;&nbsp;&nbsp;&nbsp;众相视而惊。滇吾下马与勋，勋不肯上，遂为贼所执。羌戎服其义勇，不敢加害，<br /><br />&nbsp;&nbsp;&nbsp;&nbsp;送还汉阳。后刺史杨雍即表勋领汉阳太守。时人饥，相渔食，勋调谷禀之，先出<br /><br />&nbsp;&nbsp;&nbsp;&nbsp;家粮以率众，存活者千余人。<br /><br />&nbsp;&nbsp;&nbsp;&nbsp;后去官，征拜讨虏校尉。灵帝召见，问：“天下何苦而反乱如此？”勋曰：<br /><br />&nbsp;&nbsp;&nbsp;&nbsp;“幸臣子弟扰之。”时宦者上军校尉蹇硕在坐，帝顾问硕，硕惧，不知所对，而<br /><br />&nbsp;&nbsp;&nbsp;&nbsp;以此恨勋。帝又谓勋曰：“吾已陈师于平乐观，多出中藏财物以饵士，何如？”<br /><br />&nbsp;&nbsp;&nbsp;&nbsp;勋曰：“臣闻‘先王d德不观兵’。今寇在远而设近陈，不足昭果毅，~黩武<br /><br />&nbsp;&nbsp;&nbsp;&nbsp;耳。”帝曰：“善。恨见君晚，群臣初无是言也。”<br /><br />&nbsp;&nbsp;&nbsp;&nbsp;勋时与宗正刘虞、佐军校尉袁绍同典禁兵。勋谓虞、绍曰：“吾仍见上，上<br /><br />&nbsp;&nbsp;&nbsp;&nbsp;甚聪明，但拥蔽于左右耳。若共并力诛嬖幸，然后征拔英俊，以兴汉室，功遂身<br /><br />&nbsp;&nbsp;&nbsp;&nbsp;退，岂不快乎！”虞、绍亦素有谋，因相连结，未及发，而司隶校尉张温举勋为<br /><br />&nbsp;&nbsp;&nbsp;&nbsp;京兆尹。帝方欲延接勋，而蹇硕等心惮之，并劝从温奏，遂拜京兆尹。<br /><br />&nbsp;&nbsp;&nbsp;&nbsp;时，长安令杨党，父为中常侍，恃势贪放，勋案得其臧千余万。贵戚咸为之<br /><br />&nbsp;&nbsp;&nbsp;&nbsp;请，勋不听，具以事闻，并连党父，有诏穷案，威震京师。时小黄门京兆高望为<br /><br />&nbsp;&nbsp;&nbsp;&nbsp;尚药监，幸于皇太子，太子因蹇硕属望子进为孝廉，勋不肯用。或曰：“皇太子<br /><br />&nbsp;&nbsp;&nbsp;&nbsp;副主，望其所爱，硕帝之宠臣，而子违之，所谓三怨成府者也。”勋曰：“选贤<br /><br />&nbsp;&nbsp;&nbsp;&nbsp;所以报国也，非贤不举，死亦何悔！”勋虽在外，每军国密事，帝常手诏问之。<br /><br />&nbsp;&nbsp;&nbsp;&nbsp;数加赏赐，甚见亲信，在朝臣右。<br /><br />&nbsp;&nbsp;&nbsp;&nbsp;及帝崩，董卓废少帝，杀何太后，勋与书曰：“昔伊尹、霍光权以立功，犹<br /><br />&nbsp;&nbsp;&nbsp;&nbsp;可寒心，足下小丑，何以终此？贺者在门，吊者在庐，可不慎哉！”卓得书，意<br /><br />&nbsp;&nbsp;&nbsp;&nbsp;甚惮之。征为议郎。时，左将军皇甫嵩精兵三万屯扶风，勋密相要结，将以讨卓。<br /><br />&nbsp;&nbsp;&nbsp;&nbsp;会嵩亦被征，勋以众弱不能独立，遂并还京师。自公卿以下，莫不卑下于卓，唯<br /><br />&nbsp;&nbsp;&nbsp;&nbsp;勋长揖争礼，见者皆为失色。卓问司徒王允曰：“欲得快司隶校尉。谁可作者？”<br /><br />&nbsp;&nbsp;&nbsp;&nbsp;允曰：“唯有盖京兆耳。”卓曰：“此人明智有余，然不可假以雄职。”乃以为<br /><br />&nbsp;&nbsp;&nbsp;&nbsp;越骑校尉。卓又不欲令久典禁兵，复出为颍川太守。未及至郡，征还京师。时，<br /><br />&nbsp;&nbsp;&nbsp;&nbsp;河南尹朱俊为卓陈军事。卓折俊曰：“我百战百胜，决之于心，卿勿妄说，且污<br /><br />&nbsp;&nbsp;&nbsp;&nbsp;我刀。”勋曰：“昔武丁之明，犹求箴谏，况如卿者，而欲杜人之口乎？”卓曰：<br /><br />&nbsp;&nbsp;&nbsp;&nbsp;“戏之耳。”勋曰：“不闻怒言可以为戏？”卓乃谢俊。勋虽强直不屈，而内厌<br /><br />&nbsp;&nbsp;&nbsp;&nbsp;于卓，不得意，疽发背卒，时年五十一。遗令勿受卓赙赠，卓欲外示宽容，表赐<br /><br />&nbsp;&nbsp;&nbsp;&nbsp;东园秘器帽`，送之如礼。葬于安陵。<br /><br />&nbsp;&nbsp;&nbsp;&nbsp;子顺，官至永阳太守。<br /><br />&nbsp;&nbsp;&nbsp;&nbsp;臧洪字子源，广陵射阳人也。父F，有干事才。熹平元年，会稽妖贼许昭起<br /><br />&nbsp;&nbsp;&nbsp;&nbsp;兵句章，自称“大将军”，立其父生为越王，攻破城邑，众以万数。拜F扬州刺<br /><br />&nbsp;&nbsp;&nbsp;&nbsp;史。F率丹阳太守陈夤击昭，破之。昭遂复更屯结，大为人患。F等进兵。连战<br /><br />&nbsp;&nbsp;&nbsp;&nbsp;三年，破平之，获昭父子，斩首数千级。迁F为使匈奴中郎将。<br /><br />&nbsp;&nbsp;&nbsp;&nbsp;洪年十五，以父功拜童子郎，知名太学。洪体貌魁梧，有异姿。举孝廉，补<br /><br />&nbsp;&nbsp;&nbsp;&nbsp;即丘长。<br /><br />&nbsp;&nbsp;&nbsp;&nbsp;中平末，弃官还家，太守张超请为功曹。时，董卓弑帝，图危社稷。洪说超<br /><br />&nbsp;&nbsp;&nbsp;&nbsp;曰：“明府历世受恩，兄弟并据大郡。今王室将危，贼臣虎视，此诚义士效命之<br /><br />&nbsp;&nbsp;&nbsp;&nbsp;秋也。今郡境尚全，吏人殷富，若动桴鼓，可得二万人。以此诛除国贼，为天下<br /><br />&nbsp;&nbsp;&nbsp;&nbsp;唱义，不亦宜乎！”超然其言，与洪西至陈留，见兄邈计事。邈先谓超曰：“闻<br /><br />&nbsp;&nbsp;&nbsp;&nbsp;弟为郡，委政臧洪，洪者何如人？”超曰：“臧洪海内奇士，才略智数不比于超<br /><br />&nbsp;&nbsp;&nbsp;&nbsp;矣。”邈即引洪与语，大异之。乃使诣兖州刺史刘岱、豫州刺史孔亻由，遂皆相<br /><br />&nbsp;&nbsp;&nbsp;&nbsp;善。邈既先有谋约，会超至，定议，乃与诸牧守大会酸枣。设坛场，将盟，既而<br /><br />&nbsp;&nbsp;&nbsp;&nbsp;更相辞让，莫敢先登，咸共推洪。洪乃摄衣升坛，操血而盟曰：“汉室不幸，皇<br /><br />&nbsp;&nbsp;&nbsp;&nbsp;纲失统，贼臣董卓，乘衅纵害，祸加至尊，毒流百姓。大惧沦丧社稷，剪覆四海。<br /><br />&nbsp;&nbsp;&nbsp;&nbsp;兖州刺史岱、豫州刺史亻由、陈留太守邈、东郡太守瑁、广陵太守超等，纠合义<br /><br />&nbsp;&nbsp;&nbsp;&nbsp;兵，并赴国难。凡我同盟，齐心一力，以致臣节，陨首丧元，必无二志。有渝此<br /><br />&nbsp;&nbsp;&nbsp;&nbsp;盟，俾坠其命，无克遗育。皇天后土，祖宗明灵，实皆鉴之。”洪辞气慷慨，闻<br /><br />&nbsp;&nbsp;&nbsp;&nbsp;其言者，无不激扬。自是之后，诸军各怀迟疑，莫适先进，遂使粮储单竭，兵众<br /><br />&nbsp;&nbsp;&nbsp;&nbsp;乖散。<br /><br />&nbsp;&nbsp;&nbsp;&nbsp;时，讨虏校尉公孙瓒与大司马刘虞有隙，超乃遣洪诣虞，共谋其难。行至河<br /><br />&nbsp;&nbsp;&nbsp;&nbsp;间而值幽、冀交兵，行涂阻绝，因寓于袁绍。绍见洪，甚奇之，与结友好，以洪<br /><br />&nbsp;&nbsp;&nbsp;&nbsp;领青州刺史。前刺史焦和好立虚誉，能清谈。时黄巾群贼处处飙起，而青部殷实，<br /><br />&nbsp;&nbsp;&nbsp;&nbsp;军革尚众。和欲与诸同盟西赴京师，未及得行。而贼已屠城邑。和不理戎警，但<br /><br />&nbsp;&nbsp;&nbsp;&nbsp;坐列巫史，Y祷群神。又恐贼乘冻而过，命多作陷冰丸，以投于河。众遂溃<br /><br />&nbsp;&nbsp;&nbsp;&nbsp;散，和亦病卒。洪收抚离叛，百姓复安。<br /><br />&nbsp;&nbsp;&nbsp;&nbsp;在事二年，袁绍惮其能，徙为东郡太守，都东武阳。时曹操围张超于雍丘，<br /><br />&nbsp;&nbsp;&nbsp;&nbsp;甚危急。超谓军吏曰：“今日之事，唯有臧洪必来救我。”或曰：“袁、曹方穆，<br /><br />&nbsp;&nbsp;&nbsp;&nbsp;而洪为绍所用，恐不能败好远来，违福取祸。”超曰：“子源天下义士，终非背<br /><br />&nbsp;&nbsp;&nbsp;&nbsp;本者也，或见制强力，不相及耳。”洪始闻超围，乃徒跣号泣，并勒所领，将赴<br /><br />&nbsp;&nbsp;&nbsp;&nbsp;其难。自以众弱，以绍请兵，而绍竟不听之，超城遂陷，张氏族灭。洪由是怨绍，<br /><br />&nbsp;&nbsp;&nbsp;&nbsp;绝不与通。绍兴兵围之，历年不下，使洪邑人陈琳以书譬洪，示其祸福，责以恩<br /><br />&nbsp;&nbsp;&nbsp;&nbsp;义。洪答曰：<br /><br />&nbsp;&nbsp;&nbsp;&nbsp;隔阔相思，发于寤寐。相去步武，而趋舍异规，其为怆恨，胡可胜言！前日<br /><br />&nbsp;&nbsp;&nbsp;&nbsp;不遗，比辱雅况，述叙祸福，公私切至。以子之才，穷该典籍，岂将暗于大道，<br /><br />&nbsp;&nbsp;&nbsp;&nbsp;不达余趣哉？是以损弃翰墨，一无所酬，亦冀遥忖褊心，粗识鄙性。重获来命，<br /><br />&nbsp;&nbsp;&nbsp;&nbsp;援引纷纭，虽欲无对，而义笃其言。<br /><br />&nbsp;&nbsp;&nbsp;&nbsp;仆小人也，本乏志用，中因行役，特蒙倾盖，恩深分厚，遂窃大州，宁乐今<br /><br />&nbsp;&nbsp;&nbsp;&nbsp;日自还接刃乎？每登城临兵，观主人之旗鼓，瞻望帐幄，感故友人周旋，抚弦搦<br /><br />&nbsp;&nbsp;&nbsp;&nbsp;矢，不觉涕流之覆面也。何者？自以辅佐主人，无以为悔；主人相接，过绝等伦。<br /><br />&nbsp;&nbsp;&nbsp;&nbsp;受任之初，志同大事，埽清寇逆，共尊王室。岂悟本州被侵，郡将遘厄，请师见<br /><br />&nbsp;&nbsp;&nbsp;&nbsp;拒，辞行被拘，使洪故君，遂至沦灭。区区微节，无所获申，岂得复全交友之道，<br /><br />&nbsp;&nbsp;&nbsp;&nbsp;重亏忠孝之名乎？所以忍悲挥戈，收泪告绝。若使主人少垂古人忠恕之情，来者<br /><br />&nbsp;&nbsp;&nbsp;&nbsp;侧席，去者克己，则仆抗季札之志，不为今日之战矣。<br /><br />&nbsp;&nbsp;&nbsp;&nbsp;昔张景明登坛醚，奉辞奔走，卒使韩牧让印，主人得地。后但以拜章朝<br /><br />&nbsp;&nbsp;&nbsp;&nbsp;主，赐爵获传之故，不蒙观过之贷，而受夷灭之祸。吕奉先讨卓来奔，请兵不获，<br /><br />&nbsp;&nbsp;&nbsp;&nbsp;告去何罪，复见斫刺。刘子璜奉使逾时，辞不获命，畏君怀亲，以诈求归，可谓<br /><br />&nbsp;&nbsp;&nbsp;&nbsp;有志忠孝，无损霸道，亦复僵尸麾下，不蒙亏除。慕进者蒙荣，违意者被戮，此<br /><br />&nbsp;&nbsp;&nbsp;&nbsp;乃主人之利，非游士之愿也。是以鉴戒前人，守死穷城，亦以君子之违，不适敌<br /><br />&nbsp;&nbsp;&nbsp;&nbsp;国故也。<br /><br />&nbsp;&nbsp;&nbsp;&nbsp;足下当见久围不解，救兵未至，感婚姻之义，推平生之好，以为屈节而苟生，<br /><br />&nbsp;&nbsp;&nbsp;&nbsp;胜守义而倾覆也。昔晏婴不降志于白刃，南史不曲笔以求存，故身传图象，名垂<br /><br />&nbsp;&nbsp;&nbsp;&nbsp;后世。况仆据金城之固，驱士人之力，散三年之畜以为一年之资，匡困补乏，以<br /><br />&nbsp;&nbsp;&nbsp;&nbsp;悦天下，何图筑室反耕哉？但惧秋风扬尘，伯马首南向，张扬、飞燕旅力作难，<br /><br />&nbsp;&nbsp;&nbsp;&nbsp;北鄙将告倒悬之急，股肱奏乞归之记耳。主人当鉴戒曹辈，反旌退师，何宜久辱<br /><br />&nbsp;&nbsp;&nbsp;&nbsp;盛怒，暴威于吾城之下哉！<br /><br />&nbsp;&nbsp;&nbsp;&nbsp;足下讥吾恃黑山以为救，独不念黄巾之合从邪？昔高祖取彭越于巨野，光武<br /><br />&nbsp;&nbsp;&nbsp;&nbsp;创基兆于绿林，卒能龙飞受命，中兴帝业。苟可辅主兴化，夫何嫌哉！况仆亲奉<br /><br />&nbsp;&nbsp;&nbsp;&nbsp;玺书，与之从事！<br /><br />&nbsp;&nbsp;&nbsp;&nbsp;行矣孔璋！足下徼利于境外，臧洪投命于君亲；吾子托身于盟主，臧洪策名<br /><br />&nbsp;&nbsp;&nbsp;&nbsp;于长安。子谓余身死而名灭，仆亦笑子生死而无闻焉。本同末离，怒力努力，夫<br /><br />&nbsp;&nbsp;&nbsp;&nbsp;复何言！<br /><br />&nbsp;&nbsp;&nbsp;&nbsp;绍见洪书，知无降意，增兵急攻。城中粮尽，外无援救，洪自度不免，呼吏<br /><br />&nbsp;&nbsp;&nbsp;&nbsp;士谓曰：“袁绍无道，所图不轨，且不救洪郡将，洪于大义，不得不死。念诸君<br /><br />&nbsp;&nbsp;&nbsp;&nbsp;无事，空与此祸，可先城未破，将妻子出。”将吏皆垂泣曰：“明府之于袁氏，<br /><br />&nbsp;&nbsp;&nbsp;&nbsp;本无怨隙，今为郡将之故，自致危困，吏人何忍当舍明府去也？”初尚掘鼠，煮<br /><br />&nbsp;&nbsp;&nbsp;&nbsp;筋角，后无所复食，主簿启内厨米三斗，请稍为粥，洪曰：“何能独甘此邪？”<br /><br />&nbsp;&nbsp;&nbsp;&nbsp;使为薄糜，遍班士众。又杀其爱妾，以食兵将。兵将咸流涕，无能仰视。男女七<br /><br />&nbsp;&nbsp;&nbsp;&nbsp;八十人相枕而死，莫有离叛。<br /><br />&nbsp;&nbsp;&nbsp;&nbsp;城陷，生执洪。绍盛帷慢，大会诸将见洪。谓曰：“臧洪何相负若是！今日<br /><br />&nbsp;&nbsp;&nbsp;&nbsp;服未？”洪据地_目曰“诸袁事汉，四世五公，可谓受恩。今王室衰弱，无扶翼<br /><br />&nbsp;&nbsp;&nbsp;&nbsp;之意，而欲因际会，觖望非冀，多杀忠良，以立奸威。洪亲见将军呼张陈留为兄，<br /><br />&nbsp;&nbsp;&nbsp;&nbsp;则洪府君亦宜为弟，而不能同心戮力，为国除害，坐拥兵众，观人屠灭。惜洪力<br /><br />&nbsp;&nbsp;&nbsp;&nbsp;劣，不能推刃为天下报仇，何谓服乎？”绍本爱洪，意欲屈服赦之，见其辞切，<br /><br />&nbsp;&nbsp;&nbsp;&nbsp;知终不为用，乃命杀焉。<br /><br />&nbsp;&nbsp;&nbsp;&nbsp;洪邑人陈容，少为诸生，亲慕于洪，随为东郡丞。先城未败，洪使归绍。时，<br /><br />&nbsp;&nbsp;&nbsp;&nbsp;容在坐，见洪当死，起谓绍曰：“将军举大事，欲为天下除暴，而专先诛忠义，<br /><br />&nbsp;&nbsp;&nbsp;&nbsp;岂合天意？臧洪发举为郡将，奈何杀之！”绍惭，使人牵出，谓曰：“汝非臧洪<br /><br />&nbsp;&nbsp;&nbsp;&nbsp;畴，空复尔为？”容顾曰：“夫仁义岂有常所，蹈之则君子，背之则小人。今日<br /><br />&nbsp;&nbsp;&nbsp;&nbsp;宁与臧洪同日死，不与将军同日生也。”遂复见杀。在绍坐者，无不叹息，窃相<br /><br />&nbsp;&nbsp;&nbsp;&nbsp;谓曰：“如何一日戮二烈士！”<br /><br />&nbsp;&nbsp;&nbsp;&nbsp;先是，洪遣司马二人出，求救于吕布。比还，城已陷，皆赴敌死。<br /><br />&nbsp;&nbsp;&nbsp;&nbsp;论曰：雍丘之围，臧洪之感愤壮矣！想其行跣且号，束甲请举，诚足怜也。<br /><br />&nbsp;&nbsp;&nbsp;&nbsp;夫豪雄之所趣舍，其与守义之心异乎？若乃缔谋连衡，怀诈算以相尚者，盖惟利<br /><br />&nbsp;&nbsp;&nbsp;&nbsp;势所在而已。况偏城既危，曹、袁方穆，洪徒指外敌之衡，以纾倒县之会。忿<br /><br />&nbsp;&nbsp;&nbsp;&nbsp;之师，兵家所忌。可谓怀哭秦之节，存荆则未闻也。<br /><br />&nbsp;&nbsp;&nbsp;&nbsp;赞曰：先零扰疆，邓、崔弃凉。诩、燮令图，再全金方。盖勋抗董，终然允<br /><br />&nbsp;&nbsp;&nbsp;&nbsp;刚。洪怀偏节，力屈志扬。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,226);">加入书签</a><a
                        href="225.html">上一页</a>&larr;<a href="index.html">返回列表</a>&rarr;<a
                            href="227.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "225.html"; var next_page = "227.html"; var index_page = "index.html"; var sortid = "9"; var article_id = "3"; var chapter_id = "226"; var articlename = "后汉书"; var chaptername = " 卷五十八 虞傅盖臧列传第四十八"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>