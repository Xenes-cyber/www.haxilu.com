<!DOCTYPE html>
<html>
<head>
<meta charset="gbk" />
<title>后汉书- 卷四十三 朱乐何列传第三十三-在线阅读-哈西文学网</title>
<meta name="keywords" content="范晔，后汉书， 卷四十三 朱乐何列传第三十三全文， 卷四十三 朱乐何列传第三十三在线阅读 哈西文学网" />
<meta name="description" content="哈西文学网提供范晔的后汉书  卷四十三 朱乐何列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/211.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/211.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 朱乐何列传第三十三</h1>
            <div class="link xb">
                <a href="210.html">上一页</a>&larr;<a href="index.html">返回列表</a>&rarr;<a
                    href="212.html">下一页</a></div>			
            <div id="BookText">&nbsp;&nbsp;&nbsp;&nbsp;朱晖字文季，南阳宛人也。家世衣冠。晖早孤，有气决。年十三，王莽败，<br /><br />&nbsp;&nbsp;&nbsp;&nbsp;天下乱，与外氏家属从田间奔入宛城。道遇群贼，白刃劫诸妇女，略夺衣物。昆<br /><br />&nbsp;&nbsp;&nbsp;&nbsp;弟宾客皆惶迫，伏地莫敢动。晖拔剑前曰：“财物皆可取耳，诸母衣不可得。今<br /><br />&nbsp;&nbsp;&nbsp;&nbsp;日朱晖死日也！”贼见其小，壮其志，笑曰：“童子内刀。”遂舍之而去。<br /><br />&nbsp;&nbsp;&nbsp;&nbsp;初，光武与晖父岑俱学长安，有旧故。及即位，求问岑，时已卒，乃召晖拜<br /><br />&nbsp;&nbsp;&nbsp;&nbsp;为郎。晖寻以病去，卒业于太学。性矜严，进止必以礼，诸儒称其高。<br /><br />&nbsp;&nbsp;&nbsp;&nbsp;永平初，显宗舅新阳侯阴就慕晖贤，自往侯之，晖避不见。复遣家丞致礼，<br /><br />&nbsp;&nbsp;&nbsp;&nbsp;晖遂闭门不受。就闻，叹曰：“志士也，勿夺其节。”后为郡吏，太守阮况尝欲<br /><br />&nbsp;&nbsp;&nbsp;&nbsp;市晖婢，晖不从。及况卒，晖乃厚赠送其家。人或讥焉，晖曰：“前阮府君有求<br /><br />&nbsp;&nbsp;&nbsp;&nbsp;于我，所以不敢闻命，诚恐以财货污君。今而相送，明吾非有爱也。”骠骑将军<br /><br />&nbsp;&nbsp;&nbsp;&nbsp;东平王苍闻而辟之，甚礼敬焉。正月朔旦，苍当入贺。故事，少府给璧。是时阴<br /><br />&nbsp;&nbsp;&nbsp;&nbsp;就为府卿，贵骄，吏R不奉法。苍坐朝堂，漏且尽，而求璧不可得，顾谓掾属<br /><br />&nbsp;&nbsp;&nbsp;&nbsp;曰：“若之何？”晖望见少府主簿持璧，即往绐之曰：“我数闻璧而未尝见，试<br /><br />&nbsp;&nbsp;&nbsp;&nbsp;请观之。”主簿以授晖，晖顾召令史奉之。主簿大惊，遽以白就。就曰：“朱椽<br /><br />&nbsp;&nbsp;&nbsp;&nbsp;义士，勿复求。”更以他璧朝。苍既罢，召晖谓曰：“属者掾自视孰与蔺相如？”<br /><br />&nbsp;&nbsp;&nbsp;&nbsp;帝闻壮之。及当幸长安，欲严宿卫，故以晖为卫士令。再迁临淮太守。<br /><br />&nbsp;&nbsp;&nbsp;&nbsp;晖好节概，有所拔用，皆厉行士。其诸报怨，以义犯率，皆为求其理，多得<br /><br />&nbsp;&nbsp;&nbsp;&nbsp;生济。其不义之囚，即时僵仆。吏人畏爱，为之歌曰：“强直自遂，南阳朱季。<br /><br />&nbsp;&nbsp;&nbsp;&nbsp;吏畏其威，人怀其惠。”数年，坐法免。<br /><br />&nbsp;&nbsp;&nbsp;&nbsp;晖刚于为吏，见忌于上，所在多被劾。自去临淮，屏居野泽，布衣蔬食，不<br /><br />&nbsp;&nbsp;&nbsp;&nbsp;与邑里通，乡党讥其介。建初中，南阳大饥，米石千余，晖尽散其家资，以分宗<br /><br />&nbsp;&nbsp;&nbsp;&nbsp;里故旧之贫羸者，乡族皆归焉。初，晖同县张堪素有名称，尝干太学见晖，甚重<br /><br />&nbsp;&nbsp;&nbsp;&nbsp;之，接以友道，乃把晖臂曰：“欲以妻子托朱生。”晖以堪先达，举手未敢对，<br /><br />&nbsp;&nbsp;&nbsp;&nbsp;自后不复相见。堪卒，晖闻其妻子贫困，乃自往候视，厚赈赡之。晖少子颉怪而<br /><br />&nbsp;&nbsp;&nbsp;&nbsp;问曰：“大人不与堪为友，平生未曾相闻，子孙窃怪之。”晖曰：“堪尝有知己<br /><br />&nbsp;&nbsp;&nbsp;&nbsp;之言，吾以信于心也。”晖又与同郡陈揖交善，揖早卒，有遗腹子友，晖常哀之。<br /><br />&nbsp;&nbsp;&nbsp;&nbsp;及司徒桓虞为南阳太守，召晖子骈为吏，晖辞骈而荐友。虞叹息，遂召之。其义<br /><br />&nbsp;&nbsp;&nbsp;&nbsp;烈若此。<br /><br />&nbsp;&nbsp;&nbsp;&nbsp;元和中，肃宗巡狩，告南阳太守问晖起居，召拜为尚书仆射。岁中迁太山太<br /><br />&nbsp;&nbsp;&nbsp;&nbsp;守。晖上疏乞留中，诏许之。因上便宜，陈密事，深见嘉纳。诏报曰：“补公家<br /><br />&nbsp;&nbsp;&nbsp;&nbsp;之阙，不累清白之素，斯善美之士也。俗吏苟合，阿意面从，进无謇謇之志，却<br /><br />&nbsp;&nbsp;&nbsp;&nbsp;无退思之念，患之甚久。惟今所言，适我愿也。生其勉之！”<br /><br />&nbsp;&nbsp;&nbsp;&nbsp;是时谷贵，县官经用不足，朝廷忧之。尚书张林上言：“谷所以贵，由钱贱<br /><br />&nbsp;&nbsp;&nbsp;&nbsp;故也。可尽封钱，一取布帛为租，以通天下之用。又盐，食之急者，虽贵，人不<br /><br />&nbsp;&nbsp;&nbsp;&nbsp;得不须，官可自鬻。又宜因交n、益州上计吏往来，市珍宝，收采其利，武帝时<br /><br />&nbsp;&nbsp;&nbsp;&nbsp;所谓均输者也。”于是诏诸尚书通议。晖奏据林言不可施行，事遂寝。后陈事者<br /><br />&nbsp;&nbsp;&nbsp;&nbsp;复重述林前议，以为于国诚便，帝然之，有诏施行。晖复独奏曰：“王制，天子<br /><br />&nbsp;&nbsp;&nbsp;&nbsp;不言有无，诸侯不言多少，禄食之家不与百姓争利。今均输之法与贾贩无异，盐<br /><br />&nbsp;&nbsp;&nbsp;&nbsp;利归官，则下人穷怨，布帛为租，则吏多奸盗，诚非明主所当宜行。”帝卒以林<br /><br />&nbsp;&nbsp;&nbsp;&nbsp;等言为然，得晖重议，因发怒，切责诸尚书。晖等皆自系狱。三日，诏敕出之。<br /><br />&nbsp;&nbsp;&nbsp;&nbsp;曰：“国家乐闻驳议，黄发无愆，诏书过耳，何故自系？”晖因称病笃，不肯复<br /><br />&nbsp;&nbsp;&nbsp;&nbsp;署议。尚书令以下惶怖，谓晖曰：“今临得谴让，奈何称病，其祸不细！”晖曰：<br /><br />&nbsp;&nbsp;&nbsp;&nbsp;“行年八十，蒙恩得在机密，当以死报。若心知不可而顺旨雷同，负臣子之义。<br /><br />&nbsp;&nbsp;&nbsp;&nbsp;今耳目无所闻见，伏待死命。”遂闭口不复言。诸尚书不知所为，乃共劾奏晖。<br /><br />&nbsp;&nbsp;&nbsp;&nbsp;帝意解，寝其事。后数日，诏使直事郎问晖起居，太医视疾，太官赐食。晖乃起<br /><br />&nbsp;&nbsp;&nbsp;&nbsp;谢，复赐钱十万，布百匹，衣十领。<br /><br />&nbsp;&nbsp;&nbsp;&nbsp;后迁为尚书令，以老病乞身，拜骑都尉，赐钱二十万。和帝即位，窦宪北征<br /><br />&nbsp;&nbsp;&nbsp;&nbsp;匈奴，晖复上疏谏。顷之，病卒”<br /><br />&nbsp;&nbsp;&nbsp;&nbsp;子颉，修儒术，安帝时至陈相。颉子穆。<br /><br />&nbsp;&nbsp;&nbsp;&nbsp;穆字公叔。年五岁，便有孝称。父母有病，辄不饮食，差乃复常。及壮耽学，<br /><br />&nbsp;&nbsp;&nbsp;&nbsp;锐意讲诵，或时思至，不自知亡失衣冠，颠队坑岸。其父常以为专愚，几不知数<br /><br />&nbsp;&nbsp;&nbsp;&nbsp;马足。穆愈更精笃。<br /><br />&nbsp;&nbsp;&nbsp;&nbsp;初举孝廉。顺帝末，江淮盗贼群起，州郡不能禁。或说大将军梁冀曰：“朱<br /><br />&nbsp;&nbsp;&nbsp;&nbsp;公叔兼资文武，海内奇士，若以为谋主，贼不足平也。”冀亦素闻穆名，乃辟之，<br /><br />&nbsp;&nbsp;&nbsp;&nbsp;使典兵事，甚见亲任。及桓帝即位，顺烈太后临朝，穆以冀势地亲重，望有以扶<br /><br />&nbsp;&nbsp;&nbsp;&nbsp;持王室，因推灾异，奏记，以劝戒冀曰：<br /><br />&nbsp;&nbsp;&nbsp;&nbsp;穆伏念明年丁亥之岁，刑德合于乾位，《易》经龙战之会，其文曰：“龙战<br /><br />&nbsp;&nbsp;&nbsp;&nbsp;于野，其道穷也。”谓阳道将胜而yīn道负也。今年九月天气郁冒，五位四侯连失<br /><br />&nbsp;&nbsp;&nbsp;&nbsp;正气，此互相明也。夫善道属阳，恶道属阴，若修正守阳，摧折恶类，则福从之<br /><br />&nbsp;&nbsp;&nbsp;&nbsp;矣。穆每事不逮，所好唯学，传受于师，时有可试。愿将军少察愚言，申纳诸儒，<br /><br />&nbsp;&nbsp;&nbsp;&nbsp;而亲其忠正，绝其姑息，专心公朝，割除私欲，广求贤能，斥远佞恶。夫人君不<br /><br />&nbsp;&nbsp;&nbsp;&nbsp;可不学，当以天地顺道渐渍其心。宜为皇帝选置师傅及侍讲者，得小心忠笃敦礼<br /><br />&nbsp;&nbsp;&nbsp;&nbsp;之士，将军与之俱入，参劝讲授，师贤法古，此犹倚南山坐平原也，谁能倾之！<br /><br />&nbsp;&nbsp;&nbsp;&nbsp;今年夏，月晕房星，明年当有小厄。宜急诛奸臣为天下所怨毒者，以塞灾咎，议<br /><br />&nbsp;&nbsp;&nbsp;&nbsp;郎、大夫之位，本以式序儒术高行之士，今多非其人，九卿之中，亦有乖其任者。<br /><br />&nbsp;&nbsp;&nbsp;&nbsp;惟将军察焉。<br /><br />&nbsp;&nbsp;&nbsp;&nbsp;又荐种薄㈣锇偷取６明年严鲔谋立清河王蒜，又黄龙二见沛国。冀无术学，<br /><br />&nbsp;&nbsp;&nbsp;&nbsp;遂以穆“龙战”之言为应，于是请蔽从事中郎，荐巴为议郎，举穆高第，为侍<br /><br />&nbsp;&nbsp;&nbsp;&nbsp;御史。<br /><br />&nbsp;&nbsp;&nbsp;&nbsp;时，同郡赵康叔盛者，隐于武当山，清静不仕，以经传教授。穆时年五十，<br /><br />&nbsp;&nbsp;&nbsp;&nbsp;乃奉书称弟子。及康殁，丧之如师。其尊德重道，为当时所服。<br /><br />&nbsp;&nbsp;&nbsp;&nbsp;常感时浇薄，慕尚敦笃，乃作《崇厚论》。其辞曰：<br /><br />&nbsp;&nbsp;&nbsp;&nbsp;夫俗之薄也，有自来矣。故仲尼叹曰：“大道之行也，而兵不与焉。”盖伤<br /><br />&nbsp;&nbsp;&nbsp;&nbsp;之也。夫道者，以天下为一，在彼犹在已也。故行违于道则愧生于心，非畏义也；<br /><br />&nbsp;&nbsp;&nbsp;&nbsp;事违于理则负结于意，非惮礼也。故率性而行谓之道，得其天性谓之德。德性失<br /><br />&nbsp;&nbsp;&nbsp;&nbsp;然后贵仁义，是以仁义起而道德迁，礼法兴而淳朴散。故道德以仁义为薄，淳朴<br /><br />&nbsp;&nbsp;&nbsp;&nbsp;以礼法为贼也。夫中世之所敦，已为上世之所薄，况又薄于此乎！<br /><br />&nbsp;&nbsp;&nbsp;&nbsp;故夫天不崇大则覆帱不广，地不深厚则载物不博，人不敦则道数不远。昔<br /><br />&nbsp;&nbsp;&nbsp;&nbsp;在仲尼不失旧于原壤，楚严不忍章于绝缨。由此观之，圣贤之德敦矣。老氏之经<br /><br />&nbsp;&nbsp;&nbsp;&nbsp;曰：“大丈夫处其厚不处其薄，居其实不居其华，故去彼取此。”夫时有薄而厚<br /><br />&nbsp;&nbsp;&nbsp;&nbsp;施，行有失而惠用。故覆人之过者，敦之道也；救人之失者，厚之行也。往者，<br /><br />&nbsp;&nbsp;&nbsp;&nbsp;马援深昭此道，可以为德，诫其兄子曰：“吾欲汝曹闻人之过如闻父母之名。耳<br /><br />&nbsp;&nbsp;&nbsp;&nbsp;可得闻，口不得言。”斯言要矣。远则圣贤履之上世，近则丙吉、张子孺行之汉<br /><br />&nbsp;&nbsp;&nbsp;&nbsp;廷。故能振英声于百世，播不灭之遗风，不亦美哉！<br /><br />&nbsp;&nbsp;&nbsp;&nbsp;然而时俗或异，风化不敦，而尚相诽谤，谓之臧否。记短则兼折其长，贬恶<br /><br />&nbsp;&nbsp;&nbsp;&nbsp;则并伐其善。悠悠者皆是，其可称乎！凡此之类，岂徒乖为君子之首道，将有危<br /><br />&nbsp;&nbsp;&nbsp;&nbsp;身累家之祸焉。悲夫！行之者不知忧其然，故害兴而莫之及也。斯既然矣，又有<br /><br />&nbsp;&nbsp;&nbsp;&nbsp;异焉。人皆见之而不能自迁。何则？务进者趋前而不顾后，荣贵者矜已而不待人，<br /><br />&nbsp;&nbsp;&nbsp;&nbsp;智不接愚，富不赈贫，贞士孤而不恤，贤者厄而不存。故田`以尊显致安国之<br /><br />&nbsp;&nbsp;&nbsp;&nbsp;金，淳于以贵势引方进之言。夫以韩、翟之操，为汉之名宰，然犹不能振一贫贤，<br /><br />&nbsp;&nbsp;&nbsp;&nbsp;荐一孤士，又况其下者乎！此禽息、史鱼所以专名于前，而莫继于后者也。故时<br /><br />&nbsp;&nbsp;&nbsp;&nbsp;敦俗美，则小人守正，利不能诱也；时否俗薄，虽君子为邪，义不能止也。何则？<br /><br />&nbsp;&nbsp;&nbsp;&nbsp;先进者既往而不反，后来者复习俗而追之，是以虚华盛而忠信微，刻薄稠而纯笃<br /><br />&nbsp;&nbsp;&nbsp;&nbsp;稀。斯盖《谷风》有“弃予”之叹，《伐木》有“鸟鸣”之悲矣！<br /><br />&nbsp;&nbsp;&nbsp;&nbsp;嗟乎！世士诚躬师孔圣之崇则，嘉楚严之美行，希李老之雅诲，思马援之所<br /><br />&nbsp;&nbsp;&nbsp;&nbsp;尚，鄙二宰之失度，美韩棱之抗正，贵丙、张之弘裕，贱时俗之诽谤，则道丰<br /><br />&nbsp;&nbsp;&nbsp;&nbsp;绩盛，名显身荣，载不刊之德，播不灭之声。然后知薄者之不足，厚者之有余也。<br /><br />&nbsp;&nbsp;&nbsp;&nbsp;彼与草木俱朽，此与金石相倾，岂得同年而语，并日而谈哉？<br /><br />&nbsp;&nbsp;&nbsp;&nbsp;穆又著《绝交论》，亦矫时之作。<br /><br />&nbsp;&nbsp;&nbsp;&nbsp;梁冀骄暴不悛，朝野嗟毒，穆以故吏，惧其衅积招祸，复奏记谏曰：<br /><br />&nbsp;&nbsp;&nbsp;&nbsp;古之明君，必有辅德之臣，规谏之官，下至器物，铭书成败，以防遗失。故<br /><br />&nbsp;&nbsp;&nbsp;&nbsp;君有正道，臣有正路，从之如升堂，违之如赴壑。今明将军地有申伯之尊，位为<br /><br />&nbsp;&nbsp;&nbsp;&nbsp;群公之首，一日行善，天下归仁，终朝为恶，四海倾覆。顷者，官人俱匮，加以<br /><br />&nbsp;&nbsp;&nbsp;&nbsp;水虫为害。京师诸官费用增多，诏书发调或至十倍。各言官无见财，皆当出民，<br /><br />&nbsp;&nbsp;&nbsp;&nbsp;s掠割剥，强令充足。公赋既重，私敛又深。牧守长吏，多非德选，贪聚无厌，<br /><br />&nbsp;&nbsp;&nbsp;&nbsp;遇人如虏，或绝命于楚之下，或自贼于迫切之求。又掠夺百姓，皆托之尊府。<br /><br />&nbsp;&nbsp;&nbsp;&nbsp;遂令将军结怨天下，吏人酸毒，道路叹嗟。昔秦政烦苛，百姓土崩，陈胜奋臂一<br /><br />&nbsp;&nbsp;&nbsp;&nbsp;呼，天下鼎沸，而面谀之臣，犹言安耳。讳恶不悛，卒至亡灭。昔永和之末，纲<br /><br />&nbsp;&nbsp;&nbsp;&nbsp;纪少弛，颇失人望。四五岁耳，而财空户散，下有离心。马免之徒乘敝而起，荆<br /><br />&nbsp;&nbsp;&nbsp;&nbsp;扬之间几成大患。幸赖顺烈皇后初政清静，内外同力，仅乃讨定。今百姓戚戚，<br /><br />&nbsp;&nbsp;&nbsp;&nbsp;困于永和，内非仁爱之心可得容忍，外非守国之计所宜久安也。夫将相大臣，均<br /><br />&nbsp;&nbsp;&nbsp;&nbsp;体元首，共舆而驰，同舟而济，舆倾舟覆，患实共之。岂可以去明即昧，履危自<br /><br />&nbsp;&nbsp;&nbsp;&nbsp;安，主孤时困，而莫之恤乎！宜时易宰守非其人者，减省第宅园池之费，拒绝郡<br /><br />&nbsp;&nbsp;&nbsp;&nbsp;国诸所奉送。内以自明，外解人惑，使挟奸之吏无所依托，司察之臣得尽耳目。<br /><br />&nbsp;&nbsp;&nbsp;&nbsp;宪度既张，远迩清壹，则将军身尊事显，德d无穷。天道明察，无言不信，惟垂<br /><br />&nbsp;&nbsp;&nbsp;&nbsp;省览。<br /><br />&nbsp;&nbsp;&nbsp;&nbsp;冀不纳，而纵放日滋，遂复赂遗左右，交通宦者，任其子弟、宾客以为州郡<br /><br />&nbsp;&nbsp;&nbsp;&nbsp;要职。穆又奏记极谏，冀终不悟。报书云：“如此，仆亦无一可邪？”穆言切，<br /><br />&nbsp;&nbsp;&nbsp;&nbsp;然亦不甚罪也。<br /><br />&nbsp;&nbsp;&nbsp;&nbsp;永兴元年，河溢，漂害人庶数十万户，百姓荒馑，流移道路。冀州盗贼尤多，<br /><br />&nbsp;&nbsp;&nbsp;&nbsp;故擢穆为冀州刺史。州人有宦者三人为中常侍，并以檄谒穆。穆疾之，辞不相见。<br /><br />&nbsp;&nbsp;&nbsp;&nbsp;冀部令长闻穆济河，解印绶去者四十余人。及到，奏劾诸郡，至有自杀者。以威<br /><br />&nbsp;&nbsp;&nbsp;&nbsp;略权宜，尽诛贼渠帅。举劾权贵，或乃死狱中。有宦者赵忠丧父，归葬安平，c<br /><br />&nbsp;&nbsp;&nbsp;&nbsp;为_[、玉匣、偶人。穆闻之，下郡案验。吏畏其严明，遂发墓剖棺，陈尸出之，<br /><br />&nbsp;&nbsp;&nbsp;&nbsp;而收其家属。帝闻大怒，征穆诣廷尉，输作左校。太学书生刘陶等数千人诣阙上<br /><br />&nbsp;&nbsp;&nbsp;&nbsp;书讼穆曰：<br /><br />&nbsp;&nbsp;&nbsp;&nbsp;伏见施刑徒朱穆，处公忧国，拜州之日，志清奸恶。诚以常待贵宠，父兄子<br /><br />&nbsp;&nbsp;&nbsp;&nbsp;弟布在州郡，竞为虎狼，噬食小人，故穆张理天网，补缀漏目，罗取残祸，以塞<br /><br />&nbsp;&nbsp;&nbsp;&nbsp;天意。由是内官咸共恚疾，谤烦兴，谗隙仍作，极其刑谪，输作左校。天下有<br /><br />&nbsp;&nbsp;&nbsp;&nbsp;识，皆以穆同勤禹、稷而被共、鲧之戾，若死者有知，则唐帝怒于崇山，重华忿<br /><br />&nbsp;&nbsp;&nbsp;&nbsp;于苍墓矣。当今中官近习，窃持国柄，手握王爵，口含天宪，运赏则使饿隶富于<br /><br />&nbsp;&nbsp;&nbsp;&nbsp;季孙，呼q则令伊、颜化为桀、跖。而穆独亢然不顾身害。非恶荣而好辱，恶<br /><br />&nbsp;&nbsp;&nbsp;&nbsp;生而好死也，徒感王纲之不摄，惧天网之久失，故竭心怀忧，为上深计。臣愿黥<br /><br />&nbsp;&nbsp;&nbsp;&nbsp;首系趾，代穆校作。<br /><br />&nbsp;&nbsp;&nbsp;&nbsp;帝览其秦，乃赦之。<br /><br />&nbsp;&nbsp;&nbsp;&nbsp;穆居家数年，在朝诸公多有相推荐者，于是征拜尚书。穆既深疾宦官，及在<br /><br />&nbsp;&nbsp;&nbsp;&nbsp;台阁，旦夕共事，志欲除之。乃上疏曰：“案汉故事，中常侍参选士人。建武以<br /><br />&nbsp;&nbsp;&nbsp;&nbsp;后，乃悉用宦者。自延平以来，浸益贵盛，假貂之饰，处常伯之任，天朝政事，<br /><br />&nbsp;&nbsp;&nbsp;&nbsp;一更其手，权倾海内，宠贵无极，子弟亲戚，并荷荣任，故放滥骄溢，莫能禁御。<br /><br />&nbsp;&nbsp;&nbsp;&nbsp;凶狡无行之徒，媚以求官，恃势怙宠之辈，渔食百姓，穷破天下，空竭小人。愚<br /><br />&nbsp;&nbsp;&nbsp;&nbsp;臣以为可悉罢省，遵复往初，率由旧章，更选海内清淳之士，明达国体者，以补<br /><br />&nbsp;&nbsp;&nbsp;&nbsp;其处。即陛下可为尧、舜之君，众僚皆为稷、契之臣，兆庶黎萌蒙被圣化矣。”<br /><br />&nbsp;&nbsp;&nbsp;&nbsp;帝不纳。后穆因进见，口复陈曰：“臣闻汉家旧典，置侍中、中常侍各一人，省<br /><br />&nbsp;&nbsp;&nbsp;&nbsp;尚书事，黄门侍郎一人，传发书奏，皆用姓族。自和熹太后以女主称制，不接公<br /><br />&nbsp;&nbsp;&nbsp;&nbsp;卿，乃以阉人为常侍，小黄门通命两宫。自此以来，权倾人主，穷困天下。宜皆<br /><br />&nbsp;&nbsp;&nbsp;&nbsp;罢遣，博选耆儒宿德，与参政事。”帝怒，不应。穆伏不肯起。左右传出，良久<br /><br />&nbsp;&nbsp;&nbsp;&nbsp;乃趋而去。自此中官数因事称诏诋毁之。<br /><br />&nbsp;&nbsp;&nbsp;&nbsp;穆素刚，不得意，居无几，愤懑发疽。延熹六年，卒，时年六十四。禄仕数<br /><br />&nbsp;&nbsp;&nbsp;&nbsp;十年，蔬食布衣，家无余财。公卿共表穆立节忠清，虔恭机密，守死善道，宜蒙<br /><br />&nbsp;&nbsp;&nbsp;&nbsp;旌宠。策诏褒述，追赠益州太守。所著论、策、奏、教、书、诗、记、嘲，凡二<br /><br />&nbsp;&nbsp;&nbsp;&nbsp;十篇。<br /><br />&nbsp;&nbsp;&nbsp;&nbsp;穆前在冀州，所辟用皆清德长者，多至公卿、州郡。子野，少有名节，仕至<br /><br />&nbsp;&nbsp;&nbsp;&nbsp;河南君。初，穆父卒，穆与诸儒考依古义，谥曰贞宣先生。及穆卒，蔡邕复与门<br /><br />&nbsp;&nbsp;&nbsp;&nbsp;人共述其体行，谥为文忠先生。<br /><br />&nbsp;&nbsp;&nbsp;&nbsp;论曰：朱穆见比周伤义，偏党毁俗，志抑朋游之私，遂著《绝交》之论。蔡<br /><br />&nbsp;&nbsp;&nbsp;&nbsp;邕以为穆贞而孤，又作《正交》而广其致焉。盖孔子称“上交不谄，下交不黩”，<br /><br />&nbsp;&nbsp;&nbsp;&nbsp;又曰“晏平仲善与人交”，子夏之门人亦问交于子张。故《易》明“断金”之义，<br /><br />&nbsp;&nbsp;&nbsp;&nbsp;《诗》载“宴朋”之谣。若夫文会辅仁，直谅多闻之友，时济其益，衣倾盖，<br /><br />&nbsp;&nbsp;&nbsp;&nbsp;弹冠结绶之夫，遂隆其好，斯固交者之方焉。至乃田、窦、卫、霍之游客，廉颇、<br /><br />&nbsp;&nbsp;&nbsp;&nbsp;翟公之门宾，进由势合，退因衰异。又专诸、荆卿之感激，侯生、豫子之投身，<br /><br />&nbsp;&nbsp;&nbsp;&nbsp;情为恩使，命缘义轻。皆以利害移心，怀德成节，非夫交照之本，未可语失得之<br /><br />&nbsp;&nbsp;&nbsp;&nbsp;原也，穆徒以友分少全，因绝同志之求；党侠生敝，而忘得朋之义。蔡氏贞孤之<br /><br />&nbsp;&nbsp;&nbsp;&nbsp;言，其为然也！古之善交者详矣。汉兴称王阳、贡禹、陈遵、张竦，中世有廉范、<br /><br />&nbsp;&nbsp;&nbsp;&nbsp;庆鸿、陈重、雷义云。<br /><br />&nbsp;&nbsp;&nbsp;&nbsp;乐恢字伯奇，京兆长陵人也。父亲，为县吏，得罪于令，收将杀之。恢年十<br /><br />&nbsp;&nbsp;&nbsp;&nbsp;一，常俯伏寺门，昼夜号泣。令闻而矜之，即解出亲。<br /><br />&nbsp;&nbsp;&nbsp;&nbsp;恢长好经学，事博士焦永，永为河东太守，恢随之官，闭庐精诵，不交人物。<br /><br />&nbsp;&nbsp;&nbsp;&nbsp;后永以事被考，诸弟子皆以通关被系，恢独萑徊晃塾诜ǎ遂笃志为名儒。性<br /><br />&nbsp;&nbsp;&nbsp;&nbsp;廉直介立，行不合己者，虽贵不与交。信阳侯阴就数致礼请恢，恢绝不答。<br /><br />&nbsp;&nbsp;&nbsp;&nbsp;后仕本郡吏，太守坐法诛，故人莫敢往，恢独奔丧行服，坐以抵罪。归，复<br /><br />&nbsp;&nbsp;&nbsp;&nbsp;为功曹，选举不阿，请托无所容。同郡杨政数众毁恢，后举政子为孝廉，由是乡<br /><br />&nbsp;&nbsp;&nbsp;&nbsp;里归之。辟司空牟融府。会蜀郡太守第五伦代融为司空，恢以与伦同郡，不肯留，<br /><br />&nbsp;&nbsp;&nbsp;&nbsp;荐颍川杜安而退。诸公多其行，连辟之，遂皆不应。<br /><br />&nbsp;&nbsp;&nbsp;&nbsp;后征拜议郎。会车骑将军窦宪出征匈奴，恢数上书谏争，朝廷称其忠。入为<br /><br />&nbsp;&nbsp;&nbsp;&nbsp;尚书仆射。是时河南尹王调、洛阳令李阜与窦宪厚善，纵舍自由。恢劾奏调、阜，<br /><br />&nbsp;&nbsp;&nbsp;&nbsp;并及司隶校尉。诸所刺举，无所回避，贵戚恶之。宪弟夏阳侯瑰欲往候恢，恢谢<br /><br />&nbsp;&nbsp;&nbsp;&nbsp;不与通。宪兄弟放纵，而忿其不附己。妻每谏恢曰：“昔人有容身避害，何必以<br /><br />&nbsp;&nbsp;&nbsp;&nbsp;言取怨？”恢汉曰：“吾何忍素餐立人之朝乎！”遂上疏谏曰：“臣闻百王之失，<br /><br />&nbsp;&nbsp;&nbsp;&nbsp;皆由权移于下。大臣持国，常以势盛为咎。伏念先帝，圣德未永，早弃万国。陛<br /><br />&nbsp;&nbsp;&nbsp;&nbsp;下富于春秋，纂承大业，诸舅不宜干正王室，以示天下之私。经曰：‘天地乖互，<br /><br />&nbsp;&nbsp;&nbsp;&nbsp;众物夭伤。君臣失序，万人受殃。’政失不救，其极不测。方今之宜，上以义自<br /><br />&nbsp;&nbsp;&nbsp;&nbsp;割，下以谦自引。四舅可长保爵土之荣，皇太后永无惭负宗庙之忧，诚策之上者<br /><br />&nbsp;&nbsp;&nbsp;&nbsp;也。”书奏不省。<br /><br />&nbsp;&nbsp;&nbsp;&nbsp;时，窦太后临朝，和帝未亲万机，恢以意不得行，乃称疾气骸骨。诏赐钱，<br /><br />&nbsp;&nbsp;&nbsp;&nbsp;太医视疾。恢荐任城郭均、成阳高凤，而遂称笃。拜骑都尉，上书辞谢曰：“仍<br /><br />&nbsp;&nbsp;&nbsp;&nbsp;受厚恩，无以报效。夫政在大夫，孔子所疾；世卿持权，《春秋》以戒。圣人恳<br /><br />&nbsp;&nbsp;&nbsp;&nbsp;恻，不虚言也。近世外戚富贵，必有骄溢之败。今陛下思慕山陵，未遑政事；诸<br /><br />&nbsp;&nbsp;&nbsp;&nbsp;舅宠盛，权行四方。若不能自损，诛罚必加。臣寿命垂尽，临死竭愚，惟蒙留神。”<br /><br />&nbsp;&nbsp;&nbsp;&nbsp;诏听上印绶，乃归乡里。窦宪因是风厉州郡迫胁，恢遂饮药死。弟子\挽者数<br /><br />&nbsp;&nbsp;&nbsp;&nbsp;百人，众庶痛伤之。<br /><br />&nbsp;&nbsp;&nbsp;&nbsp;后窦氏诛，帝始亲事，恢门生何融等上书陈恢忠节，除子己为郎中。<br /><br />&nbsp;&nbsp;&nbsp;&nbsp;何敞字文高，扶风平陵人也。其先家于汝阴。六世祖比干，学《尚书》于朝<br /><br />&nbsp;&nbsp;&nbsp;&nbsp;错，武帝时为廷尉正，与张汤同时。汤持法深而比干务仁恕，数与汤争，虽不能<br /><br />&nbsp;&nbsp;&nbsp;&nbsp;尽得，然所济活者以千数。后迁丹阳都尉，因徙居平陵。敞父宠，建武中为千乘<br /><br />&nbsp;&nbsp;&nbsp;&nbsp;都尉，以病免，遂隐居不仕。<br /><br />&nbsp;&nbsp;&nbsp;&nbsp;敞性公正。自以趣舍不合时务，每请召，常称疾不应。元和中，辟太尉宋由<br /><br />&nbsp;&nbsp;&nbsp;&nbsp;府，由待以殊礼。敞论议高。常引大体，多所匡正。司徒袁安亦深敬重之。是时<br /><br />&nbsp;&nbsp;&nbsp;&nbsp;京师及四方累有奇异鸟兽草木，言事者以为祥瑞。敞通经传，能为天官，意甚恶<br /><br />&nbsp;&nbsp;&nbsp;&nbsp;之。乃言于二公曰：“夫瑞应依德而至，灾异缘政而生。故鸲鹆来巢，昭公有乾<br /><br />&nbsp;&nbsp;&nbsp;&nbsp;侯之厄；西狩获麟，孔子有两楹之殡。海鸟避风，臧文祀之，君子讥焉。今异鸟<br /><br />&nbsp;&nbsp;&nbsp;&nbsp;翔于殿屋，怪草生于庭际，不可不察。”由、安惧然不敢答，居无何而肃宗崩。<br /><br />&nbsp;&nbsp;&nbsp;&nbsp;时，窦氏专政，外戚奢侈，赏赐过制，仓帑为虚。敞奏记由曰：<br /><br />&nbsp;&nbsp;&nbsp;&nbsp;敞闻事君之义，进思尽忠，退思补过。历观世主时臣，无不各欲为化，垂之<br /><br />&nbsp;&nbsp;&nbsp;&nbsp;无穷，然而平和之政万无一者，盖以圣主贤臣不能相遭故也。今国家秉聪明之弘<br /><br />&nbsp;&nbsp;&nbsp;&nbsp;道，明公履晏晏之纯德，君臣相合，天下翕然，治平之化，有望于今。孔子曰：<br /><br />&nbsp;&nbsp;&nbsp;&nbsp;“如有用我者，三年有成。”今明公视事，出入再期，宜当克已，以酬四海之心。<br /><br />&nbsp;&nbsp;&nbsp;&nbsp;《礼》，一谷不升，则损服彻膳。天下不足，若已使然。而比年水旱，人不收获，<br /><br />&nbsp;&nbsp;&nbsp;&nbsp;凉州缘边，家被凶害，男子疲于战陈，妻女劳于转运，老幼孤寡，叹息相依，又<br /><br />&nbsp;&nbsp;&nbsp;&nbsp;中州内郡，公私屈竭，此实损膳节用之时，国恩覆载，赏赍过度，但闻腊赐，自<br /><br />&nbsp;&nbsp;&nbsp;&nbsp;郎官以上，公卿王侯以下，至于空竭帑藏，损耗国资。寻公家之用，皆百姓之力。<br /><br />&nbsp;&nbsp;&nbsp;&nbsp;明君赐赍，宜有品制，忠臣受赏，亦应有度，是以夏禹玄圭，周公束帛。今明公<br /><br />&nbsp;&nbsp;&nbsp;&nbsp;位尊任重，责深负大，上当匡正纲纪，下当济安元元，岂但空空无违而已哉！宜<br /><br />&nbsp;&nbsp;&nbsp;&nbsp;先正已以率群下，还所得赐，因陈得失，奏王侯就国，除苑囿之禁，节省浮费，<br /><br />&nbsp;&nbsp;&nbsp;&nbsp;赈恤穷孤，则恩泽下畅，黎庶悦豫，上天聪明，必有立应。使百姓歌诵，史官纪<br /><br />&nbsp;&nbsp;&nbsp;&nbsp;德，岂但子文逃禄，公仪退食之比哉！<br /><br />&nbsp;&nbsp;&nbsp;&nbsp;由不能用。<br /><br />&nbsp;&nbsp;&nbsp;&nbsp;时齐殇王子都乡侯畅奔吊国忧，上书未报，侍中窦宪遂令人刺杀畅于城门屯<br /><br />&nbsp;&nbsp;&nbsp;&nbsp;卫之中，而主名不立。敞又说由曰：“刘畅宗室肺府，茅土藩臣，来吊大忧，上<br /><br />&nbsp;&nbsp;&nbsp;&nbsp;书须报，亲在武卫，致此残酷。奉宪之吏，莫适讨捕，踪迹不显，主名不立。敞<br /><br />&nbsp;&nbsp;&nbsp;&nbsp;备数股肱，职典贼曹，故欲亲至发所，以纠其变，而二府以为故事三公不与贼盗。<br /><br />&nbsp;&nbsp;&nbsp;&nbsp;昔陈平生于征战之世，犹知宰相之分，云‘外镇四夷，内抚诸侯，使卿大夫各得<br /><br />&nbsp;&nbsp;&nbsp;&nbsp;其宜’。今二府执事不深惟大义，惑于所闻，公纵奸慝，莫以为咎，惟明公运独<br /><br />&nbsp;&nbsp;&nbsp;&nbsp;见之明，昭然勿疑，敞不胜所见，请独奏案。”由乃许焉。二府闻敞行，皆遣主<br /><br />&nbsp;&nbsp;&nbsp;&nbsp;者随之，于是推举具得事实，京师称其正。<br /><br />&nbsp;&nbsp;&nbsp;&nbsp;以高第拜侍御史。时遂以窦宪为车骑将军，大发军击匈奴，而诏使者为宪弟<br /><br />&nbsp;&nbsp;&nbsp;&nbsp;笃、景并起邸第，兴造劳役，百姓愁苦。敞上疏谏曰：“臣闻匈奴之为桀逆久矣。<br /><br />&nbsp;&nbsp;&nbsp;&nbsp;平城之围，书之耻，此二辱者，臣子所为捐躯而必死，高祖、吕后忍怒还忿，<br /><br />&nbsp;&nbsp;&nbsp;&nbsp;舍而不诛。伏惟皇太后秉文母之操，陛下履晏晏之姿，匈奴无逆节之罪，汉朝无<br /><br />&nbsp;&nbsp;&nbsp;&nbsp;可惭之耻，而盛春东作，兴动大役，元元怨恨，咸怀不悦。而猥复为卫尉笃、奉<br /><br />&nbsp;&nbsp;&nbsp;&nbsp;车都尉景缮修馆第，弥街绝里，臣虽斗筲之人，诚窃怀怪，以为笃、景亲近贵臣，<br /><br />&nbsp;&nbsp;&nbsp;&nbsp;当为百僚表仪。今众军在道，朝廷焦唇，百姓愁若，县官无用，而遽起大第，崇<br /><br />&nbsp;&nbsp;&nbsp;&nbsp;饰玩好，非所以垂令德，示无穷也。宜且罢工匠，专忧北边，恤人之困。”书奏<br /><br />&nbsp;&nbsp;&nbsp;&nbsp;不省。<br /><br />&nbsp;&nbsp;&nbsp;&nbsp;后拜为尚书，复止封事曰：<br /><br />&nbsp;&nbsp;&nbsp;&nbsp;夫忠臣忧世，犯主严颜，讥刺贵臣，至以杀身灭家而犹为之者，何邪？君臣<br /><br />&nbsp;&nbsp;&nbsp;&nbsp;义重，有不得已也。臣伏见往事，国之危乱，家之将凶，皆有所由，较然易知。<br /><br />&nbsp;&nbsp;&nbsp;&nbsp;昔郑武妾之幸叔段，卫庄公之宠州吁，爱而不都，终至凶戾。由是观之，爱子若<br /><br />&nbsp;&nbsp;&nbsp;&nbsp;此，犹饥而食之以毒，适所以害之也。伏见大将军宪，始遭大忧，公卿比奏，欲<br /><br />&nbsp;&nbsp;&nbsp;&nbsp;令典干国事。宪深执谦退，固辞盛位，恳恳勤勤，言之深至，天下闻之，莫不悦<br /><br />&nbsp;&nbsp;&nbsp;&nbsp;喜。今逾年无几，大礼未终，卒然中改，兄弟专朝。宪秉三军之重，笃、景总官<br /><br />&nbsp;&nbsp;&nbsp;&nbsp;卫之权，而虐用百姓，奢侈c逼，诛戮无罪，肆心自快。今者论议凶凶，咸谓叔<br /><br />&nbsp;&nbsp;&nbsp;&nbsp;段、州吁复生于汉。<br /><br />&nbsp;&nbsp;&nbsp;&nbsp;臣观公卿怀持两端，不肯极言者，以为宪等若有匪懈之志，则己受吉甫褒申<br /><br />&nbsp;&nbsp;&nbsp;&nbsp;伯之功，如宪等陷于罪辜，则自取陈平、周勃顺吕后之权，终不以宪等吉凶为忧<br /><br />&nbsp;&nbsp;&nbsp;&nbsp;也。臣敞区区，诚欲计策两安，绝其绵绵，塞其涓涓，上不欲令皇太后损文母之<br /><br />&nbsp;&nbsp;&nbsp;&nbsp;号，陛下有誓泉之讥，下使宪等得长保其福v。然臧获之谋，上安主父，下存主<br /><br />&nbsp;&nbsp;&nbsp;&nbsp;母，犹不免于严怒。臣伏惟累祖蒙恩，至臣八世，复以愚陋，旬年之间，历显位，<br /><br />&nbsp;&nbsp;&nbsp;&nbsp;备机近，每念厚德，忽然忘生。虽知言必夷灭，而冒死自尽者，诚不忍目见其祸<br /><br />&nbsp;&nbsp;&nbsp;&nbsp;而怀默苟全。驸马都尉瑰，虽在弱冠，有不隐之忠，比请退身，愿抑家权。可与<br /><br />&nbsp;&nbsp;&nbsp;&nbsp;参谋，听顺其意，诚宗庙至计，窦氏之福。<br /><br />&nbsp;&nbsp;&nbsp;&nbsp;敞数切谏，言诸窦罪过，宪等深怨之。时济南王康尊贵骄甚，宪乃白出敞为<br /><br />&nbsp;&nbsp;&nbsp;&nbsp;济南太傅。敞至国，辅康以道义，数引法度谏正之，康敬礼焉。<br /><br />&nbsp;&nbsp;&nbsp;&nbsp;岁余，迁汝南太守。敞疾文俗吏以苛刻求当时名誉，故在职以宽和为政。立<br /><br />&nbsp;&nbsp;&nbsp;&nbsp;春日，常召督邮还府，分遣儒术大吏案行属县，显孝悌有义行者。及举冤狱，以<br /><br />&nbsp;&nbsp;&nbsp;&nbsp;《春秋》义断之。是以郡中无怨声，百姓化其恩礼。其出居者，皆归养其父母，<br /><br />&nbsp;&nbsp;&nbsp;&nbsp;追行丧服，推财相让者二百许人。置立礼官，不任文吏。又修理鲷阳旧渠，百姓<br /><br />&nbsp;&nbsp;&nbsp;&nbsp;赖其利，垦田增三万余顷。吏人共刻石，颂敞功德。<br /><br />&nbsp;&nbsp;&nbsp;&nbsp;及窦氏败，有司奏敞子与夏阳侯瑰厚善，坐免官。永元十二年复征，三迁五<br /><br />&nbsp;&nbsp;&nbsp;&nbsp;官中郎将。常忿疾中常侍蔡伦，伦深憾之。元兴元年，敞以祠庙严肃，微疾不斋，<br /><br />&nbsp;&nbsp;&nbsp;&nbsp;后邓皇后上太傅禹冢，敞起随百官会，伦因奏敞祚病，坐抵罪。卒于家。<br /><br />&nbsp;&nbsp;&nbsp;&nbsp;论曰：永元之际，天子幼弱，太后临朝，窦氏凭盛戚之权，将有吕、霍之变。<br /><br />&nbsp;&nbsp;&nbsp;&nbsp;幸汉德未衰，大臣方忠，袁、任二公正色立朝，乐、何之徒抗议柱下，故能挟幼<br /><br />&nbsp;&nbsp;&nbsp;&nbsp;主之断，剿奸回之逼。不然，国家危矣。夫窦氏之间，惟何敞可以免，而特以子<br /><br />&nbsp;&nbsp;&nbsp;&nbsp;失交之故废黜，不显大位。惜乎，过矣哉！<br /><br />&nbsp;&nbsp;&nbsp;&nbsp;赞曰：“朱生受寄，诚不愆义。公叔壁梁，允纳明刺。绝交面朋，崇厚浮伪。<br /><br />&nbsp;&nbsp;&nbsp;&nbsp;恢举谤己，敞非祥瑞。永言国逼，甘心强。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,211);">加入书签</a><a
                        href="210.html">上一页</a>&larr;<a href="index.html">返回列表</a>&rarr;<a
                            href="212.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "210.html"; var next_page = "212.html"; var index_page = "index.html"; var sortid = "9"; var article_id = "3"; var chapter_id = "211"; var articlename = "后汉书"; var chaptername = " 卷四十三 朱乐何列传第三十三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>