<!DOCTYPE html>
<html>
<head>
<meta charset="gbk" />
<title>后汉书- 志第二十八 百官五-在线阅读-哈西文学网</title>
<meta name="keywords" content="范晔，后汉书， 志第二十八 百官五全文， 志第二十八 百官五在线阅读 哈西文学网" />
<meta name="description" content="哈西文学网提供范晔的后汉书  志第二十八 百官五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/291.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/291.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第二十八 百官五</h1>
            <div class="link xb">
                <a href="290.html">上一页</a>&larr;<a href="index.html">返回列表</a>&rarr;<a
                    href="292.html">下一页</a></div>			
            <div id="BookText">&nbsp;&nbsp;&nbsp;&nbsp;州郡县乡亭里匈奴中郎将乌桓校尉护羌校尉<br /><br />&nbsp;&nbsp;&nbsp;&nbsp;王国宋卫国列侯关内侯四夷国百官奉<br /><br />&nbsp;&nbsp;&nbsp;&nbsp;外十二州，每州刺史一人，六百石。本注曰：秦有监御史，监诸郡，汉兴省<br /><br />&nbsp;&nbsp;&nbsp;&nbsp;之，但遣丞相史分刺诸州，无常官。孝武帝初置刺史十三人，秩六百石。成帝更<br /><br />&nbsp;&nbsp;&nbsp;&nbsp;为牧，秩二千石。建武十八年，复为刺史，十二人各主一州，其一州属司隶校尉。<br /><br />&nbsp;&nbsp;&nbsp;&nbsp;诸州常以八月巡行所部郡国，录囚徒，考殿最。初岁尽诣京都奏事，中兴但因计<br /><br />&nbsp;&nbsp;&nbsp;&nbsp;吏。<br /><br />&nbsp;&nbsp;&nbsp;&nbsp;皆有从事史、假佐。本注曰：员职略与司隶同，无都官从事，其功曹从事为<br /><br />&nbsp;&nbsp;&nbsp;&nbsp;治中从事。<br /><br />&nbsp;&nbsp;&nbsp;&nbsp;豫州部郡国六，冀州部九，兖州部八，徐州部五，青州部六，荆州部七，扬<br /><br />&nbsp;&nbsp;&nbsp;&nbsp;州部六，益州部十二，凉州部十二，并州部九，幽州部十一，交州部七，凡九十<br /><br />&nbsp;&nbsp;&nbsp;&nbsp;八。其二十七王国相，其七十一郡太守。其属国都尉。属国，分郡离远县置之，<br /><br />&nbsp;&nbsp;&nbsp;&nbsp;如郡差小，置本郡名。世祖并省郡县四百余所，后世稍复增之。<br /><br />&nbsp;&nbsp;&nbsp;&nbsp;凡州所监都为京都，置尹一人，二千石，丞一人，每郡置太守一人，二千石，<br /><br />&nbsp;&nbsp;&nbsp;&nbsp;丞一人。郡当边戍者，丞为长史。王国之相亦如之。每属国置都尉一人，比二千<br /><br />&nbsp;&nbsp;&nbsp;&nbsp;石，丞一人。本注曰：凡郡国皆掌治民，进贤劝功，决讼检奸。常以春行所主县，<br /><br />&nbsp;&nbsp;&nbsp;&nbsp;劝民农桑，振救乏绝。秋冬遣无害吏案讯诸囚，平其罪法，论课殿最。岁尽遣吏<br /><br />&nbsp;&nbsp;&nbsp;&nbsp;上计。并举孝廉，郡口二十万举一人。尉一人，典兵禁，备盗贼，景帝更名都尉。<br /><br />&nbsp;&nbsp;&nbsp;&nbsp;武帝又置三辅都尉各一人，讥出入。边郡置农都尉，主屯田殖谷。又置属国都尉，<br /><br />&nbsp;&nbsp;&nbsp;&nbsp;主蛮夷降者。中兴建武六年，省诸郡都尉，并职太守，无都试之役。省关都尉，<br /><br />&nbsp;&nbsp;&nbsp;&nbsp;唯边郡往往置都尉及属国都尉，稍有分县，治民比郡。安帝以羌犯法，三辅有陵<br /><br />&nbsp;&nbsp;&nbsp;&nbsp;园之守，乃复置右扶风都尉，京兆虎牙都尉。皆置诸曹掾史。本注曰：诸曹略如<br /><br />&nbsp;&nbsp;&nbsp;&nbsp;公府曹，无东西曹。有功曹史，主选署功劳。有五官掾，署功曹及诸曹事。其监<br /><br />&nbsp;&nbsp;&nbsp;&nbsp;属县，有五部督邮，曹掾一人。正门有亭长一人。主记室史，主录记书，催期会。<br /><br />&nbsp;&nbsp;&nbsp;&nbsp;无令史。阁下及诸曹各有书佐，干主文书。<br /><br />&nbsp;&nbsp;&nbsp;&nbsp;属官，每县、邑、道，大者置令一人，千石：其次置长，四百石；小者置长，<br /><br />&nbsp;&nbsp;&nbsp;&nbsp;三百石；侯国之相，秩次亦如之。本注曰：皆掌治民，显善劝义，禁奸罚恶，理<br /><br />&nbsp;&nbsp;&nbsp;&nbsp;讼平贼，恤民时务，秋冬集课，上计于所属郡国。<br /><br />&nbsp;&nbsp;&nbsp;&nbsp;凡县主蛮夷曰道。公主所食汤沐曰邑。县万户以上为令，不满为长。侯国为<br /><br />&nbsp;&nbsp;&nbsp;&nbsp;相。皆秦制也。丞各一人。尉大县二人，小县一人。本注曰：丞署文书。典知仓<br /><br />&nbsp;&nbsp;&nbsp;&nbsp;狱。尉主盗贼。凡有贼发，主名不立，则推索行寻，案察奸宄，以起端绪。各署<br /><br />&nbsp;&nbsp;&nbsp;&nbsp;诸曹掾史。本注曰：诸曹略如郡员，五官为廷掾，监乡五部，春夏为劝农掾，秋<br /><br />&nbsp;&nbsp;&nbsp;&nbsp;冬为制度掾。<br /><br />&nbsp;&nbsp;&nbsp;&nbsp;乡置有秩、三老、游徼。本注曰：有秩，郡所署，秩百石，掌一乡人；其乡<br /><br />&nbsp;&nbsp;&nbsp;&nbsp;小者，县置啬夫一人。皆主知民善恶，为役先后，知民贫富，为赋多少，平其差<br /><br />&nbsp;&nbsp;&nbsp;&nbsp;品。三老掌教化。凡有孝子顺孙，贞女义妇，让财救患，及学士为民法式者，皆<br /><br />&nbsp;&nbsp;&nbsp;&nbsp;扁表其门，以兴善行。游徼掌徼循，禁司奸盗。又有乡佐，属乡，主民收赋税。<br /><br />&nbsp;&nbsp;&nbsp;&nbsp;亭有亭长，以禁盗贼。本注曰：亭长，主求捕盗贼，承望都尉。<br /><br />&nbsp;&nbsp;&nbsp;&nbsp;里有里魁，民有什伍，善恶以告。本注曰：里魁掌一里百家。什主十家，伍<br /><br />&nbsp;&nbsp;&nbsp;&nbsp;主五家，以相检察。民有善事恶事，以告监官。<br /><br />&nbsp;&nbsp;&nbsp;&nbsp;边县有障塞尉。本注曰：掌禁备羌夷犯塞。其郡有盐官、铁官、工官、都水<br /><br />&nbsp;&nbsp;&nbsp;&nbsp;官者，随事广狭置令、长及丞，秩次皆如县、道，无分士，给均本吏。本注曰：<br /><br />&nbsp;&nbsp;&nbsp;&nbsp;凡郡县出盐多者置盐官，主盐税。出铁多者置铁官，主鼓铸。有工多者置工官，<br /><br />&nbsp;&nbsp;&nbsp;&nbsp;主工税物。有水池及鱼利多者置水官，主平水收渔税。在所诸县均差吏更给之。<br /><br />&nbsp;&nbsp;&nbsp;&nbsp;置吏随事，不具县员。<br /><br />&nbsp;&nbsp;&nbsp;&nbsp;使匈奴中郎将一人，比二千石。本注曰：主护南单于。置从事二人，有事随<br /><br />&nbsp;&nbsp;&nbsp;&nbsp;事增之，掾随事为员。护羌、乌桓校尉所置亦然。<br /><br />&nbsp;&nbsp;&nbsp;&nbsp;护乌桓校尉一人，比二千石。本注曰：主乌桓胡。<br /><br />&nbsp;&nbsp;&nbsp;&nbsp;护羌校尉一人，比二千石。本注曰：主西羌。<br /><br />&nbsp;&nbsp;&nbsp;&nbsp;皇子封王，其郡为国，每置傅一人，相一人，皆二千石。本注曰：傅主导王<br /><br />&nbsp;&nbsp;&nbsp;&nbsp;以善，礼如师，不臣也。相如太守。其长史，如郡丞。<br /><br />&nbsp;&nbsp;&nbsp;&nbsp;汉初立诸王，因项羽所立诸王之制，地既广大，且至千里。又其官职，傅为<br /><br />&nbsp;&nbsp;&nbsp;&nbsp;太傅，相为丞相，又有御史大夫及诸卿，皆秩二千石，百官皆如朝廷。国家唯为<br /><br />&nbsp;&nbsp;&nbsp;&nbsp;置丞相，其御史大夫以下皆自置之。至景帝时，吴、楚七国恃其国大，遂以作乱，<br /><br />&nbsp;&nbsp;&nbsp;&nbsp;几危汉室。及其诛灭，景帝惩之，遂令诸王不得治民，令内史主治民，改丞相曰<br /><br />&nbsp;&nbsp;&nbsp;&nbsp;相，省御史大夫、廷尉、少府、宗正、博士官。武帝改汉内史、中尉、郎中令之<br /><br />&nbsp;&nbsp;&nbsp;&nbsp;名，而王国如故，员职皆朝廷为署，不得自置。至成帝省内史治民，更令相治民，<br /><br />&nbsp;&nbsp;&nbsp;&nbsp;太傅但曰傅。<br /><br />&nbsp;&nbsp;&nbsp;&nbsp;中尉一人，比二千石。本注曰：职如郡都尉，主盗贼。郎中令一人，仆一人，<br /><br />&nbsp;&nbsp;&nbsp;&nbsp;皆千石。本注曰：郎中令掌王大夫、郎中宿卫，官如光禄勋。自省少府，职皆并<br /><br />&nbsp;&nbsp;&nbsp;&nbsp;焉。仆主车及驭，如太仆。本曰太仆，比二千石，武帝改，但曰仆，又皆减其秩。<br /><br />&nbsp;&nbsp;&nbsp;&nbsp;治书，比六百石。本注曰：治书本尚书更名。大夫，比六百石。本注曰：无员。<br /><br />&nbsp;&nbsp;&nbsp;&nbsp;掌奉王使至京都，奉璧贺正月，及使诸国。本皆持节，后去节。谒者，比四百石。<br /><br />&nbsp;&nbsp;&nbsp;&nbsp;本注曰：掌冠长冠。本员十六人，后减。礼乐长。本注曰：主乐人。卫士长。本<br /><br />&nbsp;&nbsp;&nbsp;&nbsp;注曰：主卫士。医工长。本注曰：主医药。永巷长。本注曰：宦者，主宫中婢使。<br /><br />&nbsp;&nbsp;&nbsp;&nbsp;祠祀长。本注曰：主祠祀。皆比四百石。郎中，二百石。本注曰：无员。<br /><br />&nbsp;&nbsp;&nbsp;&nbsp;卫公、宋公。本注曰：建武二年，封周后姬常为周承休公；五年，封殷后孔<br /><br />&nbsp;&nbsp;&nbsp;&nbsp;安为殷绍嘉公。十三年，改常为卫公，安为宋公，以为汉宾，在三公上。<br /><br />&nbsp;&nbsp;&nbsp;&nbsp;列侯，所食县为侯国。本注曰：承秦爵二十等，为彻侯，金印紫绶，以赏有<br /><br />&nbsp;&nbsp;&nbsp;&nbsp;功。功大者食县，小者食乡、亭，得臣其所食吏民。后避武帝讳，为列侯。武帝<br /><br />&nbsp;&nbsp;&nbsp;&nbsp;元朔二年，令诸王得推恩分众子土，国家为封，亦为列侯。旧列侯奉朝请在长安<br /><br />&nbsp;&nbsp;&nbsp;&nbsp;者，位次三公。中兴以来，唯以功德赐位特进者，次军骑将军；赐位朝侯，次五<br /><br />&nbsp;&nbsp;&nbsp;&nbsp;校尉；赐位侍祠侯，次大夫。其余以c附及公主子孙奉坟墓于京都者，亦随时见<br /><br />&nbsp;&nbsp;&nbsp;&nbsp;会，位在博士、议郎下。<br /><br />&nbsp;&nbsp;&nbsp;&nbsp;诸王封者受茅土，归以立社稷，礼也。列土、特进、朝侯贺正月执璧云。<br /><br />&nbsp;&nbsp;&nbsp;&nbsp;每国置相一人，其秩各如本县。本注曰：主治民，如令、长，不臣也。但纳<br /><br />&nbsp;&nbsp;&nbsp;&nbsp;租于侯，以户数为限。其家臣，置家丞、庶子各一人。本注曰：主侍侯，使理家<br /><br />&nbsp;&nbsp;&nbsp;&nbsp;事。列侯旧有行人、洗马、门大夫，凡五官。中兴以来，食邑千户已上置家丞、<br /><br />&nbsp;&nbsp;&nbsp;&nbsp;庶子各一人，不满千户不置家丞，又悉省行人、洗马、门大夫。<br /><br />&nbsp;&nbsp;&nbsp;&nbsp;关内侯，承秦赐爵十九等，为关内侯，无土，寄食在所县，民租多少，各有<br /><br />&nbsp;&nbsp;&nbsp;&nbsp;户数为限。<br /><br />&nbsp;&nbsp;&nbsp;&nbsp;四夷国王，率众王，归义侯，邑君，邑长，皆有丞，比郡、县。<br /><br />&nbsp;&nbsp;&nbsp;&nbsp;百官受奉例：大将军、三公奉，月三百五十斛。中二千石奉，月百八十斛。<br /><br />&nbsp;&nbsp;&nbsp;&nbsp;二千石奉，月百二十斛。比二千石奉，月百斛。千石奉，月八十斛。六百石奉，<br /><br />&nbsp;&nbsp;&nbsp;&nbsp;月七十斛。比六百石奉，月五十斛。四百石奉，月四十五斛。比四百石奉，月四<br /><br />&nbsp;&nbsp;&nbsp;&nbsp;十斛。三百石奉，月四十斛。比三百石奉，月三十七斛。二百石奉，月三十斛。<br /><br />&nbsp;&nbsp;&nbsp;&nbsp;比二百石奉，月二十七斛。一百石奉，月十六斛。斗食奉，月十一斛。佐史奉，<br /><br />&nbsp;&nbsp;&nbsp;&nbsp;月八斛。凡诸受奉，皆半钱半谷。<br /><br />&nbsp;&nbsp;&nbsp;&nbsp;赞曰：帝道渊默，冢帅修德。寡以御众，分职乃克。不置不监，无骄无忒。<br /><br />&nbsp;&nbsp;&nbsp;&nbsp;程是师徒，宁民康国。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,291);">加入书签</a><a
                        href="290.html">上一页</a>&larr;<a href="index.html">返回列表</a>&rarr;<a
                            href="292.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "290.html"; var next_page = "292.html"; var index_page = "index.html"; var sortid = "9"; var article_id = "3"; var chapter_id = "291"; var articlename = "后汉书"; var chaptername = " 志第二十八 百官五"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>