<!DOCTYPE html>
<html>
<head>
<meta charset="gbk" />
<title>后汉书- 卷四十七 班梁列传第三十七-在线阅读-哈西文学网</title>
<meta name="keywords" content="范晔，后汉书， 卷四十七 班梁列传第三十七全文， 卷四十七 班梁列传第三十七在线阅读 哈西文学网" />
<meta name="description" content="哈西文学网提供范晔的后汉书  卷四十七 班梁列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/215.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/215.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 班梁列传第三十七</h1>
            <div class="link xb">
                <a href="214.html">上一页</a>&larr;<a href="index.html">返回列表</a>&rarr;<a
                    href="216.html">下一页</a></div>			
            <div id="BookText">&nbsp;&nbsp;&nbsp;&nbsp;班超字仲升，扶风平陵人，徐令彪之少子也。为人有大志，不修细节。然内<br /><br />&nbsp;&nbsp;&nbsp;&nbsp;孝谨，居家常执勤苦，不耻劳辱。有口辩，而涉猎书传。永平五年，兄固被召诣<br /><br />&nbsp;&nbsp;&nbsp;&nbsp;校书郎，超与母随至洛阳。家贫，常为官佣书以供养。久劳苦，尝辍业投笔叹曰：<br /><br />&nbsp;&nbsp;&nbsp;&nbsp;“大丈夫无它志略，犹当效傅介子、张骞立功异域，以取封侯，安能久事笔研间<br /><br />&nbsp;&nbsp;&nbsp;&nbsp;乎？”左右皆笑之。超曰：“小子安知壮士志哉！”其后行诣相者，曰：“祭酒，<br /><br />&nbsp;&nbsp;&nbsp;&nbsp;布衣诸生耳，而当封侯万里之外。”超问其状。相者指曰：“生燕颔虎颈，飞而<br /><br />&nbsp;&nbsp;&nbsp;&nbsp;食肉，此万里侯相也。”久之，显宗问固：“卿弟安在？”固对：“为官写书，<br /><br />&nbsp;&nbsp;&nbsp;&nbsp;受直以养老母。”帝乃除超为兰台令史。后坐事免官。<br /><br />&nbsp;&nbsp;&nbsp;&nbsp;十六年，奉车都尉窦固出击匈奴，以超为假司马，将兵别击伊吾，战于蒲类<br /><br />&nbsp;&nbsp;&nbsp;&nbsp;海，多斩首虏而还。固以为能，遣与从事郭恂惧使西域。<br /><br />&nbsp;&nbsp;&nbsp;&nbsp;超到鄯善，鄯善王广奉超礼敬甚备，后忽更疏懈。超谓其官属曰：“宁觉广<br /><br />&nbsp;&nbsp;&nbsp;&nbsp;礼意薄乎？此必有北虏使来，狐疑未知所从故也。明者睹未萌，况已著邪。”乃<br /><br />&nbsp;&nbsp;&nbsp;&nbsp;召待胡诈之曰：“匈奴使来数日，今安在乎？”侍胡惶恐，具服其状。超乃闭侍<br /><br />&nbsp;&nbsp;&nbsp;&nbsp;胡，悉会其吏士三十六人，与共饮，酒酣，因激怒之曰：“卿曹与我俱在绝域，<br /><br />&nbsp;&nbsp;&nbsp;&nbsp;欲立大功，以求富贵。今虏使到裁数日，而王广礼敬即废；如令鄯善收吾属送匈<br /><br />&nbsp;&nbsp;&nbsp;&nbsp;奴，骸骨长为豺狼食矣。为之奈何？”官属皆曰：“今在危亡之地，死生从司马。”<br /><br />&nbsp;&nbsp;&nbsp;&nbsp;超曰：“不入虎穴，不得虎子。当今之计，独有因夜以火攻虏，使彼不知我多少，<br /><br />&nbsp;&nbsp;&nbsp;&nbsp;必大震怖，可殄尽也。灭此虏，则鄯善破胆，功成事立矣。”众曰：“当与从事<br /><br />&nbsp;&nbsp;&nbsp;&nbsp;议之。”超怒曰：“吉凶决于今日。从事文俗吏，闻此必恐而谋泄，死无所名，<br /><br />&nbsp;&nbsp;&nbsp;&nbsp;非壮士也！”众曰：“善。”初夜，遂将吏士往奔虏营。会天大风，超令十人持<br /><br />&nbsp;&nbsp;&nbsp;&nbsp;鼓藏虏舍后，约曰：“见火然，皆当鸣鼓大呼。”余人悉持兵弩夹门而伏。超乃<br /><br />&nbsp;&nbsp;&nbsp;&nbsp;顺风纵火，前后鼓噪。虏众惊乱，超手格杀三人，吏兵斩其使及从士三十余级，<br /><br />&nbsp;&nbsp;&nbsp;&nbsp;余众百许人悉烧死。明日乃还告郭恂，恂大惊，既而色动。超知其意，举手曰：<br /><br />&nbsp;&nbsp;&nbsp;&nbsp;“掾虽不行，班超何心独擅之乎？”恂乃悦。超于是召鄯善王广，以虏使首示之，<br /><br />&nbsp;&nbsp;&nbsp;&nbsp;一国震怖。超晓告抚慰，遂纳子为质。还奏于窦固，固大喜，具上超功效，并求<br /><br />&nbsp;&nbsp;&nbsp;&nbsp;更选使使西域，帝壮超节，诏固曰：“吏如班超，何故不遣而更选乎？今以超为<br /><br />&nbsp;&nbsp;&nbsp;&nbsp;军司马，令遂前功。”超复受使，固欲益其兵，超曰：“愿将本所从三十余人足<br /><br />&nbsp;&nbsp;&nbsp;&nbsp;矣。如有不虞，多益为累。”<br /><br />&nbsp;&nbsp;&nbsp;&nbsp;是时，于K王广德新攻破莎车，遂雄张南道，而匈奴遣使监护其国，超既西，<br /><br />&nbsp;&nbsp;&nbsp;&nbsp;先至于K。广德礼意甚疏。且其俗信巫。巫言：“神怒何故欲向汉？汉使有m马，<br /><br />&nbsp;&nbsp;&nbsp;&nbsp;急求取以祠我。”广德乃遣使就超请马。超密知其状，报许之，而令巫自来取马。<br /><br />&nbsp;&nbsp;&nbsp;&nbsp;有顷，巫至，超即斩其首以送广德，因辞让之。广德素闻超在鄯善诛灭虏使，大<br /><br />&nbsp;&nbsp;&nbsp;&nbsp;惶恐，即攻杀匈奴使者而降超。超重赐其王以下，因镇抚焉。<br /><br />&nbsp;&nbsp;&nbsp;&nbsp;时，龟兹王建为匈奴所立，倚恃虏威，据有北道，攻破疏勒，杀其王，而立<br /><br />&nbsp;&nbsp;&nbsp;&nbsp;龟兹人兜题为疏勒王。明年春，超从间道至疏勒。去兜题所居橐城九十里，逆<br /><br />&nbsp;&nbsp;&nbsp;&nbsp;遣吏田虑先往降之。敕虑曰：“兜题本非疏勒种，国人必不用命。若不即降，便<br /><br />&nbsp;&nbsp;&nbsp;&nbsp;可执之。”虑既到，兜题见虑轻弱，殊无降意。虑因其无备，遂前劫缚兜题。左<br /><br />&nbsp;&nbsp;&nbsp;&nbsp;右出其不意，皆惊惧奔走。虑驰报超，超即赴之，悉召疏勒将吏，说以龟兹无道<br /><br />&nbsp;&nbsp;&nbsp;&nbsp;之状，因立其故王兄子忠为王，国人大悦。忠及官属皆请杀兜题，超不听，欲示<br /><br />&nbsp;&nbsp;&nbsp;&nbsp;以威信，释而遣之。疏勒由是与龟兹结怨。<br /><br />&nbsp;&nbsp;&nbsp;&nbsp;十八年，帝崩。焉耆以中国大丧，遂攻没都护陈睦。超孤立无援，而龟兹、<br /><br />&nbsp;&nbsp;&nbsp;&nbsp;姑墨数发兵攻疏勒。超守盘橐城，与忠为首尾，士吏单少，拒守岁余。肃宗初即<br /><br />&nbsp;&nbsp;&nbsp;&nbsp;位，以陈睦新没，恐超单危不能自立，下诏征超。超发还，疏勒举国忧恐。其都<br /><br />&nbsp;&nbsp;&nbsp;&nbsp;尉黎m曰：“汉使弃我，我必复为龟兹所灭耳。诚不忍见汉使去。”因以刀自刎。<br /><br />&nbsp;&nbsp;&nbsp;&nbsp;超还至于K，王侯以下皆号泣曰：“依汉使如父母，诚不可去。”互抱超马脚，<br /><br />&nbsp;&nbsp;&nbsp;&nbsp;不得行。超恐于K终不听其东，又欲遂本志，乃更还疏勒。疏勒两城自超去后，<br /><br />&nbsp;&nbsp;&nbsp;&nbsp;复降龟兹，而与尉头连兵。超捕斩反者，击破尉头，杀六百余人，疏勒复安。<br /><br />&nbsp;&nbsp;&nbsp;&nbsp;建初三年，超率疏勒、康居、于K、居弥兵一万人攻姑墨石城，破之，斩首<br /><br />&nbsp;&nbsp;&nbsp;&nbsp;七百级。超欲因此叵平诸国，乃上疏请兵。曰：<br /><br />&nbsp;&nbsp;&nbsp;&nbsp;臣窃见先帝欲开西城，故北击匈奴，西使外国，鄯善、于K即时向化。今拘<br /><br />&nbsp;&nbsp;&nbsp;&nbsp;弥、莎车、疏勒、月氏、乌孙、康居复愿归附，欲共并力破灭龟兹，平通汉道。<br /><br />&nbsp;&nbsp;&nbsp;&nbsp;若得龟兹，则西域未服者百分之一耳。臣伏自惟念，卒伍小吏，实愿从谷吉效命<br /><br />&nbsp;&nbsp;&nbsp;&nbsp;绝域，庶几张骞弃身旷野。昔魏绛列国大夫，尚能和辑诸戎，况臣奉大汉之威，<br /><br />&nbsp;&nbsp;&nbsp;&nbsp;而无钅公刀一割之用乎？前世议者皆曰取三十六国，号为断匈奴右臂。今西域诸<br /><br />&nbsp;&nbsp;&nbsp;&nbsp;国，自日之所入，莫不向化，大小欣欣，贡奉不绝，惟焉耆，龟兹独未服从。臣<br /><br />&nbsp;&nbsp;&nbsp;&nbsp;前与官属三十六人奉使绝域，备遭艰厄。自孤守疏勒，于今五载，胡夷情数，臣<br /><br />&nbsp;&nbsp;&nbsp;&nbsp;颇识之。问其城郭大小，皆言“倚汉与依天等”。以是效之，则葱领可通，葱领<br /><br />&nbsp;&nbsp;&nbsp;&nbsp;通则龟兹可伐。今宜拜龟兹侍子白霸为其国王，以步骑数百送之，与诸国连兵，<br /><br />&nbsp;&nbsp;&nbsp;&nbsp;岁月之间，龟兹可禽。以夷狄攻夷狄，计之善者也。臣见莎车、疏勒田地肥广，<br /><br />&nbsp;&nbsp;&nbsp;&nbsp;草牧饶衍，不比敦煌、鄯善间也，兵可不费中国而粮食自足。且姑墨、温宿二王，<br /><br />&nbsp;&nbsp;&nbsp;&nbsp;特为龟兹所置，既非其种，更相厌苦，其势必有降反。若二国来降，则龟兹自破。<br /><br />&nbsp;&nbsp;&nbsp;&nbsp;愿下臣章，参考行事。诚有万分，死复何恨。臣超区区，特蒙神灵，窃冀未便僵<br /><br />&nbsp;&nbsp;&nbsp;&nbsp;仆，目见西域平定，陛下举万年之觞，荐勋祖庙，布大喜于天下。<br /><br />&nbsp;&nbsp;&nbsp;&nbsp;书奏，帝知其功可成，议欲给兵。平陵人徐炙赜氤同志，上疏愿奋身佐超，<br /><br />&nbsp;&nbsp;&nbsp;&nbsp;五年，遂以治假司马，将驰刑及义从千人就超。<br /><br />&nbsp;&nbsp;&nbsp;&nbsp;先是，莎车以为汉兵不出，遂降于龟兹，而疏勒都尉番辰亦复反叛。会徐<br /><br />&nbsp;&nbsp;&nbsp;&nbsp;适至，超遂与只鞣辰，大破之，斩首千余级，多获生口。超既破番辰，欲进攻<br /><br />&nbsp;&nbsp;&nbsp;&nbsp;龟兹。以乌孙兵强，宜历其力，乃上言：“乌孙大国，控弦十万，故武帝妻以公<br /><br />&nbsp;&nbsp;&nbsp;&nbsp;主，至孝宣皇帝，卒得其用。今可遣使招慰，与共合力。”帝纳之。八年，拜超<br /><br />&nbsp;&nbsp;&nbsp;&nbsp;为将兵长史，假鼓吹幢麾。以徐治军司马，别遣卫侯李邑护送乌孙使者，赐大<br /><br />&nbsp;&nbsp;&nbsp;&nbsp;小昆弥以下锦帛。<br /><br />&nbsp;&nbsp;&nbsp;&nbsp;李邑始到于K，而值龟兹攻疏勒，恐惧不敢前，因上书陈西域之功不可成，<br /><br />&nbsp;&nbsp;&nbsp;&nbsp;又盛毁超拥爱妻，抱爱子，安乐外国，无内顾心。超闻之，叹曰：“身非曾参而<br /><br />&nbsp;&nbsp;&nbsp;&nbsp;有三至之谗，恐见疑于当时矣。”遂去其妻。帝知超忠，乃切责邑曰：“纵超拥<br /><br />&nbsp;&nbsp;&nbsp;&nbsp;爱妻，抱爱子，思归之士千余人，何能尽与超同心乎？”令邑诣超受节度。诏超：<br /><br />&nbsp;&nbsp;&nbsp;&nbsp;“若邑任在外者，便留与从事。”超即遣邑将乌孙侍子还京师。徐治匠曰：<br /><br />&nbsp;&nbsp;&nbsp;&nbsp;“邑前亲毁君，欲败西域，今何不缘诏书留之，更遣它吏送侍子乎？”超曰：<br /><br />&nbsp;&nbsp;&nbsp;&nbsp;“是何言之陋也！以邑毁超，故今遣之。内省不疚，何恤人言！快意留之，非忠<br /><br />&nbsp;&nbsp;&nbsp;&nbsp;臣也。”<br /><br />&nbsp;&nbsp;&nbsp;&nbsp;明年，复遣假司马和恭等四人将兵八百谐超，超因发疏勒、于K兵击莎车。<br /><br />&nbsp;&nbsp;&nbsp;&nbsp;莎车阴通使疏勒王忠，啖以重利，忠遂反从之，西保乌即城。超乃更立其府丞成<br /><br />&nbsp;&nbsp;&nbsp;&nbsp;大为疏勒王，悉发其不反者以攻忠。积半岁，而康居遣精兵救之，超不能下。是<br /><br />&nbsp;&nbsp;&nbsp;&nbsp;时，月氏新与康居婚，相亲，超乃使使多赍锦帛遗月氏王，令晓示康居王，康居<br /><br />&nbsp;&nbsp;&nbsp;&nbsp;王乃罢兵，执忠以归其国，乌即城遂降于超。<br /><br />&nbsp;&nbsp;&nbsp;&nbsp;后三年，忠说康居王借兵，还据损中，密与龟兹谋，遣使诈降于超。超内知<br /><br />&nbsp;&nbsp;&nbsp;&nbsp;其奸而外伪许之。忠大喜，即从轻猗诣超。超密勒兵待之，为供张设乐，酒行，<br /><br />&nbsp;&nbsp;&nbsp;&nbsp;乃叱吏缚忠斩之。因击破其众，杀七百余人，南道于是遂通。<br /><br />&nbsp;&nbsp;&nbsp;&nbsp;明年，超发于K诸国兵二万五千人，复击莎车。而龟兹王遣左将军发温宿、<br /><br />&nbsp;&nbsp;&nbsp;&nbsp;姑墨、尉头合五万人求之。超召将校及于K王议曰：“今兵少不敌，其计莫若各<br /><br />&nbsp;&nbsp;&nbsp;&nbsp;散去。于K从是而东，长史亦于此西归，可须夜鼓声而发。”阴缓所得生口。龟<br /><br />&nbsp;&nbsp;&nbsp;&nbsp;兹王闻之大喜，自以万骑于西界遮超，温宿王将八千骑于东界徼于K。超知二虏<br /><br />&nbsp;&nbsp;&nbsp;&nbsp;已出，密召诸部勒兵，鸡鸣驰赴莎车营，胡大惊乱奔走，追斩五千余级，大获其<br /><br />&nbsp;&nbsp;&nbsp;&nbsp;马畜财物。莎车遂将，龟兹等因各退散，自是威震西域。<br /><br />&nbsp;&nbsp;&nbsp;&nbsp;初，月氏尝助汉击车师有功，是岁贡奉珍宝、符拔、师子，因求汉公主。超<br /><br />&nbsp;&nbsp;&nbsp;&nbsp;拒还其使，由是怨恨。永元二年，月氏遣其副王谢将兵七万攻超。超众少，皆大<br /><br />&nbsp;&nbsp;&nbsp;&nbsp;恐。超譬军士曰：“月氏兵虽多，然数千里逾葱领来，非有运输，何足忧邪？但<br /><br />&nbsp;&nbsp;&nbsp;&nbsp;当收谷坚守，彼饥穷自降，不过数十日决矣。”谢遂前攻超，不下，又抄掠无所<br /><br />&nbsp;&nbsp;&nbsp;&nbsp;得。超度其粮将尽，必从龟兹求救，乃遣兵数百于东界要之。谢果遣骑赍金银珠<br /><br />&nbsp;&nbsp;&nbsp;&nbsp;玉以赂龟兹。超伏兵庶击，尽杀之，持其使首以示谢。谢大惊，即遣使请罪，愿<br /><br />&nbsp;&nbsp;&nbsp;&nbsp;得生归。超纵遣之。月氏由是大震，岁奉贡献。<br /><br />&nbsp;&nbsp;&nbsp;&nbsp;明年，龟兹、姑墨、温宿皆降，乃以超为都护，徐治长史。拜白霸为龟兹<br /><br />&nbsp;&nbsp;&nbsp;&nbsp;王，遣司马姚光送之。超与光共胁龟兹废其王尤利多而立白霸，使光将尤利多还<br /><br />&nbsp;&nbsp;&nbsp;&nbsp;诣京师。超居龟兹它乾城，徐滞褪枥铡Ｎ饔蛭ㄑ申取⑽Ｐ搿⑽纠缫郧懊欢蓟ぃ<br /><br />&nbsp;&nbsp;&nbsp;&nbsp;怀二心，其余悉定。<br /><br />&nbsp;&nbsp;&nbsp;&nbsp;六年秋，超遂发龟兹、鄯善等八国兵合七万人，及吏士贾客千四百人讨焉耆。<br /><br />&nbsp;&nbsp;&nbsp;&nbsp;兵到尉犁界，而遣晓说焉耆、尉犁、危须曰：“都护来者，欲镇抚三国。即欲改<br /><br />&nbsp;&nbsp;&nbsp;&nbsp;过向善，宜遣大人来迎，当赏赐王侯已下，事毕即还。今赐王彩五百匹。”焉耆<br /><br />&nbsp;&nbsp;&nbsp;&nbsp;王广遣其左将北K支奉牛、酒迎超。超诘K支曰：“汝虽匈奴侍子，而今秉国之<br /><br />&nbsp;&nbsp;&nbsp;&nbsp;权。都护自来，王不以时迎，皆汝罪也。”或谓超可便杀之。超曰：“非汝所及。<br /><br />&nbsp;&nbsp;&nbsp;&nbsp;此人权重于王，今未入其国而杀之，遂令自疑，设备守险，岂得到其城下哉！”<br /><br />&nbsp;&nbsp;&nbsp;&nbsp;于是赐而遣之。广乃与大人迎超于尉犁，奉献珍物。<br /><br />&nbsp;&nbsp;&nbsp;&nbsp;焉耆国有苇桥之险，广乃绝桥，不欲令汉军入国。超更从它道厉度。七月晦，<br /><br />&nbsp;&nbsp;&nbsp;&nbsp;到焉者，去城二十里，营大泽中。广出不意，大恐，乃欲悉驱其人共入山保。焉<br /><br />&nbsp;&nbsp;&nbsp;&nbsp;耆左侯元孟先尝质京师，密遣使以事告超，超即斩之，示不信用。乃期大会诸国<br /><br />&nbsp;&nbsp;&nbsp;&nbsp;王，因扬声当重加赏赐，于是焉耆王广，尉犁王及北革建支等三十人相率诣超。<br /><br />&nbsp;&nbsp;&nbsp;&nbsp;其国相腹久等十七人惧诛，皆亡入海，而危须王亦不至。坐定，超怒诘广曰：<br /><br />&nbsp;&nbsp;&nbsp;&nbsp;“危须王何故不到？腹久等所缘逃亡？”遂叱吏士收广、等于陈睦故城斩之，<br /><br />&nbsp;&nbsp;&nbsp;&nbsp;传首京师。因纵兵抄掠，斩首五千余级，获生口万五千人，马畜牛羊三十余万头，<br /><br />&nbsp;&nbsp;&nbsp;&nbsp;更立元孟为焉耆王。超留焉耆半岁，尉抚之。于是西域五十余国悉皆纳质内属焉。<br /><br />&nbsp;&nbsp;&nbsp;&nbsp;明年，下诏曰：“往者匈奴独擅西域，寇盗河西，永平之末，城门昼闭。先<br /><br />&nbsp;&nbsp;&nbsp;&nbsp;帝深愍边萌婴罗寇害，乃命将帅击右地，破白山，临蒲类，取车师，城郭诸国震<br /><br />&nbsp;&nbsp;&nbsp;&nbsp;慑响应，遂开西域，置都护。而焉耆王舜、舜子忠独谋悖逆，恃其险隘，覆没都<br /><br />&nbsp;&nbsp;&nbsp;&nbsp;护，并及吏士。先帝重元元之命，惮兵役之兴，故使军司马班超安集于K以西。<br /><br />&nbsp;&nbsp;&nbsp;&nbsp;超遂逾葱领，迄县度，出入二十二年，莫不宾从。改立其王，而绥其人。不动中<br /><br />&nbsp;&nbsp;&nbsp;&nbsp;国，不烦戎士，得远夷之和，同异俗之心，而致天诛，蠲宿耻，以报将士之仇。<br /><br />&nbsp;&nbsp;&nbsp;&nbsp;《司马法》曰：‘赏不逾月，欲人速睹为善之利也。’其封超为定远侯，邑千户。”<br /><br />&nbsp;&nbsp;&nbsp;&nbsp;超自以久在绝域，年老思土。十二年，上疏曰：“臣闻太公封齐，五世葬周，<br /><br />&nbsp;&nbsp;&nbsp;&nbsp;狐死首丘，代马依风。夫周齐同在中土千里之间，况于远处绝域，小臣能无依风<br /><br />&nbsp;&nbsp;&nbsp;&nbsp;首丘之思哉？蛮夷之俗，畏壮侮老。臣超犬马齿歼，常恐年衰，奄忽僵仆，孤魂<br /><br />&nbsp;&nbsp;&nbsp;&nbsp;弃捐。昔苏武留匈奴中尚十九年，今臣幸得奉节带金银护西域，如自以寿终屯部，<br /><br />&nbsp;&nbsp;&nbsp;&nbsp;诚无所恨，然恐后世或名臣为没西域。臣不敢望到酒泉郡，但愿生入玉门关。臣<br /><br />&nbsp;&nbsp;&nbsp;&nbsp;老病衰困，冒死瞽言，谨遣子勇随献物入塞。及臣生在，令勇目见中土。”而超<br /><br />&nbsp;&nbsp;&nbsp;&nbsp;妹同郡曹寿妻昭亦上书请超曰：<br /><br />&nbsp;&nbsp;&nbsp;&nbsp;妾同产兄西域都护定远侯超，幸得以微功特蒙重赏，爵列通侯，位二千石。<br /><br />&nbsp;&nbsp;&nbsp;&nbsp;天恩殊绝，诚非小臣所当被蒙。超之始出，志捐躯命，冀立微功，以自陈效。会<br /><br />&nbsp;&nbsp;&nbsp;&nbsp;陈睦之变，道路隔绝，超以一身转侧绝域，晓譬诸国，因其兵众，每有攻战，辄<br /><br />&nbsp;&nbsp;&nbsp;&nbsp;为先登，身被金夷，不避死亡。赖蒙陛下神灵，且得延命沙漠，至今积三十年。<br /><br />&nbsp;&nbsp;&nbsp;&nbsp;骨肉生离，不复相识。所与相随时人士众，皆已物故。超年最长，今且七十。衰<br /><br />&nbsp;&nbsp;&nbsp;&nbsp;老被病，头发无黑，两手不仁，耳目不聪明，扶杖乃能行。虽欲竭尽其力，以报<br /><br />&nbsp;&nbsp;&nbsp;&nbsp;塞天恩，迫于岁暮，犬马齿索。蛮夷之性，悖逆侮老，而超旦暮入地，久不见代，<br /><br />&nbsp;&nbsp;&nbsp;&nbsp;恐开奸宄之源，生逆乱之心。而卿大夫咸怀一切，莫肯远虑。如有卒暴，超之气<br /><br />&nbsp;&nbsp;&nbsp;&nbsp;力不能从心，便为上损国家累世之功，下弃忠臣竭力之用，诚可痛也。故超万里<br /><br />&nbsp;&nbsp;&nbsp;&nbsp;归诚，自陈苦急，延颈逾望，三年于今，未蒙省录。<br /><br />&nbsp;&nbsp;&nbsp;&nbsp;妾窃闻古者十五受兵，六十还之，亦有休息不任职也。缘陛下以至孝理天下，<br /><br />&nbsp;&nbsp;&nbsp;&nbsp;得万国之欢心，不遣小国之臣，况超得备侯伯之位，故敢触死为超求衰，丐超余<br /><br />&nbsp;&nbsp;&nbsp;&nbsp;年。一得生还，复见阙庭，使国永无劳远之虑，西域无仓卒之忧，超得长蒙文王<br /><br />&nbsp;&nbsp;&nbsp;&nbsp;葬骨之恩，子方哀老之惠。《诗》云：“民亦劳止，汔可小康，惠此中国，以绥<br /><br />&nbsp;&nbsp;&nbsp;&nbsp;四方。”超有书与妾生诀，恐不复相见。妾诚伤超以壮年竭忠孝于沙漠，疲老则<br /><br />&nbsp;&nbsp;&nbsp;&nbsp;便捐死于旷野，诚可哀怜。如不蒙救护，超后有一旦之变，冀幸超家得蒙赵母、<br /><br />&nbsp;&nbsp;&nbsp;&nbsp;卫姬先请之贷。妾愚戆不知大义，触犯忌讳。<br /><br />&nbsp;&nbsp;&nbsp;&nbsp;书奏，帝感其言，乃征超还。<br /><br />&nbsp;&nbsp;&nbsp;&nbsp;超在西域三十一岁。十四年八月至洛阳，拜为射声校尉。超素有胸胁疾，既<br /><br />&nbsp;&nbsp;&nbsp;&nbsp;至，病遂加。帝遣中黄门问疾，赐医药。其年九月卒，年七十一。朝廷愍惜焉，<br /><br />&nbsp;&nbsp;&nbsp;&nbsp;使者吊祭，赠R甚厚。子雄嗣。<br /><br />&nbsp;&nbsp;&nbsp;&nbsp;初，超被征，以戊己校尉任尚为都护。与超交代。尚谓超曰：“君侯在外国<br /><br />&nbsp;&nbsp;&nbsp;&nbsp;三十余年，而小人猥承君后，任重虑浅，宜有以诲之。”超曰：“年老失智，任<br /><br />&nbsp;&nbsp;&nbsp;&nbsp;君数当大位，岂班超所能及哉！必不得已，愿进愚言。寒外吏士，本非孝子顺孙，<br /><br />&nbsp;&nbsp;&nbsp;&nbsp;皆以罪过徙补边屯。而蛮夷怀鸟兽之心，难养易败。今君性严急，水清无大鱼，<br /><br />&nbsp;&nbsp;&nbsp;&nbsp;察政不得下和。宜荡佚简易，宽小过，总大纲而已。”超去后，尚私谓所亲曰：<br /><br />&nbsp;&nbsp;&nbsp;&nbsp;“我以班君当有奇策，今所言平平耳。”尚至数年，而西域反乱，以罪被征，如<br /><br />&nbsp;&nbsp;&nbsp;&nbsp;超所戒。<br /><br />&nbsp;&nbsp;&nbsp;&nbsp;有三子。长子雄，累迁屯骑校尉。会叛羌寇三辅，诏雄将五营兵屯长安，就<br /><br />&nbsp;&nbsp;&nbsp;&nbsp;拜京兆尹。雄卒，子始嗣，尚清河孝王女阴城公主。主顺帝之姑，贵骄淫乱，与<br /><br />&nbsp;&nbsp;&nbsp;&nbsp;嬖人居帷中，而召始入，使伏床下。始积怒，永建五年，遂拔刃杀主。帝大怒，<br /><br />&nbsp;&nbsp;&nbsp;&nbsp;腰斩始，同产皆弃市。超少子勇。<br /><br />&nbsp;&nbsp;&nbsp;&nbsp;勇字宜僚，少有父风。永初元年，西域反叛，以勇为军司马。与兄雄俱出敦<br /><br />&nbsp;&nbsp;&nbsp;&nbsp;煌，迎都护及西域甲卒而还。因罢都护。后西域绝无汉吏十余年。<br /><br />&nbsp;&nbsp;&nbsp;&nbsp;元初六年，敦煌太守曹宗遣长史索班将千余人屯伊吾，车师前王及鄯善王皆<br /><br />&nbsp;&nbsp;&nbsp;&nbsp;来降班。后数月，北单于与车师后部遂共攻没班，进击走前王，略有北道。鄯善<br /><br />&nbsp;&nbsp;&nbsp;&nbsp;王急，求救于曹宗，宗因此请出兵五千人击匈奴，报索班之耻，因复取西域。邓<br /><br />&nbsp;&nbsp;&nbsp;&nbsp;太后召勇诣朝堂会议。先是，公卿多以为宜闭玉门关，遂弃西域。勇上议曰：<br /><br />&nbsp;&nbsp;&nbsp;&nbsp;昔孝武皇帝患匈奴强盛，兼总百蛮，以逼障塞。于是开通西域，离其党与，<br /><br />&nbsp;&nbsp;&nbsp;&nbsp;论者以为夺匈奴府藏，断其右臂。遭王莽篡盗，征求无厌，胡夷忿毒，遂以<br /><br />&nbsp;&nbsp;&nbsp;&nbsp;背叛。光武中兴，未遑外事，故匈奴负强，驱率诸国。及至永平，再攻敦煌，河<br /><br />&nbsp;&nbsp;&nbsp;&nbsp;西诸郡，城门昼闭。孝明皇帝深惟庙策，乃命虎臣，出征西域，故匈奴远遁，边<br /><br />&nbsp;&nbsp;&nbsp;&nbsp;境得安。及至永元，莫不内属。会间者羌乱，西域复绝，北虏遂遣责诸国，备其<br /><br />&nbsp;&nbsp;&nbsp;&nbsp;逋租，高其价值，严以期会。鄯善、车师皆怀愤怨，思乐事汉，其路无从。前所<br /><br />&nbsp;&nbsp;&nbsp;&nbsp;以时有叛者，皆由牧养失宜，还为其害故也。今曹宗徒耻于前负，欲报雪匈奴，<br /><br />&nbsp;&nbsp;&nbsp;&nbsp;而不寻出兵故事，未度当时之宜也。夫要功荒外，万无一成，若兵连祸结，悔无<br /><br />&nbsp;&nbsp;&nbsp;&nbsp;及已。况今府藏未充，师无后继，是示弱于远夷，暴短于海内，臣愚以为不可许<br /><br />&nbsp;&nbsp;&nbsp;&nbsp;也。旧敦煌郡有营兵三百人，今宜复之，复置护西域副校尉，居于敦煌，如永元<br /><br />&nbsp;&nbsp;&nbsp;&nbsp;故事。又宜遣西域长史将五百人屯楼兰，西当焉耆、龟兹径路，南强鄯善、于K<br /><br />&nbsp;&nbsp;&nbsp;&nbsp;心胆，北I匈奴，东近敦煌。如此诚便。<br /><br />&nbsp;&nbsp;&nbsp;&nbsp;尚书问勇曰：“今立副校尉，何以为便？又置长史屯楼兰，利害云何？”勇<br /><br />&nbsp;&nbsp;&nbsp;&nbsp;对曰：“昔永平之末，始通西域，初遣中郎将居郭煌，后置副校尉于车师，既为<br /><br />&nbsp;&nbsp;&nbsp;&nbsp;胡虏节度，又禁汉人不得有所侵扰。故外夷归心，匈奴畏威。今鄯善王尤还，汉<br /><br />&nbsp;&nbsp;&nbsp;&nbsp;人外孙，若匈奴得志，则尤还必死。此等虽同鸟兽，亦知避害。若出屯楼兰，足<br /><br />&nbsp;&nbsp;&nbsp;&nbsp;以招附其心，愚以为便。”长乐卫尉镡显、廷尉綦母参、司隶校尉崔据难曰：<br /><br />&nbsp;&nbsp;&nbsp;&nbsp;“朝廷前所以弃西域者，以其无益于中国而费难供也。今车师已属匈奴，鄯善不<br /><br />&nbsp;&nbsp;&nbsp;&nbsp;可保信，一旦反复，班将能保北虏不为边害乎？”勇对曰：“今中国置州牧者，<br /><br />&nbsp;&nbsp;&nbsp;&nbsp;以禁郡县奸猾盗贼也。若州牧能保盗贼不起者，臣亦愿以要斩保匈奴之不为边害<br /><br />&nbsp;&nbsp;&nbsp;&nbsp;也。今通西域则虏势必弱，虏势弱则为患微矣。孰与归其府藏，续其断臂哉！今<br /><br />&nbsp;&nbsp;&nbsp;&nbsp;置校尉以I抚西域，设长史以招怀诸国，若弃而不立，则西域望绝。望绝之后，<br /><br />&nbsp;&nbsp;&nbsp;&nbsp;屈就北虏，缘边之郡将受困害，恐河西城门必复有昼闭之儆矣。今不廓开朝廷之<br /><br />&nbsp;&nbsp;&nbsp;&nbsp;德，而拘屯戍之费，若北虏遂炽，岂安边久长之策哉！”<br /><br />&nbsp;&nbsp;&nbsp;&nbsp;太尉属毛轸难曰：“今若置校尉，则西域骆驿遣使，求索无厌，与之则<br /><br />&nbsp;&nbsp;&nbsp;&nbsp;费难供，不与则失其心。一旦为匈奴所迫，当复求救，则为役大矣。”勇对曰：<br /><br />&nbsp;&nbsp;&nbsp;&nbsp;“今设以西域归匈奴，而使其恩德大汉，不为抄盗则可矣。如其不然，则因西域<br /><br />&nbsp;&nbsp;&nbsp;&nbsp;租入之饶，兵马之众，以扰动缘边，是为富仇雠之财，增暴夷之势也。置校尉者，<br /><br />&nbsp;&nbsp;&nbsp;&nbsp;宣威布德，以系诸国内向之心，以疑匈奴觊觎之情，而无财费耗国之虑也。且西<br /><br />&nbsp;&nbsp;&nbsp;&nbsp;域之人无它求索，其来入者，不过禀食而已。今若拒绝，势归北属，夷虏并力以<br /><br />&nbsp;&nbsp;&nbsp;&nbsp;寇并、凉，则中国之费不止千亿。置之诚便。”<br /><br />&nbsp;&nbsp;&nbsp;&nbsp;于是从勇议，复郭煌郡营兵三百人，置西域副校尉居敦煌。虽复羁縻西域，<br /><br />&nbsp;&nbsp;&nbsp;&nbsp;然亦未能出屯。其后匈奴果数与车师共入寇抄，河西大被其害。<br /><br />&nbsp;&nbsp;&nbsp;&nbsp;延光二年夏，复以勇为西域长史，将兵五百人出屯柳中。明年正月，勇至楼<br /><br />&nbsp;&nbsp;&nbsp;&nbsp;兰，以鄯善归附，特加三绥。而龟兹王白英犹自疑未下，勇开以恩信，白英乃率<br /><br />&nbsp;&nbsp;&nbsp;&nbsp;姑墨、温宿自缚诣勇降。勇因发其兵步骑万余人到车师前王庭，击走匈奴伊蠡王<br /><br />&nbsp;&nbsp;&nbsp;&nbsp;于伊和谷，收得前部五千余人，于是前部始复开通。还，屯田柳中。<br /><br />&nbsp;&nbsp;&nbsp;&nbsp;四年秋，勇发敦煌、张掖、酒泉六千骑及鄯善、疏勒、车师前部兵击后部王<br /><br />&nbsp;&nbsp;&nbsp;&nbsp;军就，大破之。首虏八千余人，马畜五万余头。捕得军就及匈奴持节使者，将至<br /><br />&nbsp;&nbsp;&nbsp;&nbsp;索班没处斩之，以报其耻，传首京师。永建元年，更立后部故王子加特奴为王。<br /><br />&nbsp;&nbsp;&nbsp;&nbsp;勇又使别校诛斩东且弥王，亦更立其种人为王，于是车师六国悉平。<br /><br />&nbsp;&nbsp;&nbsp;&nbsp;其冬，勇发诸国兵击匈奴呼衍王，呼衍王亡走，其众二万余人皆降。捕得单<br /><br />&nbsp;&nbsp;&nbsp;&nbsp;于从兄，勇使加特奴手斩之，以结车师，匈奴之隙。北单于自将万余骑入后部，<br /><br />&nbsp;&nbsp;&nbsp;&nbsp;至金且谷，勇使假司马曹俟驰救之。单于引去，俊追斩其贵人骨都侯，于是呼衍<br /><br />&nbsp;&nbsp;&nbsp;&nbsp;王遂徙居枯梧河上。是后车师无复虏迹，城郭皆安。惟焉耆王元孟未降。<br /><br />&nbsp;&nbsp;&nbsp;&nbsp;二年，勇上请攻元孟，于是遗敦煌太守张朗将河西四郡兵三千人配勇。因发<br /><br />&nbsp;&nbsp;&nbsp;&nbsp;诸国兵四万余人，分骑为两道击之。勇从南道，朗从北道，约期俱至焉耆。而朗<br /><br />&nbsp;&nbsp;&nbsp;&nbsp;先有罪，欲徼功自赎，遂先期至爵离关，遣司马将兵前战，首虏二千余人。元孟<br /><br />&nbsp;&nbsp;&nbsp;&nbsp;惧诛，逆遣使乞降，张朗径入焉耆受降而还。元孟竟不肯面缚，惟遣子诣阙贡献。<br /><br />&nbsp;&nbsp;&nbsp;&nbsp;朗遂得免诛。勇以后期，征下狱，免。后卒于家。<br /><br />&nbsp;&nbsp;&nbsp;&nbsp;梁[字伯威，北地弋居人也。父讽，历州宰。永元元年，车骑将军窦宪出<br /><br />&nbsp;&nbsp;&nbsp;&nbsp;征匈奴，除讽为军司马，令先赍金帛使北单于，宣国威德，其归附者万余人。后<br /><br />&nbsp;&nbsp;&nbsp;&nbsp;坐失宪意，髡输武威，武威太守承旨杀之。窦氏既灭，和帝知其为宪所诬，征<br /><br />&nbsp;&nbsp;&nbsp;&nbsp;[，除为郎中。<br /><br />&nbsp;&nbsp;&nbsp;&nbsp;[有勇气，常慷慨好功名。初为车骑将军邓鸿司马，再迁，延平元年拜西<br /><br />&nbsp;&nbsp;&nbsp;&nbsp;域副校尉。[行至河西，会西域诸国反叛，攻都护任尚于疏勒。尚上书求救，<br /><br />&nbsp;&nbsp;&nbsp;&nbsp;诏[将河西四郡羌胡五千骑驰赴之，[未至而尚已得解。会征尚还，以骑都<br /><br />&nbsp;&nbsp;&nbsp;&nbsp;尉段禧为都护，西域长史赵博为骑都尉。禧、博守它乾城。它乾城小，[以为<br /><br />&nbsp;&nbsp;&nbsp;&nbsp;不可固，乃谲说龟兹王白霸，欲入共保其城，白霸许之。吏人固谏，白霸不听，<br /><br />&nbsp;&nbsp;&nbsp;&nbsp;懂既入，遣将急迎禧、博，合军八九千人。龟兹吏人并叛其王，而与温宿、姑墨<br /><br />&nbsp;&nbsp;&nbsp;&nbsp;数万兵反，共围城。[等出战，大破之。连兵数月，胡众败走，乘胜追击，凡<br /><br />&nbsp;&nbsp;&nbsp;&nbsp;斩首万余级，获生口数千人，骆驼畜产数万头，龟兹乃定。而道路尚隔。檄书不<br /><br />&nbsp;&nbsp;&nbsp;&nbsp;通。岁余，朝廷忧之。公卿议者以为西域阻远，数有背叛，吏士屯田，其费无已。<br /><br />&nbsp;&nbsp;&nbsp;&nbsp;永初元年，遂罢都护，遣骑都尉王弘发关中兵迎[、禧、博及伊吾卢、柳中屯<br /><br />&nbsp;&nbsp;&nbsp;&nbsp;田吏士。<br /><br />&nbsp;&nbsp;&nbsp;&nbsp;二年春，还至敦煌。会众羌反叛，朝廷大发兵西击之，逆诏[留为诸军援。<br /><br />&nbsp;&nbsp;&nbsp;&nbsp;[至张掖日勒。羌诸种万余人攻亭侯，杀略吏人。[进兵击，大破之，乘胜<br /><br />&nbsp;&nbsp;&nbsp;&nbsp;追至昭武，虏遂散走，其能脱者十二三。乃至姑臧，羌大豪三百余人诣[降，<br /><br />&nbsp;&nbsp;&nbsp;&nbsp;并慰譬遣还故地，河西四郡复安。<br /><br />&nbsp;&nbsp;&nbsp;&nbsp;[受诏当屯金城，闻羌转寇三辅，迫近园陵，即引兵赴击之，转战武功美<br /><br />&nbsp;&nbsp;&nbsp;&nbsp;阳关。[临阵被创，不顾，连破走之。尽还得所掠生口，获马畜财物甚众，羌<br /><br />&nbsp;&nbsp;&nbsp;&nbsp;遂奔散。朝延嘉之，数玺书劳勉，委以西方事，令为诸军节度。<br /><br />&nbsp;&nbsp;&nbsp;&nbsp;三年冬，南单于与乌桓大人俱反。以大司农何熙行车骑将军事，中郎将宠雄<br /><br />&nbsp;&nbsp;&nbsp;&nbsp;为副，将羽林五校营士，及发缘边十郡兵二万余人，又辽东太守耿夔率将鲜卑种<br /><br />&nbsp;&nbsp;&nbsp;&nbsp;众共击之，诏[行度辽将军事。庞雄与耿夔共击匈奴奥K日逐王，破之。单于<br /><br />&nbsp;&nbsp;&nbsp;&nbsp;乃自将围中郎将耿种于美稷，连战数月，攻之转急，种移檄求救。明年正月，<br /><br />&nbsp;&nbsp;&nbsp;&nbsp;[将八千余人驰往赴之，至属国故城，与匈奴左将军、乌桓大人战，破斩其渠<br /><br />&nbsp;&nbsp;&nbsp;&nbsp;帅，杀三千余人，虏其妻子，获财物甚众。单于复自将七八千骑迎攻，围[。<br /><br />&nbsp;&nbsp;&nbsp;&nbsp;[被甲奔击，所向皆破，虏遂引还虎泽。三月，何熙军到五原曼柏，暴疾，不<br /><br />&nbsp;&nbsp;&nbsp;&nbsp;能进，遣庞雄与[及耿种步骑万六千人攻虎泽。连营稍前，卑于惶怖，遣左奥<br /><br />&nbsp;&nbsp;&nbsp;&nbsp;K日逐王诣[乞降，[乃大陈兵受之。单于脱帽徒跣，面缚稽颡，纳质。会<br /><br />&nbsp;&nbsp;&nbsp;&nbsp;熙卒于师，即拜[度辽将军。庞雄还为大鸿胪。雄，巴郡人，有勇略，称为名<br /><br />&nbsp;&nbsp;&nbsp;&nbsp;将。<br /><br />&nbsp;&nbsp;&nbsp;&nbsp;明年，安定、北地、上郡皆被羌寇，谷贵人流，不能自立。诏[发边兵迎<br /><br />&nbsp;&nbsp;&nbsp;&nbsp;三郡太守，使将吏人徙扶风界。[即遣南单于兄子优孤涂奴将兵迎之。既还，<br /><br />&nbsp;&nbsp;&nbsp;&nbsp;[以涂奴接其家属有劳，辄授以羌侯印绶，坐专擅，征下狱，抵罪。明年，校<br /><br />&nbsp;&nbsp;&nbsp;&nbsp;书郎马融上书讼[与护羌校尉庞参，有诏原刑。语在《庞参传》。<br /><br />&nbsp;&nbsp;&nbsp;&nbsp;会叛羌寇三辅，关中盗贼起，拜[谒者，将兵击之。至胡县，病卒。<br /><br />&nbsp;&nbsp;&nbsp;&nbsp;何熙字孟孙，陈国人。少有大志。永元中，为谒者。身长八尺五寸，善为威<br /><br />&nbsp;&nbsp;&nbsp;&nbsp;容，赞拜殿中，音动左右。和帝伟之，擢为御史中丞，历司隶校尉、大司农。及<br /><br />&nbsp;&nbsp;&nbsp;&nbsp;在军临殁，遗言薄葬。三子：临、瑾、阜。临、瑾并有政能。阜俊才早没。临子<br /><br />&nbsp;&nbsp;&nbsp;&nbsp;衡，为尚书，以正直称，坐讼李膺等下狱，免官，废于家。<br /><br />&nbsp;&nbsp;&nbsp;&nbsp;论曰：时政平则文德用，而武略之士无所奋其力能，故汉世有发愤张胆、争<br /><br />&nbsp;&nbsp;&nbsp;&nbsp;膏身于夷狄，以要功名，多矣。祭肜、耿秉启匈奴之权，班超、梁[奋西域之<br /><br />&nbsp;&nbsp;&nbsp;&nbsp;略，卒能成功立名，享受爵位，荐功祖庙，勒勋于后，亦一时之志土也。<br /><br />&nbsp;&nbsp;&nbsp;&nbsp;赞曰：定远慷慨，专功西遐。坦步葱、雪，咫尺龙沙。[亦抗愤，勇乃负<br /><br />&nbsp;&nbsp;&nbsp;&nbsp;荷。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,215);">加入书签</a><a
                        href="214.html">上一页</a>&larr;<a href="index.html">返回列表</a>&rarr;<a
                            href="216.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "214.html"; var next_page = "216.html"; var index_page = "index.html"; var sortid = "9"; var article_id = "3"; var chapter_id = "215"; var articlename = "后汉书"; var chaptername = " 卷四十七 班梁列传第三十七"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>