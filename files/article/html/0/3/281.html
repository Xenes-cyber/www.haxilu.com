<!DOCTYPE html>
<html>
<head>
<meta charset="gbk" />
<title>后汉书- 志第十八 五行六-在线阅读-哈西文学网</title>
<meta name="keywords" content="范晔，后汉书， 志第十八 五行六全文， 志第十八 五行六在线阅读 哈西文学网" />
<meta name="description" content="哈西文学网提供范晔的后汉书  志第十八 五行六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/281.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/281.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第十八 五行六</h1>
            <div class="link xb">
                <a href="280.html">上一页</a>&larr;<a href="index.html">返回列表</a>&rarr;<a
                    href="282.html">下一页</a></div>			
            <div id="BookText">&nbsp;&nbsp;&nbsp;&nbsp;日蚀日抱日赤无光日黄珥日中黑虹贯日月蚀非其月<br /><br />&nbsp;&nbsp;&nbsp;&nbsp;光武帝建武二年正月甲子朔，日有蚀之，在危八度。《日蚀说》曰：“日者，<br /><br />&nbsp;&nbsp;&nbsp;&nbsp;太阳之精，人君之象。君道有亏，有阴所乘，故蚀。蚀者，阳不克也。”其候杂<br /><br />&nbsp;&nbsp;&nbsp;&nbsp;说，《汉书・五行志》著之必矣。儒说诸侯专权，则其应多在日所宿之国。诸象<br /><br />&nbsp;&nbsp;&nbsp;&nbsp;附从，则多为王者事。人君改修其德，则咎害除。是时，世祖初兴，天下贼乱未<br /><br />&nbsp;&nbsp;&nbsp;&nbsp;除。虚、危，齐也。贼张步拥兵据齐，上遣伏隆谕步，许降。旋复叛称王，至五<br /><br />&nbsp;&nbsp;&nbsp;&nbsp;年中乃破。三年五月乙卯晦，日有蚀之，在柳十四度。柳，河南也。时，世祖在<br /><br />&nbsp;&nbsp;&nbsp;&nbsp;雒阳，赤眉降贼樊崇谋作乱，其七月发觉，皆伏诛。六年九月丙寅晦，日有蚀之。<br /><br />&nbsp;&nbsp;&nbsp;&nbsp;史官不见，郡以闻。在尾八度。七年三月癸亥晦，日有蚀之，在毕五度。毕为边<br /><br />&nbsp;&nbsp;&nbsp;&nbsp;兵。秋，隗嚣反，侵安定。冬，卢芳所置朔方、云中太守各举郡降。<br /><br />&nbsp;&nbsp;&nbsp;&nbsp;十六年三月辛丑晦，日有独之，在昴七度。昂为狱事。时诸郡太守坐度田不<br /><br />&nbsp;&nbsp;&nbsp;&nbsp;实，世祖怒，杀十余人，然后深悔之。十七年二月乙未晦，日有蚀之，在胃九度。<br /><br />&nbsp;&nbsp;&nbsp;&nbsp;胃为廪仓。时诸郡新坐租之后，天下忧怖，以谷为言，故示象。或曰：胃，供养<br /><br />&nbsp;&nbsp;&nbsp;&nbsp;之官也。其十月，废郭皇后，诏曰“不可以奉供养”。<br /><br />&nbsp;&nbsp;&nbsp;&nbsp;二十二年五月乙未晦，日有蚀之，在柳七度，京都宿也。柳为上仓，祭祀谷<br /><br />&nbsp;&nbsp;&nbsp;&nbsp;也，近舆鬼，舆鬼为宗庙。十九年中，有司奏请立近帝四庙以祭之，有诏“庙处<br /><br />&nbsp;&nbsp;&nbsp;&nbsp;所未定，且就高庙袷祭之。”至此三年，遂不立庙。有简堕心，奉祖宗之道有阙，<br /><br />&nbsp;&nbsp;&nbsp;&nbsp;故示象也。二十五年三月戊申晦，日有蚀之，在毕十五度。毕为边兵。其冬十月，<br /><br />&nbsp;&nbsp;&nbsp;&nbsp;以武G蛮夷为寇害，伏波将军马援将兵击之。二十九年二月丁巳朔，日有蚀之，<br /><br />&nbsp;&nbsp;&nbsp;&nbsp;在东壁五度。东壁为文章，一名埚ぶ口。先是皇子诸王各招来文章谈说之士，<br /><br />&nbsp;&nbsp;&nbsp;&nbsp;去年中，有人上奏：“诸王所招待者，或真伪杂，受刑罚者子孙，宜可分别。”<br /><br />&nbsp;&nbsp;&nbsp;&nbsp;于是上怒，诏捕诸王客，皆被以苛法，死者甚多。世祖不早为明设刑禁，一时治<br /><br />&nbsp;&nbsp;&nbsp;&nbsp;之过差，故天示象。世祖于是改悔，遣使悉理侵枉也。<br /><br />&nbsp;&nbsp;&nbsp;&nbsp;三十一年五月癸酉晦，日有蚀之，在柳五度，京都宿也。自二十一年示象至<br /><br />&nbsp;&nbsp;&nbsp;&nbsp;此十年，后二年，宫车晏驾。<br /><br />&nbsp;&nbsp;&nbsp;&nbsp;中元元年十一月甲子晦，日有蚀之，在斗二十度。斗为庙，主爵禄。儒说十<br /><br />&nbsp;&nbsp;&nbsp;&nbsp;一月甲子，时王日也，又为星纪，主爵禄，其占重。<br /><br />&nbsp;&nbsp;&nbsp;&nbsp;明帝永平三年八月壬申晦，日有蚀之，在氐二度。氐为宿宫。是时明帝作北<br /><br />&nbsp;&nbsp;&nbsp;&nbsp;宫。八年十月壬寅晦，日有蚀之，既，在斗十一度。斗，吴也。广陵于天文属吴。<br /><br />&nbsp;&nbsp;&nbsp;&nbsp;后二年，广陵王荆坐谋反自杀。<br /><br />&nbsp;&nbsp;&nbsp;&nbsp;十三年十月甲辰晦，日有蚀之，在尾十七度。十六年五月戊午晦，日有蚀之，<br /><br />&nbsp;&nbsp;&nbsp;&nbsp;在柳十五度。儒说五月戊午，犹十一月甲子也，又宿在京都，其占重。后二岁，<br /><br />&nbsp;&nbsp;&nbsp;&nbsp;宫车晏驾。十八年十一月甲辰晦，日有蚀之，在斗二十一度。是时，明帝既崩，<br /><br />&nbsp;&nbsp;&nbsp;&nbsp;马太后制爵禄，故阳不胜。<br /><br />&nbsp;&nbsp;&nbsp;&nbsp;章帝建初五年二月庚辰朔，日有蚀之，在东壁八度。例在前建武二十九年。<br /><br />&nbsp;&nbsp;&nbsp;&nbsp;是时，群臣争经，多相非毁者。六年六月辛未晦，日有蚀之，在翼六度。翼主远<br /><br />&nbsp;&nbsp;&nbsp;&nbsp;客。冬，东平王苍等来朝，明年正月，苍薨。<br /><br />&nbsp;&nbsp;&nbsp;&nbsp;章和元年八月乙未晦，日有蚀之。史官不见，佗官以闻。日在氐四度。<br /><br />&nbsp;&nbsp;&nbsp;&nbsp;和帝永元二年二月壬午，日有蚀之。史官不见，涿郡以闻。日在奎八度。四<br /><br />&nbsp;&nbsp;&nbsp;&nbsp;年六月戊戌朔，日有蚀之，在七星二度，主衣裳。又曰行近轩辕，在左角，为太<br /><br />&nbsp;&nbsp;&nbsp;&nbsp;后族。是月十九日，上免太后兄弟窦宪等官，遣就国，选严能相，于国蹙迫自杀。<br /><br />&nbsp;&nbsp;&nbsp;&nbsp;七年四月辛亥朔，日有蚀之，在嘴，为葆旅，主收敛。儒说葆旅宫中之象，收<br /><br />&nbsp;&nbsp;&nbsp;&nbsp;敛贪妒之象。是岁邓贵人始人。明年三月，阴皇后立，邓贵人有宠，阴后妒忌之，<br /><br />&nbsp;&nbsp;&nbsp;&nbsp;后遂坐废。一曰是将入参，参、伐为斩刈。明年七月，越骑校尉冯柱捕斩匈奴温<br /><br />&nbsp;&nbsp;&nbsp;&nbsp;禺犊王乌居战。<br /><br />&nbsp;&nbsp;&nbsp;&nbsp;十二年秋七月辛亥朔，日有蚀之，在翼八度，荆州宿也。明年冬，南郡蛮夷<br /><br />&nbsp;&nbsp;&nbsp;&nbsp;反，为寇。十五年四月甲子晦，日有蚀之，在东井二十二度。东井，主酒食之宿<br /><br />&nbsp;&nbsp;&nbsp;&nbsp;也。妇人之职，无非无仪，酒食是议。去年冬，邓皇后立，有丈夫之性，与知外<br /><br />&nbsp;&nbsp;&nbsp;&nbsp;事，故天示象。是年水，雨伤稼。<br /><br />&nbsp;&nbsp;&nbsp;&nbsp;安帝永初元年三月二日癸酉，日有蚀之，在胃二度。胃主禀仓。是时，邓太<br /><br />&nbsp;&nbsp;&nbsp;&nbsp;后专政，去年大水伤稼，仓禀为虚。五年正月庚辰朔，日有蚀之，在虚八度。正<br /><br />&nbsp;&nbsp;&nbsp;&nbsp;月，王者统事之正日也。虚，空名也。是时邓太后摄政，安帝不得行事，俱不得<br /><br />&nbsp;&nbsp;&nbsp;&nbsp;其正，若王者位虚，故于正月阳不克，示象也。于是阴预乘阳，故夷狄并为寇害，<br /><br />&nbsp;&nbsp;&nbsp;&nbsp;西边诸郡皆至虚空。七年四月丙申晦，日有蚀之，在东井一度。<br /><br />&nbsp;&nbsp;&nbsp;&nbsp;元初元年十月戊子朔，日有蚀之，在尾十度。尾为后宫。继嗣之宫也。是时<br /><br />&nbsp;&nbsp;&nbsp;&nbsp;上甚幸阎贵人，将立，故示不善，将为继嗣祸也。明年四月，遂立为后。后遂与<br /><br />&nbsp;&nbsp;&nbsp;&nbsp;江京、耿宝等共谗太子，废之。二年九月壬午晦，日有蚀之，在心四度。心为王<br /><br />&nbsp;&nbsp;&nbsp;&nbsp;者，明久失位也。三年三月二日辛亥，日有蚀之，在娄五度。史官不见，辽东以<br /><br />&nbsp;&nbsp;&nbsp;&nbsp;闻。四年二月乙已朔，日有蚀之，在奎九度。史官不见，七郡以闻。奎主武库兵。<br /><br />&nbsp;&nbsp;&nbsp;&nbsp;其月十八日壬戌，武库火，烧兵器也。五年八月丙申朔，日有蚀之，在翼十八度。<br /><br />&nbsp;&nbsp;&nbsp;&nbsp;史官不见，张掖以闻。六年十二月戊午朔，日有食之，几尽，地如昏状。在须女<br /><br />&nbsp;&nbsp;&nbsp;&nbsp;十一度，女主恶之。后二岁三月，邓太后崩。<br /><br />&nbsp;&nbsp;&nbsp;&nbsp;永宁元年七月乙酉朔，日有蚀之，在张十五度。史官不见，酒泉以闻。<br /><br />&nbsp;&nbsp;&nbsp;&nbsp;延光三年九月庚申晦，日有食之，在氐十五度。氐为宿宫。宫，中宫也。时<br /><br />&nbsp;&nbsp;&nbsp;&nbsp;上听中常侍江京、樊丰及阿母王圣等谗言，废皇太子。四年三月戊午朔，日有蚀<br /><br />&nbsp;&nbsp;&nbsp;&nbsp;之，在胃十二度。陇西、酒泉、朔方各以状上，史官不觉。<br /><br />&nbsp;&nbsp;&nbsp;&nbsp;顺帝永建二年七月甲戌朔，日有蚀之，在翼九度。<br /><br />&nbsp;&nbsp;&nbsp;&nbsp;阳嘉四年闰月丁亥朔，日有蚀之，在角五度。史官不见，零陵以闻。<br /><br />&nbsp;&nbsp;&nbsp;&nbsp;永和三年十二月戊戌朔，日有独之，在须女十一度。史官不见，会稽以闻。<br /><br />&nbsp;&nbsp;&nbsp;&nbsp;明年，中常侍张逵等谋谮皇后父梁商欲作乱，推考，逵等伏诛也。五年五月己丑<br /><br />&nbsp;&nbsp;&nbsp;&nbsp;晦，日有蚀之，在东井三十三度。东井，三辅宿。又近舆鬼，舆鬼为宗庙。其秋，<br /><br />&nbsp;&nbsp;&nbsp;&nbsp;西羌为寇，至三辅陵园。六年九月辛亥晦，日有蚀之，在尾十一度。尾主后宫，<br /><br />&nbsp;&nbsp;&nbsp;&nbsp;继嗣之宫也。以为继嗣不兴之象。<br /><br />&nbsp;&nbsp;&nbsp;&nbsp;桓帝建和元年正月辛亥朔，日有蚀之，在营室三度。史官不见，郡国以闻。<br /><br />&nbsp;&nbsp;&nbsp;&nbsp;是时梁太后摄政。三年四月丁卯晦，日有蚀之，在东井二十三度。例在永元十五<br /><br />&nbsp;&nbsp;&nbsp;&nbsp;年。东井主法，梁太后又听兄冀枉杀公卿，犯天法也。明年，太后崩。<br /><br />&nbsp;&nbsp;&nbsp;&nbsp;元嘉二年七月二日庚辰，日有蚀之，在翼四度。史官不见，广陵以闻。翼主<br /><br />&nbsp;&nbsp;&nbsp;&nbsp;倡乐。时上好乐过。<br /><br />&nbsp;&nbsp;&nbsp;&nbsp;永兴二年九月丁卯朔，日有蚀之，在角五度。角，郑宿也。十一月，泰山盗<br /><br />&nbsp;&nbsp;&nbsp;&nbsp;贼群起，劫杀长吏。泰山于天文属郑。<br /><br />&nbsp;&nbsp;&nbsp;&nbsp;永寿三年闰月庚辰晦，日有蚀之，在七星二度。史官不见，郡国以闻，例在<br /><br />&nbsp;&nbsp;&nbsp;&nbsp;永元四年。后二岁，梁皇后崩，翼兄弟被诛。<br /><br />&nbsp;&nbsp;&nbsp;&nbsp;延熹元年五月甲戌晦，日有蚀之，在柳七度，京都宿也。八年正月丙甲晦，<br /><br />&nbsp;&nbsp;&nbsp;&nbsp;日有蚀之，在营室十三度。营室之中，女主象也。其二月癸亥，邓皇后坐酗，上<br /><br />&nbsp;&nbsp;&nbsp;&nbsp;送暴室，令自杀，家属被诛。吕太后崩时亦然。九年正月辛卯朔，日有蚀之，在<br /><br />&nbsp;&nbsp;&nbsp;&nbsp;营室三度。史官不见，郡国以闻。谷永以为三朝尊者恶之。其明年，宫车晏驾。<br /><br />&nbsp;&nbsp;&nbsp;&nbsp;永康元年五月壬子晦，日有蚀之，在舆鬼一度。儒说壬子淳水日，而阳不克，<br /><br />&nbsp;&nbsp;&nbsp;&nbsp;将有水害。其八月，六州大水，勃海海溢。<br /><br />&nbsp;&nbsp;&nbsp;&nbsp;灵帝建宁元年五月丁未朔，日有蚀之。冬十月甲辰晦，日有蚀之。二年十月<br /><br />&nbsp;&nbsp;&nbsp;&nbsp;戊戌晦，日有蚀之。右扶风以闻。三年三月丙寅晦，日有蚀之。梁相以闻。四年<br /><br />&nbsp;&nbsp;&nbsp;&nbsp;三月辛酉朔，日有蚀之。<br /><br />&nbsp;&nbsp;&nbsp;&nbsp;熹平二年十二月癸酉晦，日有蚀之，在虚二度。是时中常侍曹节、王甫等专<br /><br />&nbsp;&nbsp;&nbsp;&nbsp;权。六年十月癸丑朔，日有蚀之。赵相以闻。<br /><br />&nbsp;&nbsp;&nbsp;&nbsp;光和元年二月辛亥朔，日有蚀之。十月丙子晦，日有蚀之，在箕四度。箕为<br /><br />&nbsp;&nbsp;&nbsp;&nbsp;后宫口舌。是月，上听谗废宋皇后。二年四月甲戌朔，日有蚀之。四年九月庚寅<br /><br />&nbsp;&nbsp;&nbsp;&nbsp;朔，日有蚀之，在角六度。<br /><br />&nbsp;&nbsp;&nbsp;&nbsp;中平三年五月壬辰晦，日有蚀之。六年四月丙午朔，日有蚀之。其月浃辰，<br /><br />&nbsp;&nbsp;&nbsp;&nbsp;宫车晏驾。<br /><br />&nbsp;&nbsp;&nbsp;&nbsp;献帝初平四年正月甲寅朔，日有蚀之，在营室四度。是时，李唷⒐汜专<br /><br />&nbsp;&nbsp;&nbsp;&nbsp;政。<br /><br />&nbsp;&nbsp;&nbsp;&nbsp;兴平元年六月乙巳晦，日有蚀之。<br /><br />&nbsp;&nbsp;&nbsp;&nbsp;建安五年九月庚午朔，日有蚀之。六年二月丁卯朔，日有蚀之。<br /><br />&nbsp;&nbsp;&nbsp;&nbsp;十三年十月癸未朔，日有蚀之，在尾十二度。十五年二月乙巳朔，日有蚀之。<br /><br />&nbsp;&nbsp;&nbsp;&nbsp;十七年六月庚寅晦，日有蚀之。<br /><br />&nbsp;&nbsp;&nbsp;&nbsp;二十一年五月己亥朔，日有蚀之。二十四年二月壬子晦，日有蚀之。<br /><br />&nbsp;&nbsp;&nbsp;&nbsp;凡汉中兴十二世，百九十六年，日蚀七十二：朔三十二，晦三十七，月二日<br /><br />&nbsp;&nbsp;&nbsp;&nbsp;三。<br /><br />&nbsp;&nbsp;&nbsp;&nbsp;光武建武七年四月丙寅，日有晕抱，白虹贯晕，在毕八度。毕为边兵。秋，<br /><br />&nbsp;&nbsp;&nbsp;&nbsp;隗嚣反，侵安定。<br /><br />&nbsp;&nbsp;&nbsp;&nbsp;灵帝时，日数出东方，正赤如血，无光，高二丈余乃有景。且入西方，去地<br /><br />&nbsp;&nbsp;&nbsp;&nbsp;二丈，亦如之。其占曰，事天不谨，则日月赤。是时，月出入去地二三丈，皆赤<br /><br />&nbsp;&nbsp;&nbsp;&nbsp;如血者数矣。<br /><br />&nbsp;&nbsp;&nbsp;&nbsp;光和四年二月己巳，黄气抱日，黄白珥在其表。<br /><br />&nbsp;&nbsp;&nbsp;&nbsp;中平四年三月丙申，黑气大如瓜，在日中。五年正月，日色赤黄，中有黑气<br /><br />&nbsp;&nbsp;&nbsp;&nbsp;如飞鹊，数月乃销。<br /><br />&nbsp;&nbsp;&nbsp;&nbsp;六年二月乙未，白虹贯日。<br /><br />&nbsp;&nbsp;&nbsp;&nbsp;献帝初平元年二月壬辰，白虹贯日。<br /><br />&nbsp;&nbsp;&nbsp;&nbsp;桓帝永寿三年十二月壬戌，月蚀非其月。<br /><br />&nbsp;&nbsp;&nbsp;&nbsp;延熹八年正月辛巳，月蚀非其月。<br /><br />&nbsp;&nbsp;&nbsp;&nbsp;赞曰：皇极惟建，五事克端。罚咎入l，逆乱浸干。火下水腾，木弱金酸。<br /><br />&nbsp;&nbsp;&nbsp;&nbsp;妖岂或妄，气炎以观。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,281);">加入书签</a><a
                        href="280.html">上一页</a>&larr;<a href="index.html">返回列表</a>&rarr;<a
                            href="282.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "280.html"; var next_page = "282.html"; var index_page = "index.html"; var sortid = "9"; var article_id = "3"; var chapter_id = "281"; var articlename = "后汉书"; var chaptername = " 志第十八 五行六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>