<!DOCTYPE html>
<html>
<head>
<meta charset="gbk" />
<title>后汉书- 卷七十九下 儒林列传第六十九下-在线阅读-哈西文学网</title>
<meta name="keywords" content="范晔，后汉书， 卷七十九下 儒林列传第六十九下全文， 卷七十九下 儒林列传第六十九下在线阅读 哈西文学网" />
<meta name="description" content="哈西文学网提供范晔的后汉书  卷七十九下 儒林列传第六十九下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/250.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/250.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十九下 儒林列传第六十九下</h1>
            <div class="link xb">
                <a href="249.html">上一页</a>&larr;<a href="index.html">返回列表</a>&rarr;<a
                    href="251.html">下一页</a></div>			
            <div id="BookText">&nbsp;&nbsp;&nbsp;&nbsp;《前书》鲁人申公受《诗》于浮丘伯，为作诂训，是为《鲁诗》；齐人辕固<br /><br />&nbsp;&nbsp;&nbsp;&nbsp;生亦传《诗》，是为《齐诗》；燕人韩婴亦传《诗》，是为《韩诗》；三家皆立<br /><br />&nbsp;&nbsp;&nbsp;&nbsp;博士。赵人毛苌传《诗》，是为《毛诗》，未得立。<br /><br />&nbsp;&nbsp;&nbsp;&nbsp;高诩字季回，平原般人也。曾祖父嘉，以《鲁诗》授元帝，仕至上谷太守。<br /><br />&nbsp;&nbsp;&nbsp;&nbsp;父容，少传嘉学，哀、平间为光禄大夫。<br /><br />&nbsp;&nbsp;&nbsp;&nbsp;诩以父任为郎中，世传《鲁诗》。以信行清操知名。王莽篡位，父子称盲，<br /><br />&nbsp;&nbsp;&nbsp;&nbsp;逃，不仕莽世。光武即位，大司空宋弘荐诩，征为郎，除符离长。去官，后征为<br /><br />&nbsp;&nbsp;&nbsp;&nbsp;博士。建武十一年，拜大司农。在朝以方正称。十三年，卒官，赐钱及冢田。<br /><br />&nbsp;&nbsp;&nbsp;&nbsp;包咸字子良，会稽曲阿人也。少为诸生，受业长安，师事博士右师细君，习<br /><br />&nbsp;&nbsp;&nbsp;&nbsp;《鲁诗》、《论语》。王莽末，去归乡里，于东海界为赤眉贼所得，遂见拘执。<br /><br />&nbsp;&nbsp;&nbsp;&nbsp;十余日，咸晨夜诵经自若，贼异而遣之。因住东海，立精舍讲授。光武即位，乃<br /><br />&nbsp;&nbsp;&nbsp;&nbsp;归乡里。太守黄谠署户曹史，欲召咸入授其子。咸曰：“礼有来学，而无往教。”<br /><br />&nbsp;&nbsp;&nbsp;&nbsp;谠遂遣子师之。<br /><br />&nbsp;&nbsp;&nbsp;&nbsp;举孝廉，除郎中。建武中，入授皇太子《论语》，又为其章句。拜谏议大夫、<br /><br />&nbsp;&nbsp;&nbsp;&nbsp;侍中、右中郎将。永平五年，迁大鸿胪。每进见，锡以几杖，入屏不趋，赞事不<br /><br />&nbsp;&nbsp;&nbsp;&nbsp;名。经传有疑，辄遣小黄门就舍即问。<br /><br />&nbsp;&nbsp;&nbsp;&nbsp;显宗以咸有师傅恩，而素清苦，常特赏赐珍玩束帛，奉禄增于诸卿，咸皆散<br /><br />&nbsp;&nbsp;&nbsp;&nbsp;与诸生之贫者。病笃、帝亲辇驾临视。八年，年七十二，卒于官。<br /><br />&nbsp;&nbsp;&nbsp;&nbsp;子福，拜郎中，亦以《论语》入授和帝。<br /><br />&nbsp;&nbsp;&nbsp;&nbsp;魏应字君伯，任城人也。少好学。建武初，诣博士受业，习《鲁诗》。闭门<br /><br />&nbsp;&nbsp;&nbsp;&nbsp;诵习，不交僚党，京师称之。后归为郡吏，举明经，除济阴王文学。以疾免官，<br /><br />&nbsp;&nbsp;&nbsp;&nbsp;教授山泽中，徒众常数百人。永平初，为博士，再迁侍中。十三年，迁大鸿胪。<br /><br />&nbsp;&nbsp;&nbsp;&nbsp;十八年，拜光禄大夫。建初四年，拜五官中郎将，诏入授千乘王伉。<br /><br />&nbsp;&nbsp;&nbsp;&nbsp;应经明行修，弟子自远方至，著录数千人。肃宗甚重之，数进见，论难于前，<br /><br />&nbsp;&nbsp;&nbsp;&nbsp;特受赏赐。时会京师诸儒于白虎观，讲论《五经》同异，使应专掌难问，侍中淳<br /><br />&nbsp;&nbsp;&nbsp;&nbsp;于恭奏之，帝亲临称制，如石渠故事。明年，出为上党太守，征拜骑都尉，卒于<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;伏恭字叔齐，琅邪东武人，司徒湛之兄子也。湛弟黯，字稚文，以明《齐诗》，<br /><br />&nbsp;&nbsp;&nbsp;&nbsp;改定章句，作《解说》九篇，位至光禄勋，无子，以恭为后。<br /><br />&nbsp;&nbsp;&nbsp;&nbsp;恭性孝，事所继母甚谨，少传黯学，以任为郎。建武四年，除剧令。视事十<br /><br />&nbsp;&nbsp;&nbsp;&nbsp;三年，以惠政公廉闻。青州举为尤异，太常试经第一，拜博士，迁常山太守。郭<br /><br />&nbsp;&nbsp;&nbsp;&nbsp;修学校，教授不辍，由是北州多为伏氏学。永平二年，代梁松为太仆。四年，帝<br /><br />&nbsp;&nbsp;&nbsp;&nbsp;临辟雍，于行礼中拜恭为司空，儒者以为荣。<br /><br />&nbsp;&nbsp;&nbsp;&nbsp;初，父黯章句繁多，恭乃省减浮辞，定为二十万言。在位九年，以病乞骸骨<br /><br />&nbsp;&nbsp;&nbsp;&nbsp;罢，诏赐千石奉以终其身。十五年，行幸琅邪，引遇如三公仪。建初二年冬，肃<br /><br />&nbsp;&nbsp;&nbsp;&nbsp;宗行飨礼，以恭为三老。年九十，元和元年卒，赐葬显节陵下。<br /><br />&nbsp;&nbsp;&nbsp;&nbsp;子寿，官至东郡太守。<br /><br />&nbsp;&nbsp;&nbsp;&nbsp;任末字叔本，蜀郡繁人也。少习《齐诗》，游京师，教授十余年。友人董奉<br /><br />&nbsp;&nbsp;&nbsp;&nbsp;德于洛阳病亡，末乃躬推鹿车，载奉德丧致其墓所，由是知名。为郡功曹，辞以<br /><br />&nbsp;&nbsp;&nbsp;&nbsp;病免。后奔师丧，于道物故。临命，敕兄子造曰：“必致我尸于师门，使死而有<br /><br />&nbsp;&nbsp;&nbsp;&nbsp;知，魂灵不惭；如其无知，得土而已。”造从之。<br /><br />&nbsp;&nbsp;&nbsp;&nbsp;景鸾字汉伯，广汉梓潼人也。少随师学经，涉七州之地。能理《齐诗》、<br /><br />&nbsp;&nbsp;&nbsp;&nbsp;《施氏易》、兼受《河》、《洛》图纬，作《易说》及《诗解》，文句兼取《河》、<br /><br />&nbsp;&nbsp;&nbsp;&nbsp;《洛》，以类相从，名为《交集》。又撰《礼内外记》，号曰《礼略》。又抄风<br /><br />&nbsp;&nbsp;&nbsp;&nbsp;角杂书，列其占验，作《兴道》一篇。及作《月令章句》。凡所著述五十余万言。<br /><br />&nbsp;&nbsp;&nbsp;&nbsp;数上书陈救灾变之术。州郡辟命不就，以寿终。<br /><br />&nbsp;&nbsp;&nbsp;&nbsp;薛汉字公子，淮阳人也。世习《韩诗》，父子以章句著名。汉少传父业，尤<br /><br />&nbsp;&nbsp;&nbsp;&nbsp;善说灾异谶纬，教授常数百人。建武初，为博士，受诏校定图谶。当世言《诗》<br /><br />&nbsp;&nbsp;&nbsp;&nbsp;者，推汉为长。永平中，为千乘太守，政有异迹。后坐楚事辞相连，下狱死。弟<br /><br />&nbsp;&nbsp;&nbsp;&nbsp;子犍为杜抚、会稽澹台敬伯、钜鹿韩伯高最知名。<br /><br />&nbsp;&nbsp;&nbsp;&nbsp;杜抚字叔和，犍为武阳人也。少有高才。受业于薛汉，定《韩诗章句》。后<br /><br />&nbsp;&nbsp;&nbsp;&nbsp;归乡里教授。沈静乐道，举动必以礼。弟子千余人。后为骠骑将军东平王苍所辟，<br /><br />&nbsp;&nbsp;&nbsp;&nbsp;及苍就国，掾史悉补王官属，未满岁，皆自劾归。时，抚为大夫，不忍去，苍闻，<br /><br />&nbsp;&nbsp;&nbsp;&nbsp;赐车马财物遣之。辟太尉府。建初中，为公车令，数月卒官。其所作《诗题约义<br /><br />&nbsp;&nbsp;&nbsp;&nbsp;通》，学者传之，曰《杜君法》云。<br /><br />&nbsp;&nbsp;&nbsp;&nbsp;召驯字伯春，九江寿春人也。曾祖信臣，元帝时为少府。父建武中为卷令，<br /><br />&nbsp;&nbsp;&nbsp;&nbsp;m傥不拘小节。<br /><br />&nbsp;&nbsp;&nbsp;&nbsp;驯小习《韩诗》，博通书传，以志义闻，乡里号之曰“德行恂恂召伯春”。<br /><br />&nbsp;&nbsp;&nbsp;&nbsp;累仕州郡，辟司徒府。建初元年，稍迁骑都尉，侍讲肃宗。拜左中郎将，入授诸<br /><br />&nbsp;&nbsp;&nbsp;&nbsp;王。帝嘉其义学，恩宠甚崇。出拜陈留太守，赐刀剑钱物。元和二年，入为河南<br /><br />&nbsp;&nbsp;&nbsp;&nbsp;尹。章和二年，代任隗为光禄勋，卒于官，赐冢茔陪园陵。<br /><br />&nbsp;&nbsp;&nbsp;&nbsp;孙休，位至青州刺史。<br /><br />&nbsp;&nbsp;&nbsp;&nbsp;杨仁字文义，巴郡阆中人也。建武中，诣师学习《韩诗》，数年归，静居教<br /><br />&nbsp;&nbsp;&nbsp;&nbsp;授。仕郡为功曹，举孝廉，除郎。太常上仁经中博士，仁自以年未五十，不应旧<br /><br />&nbsp;&nbsp;&nbsp;&nbsp;科，上府让选。<br /><br />&nbsp;&nbsp;&nbsp;&nbsp;显宗特诏补北宫卫士令，引见，问当世政迹。仁对以宽和任贤，抑黜骄戚为<br /><br />&nbsp;&nbsp;&nbsp;&nbsp;先。又上便宜十二事，皆当世急务。帝嘉之，赐以缣钱。<br /><br />&nbsp;&nbsp;&nbsp;&nbsp;及帝崩，时诸马贵盛，各争欲入宫，仁被甲持戟，严勒门卫，莫敢轻进者。<br /><br />&nbsp;&nbsp;&nbsp;&nbsp;肃宗既立，诸马共谮仁刻峻，帝知其忠，愈善之，拜什邡令。宽惠为政，劝课掾<br /><br />&nbsp;&nbsp;&nbsp;&nbsp;史弟子，悉令就学。其有通明经术者，显之右署，或贡之朝，由是义学大兴。垦<br /><br />&nbsp;&nbsp;&nbsp;&nbsp;田千余顷。行兄丧去官。<br /><br />&nbsp;&nbsp;&nbsp;&nbsp;后辟司徒桓虞府。掾有宋章者，贪奢不法，仁终不与交言同席，时人畏其节。<br /><br />&nbsp;&nbsp;&nbsp;&nbsp;后为阆中令，卒于官。<br /><br />&nbsp;&nbsp;&nbsp;&nbsp;赵晔字长君，会稽山阴人也。少尝为县吏，奉檄迎督邮，晔耻于斯役，遂弃<br /><br />&nbsp;&nbsp;&nbsp;&nbsp;车马去。到犍为资中，诣杜抚受《韩诗》，究竟其术。积二十年，绝问不还，家<br /><br />&nbsp;&nbsp;&nbsp;&nbsp;为发丧制服。抚卒乃归。州召补从事，不就。举有道。卒于家。<br /><br />&nbsp;&nbsp;&nbsp;&nbsp;晔著《吴越春秋》、《诗细历神渊》。蔡邕至会稽，读《诗细》而叹息，以<br /><br />&nbsp;&nbsp;&nbsp;&nbsp;为长于《论衡》。邕还京师，传之，学者咸诵习焉。<br /><br />&nbsp;&nbsp;&nbsp;&nbsp;时，山阳张匡，字文通，亦习《韩诗》，作章句。后举有道，博士征，不就。<br /><br />&nbsp;&nbsp;&nbsp;&nbsp;卒于家。<br /><br />&nbsp;&nbsp;&nbsp;&nbsp;卫宏字敬仲，东海人也。少与河南郑兴俱好古学。<br /><br />&nbsp;&nbsp;&nbsp;&nbsp;初，九江谢曼卿善《毛诗》，乃为其训。宏从曼卿受学，因作《毛诗序》，<br /><br />&nbsp;&nbsp;&nbsp;&nbsp;善得《风雅》之旨，于今传于世。后从大司空杜林更受《古文尚书》，为作《训<br /><br />&nbsp;&nbsp;&nbsp;&nbsp;旨》。时济南徐巡师事宏，后从林受学，亦以儒显，由是古学大兴。光武以为议<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;宏作《汉旧仪》四篇，以载西京杂事；又著赋、颂、诔七首，皆传于世。<br /><br />&nbsp;&nbsp;&nbsp;&nbsp;中兴后，郑众、贾逵传《毛诗》，后马融作《毛诗传》，郑玄作《毛诗笺》。<br /><br />&nbsp;&nbsp;&nbsp;&nbsp;《前书》鲁高堂生，汉兴传《礼》十七篇。后瑕丘萧奋以授同郡后苍，苍授<br /><br />&nbsp;&nbsp;&nbsp;&nbsp;梁人戴德及德兄子圣、沛人庆普。于是德为《大戴礼》，圣为《小戴礼》，普为<br /><br />&nbsp;&nbsp;&nbsp;&nbsp;《庆氏礼》，三家皆立博士。孔安国所献《礼》古经五十六篇及《周官经》六篇，<br /><br />&nbsp;&nbsp;&nbsp;&nbsp;前世传其书，未有名家。中兴已后，亦有《大》、《小戴》博士，虽相传不绝，<br /><br />&nbsp;&nbsp;&nbsp;&nbsp;然未有显于儒林者。建武中，曹充习庆氏学，传其子褒，遂撰《汉礼》，事在<br /><br />&nbsp;&nbsp;&nbsp;&nbsp;《褒传》。<br /><br />&nbsp;&nbsp;&nbsp;&nbsp;董钧字文伯，犍为资中人也。习《庆氏礼》。事大鸿胪王临。元始中，举明<br /><br />&nbsp;&nbsp;&nbsp;&nbsp;经，迁禀牺令。病去官。建武中，举孝廉，辟司徒府。<br /><br />&nbsp;&nbsp;&nbsp;&nbsp;钧博通古今，数言政事。永平初，为博士。时草创五郊祭祀，及宗庙礼乐，<br /><br />&nbsp;&nbsp;&nbsp;&nbsp;威仪章服，辄令钧参议，多见从用，当世称为通儒。累迁五官中郎将，常教授门<br /><br />&nbsp;&nbsp;&nbsp;&nbsp;生百余人。后坐事左转骑都尉。年七十余，卒于家。<br /><br />&nbsp;&nbsp;&nbsp;&nbsp;中兴，郑众传《周官经》，后马融作《周官传》，授郑玄，玄作《周官注》。<br /><br />&nbsp;&nbsp;&nbsp;&nbsp;玄本习《小戴礼》，后以古经校之，取其义长者，故为郑氏学。玄又注小戴所传<br /><br />&nbsp;&nbsp;&nbsp;&nbsp;《礼记》四十九篇，通为《三礼》焉。<br /><br />&nbsp;&nbsp;&nbsp;&nbsp;《前书》齐胡母子都传《公羊春秋》，授东平赢公，赢公授东海孟卿，孟卿<br /><br />&nbsp;&nbsp;&nbsp;&nbsp;授鲁人眭孟，眭孟授东海严彭祖、鲁人颜安乐。彭祖为《春秋》严氏学，安乐为<br /><br />&nbsp;&nbsp;&nbsp;&nbsp;《春秋》颜氏学，又瑕丘江公传《Y梁春秋》，三家皆立博士。梁太傅贾谊为<br /><br />&nbsp;&nbsp;&nbsp;&nbsp;《春秋左氏传训诂》，授赵人贯公。<br /><br />&nbsp;&nbsp;&nbsp;&nbsp;丁恭字子然，山阳东缗人也。习《公羊严氏春秋》。恭学义精明，教授常数<br /><br />&nbsp;&nbsp;&nbsp;&nbsp;百人，州郡请召不应。建武初，为谏议大夫、博士，封关内侯。十一年，迁少府。<br /><br />&nbsp;&nbsp;&nbsp;&nbsp;诸生自远方至者，著录数千人，当世称为大儒。太常楼望、侍中承宫、长水校尉<br /><br />&nbsp;&nbsp;&nbsp;&nbsp;樊┑冉允芤涤诠А６十年，拜侍中祭酒、骑都尉，与侍中刘昆俱在光武左右，<br /><br />&nbsp;&nbsp;&nbsp;&nbsp;每事谘访焉。卒于官。<br /><br />&nbsp;&nbsp;&nbsp;&nbsp;周泽字都，北海安丘人也。少习《公羊严氏春秋》，隐居教授，门徒<br /><br />&nbsp;&nbsp;&nbsp;&nbsp;常数百人。建武末，辟大司马府，署议曹祭酒。数月，征试博士。中元元年，迁<br /><br />&nbsp;&nbsp;&nbsp;&nbsp;黾池令。奉公克己，矜恤孤羸，吏人归爱之。永平五年，迁右中郎将。十年，拜<br /><br />&nbsp;&nbsp;&nbsp;&nbsp;太常。<br /><br />&nbsp;&nbsp;&nbsp;&nbsp;泽果敢直言，数有据争。后北地太守廖信坐贪秽下狱，没入财产，显宗以信<br /><br />&nbsp;&nbsp;&nbsp;&nbsp;臧物班诸廉吏，唯泽及光禄勋孙堪、大司农常冲特蒙赐焉。是时京师翕然，在位<br /><br />&nbsp;&nbsp;&nbsp;&nbsp;者咸自勉励。<br /><br />&nbsp;&nbsp;&nbsp;&nbsp;堪字子，河南缑氏人也。明经学，有志操，清白贞正，爱士大夫，然<br /><br />&nbsp;&nbsp;&nbsp;&nbsp;一毫未尝取于人，以节介气勇自行。王莽末，兵革并起，宗族老弱在营保间，堪<br /><br />&nbsp;&nbsp;&nbsp;&nbsp;常力战陷敌，无所回避，数被创刃，宗族赖之，郡中咸服其义勇。<br /><br />&nbsp;&nbsp;&nbsp;&nbsp;建武中，仕郡县。公正廉洁，奉禄不及妻子，皆以供宾客。及为长吏，所在<br /><br />&nbsp;&nbsp;&nbsp;&nbsp;有迹，为吏人所敬仰。喜分明去就。尝为县令，谒府，趋步迟缓，门亭长谴堪御<br /><br />&nbsp;&nbsp;&nbsp;&nbsp;吏，堪便解印绶去，不之官。后复仕为左冯翊，坐遇下促急，司隶校尉举奏免官。<br /><br />&nbsp;&nbsp;&nbsp;&nbsp;数月，征为侍御史，再迁尚书令。永平十一年，拜光禄勋。<br /><br />&nbsp;&nbsp;&nbsp;&nbsp;堪清廉，果于从政，数有直言，多见纳用。十八年，以病乞身，为侍中骑都<br /><br />&nbsp;&nbsp;&nbsp;&nbsp;尉，卒于官。堪行类于泽，故京师号曰“二”。<br /><br />&nbsp;&nbsp;&nbsp;&nbsp;十二年，以泽行司徒事，如真。泽性简，忽威仪，颇失宰相之望。数月，复<br /><br />&nbsp;&nbsp;&nbsp;&nbsp;为太常。清洁循行，尽敬宗庙。常卧疾斋宫，其妻哀泽老病，窥问所苦。泽大怒，<br /><br />&nbsp;&nbsp;&nbsp;&nbsp;以妻干犯斋禁，遂收送诏狱谢罪。当世疑其脆激。时人为之语曰：“生世不谐，<br /><br />&nbsp;&nbsp;&nbsp;&nbsp;作太常妻，一岁三百六十日，三百五十九日斋。”十八年，拜侍中骑都尉。后数<br /><br />&nbsp;&nbsp;&nbsp;&nbsp;为三老五更。建初中致仕，卒于家。<br /><br />&nbsp;&nbsp;&nbsp;&nbsp;钟兴字次文，汝南汝阳人也。少从少府丁恭受《严氏春秋》。恭荐兴学行高<br /><br />&nbsp;&nbsp;&nbsp;&nbsp;明，光武召见，问以经义，应对甚明。帝善之，拜郎中，稍迁左中郎将。诏令定<br /><br />&nbsp;&nbsp;&nbsp;&nbsp;《春秋》章句，去其复重，以授皇太子。又使宗室诸侯从兴受章句。封关内侯。<br /><br />&nbsp;&nbsp;&nbsp;&nbsp;兴自以无功，不敢受爵。帝曰：“生教训太子及诸王侯，非大功邪？”兴曰：<br /><br />&nbsp;&nbsp;&nbsp;&nbsp;“臣师于恭。”于是复封恭，而兴遂固辞不受爵，卒于官。<br /><br />&nbsp;&nbsp;&nbsp;&nbsp;甄宇字长文，北海安丘人也。清净少欲。习《严氏春秋》，教授常数百人。<br /><br />&nbsp;&nbsp;&nbsp;&nbsp;建武中，为州从事，征拜博士，稍迁太子少傅，卒于官。<br /><br />&nbsp;&nbsp;&nbsp;&nbsp;传业子普，普传子承。承尤笃学，未尝视家事，讲授常数百人。诸儒以承三<br /><br />&nbsp;&nbsp;&nbsp;&nbsp;世传业，莫不归服之。建初中，举孝廉，卒于梁相。子孙传学不绝。<br /><br />&nbsp;&nbsp;&nbsp;&nbsp;楼望字次子，陈留雍丘人也。少习《严氏春秋》。操节清白，有称乡闾。建<br /><br />&nbsp;&nbsp;&nbsp;&nbsp;武中，赵节王栩闻其高名，遣使赍玉帛请以为师，望不受。后仕郡功曹。永平初，<br /><br />&nbsp;&nbsp;&nbsp;&nbsp;为侍中、越骑校尉，入讲省内。十六年，迁大司农。十八年，代周泽为太常。建<br /><br />&nbsp;&nbsp;&nbsp;&nbsp;初五年，坐事左转太中大夫，后为左中郎将。教授不倦，世称儒宗，诸生著录九<br /><br />&nbsp;&nbsp;&nbsp;&nbsp;千余人。年八十，永元十二年，卒于官，门生会葬者数千人，儒家以为荣。<br /><br />&nbsp;&nbsp;&nbsp;&nbsp;程曾字秀升，豫章南昌人也。受业长安，习《严氏春秋》，积十余年，还家<br /><br />&nbsp;&nbsp;&nbsp;&nbsp;讲授。会稽顾奉等数百人常居门下。著书百余篇，皆《五经》通难，又作《孟子<br /><br />&nbsp;&nbsp;&nbsp;&nbsp;章句》。建初三年，举孝廉，迁海西令，卒于官。<br /><br />&nbsp;&nbsp;&nbsp;&nbsp;张玄字君夏，河内河阳人也。少习《颜氏春秋》，兼通数家法。建武初，举<br /><br />&nbsp;&nbsp;&nbsp;&nbsp;明经，补弘农文学，迁陈仓县丞。清净无欲，专心经书，方其讲问，乃不食终日。<br /><br />&nbsp;&nbsp;&nbsp;&nbsp;及有难者，辄为张数家之说，令择从所安，诸儒皆伏其多通，著录千余人。<br /><br />&nbsp;&nbsp;&nbsp;&nbsp;玄初为县丞，尝以职事对府，不知官曹处，吏白门下责之。时，右扶风琅邪<br /><br />&nbsp;&nbsp;&nbsp;&nbsp;徐业，亦大儒也，闻玄诸生，试引见之，与语，大惊曰：“今日相遭，真解<br /><br />&nbsp;&nbsp;&nbsp;&nbsp;矣！”遂请上堂，难问极日。<br /><br />&nbsp;&nbsp;&nbsp;&nbsp;后玄去官，举孝廉，除为郎。会《颜氏》博士缺，玄试策第一，拜为博士。<br /><br />&nbsp;&nbsp;&nbsp;&nbsp;居数月，诸生上言玄廉说《严氏》、《冥氏》，不宜专为《颜氏》博士。光武且<br /><br />&nbsp;&nbsp;&nbsp;&nbsp;令还署，未及迁而卒。<br /><br />&nbsp;&nbsp;&nbsp;&nbsp;李育字元春，扶风漆人也。少习《公羊春秋》。沉思专精，博览书传，知名<br /><br />&nbsp;&nbsp;&nbsp;&nbsp;太学，深为同郡班固所重。固奏记荐育于骠骑将军东平王苍，由是京师贵戚争往<br /><br />&nbsp;&nbsp;&nbsp;&nbsp;交之。州郡请召，育到，辄辞病去。<br /><br />&nbsp;&nbsp;&nbsp;&nbsp;常避地教授，门徒数百。颇涉猎古学。尝读《左氏传》，虽乐文采，然谓不<br /><br />&nbsp;&nbsp;&nbsp;&nbsp;得圣人深意，以为前世陈元、范升之徒更相非折，而多引图谶，不据理体，于是<br /><br />&nbsp;&nbsp;&nbsp;&nbsp;作《难左氏义》四十一事。<br /><br />&nbsp;&nbsp;&nbsp;&nbsp;建初元年，卫尉马廖举育方正，为议郎。后拜博士。四年，诏与诸儒论《五<br /><br />&nbsp;&nbsp;&nbsp;&nbsp;经》于白虎观，育以《公羊》义难贾逵，往返皆有理证，最为通儒。<br /><br />&nbsp;&nbsp;&nbsp;&nbsp;再迁尚书令。及马氏废，育坐为所举免归。岁余复征，再迁侍中，卒于官。<br /><br />&nbsp;&nbsp;&nbsp;&nbsp;何休字邵公，任城樊人也。父豹，少府。休为人质朴讷口，而雅有心思，精<br /><br />&nbsp;&nbsp;&nbsp;&nbsp;研《六经》，世儒无及者。以列卿子诏拜郎中，非其好也，辞疾而去。不仕州郡。<br /><br />&nbsp;&nbsp;&nbsp;&nbsp;进退必以礼。<br /><br />&nbsp;&nbsp;&nbsp;&nbsp;太傅陈蕃辟之，与参政事。蕃败，休坐废锢，乃作《春秋公羊解诂》，覃思<br /><br />&nbsp;&nbsp;&nbsp;&nbsp;不窥门，十有七年。又注训《孝经》、《论语》、风角七分，皆经纬典谟，不与<br /><br />&nbsp;&nbsp;&nbsp;&nbsp;守文同说。又以《春秋》驳汉事六百余条，妙得《公羊》本意。休善历算，与其<br /><br />&nbsp;&nbsp;&nbsp;&nbsp;师博士羊弼，追述李育意以难二传，作《公羊墨守》、《左氏膏肓》、《Y梁废<br /><br />&nbsp;&nbsp;&nbsp;&nbsp;疾》。<br /><br />&nbsp;&nbsp;&nbsp;&nbsp;党禁解，又辟司徒。群公表休道术深明，宜侍帷幄，单臣不悦之，乃拜议郎，<br /><br />&nbsp;&nbsp;&nbsp;&nbsp;屡陈忠言。再迁谏议大夫，年五十四，光和五年卒。<br /><br />&nbsp;&nbsp;&nbsp;&nbsp;服虔字子慎，初名重，又名o，后改为虔，河南荥阳人也。少以清苦建志，<br /><br />&nbsp;&nbsp;&nbsp;&nbsp;入太学受业。有雅才，善著文论，作《春秋左氏传解》，行之至今。又以《左传》<br /><br />&nbsp;&nbsp;&nbsp;&nbsp;驳何休之所驳汉事六十条。举孝廉，稍迁，中平末，拜九江太守。免，遭乱行客，<br /><br />&nbsp;&nbsp;&nbsp;&nbsp;病卒。所著赋、碑、诔、书记、《连珠》、《九愤》，凡十余篇。<br /><br />&nbsp;&nbsp;&nbsp;&nbsp;颍容字子严，陈国长平人也。博学多通，善《春秋左氏》，师傅太尉杨赐。<br /><br />&nbsp;&nbsp;&nbsp;&nbsp;郡举孝廉，州辟，公车征，皆不就。初平中，避乱荆州，聚徒千余人。刘表以为<br /><br />&nbsp;&nbsp;&nbsp;&nbsp;武陵太守，不肯起。著《春秋左氏条例》五万余言，建安中卒。<br /><br />&nbsp;&nbsp;&nbsp;&nbsp;谢该字文仪，南阳章陵人也。善明《春秋左氏》，为世名儒，门徒数百千人。<br /><br />&nbsp;&nbsp;&nbsp;&nbsp;建安中，河东人乐详条《左氏》疑滞数十事以问，该皆为通解之，名为《谢氏释》，<br /><br />&nbsp;&nbsp;&nbsp;&nbsp;行于世。<br /><br />&nbsp;&nbsp;&nbsp;&nbsp;仕为公车司马令，以父母老，托病去官。欲归乡里，会荆州道断，不得去。<br /><br />&nbsp;&nbsp;&nbsp;&nbsp;少府孔融上书荐之曰：<br /><br />&nbsp;&nbsp;&nbsp;&nbsp;臣闻高祖创业，韩、彭之将征讨暴乱，陆贾、叔孙通进说《诗》、《书》。<br /><br />&nbsp;&nbsp;&nbsp;&nbsp;光武中兴，吴、耿佐命，范升、卫宏修述旧业，故能文武并用，成长久之计。陛<br /><br />&nbsp;&nbsp;&nbsp;&nbsp;下圣德钦明，同符二祖，劳谦厄运，三年乃。今尚父鹰扬，方叔翰飞，王师电<br /><br />&nbsp;&nbsp;&nbsp;&nbsp;鸷，群凶破殄，始有橐弓卧鼓之次，宜得名儒，典综礼纪。窃见故公车司马令谢<br /><br />&nbsp;&nbsp;&nbsp;&nbsp;该，体曾、史之淑性，兼商、偃之文学，博通群艺，周览古今，物来有应，事至<br /><br />&nbsp;&nbsp;&nbsp;&nbsp;不惑，清白异行，敦悦道训。求之远近，少有畴匹。若乃巨骨出吴，隼集陈庭，<br /><br />&nbsp;&nbsp;&nbsp;&nbsp;黄能入寝，亥有二首，非夫洽闻者，莫识其端也。隽不疑定北阙之前，夏侯胜辩<br /><br />&nbsp;&nbsp;&nbsp;&nbsp;常阴之验，然后朝士益重儒术。今该实卓然比迹前列，间以父母老疾，弃官欲归，<br /><br />&nbsp;&nbsp;&nbsp;&nbsp;道路险塞，无自由致。猥使良才抱朴而逃，逾越山河，沉沦荆楚，所谓往而不反<br /><br />&nbsp;&nbsp;&nbsp;&nbsp;者也。后日当更馈乐以钓由余，克像以求傅说，岂不烦哉？臣愚以为可推录所在，<br /><br />&nbsp;&nbsp;&nbsp;&nbsp;召该令还。楚人止孙卿之去国，汉朝追匡衡于平原，尊儒贵学，惜失贤也。<br /><br />&nbsp;&nbsp;&nbsp;&nbsp;书奏，诏即征还，拜议郎。以寿终。<br /><br />&nbsp;&nbsp;&nbsp;&nbsp;建武中，郑兴、陈元传《春秋左氏》学。时尚书令韩歆上疏，欲为《左氏》<br /><br />&nbsp;&nbsp;&nbsp;&nbsp;立博士，范升与歆争之未决，陈元上书讼《左氏》，遂以魏郡李封为《左氏》博<br /><br />&nbsp;&nbsp;&nbsp;&nbsp;士。后群儒蔽固者数廷争之。及封卒，光武重违众议，而因不复补。<br /><br />&nbsp;&nbsp;&nbsp;&nbsp;许慎字叔重，汝南召陵人也。性淳笃，少博学经籍，马融常推敬之，时人为<br /><br />&nbsp;&nbsp;&nbsp;&nbsp;之语曰：“《五经》无双许叔重。”为郡功曹，举孝廉，再迁除┏ぁＷ溆诩摇<br /><br />&nbsp;&nbsp;&nbsp;&nbsp;初，慎以《五经》传说臧否不同，于是撰为《五经异义》，又作《说文解字》<br /><br />&nbsp;&nbsp;&nbsp;&nbsp;十四篇，皆传于世。<br /><br />&nbsp;&nbsp;&nbsp;&nbsp;蔡玄字叔陵，汝南南顿人也。学通《五经》，门徒堂千人，其著录者万六千<br /><br />&nbsp;&nbsp;&nbsp;&nbsp;人。征辟并不就。顺帝特诏征拜议郎，讲论《五经》异同，甚合帝意。迁侍中，<br /><br />&nbsp;&nbsp;&nbsp;&nbsp;出为弘农太守，卒官。<br /><br />&nbsp;&nbsp;&nbsp;&nbsp;论曰：自光武中年以后，干戈稍戢，专事经学，自是其风世笃焉。其服儒衣，<br /><br />&nbsp;&nbsp;&nbsp;&nbsp;称先王，游庠序，聚横塾者，盖布之于邦域矣。若乃经生所处，不远万里之路，<br /><br />&nbsp;&nbsp;&nbsp;&nbsp;精庐暂建，赢粮动有千百，其耆名高义开门受徒者，编牒不下万人，皆专相传祖，<br /><br />&nbsp;&nbsp;&nbsp;&nbsp;莫或讹杂。至有分争王庭，树朋私里，繁其章条，穿求崖穴，以合一家之说。故<br /><br />&nbsp;&nbsp;&nbsp;&nbsp;杨雄曰：“今之学者，非独为之华藻，又从而绣其Q。”夫书理无二，义归有<br /><br />&nbsp;&nbsp;&nbsp;&nbsp;宗，而硕学之徒，莫之或徙，故通人鄙其固焉，又雄所谓“D々之学，各习其<br /><br />&nbsp;&nbsp;&nbsp;&nbsp;师”也。且观成名高第，终能远至者，盖亦寡焉，而迂滞若是矣。然所谈者仁义，<br /><br />&nbsp;&nbsp;&nbsp;&nbsp;所传者圣法也。故人识君臣父子之纲，家知违邪归正之路。<br /><br />&nbsp;&nbsp;&nbsp;&nbsp;自桓、灵之间，君道秕僻，朝纲日陵，国隙屡启，自中智以下，靡不审其崩<br /><br />&nbsp;&nbsp;&nbsp;&nbsp;离；而权强之臣，息其窥盗之谋，豪俊之夫，屈于鄙生之议者，人诵先王言也，<br /><br />&nbsp;&nbsp;&nbsp;&nbsp;下畏逆顺势也。至如张温、皇甫嵩之徒，功定天下之半，声驰四海之表，俯仰顾<br /><br />&nbsp;&nbsp;&nbsp;&nbsp;眄，则天业可移，犹鞠躬昏主之下，狼狈折札之命，散成兵，就绳约，而无悔心，<br /><br />&nbsp;&nbsp;&nbsp;&nbsp;暨乎剥桡自极，人神数尽，然后群英乘其运，世德终其祚。迹衰敝之所由致，而<br /><br />&nbsp;&nbsp;&nbsp;&nbsp;能多历年所者，斯岂非学之效乎？故先师垂典文，褒励学者之功，笃矣切矣。不<br /><br />&nbsp;&nbsp;&nbsp;&nbsp;循《春秋》，至乃比于杀逆，其将有意乎！<br /><br />&nbsp;&nbsp;&nbsp;&nbsp;赞曰：斯文未陵，亦各有承。涂方流别，专门并兴。精疏殊会，通阂相征。<br /><br />&nbsp;&nbsp;&nbsp;&nbsp;千载不作，渊原谁澄？</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,250);">加入书签</a><a
                        href="249.html">上一页</a>&larr;<a href="index.html">返回列表</a>&rarr;<a
                            href="251.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "249.html"; var next_page = "251.html"; var index_page = "index.html"; var sortid = "9"; var article_id = "3"; var chapter_id = "250"; var articlename = "后汉书"; var chaptername = " 卷七十九下 儒林列传第六十九下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>