<!DOCTYPE html>
<html>
<head>
<meta charset="gbk" />
<title>后汉书- 卷八 孝灵帝纪第八-在线阅读-哈西文学网</title>
<meta name="keywords" content="范晔，后汉书， 卷八 孝灵帝纪第八全文， 卷八 孝灵帝纪第八在线阅读 哈西文学网" />
<meta name="description" content="哈西文学网提供范晔的后汉书  卷八 孝灵帝纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/172.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/172.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 孝灵帝纪第八</h1>
            <div class="link xb">
                <a href="171.html">上一页</a>&larr;<a href="index.html">返回列表</a>&rarr;<a
                    href="173.html">下一页</a></div>			
            <div id="BookText">&nbsp;&nbsp;&nbsp;&nbsp;孝灵皇帝讳宏，肃宗玄孙也。曾祖河间孝王开，祖淑，父苌。世封解渎亭侯，<br /><br />&nbsp;&nbsp;&nbsp;&nbsp;帝袭侯爵。母董夫人。桓帝崩，无子，皇太后与父城门校尉窦武定策禁中，使守<br /><br />&nbsp;&nbsp;&nbsp;&nbsp;光禄大夫刘┏纸冢将左右羽林至河间奉迎。<br /><br />&nbsp;&nbsp;&nbsp;&nbsp;建宁元年春正月壬午，城门校尉窦武为大将军。己亥，帝到夏门亭，使窦武<br /><br />&nbsp;&nbsp;&nbsp;&nbsp;持节，以王青盖车迎入殿中。庚子，即皇帝位，年十二。改元建宁。以前太尉陈<br /><br />&nbsp;&nbsp;&nbsp;&nbsp;蕃为太傅，与窦武及司徒胡广参录尚书事。<br /><br />&nbsp;&nbsp;&nbsp;&nbsp;使护羌校尉段G讨先零羌。<br /><br />&nbsp;&nbsp;&nbsp;&nbsp;二月辛酉，葬孝桓皇帝于宣陵，庙曰威宗。<br /><br />&nbsp;&nbsp;&nbsp;&nbsp;庚午，谒高庙。辛未，谒世祖庙。大赦天下。赐民爵及帛各有差。<br /><br />&nbsp;&nbsp;&nbsp;&nbsp;段G大破先零羌于逢义山。<br /><br />&nbsp;&nbsp;&nbsp;&nbsp;闰月甲午，追尊皇祖为孝元皇，夫人夏氏为孝元皇后，考为孝仁皇，夫人董<br /><br />&nbsp;&nbsp;&nbsp;&nbsp;氏为慎园贵人。<br /><br />&nbsp;&nbsp;&nbsp;&nbsp;夏四月戊辰，大尉周景薨。司空宣酆免，长乐卫尉王畅为司空。<br /><br />&nbsp;&nbsp;&nbsp;&nbsp;五月丁未朔，日有食之。诏公卿以下各上封事，及郡国守、相举有道之士各<br /><br />&nbsp;&nbsp;&nbsp;&nbsp;一人；又故刺史、二千石清高有遗惠、为众所归者，皆诣公车。<br /><br />&nbsp;&nbsp;&nbsp;&nbsp;太中大夫刘矩为太尉。<br /><br />&nbsp;&nbsp;&nbsp;&nbsp;六月，京师雨水。<br /><br />&nbsp;&nbsp;&nbsp;&nbsp;秋七月，破羌将军段G复破先零羌于泾阳。<br /><br />&nbsp;&nbsp;&nbsp;&nbsp;八月，司空王畅免，宗正刘宠为司空。<br /><br />&nbsp;&nbsp;&nbsp;&nbsp;九月辛亥，中常侍曹节矫诏诛太傅陈蕃、大将军窦武及尚书令尹勋、侍中刘<br /><br />&nbsp;&nbsp;&nbsp;&nbsp;瑜、屯骑校尉冯述，皆夷其族。皇太后迁于南宫。司徒胡广为太傅，隶尚书事。<br /><br />&nbsp;&nbsp;&nbsp;&nbsp;司空刘宠为司徒，大鸿胪许栩为司空。<br /><br />&nbsp;&nbsp;&nbsp;&nbsp;冬十月甲辰晦，日有食之。令天下系囚罪未决入缣赎，各有差。<br /><br />&nbsp;&nbsp;&nbsp;&nbsp;十一月，太尉刘矩免，太仆沛国闻人袭为太尉。<br /><br />&nbsp;&nbsp;&nbsp;&nbsp;十二月，鲜卑及桴隹苡摹⒉⒍州。<br /><br />&nbsp;&nbsp;&nbsp;&nbsp;二年春正月丁丑，大赦天下。<br /><br />&nbsp;&nbsp;&nbsp;&nbsp;三月乙巳，尊慎园董贵人为孝仁皇后。<br /><br />&nbsp;&nbsp;&nbsp;&nbsp;夏四月癸巳，大风，雨雹。诏公卿以下各上封事。<br /><br />&nbsp;&nbsp;&nbsp;&nbsp;五月，大尉闻人袭罢，司空许栩免。六月，司徒刘宠为太尉，太常许训为司<br /><br />&nbsp;&nbsp;&nbsp;&nbsp;徒，太仆长沙刘嚣为司空。<br /><br />&nbsp;&nbsp;&nbsp;&nbsp;秋七月，破羌将军段G大破先零羌于射虎塞外谷。东羌悉平。<br /><br />&nbsp;&nbsp;&nbsp;&nbsp;九月，江夏蛮叛，州郡讨平之。<br /><br />&nbsp;&nbsp;&nbsp;&nbsp;丹阳山越贼围太守陈夤，夤击破之。<br /><br />&nbsp;&nbsp;&nbsp;&nbsp;冬十月丁亥，中常侍侯览讽有司奏前司空虞放、太仆杜密、长乐少府李膺、<br /><br />&nbsp;&nbsp;&nbsp;&nbsp;司隶校尉朱宇、颍川太守巴肃、沛相荀昱、河内太守魏朗、山阳太守翟超皆为钩<br /><br />&nbsp;&nbsp;&nbsp;&nbsp;党，下狱，死者百余人，妻子徙边，诸附从者锢及五属。制诏州郡大举钩党，于<br /><br />&nbsp;&nbsp;&nbsp;&nbsp;是天下豪桀及儒学行义者，一切结为党人。<br /><br />&nbsp;&nbsp;&nbsp;&nbsp;戊戌晦，日有食之。<br /><br />&nbsp;&nbsp;&nbsp;&nbsp;十一月，太尉刘宠免，太仆郭禧为太尉。<br /><br />&nbsp;&nbsp;&nbsp;&nbsp;鲜卑寇并州。<br /><br />&nbsp;&nbsp;&nbsp;&nbsp;是岁，长乐太仆曹节为车骑将军，百余日罢。<br /><br />&nbsp;&nbsp;&nbsp;&nbsp;三年春正月，河内人妇食夫，河南人夫食妇。<br /><br />&nbsp;&nbsp;&nbsp;&nbsp;三月丙寅晦，日有食之。<br /><br />&nbsp;&nbsp;&nbsp;&nbsp;夏四月，太尉郭禧罢，太中大夫闻人袭为太尉。<br /><br />&nbsp;&nbsp;&nbsp;&nbsp;秋七月，司空刘嚣罢。<br /><br />&nbsp;&nbsp;&nbsp;&nbsp;八月，大鸿胪桥玄为司空。<br /><br />&nbsp;&nbsp;&nbsp;&nbsp;九月，执金吾董宠下狱死。<br /><br />&nbsp;&nbsp;&nbsp;&nbsp;冬，济南贼起，攻东平陵。<br /><br />&nbsp;&nbsp;&nbsp;&nbsp;郁林乌浒民相率内属。<br /><br />&nbsp;&nbsp;&nbsp;&nbsp;四年春正月甲子，帝加元服，大赦天下。赐公卿以下各有差，唯党人不赦。<br /><br />&nbsp;&nbsp;&nbsp;&nbsp;二月癸卯，地震，海水溢，河水清。<br /><br />&nbsp;&nbsp;&nbsp;&nbsp;三月辛酉朔，日有食之。<br /><br />&nbsp;&nbsp;&nbsp;&nbsp;太尉闻人袭免，太仆李咸为太尉。诏公卿至六百石各上封事。大疫，使中谒<br /><br />&nbsp;&nbsp;&nbsp;&nbsp;者巡行致医药。司徒许训免，司空桥玄为司徒。<br /><br />&nbsp;&nbsp;&nbsp;&nbsp;夏四月，太常来艳为司空。<br /><br />&nbsp;&nbsp;&nbsp;&nbsp;五月，河东地裂，雨雹，山水暴出。<br /><br />&nbsp;&nbsp;&nbsp;&nbsp;秋七月，司空来艳免。癸丑，立贵人宋氏为皇后。<br /><br />&nbsp;&nbsp;&nbsp;&nbsp;司徒桥玄免。太常宗俱为司空，前司空许栩为司徒。<br /><br />&nbsp;&nbsp;&nbsp;&nbsp;冬，鲜卑寇并州。<br /><br />&nbsp;&nbsp;&nbsp;&nbsp;熹平元年春三月壬戌，太傅胡广薨。<br /><br />&nbsp;&nbsp;&nbsp;&nbsp;夏五月己巳，大赦天下，改元熹平。<br /><br />&nbsp;&nbsp;&nbsp;&nbsp;长乐太仆侯览有罪，自杀。<br /><br />&nbsp;&nbsp;&nbsp;&nbsp;六月，京师雨水。癸巳，皇太后窦氏崩。<br /><br />&nbsp;&nbsp;&nbsp;&nbsp;秋七月甲寅，葬桓思皇后。<br /><br />&nbsp;&nbsp;&nbsp;&nbsp;宦官讽司隶校尉段G捕系太学诸生千余人。<br /><br />&nbsp;&nbsp;&nbsp;&nbsp;冬十月，渤海王悝被诬谋反，丁亥，悝及妻子皆自杀。<br /><br />&nbsp;&nbsp;&nbsp;&nbsp;十一月，会稽人许生自称“越王”，寇郡县，遣杨州刺史臧F、丹阳太守陈<br /><br />&nbsp;&nbsp;&nbsp;&nbsp;夤讨破之。<br /><br />&nbsp;&nbsp;&nbsp;&nbsp;十二月，司徒许栩罢，大鸿胪袁隗为司徒。鲜卑寇并州。<br /><br />&nbsp;&nbsp;&nbsp;&nbsp;是岁，甘陵王恢薨。<br /><br />&nbsp;&nbsp;&nbsp;&nbsp;二年春正月，大疫，使使者巡行致医药。丁丑，司空宗俱薨。<br /><br />&nbsp;&nbsp;&nbsp;&nbsp;二月壬午，大赦天下。<br /><br />&nbsp;&nbsp;&nbsp;&nbsp;以光禄勋杨赐为司空。<br /><br />&nbsp;&nbsp;&nbsp;&nbsp;三月，太尉李咸免。<br /><br />&nbsp;&nbsp;&nbsp;&nbsp;夏五月，以司隶校尉段G为太尉。<br /><br />&nbsp;&nbsp;&nbsp;&nbsp;沛相师迁坐诬罔国王，下狱死。<br /><br />&nbsp;&nbsp;&nbsp;&nbsp;六月，北海地震。东莱、北海海水溢。<br /><br />&nbsp;&nbsp;&nbsp;&nbsp;秋七月，司空杨赐免，太常颍川唐珍为司空。<br /><br />&nbsp;&nbsp;&nbsp;&nbsp;冬十二月，日南徼外国重译贡献。太尉段G罢。鲜卑寇幽、并二州。癸酉晦，<br /><br />&nbsp;&nbsp;&nbsp;&nbsp;日有食之。<br /><br />&nbsp;&nbsp;&nbsp;&nbsp;三年春正月，夫馀国遣使贡献。<br /><br />&nbsp;&nbsp;&nbsp;&nbsp;二月己巳，大赦天下。<br /><br />&nbsp;&nbsp;&nbsp;&nbsp;太常陈耽为太尉。<br /><br />&nbsp;&nbsp;&nbsp;&nbsp;三月，中山王畅薨，无子，国除。<br /><br />&nbsp;&nbsp;&nbsp;&nbsp;夏六月，封河间王利子康为济南王，奉孝仁皇祀。<br /><br />&nbsp;&nbsp;&nbsp;&nbsp;秋，洛水溢。<br /><br />&nbsp;&nbsp;&nbsp;&nbsp;冬十月癸丑，令天下系囚罪未决，入缣赎。<br /><br />&nbsp;&nbsp;&nbsp;&nbsp;十一月，杨州刺史臧F率丹阳太守陈寅，大破许生于会稽，斩之。任城王博<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;十二月，鲜卑寇北地，北地太守夏育追击破之。鲜卑又寇并州。<br /><br />&nbsp;&nbsp;&nbsp;&nbsp;司空唐珍罢，永乐少府许训为司空。<br /><br />&nbsp;&nbsp;&nbsp;&nbsp;四年春三月，诏诸儒正《五经》文字，刻石立于太学门外。<br /><br />&nbsp;&nbsp;&nbsp;&nbsp;封河间王建子佗为任城王。<br /><br />&nbsp;&nbsp;&nbsp;&nbsp;夏四月，郡国七大水。<br /><br />&nbsp;&nbsp;&nbsp;&nbsp;五月丁卯，大赦天下。<br /><br />&nbsp;&nbsp;&nbsp;&nbsp;延陵园灾，遣使者持节告祠延陵。<br /><br />&nbsp;&nbsp;&nbsp;&nbsp;鲜卑寇幽州。<br /><br />&nbsp;&nbsp;&nbsp;&nbsp;六月，弘农、三辅螟。<br /><br />&nbsp;&nbsp;&nbsp;&nbsp;遣守宫令之盐监，穿渠为民兴利。令郡国遇灾者，减田租之半；其伤害十四<br /><br />&nbsp;&nbsp;&nbsp;&nbsp;以上，勿收责。<br /><br />&nbsp;&nbsp;&nbsp;&nbsp;冬十月丁巳，令天下系囚罪未决，入缣赎。<br /><br />&nbsp;&nbsp;&nbsp;&nbsp;拜冲帝母虞美人为宪园贵人，质帝母陈夫人为勃海孝王妃。<br /><br />&nbsp;&nbsp;&nbsp;&nbsp;改平准为中准，使宦者为令，列于内署。自是诸署悉以阉人为丞、令。<br /><br />&nbsp;&nbsp;&nbsp;&nbsp;五年夏四月癸亥，大赦天下。<br /><br />&nbsp;&nbsp;&nbsp;&nbsp;益州郡夷叛，太守李J讨平之。复崇高山名为嵩高山。大雩。使侍御史行诏<br /><br />&nbsp;&nbsp;&nbsp;&nbsp;狱亭部，理冤枉，原轻系，休囚徒。<br /><br />&nbsp;&nbsp;&nbsp;&nbsp;五月，太尉陈耽罢，司空许训为太尉。<br /><br />&nbsp;&nbsp;&nbsp;&nbsp;闰月，永昌太守曹鸾坐讼党人，弃市。诏党人门生、故吏、父兄、子弟在位<br /><br />&nbsp;&nbsp;&nbsp;&nbsp;者，皆免官禁锢。<br /><br />&nbsp;&nbsp;&nbsp;&nbsp;六月壬戌，太常南阳刘逸为司空。<br /><br />&nbsp;&nbsp;&nbsp;&nbsp;秋七月，太尉许训罢，光禄勋刘宽为太尉。<br /><br />&nbsp;&nbsp;&nbsp;&nbsp;冬十月壬午，御殿后槐树自拔倒竖。<br /><br />&nbsp;&nbsp;&nbsp;&nbsp;司徒袁隗罢。十一月丙戌，光禄大夫杨赐为司徒。<br /><br />&nbsp;&nbsp;&nbsp;&nbsp;十二月，甘陵王定薨。<br /><br />&nbsp;&nbsp;&nbsp;&nbsp;试太学生年六十以上百余人，除郎中、太子舍人至王家郎、郡国文学吏。<br /><br />&nbsp;&nbsp;&nbsp;&nbsp;是岁，鲜卑寇幽州。沛国言黄龙见谯。<br /><br />&nbsp;&nbsp;&nbsp;&nbsp;六年春正月辛丑，大赦天下。<br /><br />&nbsp;&nbsp;&nbsp;&nbsp;二月，南宫平城门及武库东垣屋自坏。<br /><br />&nbsp;&nbsp;&nbsp;&nbsp;夏四月，大旱，七州蝗。<br /><br />&nbsp;&nbsp;&nbsp;&nbsp;鲜卑寇三边。市贾民为宣陵孝子者数十人，皆除太子舍人。<br /><br />&nbsp;&nbsp;&nbsp;&nbsp;秋七月，司空刘逸免，卫尉陈球为司空。<br /><br />&nbsp;&nbsp;&nbsp;&nbsp;八月，遣破鲜卑中郎将田晏出云中，使匈奴中郎将臧F与南单于出雁门，护<br /><br />&nbsp;&nbsp;&nbsp;&nbsp;乌桓校尉夏育出高柳，并伐鲜卑，晏等大败。<br /><br />&nbsp;&nbsp;&nbsp;&nbsp;冬十月癸丑朔，日有食之。<br /><br />&nbsp;&nbsp;&nbsp;&nbsp;太尉刘宽免。<br /><br />&nbsp;&nbsp;&nbsp;&nbsp;帝临辟雍。<br /><br />&nbsp;&nbsp;&nbsp;&nbsp;辛丑，京师地震。辛亥，令天下系囚罪未决，入缣赎。<br /><br />&nbsp;&nbsp;&nbsp;&nbsp;十一月，司空陈球免。<br /><br />&nbsp;&nbsp;&nbsp;&nbsp;十二月甲寅，太常河南孟<有>为太尉。庚辰，司徒杨赐免。太常陈耽为司<br /><br />&nbsp;&nbsp;&nbsp;&nbsp;空。<br /><br />&nbsp;&nbsp;&nbsp;&nbsp;鲜卑寇辽西。<br /><br />&nbsp;&nbsp;&nbsp;&nbsp;永安太仆王F下狱死。<br /><br />&nbsp;&nbsp;&nbsp;&nbsp;光和五年春正月，合浦、交n乌浒蛮叛，招引九真、日南民攻没郡县。太尉<br /><br />&nbsp;&nbsp;&nbsp;&nbsp;孟<有>罢。<br /><br />&nbsp;&nbsp;&nbsp;&nbsp;二月辛亥朔，日有食之。癸丑，光禄勋陈国袁滂为司徒。己未，地震。<br /><br />&nbsp;&nbsp;&nbsp;&nbsp;始置鸿都门学生。<br /><br />&nbsp;&nbsp;&nbsp;&nbsp;三月辛丑，大赦天下，改元光和。<br /><br />&nbsp;&nbsp;&nbsp;&nbsp;太常常山张颢为太尉。<br /><br />&nbsp;&nbsp;&nbsp;&nbsp;夏四月丙辰，地震。<br /><br />&nbsp;&nbsp;&nbsp;&nbsp;侍中寺雌鸡化为雄。<br /><br />&nbsp;&nbsp;&nbsp;&nbsp;司空陈耽免，太常来艳为司空。<br /><br />&nbsp;&nbsp;&nbsp;&nbsp;五月壬午，有白衣人入德阳殿门，亡去不获。<br /><br />&nbsp;&nbsp;&nbsp;&nbsp;六月丁丑，有黑气堕所御温德殿庭中。<br /><br />&nbsp;&nbsp;&nbsp;&nbsp;秋七月壬子，青虹见御坐玉堂后殿庭中。<br /><br />&nbsp;&nbsp;&nbsp;&nbsp;八月，有星孛于天市。<br /><br />&nbsp;&nbsp;&nbsp;&nbsp;九月，太尉张颢罢，太常陈球为太尉。司空来艳薨。<br /><br />&nbsp;&nbsp;&nbsp;&nbsp;冬十月，屯骑校尉袁逢为司空。<br /><br />&nbsp;&nbsp;&nbsp;&nbsp;皇后宋氏废，后父执金吾酆下狱死。丙子晦，日有食之。<br /><br />&nbsp;&nbsp;&nbsp;&nbsp;十一月，太尉陈球免。<br /><br />&nbsp;&nbsp;&nbsp;&nbsp;十二月丁巳，光禄大夫桥玄为太尉。<br /><br />&nbsp;&nbsp;&nbsp;&nbsp;是岁，鲜卑寇酒泉。京师马生人。初开西邸卖官，自关内侯、虎贲、羽林，<br /><br />&nbsp;&nbsp;&nbsp;&nbsp;入钱各有差。私令左右卖公卿，公千万，卿五百万。<br /><br />&nbsp;&nbsp;&nbsp;&nbsp;二年春，大疫，使常侍、中谒者巡行致医药。<br /><br />&nbsp;&nbsp;&nbsp;&nbsp;三月，司徒袁滂免，大鸿胪刘A为司徒。乙丑，太尉桥玄罢，太中大夫段G<br /><br />&nbsp;&nbsp;&nbsp;&nbsp;为太尉。<br /><br />&nbsp;&nbsp;&nbsp;&nbsp;京兆地震。司空袁逢罢，太常张济为司空。<br /><br />&nbsp;&nbsp;&nbsp;&nbsp;夏四月甲戌朔，日有食之。辛巳，中常侍王甫及太尉段G并下狱死。丁酉，<br /><br />&nbsp;&nbsp;&nbsp;&nbsp;大赦天下，诸党人禁锢小功以下皆除之。<br /><br />&nbsp;&nbsp;&nbsp;&nbsp;东平王端薨。<br /><br />&nbsp;&nbsp;&nbsp;&nbsp;五月，卫尉刘宽为太尉。<br /><br />&nbsp;&nbsp;&nbsp;&nbsp;秋七月，使匈奴中郎将张有罪，下狱死。<br /><br />&nbsp;&nbsp;&nbsp;&nbsp;冬十月甲申，司徒刘A、永乐少府陈球、卫尉阳球、步兵校尉刘纳谋诛宦者，<br /><br />&nbsp;&nbsp;&nbsp;&nbsp;事泄，皆下狱死。<br /><br />&nbsp;&nbsp;&nbsp;&nbsp;巴郡板J蛮叛，遣御史中丞萧瑗督益州刺史讨之，不克。<br /><br />&nbsp;&nbsp;&nbsp;&nbsp;十二月，光禄勋杨赐为司徒。鲜卑寇幽、并二州。<br /><br />&nbsp;&nbsp;&nbsp;&nbsp;是岁，河间王利薨。洛阳女子生儿，两头四臂。<br /><br />&nbsp;&nbsp;&nbsp;&nbsp;三年春正月癸酉，大赦天下。<br /><br />&nbsp;&nbsp;&nbsp;&nbsp;二月，公府驻驾庑自坏。<br /><br />&nbsp;&nbsp;&nbsp;&nbsp;三月，梁王元薨。<br /><br />&nbsp;&nbsp;&nbsp;&nbsp;夏四月，江夏蛮叛。<br /><br />&nbsp;&nbsp;&nbsp;&nbsp;六月，诏公卿举能通《古文尚书》、《毛诗》、《左氏》、《Y梁春秋》各<br /><br />&nbsp;&nbsp;&nbsp;&nbsp;一人，悉除议郎。<br /><br />&nbsp;&nbsp;&nbsp;&nbsp;秋，表是地震，涌水出。<br /><br />&nbsp;&nbsp;&nbsp;&nbsp;八月，令系囚罪未决，入缣赎，各有差。<br /><br />&nbsp;&nbsp;&nbsp;&nbsp;冬闰月，有星孛于狼、弧。鲜卑寇幽、并二州。<br /><br />&nbsp;&nbsp;&nbsp;&nbsp;十二月己巳，立贵人何氏为皇后。<br /><br />&nbsp;&nbsp;&nbsp;&nbsp;是岁，作毕圭、灵昆苑。<br /><br />&nbsp;&nbsp;&nbsp;&nbsp;四年春正月，初置J骥厩丞，领受郡国调马。豪右辜榷，马一匹至二百万。<br /><br />&nbsp;&nbsp;&nbsp;&nbsp;二月，郡国上芝英草。夏四月庚子，大赦天下。<br /><br />&nbsp;&nbsp;&nbsp;&nbsp;交n刺史朱俊讨交n、合浦乌浒蛮，破之。<br /><br />&nbsp;&nbsp;&nbsp;&nbsp;六月庚辰，雨雹。秋七月，河南言凤皇见新城，群鸟随之；赐新城令及三老、<br /><br />&nbsp;&nbsp;&nbsp;&nbsp;力田帛，各有差。九月庚寅朔，日有食之。<br /><br />&nbsp;&nbsp;&nbsp;&nbsp;太尉刘宽免，卫尉许<有>为太尉。<br /><br />&nbsp;&nbsp;&nbsp;&nbsp;闰月辛酉，北宫东掖庭永巷署灾。<br /><br />&nbsp;&nbsp;&nbsp;&nbsp;司徒杨赐罢。冬十月，太常陈耽为司徒。<br /><br />&nbsp;&nbsp;&nbsp;&nbsp;鲜卑寇幽、并二州。<br /><br />&nbsp;&nbsp;&nbsp;&nbsp;是岁，帝作列肆于后宫，使诸采女贩卖，更相盗窃争斗。帝著商估服，饮宴<br /><br />&nbsp;&nbsp;&nbsp;&nbsp;为乐。又于西园弄狗，著进贤冠，带绶。又驾四驴，帝躬自操辔，驱驰周旋，京<br /><br />&nbsp;&nbsp;&nbsp;&nbsp;师转相放效。<br /><br />&nbsp;&nbsp;&nbsp;&nbsp;五年春正月辛未，大赦天下。<br /><br />&nbsp;&nbsp;&nbsp;&nbsp;二月，大疫。<br /><br />&nbsp;&nbsp;&nbsp;&nbsp;三月，司徒陈耽免。<br /><br />&nbsp;&nbsp;&nbsp;&nbsp;夏四月，旱。太常袁隗为司徒。<br /><br />&nbsp;&nbsp;&nbsp;&nbsp;五月庚申，永乐宫署灾。<br /><br />&nbsp;&nbsp;&nbsp;&nbsp;秋七月，有星孛于太微。巴郡板J蛮诣太守曹谦降。癸酉，令系囚罪未决，<br /><br />&nbsp;&nbsp;&nbsp;&nbsp;入缣赎。<br /><br />&nbsp;&nbsp;&nbsp;&nbsp;八月，起四百尺观于阿亭道。<br /><br />&nbsp;&nbsp;&nbsp;&nbsp;冬十月，太尉许<有>罢，太常杨赐为太尉。<br /><br />&nbsp;&nbsp;&nbsp;&nbsp;校猎上林苑，历函谷关，遂巡狩于广成苑。十二月，还，幸太学。<br /><br />&nbsp;&nbsp;&nbsp;&nbsp;六年春正月，日南徼外国重译贡献。<br /><br />&nbsp;&nbsp;&nbsp;&nbsp;二月，复长陵县，比丰、沛。<br /><br />&nbsp;&nbsp;&nbsp;&nbsp;三月辛未，大赦天下。<br /><br />&nbsp;&nbsp;&nbsp;&nbsp;夏，大旱。<br /><br />&nbsp;&nbsp;&nbsp;&nbsp;秋，金城河水溢。五原山岸崩。<br /><br />&nbsp;&nbsp;&nbsp;&nbsp;始置圃囿署，以宦者为令。<br /><br />&nbsp;&nbsp;&nbsp;&nbsp;冬，东海、东莱、琅邪井中冰厚尺余。<br /><br />&nbsp;&nbsp;&nbsp;&nbsp;大有年。<br /><br />&nbsp;&nbsp;&nbsp;&nbsp;中平元年春二月，巨鹿人张角自称“黄天”，其部帅有三十六方，皆著黄巾，<br /><br />&nbsp;&nbsp;&nbsp;&nbsp;同日反叛。安平、甘陵人各执其王以应之。<br /><br />&nbsp;&nbsp;&nbsp;&nbsp;三月戊申，以河南尹何进为大将军，将兵屯都亭。置八关都尉官。壬子，大<br /><br />&nbsp;&nbsp;&nbsp;&nbsp;赦天下党人，还诸徙者，唯张角不赦。诏公卿出马、弩，举列将子孙及吏民有明<br /><br />&nbsp;&nbsp;&nbsp;&nbsp;战阵之略者，诣公车。遣北中郎将卢植讨张角，左中郎将皇甫嵩、右中郎将朱俊<br /><br />&nbsp;&nbsp;&nbsp;&nbsp;讨颍川黄巾。庚子，南阳黄巾张曼成攻杀郡守褚贡。<br /><br />&nbsp;&nbsp;&nbsp;&nbsp;夏四月，太尉杨赐免，太仆弘农邓盛为太尉。司空张济罢，大司农张温为司<br /><br />&nbsp;&nbsp;&nbsp;&nbsp;空。朱俊为黄巾波才所败。侍中向栩、张钧坐言宦者，下狱死。汝南黄巾败太守<br /><br />&nbsp;&nbsp;&nbsp;&nbsp;赵谦于邵陵。广阳黄巾杀幽州刺史郭勋及太守刘卫。<br /><br />&nbsp;&nbsp;&nbsp;&nbsp;五月，皇甫嵩、朱俊复与波才等战于长社，大破之。<br /><br />&nbsp;&nbsp;&nbsp;&nbsp;六月，南阳太守秦颉击张曼成，斩之。交n屯兵执刺史及合浦太守来达，自<br /><br />&nbsp;&nbsp;&nbsp;&nbsp;称“柱天将军”，遣交n刺史贾琮讨平之。皇甫嵩、朱俊大破汝南黄巾于西华。<br /><br />&nbsp;&nbsp;&nbsp;&nbsp;诏嵩讨东郡，朱俊讨南阳。卢植破黄巾，围张角于广宗。宦官诬奏植，抵罪。遣<br /><br />&nbsp;&nbsp;&nbsp;&nbsp;中郎将董卓攻张角，不克。<br /><br />&nbsp;&nbsp;&nbsp;&nbsp;洛阳女子生儿，两头共身。<br /><br />&nbsp;&nbsp;&nbsp;&nbsp;秋七月，巴郡妖巫张反，寇郡县。河南尹徐灌下狱死。<br /><br />&nbsp;&nbsp;&nbsp;&nbsp;八月，皇甫嵩与黄巾战于仓亭，获其帅。乙巳，诏皇甫嵩北讨张角。<br /><br />&nbsp;&nbsp;&nbsp;&nbsp;九月，安平王续有罪诛，国除。<br /><br />&nbsp;&nbsp;&nbsp;&nbsp;冬十月，皇甫嵩与黄巾贼战于广宗，获张角弟梁。角先死，乃戮其尸。以皇<br /><br />&nbsp;&nbsp;&nbsp;&nbsp;甫嵩为左车骑将军。<br /><br />&nbsp;&nbsp;&nbsp;&nbsp;十一月，皇甫嵩又破黄巾于下曲阳，斩张角弟宝。湟中义从胡北宫伯玉与先<br /><br />&nbsp;&nbsp;&nbsp;&nbsp;零羌叛，以金城人边章、韩遂为军帅，攻杀护羌校尉伶征、金城太守陈懿。癸巳，<br /><br />&nbsp;&nbsp;&nbsp;&nbsp;朱俊拔宛城，斩黄巾别帅孙夏。诏减太官珍羞，御食一肉；厩马非郊祭之用，悉<br /><br />&nbsp;&nbsp;&nbsp;&nbsp;出给军。<br /><br />&nbsp;&nbsp;&nbsp;&nbsp;十二月己巳，大赦天下，改元中平。<br /><br />&nbsp;&nbsp;&nbsp;&nbsp;是岁，下邳王意薨，无子，国除。郡国生异草，备龙蛇鸟兽之形。<br /><br />&nbsp;&nbsp;&nbsp;&nbsp;二年春正月，大疫。<br /><br />&nbsp;&nbsp;&nbsp;&nbsp;琅邪王据薨。<br /><br />&nbsp;&nbsp;&nbsp;&nbsp;二月己酉，南宫大灾，火半月乃灭。癸亥，广阳门外屋自坏。<br /><br />&nbsp;&nbsp;&nbsp;&nbsp;税天下田，亩十钱。黑山贼张牛角等十余辈并起，所在寇钞。<br /><br />&nbsp;&nbsp;&nbsp;&nbsp;司徒袁隗免。三月，廷尉崔烈为司徒。北宫伯玉等寇三辅，遣左车骑将军皇<br /><br />&nbsp;&nbsp;&nbsp;&nbsp;甫嵩讨之，不克。<br /><br />&nbsp;&nbsp;&nbsp;&nbsp;夏四月庚戌，大风，雨雹。<br /><br />&nbsp;&nbsp;&nbsp;&nbsp;五月，太尉邓盛罢，太仆河内张延为太尉。<br /><br />&nbsp;&nbsp;&nbsp;&nbsp;秋七月，三辅螟。左车骑将军皇甫嵩免。<br /><br />&nbsp;&nbsp;&nbsp;&nbsp;八月，以司空张温为车骑将军，讨北宫伯玉。<br /><br />&nbsp;&nbsp;&nbsp;&nbsp;九月，特进杨赐为司空。<br /><br />&nbsp;&nbsp;&nbsp;&nbsp;冬十月庚寅，司空杨赐薨，光禄大夫许相为司空。<br /><br />&nbsp;&nbsp;&nbsp;&nbsp;前司徒陈耽、谏议大夫刘陶坐直言，下狱死。<br /><br />&nbsp;&nbsp;&nbsp;&nbsp;十一月，张温破北宫伯玉于美阳，因遣荡寇将军周慎追击之，围榆中；又遣<br /><br />&nbsp;&nbsp;&nbsp;&nbsp;中郎将董卓讨先零羌。慎、卓并不克。鲜卑寇幽、并二州。<br /><br />&nbsp;&nbsp;&nbsp;&nbsp;是岁，造万金堂于西园。洛阳民生儿，两头四臂。<br /><br />&nbsp;&nbsp;&nbsp;&nbsp;三年春二月，江夏兵赵慈反，杀南阳太守秦颉。<br /><br />&nbsp;&nbsp;&nbsp;&nbsp;庚戌，大赦天下。<br /><br />&nbsp;&nbsp;&nbsp;&nbsp;大尉张延罢。车骑将军张温为太尉，中常侍赵忠为车骑将军。<br /><br />&nbsp;&nbsp;&nbsp;&nbsp;复修玉堂殿，铸铜人四，黄钟四，及天禄、虾蟆，又铸四出文钱。<br /><br />&nbsp;&nbsp;&nbsp;&nbsp;五月壬辰晦，日有食之。<br /><br />&nbsp;&nbsp;&nbsp;&nbsp;六月，荆州刺史王敏讨赵慈，斩之。车骑将军赵忠罢。<br /><br />&nbsp;&nbsp;&nbsp;&nbsp;秋八月，怀陵上有雀万数，悲鸣，因斗相杀。<br /><br />&nbsp;&nbsp;&nbsp;&nbsp;冬十月，武陵蛮叛，寇郡界，郡兵讨破之。前太尉张延为宦人所谮，下狱死。<br /><br />&nbsp;&nbsp;&nbsp;&nbsp;十二月，鲜卑寇幽、并二州。<br /><br />&nbsp;&nbsp;&nbsp;&nbsp;四年春正月己卯，大赦天下。<br /><br />&nbsp;&nbsp;&nbsp;&nbsp;二月，荥阳贼杀中牟令。己亥，南宫内殿罘Q自坏。<br /><br />&nbsp;&nbsp;&nbsp;&nbsp;三月，河南尹何苗讨荥阳贼，破之，拜苗为车骑将军。<br /><br />&nbsp;&nbsp;&nbsp;&nbsp;夏四月，凉州刺史耿鄙讨金城贼韩遂，鄙兵大败，遂寇汉阳，汉阳太守傅燮<br /><br />&nbsp;&nbsp;&nbsp;&nbsp;战没。扶风人马腾、汉阳人王国并叛，寇三辅。太尉张温免，司徒崔烈为太尉。<br /><br />&nbsp;&nbsp;&nbsp;&nbsp;五月，司空许相为司徒，光禄勋沛国丁宫为司空。<br /><br />&nbsp;&nbsp;&nbsp;&nbsp;六月，洛阳民生男，两头共身。<br /><br />&nbsp;&nbsp;&nbsp;&nbsp;渔阳人张纯与同郡张举举兵叛，攻杀右北平太守刘政、辽东太守杨终、护乌<br /><br />&nbsp;&nbsp;&nbsp;&nbsp;桓校尉公綦稠等。举自称天子，寇幽、冀二州。<br /><br />&nbsp;&nbsp;&nbsp;&nbsp;秋九月丁酉，令天下系囚罪未决，入缣赎。<br /><br />&nbsp;&nbsp;&nbsp;&nbsp;冬十月，零陵人观鹄自称“平天将军”，寇桂阳，长沙太守孙坚击斩之。<br /><br />&nbsp;&nbsp;&nbsp;&nbsp;十一月，太尉崔烈罢，大司农曹嵩为太尉。<br /><br />&nbsp;&nbsp;&nbsp;&nbsp;十二月，休屠各胡叛。<br /><br />&nbsp;&nbsp;&nbsp;&nbsp;是岁，卖关内侯，假金印紫绶，传世，入钱五百万。<br /><br />&nbsp;&nbsp;&nbsp;&nbsp;五年春正月，休屠各胡寇西河，杀郡守邢纪。丁酉，大赦天下。<br /><br />&nbsp;&nbsp;&nbsp;&nbsp;二月，有星孛于紫宫。黄巾余贼郭太等起于西河白波谷，寇太原、河东。<br /><br />&nbsp;&nbsp;&nbsp;&nbsp;三月，休屠各胡攻杀并州刺史张懿，遂与南匈奴左部胡合，杀其单于。<br /><br />&nbsp;&nbsp;&nbsp;&nbsp;夏四月，汝南葛陂黄巾攻没郡县。太尉曹嵩罢。<br /><br />&nbsp;&nbsp;&nbsp;&nbsp;五月，永乐少府樊陵为太尉。<br /><br />&nbsp;&nbsp;&nbsp;&nbsp;六月丙寅，大风。<br /><br />&nbsp;&nbsp;&nbsp;&nbsp;太尉樊陵罢。<br /><br />&nbsp;&nbsp;&nbsp;&nbsp;益州黄巾马相攻杀刺史郗俭，自称天子，又寇巴郡，杀郡守赵部，益州从事<br /><br />&nbsp;&nbsp;&nbsp;&nbsp;贾龙击相，斩之。郡国七大水。<br /><br />&nbsp;&nbsp;&nbsp;&nbsp;秋七月，射声校尉马日为太尉。<br /><br />&nbsp;&nbsp;&nbsp;&nbsp;八月，初置西园八校尉。司徒许相罢，司空丁宫为司徒。光禄勋南阳刘弘为<br /><br />&nbsp;&nbsp;&nbsp;&nbsp;司空。卫尉董重为票骑将军。<br /><br />&nbsp;&nbsp;&nbsp;&nbsp;九月，南单于叛，与白波贼寇河东。遣中郎将孟益率骑都尉公孙瓒讨渔阳贼<br /><br />&nbsp;&nbsp;&nbsp;&nbsp;张纯等。<br /><br />&nbsp;&nbsp;&nbsp;&nbsp;冬十月，青、徐黄巾复起，寇郡县。甲子，帝自称“无上将军”，d兵于平<br /><br />&nbsp;&nbsp;&nbsp;&nbsp;乐观。<br /><br />&nbsp;&nbsp;&nbsp;&nbsp;十一月，凉州贼王国围陈仓，右将军皇甫嵩救之。<br /><br />&nbsp;&nbsp;&nbsp;&nbsp;遣下军校尉鲍鸿讨葛陂黄巾。巴郡板J蛮叛，遣上军别部司马赵瑾讨平之。<br /><br />&nbsp;&nbsp;&nbsp;&nbsp;公孙瓒与张纯战于石门，大破之。<br /><br />&nbsp;&nbsp;&nbsp;&nbsp;是岁，改刺史，新置牧。<br /><br />&nbsp;&nbsp;&nbsp;&nbsp;六年春二月，左将军皇甫嵩大破王国于陈仓。<br /><br />&nbsp;&nbsp;&nbsp;&nbsp;三月，幽州牧刘虞购斩渔阳贼张纯。下军校尉鲍鸿下狱死。<br /><br />&nbsp;&nbsp;&nbsp;&nbsp;夏四月丙午朔，日有食之。太尉马日免，幽州牧刘虞为太尉。丙辰，帝崩<br /><br />&nbsp;&nbsp;&nbsp;&nbsp;于南宫嘉德殿，年三十四。戊午，皇子辩即皇帝位，年十七。尊皇后曰皇太后，<br /><br />&nbsp;&nbsp;&nbsp;&nbsp;太后临朝。大赦天下，改元为光熹。封皇弟协为渤海王。后将军袁隗为太傅，与<br /><br />&nbsp;&nbsp;&nbsp;&nbsp;大将军何进参录尚书事。上军校尉蹇硕下狱死。<br /><br />&nbsp;&nbsp;&nbsp;&nbsp;五月辛巳，票骑将军董重下狱死。<br /><br />&nbsp;&nbsp;&nbsp;&nbsp;六月辛亥，孝仁皇后董氏崩。辛酉，葬孝灵皇帝于文陵。<br /><br />&nbsp;&nbsp;&nbsp;&nbsp;雨水。<br /><br />&nbsp;&nbsp;&nbsp;&nbsp;秋七月，甘陵王忠薨。庚寅，孝仁皇后归葬河间慎陵。<br /><br />&nbsp;&nbsp;&nbsp;&nbsp;徙渤海王协为陈留王。司徒丁宫罢。<br /><br />&nbsp;&nbsp;&nbsp;&nbsp;八月戊辰，中常侍张让、段杀大将军何进，于是虎贲中郎将袁术烧东西宫，<br /><br />&nbsp;&nbsp;&nbsp;&nbsp;攻诸宦者。庚午，张让、段等劫少帝及陈留王幸北宫德阳殿。何进部曲将吴匡<br /><br />&nbsp;&nbsp;&nbsp;&nbsp;与车骑将军何苗战于朱雀阙下，苗败，斩之。辛末，司隶校尉袁绍勒后收伪司隶<br /><br />&nbsp;&nbsp;&nbsp;&nbsp;校尉樊陵、河南尹许相及诸阉人，无少长皆斩之。让、等复劫少帝、陈留王走<br /><br />&nbsp;&nbsp;&nbsp;&nbsp;小平津。尚书卢植追让、等，斩数人，其余投河而死。帝与陈留王协夜步逐荧<br /><br />&nbsp;&nbsp;&nbsp;&nbsp;光行数里，得民家露车，共乘之。辛未，还宫。大赦天下，改光熹为昭宁。<br /><br />&nbsp;&nbsp;&nbsp;&nbsp;并州牧董卓杀执金吾丁原。司空刘弘免，董卓自为司空。<br /><br />&nbsp;&nbsp;&nbsp;&nbsp;九月甲戌，董卓废帝为弘农王。<br /><br />&nbsp;&nbsp;&nbsp;&nbsp;自六月雨，至于是月。<br /><br />&nbsp;&nbsp;&nbsp;&nbsp;论曰：《秦本纪》说赵高谲二世，指鹿为马，而赵忠、张让亦绐灵帝不得登<br /><br />&nbsp;&nbsp;&nbsp;&nbsp;高临观，故知亡敝者同其致矣。然则灵帝之为灵也优哉！<br /><br />&nbsp;&nbsp;&nbsp;&nbsp;赞曰：灵帝负乘，委体宦孽。征亡备兆，《小雅》尽缺。麋鹿霜露，遂栖宫<br /><br />&nbsp;&nbsp;&nbsp;&nbsp;卫。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,172);">加入书签</a><a
                        href="171.html">上一页</a>&larr;<a href="index.html">返回列表</a>&rarr;<a
                            href="173.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "171.html"; var next_page = "173.html"; var index_page = "index.html"; var sortid = "9"; var article_id = "3"; var chapter_id = "172"; var articlename = "后汉书"; var chaptername = " 卷八 孝灵帝纪第八"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>