<!DOCTYPE html>
<html>
<head>
<meta charset="gbk" />
<title>后汉书- 志第七 祭祀上-在线阅读-哈西文学网</title>
<meta name="keywords" content="范晔，后汉书， 志第七 祭祀上全文， 志第七 祭祀上在线阅读 哈西文学网" />
<meta name="description" content="哈西文学网提供范晔的后汉书  志第七 祭祀上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/270.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/270.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第七 祭祀上</h1>
            <div class="link xb">
                <a href="269.html">上一页</a>&larr;<a href="index.html">返回列表</a>&rarr;<a
                    href="271.html">下一页</a></div>			
            <div id="BookText">&nbsp;&nbsp;&nbsp;&nbsp;光武即位告天郊封禅<br /><br />&nbsp;&nbsp;&nbsp;&nbsp;祭祀之道，自生民以来则有之矣。豺獭知祭祀，而况人乎！故人知之至于念<br /><br />&nbsp;&nbsp;&nbsp;&nbsp;想，犹豺獭之自然也，顾古质略而后文饰耳。自古以来王公所为群祀，至于王莽，<br /><br />&nbsp;&nbsp;&nbsp;&nbsp;《汉书・郊祀志》既著矣，故今但列自中兴以来所修用者，以为《祭祀志》。<br /><br />&nbsp;&nbsp;&nbsp;&nbsp;建武元年，光武即位于z，为坛营于z之阳。祭告天地，采用元始中郊<br /><br />&nbsp;&nbsp;&nbsp;&nbsp;祭故事。六宗群神皆从，未以祖配。天地共犊，余牲尚约。其文曰：“皇天上帝，<br /><br />&nbsp;&nbsp;&nbsp;&nbsp;后土神o，C顾降命，属秀黎元，为民父母，秀不敢当。群下百僚，不谋同辞。<br /><br />&nbsp;&nbsp;&nbsp;&nbsp;咸曰王莽篡弑窃位，秀发愤兴义兵，破王邑百万众于昆阳，诛王郎、铜马、赤眉、<br /><br />&nbsp;&nbsp;&nbsp;&nbsp;青犊贼，平定天下，海内蒙恩，上当天心，下为元元所归。谶记曰：‘刘秀发兵<br /><br />&nbsp;&nbsp;&nbsp;&nbsp;捕不道，卯金修德为天子。’秀犹固辞，至于再，至于三。群下曰：‘皇天大命，<br /><br />&nbsp;&nbsp;&nbsp;&nbsp;不可稽留。’敢不敬承！”<br /><br />&nbsp;&nbsp;&nbsp;&nbsp;二年正月，初制郊兆于雒阳城南七里，依z。采元始中故事。为圆坛八陛，<br /><br />&nbsp;&nbsp;&nbsp;&nbsp;中又为重坛，天地位其上，皆南乡，西上。其外坛上为五帝位。青帝位在甲寅之<br /><br />&nbsp;&nbsp;&nbsp;&nbsp;地，赤帝位在丙巳之地，黄帝位在丁未之地，白帝位在庚申之地，黑帝位在壬亥<br /><br />&nbsp;&nbsp;&nbsp;&nbsp;之地。其外为茫重营皆紫，以像紫宫；有四通道以为门。日月在中营内南道，<br /><br />&nbsp;&nbsp;&nbsp;&nbsp;日在东，月在西，北斗在北道之西，皆别位，不在群神列中。八陛，陛五十八<br /><br />&nbsp;&nbsp;&nbsp;&nbsp;^，合四百六十四^。五帝陛郭，帝七十二^，合三百六十五^。中营<br /><br />&nbsp;&nbsp;&nbsp;&nbsp;四门，门五十四神，合二百一十六神。外营四门，门百八神，合四百三十二神。<br /><br />&nbsp;&nbsp;&nbsp;&nbsp;皆背营内乡。中营四门，门封神四，外营四门，门封神四，合三十二神。凡千五<br /><br />&nbsp;&nbsp;&nbsp;&nbsp;百一十四神。营即靡病７猓封土筑也。背中营神，五星也，及中官宿五官神<br /><br />&nbsp;&nbsp;&nbsp;&nbsp;及五岳之属也。背外营神，二十八宿外官星，雷公、先农、风伯、雨师、四海、<br /><br />&nbsp;&nbsp;&nbsp;&nbsp;四渎、名山、大川之属也。<br /><br />&nbsp;&nbsp;&nbsp;&nbsp;至七年五月，诏三公曰：“汉当郊尧。其与卿大夫、博士议。”时侍御史杜<br /><br />&nbsp;&nbsp;&nbsp;&nbsp;林上疏，以为“汉起不因缘尧，与殷、周异宜，而旧制以高帝配。方军师在外，<br /><br />&nbsp;&nbsp;&nbsp;&nbsp;且可如元年郊祀故事”。上从之。语在《林传》。<br /><br />&nbsp;&nbsp;&nbsp;&nbsp;陇、蜀平后，乃增广郊祀，高帝配食，位在中坛上，西面北上。天、地、高<br /><br />&nbsp;&nbsp;&nbsp;&nbsp;帝、黄帝各用犊一头，青帝、赤帝共用犊一头，白帝、黑帝共用犊一头，凡用犊<br /><br />&nbsp;&nbsp;&nbsp;&nbsp;六头。日、月、北斗共用牛一头，四营群神共用牛四头，凡用牛五头。凡乐奏<br /><br />&nbsp;&nbsp;&nbsp;&nbsp;《青阳》、《朱明》、《西皓》、《玄冥》，及《云翘》、《育命》舞。中营四<br /><br />&nbsp;&nbsp;&nbsp;&nbsp;门，门用席十八枚，外营四门，门用席三十六枚，凡用席二百一十六枚，皆莞簟，<br /><br />&nbsp;&nbsp;&nbsp;&nbsp;率一席三神。日、月、北斗无陛郭^。既送神，燎俎实于坛南巳地。<br /><br />&nbsp;&nbsp;&nbsp;&nbsp;建武三十年二月，群臣上言，即位三十年，宜封禅泰山。诏书曰：“即位三<br /><br />&nbsp;&nbsp;&nbsp;&nbsp;十年，百姓怨气满腹，吾谁欺，欺天乎？曾谓泰山不如林放，何事污七十二代之<br /><br />&nbsp;&nbsp;&nbsp;&nbsp;编录！桓公欲封，管仲非之”若郡县远遣吏上寿，盛称虚美，必髡，兼令屯田。”<br /><br />&nbsp;&nbsp;&nbsp;&nbsp;从此群臣不敢复言。三月，上幸鲁，过泰山，告太守以上过，故承诏祭山及梁父。<br /><br />&nbsp;&nbsp;&nbsp;&nbsp;时，虎贲中郎将梁松等议：“《记》曰‘齐将有事泰山，先有事配林’，盖诸侯<br /><br />&nbsp;&nbsp;&nbsp;&nbsp;之礼也。河岳视公侯，王者祭焉。宜无即事之渐，不祭配林。”<br /><br />&nbsp;&nbsp;&nbsp;&nbsp;三十二年正月，上斋，夜读《河图会昌符》曰：“赤刘之九，会命岱宗。不<br /><br />&nbsp;&nbsp;&nbsp;&nbsp;慎克用，何益于承！诚善用之，奸伪不萌。”感此文，乃诏松等复案索《河》、<br /><br />&nbsp;&nbsp;&nbsp;&nbsp;《雒》谶文言九世封禅事者。松等列奏，乃许焉。<br /><br />&nbsp;&nbsp;&nbsp;&nbsp;初，孝武帝欲求神仙，以扶方者言黄帝由封禅而后仙，于是欲封禅。封禅不<br /><br />&nbsp;&nbsp;&nbsp;&nbsp;常，时人莫知。元封元年，上以方士言作封禅器，以示群儒，多言不合古，于是<br /><br />&nbsp;&nbsp;&nbsp;&nbsp;罢诸儒不用。三月，上东上泰山，乃上石立之泰山颠。遂东巡海上，求仙人，无<br /><br />&nbsp;&nbsp;&nbsp;&nbsp;所见而还。四月，封泰山。恐所施用非是，乃秘其事。语在《汉书・郊祀志》。<br /><br />&nbsp;&nbsp;&nbsp;&nbsp;上许梁松等奏，乃求元封时封禅故事，议封禅所施用。有司奏当用方石再累<br /><br />&nbsp;&nbsp;&nbsp;&nbsp;置坛中，皆方方尺，厚一尺，用玉牒书藏方石。牒厚五寸，长尺三寸，广五寸，<br /><br />&nbsp;&nbsp;&nbsp;&nbsp;有玉检。又用石检十枚，列于石傍，东西各三，南北各二，皆长三尺，广一尺，<br /><br />&nbsp;&nbsp;&nbsp;&nbsp;厚七寸。检中刻三处，深四寸，方五寸，有盖。检用金缕五周，以水银和金以为<br /><br />&nbsp;&nbsp;&nbsp;&nbsp;泥。玉玺一方寸二分，一枚方五寸。方石四角又有距石，皆再累。枚长一丈，厚<br /><br />&nbsp;&nbsp;&nbsp;&nbsp;一尺，广二尺，皆在圆坛上。其下用距石十八枚，皆高三尺，厚一尺，广二尺，<br /><br />&nbsp;&nbsp;&nbsp;&nbsp;如小碑，环坛立之，去坛三步。距石下皆有石跗，入地四尺。又用石碑，高九尺，<br /><br />&nbsp;&nbsp;&nbsp;&nbsp;广三尺五寸，厚尺二寸，立坛丙地，去坛三丈以上，以刻书。上以用石功难，又<br /><br />&nbsp;&nbsp;&nbsp;&nbsp;欲及二月封，故诏松欲因故封石空检，更加封而已。松上疏争之，以为“登封之<br /><br />&nbsp;&nbsp;&nbsp;&nbsp;礼，告功皇天，垂后无穷，以为万民也。承天之敬，尤宜章明。奉图书之瑞，尤<br /><br />&nbsp;&nbsp;&nbsp;&nbsp;宜显著。今因旧封，窜寄玉牒故石下，恐非重命之义。受命中兴，宜当特异，以<br /><br />&nbsp;&nbsp;&nbsp;&nbsp;明天意”。遂使泰山郡及鲁趣石工，宜取完青石，无必五色。时以印工不能刻玉<br /><br />&nbsp;&nbsp;&nbsp;&nbsp;牒，欲用丹漆书之；会求得能刻玉者，遂书。书秘刻方石中，命容玉牒。<br /><br />&nbsp;&nbsp;&nbsp;&nbsp;二月，上至奉高，遣侍御史与兰台令史，将工先上山刻石。文曰：<br /><br />&nbsp;&nbsp;&nbsp;&nbsp;维建武三十有二年二月，皇帝东巡狩，至于岱宗，柴，望秩于山川，班于群<br /><br />&nbsp;&nbsp;&nbsp;&nbsp;神，遂觐东后。从臣太尉熹、行司徒事特进高密侯禹等。汉宾二王之后在位。孔<br /><br />&nbsp;&nbsp;&nbsp;&nbsp;子之后褒成侯，序在东后，蕃王十二，咸来助祭。《河图赤伏符》曰：“刘秀发<br /><br />&nbsp;&nbsp;&nbsp;&nbsp;兵捕不道，四夷云集龙斗野，四七之际火为主。”《河图会昌符》曰：“赤帝九<br /><br />&nbsp;&nbsp;&nbsp;&nbsp;世，巡省得中，治平则封，诚合帝道孔矩，则天文灵出，地o瑞兴。帝刘之九，<br /><br />&nbsp;&nbsp;&nbsp;&nbsp;会命岱宗，诚善用之，奸伪不萌。赤汉德兴，九世会昌，巡岱皆当。天地扶九，<br /><br />&nbsp;&nbsp;&nbsp;&nbsp;崇经之常。汉大兴之，道在九世之王。封于泰山，刻石著纪，禅于梁父，退省考<br /><br />&nbsp;&nbsp;&nbsp;&nbsp;五。”《河图合古篇》曰：“帝刘之秀，九名之世，帝行德，封刻政。”《河图<br /><br />&nbsp;&nbsp;&nbsp;&nbsp;提刘予》曰：“九世之帝，方明圣，持衡拒，九州平，天下予。”《雒书甄曜度》<br /><br />&nbsp;&nbsp;&nbsp;&nbsp;曰：“赤三德，昌九世，会修符，合帝际，勉刻封。”《孝经钩命决》曰：“予<br /><br />&nbsp;&nbsp;&nbsp;&nbsp;谁行，赤刘用帝，三建孝，九会修，专兹竭行封岱青。”《河》、《雒》命后，<br /><br />&nbsp;&nbsp;&nbsp;&nbsp;经谶所传。昔在帝尧，聪明密微，让与舜庶，后裔握机。王莽以舅后之家、三司<br /><br />&nbsp;&nbsp;&nbsp;&nbsp;鼎足冢宰之权势，依托周公、霍光辅幼归政之义，遂以篡叛，c号自立。宗庙堕<br /><br />&nbsp;&nbsp;&nbsp;&nbsp;坏，社稷丧亡，不得血食，十有八年。杨、徐、青三州首乱，兵革横行，延及荆<br /><br />&nbsp;&nbsp;&nbsp;&nbsp;州，豪杰并兼，百里屯聚，往往c号。北夷作寇，千里无烟，无鸡鸣狗吠之声。<br /><br />&nbsp;&nbsp;&nbsp;&nbsp;皇天C顾皇帝，以匹庶受命中兴，年二十八载兴兵，以次诛讨，十有余年，罪<br /><br />&nbsp;&nbsp;&nbsp;&nbsp;人斯得。黎庶得居尔田，安尔宅。书同文，车同轨，人同伦。舟舆所通，人迹所<br /><br />&nbsp;&nbsp;&nbsp;&nbsp;至，靡不贡职。建明堂，立辟雍，起灵台，设庠序。同律、度、量、衡。修五礼，<br /><br />&nbsp;&nbsp;&nbsp;&nbsp;五玉，三帛，二牲，一死，贽。吏各修职，复于旧典。在位三十有二年，年六十<br /><br />&nbsp;&nbsp;&nbsp;&nbsp;二。乾乾日{曰矢}，不敢荒宁，涉危历险，亲巡黎元，恭肃神o，惠恤耆老，理<br /><br />&nbsp;&nbsp;&nbsp;&nbsp;庶遵古，聪允明恕。皇帝唯慎《河图》、《雒书》正文，是月辛卯，柴，登封泰<br /><br />&nbsp;&nbsp;&nbsp;&nbsp;山。甲午，禅于梁阴。以承灵瑞，以为兆民，永兹一宇，垂于后昆。百僚从臣，<br /><br />&nbsp;&nbsp;&nbsp;&nbsp;郡守师尹，咸蒙祉福，永永无极。秦相李斯燔《诗》、《书》，乐崩礼坏。建武<br /><br />&nbsp;&nbsp;&nbsp;&nbsp;元年已前，文书散亡，旧典不具，不能明经文，以章句细微相况八十一卷，明者<br /><br />&nbsp;&nbsp;&nbsp;&nbsp;为验，又其十卷，皆不昭晰。子贡欲去告朔之饩羊，子曰：“赐也，尔爱其羊，<br /><br />&nbsp;&nbsp;&nbsp;&nbsp;我受其礼。”后有圣人，正失误，刻石记。<br /><br />&nbsp;&nbsp;&nbsp;&nbsp;二十二日辛卯晨，燎祭天于泰山下南方，群神皆从，用乐如南郊。诸王、王<br /><br />&nbsp;&nbsp;&nbsp;&nbsp;者后二公、孔子后褒成君，皆助祭位事也。事毕，将升封。或曰：“泰山虽已从<br /><br />&nbsp;&nbsp;&nbsp;&nbsp;食于柴祭，今亲升告功，宜有礼祭。”于是使谒者以一特牲于常祠泰山处，告祠<br /><br />&nbsp;&nbsp;&nbsp;&nbsp;泰山，如亲耕、刘、先祠、先农、先虞故事。至食时，御辇升山，日中后到山<br /><br />&nbsp;&nbsp;&nbsp;&nbsp;上更衣，早晡时即位于坛，北面。群臣以次陈后，西上，毕位升坛。尚书令奉玉<br /><br />&nbsp;&nbsp;&nbsp;&nbsp;牒检，皇帝以寸二分玺亲封之，讫，太常命人发坛上石，尚书令藏玉牒已，复石<br /><br />&nbsp;&nbsp;&nbsp;&nbsp;覆讫，尚书令以五寸印封石检。事毕，皇帝再拜，群臣称万岁。命人立所刻石碑，<br /><br />&nbsp;&nbsp;&nbsp;&nbsp;乃复道下。<br /><br />&nbsp;&nbsp;&nbsp;&nbsp;二十五日甲午，禅，祭地于梁阴，以高后配，山川群神从，如元始中北郊故<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;四月己卯，大赦天下，以建武三十二年为建武中元元年，复博、奉高、赢勿<br /><br />&nbsp;&nbsp;&nbsp;&nbsp;出元年租、刍稿。以吉日刻玉牒书函藏金匮，玺印封之。乙酉，使太尉行事，以<br /><br />&nbsp;&nbsp;&nbsp;&nbsp;特告至高庙。太尉奉匮以告高庙，藏于庙室西壁石室高主室之下。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,270);">加入书签</a><a
                        href="269.html">上一页</a>&larr;<a href="index.html">返回列表</a>&rarr;<a
                            href="271.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "269.html"; var next_page = "271.html"; var index_page = "index.html"; var sortid = "9"; var article_id = "3"; var chapter_id = "270"; var articlename = "后汉书"; var chaptername = " 志第七 祭祀上"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>