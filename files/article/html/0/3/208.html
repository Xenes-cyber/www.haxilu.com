<!DOCTYPE html>
<html>
<head>
<meta charset="gbk" />
<title>后汉书- 卷四十下 班彪列传第三十下-在线阅读-哈西文学网</title>
<meta name="keywords" content="范晔，后汉书， 卷四十下 班彪列传第三十下全文， 卷四十下 班彪列传第三十下在线阅读 哈西文学网" />
<meta name="description" content="哈西文学网提供范晔的后汉书  卷四十下 班彪列传第三十下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/208.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/208.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十下 班彪列传第三十下</h1>
            <div class="link xb">
                <a href="207.html">上一页</a>&larr;<a href="index.html">返回列表</a>&rarr;<a
                    href="209.html">下一页</a></div>			
            <div id="BookText">&nbsp;&nbsp;&nbsp;&nbsp;主人喟然而叹曰：“痛乎风俗之移人也！子实秦人，矜夸馆室，保界河山，<br /><br />&nbsp;&nbsp;&nbsp;&nbsp;信识昭、襄而知始皇矣，恶睹大汉之云为乎？夫大汉之开原也，奋布衣以登皇极，<br /><br />&nbsp;&nbsp;&nbsp;&nbsp;繇数期而创万世，盖六籍所不能谈，前圣靡得而言焉。当此之时，功有横而当天，<br /><br />&nbsp;&nbsp;&nbsp;&nbsp;讨有逆而顺人，故娄敬度势而献其说，萧公权宜以拓其制。时岂泰而安之哉？计<br /><br />&nbsp;&nbsp;&nbsp;&nbsp;不得以已也。吾子曾不是睹，顾d后嗣之末造，不亦乎？今将语子以建武之理，<br /><br />&nbsp;&nbsp;&nbsp;&nbsp;永平之事，监乎太清，以变子之或志。<br /><br />&nbsp;&nbsp;&nbsp;&nbsp;“往者王莽作逆，汉祚中缺，天人致诛，六合相灭。于时之乱，生民几亡，<br /><br />&nbsp;&nbsp;&nbsp;&nbsp;鬼神泯绝，壑无完柩，郛罔遗室，原野厌人之肉，川谷流人之血，秦、项之<br /><br />&nbsp;&nbsp;&nbsp;&nbsp;灾犹不克半，书契已来未之或纪也。故下民号而上诉，上帝怀而降鉴，致命于圣<br /><br />&nbsp;&nbsp;&nbsp;&nbsp;皇。于是圣皇乃握乾符，阐坤珍，披皇图，稽帝文，赫尔发愤，应若兴云，霆发<br /><br />&nbsp;&nbsp;&nbsp;&nbsp;昆阳，凭怒雷震。遂超大河，跨北岳，立号高邑，建都河洛。绍百王之荒屯，因<br /><br />&nbsp;&nbsp;&nbsp;&nbsp;造化之荡涤，体元立制，继天而作。系唐统，接汉绪，茂育群生，恢复疆宇，勋<br /><br />&nbsp;&nbsp;&nbsp;&nbsp;兼乎在昔，事勤乎三五。岂特方轨并迹，纷纷后辟，理近古之所务，蹈一圣之险<br /><br />&nbsp;&nbsp;&nbsp;&nbsp;易云尔哉？且夫建武之元，天地革命，四海之内，更造夫妇，肇有父子，君臣初<br /><br />&nbsp;&nbsp;&nbsp;&nbsp;建，人伦实始，斯乃羲氏之所以基皇德也。分州土，立市朝，作舟车，造器械，<br /><br />&nbsp;&nbsp;&nbsp;&nbsp;斯轩辕氏之所以开帝功也。龚行天罚，应天顺人，斯乃汤、武之所以昭王业也。<br /><br />&nbsp;&nbsp;&nbsp;&nbsp;迁都改邑，有殷宗中兴之则焉；即土之中，有周成隆平之制焉。不阶尺土一人之<br /><br />&nbsp;&nbsp;&nbsp;&nbsp;柄，同符乎高祖。克已复礼，以奉终始，允恭乎孝文。宪章稽古，封岱勒成，仪<br /><br />&nbsp;&nbsp;&nbsp;&nbsp;炳乎世宗。案《六经》而校德，妙古昔而论功，仁圣之事既该，帝王之道备矣。<br /><br />&nbsp;&nbsp;&nbsp;&nbsp;“至于永平之际，重熙而累洽，盛三雍之上仪，修衮龙之法服，敷洪藻，信<br /><br />&nbsp;&nbsp;&nbsp;&nbsp;景铄，扬世庙，正矛乐。人神之和允洽，君臣之序既肃。乃动大路，遵皇衢，省<br /><br />&nbsp;&nbsp;&nbsp;&nbsp;方巡狩，穷览万国之有无，考声教之所被，散皇明以烛幽。然后增周旧，修洛邑，<br /><br />&nbsp;&nbsp;&nbsp;&nbsp;翩翩巍巍，显显翼翼，光汉京于诸夏，总八方而为之极。是以皇城之内，宫室光<br /><br />&nbsp;&nbsp;&nbsp;&nbsp;明，阙庭神丽，奢不可逾，俭不能侈。外则因原野以作苑，顺流泉而为沼，发O<br /><br />&nbsp;&nbsp;&nbsp;&nbsp;藻以潜鱼，丰圃草以毓兽，制同乎梁驺，义合乎灵囿。若乃顺时节而搜狩，简车<br /><br />&nbsp;&nbsp;&nbsp;&nbsp;徒以讲武，则必临之以《王制》，考之以《风》、《雅》。历《驺虞》，览《四<br /><br />&nbsp;&nbsp;&nbsp;&nbsp;》，嘉《车攻》，采《吉日》，礼官正仪，乘舆乃出。于是发鲸鱼，铿华<br /><br />&nbsp;&nbsp;&nbsp;&nbsp;钟，登玉铬，乘时龙，凤盖疯洒，和鸾玲珑，天官景从，威盛容。山灵护野，<br /><br />&nbsp;&nbsp;&nbsp;&nbsp;属御方神，雨师泛洒，风伯清尘，千乘雷起，万骑纷纭，元戎竟野，戈a彗云，<br /><br />&nbsp;&nbsp;&nbsp;&nbsp;羽旄扫霓，旌旗拂天。焱焱炎炎，扬光飞文，吐w生风，吹野燎山，日月为之<br /><br />&nbsp;&nbsp;&nbsp;&nbsp;夺明，丘陵为之摇震。遂集乎中囿，陈师案屯，骈部曲，列校队，勒三军，誓将<br /><br />&nbsp;&nbsp;&nbsp;&nbsp;帅。然后举烽伐鼓，以命三驱，轻车霆发，骁骑电鹬，游基发射，范氏施御，弦<br /><br />&nbsp;&nbsp;&nbsp;&nbsp;不失禽，辔不诡遇，飞者未及翔，走者未及去。指顾倏忽，获车已实，乐不极般，<br /><br />&nbsp;&nbsp;&nbsp;&nbsp;杀不尽物，马l余足，士怒未泄，先驱复路，属车案节。于是荐三牺，效五牲，<br /><br />&nbsp;&nbsp;&nbsp;&nbsp;礼神o，怀百灵，觐明堂，临辟雍，扬缉熙，宣皇风，登灵台，考休征。俯仰乎<br /><br />&nbsp;&nbsp;&nbsp;&nbsp;乾坤，参象乎圣躬，目中夏而布德，瞰四裔而抗棱。西荡河源，东澹海_，北动<br /><br />&nbsp;&nbsp;&nbsp;&nbsp;幽崖，南朱垠。殊方别区，界绝而不邻，自孝武所不能征，孝宣所不能臣，莫<br /><br />&nbsp;&nbsp;&nbsp;&nbsp;不陆水果，奔走而来宾。遂绥哀牢，开永昌，春王三朝，会同汉京。<br /><br />&nbsp;&nbsp;&nbsp;&nbsp;“是日也，天子受四海之图籍，膺万国之贡珍，内抚诸夏，外接百蛮。乃盛<br /><br />&nbsp;&nbsp;&nbsp;&nbsp;礼乐供帐，置乎云龙之庭，陈百僚而赞群后，究皇仪而展帝容。于是庭实千品，<br /><br />&nbsp;&nbsp;&nbsp;&nbsp;旨酒万钟，列金，班玉觞，嘉珍御，大牢飨。尔乃食举《雍》彻，太师奏乐，<br /><br />&nbsp;&nbsp;&nbsp;&nbsp;陈金石，布丝竹，钟鼓钅坚j，管弦晔煜。抗五声，极六律，歌九功，舞八佾，<br /><br />&nbsp;&nbsp;&nbsp;&nbsp;《韶》、《武》备，太古毕。四夷间奏，德广所及，《ぁ贰《稀贰《兜<br /><br />&nbsp;&nbsp;&nbsp;&nbsp;离》，罔不具集。万乐备，百礼暨，皇欢浃，群臣醉，降烟保调元气，然后撞<br /><br />&nbsp;&nbsp;&nbsp;&nbsp;钟告罢，百僚遂退。<br /><br />&nbsp;&nbsp;&nbsp;&nbsp;“于是圣上睹万方之欢娱，久沐浴乎膏泽，惧其侈心之将萌，而怠于东作也，<br /><br />&nbsp;&nbsp;&nbsp;&nbsp;乃申旧章，下明诏，命有司，班宪度，昭节俭，示大素。去后宫之丽饰，损乘舆<br /><br />&nbsp;&nbsp;&nbsp;&nbsp;之服御，除工商之淫业，兴农桑之上务。遂令海内弃末而反本，背伪而归真，女<br /><br />&nbsp;&nbsp;&nbsp;&nbsp;修织，男务耕耘，器用陶匏，服尚素玄，耻纤靡而不服，贱奇丽而不珍，捐金<br /><br />&nbsp;&nbsp;&nbsp;&nbsp;于山，沈珠于渊。于是百姓涤瑕荡秽而镜至清，形神寂漠，耳目不营，嗜欲之原<br /><br />&nbsp;&nbsp;&nbsp;&nbsp;灭，廉正之心生，莫不优游而自得，玉润而金声。是以四海之内，学校如林，庠<br /><br />&nbsp;&nbsp;&nbsp;&nbsp;序盈门，献酬交错，俎豆莘莘，下舞上歌，蹈德咏仁。登降饫宴之礼既毕，因相<br /><br />&nbsp;&nbsp;&nbsp;&nbsp;与嗟叹玄德，谠言弘说，咸含和而吐气，颂曰‘盛哉乎斯世’！<br /><br />&nbsp;&nbsp;&nbsp;&nbsp;“今论者但知育虞、夏之《书》，咏殷、周之《诗》讲羲、文之《易》，论<br /><br />&nbsp;&nbsp;&nbsp;&nbsp;孔氏之《春秋》，罕能精古今之清浊，究汉德之所由。唯子颇识旧典，又徒驰骋<br /><br />&nbsp;&nbsp;&nbsp;&nbsp;乎末流。温故知新已难，而知德者鲜矣！且失辟界西戎，险阻四塞，修其防御，<br /><br />&nbsp;&nbsp;&nbsp;&nbsp;孰与处乎土中，平夷洞达，万方辐凑？秦领九荆泾、渭之川，曷若四渎五岳，<br /><br />&nbsp;&nbsp;&nbsp;&nbsp;带河溯洛，图书之渊？建章甘泉，馆御列侧，孰与灵台明堂，统和天人？太液昆<br /><br />&nbsp;&nbsp;&nbsp;&nbsp;明，鸟兽之囿，曷若辟雍海流，道德之富？游侠逾侈，犯义侵礼，孰与同履法度，<br /><br />&nbsp;&nbsp;&nbsp;&nbsp;翼翼济济也？子徒飞秦阿房之造天，而不知京洛之有制也；识函谷之可关，而不<br /><br />&nbsp;&nbsp;&nbsp;&nbsp;知王者之无外也。”<br /><br />&nbsp;&nbsp;&nbsp;&nbsp;主人之辞未终，西都宾矍然失容，逡巡降价，氯灰庀拢捧手欲辞。主人<br /><br />&nbsp;&nbsp;&nbsp;&nbsp;曰：“复位，今将喻子五篇之诗。”宾既卒业，乃称曰：“美哉乎此诗！义正乎<br /><br />&nbsp;&nbsp;&nbsp;&nbsp;杨雄，事实乎相如，非惟主人之好学，盖乃遭遇乎斯时也。小子狂简，不知所裁，<br /><br />&nbsp;&nbsp;&nbsp;&nbsp;既闻正道，请终身诵之。”其诗曰：<br /><br />&nbsp;&nbsp;&nbsp;&nbsp;《明堂诗》：于昭明堂，明堂孔阳；圣皇宗祀，穆穆煌煌。上帝宴飨，五位<br /><br />&nbsp;&nbsp;&nbsp;&nbsp;时序；谁其配之，世祖光武。普天率土，各以其职；猗与缉熙，允怀多福。《辟<br /><br />&nbsp;&nbsp;&nbsp;&nbsp;雍诗》：乃流辟雍，辟雍汤汤；圣皇莅止，造舟为梁。皤皤国老，乃父乃兄；抑<br /><br />&nbsp;&nbsp;&nbsp;&nbsp;抑威仪，孝友光明。于赫太上，示我汉行；鸿化惟神，永观厥成。《灵台诗》：<br /><br />&nbsp;&nbsp;&nbsp;&nbsp;乃经灵台，灵台既崇；帝勤时登，爱考休征。三光宣精，五行布序；习习祥风，<br /><br />&nbsp;&nbsp;&nbsp;&nbsp;祁祁甘雨。百谷溱溱，庶卉蕃芜；屡惟丰年，于皇乐胥。《宝鼎诗》：岳修贡兮<br /><br />&nbsp;&nbsp;&nbsp;&nbsp;川效珍，吐金景兮R浮云。宝鼎见兮色纷，焕其炳兮被龙文。登祖庙兮享圣神，<br /><br />&nbsp;&nbsp;&nbsp;&nbsp;照灵德兮弥亿年。<br /><br />&nbsp;&nbsp;&nbsp;&nbsp;《白雉诗》：启灵篇兮披瑞图，获白雉兮效素乌。发皓羽兮奋翘英，容洁朗<br /><br />&nbsp;&nbsp;&nbsp;&nbsp;兮于淳精。章皇德兮侔周成，永延长兮膺天庆。<br /><br />&nbsp;&nbsp;&nbsp;&nbsp;及肃宗雅好文章，固愈得幸，数入读书禁中，或连口继夜。每行巡狩。辄献<br /><br />&nbsp;&nbsp;&nbsp;&nbsp;上赋颂，朝廷有大议，使难问公卿，辩论于前，赏赐恩宠甚渥。固以自二世才术，<br /><br />&nbsp;&nbsp;&nbsp;&nbsp;位不过郎，感东方朔、杨雄自论，以不遭苏、张、范、蔡之时，作《宾戏》以自<br /><br />&nbsp;&nbsp;&nbsp;&nbsp;通焉。后迁玄武司马。天子会诸儒讲论《五经》，作《白虎通德论》，令固撰集<br /><br />&nbsp;&nbsp;&nbsp;&nbsp;其事。<br /><br />&nbsp;&nbsp;&nbsp;&nbsp;时，北单于遣使贡献，求欲和亲，诏问群僚。议者或以为：“匈奴变诈之国，<br /><br />&nbsp;&nbsp;&nbsp;&nbsp;无内向之心，徒以畏汉威灵，逼惮南虏，故希望报命，以安其离叛。今若遣使，<br /><br />&nbsp;&nbsp;&nbsp;&nbsp;恐失南虏亲附之欢，而成北狄猜诈之计，不可。”固议曰：<br /><br />&nbsp;&nbsp;&nbsp;&nbsp;窃自惟思，汉兴已来，旷世历年，兵缠夷狄，尤事匈奴。绥御之方，其涂不<br /><br />&nbsp;&nbsp;&nbsp;&nbsp;一，或修文以和之，或用武以征之，或卑下以就之，或臣服而致之。虽屈申无常，<br /><br />&nbsp;&nbsp;&nbsp;&nbsp;所因时异，然未有拒绝弃放，不与交接者也。故自建武之世，复修旧典，数出重<br /><br />&nbsp;&nbsp;&nbsp;&nbsp;使，前后相继，至于其末，始乃暂绝。永平八年，复议通之。而廷争连日，异同<br /><br />&nbsp;&nbsp;&nbsp;&nbsp;纷回，多执其难，少言其易。先帝圣德远览，瞻前顾后，遂复出使，事同前世。<br /><br />&nbsp;&nbsp;&nbsp;&nbsp;以此而推，未有一世阙而不修者也。今乌桓就阙，稽首译官，康居、月氏，自远<br /><br />&nbsp;&nbsp;&nbsp;&nbsp;而至，匈奴离析，名王来降，三方归服，不以兵威，此诚国家通于神明自然之征<br /><br />&nbsp;&nbsp;&nbsp;&nbsp;也。臣愚以为宜依故事，复遗使者，上可继五凤、甘露致远人之会，下不失建武、<br /><br />&nbsp;&nbsp;&nbsp;&nbsp;永平羁縻之义。虏使再来，然后一往，既明中国主在忠信，且知圣朝礼义有常，<br /><br />&nbsp;&nbsp;&nbsp;&nbsp;岂可逆诈示猜，孤其善意乎？绝之未知其利，通之不闻其害。设后北虏稍强，能<br /><br />&nbsp;&nbsp;&nbsp;&nbsp;为风尘，方复求为交通，将何所及？不若因今施惠，为策近长。<br /><br />&nbsp;&nbsp;&nbsp;&nbsp;固又作《曲引篇》，述叙汉德。以为相如《封禅》，靡而不典，杨雄《美新》，<br /><br />&nbsp;&nbsp;&nbsp;&nbsp;典而不实，盖自谓得其致焉。其辞曰：<br /><br />&nbsp;&nbsp;&nbsp;&nbsp;太极之原，两仪始分，烟烟保有沉而奥，有浮而清。沉浮交错，庶类混<br /><br />&nbsp;&nbsp;&nbsp;&nbsp;成。肇命人主，五德初始，同于草昧，玄混之中。逾绳越契，寂寥而亡诏者，<br /><br />&nbsp;&nbsp;&nbsp;&nbsp;《系》不得而缀也。厥有氏号，绍天阐绎者，莫不开元于大昊皇初之首，上哉<br /><br />&nbsp;&nbsp;&nbsp;&nbsp;乎，其书犹可得而修也。亚斯之世，通变神化，函光而未曜。<br /><br />&nbsp;&nbsp;&nbsp;&nbsp;若夫上稽乾则，降承龙翼，而炳诸《典》、《谟》，以冠德卓踪者，莫崇乎<br /><br />&nbsp;&nbsp;&nbsp;&nbsp;陶唐。陶唐舍胤而禅有虞，虞亦命夏后，稷、契熙载，越成汤、武。股肱既周，<br /><br />&nbsp;&nbsp;&nbsp;&nbsp;天乃归功元首，将授汉刘。俾其承三季之荒末，值亢龙之灾孽，悬象暗而恒文乖，<br /><br />&nbsp;&nbsp;&nbsp;&nbsp;彝伦径旧章缺。故先命玄圣，使缀学立制，宏亮洪业。表相祖宗，赞扬迪哲，<br /><br />&nbsp;&nbsp;&nbsp;&nbsp;备哉灿烂，真神明之式也。虽前圣皋、夔、衡、旦密勿之辅，比兹褊矣。是以高、<br /><br />&nbsp;&nbsp;&nbsp;&nbsp;光二圣，辰居其域，时至气动，乃龙见渊跃。拊翼而未举，则威灵纷纭，海内云<br /><br />&nbsp;&nbsp;&nbsp;&nbsp;蒸，雷动电希胡缢莽分，不莅其诛。然后钦若上下，恭揖群后，正位度宗，有<br /><br />&nbsp;&nbsp;&nbsp;&nbsp;于德不台渊穆之让，靡号师矢敦奋种容。盖以膺当天之正统，受克让之归运，<br /><br />&nbsp;&nbsp;&nbsp;&nbsp;蓄炎上之烈精，蕴孔佐之弘陈云尔。<br /><br />&nbsp;&nbsp;&nbsp;&nbsp;洋洋乎若德，帝者之上仪，诰誓所不及已。铺观二代洪纤之度，其赜可探也。<br /><br />&nbsp;&nbsp;&nbsp;&nbsp;并开迹于一匮，同受侯甸之所服，奕世勤民，以伯方统牧。乘其命赐彤弧黄戚之<br /><br />&nbsp;&nbsp;&nbsp;&nbsp;威，用讨韦、顾、黎、崇之不格。至乎三五华夏，京迁镐、亳，遂自北面，虎离<br /><br />&nbsp;&nbsp;&nbsp;&nbsp;其师，革灭天邑。是故义士伟而不敦，《武》称未尽，《护》有惭德，不其然与？<br /><br />&nbsp;&nbsp;&nbsp;&nbsp;然犹于穆猗那，翕纯绎，以崇严相考，殷荐宗祀配帝，发祥流庆，对越天地者，<br /><br />&nbsp;&nbsp;&nbsp;&nbsp;舄奕乎千载。岂不克自神明哉！诞略有常，审言行于篇籍，光藻朗而不渝耳。<br /><br />&nbsp;&nbsp;&nbsp;&nbsp;矧夫赫赫圣汉，巍巍唐基，溯测其源，乃先孕虞育夏，甄殷陶周，然后宣二<br /><br />&nbsp;&nbsp;&nbsp;&nbsp;祖之重光，袭四宗之缉熙。神灵日烛，光被六幽，仁风翔乎海表，威灵行于鬼区，<br /><br />&nbsp;&nbsp;&nbsp;&nbsp;慝亡迥而不泯，微胡琐而不颐。故夫显定三才昭登之绩，匪尧不兴，铺闻遗策在<br /><br />&nbsp;&nbsp;&nbsp;&nbsp;下之训，匪汉不弘。厥道至乎经纬乾坤，出入三光，外运混元，内浸豪芒，性类<br /><br />&nbsp;&nbsp;&nbsp;&nbsp;循理，品物咸亨，其已久矣。<br /><br />&nbsp;&nbsp;&nbsp;&nbsp;盛哉！皇家帝世，德臣列辟，功君百王，荣镜宇宙，尊无与抗。乃始虔巩劳<br /><br />&nbsp;&nbsp;&nbsp;&nbsp;谦，兢兢业业，贬成抑定，不敢论制作。至令迁正黜色宾监之事焕扬宇内，而礼<br /><br />&nbsp;&nbsp;&nbsp;&nbsp;官儒林屯朋笃论之士而不传祖宗之仿佛，虽云优慎，无乃葸欤！<br /><br />&nbsp;&nbsp;&nbsp;&nbsp;于是三事岳牧之僚，佥尔而进曰：陛下仰监唐典，中述祖则，俯蹈宗轨。躬<br /><br />&nbsp;&nbsp;&nbsp;&nbsp;奉天经，睦辩章之化洽，巡靖黎蒸，怀保鳏寡之惠浃。燔瘗县沈，肃祗群神之<br /><br />&nbsp;&nbsp;&nbsp;&nbsp;礼备。是以来仪集羽族于观魏，肉角驯毛宗于外囿，扰缁文皓质于郊，升黄晖采<br /><br />&nbsp;&nbsp;&nbsp;&nbsp;鳞于沼，甘露宵零于丰草，三足轩翥于茂树。若乃嘉谷灵草，奇兽神禽，应图合<br /><br />&nbsp;&nbsp;&nbsp;&nbsp;谍，穷祥极瑞者，朝夕s牧，日月邦畿，卓荦乎方州，羡溢乎要荒。昔姬有素雉、<br /><br />&nbsp;&nbsp;&nbsp;&nbsp;朱乌、玄、黄婺之事耳，君臣动色，左右相趋，济济翼翼，峨峨如此。盖用昭<br /><br />&nbsp;&nbsp;&nbsp;&nbsp;明寅畏，承聿怀之福。亦以宠灵文武，贻燕后昆，覆以懿铄，岂其为身而有颛辞<br /><br />&nbsp;&nbsp;&nbsp;&nbsp;也？若然受之，宜亦勤恁旅力，以充厥道，启恭馆之金g，御东序之秘宝，以流<br /><br />&nbsp;&nbsp;&nbsp;&nbsp;其占。<br /><br />&nbsp;&nbsp;&nbsp;&nbsp;夫图书亮章，天哲也；孔猷先命，圣孚也；体行德本，正性也；逢吉丁辰，<br /><br />&nbsp;&nbsp;&nbsp;&nbsp;景命也。顺命以创制，定性以和神，答三灵之繁祉，展放唐之明文，兹事体大而<br /><br />&nbsp;&nbsp;&nbsp;&nbsp;允，寤寐次于圣心。瞻前顾后，岂蔑清庙惮敕天乎？伊考自邃古，乃降戾爱兹，<br /><br />&nbsp;&nbsp;&nbsp;&nbsp;作者七十有四人，有不俾而假素，罔光度而遣章，今其如台而独阙也！<br /><br />&nbsp;&nbsp;&nbsp;&nbsp;是时，圣上固已垂精游神，包举艺文，屡访群儒，谕咨做老，与之乎斟酌道<br /><br />&nbsp;&nbsp;&nbsp;&nbsp;德之渊源，肴核仁义之林薮，以望元符之臻焉。既成群后之谠辞，又悉经五繇之<br /><br />&nbsp;&nbsp;&nbsp;&nbsp;硕虑矣。将l万嗣，炀洪晖，奋景炎，扇遗风，播芳烈，久而愈新，用而不竭，<br /><br />&nbsp;&nbsp;&nbsp;&nbsp;汪汪乎丕天之大律，其畴能亘之哉？唐哉皇哉，皇哉唐哉！<br /><br />&nbsp;&nbsp;&nbsp;&nbsp;固后以母丧去官。永元初，大将军窦宪出征匈奴，以固为中护军，与参议。<br /><br />&nbsp;&nbsp;&nbsp;&nbsp;北单于闻汉军出，遣使款居延塞，欲修呼韩邪故事，朝见天子，请大使。宪上遣<br /><br />&nbsp;&nbsp;&nbsp;&nbsp;固行中郎将事，将数百骑与虏使俱出居延塞迎之。会南匈奴掩破北庭，固至私渠<br /><br />&nbsp;&nbsp;&nbsp;&nbsp;海，闻虏中乱，引还。及窦宪败，固先坐免官。<br /><br />&nbsp;&nbsp;&nbsp;&nbsp;固不教学诸子，诸子多不遵法度，吏人苦之。初，洛阳令种兢尝行，固奴干<br /><br />&nbsp;&nbsp;&nbsp;&nbsp;其车骑，吏椎呼之，奴醉骂，兢大怒，畏宪不敢发，心衔之。及窦氏宾客皆逮考，<br /><br />&nbsp;&nbsp;&nbsp;&nbsp;兢因此捕系固，遂死狱中。时年六十一。诏以谴责兢，抵主者吏罪。<br /><br />&nbsp;&nbsp;&nbsp;&nbsp;固所著《典引》、《宾戏》、《应讥》、诗、赋、铭、诔、颂、书、文、记、<br /><br />&nbsp;&nbsp;&nbsp;&nbsp;论、议、六言，在者凡四十一篇。<br /><br />&nbsp;&nbsp;&nbsp;&nbsp;论曰：司马迁、班固父子，其言史官载籍之作，大义粲然著矣。议者咸称二<br /><br />&nbsp;&nbsp;&nbsp;&nbsp;子有良史之才。迁文直而事核，固文赡而事详。若固之序事，不激诡，不抑抗，<br /><br />&nbsp;&nbsp;&nbsp;&nbsp;赡而不秽，详而有体，使读之者而不厌，信哉其能成名也。彪、固讥迁，<br /><br />&nbsp;&nbsp;&nbsp;&nbsp;以为是非颇廖于圣人。然其论议常排死节，否正直，而不叙杀身成仁之为美，则<br /><br />&nbsp;&nbsp;&nbsp;&nbsp;轻仁义，贱守节愈矣。固伤迁博物洽闻，不能以智免极刑；然亦身陷大戮，智及<br /><br />&nbsp;&nbsp;&nbsp;&nbsp;之而不能守之。呜呼，古人所以致论于目睫也！<br /><br />&nbsp;&nbsp;&nbsp;&nbsp;赞曰：二班怀文，裁成帝坟。比良迁、董，兼丽卿、云。彪识皇命，固迷世<br /><br />&nbsp;&nbsp;&nbsp;&nbsp;纷。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,208);">加入书签</a><a
                        href="207.html">上一页</a>&larr;<a href="index.html">返回列表</a>&rarr;<a
                            href="209.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "207.html"; var next_page = "209.html"; var index_page = "index.html"; var sortid = "9"; var article_id = "3"; var chapter_id = "208"; var articlename = "后汉书"; var chaptername = " 卷四十下 班彪列传第三十下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>