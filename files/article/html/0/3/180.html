<!DOCTYPE html>
<html>
<head>
<meta charset="gbk" />
<title>后汉书- 卷十五 李王邓来列传第五-在线阅读-哈西文学网</title>
<meta name="keywords" content="范晔，后汉书， 卷十五 李王邓来列传第五全文， 卷十五 李王邓来列传第五在线阅读 哈西文学网" />
<meta name="description" content="哈西文学网提供范晔的后汉书  卷十五 李王邓来列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/180.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/180.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 李王邓来列传第五</h1>
            <div class="link xb">
                <a href="179.html">上一页</a>&larr;<a href="index.html">返回列表</a>&rarr;<a
                    href="181.html">下一页</a></div>			
            <div id="BookText">&nbsp;&nbsp;&nbsp;&nbsp;李通，字次元，南阳宛人也。世以贷殖著姓。父守，身长九尺，容貌绝异，<br /><br />&nbsp;&nbsp;&nbsp;&nbsp;为人严毅，居家如官廷。初事刘歆，好星历谶记，为王莽宗卿师。通亦为五威将<br /><br />&nbsp;&nbsp;&nbsp;&nbsp;军从事，出补巫丞，有能名。莽未，百姓愁怨，通素闻守说谶云“刘氏复兴，李<br /><br />&nbsp;&nbsp;&nbsp;&nbsp;氏为辅”，私常怀之。且居家富逸，为闾里雄，以此不乐为吏，乃自免归。<br /><br />&nbsp;&nbsp;&nbsp;&nbsp;及下江、新市兵起，南阳骚动，通从弟轶，亦素好事，乃共计议曰：“今四<br /><br />&nbsp;&nbsp;&nbsp;&nbsp;方扰乱，新室且亡，汉当更兴。南阳宗室，独刘伯升兄弟泛爱容众，可与谋大事。”<br /><br />&nbsp;&nbsp;&nbsp;&nbsp;通笑曰：“吾意也。”会光武避吏在宛，通闻之，即遣轶往迎光武。光武初以通<br /><br />&nbsp;&nbsp;&nbsp;&nbsp;士君子相慕也，故往答之。及相见，共语移日，握手极欢。通因具言谶文事，光<br /><br />&nbsp;&nbsp;&nbsp;&nbsp;武初殊不意，未敢当之。时守在长安，光武乃微观通曰：“即如此，当如宗卿师<br /><br />&nbsp;&nbsp;&nbsp;&nbsp;何？”通曰：“已自有度矣。”因复备言其计。光武既深知通意，乃遂相约结，<br /><br />&nbsp;&nbsp;&nbsp;&nbsp;定谋议，期以材官都试骑士日，欲劫前队大夫及属正，因以号令大众。乃使光武<br /><br />&nbsp;&nbsp;&nbsp;&nbsp;与轶归舂陵，举兵以相应。遣从兄子季之长安，以事报守。<br /><br />&nbsp;&nbsp;&nbsp;&nbsp;季于道病死，守密知之，欲亡归。素与邑人黄显相善，时显为中郎将，闻之，<br /><br />&nbsp;&nbsp;&nbsp;&nbsp;谓守曰：“今关门禁严，君状貌非心，将以此安之？不如诣阙自归。事既未然，<br /><br />&nbsp;&nbsp;&nbsp;&nbsp;脱可免祸。”守从其计，即上书归死，章未及报，留阙下。会事发觉，通得亡走，<br /><br />&nbsp;&nbsp;&nbsp;&nbsp;莽闻之，乃系守于狱。而黄显为请曰：“守闻子无状，不敢逃亡，守义自信，归<br /><br />&nbsp;&nbsp;&nbsp;&nbsp;命宫阙。臣显愿质守俱东，晓说其子。如遂悖逆，令守北向刎首，以谢大恩。”<br /><br />&nbsp;&nbsp;&nbsp;&nbsp;莽然其言。会前队复上通起兵之状，莽怒，欲杀守，显争之，遂并被诛，及守家<br /><br />&nbsp;&nbsp;&nbsp;&nbsp;在长安者尽杀之。南阳亦诛通兄弟、门宗六十四人，皆焚尸宛市。<br /><br />&nbsp;&nbsp;&nbsp;&nbsp;时，汉兵亦已大合。通与光武、李轶相遇棘阳，遂共破前队，杀甄阜、梁丘<br /><br />&nbsp;&nbsp;&nbsp;&nbsp;赐。<br /><br />&nbsp;&nbsp;&nbsp;&nbsp;更始立，以通为柱国大将军、辅汉侯。从至长安，更拜为大将军，封西平王；<br /><br />&nbsp;&nbsp;&nbsp;&nbsp;轶为舞阴王；通从弟松为丞相。更始使通持节还镇荆州，通因娶光武女弟伯姬，<br /><br />&nbsp;&nbsp;&nbsp;&nbsp;是为宁平公主。光武即位，征通为卫尉。建武二年，封固始侯，拜大司农。帝每<br /><br />&nbsp;&nbsp;&nbsp;&nbsp;征讨四方，常令通居守京师，镇百姓，修宫室，起学宫。五年春，代王梁为前将<br /><br />&nbsp;&nbsp;&nbsp;&nbsp;军。六年夏，领破奸将军侯进、捕虏将军王霸等十营击汉中贼。公孙述遣兵赴救，<br /><br />&nbsp;&nbsp;&nbsp;&nbsp;通等与战于西城，破之，还，屯田顺阳。时，天下略定，通思欲避荣宠，以病上<br /><br />&nbsp;&nbsp;&nbsp;&nbsp;书乞身。诏下公卿群臣议。大司徒侯霸等曰：“王莽篡汉，倾乱天下。通怀伊、<br /><br />&nbsp;&nbsp;&nbsp;&nbsp;吕、萧、曹之谋，建造大策，扶助神灵，辅成圣德。破家为国。忘身奉主，有扶<br /><br />&nbsp;&nbsp;&nbsp;&nbsp;危存亡之义。功德最高，海内所闻。通以天下平定，谦让辞位。夫安不忘危，宜<br /><br />&nbsp;&nbsp;&nbsp;&nbsp;令通居职疗疾。欲就诸侯，不可听。”于是诏通勉致医药，以时视事。其夏，引<br /><br />&nbsp;&nbsp;&nbsp;&nbsp;拜为大司空。<br /><br />&nbsp;&nbsp;&nbsp;&nbsp;通布衣唱义，助成大业，重以宁平公主故，特见亲重。然性谦恭，常欲避权<br /><br />&nbsp;&nbsp;&nbsp;&nbsp;势。素有消疾，自为宰相，谢病不视事，连年乞骸骨，帝每优宠之。令以公位归<br /><br />&nbsp;&nbsp;&nbsp;&nbsp;第养疾，通复固辞。积二岁，乃听上大司空印绶，以特进奉朝请。有司奏请封诸<br /><br />&nbsp;&nbsp;&nbsp;&nbsp;皇子，帝感通首创大谋，即日封通少子雄为召陵侯。每幸南阳，常遣使者以太牢<br /><br />&nbsp;&nbsp;&nbsp;&nbsp;祠通父冢。十八年卒，谥曰恭侯。帝及皇后亲临吊，送葬。<br /><br />&nbsp;&nbsp;&nbsp;&nbsp;子音嗣。音卒，子定嗣。定卒，子黄嗣。黄卒，子寿嗣。<br /><br />&nbsp;&nbsp;&nbsp;&nbsp;李轶后为朱鲔所杀。更始之败，李松战死，唯通能以功名终。永平中，显宗<br /><br />&nbsp;&nbsp;&nbsp;&nbsp;幸宛，诏诸李随安众宗室会见，并受赏赐，恩宠笃焉。<br /><br />&nbsp;&nbsp;&nbsp;&nbsp;论曰：子曰：“富与贵是人之所欲，不以其道得之，不处也。”李通岂知夫<br /><br />&nbsp;&nbsp;&nbsp;&nbsp;所欲而未识以道者乎！夫天道性命，圣人难言之，况乃亿测微隐，猖狂无妄之福，<br /><br />&nbsp;&nbsp;&nbsp;&nbsp;污灭亲宗，以觖一切之功哉！昔蒙Y负书，不徇楚难；即墨用齐，义雪燕耻。彼<br /><br />&nbsp;&nbsp;&nbsp;&nbsp;之趣舍所立，其殆与通异乎？<br /><br />&nbsp;&nbsp;&nbsp;&nbsp;王常字颜卿，颍川舞阳人也。王莽未，为弟报仇，亡命江夏。久之，与王凤、<br /><br />&nbsp;&nbsp;&nbsp;&nbsp;王匡等起兵云杜绿林中，聚众数万人，以常为偏裨，攻傍县。后与成丹、张n别<br /><br />&nbsp;&nbsp;&nbsp;&nbsp;入南郡蓝口，号下江兵。王莽遣严尤、陈茂击破之。常与丹、n收散卒入蒌G，<br /><br />&nbsp;&nbsp;&nbsp;&nbsp;劫略钟、龙间，众复振。引军与刑州牧战于上唐，大破之，遂北至宜秋。<br /><br />&nbsp;&nbsp;&nbsp;&nbsp;是时，汉兵与新市、平林众俱败于小长安，各欲解去。伯升闻下江军在宜秋，<br /><br />&nbsp;&nbsp;&nbsp;&nbsp;即与光武及李通俱造常壁，曰：“愿见下江一贤将，议大事。”成丹、张n共推<br /><br />&nbsp;&nbsp;&nbsp;&nbsp;遣常。伯升见常，说以合从之利。常大悟，曰：“王莽篡弑，残虐天下，百姓思<br /><br />&nbsp;&nbsp;&nbsp;&nbsp;汉，故豪杰并起。今刘氏复兴，即真主也。诚思出身为用，辅成大功。”伯升曰：<br /><br />&nbsp;&nbsp;&nbsp;&nbsp;“如事成，岂敢独飨之哉！”遂与常深相结而去。常还，具为丹、n言之。丹、<br /><br />&nbsp;&nbsp;&nbsp;&nbsp;n负其从，皆曰：“大丈夫既起，当各自为主，何故受人制乎？”常心独归汉，<br /><br />&nbsp;&nbsp;&nbsp;&nbsp;乃稍晓说其将帅曰：“往者成、哀衰微无嗣，故王莽得承间篡位。既有天下，而<br /><br />&nbsp;&nbsp;&nbsp;&nbsp;政令苛酷，积失百姓之心。民之讴吟思汉，非一日也，故使吾属因此得起。夫民<br /><br />&nbsp;&nbsp;&nbsp;&nbsp;所怨者，天所去也；民所思者，天所与也。举大事，必当下顺民心，上合天意，<br /><br />&nbsp;&nbsp;&nbsp;&nbsp;功乃可成。若负强恃勇，触情恣欲，虽得天下，必复失之。以秦、项之势，尚至<br /><br />&nbsp;&nbsp;&nbsp;&nbsp;夷覆，况今布衣相聚草泽？以此行之，灭亡之道也。今南阳诸刘举宗起兵，观其<br /><br />&nbsp;&nbsp;&nbsp;&nbsp;来议事者，皆有深计大虑，王公之才，与之并合，必成大功，此天所以v吾属也。”<br /><br />&nbsp;&nbsp;&nbsp;&nbsp;下江诸将虽屈强少识，然素敬常，乃皆谢曰：“无王将军，吾属几陷于不义。愿<br /><br />&nbsp;&nbsp;&nbsp;&nbsp;敬受教。”即引兵与汉军及新市、平林合。于是诸部齐心同力，锐气益壮，遂俱<br /><br />&nbsp;&nbsp;&nbsp;&nbsp;进，破杀甄阜、梁丘赐。<br /><br />&nbsp;&nbsp;&nbsp;&nbsp;及诸将议立宗室，唯常与南阳士大夫同意欲立伯升，而朱鲔、张n等不听。<br /><br />&nbsp;&nbsp;&nbsp;&nbsp;及更始立，以常为廷尉、大将军，封知命侯。别徇汝南、沛郡，还入昆阳，与光<br /><br />&nbsp;&nbsp;&nbsp;&nbsp;武共击破王寻、王邑。更始西都长安，以常行南阳太守事，令专命诛赏，封为邓<br /><br />&nbsp;&nbsp;&nbsp;&nbsp;王，食八县，赐姓刘氏。常性恭俭，遵法度，南方称之。<br /><br />&nbsp;&nbsp;&nbsp;&nbsp;更始败，建武二年夏，常将妻子诣洛阳，肉袒自归。光武见常甚欢，劳之曰：<br /><br />&nbsp;&nbsp;&nbsp;&nbsp;“王廷尉良苦。每念往时共更艰厄，何日忘之。莫往莫来，岂违平生之言乎？”<br /><br />&nbsp;&nbsp;&nbsp;&nbsp;常顿首谢曰：“臣蒙大命，得以鞭策托身陛下。始遇宜秋，后会昆阳，幸赖灵武，<br /><br />&nbsp;&nbsp;&nbsp;&nbsp;辄成断金。更始不量愚臣，任以南州。赤眉之难，丧心失望，以为天下复失纲纪。<br /><br />&nbsp;&nbsp;&nbsp;&nbsp;闻陛下即位河北，心开目明，今得见阙庭，死于遗恨。”帝笑曰：“吾与廷尉戏<br /><br />&nbsp;&nbsp;&nbsp;&nbsp;耳。吾见廷尉，不忧南方矣。”乃召公卿将军以下大会，具为群臣言：“常以匹<br /><br />&nbsp;&nbsp;&nbsp;&nbsp;夫兴义兵，明于知天命，故更始封为知命侯。与吾相遇兵中，尤相厚善。”特加<br /><br />&nbsp;&nbsp;&nbsp;&nbsp;赏赐，拜为左曹，封山桑侯。<br /><br />&nbsp;&nbsp;&nbsp;&nbsp;后帝于大会中指常谓群臣曰：“此家率下江诸将辅翼汉室，心如金石，真忠<br /><br />&nbsp;&nbsp;&nbsp;&nbsp;臣也。”是日迁常为汉忠将军，遣南击邓奉、董，令诸将皆属焉。又诏常北击<br /><br />&nbsp;&nbsp;&nbsp;&nbsp;河间、渔阳，平诸屯聚。五年秋，攻拔湖陵，又与帝会任城，因从破苏茂、庞萌。<br /><br />&nbsp;&nbsp;&nbsp;&nbsp;进攻下邳，常部当城门战，一日数合，贼反走入城，常追迫之，城上射矢雨下，<br /><br />&nbsp;&nbsp;&nbsp;&nbsp;帝从百余骑自城南高处望，常战力甚，驰遣中黄门诏使引还，贼遂降。又别率骑<br /><br />&nbsp;&nbsp;&nbsp;&nbsp;都尉王霸共平沛郡贼。六年春，征还洛阳，令夫人迎常于舞阳，归家上冢。西屯<br /><br />&nbsp;&nbsp;&nbsp;&nbsp;长安，拒隗嚣。七年，使使者持玺书，即拜常为横野大将军，位次与诸将绝席。<br /><br />&nbsp;&nbsp;&nbsp;&nbsp;常别击破隗嚣将高峻于朝那。嚣遣将过乌氏，常要击破之。转降保塞羌诸营壁，<br /><br />&nbsp;&nbsp;&nbsp;&nbsp;皆平之。九年，击内黄贼，破降之。后北屯故安，拒卢芳。十二年，薨于屯所，<br /><br />&nbsp;&nbsp;&nbsp;&nbsp;谥曰节侯。<br /><br />&nbsp;&nbsp;&nbsp;&nbsp;子广嗣。三十年，徙封石城侯。永平十四年，坐与楚事相连，国除。<br /><br />&nbsp;&nbsp;&nbsp;&nbsp;邓晨字伟卿，南阳新野人也。世吏二千石。父宏，预章都尉。晨初聚光武姊<br /><br />&nbsp;&nbsp;&nbsp;&nbsp;元。王莽末，光武尝与兄伯升及晨俱之宛，与穰人蔡少公等宴语。少公颇学图谶，<br /><br />&nbsp;&nbsp;&nbsp;&nbsp;言刘秀当为天子。或曰：“是国师公刘秀乎？”光武戏曰：“何用知非仆耶？”<br /><br />&nbsp;&nbsp;&nbsp;&nbsp;坐者皆大笑，晨心独喜。及光武与家属避吏新野，舍晨庐，甚相亲爱。晨因谓光<br /><br />&nbsp;&nbsp;&nbsp;&nbsp;武曰：“王莽悖暴，盛夏斩人，此天亡之时也。往时会宛，独当应耶？”光武笑<br /><br />&nbsp;&nbsp;&nbsp;&nbsp;不答。<br /><br />&nbsp;&nbsp;&nbsp;&nbsp;及汉兵起，晨将宾客会棘阳。汉兵败小长安，诸将多亡家属，光武单马遁走。<br /><br />&nbsp;&nbsp;&nbsp;&nbsp;遇女弟伯姬，与共骑而奔。前行复见元，超令上马。元以手衷唬骸靶幸樱不能<br /><br />&nbsp;&nbsp;&nbsp;&nbsp;相救，无为两没也。”会追兵至，元及三女皆遇害。汉兵退保棘阳，而新野宰乃<br /><br />&nbsp;&nbsp;&nbsp;&nbsp;污晨宅，焚其冢墓。宗族皆恚怒，曰：“家自富足，何故随妇家人入汤镬中？”<br /><br />&nbsp;&nbsp;&nbsp;&nbsp;最终无恨色。<br /><br />&nbsp;&nbsp;&nbsp;&nbsp;更始立，以晨为偏将军。与光武略地颍川，俱夜出昆阳城，击破王寻、王邑。<br /><br />&nbsp;&nbsp;&nbsp;&nbsp;又别徇阳翟以东，至京、密，皆下之。更始北都洛阳，以晨为常山太守。会王郎<br /><br />&nbsp;&nbsp;&nbsp;&nbsp;反，光武自蓟走信都，晨亦间行会于巨鹿下，自请从击邯郸。光武曰：“伟卿以<br /><br />&nbsp;&nbsp;&nbsp;&nbsp;一身从我，不如以一郡为我北道主人。”乃遣晨归郡。光武追铜马、高胡群贼于<br /><br />&nbsp;&nbsp;&nbsp;&nbsp;冀州，晨发积射士千人，又遣委输给军不绝。光武即位，封晨房子侯。帝又感悼<br /><br />&nbsp;&nbsp;&nbsp;&nbsp;姊没于乱兵，追封谥元为新野节义长公主，立庙于县西。封晨长子为吴房侯，<br /><br />&nbsp;&nbsp;&nbsp;&nbsp;以奉公主之祀。<br /><br />&nbsp;&nbsp;&nbsp;&nbsp;建武三年，征晨还京师，数宴见，说故旧平生为欢。晨从容谓帝曰：“仆竟<br /><br />&nbsp;&nbsp;&nbsp;&nbsp;办之。”帝大笑。从幸章陵，拜光禄大夫，使持节监执金吾贾复等击平邵陵、新<br /><br />&nbsp;&nbsp;&nbsp;&nbsp;息贼。四年，从幸寿春，留镇九江。<br /><br />&nbsp;&nbsp;&nbsp;&nbsp;晨好乐郡职，由是复拜为中山太守，吏民称之，常为冀州高第。十三年，更<br /><br />&nbsp;&nbsp;&nbsp;&nbsp;封南侯。入奉朝请，复为汝南太守。十八年，行幸章陵，征晨行廷尉事。从至<br /><br />&nbsp;&nbsp;&nbsp;&nbsp;新野，置酒酣宴，赏赐数百千万，复遣归郡。晨兴鸿S陂数千顷田，汝土以殷，<br /><br />&nbsp;&nbsp;&nbsp;&nbsp;鱼稻之饶，流衍它郡。明年，定封西华侯，复征奉朝请。二十五年卒，诏遣中谒<br /><br />&nbsp;&nbsp;&nbsp;&nbsp;者备公主官属礼仪，招迎新野主魂，与晨合葬于北芒。乘舆与中宫亲临丧送葬。<br /><br />&nbsp;&nbsp;&nbsp;&nbsp;谥曰惠侯。<br /><br />&nbsp;&nbsp;&nbsp;&nbsp;小子棠嗣，后徙封武当。棠卒，子固嗣。固卒，子国嗣。国卒，子福嗣，永<br /><br />&nbsp;&nbsp;&nbsp;&nbsp;建元年卒，无子，国除。<br /><br />&nbsp;&nbsp;&nbsp;&nbsp;来歙字君叔，南阳新野人也。六世祖汉，有才力，武帝世，以光禄大夫副楼<br /><br />&nbsp;&nbsp;&nbsp;&nbsp;船将军杨仆，击破南越、朝鲜。父仲，哀帝时为谏大夫，娶光武祖姑，生歙。光<br /><br />&nbsp;&nbsp;&nbsp;&nbsp;武甚亲敬之，数共往来长安。<br /><br />&nbsp;&nbsp;&nbsp;&nbsp;汉兵起，王莽以歙刘氏外属，乃收系之，宾客共篡夺，得免。更始即位，以<br /><br />&nbsp;&nbsp;&nbsp;&nbsp;歙为吏，从入关。数言事不用，以病去。歙女弟为汉中王刘嘉妻，嘉遣人迎歙，<br /><br />&nbsp;&nbsp;&nbsp;&nbsp;因南之汉中。更始败，歙劝嘉归光武，遂与嘉俱东诣洛阳。<br /><br />&nbsp;&nbsp;&nbsp;&nbsp;帝见歙，大欢，即解衣为衣之，拜为太中大夫。是时方以陇、蜀为忧，独谓<br /><br />&nbsp;&nbsp;&nbsp;&nbsp;歙曰：“今西州未附，子阳称帝，道里阻远，诸将方务关东，思西州方略，未知<br /><br />&nbsp;&nbsp;&nbsp;&nbsp;所任，其谋若何？”歙因自请曰：“臣尝与隗嚣相遇长安。其入始起，以汉为名。<br /><br />&nbsp;&nbsp;&nbsp;&nbsp;今陛下圣德隆兴，臣愿得奉威命，开以丹青之信，嚣必束手自归，则述自亡之势，<br /><br />&nbsp;&nbsp;&nbsp;&nbsp;不足图也。”<br /><br />&nbsp;&nbsp;&nbsp;&nbsp;帝然之。建武三年，歙始使隗嚣。五年，复持节送马援，因奉玺书于嚣。既<br /><br />&nbsp;&nbsp;&nbsp;&nbsp;还，复往说嚣。嚣遂遣子恂随歙入质，拜歙为中郎将。时山东略定，帝谋西收嚣<br /><br />&nbsp;&nbsp;&nbsp;&nbsp;兵，与俱伐蜀，复使歙喻旨嚣将王元说嚣，多设疑，故久茉ゲ痪觥ｌㄋ馗找悖<br /><br />&nbsp;&nbsp;&nbsp;&nbsp;遂发愤质责嚣曰：“国家以君知臧否，晓废兴，故以手书畅意。足下推忠诚，遣<br /><br />&nbsp;&nbsp;&nbsp;&nbsp;伯春委质，是臣主之交信也。今反欲用佞惑之言，为族灭之计，叛主负子，违背<br /><br />&nbsp;&nbsp;&nbsp;&nbsp;忠信乎？吉凶之决，在于今日。”欲前刺嚣，嚣起入，部勒兵，将杀歙，歙徐杖<br /><br />&nbsp;&nbsp;&nbsp;&nbsp;节就车而去。嚣愈怒，王元劝嚣杀歙，使牛邯将兵围守之。嚣将王遵谏曰：“愚<br /><br />&nbsp;&nbsp;&nbsp;&nbsp;闻为国者慎器与名，为家者畏怨重祸。俱慎名器，则下服其命；轻用怨祸，则家<br /><br />&nbsp;&nbsp;&nbsp;&nbsp;受其殃。今将军遣子质汉，内怀它志，名器逆矣；外人有议欲谋汉使，轻怨祸矣。<br /><br />&nbsp;&nbsp;&nbsp;&nbsp;古者列国兵交，使在其间，所以重兵贵和而不任战也，何况承王命籍重质而犯之<br /><br />&nbsp;&nbsp;&nbsp;&nbsp;哉？君叔虽单车远使，而陛下之外兄也。害之无损于汉，而随以族灭。昔宋执楚<br /><br />&nbsp;&nbsp;&nbsp;&nbsp;使，遂有析骸易子之祸。小国犹不可辱，况于万乘之主，重以伯春之命哉！”歙<br /><br />&nbsp;&nbsp;&nbsp;&nbsp;为人有信义，言行不违，及往来游说，皆可案复，西州士大夫皆信重之，多为其<br /><br />&nbsp;&nbsp;&nbsp;&nbsp;言，故得免而东归。<br /><br />&nbsp;&nbsp;&nbsp;&nbsp;八年春，歙与征虏将军祭遵袭略阳，遵道病还，分遣精兵随歙，合二千余人，<br /><br />&nbsp;&nbsp;&nbsp;&nbsp;伐山开道，从番须、回中径至略阳，斩嚣守将金梁，因保其城。嚣大惊曰：“何<br /><br />&nbsp;&nbsp;&nbsp;&nbsp;其神也！”乃悉兵数万人围略阳，斩山筑堤，激水灌城。歙与将士固死坚守，矢<br /><br />&nbsp;&nbsp;&nbsp;&nbsp;尽，乃发屋断木以为兵。嚣尽锐攻之，自春至秋，其士卒疲弊，帝乃大发关东兵，<br /><br />&nbsp;&nbsp;&nbsp;&nbsp;自将上陇，嚣众溃走，围解。于是置酒高会，劳赐歙，班坐绝席，在诸将之右，<br /><br />&nbsp;&nbsp;&nbsp;&nbsp;赐歙妻缣千匹。诏使留屯长安，悉监护诸将。<br /><br />&nbsp;&nbsp;&nbsp;&nbsp;歙因上书曰：“公孙述以陇西、天水为藩蔽，故得延命假息。今二郡平荡，<br /><br />&nbsp;&nbsp;&nbsp;&nbsp;则述智计穷矣。宜益选兵马，储积资粮。昔赵之将帅多贾人，高帝悬之以重赏。<br /><br />&nbsp;&nbsp;&nbsp;&nbsp;今西州新破，兵人疲馑，若招以财谷，则其众可集。臣知国家所给非一，用度不<br /><br />&nbsp;&nbsp;&nbsp;&nbsp;足，然有不得已也。”帝然之。于是大转粮运，诏歙率征西大将军冯异、建威大<br /><br />&nbsp;&nbsp;&nbsp;&nbsp;将军耿m、虎牙大将军盖延、扬武将军马成、武威将军刘尚入天水，击破公孙述<br /><br />&nbsp;&nbsp;&nbsp;&nbsp;将田m、赵匡。明年，攻拔落门，隗嚣支党周宗、赵恢及天水属县皆降。<br /><br />&nbsp;&nbsp;&nbsp;&nbsp;初王莽世，羌虏多背叛，而隗嚣招怀其酋豪，遂得为用。及嚣亡后，五G、<br /><br />&nbsp;&nbsp;&nbsp;&nbsp;先零诸种数为寇掠，皆营堑自守，州郡不能讨。歙乃大修攻具，率盖延、刘尚及<br /><br />&nbsp;&nbsp;&nbsp;&nbsp;太中大夫马援等进击羌于金城，大破之，斩首虏数千人，获牛羊万余头，谷数十<br /><br />&nbsp;&nbsp;&nbsp;&nbsp;万斛。又击破襄武贼傅栗卿等。陇西虽平，而人饥，流者相望。歙乃倾仓廪，转<br /><br />&nbsp;&nbsp;&nbsp;&nbsp;运诸县，以赈赡之，于是陇右遂安，而凉州流通焉。<br /><br />&nbsp;&nbsp;&nbsp;&nbsp;十一年，歙与盖延、马成进攻公孙述将王元、环安于河池、下辨，陷之，乘<br /><br />&nbsp;&nbsp;&nbsp;&nbsp;胜遂进。蜀人大惧，使刺客刺歙，未殊，驰召盖延。延见歙，因伏悲哀，不能仰<br /><br />&nbsp;&nbsp;&nbsp;&nbsp;视。歙叱延曰：“虎牙何敢然！今使者中刺客，无以报国，故呼巨卿，欲相属以<br /><br />&nbsp;&nbsp;&nbsp;&nbsp;军事，而反效儿女子涕泣乎！刃虽在身，不能勒兵斩公耶！”延收泪强起，受所<br /><br />&nbsp;&nbsp;&nbsp;&nbsp;诫。歙自书表曰：“臣夜人定后，为何人所贼伤，中臣要害。臣不敢自惜，诚恨<br /><br />&nbsp;&nbsp;&nbsp;&nbsp;奉职不称，以为朝廷羞。夫理国以得贤为本，太中大夫段襄，骨鲠可任，愿陛下<br /><br />&nbsp;&nbsp;&nbsp;&nbsp;裁察。又臣兄弟不肖，终恐被罪，陛下哀怜，数赐教督。”投笔抽刃而绝。<br /><br />&nbsp;&nbsp;&nbsp;&nbsp;帝闻大惊，省书揽涕，乃赐策曰：“中郎将来歙，攻战连年，平定羌、陇，<br /><br />&nbsp;&nbsp;&nbsp;&nbsp;忧国忘家，忠孝彰著。遭命遇害，呜呼哀哉！”使太中大夫赠歙中郎将、征羌侯<br /><br />&nbsp;&nbsp;&nbsp;&nbsp;印绶，谥曰节侯，谒者护丧事。丧还洛阳，乘舆缟素临吊送葬。以歙有平羌、陇<br /><br />&nbsp;&nbsp;&nbsp;&nbsp;之功，故改汝南之当乡县为征羌国焉。<br /><br />&nbsp;&nbsp;&nbsp;&nbsp;子褒嗣。十三年，帝嘉歙忠节，复封歙弟由为宜西侯。褒子棱，尚显宗女武<br /><br />&nbsp;&nbsp;&nbsp;&nbsp;安公主。棱早殁，褒卒，以棱子历为嗣。<br /><br />&nbsp;&nbsp;&nbsp;&nbsp;论曰：“世称来君叔天下信士。夫专使乎二国之间，岂厌诈谋哉？而能独以<br /><br />&nbsp;&nbsp;&nbsp;&nbsp;信称者，良其诚心在乎使两义俱安，而己不私其功也。<br /><br />&nbsp;&nbsp;&nbsp;&nbsp;历字伯珍，少袭爵，以公主子，永元中为侍中，监羽林右骑。永初三年，迁<br /><br />&nbsp;&nbsp;&nbsp;&nbsp;射声校尉。永宁元年，代冯石为执金吾。延光元年，尊历母为长公主。二年，迁<br /><br />&nbsp;&nbsp;&nbsp;&nbsp;历太仆。<br /><br />&nbsp;&nbsp;&nbsp;&nbsp;明年，中常侍樊丰与大将军耿宝、侍中周广、谢恋裙膊飨萏尉杨震，震遂<br /><br />&nbsp;&nbsp;&nbsp;&nbsp;自杀。历谓侍御中虞诩曰：“耿宝托元舅之亲，荣宠过厚，不念报国恩，而倾侧<br /><br />&nbsp;&nbsp;&nbsp;&nbsp;奸臣，诬奏杨公，伤害忠良，其天祸亦将至矣。”遂绝周广、谢粒不与交通。<br /><br />&nbsp;&nbsp;&nbsp;&nbsp;时皇太子惊病不安，避幸安帝乳母野王君王圣舍。太子乳母王男、厨监邴吉等以<br /><br />&nbsp;&nbsp;&nbsp;&nbsp;为圣舍新缮修，犯土禁，不可久御。圣及其女永与大长秋江京及中常侍樊丰、王<br /><br />&nbsp;&nbsp;&nbsp;&nbsp;男、邴吉等互相是非，圣、永遂诬谮男、吉，皆幽囚死，家属徙比景。太子思男<br /><br />&nbsp;&nbsp;&nbsp;&nbsp;等，数为叹息。京、丰惧有后害，妄造虚无，构谗太子及东宫官属。帝怒，召公<br /><br />&nbsp;&nbsp;&nbsp;&nbsp;卿以下会议废立。耿宝等承旨，皆以为太子当废。历与太常桓焉、廷尉张皓议曰：<br /><br />&nbsp;&nbsp;&nbsp;&nbsp;“经说，年未满十五，过恶不在其身。且男、吉之谋，皇太子容有不知，宜选忠<br /><br />&nbsp;&nbsp;&nbsp;&nbsp;良保傅，辅以礼义。废置事重，此诚圣恩所宜宿留。”帝不从，是日遂废太子为<br /><br />&nbsp;&nbsp;&nbsp;&nbsp;济阴王。时监太子家小黄门籍建、中傅高梵等，皆以无罪徙朔方。历乃要结光禄<br /><br />&nbsp;&nbsp;&nbsp;&nbsp;勋礻殳讽，宗正刘玮，将作大匠薛皓，侍中闾丘弘、陈光、赵代、施延，太中大<br /><br />&nbsp;&nbsp;&nbsp;&nbsp;夫朱伥、第五颉，中散大夫曹成，谏议大夫李尤，符节令张敬，持书侍御史龚调，<br /><br />&nbsp;&nbsp;&nbsp;&nbsp;羽林右监孔显，城门司马徐崇，卫尉守丞乐闱，长乐、未央厩令郑安世等十余人，<br /><br />&nbsp;&nbsp;&nbsp;&nbsp;俱诣鸿都门证太子无过。龚调据法律明之，以为男、吉犯罪，皇太子不当坐。帝<br /><br />&nbsp;&nbsp;&nbsp;&nbsp;与左右患之，乃使中常侍奉诏胁群臣曰：“父子一体，天性自然。以义割恩，为<br /><br />&nbsp;&nbsp;&nbsp;&nbsp;天下也。历、讽等不识大典，而与群小共为哗，外见忠直而内希后福，饰邪违<br /><br />&nbsp;&nbsp;&nbsp;&nbsp;义，岂事君之礼？朝廷广开言事之路，故且一切假贷；若怀迷不反，当显明刑书。”<br /><br />&nbsp;&nbsp;&nbsp;&nbsp;谏者莫不失色。薛皓先顿首曰：“固宜如明诏。”历怫然，廷诘皓曰：“属通谏<br /><br />&nbsp;&nbsp;&nbsp;&nbsp;何言，而今复背之？大臣乘朝车，处国事，固得辗转若此乎！”乃各稍自引起，<br /><br />&nbsp;&nbsp;&nbsp;&nbsp;历独守阙，连日不肯去。帝大怒，乃免历兄弟官，削国租，黜公主不得会见。历<br /><br />&nbsp;&nbsp;&nbsp;&nbsp;遂杜门不与亲戚通，时人为之震栗。<br /><br />&nbsp;&nbsp;&nbsp;&nbsp;及帝崩，阎太后起历为将作大匠。顺帝即位，朝廷咸称社稷臣，于是迁为卫<br /><br />&nbsp;&nbsp;&nbsp;&nbsp;尉。礻殳讽、刘玮、闾丘弘等先卒，皆拜其子为郎；朱伥、施延、陈光、赵代等<br /><br />&nbsp;&nbsp;&nbsp;&nbsp;并为公卿，任职；征王男、邴吉家属还京师，厚加赏赐；籍建、高梵等，悉蒙显<br /><br />&nbsp;&nbsp;&nbsp;&nbsp;擢。永建元年，拜历车骑将军，弟祉为步兵校尉，超为黄门侍郎。三年，母长公<br /><br />&nbsp;&nbsp;&nbsp;&nbsp;主薨，历称病归第；服阕，复为大鸿胪。阳嘉二年，卒官。<br /><br />&nbsp;&nbsp;&nbsp;&nbsp;子定嗣。定尚安帝妹平氏长公主，顺帝时，为虎贲中郎将。定卒，子虎嗣，<br /><br />&nbsp;&nbsp;&nbsp;&nbsp;桓帝时，为屯骑校尉。弟艳，字季德，少好学下士，开馆养徒，少历显位，灵帝<br /><br />&nbsp;&nbsp;&nbsp;&nbsp;时，再迁司空。<br /><br />&nbsp;&nbsp;&nbsp;&nbsp;赞曰：“李、邓豪赡，舍家从谶。少公虽孚，宗卿未验。王常知命，功惟帝<br /><br />&nbsp;&nbsp;&nbsp;&nbsp;念。款款君叔，斯言无玷。方献三捷，永坠一剑。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,180);">加入书签</a><a
                        href="179.html">上一页</a>&larr;<a href="index.html">返回列表</a>&rarr;<a
                            href="181.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "179.html"; var next_page = "181.html"; var index_page = "index.html"; var sortid = "9"; var article_id = "3"; var chapter_id = "180"; var articlename = "后汉书"; var chaptername = " 卷十五 李王邓来列传第五"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>