<!DOCTYPE html>
<html>
<head>
<meta charset="gbk" />
<title>后汉书- 卷五十一 李陈庞陈桥列传第四十一-在线阅读-哈西文学网</title>
<meta name="keywords" content="范晔，后汉书， 卷五十一 李陈庞陈桥列传第四十一全文， 卷五十一 李陈庞陈桥列传第四十一在线阅读 哈西文学网" />
<meta name="description" content="哈西文学网提供范晔的后汉书  卷五十一 李陈庞陈桥列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/219.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/219.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 李陈庞陈桥列传第四十一</h1>
            <div class="link xb">
                <a href="218.html">上一页</a>&larr;<a href="index.html">返回列表</a>&rarr;<a
                    href="220.html">下一页</a></div>			
            <div id="BookText">&nbsp;&nbsp;&nbsp;&nbsp;李恂字叔英，安定临泾人也。少习《韩诗》，教授诸生常数百人。太守颍川<br /><br />&nbsp;&nbsp;&nbsp;&nbsp;李鸿请署功曹，未及到，而州辟为从事。会鸿卒，恂不应州命，而送鸿丧还乡里。<br /><br />&nbsp;&nbsp;&nbsp;&nbsp;既葬，留起冢坟，持丧三年。<br /><br />&nbsp;&nbsp;&nbsp;&nbsp;辟司徒桓虞府。后拜侍御史，持节使幽州，宣布恩泽，慰抚北狄，所过皆图<br /><br />&nbsp;&nbsp;&nbsp;&nbsp;写山川、屯田、聚落百余卷，悉封奏上，肃宗嘉之。拜兖州刺史。以清约率下，<br /><br />&nbsp;&nbsp;&nbsp;&nbsp;常席羊皮，服布被。迁张掖太守，有威重名。时大将军窦宪将兵屯武威，天下州<br /><br />&nbsp;&nbsp;&nbsp;&nbsp;郡远近莫不修礼遗，恂奉公不阿，为宪所奏免。<br /><br />&nbsp;&nbsp;&nbsp;&nbsp;后复征拜谒者，使持节领西域副校尉。西域殷富，多珍宝，诸国侍子及督使<br /><br />&nbsp;&nbsp;&nbsp;&nbsp;贾胡数遗恂奴婢、宛马、金银、香Y之属，一无所受。北匈奴数断西域车师、伊<br /><br />&nbsp;&nbsp;&nbsp;&nbsp;吾，陇沙以西使命不得通，恂设购赏，遂斩虏帅，悬首军门。自是道路夷清，威<br /><br />&nbsp;&nbsp;&nbsp;&nbsp;恩并行。<br /><br />&nbsp;&nbsp;&nbsp;&nbsp;迁武威太守。后坐事免，步归乡里，潜居山泽，结草为庐，独与诸生织席自<br /><br />&nbsp;&nbsp;&nbsp;&nbsp;给。会西羌反畔，恂到田舍，为所执获。羌素闻其名，放遣之。恂因诣洛阳谢。<br /><br />&nbsp;&nbsp;&nbsp;&nbsp;时岁荒，司空张敏、司徒鲁恭等各遣子馈粮，悉无所受。徙居新安关下，拾橡实<br /><br />&nbsp;&nbsp;&nbsp;&nbsp;以自资。年九十六卒。<br /><br />&nbsp;&nbsp;&nbsp;&nbsp;陈禅字纪山，巴郡安汉人也。仕郡功曹，举善黜恶，为邦内所畏。察孝廉，<br /><br />&nbsp;&nbsp;&nbsp;&nbsp;州辟治中从事。时刺史为人所上受纳臧赂，禅当传考，无它所赍，但持丧敛之具<br /><br />&nbsp;&nbsp;&nbsp;&nbsp;而已。及至，笞掠无算，五毒毕加，禅神意自若，辞对无变，事遂散释。车骑将<br /><br />&nbsp;&nbsp;&nbsp;&nbsp;军邓骘闻其名而辟焉，举茂才。时汉中蛮夷反畔，以禅为汉中太守。夷贼素闻其<br /><br />&nbsp;&nbsp;&nbsp;&nbsp;声，即时降服。迁左冯翊，入拜谏议大夫。<br /><br />&nbsp;&nbsp;&nbsp;&nbsp;永宁元年，西南夷掸国王献乐及幻人，能吐火，自支解，易牛马头。明年元<br /><br />&nbsp;&nbsp;&nbsp;&nbsp;会，作之于庭，安帝与群臣共观，大奇之。禅独离席举手大言曰：“昔齐、鲁为<br /><br />&nbsp;&nbsp;&nbsp;&nbsp;夹谷之会，齐作侏儒之乐，仲尼诛之。又曰：‘放郑声，远佞人。’帝王之庭，<br /><br />&nbsp;&nbsp;&nbsp;&nbsp;不宜设夷狄之技。”尚书陈忠劾奏禅曰：“古者合欢之乐舞于堂，四夷之乐陈于<br /><br />&nbsp;&nbsp;&nbsp;&nbsp;门，故《诗》云‘以《雅》以《南》，《i》、《任》、《朱离》’。今掸国越<br /><br />&nbsp;&nbsp;&nbsp;&nbsp;流沙，逾县度，万里贡献，非郑、卫之声，佞人之比，而禅廷讪朝政，请劾禅下<br /><br />&nbsp;&nbsp;&nbsp;&nbsp;狱。”有诏勿收，左转为玄菟候城障尉，诏“敢不之官，上妻子从者名”。禅既<br /><br />&nbsp;&nbsp;&nbsp;&nbsp;行，朝廷多讼之。会北匈奴入辽东，追拜禅辽东太守。胡惮其威强，退还数百里。<br /><br />&nbsp;&nbsp;&nbsp;&nbsp;禅不加兵，但使吏卒往晓慰之，单于随使还郡。禅于学行礼，为说道义以感化之。<br /><br />&nbsp;&nbsp;&nbsp;&nbsp;单于怀服，遗以胡中珍货而去。<br /><br />&nbsp;&nbsp;&nbsp;&nbsp;及邓骘诛废，禅以故吏免。复为车骑将军阎显长史。顺帝即位，迁司隶校尉。<br /><br />&nbsp;&nbsp;&nbsp;&nbsp;明年，卒于官。<br /><br />&nbsp;&nbsp;&nbsp;&nbsp;子澄，有清名，官至汉中太守。<br /><br />&nbsp;&nbsp;&nbsp;&nbsp;禅曾孙宝，亦刚壮有禅风，为州别驾从事，显名州里。<br /><br />&nbsp;&nbsp;&nbsp;&nbsp;庞参字仲达，河南缑氏人也。初仕郡，未知名，河南尹庞奋见而奇之，举为<br /><br />&nbsp;&nbsp;&nbsp;&nbsp;孝廉，拜左校令。坐法输作若卢。<br /><br />&nbsp;&nbsp;&nbsp;&nbsp;永初元年，凉州先零种羌反畔，遣车骑将军邓骘讨之。参于徒中使其子俊上<br /><br />&nbsp;&nbsp;&nbsp;&nbsp;书曰：<br /><br />&nbsp;&nbsp;&nbsp;&nbsp;方今西州流民扰动，而征发不绝，水潦不休，地力不复。重之以大军，疲之<br /><br />&nbsp;&nbsp;&nbsp;&nbsp;以远戍，农功消于转运，资财竭于征发。田畴不得垦辞，禾稼不得收入，搏手困<br /><br />&nbsp;&nbsp;&nbsp;&nbsp;穷，无望来秋。百姓力屈，不复堪命。臣愚以为万里运粮，远就羌戎，不若总兵<br /><br />&nbsp;&nbsp;&nbsp;&nbsp;养众，以待其疲。车骑将军骘宜且振旅，留征西校尉任尚使督凉州士民，转居三<br /><br />&nbsp;&nbsp;&nbsp;&nbsp;辅。休徭役以助其时，止烦赋以益其财，令男得耕种，女得织，然后畜精锐，<br /><br />&nbsp;&nbsp;&nbsp;&nbsp;乘懈沮，出其不意，攻其不备，则边人之仇报，奔北之耻雪矣。<br /><br />&nbsp;&nbsp;&nbsp;&nbsp;书奏，会御史中丞樊准上疏荐参曰：<br /><br />&nbsp;&nbsp;&nbsp;&nbsp;臣闻鸷鸟累百，不如一鹗。昔孝文皇帝悟冯唐之言，而赦魏尚之罪，使为边<br /><br />&nbsp;&nbsp;&nbsp;&nbsp;守，匈奴不敢南向。夫以一臣之身，折方面之难者，选用得也。臣伏见故左校令<br /><br />&nbsp;&nbsp;&nbsp;&nbsp;河南庞参，勇谋不测，卓尔奇伟，高才武略，有魏尚之风。前坐微法，输作经时。<br /><br />&nbsp;&nbsp;&nbsp;&nbsp;今羌戎为患，大军西屯，臣以为如参之人，宜在行伍。惟明诏采前世之举，观魏<br /><br />&nbsp;&nbsp;&nbsp;&nbsp;尚之功，免赦参刑，以为军锋，必有成效，宣助国威。<br /><br />&nbsp;&nbsp;&nbsp;&nbsp;邓太后纳其言，即擢参于徒中，召拜竭者，使西督三辅诸军屯，而征邓骘还。<br /><br />&nbsp;&nbsp;&nbsp;&nbsp;四年，羌寇转盛，兵费日广，且连年不登，谷石万余。参奏记于邓骘曰：<br /><br />&nbsp;&nbsp;&nbsp;&nbsp;比年羌寇特困陇右，供徭赋役为损日滋，官负人责数十亿万。今复募发百姓，<br /><br />&nbsp;&nbsp;&nbsp;&nbsp;调取谷帛，f卖什物，以应吏求。外伤羌虏，内困征赋。遂乃千里转粮，远给武<br /><br />&nbsp;&nbsp;&nbsp;&nbsp;都西郡。涂路倾阻，难劳百端，疾行则抄暴为害，迟进则谷食稍损，运粮散于旷<br /><br />&nbsp;&nbsp;&nbsp;&nbsp;野，牛马死于山泽。县官不足，辄贷于民。民已穷矣，将从谁求？名救金城，而<br /><br />&nbsp;&nbsp;&nbsp;&nbsp;实困三辅。三辅既困，还复为金城之祸矣。参前数言宜弃西域，乃为西州士大夫<br /><br />&nbsp;&nbsp;&nbsp;&nbsp;所笑。今苟贪不毛之地，营恤不使之民，暴军伊吾之野，以虑三族之外，果破凉<br /><br />&nbsp;&nbsp;&nbsp;&nbsp;州，祸乱至今。夫拓境不宁，无益于强；多田不耕，何救饥敝！故善为国者，务<br /><br />&nbsp;&nbsp;&nbsp;&nbsp;怀其内，不求外利；务富其民，不贪广土。三辅山原旷远，民庶稀疏，故县丘城，<br /><br />&nbsp;&nbsp;&nbsp;&nbsp;可居者多。今宜徙边郡不能自存者，入居诸陵，田戍故县。孤城绝郡，以权徙之；<br /><br />&nbsp;&nbsp;&nbsp;&nbsp;转运远费，聚而近之；徭役烦数，休而息之。此善之善者也。<br /><br />&nbsp;&nbsp;&nbsp;&nbsp;骘及公卿以国用不足，欲从参议，众多不同，乃止。<br /><br />&nbsp;&nbsp;&nbsp;&nbsp;拜参为汉阳太守。郡人任棠者，有奇节，隐居教授。参到，先候之，棠不与<br /><br />&nbsp;&nbsp;&nbsp;&nbsp;言，但以薤一大本，水一盂，置户屏前，自抱孙儿伏于户下。主簿白以为倨。参<br /><br />&nbsp;&nbsp;&nbsp;&nbsp;思其微意良久，曰：“棠是欲晓太守也。水者，欲吾清也。拔大本薤者，欲吾击<br /><br />&nbsp;&nbsp;&nbsp;&nbsp;强宗也。抱儿当户，欲吾开门恤孤也。”于是叹息而还。参在职，果能抑强助弱，<br /><br />&nbsp;&nbsp;&nbsp;&nbsp;以惠政得民。<br /><br />&nbsp;&nbsp;&nbsp;&nbsp;元初元年，迁护羌校尉，畔羌怀其恩信。明年，烧当羌种号多等皆降，始复<br /><br />&nbsp;&nbsp;&nbsp;&nbsp;得还都令居，通河西路。时，先零羌豪c号北地，诏参将降羌及湟中义从胡七千<br /><br />&nbsp;&nbsp;&nbsp;&nbsp;人，与行征西将军司马钧期会北地击之。参于道为羌所败。既已失期，乃称病引<br /><br />&nbsp;&nbsp;&nbsp;&nbsp;兵还，坐以诈疾征下狱。校书郎中马融上书请之曰：<br /><br />&nbsp;&nbsp;&nbsp;&nbsp;伏见西戎反畔，寇抄五州，陛下愍百姓之伤痍，哀黎元之失业，单竭府库以<br /><br />&nbsp;&nbsp;&nbsp;&nbsp;奉军师。昔周宣猃狁侵镐及方，孝文匈奴亦略上郡，而宣王立中兴之功，文帝建<br /><br />&nbsp;&nbsp;&nbsp;&nbsp;太宗之号。非惟两主有明睿之姿，抑亦I城有虎之助，是以南仲赫赫，列在<br /><br />&nbsp;&nbsp;&nbsp;&nbsp;《周诗》，亚夫赳赳，载于汉策。窃见前护羌校尉庞参，文武昭备，智略弘远，<br /><br />&nbsp;&nbsp;&nbsp;&nbsp;既有义勇果毅之节，兼以博雅深谋之姿。又度辽将军粱[，前统西域，勤苦数<br /><br />&nbsp;&nbsp;&nbsp;&nbsp;年，还留三辅，攻效克立，间在北边，单于降服。今皆幽囚，陷于法网。昔荀林<br /><br />&nbsp;&nbsp;&nbsp;&nbsp;父败绩于晋侯使复其位；孟明视丧师于崤，秦伯不替其官。故晋景并赤狄之<br /><br />&nbsp;&nbsp;&nbsp;&nbsp;土，秦穆遂霸西戎。宜远览二君，使参、[得在宽宥之科，诚有益于折冲，毗<br /><br />&nbsp;&nbsp;&nbsp;&nbsp;佐于圣化。<br /><br />&nbsp;&nbsp;&nbsp;&nbsp;书奏，赦参等。<br /><br />&nbsp;&nbsp;&nbsp;&nbsp;后以参为辽东太守。永建元年，迁度辽将军。四年，入为大鸿胪。尚书仆射<br /><br />&nbsp;&nbsp;&nbsp;&nbsp;虞诩荐参有宰相器能，以为太尉，录尚书事。是时三公之中，参名忠直，数为左<br /><br />&nbsp;&nbsp;&nbsp;&nbsp;右所陷毁，以所举用忤帝旨，司隶承风案之。时当会茂才孝廉，参以被奏，称疾<br /><br />&nbsp;&nbsp;&nbsp;&nbsp;不得会。上计掾广汉段恭因会上疏曰：“伏见道路行人，农夫织妇，皆曰‘太尉<br /><br />&nbsp;&nbsp;&nbsp;&nbsp;庞参，竭忠尽节，徒以直道不能曲心，孤立郡邪之间，自处中伤之地’。臣犹冀<br /><br />&nbsp;&nbsp;&nbsp;&nbsp;在陛下之世，当蒙安全，而复以谗佞伤毁忠正，此天地之大禁，人主之至诫。昔<br /><br />&nbsp;&nbsp;&nbsp;&nbsp;白起赐死，诸侯酌酒相贺；季子来归，鲁人喜其纾难。夫国以贤化，君以忠安。<br /><br />&nbsp;&nbsp;&nbsp;&nbsp;今天下咸欣陛下有此忠贤，愿卒宠任，以安社稷。”书奏，诏即遣小黄门视参疾，<br /><br />&nbsp;&nbsp;&nbsp;&nbsp;太医致羊、酒。<br /><br />&nbsp;&nbsp;&nbsp;&nbsp;后参夫人疾前妻子，投于井而杀之。参素与洛阳令祝良不平，良闻之，率吏<br /><br />&nbsp;&nbsp;&nbsp;&nbsp;卒入太尉府案实其事，乃上参罪，遂因灾异策免。有司以良不先闻奏，辄折辱宰<br /><br />&nbsp;&nbsp;&nbsp;&nbsp;相，坐系诏狱。良能得百姓心，洛阳吏人守阙请代其罪者，日有数千万人，诏乃<br /><br />&nbsp;&nbsp;&nbsp;&nbsp;原刑。<br /><br />&nbsp;&nbsp;&nbsp;&nbsp;阳嘉四年，复以参为太尉。永和元年，以久病罢，卒于家。<br /><br />&nbsp;&nbsp;&nbsp;&nbsp;陈龟字叔珍，上党泫氏人也。家世边将，便习弓马，雄于北州。<br /><br />&nbsp;&nbsp;&nbsp;&nbsp;龟少有志气。永建中，举孝廉，五迁五原太守。永和五年，拜使匈奴中郎将。<br /><br />&nbsp;&nbsp;&nbsp;&nbsp;时南匈奴左部反乱，龟以单于不能制下，外顺内畔，促令自杀，坐征下狱免。后<br /><br />&nbsp;&nbsp;&nbsp;&nbsp;再迁，拜京兆尹。时三辅强豪之族，多侵枉小民。龟到，厉威严，悉平理其怨屈<br /><br />&nbsp;&nbsp;&nbsp;&nbsp;者，郡内大悦。<br /><br />&nbsp;&nbsp;&nbsp;&nbsp;会羌胡寇边，杀长吏，驱略百姓，桓帝以龟世谙边俗，拜为度辽将军。龟临<br /><br />&nbsp;&nbsp;&nbsp;&nbsp;行，上疏曰：<br /><br />&nbsp;&nbsp;&nbsp;&nbsp;臣龟蒙恩累世，驰聘边垂，虽展鹰犬之用，顿毙胡虏之庭，魂骸不返，荐享<br /><br />&nbsp;&nbsp;&nbsp;&nbsp;狐狸，犹无以塞厚责，答万分也。臣至顽驽，器无铅刀一割之用，过受国恩，荣<br /><br />&nbsp;&nbsp;&nbsp;&nbsp;秩兼优，生年死日，永惧不报。臣闻三辰不轨，擢士为相；蛮夷不恭，拔卒为将。<br /><br />&nbsp;&nbsp;&nbsp;&nbsp;臣无文武之才，而忝鹰扬之任，上惭圣明，下惧素餐，虽殁躯体，无所云补。今<br /><br />&nbsp;&nbsp;&nbsp;&nbsp;西州边鄙，土地J，鞍马为居，射猎为业，男寡耕稼之利，女乏机杼之饶<br /><br />&nbsp;&nbsp;&nbsp;&nbsp;守塞候望，悬命锋镝，闻急长驱，去不图反。自顷年以来，匈奴数攻营郡，残杀<br /><br />&nbsp;&nbsp;&nbsp;&nbsp;长吏，侮略良细。战夫身膏沙漠，居人首系马鞍。或举国掩户，尽种灰灭，孤儿<br /><br />&nbsp;&nbsp;&nbsp;&nbsp;寡妇，号哭空城，野无青草，室如悬罄。虽含生气，实同枯朽。往岁并州水雨，<br /><br />&nbsp;&nbsp;&nbsp;&nbsp;灾螟互生，稼穑荒耗，租更空阙。老者虑不终年，少壮惧于困厄。陛下以百姓为<br /><br />&nbsp;&nbsp;&nbsp;&nbsp;子，品庶以陛下为父，焉可不日昊劳神，垂抚循之恩哉！唐尧亲舍其子以禅虞舜<br /><br />&nbsp;&nbsp;&nbsp;&nbsp;者，是欲民遭圣君，不令遇恶主也。故古公杖策，其民五倍；文王西伯，天下归<br /><br />&nbsp;&nbsp;&nbsp;&nbsp;之。岂复舆金辇宝，以为民惠乎！近孝文皇帝感一女子之言，除肉刑之法，体德<br /><br />&nbsp;&nbsp;&nbsp;&nbsp;行仁，为汉贤主。陛下继中兴之统，承光武之业，临朝听政，而未留圣意。且牧<br /><br />&nbsp;&nbsp;&nbsp;&nbsp;守不良，或出中官，惧逆上旨，取过目前。呼嗟之声，招致灾害，胡虏凶悍，因<br /><br />&nbsp;&nbsp;&nbsp;&nbsp;衰缘隙。而令仓库单于豺狼之口，功业无铢两之效，皆由将帅不忠，聚奸所致。<br /><br />&nbsp;&nbsp;&nbsp;&nbsp;前凉州刺史祝良，初除到州，多所纠罚，太守令长，贬黜将半，政未逾时，功效<br /><br />&nbsp;&nbsp;&nbsp;&nbsp;卓然。实应赏异，以劝功能，改任牧守，去斥奸残。又宜更选匈奴乌桓护羌中郎<br /><br />&nbsp;&nbsp;&nbsp;&nbsp;将校尉，简练文武，授之法令，除并、凉二州今年租更，宽赦罪隶，扫除更始。<br /><br />&nbsp;&nbsp;&nbsp;&nbsp;则善吏知奉公之v，恶者觉营私之祸，胡马可不窥长城，塞下无候望之患矣。<br /><br />&nbsp;&nbsp;&nbsp;&nbsp;帝觉悟，乃更选幽、并刺史，自营郡太守都尉以下，多所革易，下诏“为陈<br /><br />&nbsp;&nbsp;&nbsp;&nbsp;将军除并、凉一年租赋，以赐吏民”。龟既到职，州郡重足震栗，鲜卑不敢近塞，<br /><br />&nbsp;&nbsp;&nbsp;&nbsp;省息经用，岁以亿计。<br /><br />&nbsp;&nbsp;&nbsp;&nbsp;大将军梁冀与龟素有隙，谮其沮毁国威，挑取功誉，不为胡虏所畏。坐征还，<br /><br />&nbsp;&nbsp;&nbsp;&nbsp;遂乞骸骨归田里。复征为尚书。冀暴虐日甚，龟上疏言其罪状，请诛之。帝不省。<br /><br />&nbsp;&nbsp;&nbsp;&nbsp;自知必为冀所害，不食七日而死。西域胡夷，并、凉民庶，咸为举哀，吊祭其墓。<br /><br />&nbsp;&nbsp;&nbsp;&nbsp;桥玄字公祖，梁国睢阳人也。七世祖仁，从同郡戴德学，著《礼记章句》四<br /><br />&nbsp;&nbsp;&nbsp;&nbsp;十九篇，号曰“桥君学”。成帝时为大鸿胪。祖父基，广陵太守。父肃，东莱太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;玄少为县功曹。时豫州刺史周景行部到梁国，玄谒景，因伏地言陈相羊昌罪<br /><br />&nbsp;&nbsp;&nbsp;&nbsp;恶，乞为部陈从事，穷案其奸。景壮玄意，署而遣之。玄到，悉收昌宾客，具考<br /><br />&nbsp;&nbsp;&nbsp;&nbsp;臧罪。昌素为大将军梁冀所厚，冀为驰檄救之。景承旨召玄，玄还檄不发，案之<br /><br />&nbsp;&nbsp;&nbsp;&nbsp;益急。昌坐槛车征，玄由是著名。<br /><br />&nbsp;&nbsp;&nbsp;&nbsp;举孝廉，补洛阳左尉。时梁不疑为河南尹，玄以公事当诣府受对，耻为所辱，<br /><br />&nbsp;&nbsp;&nbsp;&nbsp;弃官还乡里。后四迁为齐相，坐事为城旦。刑竟，征，再迁上谷太守，又为汉阳<br /><br />&nbsp;&nbsp;&nbsp;&nbsp;太守。时上令皇甫祯有臧罪，玄收考髡笞，死于冀市，一境皆震。郡人上姜<br /><br />&nbsp;&nbsp;&nbsp;&nbsp;岐，守道隐居，名闻西州。玄召以为吏，称疾不就。玄怒，敕督邮尹益逼致之，<br /><br />&nbsp;&nbsp;&nbsp;&nbsp;曰：“岐若不至，趣嫁其母。”益固争不能得，遽晓譬岐。岐坚卧不起。郡内士<br /><br />&nbsp;&nbsp;&nbsp;&nbsp;大夫亦竞往谏，玄乃止。时颇以为讥。后谢病免，复公车征为司徒长史，拜将作<br /><br />&nbsp;&nbsp;&nbsp;&nbsp;大匠。<br /><br />&nbsp;&nbsp;&nbsp;&nbsp;桓帝末，鲜卑、南匈奴及高句骊嗣子伯固并畔，为寇抄，四府举玄为度辽将<br /><br />&nbsp;&nbsp;&nbsp;&nbsp;军，假黄钺。玄至镇，休兵养士，然后督诸将守讨击胡虏及伯固等，皆破散退走。<br /><br />&nbsp;&nbsp;&nbsp;&nbsp;在职三年，边境安静。<br /><br />&nbsp;&nbsp;&nbsp;&nbsp;灵帝初，征入为河南尹，转少府、大鸿胪。建宁三年，迁司空，转司徒。素<br /><br />&nbsp;&nbsp;&nbsp;&nbsp;与南阳太守陈球有隙，及在公位，而荐球为廷尉。玄以国家方弱，自度力无所用，<br /><br />&nbsp;&nbsp;&nbsp;&nbsp;乃称疾上疏，引众灾以自劾。遂策罢。岁余，拜尚书令。时太中大夫盖升与帝有<br /><br />&nbsp;&nbsp;&nbsp;&nbsp;旧恩，前为南阳太守，臧数亿以上。玄奏免升禁锢，没入财贿。帝不从，而迁升<br /><br />&nbsp;&nbsp;&nbsp;&nbsp;侍中。玄托病免，拜光禄大夫。光和元年，迁太尉。数月，复以疾罢，拜太中大<br /><br />&nbsp;&nbsp;&nbsp;&nbsp;夫，就医里舍。<br /><br />&nbsp;&nbsp;&nbsp;&nbsp;玄少子十岁，独游门次，卒有三人持杖劫执之，入舍登楼，就玄求货，玄不<br /><br />&nbsp;&nbsp;&nbsp;&nbsp;与。有顷，司隶校尉阳球率河南尹、洛阳令围守玄家。球等恐并杀其子，未欲迫<br /><br />&nbsp;&nbsp;&nbsp;&nbsp;之。玄_目呼曰：“奸人无状，玄岂以一子之命而纵国贼乎！”促令兵进。于是<br /><br />&nbsp;&nbsp;&nbsp;&nbsp;攻之，玄子亦死。玄乃诣阙谢罪，乞下天下：“凡有劫质，皆并杀之，不得赎以<br /><br />&nbsp;&nbsp;&nbsp;&nbsp;财宝，开张奸路。”诏书下其章。初自安帝以后，法禁稍弛，京师劫质，不避<br /><br />&nbsp;&nbsp;&nbsp;&nbsp;豪贵，自是遂绝。<br /><br />&nbsp;&nbsp;&nbsp;&nbsp;玄以光和六年卒，时年七十五。玄性刚急无大体，然谦俭下士，子弟亲宗无<br /><br />&nbsp;&nbsp;&nbsp;&nbsp;在大官者。及卒，家无居业，丧无所殡，当时称之。<br /><br />&nbsp;&nbsp;&nbsp;&nbsp;初，曹操微时，人莫知者。尝往候玄，玄见而异焉。谓曰：“今天下将乱，<br /><br />&nbsp;&nbsp;&nbsp;&nbsp;安生民者其在君乎！”操常感其知己。及后经过玄墓，辄凄怆致祭。自为其文曰：<br /><br />&nbsp;&nbsp;&nbsp;&nbsp;“故太尉桥公，懿德高轨，泛爱博容。国念明训，士思令谟。幽灵潜翳，哉<br /><br />&nbsp;&nbsp;&nbsp;&nbsp;缅矣！操以幼年，逮升堂室，特以顽质，见纳君子。增荣益观，皆由奖助，犹仲尼<br /><br />&nbsp;&nbsp;&nbsp;&nbsp;称不如颜渊，李生厚叹贾复。士死知己，怀此无忘。又承从容约誓之言：‘徂没<br /><br />&nbsp;&nbsp;&nbsp;&nbsp;之后，路有经由，不以斗酒只鸡过相沃酹，车过三步，腹痛勿怨。’虽临时戏笑<br /><br />&nbsp;&nbsp;&nbsp;&nbsp;之言，非至亲之笃好，胡肯为此辞哉？怀旧惟顾，念之凄怆。奉命东征，屯次乡<br /><br />&nbsp;&nbsp;&nbsp;&nbsp;里，北望贵土，乃心陵墓。裁致薄奠，公其享之！”<br /><br />&nbsp;&nbsp;&nbsp;&nbsp;玄子羽，官至任城相。<br /><br />&nbsp;&nbsp;&nbsp;&nbsp;论曰：任棠、姜岐，世著其清。结瓮牖而辞三命，殆汉阳之幽人乎？庞参躬<br /><br />&nbsp;&nbsp;&nbsp;&nbsp;求贤之礼，故民悦其政；桥玄厉邦君之威，而众失其情。夫岂力不足欤？将有道<br /><br />&nbsp;&nbsp;&nbsp;&nbsp;在焉。如令其道可忘，则强梁胜矣。语曰：“三军可夺帅，匹夫不可夺志。”子<br /><br />&nbsp;&nbsp;&nbsp;&nbsp;贡曰：“宁丧千金，不失士心。”昔段干木逾墙而避文侯之命，泄柳闭门不纳穆<br /><br />&nbsp;&nbsp;&nbsp;&nbsp;公之请。贵必有所屈，贱亦有所申矣。<br /><br />&nbsp;&nbsp;&nbsp;&nbsp;赞曰：李叟勤身，甘饥辞馈。禅为君隐，之死靡贰。龟习边功，参起徒中。<br /><br />&nbsp;&nbsp;&nbsp;&nbsp;桥公识运，先觉时雄。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,219);">加入书签</a><a
                        href="218.html">上一页</a>&larr;<a href="index.html">返回列表</a>&rarr;<a
                            href="220.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "218.html"; var next_page = "220.html"; var index_page = "index.html"; var sortid = "9"; var article_id = "3"; var chapter_id = "219"; var articlename = "后汉书"; var chaptername = " 卷五十一 李陈庞陈桥列传第四十一"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>