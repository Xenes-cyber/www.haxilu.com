<!DOCTYPE html>
<html>
<head>
<meta charset="gbk" />
<title>后汉书- 卷十九 耿m列传第九-在线阅读-哈西文学网</title>
<meta name="keywords" content="范晔，后汉书， 卷十九 耿m列传第九全文， 卷十九 耿m列传第九在线阅读 哈西文学网" />
<meta name="description" content="哈西文学网提供范晔的后汉书  卷十九 耿m列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/184.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/184.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 耿m列传第九</h1>
            <div class="link xb">
                <a href="183.html">上一页</a>&larr;<a href="index.html">返回列表</a>&rarr;<a
                    href="185.html">下一页</a></div>			
            <div id="BookText">&nbsp;&nbsp;&nbsp;&nbsp;耿m字伯昭，扶风茂陵人也。其先武帝时以吏二千石自巨鹿徙焉。父况，字<br /><br />&nbsp;&nbsp;&nbsp;&nbsp;侠游，以明经为郎，与王莽从弟彻惭А独献印酚诎睬鹣壬，后为朔调连率。<br /><br />&nbsp;&nbsp;&nbsp;&nbsp;m少好学，习父业。常见郡尉试骑士，建旗鼓，肄驰射，由是好将帅之事。<br /><br />&nbsp;&nbsp;&nbsp;&nbsp;及王莽败，更始立，诸将略地者，前后多擅威权，辄改易守、令。况自以莽<br /><br />&nbsp;&nbsp;&nbsp;&nbsp;之所置，怀不自安。时，m年二十一，乃辞况奉奏诣更始，因赍贡献，以求自固<br /><br />&nbsp;&nbsp;&nbsp;&nbsp;之宜。及至宋子，会王郎诈称成帝子子舆，起兵邯郸，m从吏孙仓、卫包于道共<br /><br />&nbsp;&nbsp;&nbsp;&nbsp;谋曰：“刘子舆成帝正统，舍此不归，远行安之？”m按剑曰：“子舆弊贼，卒<br /><br />&nbsp;&nbsp;&nbsp;&nbsp;为降虏耳。我至长安，与国家陈渔阳、上谷兵马之用，还出太原、代郡，反复数<br /><br />&nbsp;&nbsp;&nbsp;&nbsp;十日，归发突骑以辚乌合之众，如摧枯折腐耳。观公等不识去就，族灭不久也！”<br /><br />&nbsp;&nbsp;&nbsp;&nbsp;仓、包不从，遂亡降王郎。<br /><br />&nbsp;&nbsp;&nbsp;&nbsp;m道闻光武在卢奴，乃驰北上谒，光武留署门下吏。m因说护军朱v，求归<br /><br />&nbsp;&nbsp;&nbsp;&nbsp;发兵，以定邯郸。光武笑曰：“小儿曹乃有大意哉！”因数召见加恩慰。m因从<br /><br />&nbsp;&nbsp;&nbsp;&nbsp;光武北至蓟。闻邯郸兵方到，光武将欲南归，召官属计议。m曰：“今兵从南来，<br /><br />&nbsp;&nbsp;&nbsp;&nbsp;不可南行。渔阳太守彭宠，公之邑人；上谷太守，即m父也。发此两郡，控弦万<br /><br />&nbsp;&nbsp;&nbsp;&nbsp;骑，邯郸不足虑也。”光武官属腹心皆不肯，曰：“死尚南首，奈何北行入囊中？”<br /><br />&nbsp;&nbsp;&nbsp;&nbsp;光武指m曰：“是我北道主人也。”会蓟中乱，光武遂南驰，官属各分散。m走<br /><br />&nbsp;&nbsp;&nbsp;&nbsp;昌平就况，因说况使寇恂东约彭宠，各发突骑二千匹，步兵千人。m与景丹、寇<br /><br />&nbsp;&nbsp;&nbsp;&nbsp;恂及渔阳兵合军而南，所过击斩王郎大将、九卿、校尉以下四百余级，得印绶百<br /><br />&nbsp;&nbsp;&nbsp;&nbsp;二十五，节二，斩首三万级，定涿郡、中山、巨鹿、清河、河间凡二十二县，遂<br /><br />&nbsp;&nbsp;&nbsp;&nbsp;及光武于广阿。是时，光武方攻王郎，传言二郡兵为邯郸来，众皆恐。既而悉诣<br /><br />&nbsp;&nbsp;&nbsp;&nbsp;营上谒。光武见m等，说，曰：“当与渔阳、上谷士大夫共此大功。”乃皆以为<br /><br />&nbsp;&nbsp;&nbsp;&nbsp;偏将军，使还领其兵。加况大将军、兴义侯，得自置偏裨。m等遂从拔邯郸。<br /><br />&nbsp;&nbsp;&nbsp;&nbsp;时，更始征代郡太守赵永，而况劝永不应召，令诣于光武。光武遣永复郡。<br /><br />&nbsp;&nbsp;&nbsp;&nbsp;永北还，而代令张晔据城反畔，乃招迎匈奴、乌桓以为援助。光武以m弟舒为复<br /><br />&nbsp;&nbsp;&nbsp;&nbsp;胡将军，使击晔，破之。永乃得复郡。时，五校贼二十余万北寇上谷，况与舒连<br /><br />&nbsp;&nbsp;&nbsp;&nbsp;击破之，贼皆退走。<br /><br />&nbsp;&nbsp;&nbsp;&nbsp;更始见光武威声日盛，君臣疑虑，乃遣使立光武为萧王，令罢兵与诸将有功<br /><br />&nbsp;&nbsp;&nbsp;&nbsp;者还长安；遣苗曾为幽州牧，韦顺为上谷太守，蔡充为渔阳太守，并北之部。时，<br /><br />&nbsp;&nbsp;&nbsp;&nbsp;光武居邯郸宫，昼卧温明殿。m入造床下请间，因说曰：“今更始失政，君臣淫<br /><br />&nbsp;&nbsp;&nbsp;&nbsp;乱，诸将擅命于畿内，贵戚纵横于都内。天子之命，不出城门，所在牧守，辄自<br /><br />&nbsp;&nbsp;&nbsp;&nbsp;迁易，百姓不知所从，士人莫敢自安。虏掠财物，劫掠妇女，怀金玉者，至不生<br /><br />&nbsp;&nbsp;&nbsp;&nbsp;归。元元叩心，更思莽朝。又铜马、赤眉之属数十辈，辈数十百万，圣公不能办<br /><br />&nbsp;&nbsp;&nbsp;&nbsp;也。其败不久，公首事南阳，破百万之军；今定河北，据天府之地。以义征伐，<br /><br />&nbsp;&nbsp;&nbsp;&nbsp;发号响应，天下可传檄而定。天下至重，不可令它姓得之。闻使者从西方来，欲<br /><br />&nbsp;&nbsp;&nbsp;&nbsp;罢兵，不可从也。今吏士死亡者多，m愿归幽州，益发精兵，以集大计。”光武<br /><br />&nbsp;&nbsp;&nbsp;&nbsp;大说，乃拜m为大将军，与吴汉北发幽州十郡兵。m到上谷，收韦顺、蔡充斩之；<br /><br />&nbsp;&nbsp;&nbsp;&nbsp;汉亦诛苗曾。于是悉发幽州兵，引而南，从光武击破铜马、高湖、赤眉、青犊，<br /><br />&nbsp;&nbsp;&nbsp;&nbsp;又追尤来、大枪、五幡于元氏，m常将精骑为军锋，辄破走之。光武乘胜战顺水<br /><br />&nbsp;&nbsp;&nbsp;&nbsp;上，虏危急，殊死战。时，军士疲弊，遂大败奔还，壁范阳，数日乃振，贼亦退<br /><br />&nbsp;&nbsp;&nbsp;&nbsp;去，从追至容城、小广阳、安次，连战破之。光武还蓟，复遣m与吴汉、景丹、<br /><br />&nbsp;&nbsp;&nbsp;&nbsp;盖延、朱v、邳彤、耿纯、刘植、岑彭、祭遵、坚镡、王霸、陈俊、马武十三将<br /><br />&nbsp;&nbsp;&nbsp;&nbsp;军，追贼至潞东，及平谷，再战，斩首万三千余级，遂穷追于右北平无终、土垠<br /><br />&nbsp;&nbsp;&nbsp;&nbsp;之间，至俊靡而还。贼散入辽西、辽东，或为乌桓、貊人所抄击，略尽。<br /><br />&nbsp;&nbsp;&nbsp;&nbsp;光武即位，拜m为建威大将军。与骠骑大将军景丹、强弩将军陈俊攻厌新贼<br /><br />&nbsp;&nbsp;&nbsp;&nbsp;于敖仓，皆破降之。建武二年，更封好侯，食好、美阳二县。三年，延岑自<br /><br />&nbsp;&nbsp;&nbsp;&nbsp;武关出攻南阳，下数城。穰人杜弘率其众以从岑。m与岑等战于穰，大破之，斩<br /><br />&nbsp;&nbsp;&nbsp;&nbsp;首三千余级，生获其将士五千余人，得印绶三百。杜弘降，岑与数骑遁走东阳。<br /><br />&nbsp;&nbsp;&nbsp;&nbsp;m从幸舂陵，因见自请北收上谷兵未发者，定彭宠于渔阳，取张丰于涿郡，<br /><br />&nbsp;&nbsp;&nbsp;&nbsp;还收富平、获索，东攻张步，以平齐地。帝壮其意，乃许之。四年，诏m进攻渔<br /><br />&nbsp;&nbsp;&nbsp;&nbsp;阳。m以父据上谷，本与彭宠同功，又兄弟无在京师者，自疑，不敢独进，上书<br /><br />&nbsp;&nbsp;&nbsp;&nbsp;求诣洛阳。诏报曰：“将军出身举宗为国，所向陷敌，功效尤著，何嫌何疑，而<br /><br />&nbsp;&nbsp;&nbsp;&nbsp;欲求征？且与王常共屯涿郡，勉思方略。”况闻m求征，亦不自安，遣舒弟国入<br /><br />&nbsp;&nbsp;&nbsp;&nbsp;侍。帝善之，进封况为糜侯。乃命m与建义大将军朱v、汉忠将军王常等击<br /><br />&nbsp;&nbsp;&nbsp;&nbsp;望都、故安西山贼十余营，皆破之。时，征虏将军祭遵屯良乡，骁骑将军刘喜屯<br /><br />&nbsp;&nbsp;&nbsp;&nbsp;阳乡，以拒彭宠。宠遣弟纯将匈奴二千余骑，宠自引兵数万，分为两道以击遵、<br /><br />&nbsp;&nbsp;&nbsp;&nbsp;喜。胡骑经军都，舒袭破其众，斩匈奴两王，宠乃退走。况复与舒攻宠，取军都。<br /><br />&nbsp;&nbsp;&nbsp;&nbsp;五年，宠死，天子嘉况功，使光禄大夫持节迎况，赐甲第，奉朝请。封舒为牟平<br /><br />&nbsp;&nbsp;&nbsp;&nbsp;侯。遣m与吴汉击富平、获索贼于平原，大破之，降者四万余人。<br /><br />&nbsp;&nbsp;&nbsp;&nbsp;因诏m进讨张步。m悉收集降卒，结部曲，置将吏，率骑都尉刘歆、太山太<br /><br />&nbsp;&nbsp;&nbsp;&nbsp;守陈俊引兵而东，从朝阳桥济河以度。张步闻之，乃使其大将军费邑军历下，又<br /><br />&nbsp;&nbsp;&nbsp;&nbsp;分兵屯祝阿，别于太山钟城列营数十以待m。m度河先击祝阿，自旦攻城，日未<br /><br />&nbsp;&nbsp;&nbsp;&nbsp;中而拔之，故开围一角，令其众得奔归钟城。钟城人闻祝阿已溃，大恐惧，遂空<br /><br />&nbsp;&nbsp;&nbsp;&nbsp;壁亡去。费邑分遣弟敢守巨里。m进兵先胁巨里，使多伐树木，扬言以填塞坑堑。<br /><br />&nbsp;&nbsp;&nbsp;&nbsp;数日，有降者言邑闻m欲攻巨里，谋来救之。m乃严令军中趣修攻具，宣敕诸部，<br /><br />&nbsp;&nbsp;&nbsp;&nbsp;后三日当悉力攻巨里城。阴缓生口，令得亡归。归者以m期告邑，邑至日果自将<br /><br />&nbsp;&nbsp;&nbsp;&nbsp;精兵三万余人来救之。m喜，谓诸将曰：“吾所以修攻具者，欲诱致邑耳。今来，<br /><br />&nbsp;&nbsp;&nbsp;&nbsp;适其所求也。”即分三千人守巨里，自引精兵上冈阪，乘高合战，大破之，临陈<br /><br />&nbsp;&nbsp;&nbsp;&nbsp;斩邑。既而收首级以示巨里城中，城中凶惧，费敢悉众亡归张步。m复收其积聚，<br /><br />&nbsp;&nbsp;&nbsp;&nbsp;纵兵击诸未下者，平四十余营，遂定济南。<br /><br />&nbsp;&nbsp;&nbsp;&nbsp;时，张步都剧，使其弟蓝将精兵二万守西安，诸郡太守合万余人守临淄，相<br /><br />&nbsp;&nbsp;&nbsp;&nbsp;去四十里。m进军画中，居二城之间。m视西安城小而坚，且蓝兵又精，临淄名<br /><br />&nbsp;&nbsp;&nbsp;&nbsp;虽大而实易攻，乃敕诸校会，后五日攻西安。蓝闻之，晨夜儆守。至期夜半，m<br /><br />&nbsp;&nbsp;&nbsp;&nbsp;敕诸将皆蓐食，会明至临淄城。护军荀梁等争之，以为宜速攻西安。m曰：“不<br /><br />&nbsp;&nbsp;&nbsp;&nbsp;然。西安闻吾欲攻之，日夜为备；临淄出不意而至，必惊扰，吾攻之一日必拔。<br /><br />&nbsp;&nbsp;&nbsp;&nbsp;拔临淄即西安孤，张蓝与步隔绝，必复亡去，所谓击一而得二者也。若先攻西安，<br /><br />&nbsp;&nbsp;&nbsp;&nbsp;不卒下，顿兵坚城，死伤必多。纵能拔之，蓝引军还奔临淄，并兵合势，观人虚<br /><br />&nbsp;&nbsp;&nbsp;&nbsp;实，吾深入敌地，后无转输，旬日之间，不战而困。诸君之言，未见其宜。”遂<br /><br />&nbsp;&nbsp;&nbsp;&nbsp;攻临淄，半日拔之，入据其城。张蓝闻之大惧，遂将其众亡归剧。<br /><br />&nbsp;&nbsp;&nbsp;&nbsp;m乃令军中无得妄掠剧下，须张步至乃取之，以激怒步。步闻大笑曰：“以<br /><br />&nbsp;&nbsp;&nbsp;&nbsp;尤来、大彤十余万众，吾皆即其营而破之。今大耿兵少于彼，又皆疲劳，何足惧<br /><br />&nbsp;&nbsp;&nbsp;&nbsp;乎！”乃与三弟蓝、弘、寿及故大彤渠帅重异等兵号二十万，至临淄大城东，将<br /><br />&nbsp;&nbsp;&nbsp;&nbsp;攻m。m先出兵淄水上，与重异遇，突骑欲纵，m恐挫其锋，令步不敢进，故示<br /><br />&nbsp;&nbsp;&nbsp;&nbsp;弱以盛其气，乃引归小城，陈兵于内。步气盛，直攻m营，与刘歆等合战，m升<br /><br />&nbsp;&nbsp;&nbsp;&nbsp;王宫坏台望之，视歆等锋交，乃自引精兵以横突步陈于东城下，大破之。飞矢中<br /><br />&nbsp;&nbsp;&nbsp;&nbsp;m股，以佩刀截之，左右无知者。至暮罢。m明旦复勒兵出。是时，帝在鲁，闻<br /><br />&nbsp;&nbsp;&nbsp;&nbsp;m为步所攻，自往救之，未至。陈俊谓m曰：“剧虏兵盛，可且闭营休士，以须<br /><br />&nbsp;&nbsp;&nbsp;&nbsp;上来。”m曰：“乘舆且到，臣子当击牛酾酒以待百官，反欲以贼虏遗君父邪？”<br /><br />&nbsp;&nbsp;&nbsp;&nbsp;乃出兵大战，自旦及昏，复大破之，杀伤无数，城中沟堑皆满。m知步困将退，<br /><br />&nbsp;&nbsp;&nbsp;&nbsp;豫置左右翼为伏以待之。人定时，步果引去，伏兵起纵击，追至钜昧水上，八九<br /><br />&nbsp;&nbsp;&nbsp;&nbsp;十里僵尸相属，收得辎重二千余两。步还剧，兄弟各分兵散去。<br /><br />&nbsp;&nbsp;&nbsp;&nbsp;后数日，车驾至临淄自劳军，群臣大会。帝谓m曰：“昔韩信破历下以开基，<br /><br />&nbsp;&nbsp;&nbsp;&nbsp;今将军攻祝阿以发迹，此皆齐之西界，功足相方。而韩信袭击已降，将军独拔劲<br /><br />&nbsp;&nbsp;&nbsp;&nbsp;敌，其功乃难于信也。又田横亨郦生，及田横降，高帝诏卫尉不听为仇。张步前<br /><br />&nbsp;&nbsp;&nbsp;&nbsp;亦杀伏隆，若步来归命，吾当诏大司徒释其怨，又事尤相类也。将军前在南阳建<br /><br />&nbsp;&nbsp;&nbsp;&nbsp;此大策，常以为落落难合，有志者事竟成也！”m因复追步，步奔平寿，乃肉袒<br /><br />&nbsp;&nbsp;&nbsp;&nbsp;负斧@于军门。m传步诣行在所，而勒兵入据其城。树十二郡旗鼓，令步兵各以<br /><br />&nbsp;&nbsp;&nbsp;&nbsp;郡人诣旗下，众尚十余万，辎重七千余两，皆罢遣归乡里。m复引兵至城阳，降<br /><br />&nbsp;&nbsp;&nbsp;&nbsp;五校余党，齐地悉平。振旅还京师。<br /><br />&nbsp;&nbsp;&nbsp;&nbsp;六年，西拒隗嚣，屯兵于漆。八年，从上陇。明年，与中郎将来歙分部徇安<br /><br />&nbsp;&nbsp;&nbsp;&nbsp;定、北地诸营保，皆下之。<br /><br />&nbsp;&nbsp;&nbsp;&nbsp;m凡所平郡四十六，屠城三百，未尝挫折。<br /><br />&nbsp;&nbsp;&nbsp;&nbsp;十二年，况疾病，乘舆数自临幸。复以国弟广、举并为中郎将。m兄弟六人<br /><br />&nbsp;&nbsp;&nbsp;&nbsp;皆垂青紫，省侍医药，当代以为荣。及况卒，谥烈侯，少子霸袭况爵。<br /><br />&nbsp;&nbsp;&nbsp;&nbsp;十三年，增m户邑，上大将军印绶，罢，以列侯奉朝请。每有四方异议，辄<br /><br />&nbsp;&nbsp;&nbsp;&nbsp;召入问筹策。年五十六，永平元年卒，谥为愍侯。<br /><br />&nbsp;&nbsp;&nbsp;&nbsp;子忠嗣。忠以骑都尉击匈奴于天山，有功。忠卒，子冯嗣。冯卒，子良嗣，<br /><br />&nbsp;&nbsp;&nbsp;&nbsp;一名无禁。延光中，尚安帝妹濮阳长公主，位至侍中。良卒，子协嗣。<br /><br />&nbsp;&nbsp;&nbsp;&nbsp;麋侯霸卒，子文金嗣。文金卒，子喜嗣。喜卒，子显嗣，为羽林左监。<br /><br />&nbsp;&nbsp;&nbsp;&nbsp;显卒，子援嗣。尚桓帝妹长社公主，为河东太守。后曹操诛耿氏，唯援孙弘存焉。<br /><br />&nbsp;&nbsp;&nbsp;&nbsp;牟平侯舒卒，子袭嗣。尚显宗女隆虑公主。袭卒，子宝嗣。<br /><br />&nbsp;&nbsp;&nbsp;&nbsp;宝女弟为清河孝王妃。及安帝立，尊孝王，母为孝德皇后，以妃为甘园大贵<br /><br />&nbsp;&nbsp;&nbsp;&nbsp;人。帝以宝元舅之重，使监羽林左骑，位至大将军。而附事内宠，与中常侍樊丰、<br /><br />&nbsp;&nbsp;&nbsp;&nbsp;帝乳母王圣等谮废皇太子为济阴王，及排陷太尉杨震，议者怨之。宝弟子承袭公<br /><br />&nbsp;&nbsp;&nbsp;&nbsp;主爵为林虑侯，位至侍中。安帝崩，阎太后以宝等阿附嬖，共为不道，策免<br /><br />&nbsp;&nbsp;&nbsp;&nbsp;宝及承，皆贬爵为亭侯，遣就国。宝于道自杀，国除。大贵人数为耿氏请，阳嘉<br /><br />&nbsp;&nbsp;&nbsp;&nbsp;三年，顺帝遂绍封宝子箕牟平侯，为侍中。以恒为阳亭侯，承为羽林中郎将。其<br /><br />&nbsp;&nbsp;&nbsp;&nbsp;后贵人薨，大将军梁冀从承求贵人珍玩，不能得，冀怒，风有司奏夺其封。承惶<br /><br />&nbsp;&nbsp;&nbsp;&nbsp;恐，遂亡匿于穰。数年，冀推迹得之，乃并族其家十余人。<br /><br />&nbsp;&nbsp;&nbsp;&nbsp;论曰：淮阴延论项王，审料成势，则知高祖之庙胜矣。耿m决策河北，定计<br /><br />&nbsp;&nbsp;&nbsp;&nbsp;南阳，亦见光武之业成矣。然m自克拔全齐，而无复尺寸功。夫岂不怀？将时之<br /><br />&nbsp;&nbsp;&nbsp;&nbsp;度数，不足以相容乎？三世为将，道家所忌，而耿氏累叶以功名自终。将其用兵<br /><br />&nbsp;&nbsp;&nbsp;&nbsp;欲以杀止杀乎？何其独能隆也！<br /><br />&nbsp;&nbsp;&nbsp;&nbsp;国字叔虑，建武四年初入侍，光武拜为黄门侍郎，应对左右，帝以为能，迁<br /><br />&nbsp;&nbsp;&nbsp;&nbsp;射声校尉。七年，射声官罢，拜驸马都尉。父况卒，国于次当嗣，上疏以先侯爱<br /><br />&nbsp;&nbsp;&nbsp;&nbsp;少子霸，固自陈让，有诏许焉。后历顿丘、阳翟、上蔡令，所在吏人称之。征为<br /><br />&nbsp;&nbsp;&nbsp;&nbsp;五官中郎将。<br /><br />&nbsp;&nbsp;&nbsp;&nbsp;是时，乌桓、鲜卑屡寇外境，国素有筹策，数言边事，帝器之。及匈奴K<br /><br />&nbsp;&nbsp;&nbsp;&nbsp;日逐王比自立为呼韩邪单元，款塞称藩，愿I御北虏。事下公卿。议者皆以为天<br /><br />&nbsp;&nbsp;&nbsp;&nbsp;下初定，中国空虚，夷狄情伪难知，不可许。国独曰：“臣以为宜如孝宣故事受<br /><br />&nbsp;&nbsp;&nbsp;&nbsp;之，令东I鲜卑，北拒匈奴，率厉四夷，完复边郡，使塞下无晏开之警，万世安<br /><br />&nbsp;&nbsp;&nbsp;&nbsp;宁之策也。”帝从其议，遂立比为南单于。由是乌桓、鲜卑保塞自守，北虏远遁，<br /><br />&nbsp;&nbsp;&nbsp;&nbsp;中国少事。二十七年，代冯勤为大司农。又上言宜置度辽将军、左右校尉，屯五<br /><br />&nbsp;&nbsp;&nbsp;&nbsp;原以防逃亡。永平元年卒官。显宗追思国言，后遂置度辽将军、左右校尉，如其<br /><br />&nbsp;&nbsp;&nbsp;&nbsp;议焉。<br /><br />&nbsp;&nbsp;&nbsp;&nbsp;国二子：秉，夔。<br /><br />&nbsp;&nbsp;&nbsp;&nbsp;秉字伯初，有伟体，腰带八围。博通书记，能说《司马兵法》，尤好将帅之<br /><br />&nbsp;&nbsp;&nbsp;&nbsp;略。以父任为郎，数上言兵事。常以中国虚费，边陲不宁，其患专在匈奴。以战<br /><br />&nbsp;&nbsp;&nbsp;&nbsp;去战，盛王之道。显宗既有志北伐，阴然其言。永平中，召诣省闼，问前后所上<br /><br />&nbsp;&nbsp;&nbsp;&nbsp;便宜方略，拜谒者仆射，遂见亲幸。每公卿会议，常引秉上殿，访以边事，多简<br /><br />&nbsp;&nbsp;&nbsp;&nbsp;帝心。<br /><br />&nbsp;&nbsp;&nbsp;&nbsp;十五年，拜驸马都尉。十六年，以骑都尉秦彭为副，与奉车都尉窦固等俱伐<br /><br />&nbsp;&nbsp;&nbsp;&nbsp;北匈奴。虏皆奔走，不战而还。<br /><br />&nbsp;&nbsp;&nbsp;&nbsp;十七年夏，诏秉与固合兵万四千骑，复出白山击车师。车师有后王、前王，<br /><br />&nbsp;&nbsp;&nbsp;&nbsp;前王即后王之子，其廷相去五百余里。固以后王道远，山谷深，士卒寒若，欲攻<br /><br />&nbsp;&nbsp;&nbsp;&nbsp;前王。秉议先赴后王，以为并力根本，则前王自服。固计未决。秉奋身而起曰：<br /><br />&nbsp;&nbsp;&nbsp;&nbsp;“请行前。”乃上马，引兵北入，众军不得已，遂进。并纵兵抄掠，斩首数千级，<br /><br />&nbsp;&nbsp;&nbsp;&nbsp;收马、牛十余万头。后王安得震怖，从数百骑出迎秉。而固司马苏安欲全功归固，<br /><br />&nbsp;&nbsp;&nbsp;&nbsp;即驰谓安得曰：“汉贵将独有奉车都尉，天子姊婿，爵为通侯，当先降之。”安<br /><br />&nbsp;&nbsp;&nbsp;&nbsp;得乃还，更令其诸将迎秉。秉大怒，被甲上马，麾其精骑径造固壁。言曰：“车<br /><br />&nbsp;&nbsp;&nbsp;&nbsp;师王降，讫今不至，请往枭其首。”固大惊曰：“且止，将败事！”秉厉声曰：<br /><br />&nbsp;&nbsp;&nbsp;&nbsp;“受降如受敌。”遂驰赴之。安得惶恐，走出门，脱帽抱马足降。秉将以诣固。<br /><br />&nbsp;&nbsp;&nbsp;&nbsp;其前王亦归命，遂定车师而还。<br /><br />&nbsp;&nbsp;&nbsp;&nbsp;明年秋，肃宗即位，拜秉征西将军，遣案行凉州边境，劳赐保塞羌胡，进屯<br /><br />&nbsp;&nbsp;&nbsp;&nbsp;酒泉，救戊己校尉。<br /><br />&nbsp;&nbsp;&nbsp;&nbsp;建初元年，拜度辽将军。视事七年，匈奴怀其恩信。征为执金吾，甚见亲重。<br /><br />&nbsp;&nbsp;&nbsp;&nbsp;帝每巡郡国及幸宫观，秉常领禁兵宿卫左右。除三子为郎。章和二年，复拜征西<br /><br />&nbsp;&nbsp;&nbsp;&nbsp;将军，副车骑将军窦宪击北匈奴，大破之。事并见《宪传》。封秉美阳侯，食邑<br /><br />&nbsp;&nbsp;&nbsp;&nbsp;三千户。<br /><br />&nbsp;&nbsp;&nbsp;&nbsp;秉性勇壮而简易于事，军行常自被甲在前，休止不结营部，然远斥候，明要<br /><br />&nbsp;&nbsp;&nbsp;&nbsp;誓，有警，军陈立成，士卒皆乐为死。永远二年，代桓虞为光禄勋。明年夏卒，<br /><br />&nbsp;&nbsp;&nbsp;&nbsp;时年五十余。赐以未棺、玉衣，将作大匠穿冢，假鼓吹，五营骑士三百余人送葬。<br /><br />&nbsp;&nbsp;&nbsp;&nbsp;谥曰恒侯。匈奴闻秉卒，举国号哭，或至梨面流血。<br /><br />&nbsp;&nbsp;&nbsp;&nbsp;长子冲嗣。及窦宪败，以秉窦氏党，国除。冲官至汉阳太守。<br /><br />&nbsp;&nbsp;&nbsp;&nbsp;曾孙纪，少有美名，辟公府，曹操甚敬异之，稍迁少府。纪以操将篡汉，建<br /><br />&nbsp;&nbsp;&nbsp;&nbsp;安二十三年，与太医令吉ぶ、丞相司直韦晃谋起兵诛操，不克，夷三族。于时衣<br /><br />&nbsp;&nbsp;&nbsp;&nbsp;冠盛门坐纪罹祸灭者众矣。<br /><br />&nbsp;&nbsp;&nbsp;&nbsp;夔字定公。少有气决。永元初，为车骑将军窦宪假司马，北击匈奴，转骑都<br /><br />&nbsp;&nbsp;&nbsp;&nbsp;尉。三年，宪复出河西，以夔为大将军左校尉。将精骑八百，出居延塞，直奔北<br /><br />&nbsp;&nbsp;&nbsp;&nbsp;单于廷，于金微山斩阏氏、名王以下五千余级，单于与数骑脱亡，尽获其匈奴珍<br /><br />&nbsp;&nbsp;&nbsp;&nbsp;宝财畜，去塞五千余里而还，自汉出师所未尝至也。乃封夔粟邑侯。会北单于弟<br /><br />&nbsp;&nbsp;&nbsp;&nbsp;左鹿蠡王於除K自立为单于，众八部二万余人，来居蒲类海上，遣使款塞。以夔<br /><br />&nbsp;&nbsp;&nbsp;&nbsp;为中郎将，持节卫护之。及窦宪败，夔亦免官夺爵士。<br /><br />&nbsp;&nbsp;&nbsp;&nbsp;后复为长水校尉，拜五原太守，迁辽东太守。元兴元年，貊人寇郡界，夔追<br /><br />&nbsp;&nbsp;&nbsp;&nbsp;击，斩其渠帅。永初三年，南单于檀反畔，使夔率鲜卑及诸郡兵屯雁门，与车骑<br /><br />&nbsp;&nbsp;&nbsp;&nbsp;将军何熙共击之。熙推夔为先锋，而遣其司马耿溥、刘祉将二千人与夔俱进。到<br /><br />&nbsp;&nbsp;&nbsp;&nbsp;属国故城，单于遣K日逐王三千余人遮汉兵。夔自击其左，令鲜卑攻其右，虏<br /><br />&nbsp;&nbsp;&nbsp;&nbsp;遂败走，追斩千余级，杀其名王六人，获穹庐车重千余两，马畜生口甚众。鲜卑<br /><br />&nbsp;&nbsp;&nbsp;&nbsp;马多羸病，遂畔出塞。夔不能独进，以不穷追，左转云中太守，后迁行度辽将军<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;夔勇而有气，数侵陵使匈奴中郎将郑臁Ｔ初元年，坐征下狱，以减死论，<br /><br />&nbsp;&nbsp;&nbsp;&nbsp;笞二百。建光中，复拜度辽将军。时，鲜卑攻杀云中太守成严，围乌桓校尉徐常<br /><br />&nbsp;&nbsp;&nbsp;&nbsp;于马城。夔与幽州刺史庞参救之，追虏出塞而还。后坐法免，卒于家。<br /><br />&nbsp;&nbsp;&nbsp;&nbsp;恭字伯宗，国弟广之子也。少孤。慷慨多大略，有将帅才。永平十七年冬，<br /><br />&nbsp;&nbsp;&nbsp;&nbsp;骑都尉刘张出击车师，请恭为司马，与奉车都尉窦固及从弟驸马都尉秉破降之。<br /><br />&nbsp;&nbsp;&nbsp;&nbsp;始置西域都护、戊己校尉，乃以恭为戊己校尉，屯后王部金蒲城，谒者关宠为戊<br /><br />&nbsp;&nbsp;&nbsp;&nbsp;己校尉，屯前王柳中城，屯各置数百人。恭至部，移檄乌孙，示汉威德，大昆弥<br /><br />&nbsp;&nbsp;&nbsp;&nbsp;以下皆欢喜，遣使献名马，及奉宣帝时所赐公主博具，愿遣子入侍。恭乃发使赍<br /><br />&nbsp;&nbsp;&nbsp;&nbsp;金帛，迎其侍子。<br /><br />&nbsp;&nbsp;&nbsp;&nbsp;明年三月，北单于遣左鹿蠡王二万骑击车师。恭遣司马将兵三百人救之，道<br /><br />&nbsp;&nbsp;&nbsp;&nbsp;逢匈奴骑多，皆为所殁。匈奴遂破杀后王安得，而攻金蒲城。恭乘城搏战，以毒<br /><br />&nbsp;&nbsp;&nbsp;&nbsp;药傅矢。传语匈奴曰：“汉家箭神，其中疮者必有异。”因发强弩射之。虏中矢<br /><br />&nbsp;&nbsp;&nbsp;&nbsp;者，视创皆沸，遂大惊。会天暴风雨，随雨击之，杀伤甚众。匈奴震怖，相谓曰：<br /><br />&nbsp;&nbsp;&nbsp;&nbsp;“汉兵神，真可畏也！”遂解去。恭以疏勒城傍有涧水可固，五月，乃引兵据之。<br /><br />&nbsp;&nbsp;&nbsp;&nbsp;七月，匈奴复来攻恭，恭募先登数千人直驰之，胡骑散走，匈奴遂于城下拥绝涧<br /><br />&nbsp;&nbsp;&nbsp;&nbsp;水。恭于城中穿井十五丈不得水，吏士渴乏，笮马粪汁而饮之。恭仰叹曰：“闻<br /><br />&nbsp;&nbsp;&nbsp;&nbsp;昔贰师将军拔佩刀剌山，飞泉涌出；今汉德神明，岂有穷哉。”乃整衣服向井再<br /><br />&nbsp;&nbsp;&nbsp;&nbsp;拜，为吏士祷。有顷，水泉奔出，众皆称万岁。乃令吏士扬水以示虏。虏出不意，<br /><br />&nbsp;&nbsp;&nbsp;&nbsp;以为神明，遂引去。<br /><br />&nbsp;&nbsp;&nbsp;&nbsp;时，焉耆、龟兹攻殁都护陈睦，北虏亦围关宠于柳中。会显宗崩，救兵不至，<br /><br />&nbsp;&nbsp;&nbsp;&nbsp;车师复畔，与匈奴共攻恭。恭历士众击走之。后王夫人先世汉人，常私以虏情告<br /><br />&nbsp;&nbsp;&nbsp;&nbsp;恭，又给以粮饷。数月，食尽穷困，乃煮铠弩，食其筋革。恭与士推诚同死生，<br /><br />&nbsp;&nbsp;&nbsp;&nbsp;故皆无二心，而稍稍死亡，余数十人。单于知恭已困，欲必降之。复遣使招恭曰：<br /><br />&nbsp;&nbsp;&nbsp;&nbsp;“若降者，当封为白屋王，妻以女子。”恭乃诱其使上城，手击杀之，炙诸城上。<br /><br />&nbsp;&nbsp;&nbsp;&nbsp;虏官属望见，号哭而去。单于大怒，更益兵围恭，不能下。<br /><br />&nbsp;&nbsp;&nbsp;&nbsp;初，关宠上书求救，时肃宗新即位，乃诏公卿会议。司空第五伦以为不宜救。<br /><br />&nbsp;&nbsp;&nbsp;&nbsp;司徒鲍昱议曰：“今使人于危难之地，急而弃之，外则纵蛮夷之暴，内则伤死难<br /><br />&nbsp;&nbsp;&nbsp;&nbsp;之臣。诚令权时后无边事可也，匈奴如复犯塞为寇，陛下将何以使将？又二部兵<br /><br />&nbsp;&nbsp;&nbsp;&nbsp;人裁各数十，匈奴围之，历旬不下，是其寡弱尽力之效也。可令敦煌、酒泉太守<br /><br />&nbsp;&nbsp;&nbsp;&nbsp;各将精骑二千，多其幡帜，倍道兼行，以赴其急。匈奴疲极之兵，必不敢当，四<br /><br />&nbsp;&nbsp;&nbsp;&nbsp;十日间，足还入塞。”帝然之。乃遣征西将军耿秉屯酒泉，行太守事；遣秦彭与<br /><br />&nbsp;&nbsp;&nbsp;&nbsp;谒者王蒙、皇甫援发张掖、酒泉、敦煌三郡及鄯善兵，合七千余人，建初元年正<br /><br />&nbsp;&nbsp;&nbsp;&nbsp;月，会柳中击车师，攻交河城，斩首三千八百级，获生口三千余人，驼、驴、马、<br /><br />&nbsp;&nbsp;&nbsp;&nbsp;牛、羊三万七千头，北虏惊走，车师复降。<br /><br />&nbsp;&nbsp;&nbsp;&nbsp;会关宠已殁，蒙等闻之，便欲引兵还。先是，恭遣军吏范羌至敦煌迎兵士寒<br /><br />&nbsp;&nbsp;&nbsp;&nbsp;服，羌因随王蒙军俱出塞。羌固请迎恭，诸将不敢前，乃分兵二千人与羌，从山<br /><br />&nbsp;&nbsp;&nbsp;&nbsp;北迎恭，遇大雪丈余，军仅能至。城中夜闻兵马声，以为虏来，大惊。羌乃遥呼<br /><br />&nbsp;&nbsp;&nbsp;&nbsp;曰：“我范羌也。汉遣军迎校尉耳。”城中皆称万岁。开门，共相持涕泣。明日，<br /><br />&nbsp;&nbsp;&nbsp;&nbsp;遂相随俱归。虏兵追之，且战且行。吏士素饥困，发疏勒时尚有二十六人，随路<br /><br />&nbsp;&nbsp;&nbsp;&nbsp;死没，三月至玉门，唯余十三人。衣屦穿决，形容枯槁。中郎将郑众为恭已下洗<br /><br />&nbsp;&nbsp;&nbsp;&nbsp;沭易衣冠。上疏曰：“耿恭以单兵固守孤城，当匈奴之冲，对数万之众，连月逾<br /><br />&nbsp;&nbsp;&nbsp;&nbsp;年，心力困尽。凿山为井，煮弩为粮，出于万死无一生之望。前后杀伤丑虏数千<br /><br />&nbsp;&nbsp;&nbsp;&nbsp;百计，卒全忠勇，不为大汉耻。恭之节义，古今未有。宜蒙显爵，以厉将帅。”<br /><br />&nbsp;&nbsp;&nbsp;&nbsp;及恭至洛阳，鲍昱奏恭节过苏武，宜蒙爵赏。于是拜为骑都尉，以恭司马石修为<br /><br />&nbsp;&nbsp;&nbsp;&nbsp;洛阳市丞，张封为雍营司马，军吏范羌为共丞，余九人皆补羽林。恭母先卒，及<br /><br />&nbsp;&nbsp;&nbsp;&nbsp;还，追行丧制，有诏使五官中郎将赍牛、酒释服。<br /><br />&nbsp;&nbsp;&nbsp;&nbsp;明年，迁长水校尉。其秋，金城、陇西羌反。恭上疏言方略，诏召入问状。<br /><br />&nbsp;&nbsp;&nbsp;&nbsp;乃遣恭将五校士三千人，副车骑将军马防讨西羌。恭屯⒑保数与羌接战。明年<br /><br />&nbsp;&nbsp;&nbsp;&nbsp;秋，烧当羌降，防还京师，恭留击诸未服者，首虏千余人，获牛、羊四万余头，<br /><br />&nbsp;&nbsp;&nbsp;&nbsp;勒姐、烧何羌等十三种数万人，皆诣恭降。初，恭出陇西，上言：“故安丰侯窦<br /><br />&nbsp;&nbsp;&nbsp;&nbsp;融昔在西州，甚得羌胡腹心。今大鸿胪固，即其子孙。前击白山，功冠三军。宜<br /><br />&nbsp;&nbsp;&nbsp;&nbsp;奉大使，镇抚凉部。令车骑将军防屯军汉阳，以为威重。”由是大忤于防。及防<br /><br />&nbsp;&nbsp;&nbsp;&nbsp;还，监营谒者李谭承旨奏恭不忧军事，被诏怨望。坐征下狱，免官归本郡，卒于<br /><br />&nbsp;&nbsp;&nbsp;&nbsp;家。<br /><br />&nbsp;&nbsp;&nbsp;&nbsp;子溥，为京兆虎牙都尉。元初二年，击畔羌于丁奚城，军败，遂殁。诏拜溥<br /><br />&nbsp;&nbsp;&nbsp;&nbsp;子宏、晔并为郎。<br /><br />&nbsp;&nbsp;&nbsp;&nbsp;晔字季遇。顺帝初，为乌桓校尉。时，鲜卑寇缘边，杀代郡太守。晔率乌桓<br /><br />&nbsp;&nbsp;&nbsp;&nbsp;及诸郡卒出塞讨击，大破之。鲜卑震怖，数万人诣辽东降。自后频出辄克获，威<br /><br />&nbsp;&nbsp;&nbsp;&nbsp;振北方。迁度辽将军。<br /><br />&nbsp;&nbsp;&nbsp;&nbsp;耿氏自中兴已后迄建安之末，大将军二人，将军九人，卿十三人，尚公主三<br /><br />&nbsp;&nbsp;&nbsp;&nbsp;人，列侯十九人，中郎将、护羌校尉及刺史、二千石数十百人，遂与汉兴衰云。<br /><br />&nbsp;&nbsp;&nbsp;&nbsp;论曰：余初读《苏武传》，感其茹毛穷海，不为大汉羞。后览耿恭疏勒之事，<br /><br />&nbsp;&nbsp;&nbsp;&nbsp;喟然不觉涕之无从。嗟哉，义重于生，以至是乎！昔曹子抗质于柯盟，相如申威<br /><br />&nbsp;&nbsp;&nbsp;&nbsp;于河表，盖以决一旦之负，异乎百死之地也。以为二汉当疏高爵，宥十世。而苏<br /><br />&nbsp;&nbsp;&nbsp;&nbsp;君恩不及嗣，恭亦终填牢户。追诵龙蛇之章，以为叹息。<br /><br />&nbsp;&nbsp;&nbsp;&nbsp;赞曰：好经武，能画能兵。往收燕卒，来集汉营。请间赵殿，酾酒齐城。<br /><br />&nbsp;&nbsp;&nbsp;&nbsp;况、舒率从，亦既有成。国图久策，分此凶狄。秉洽胡情，夔单虏迹。慊慊伯宗，<br /><br />&nbsp;&nbsp;&nbsp;&nbsp;枯泉飞液。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,184);">加入书签</a><a
                        href="183.html">上一页</a>&larr;<a href="index.html">返回列表</a>&rarr;<a
                            href="185.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183.html"; var next_page = "185.html"; var index_page = "index.html"; var sortid = "9"; var article_id = "3"; var chapter_id = "184"; var articlename = "后汉书"; var chaptername = " 卷十九 耿m列传第九"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>