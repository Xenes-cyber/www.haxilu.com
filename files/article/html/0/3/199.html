<!DOCTYPE html>
<html>
<head>
<meta charset="gbk" />
<title>后汉书- 卷三十二 樊宏阴识列传第二十二-在线阅读-哈西文学网</title>
<meta name="keywords" content="范晔，后汉书， 卷三十二 樊宏阴识列传第二十二全文， 卷三十二 樊宏阴识列传第二十二在线阅读 哈西文学网" />
<meta name="description" content="哈西文学网提供范晔的后汉书  卷三十二 樊宏阴识列传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/199.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/199.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 樊宏阴识列传第二十二</h1>
            <div class="link xb">
                <a href="198.html">上一页</a>&larr;<a href="index.html">返回列表</a>&rarr;<a
                    href="200.html">下一页</a></div>			
            <div id="BookText">&nbsp;&nbsp;&nbsp;&nbsp;樊宏字靡卿，南阳湖阳人也，世祖之舅。其先周仲山甫，封于樊，因而氏焉，<br /><br />&nbsp;&nbsp;&nbsp;&nbsp;为乡里著姓。父重，字君云，世善农稼，好货殖。重性温厚，有法度，三世共财，<br /><br />&nbsp;&nbsp;&nbsp;&nbsp;子孙朝夕礼敬，常若公家。其营理产业，物无所弃，课役童隶，各得其宜，故能<br /><br />&nbsp;&nbsp;&nbsp;&nbsp;上下戮力，财利岁倍，至乃开广田土三百余顷。其所起庐舍，皆有重堂高阁，陂<br /><br />&nbsp;&nbsp;&nbsp;&nbsp;渠灌注。又池鱼牧畜，有求必给。尝欲作器物，先种梓漆，时人嗤之，然积以岁<br /><br />&nbsp;&nbsp;&nbsp;&nbsp;月，皆得其用，向之笑者咸求假焉。资至巨万，而赈赡宗族，恩加乡闾。外孙何<br /><br />&nbsp;&nbsp;&nbsp;&nbsp;氏兄弟争财，重耻之，以田二顷解其忿讼。县中称美，推为三老。年八十余终。<br /><br />&nbsp;&nbsp;&nbsp;&nbsp;其素所假贷人间数百万，遗令焚削文契。责家闻者皆惭，争往偿之，诸子从敕，<br /><br />&nbsp;&nbsp;&nbsp;&nbsp;竟不肯受。<br /><br />&nbsp;&nbsp;&nbsp;&nbsp;宏少有志行。王莽末，义兵起，刘伯升与族兄赐俱将兵攻湖阳，城守不下。<br /><br />&nbsp;&nbsp;&nbsp;&nbsp;赐女弟为宏妻，湖阳由是收系宏妻子，令出譬伯升，宏因留不反。湖阳军帅欲杀<br /><br />&nbsp;&nbsp;&nbsp;&nbsp;其妻子，长吏以下共相谓曰：“樊重子父，礼义恩德行于乡里，虽有罪，且当在<br /><br />&nbsp;&nbsp;&nbsp;&nbsp;后。”会汉兵日盛，湖阳惶急，未敢杀之，遂得免脱。更始立，欲以宏为将，宏<br /><br />&nbsp;&nbsp;&nbsp;&nbsp;叩头辞曰：“书生不习兵事。”竟得免归。与宗家亲属作营堑自守，老弱归之者<br /><br />&nbsp;&nbsp;&nbsp;&nbsp;千余家。时赤眉贼掠唐子乡，多所残杀，欲前攻宏营，宏遣人持牛酒米谷，劳遗<br /><br />&nbsp;&nbsp;&nbsp;&nbsp;赤眉。赤眉长老先闻宏仁厚，皆称曰：“樊君素善，且今见待如此，何心攻之。”<br /><br />&nbsp;&nbsp;&nbsp;&nbsp;引兵而去，遂免寇难。<br /><br />&nbsp;&nbsp;&nbsp;&nbsp;世祖即位，拜光禄大夫，位特进，次三公。建武五年，封长罗侯。十三年，<br /><br />&nbsp;&nbsp;&nbsp;&nbsp;封弟丹为射阳侯，兄子寻玄乡侯，族兄忠更父侯。十五年，定封宏寿张侯。十八<br /><br />&nbsp;&nbsp;&nbsp;&nbsp;年，帝南祠章陵，过湖阳，祠重墓，追爵谥为寿张敬侯，立庙于湖阳，车驾每南<br /><br />&nbsp;&nbsp;&nbsp;&nbsp;巡，常幸其墓，赏赐大会。<br /><br />&nbsp;&nbsp;&nbsp;&nbsp;宏为人谦柔畏慎，不求苟进。常戒其子曰：“富贵盈溢，未有能终者。吾非<br /><br />&nbsp;&nbsp;&nbsp;&nbsp;不喜荣势也，天道恶满而好谦，前世贵戚皆明戒也。保身全己，岂不乐哉！”每<br /><br />&nbsp;&nbsp;&nbsp;&nbsp;当朝会，辄迎期先到，俯伏待事，时至乃起。帝闻之，常敕驺骑临朝乃告，勿令<br /><br />&nbsp;&nbsp;&nbsp;&nbsp;豫到。宏所上便宜及言得失，辄手自书写，毁削草本。公朝访逮，不敢众对。宗<br /><br />&nbsp;&nbsp;&nbsp;&nbsp;族染其化，未尝犯法。帝甚重之。及病困，车驾临视，留宿，问其所欲言。宏顿<br /><br />&nbsp;&nbsp;&nbsp;&nbsp;首自陈：“无功享食大国，诚恐子孙不能保全厚恩，令臣魂神惭负黄泉，愿还寿<br /><br />&nbsp;&nbsp;&nbsp;&nbsp;张，食小乡亭。”帝悲伤其言，而竟不许。<br /><br />&nbsp;&nbsp;&nbsp;&nbsp;二十七年，卒。遗敕薄葬，一无所用，以为棺柩一臧，不宜复见，如有腐败，<br /><br />&nbsp;&nbsp;&nbsp;&nbsp;伤孝子之心，使与夫人同坟异臧。帝善其令，以书示百官，因曰：“今不顺寿张<br /><br />&nbsp;&nbsp;&nbsp;&nbsp;侯意，无以彰其德。且吾万岁之后，欲以为式。”赙钱千万，布万匹，谥为恭侯，<br /><br />&nbsp;&nbsp;&nbsp;&nbsp;赠以印绶，车驾亲送葬。子嗣。帝悼宏不已，复封少子茂为平望侯。樊氏侯者<br /><br />&nbsp;&nbsp;&nbsp;&nbsp;凡五国。明年，赐弟鲔及从昆弟七人合钱五千万。<br /><br />&nbsp;&nbsp;&nbsp;&nbsp;论曰：昔楚顷襄王问阳陵君曰：“君子之富何如？”对曰：“假人不德不责，<br /><br />&nbsp;&nbsp;&nbsp;&nbsp;食人不使不役，亲戚爱之，众人善之。”若乃樊重之折契止讼，其庶几君子之富<br /><br />&nbsp;&nbsp;&nbsp;&nbsp;乎！分地以用天道，实廪以崇礼节，取诸理化，则亦可以施于政也。与夫爱而畏<br /><br />&nbsp;&nbsp;&nbsp;&nbsp;者，何殊间哉！<br /><br />&nbsp;&nbsp;&nbsp;&nbsp;字长鱼，谨约有父风。事后母至孝，及母卒，哀思过礼，毁病不自支，世<br /><br />&nbsp;&nbsp;&nbsp;&nbsp;祖常遣中黄门朝暮送粥。服阕，就侍中丁恭受《公羊严氏春秋》。建武中，<br /><br />&nbsp;&nbsp;&nbsp;&nbsp;禁网尚阔，诸王既长，各招引宾客，以外戚，争遣致之，而清静自保，无所<br /><br />&nbsp;&nbsp;&nbsp;&nbsp;交结。及沛王辅事发，贵戚子弟多见收捕，以不豫得免。帝崩，为复土校尉。<br /><br />&nbsp;&nbsp;&nbsp;&nbsp;永平元年，拜长水校尉，与公卿杂定郊祠礼仪，以谶记正《五经》异说。北<br /><br />&nbsp;&nbsp;&nbsp;&nbsp;海周泽、琅邪承宫并海内大儒，皆以为师友而致之于朝。上言郡国举孝廉，率<br /><br />&nbsp;&nbsp;&nbsp;&nbsp;取年少能报恩者，耆宿大贤多见废弃，宜敕郡国简用良俊。又议刑辟宜须秋月，<br /><br />&nbsp;&nbsp;&nbsp;&nbsp;以顺时气。显宗并从之。二年，以寿张国益东平王，徙封燕侯。其后广陵王荆<br /><br />&nbsp;&nbsp;&nbsp;&nbsp;有罪，帝以至亲悼伤之，诏与羽林监南阳任隗杂理其狱。事竟，奏请诛荆。引<br /><br />&nbsp;&nbsp;&nbsp;&nbsp;见宣明殿，帝怒曰：“诸卿以我弟故，欲诛之，即我子，卿等敢尔邪！”仰而<br /><br />&nbsp;&nbsp;&nbsp;&nbsp;对曰：“天下高帝天下，非陛下之天下也。《春秋》之义。‘君亲无将，将而诛<br /><br />&nbsp;&nbsp;&nbsp;&nbsp;焉’。是以周公诛弟，季友鸩兄，经传大之。臣等以荆属托母弟，陛下留圣心，<br /><br />&nbsp;&nbsp;&nbsp;&nbsp;加恻隐，故敢请耳。如令陛下子，臣等专诛而已。”帝叹息良久。益以此知名。<br /><br />&nbsp;&nbsp;&nbsp;&nbsp;其后弟鲔为子赏求楚王英女敬乡公主，闻而止之，曰：“建武时，吾家并受荣<br /><br />&nbsp;&nbsp;&nbsp;&nbsp;宠，一宗五侯。时特进一言，女可以配王，男可以尚主，但以贵宠过盛，即为祸<br /><br />&nbsp;&nbsp;&nbsp;&nbsp;患，故不为也。且尔一子，奈何弃之于楚乎？”鲔不从。<br /><br />&nbsp;&nbsp;&nbsp;&nbsp;十年，卒，R赠甚厚，谥曰哀侯。帝遣小黄门张音问所遗言。先是河南县<br /><br />&nbsp;&nbsp;&nbsp;&nbsp;亡失官钱，典负者坐死及罪徙者甚众，遂委责于人，以偿其耗。乡部吏司因此为<br /><br />&nbsp;&nbsp;&nbsp;&nbsp;奸，常疾之。又野王岁献甘醪、膏h，每辄扰人，吏以为利。并欲奏罢之，<br /><br />&nbsp;&nbsp;&nbsp;&nbsp;疾病未及得上。音归，具以闻，帝览之而悲叹，敕二郡并令从之。<br /><br />&nbsp;&nbsp;&nbsp;&nbsp;长子汜嗣，以次子郴、梵为郎。其后楚事发觉，帝追念谨恪，又闻其止鲔<br /><br />&nbsp;&nbsp;&nbsp;&nbsp;婚事，故其诸子得不坐焉。<br /><br />&nbsp;&nbsp;&nbsp;&nbsp;梵字文高，为郎二十余年，三署服其重惧。悉推财物二千余万与孤兄子，官<br /><br />&nbsp;&nbsp;&nbsp;&nbsp;至大鸿胪。<br /><br />&nbsp;&nbsp;&nbsp;&nbsp;汜卒，子时嗣。时卒，子建嗣。建卒，无子，国绝。永宁元年，邓太后复封<br /><br />&nbsp;&nbsp;&nbsp;&nbsp;建弟盼。盼卒，子尚嗣。<br /><br />&nbsp;&nbsp;&nbsp;&nbsp;初，删定《公羊严氏春秋》章句，世号“樊侯学”，教授门徒前后三千余<br /><br />&nbsp;&nbsp;&nbsp;&nbsp;人。弟子颍川李、九江夏勤，皆为三公。勤字伯宗，为京、宛二县令，零陵太<br /><br />&nbsp;&nbsp;&nbsp;&nbsp;守，所在有理能称。安帝时，位至司徒。<br /><br />&nbsp;&nbsp;&nbsp;&nbsp;准字幼陵，宏之族曾孙也。父瑞，好黄老言，清静少欲。准少励志行，修儒<br /><br />&nbsp;&nbsp;&nbsp;&nbsp;术，以先父产业数百万让孤兄子。永元十五年，和帝幸南阳，准为郡功曹，召见，<br /><br />&nbsp;&nbsp;&nbsp;&nbsp;帝器之，拜郎中，从车驾还宫，特补尚书郎。邓太后临朝，儒学陵替，准乃上疏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻贾谊有言，“人君不可以不学”。故虽大舜圣德，孳孳为善；成王贤主，<br /><br />&nbsp;&nbsp;&nbsp;&nbsp;崇明师傅。及光武皇帝受命中兴，群雄崩扰，旌旗乱野，东西诛战，不遑启处，<br /><br />&nbsp;&nbsp;&nbsp;&nbsp;然犹投戈讲艺，息马论道。至孝明皇帝，兼天地之姿，用日月之明，庶政万机，<br /><br />&nbsp;&nbsp;&nbsp;&nbsp;无不简心，而垂情古典，游意经艺，每飨射礼毕，正坐自讲，诸儒并听，四方欣<br /><br />&nbsp;&nbsp;&nbsp;&nbsp;欣。虽阙里之化，矍相之事，诚不足言。又多征名儒，以充礼官，如沛国赵孝、<br /><br />&nbsp;&nbsp;&nbsp;&nbsp;琅邪承宫等，或安车结驷，告归乡里；或丰衣博带，从见宗庙。其余以经术见优<br /><br />&nbsp;&nbsp;&nbsp;&nbsp;者，布在廊庙。故朝多皤皤之良，华首之老。每宴会，则论难bb，共求政化。<br /><br />&nbsp;&nbsp;&nbsp;&nbsp;详览群言，响如振玉。朝者进而思政，罢者退而备问。小大随化，雍雍可嘉。期<br /><br />&nbsp;&nbsp;&nbsp;&nbsp;门羽林介胄之士，悉通《孝经》。博士议郎，一人开门，徒众百数。化自圣躬，<br /><br />&nbsp;&nbsp;&nbsp;&nbsp;流及蛮荒，匈奴遣伊秩訾王大车且渠来入就学。八方肃清，上下无事。是以议者<br /><br />&nbsp;&nbsp;&nbsp;&nbsp;每称盛时，咸言永平。<br /><br />&nbsp;&nbsp;&nbsp;&nbsp;今学者盖少，远方尤甚。博士倚席不讲，儒者竟论浮丽，忘謇謇之忠，习<br /><br />&nbsp;&nbsp;&nbsp;&nbsp;々之辞。文吏则去法律而学诋欺，锐锥刀之锋，断刑辟之重，德陋俗薄，以<br /><br />&nbsp;&nbsp;&nbsp;&nbsp;致苛刻。昔孝文窦后性好黄老，而清静之化流景、武之间。臣愚以为宜下明诏，<br /><br />&nbsp;&nbsp;&nbsp;&nbsp;博求幽隐，发扬岩穴，宠进儒雅，有如孝、宫者，征诣公车，以侯圣上讲习之期。<br /><br />&nbsp;&nbsp;&nbsp;&nbsp;公卿各举明经及旧儒子孙，进其爵位，使缵其业。复召郡国书佐，使读律令。如<br /><br />&nbsp;&nbsp;&nbsp;&nbsp;此，则廷颈者日有所见，倾耳者月有所闻。伏愿陛下推述先帝进业之道。<br /><br />&nbsp;&nbsp;&nbsp;&nbsp;太后深纳其言，是后屡举方正、敦朴、仁贤之士。<br /><br />&nbsp;&nbsp;&nbsp;&nbsp;准再迁御史中丞。永初之初，连年水旱灾异，郡国多被饥困，准上疏曰：<br /><br />&nbsp;&nbsp;&nbsp;&nbsp;臣闻传曰：“饥而不损兹曰太，厥灾水。”《春秋Y梁传》曰：“五谷不登，<br /><br />&nbsp;&nbsp;&nbsp;&nbsp;谓之大侵。大侵之礼，百官备而不制，群神祷而不祠。”由是言之，调和阴阳，<br /><br />&nbsp;&nbsp;&nbsp;&nbsp;实在俭节。朝廷虽劳心元元，事从省约，而在职之吏，尚未奉承。夫建化致理，<br /><br />&nbsp;&nbsp;&nbsp;&nbsp;由近及远，故《诗》曰“京师翼翼，四方是则”。今可先令太官、尚方、考功、<br /><br />&nbsp;&nbsp;&nbsp;&nbsp;上林池h诸官，实减无事之物，五府调省中都官吏京师作者。如此，则化及四方，<br /><br />&nbsp;&nbsp;&nbsp;&nbsp;人劳省息。<br /><br />&nbsp;&nbsp;&nbsp;&nbsp;伏见被灾之郡，百姓凋残，恐非赈给所能胜赡，虽有其名，终无其实。可依<br /><br />&nbsp;&nbsp;&nbsp;&nbsp;征和元年故事，遣使持节慰安。尤困乏者，徙置荆、扬孰郡，既省转运之费，且<br /><br />&nbsp;&nbsp;&nbsp;&nbsp;令百姓各安其所。今虽有西屯之役，宜先东州之急。如遣使者与二千石随事消息，<br /><br />&nbsp;&nbsp;&nbsp;&nbsp;悉留富人守其旧士，转尤贫者过所衣食，诚父母之计也。愿以臣言下公卿平议。<br /><br />&nbsp;&nbsp;&nbsp;&nbsp;太后从之，悉以公田赋与贫人。即擢准与议郎吕仓并守光禄大夫，准使冀州，<br /><br />&nbsp;&nbsp;&nbsp;&nbsp;仓使兖州。准到部，开仓廪食，尉安生业，流人咸得苏息。还，拜巨鹿太守。时<br /><br />&nbsp;&nbsp;&nbsp;&nbsp;饥荒之余，人庶流迸，家户且尽，准课督农桑，广施方略，期年间，谷粟丰贱数<br /><br />&nbsp;&nbsp;&nbsp;&nbsp;十倍。而赵、魏之郊数为羌所抄暴，准外御寇虏，内抚百姓，郡境以安。<br /><br />&nbsp;&nbsp;&nbsp;&nbsp;五年，转河内太守。时羌复屡入郡界，准辄将兵讨逐，修理坞壁，威名大行。<br /><br />&nbsp;&nbsp;&nbsp;&nbsp;视事三年，以疾征，三转为尚书令，明习故事，遂见任用。元初三年，代周畅为<br /><br />&nbsp;&nbsp;&nbsp;&nbsp;光禄勋。五年，卒于官。<br /><br />&nbsp;&nbsp;&nbsp;&nbsp;阴识字次伯，南阳新野人也，光烈皇后之前母兄也。其先出自管仲，管仲七<br /><br />&nbsp;&nbsp;&nbsp;&nbsp;世孙修，自齐适楚，为阴大夫，因而氏焉。秦、汉之际，始家新野。<br /><br />&nbsp;&nbsp;&nbsp;&nbsp;及刘伯升起义兵，识时游学长安，闻之，委业而归，率子弟、宗族、宾客千<br /><br />&nbsp;&nbsp;&nbsp;&nbsp;余人往诣伯升。伯升乃以识为校尉。更始元年，迁偏将军，从攻宛，别降新野、<br /><br />&nbsp;&nbsp;&nbsp;&nbsp;U阳、杜衍、冠军、湖阳。二年，更始封识阴德侯，行大将军事。<br /><br />&nbsp;&nbsp;&nbsp;&nbsp;建武元年，光武遣使迎阴贵人于新野，并征识。识随贵人至，以为骑都尉，<br /><br />&nbsp;&nbsp;&nbsp;&nbsp;更封阴乡侯。二年，以征伐军功增封，识叩头让曰：“天下初定，将帅有功者众，<br /><br />&nbsp;&nbsp;&nbsp;&nbsp;臣托属掖廷，仍加爵邑，不可以示天下。”帝甚美之，以为关都尉，镇函谷。迁<br /><br />&nbsp;&nbsp;&nbsp;&nbsp;侍中，以母忧辞归。十五年，定封原鹿侯。及显宗立为皇太子，以识守执金吾，<br /><br />&nbsp;&nbsp;&nbsp;&nbsp;辅导东宫。帝每巡郡国，识常留镇守京师，委以禁兵。入虽极言正议，及与宾客<br /><br />&nbsp;&nbsp;&nbsp;&nbsp;语，未尝及国事。帝敬重之，常指识以敕戒贵戚，激厉左右焉。识所用掾史皆简<br /><br />&nbsp;&nbsp;&nbsp;&nbsp;贤者，如虞廷、傅宽、薛值龋多至公卿校尉。<br /><br />&nbsp;&nbsp;&nbsp;&nbsp;显宗即位，拜为执金吾，位特进。永平二年，卒，赠以本官印绶，谥曰贞侯。<br /><br />&nbsp;&nbsp;&nbsp;&nbsp;子躬嗣。躬卒，子璜嗣。永初七年，为奴所杀，无子，国绝。永宁元年，邓<br /><br />&nbsp;&nbsp;&nbsp;&nbsp;太后以璜弟淑绍封。淑卒，子鲔嗣。<br /><br />&nbsp;&nbsp;&nbsp;&nbsp;躬弟子纲女为和帝皇后，封纲吴房侯，位特进，三子秩、辅、敞，皆黄门侍<br /><br />&nbsp;&nbsp;&nbsp;&nbsp;郎。后坐巫蛊事废，纲自杀，辅下狱死，轶、敞徙日南。识弟兴。<br /><br />&nbsp;&nbsp;&nbsp;&nbsp;兴字君陵，光烈皇后母弟也，为人有膂力。建武二年，为黄门侍郎，守期门<br /><br />&nbsp;&nbsp;&nbsp;&nbsp;仆射，典将武骑，从征伐，平定郡国。兴每从出入，常操持小盖，障翳风雨，躬<br /><br />&nbsp;&nbsp;&nbsp;&nbsp;履涂泥，率先期门。光武所幸之处，辄先入清宫，甚见亲信。虽好施接宾，然门<br /><br />&nbsp;&nbsp;&nbsp;&nbsp;无侠客。与同郡张宗、上谷鲜于裒不相好，知其有用，犹称所长而达之；友人张<br /><br />&nbsp;&nbsp;&nbsp;&nbsp;汜、杜禽与兴厚善，以为华而少实，但私之以财，终不为言：是以世称其忠平。<br /><br />&nbsp;&nbsp;&nbsp;&nbsp;第宅苟完，裁蔽风雨。<br /><br />&nbsp;&nbsp;&nbsp;&nbsp;九年，迁侍中，赐爵关内侯。帝后召兴，欲封之，置印绶于前，兴固让曰：<br /><br />&nbsp;&nbsp;&nbsp;&nbsp;“臣未有先登陷阵之功，而一家数人并蒙爵士，令天下觖望，诚为盈溢。臣蒙陛<br /><br />&nbsp;&nbsp;&nbsp;&nbsp;下、贵人恩泽至厚，富贵已极，不可复加，至诚不愿。”帝嘉兴之让，不夺其志。<br /><br />&nbsp;&nbsp;&nbsp;&nbsp;贵人问其故，兴曰：“贵人不读书心邪？‘亢龙有悔。’夫外戚家苦不知廉退，<br /><br />&nbsp;&nbsp;&nbsp;&nbsp;嫁女欲配侯王，取妇眄睨公主，愚心实不安也。富贵有极，人当知足，夸奢益为<br /><br />&nbsp;&nbsp;&nbsp;&nbsp;观听所讥。”贵人感其言，深自降挹，卒不为宗亲求位。十九年，拜卫尉，亦辅<br /><br />&nbsp;&nbsp;&nbsp;&nbsp;导皇太子。明年夏，帝风眩疾甚，后以兴领侍中，受顾命于云台广室。会疾廖，<br /><br />&nbsp;&nbsp;&nbsp;&nbsp;召见兴，欲以代吴汉为大司马。兴叩头流涕，固让曰：“臣不敢惜身，诚亏损圣<br /><br />&nbsp;&nbsp;&nbsp;&nbsp;德，不可苟冒。”至诚发中，感动左右，帝遂听之。<br /><br />&nbsp;&nbsp;&nbsp;&nbsp;二十三年，卒，时年三十九。兴素与从兄嵩不相能，然敬其威重。兴疾病，<br /><br />&nbsp;&nbsp;&nbsp;&nbsp;帝亲临，问以政事以群臣能不。兴顿首曰：“臣愚不足以知之。然伏见议郎席广、<br /><br />&nbsp;&nbsp;&nbsp;&nbsp;谒者阴嵩，并经行明深，逾于公卿。”兴没后，帝思其言，遂擢广为光禄勋；嵩<br /><br />&nbsp;&nbsp;&nbsp;&nbsp;为中郎将，监羽林十余年，以谨敕见幸。显宗即位，拜长乐卫尉，迁执金吾。<br /><br />&nbsp;&nbsp;&nbsp;&nbsp;永平元年诏曰：“故侍中卫尉关内侯兴，典领禁兵，从平天下，当以军功显<br /><br />&nbsp;&nbsp;&nbsp;&nbsp;受封爵，又诸舅比例，应蒙恩泽，兴皆固让，安乎里巷。辅导朕躬，有周昌之直，<br /><br />&nbsp;&nbsp;&nbsp;&nbsp;在家仁孝，有曾、闵之行，不幸早卒，朕甚伤之。贤者子孙，宜加优异。其以汝<br /><br />&nbsp;&nbsp;&nbsp;&nbsp;南之jj阳封兴子庆为鲷阳侯，庆弟博为氵隐强侯。”博弟员、丹并为郎，庆推<br /><br />&nbsp;&nbsp;&nbsp;&nbsp;田宅财物悉与员、丹。帝以庆义让，擢为黄门侍郎。庆卒，子琴嗣。建初五年，<br /><br />&nbsp;&nbsp;&nbsp;&nbsp;兴夫人卒，肃宗使五官中郎将持节即墓赐策，追谥兴曰翼侯。琴卒，子万全嗣。<br /><br />&nbsp;&nbsp;&nbsp;&nbsp;万全卒，子桂嗣。<br /><br />&nbsp;&nbsp;&nbsp;&nbsp;兴弟就，嗣父封宣恩侯，后改封为新阳侯。就善谈论，朝臣莫及，然性刚傲，<br /><br />&nbsp;&nbsp;&nbsp;&nbsp;不得众誉。显宗即位，以就为少府，位特进。就子丰尚郦邑公主。公主娇妒，丰<br /><br />&nbsp;&nbsp;&nbsp;&nbsp;亦狷急。永平二年，遂杀主，被诛，父母当坐，皆自杀，国除。帝以舅氏故，不<br /><br />&nbsp;&nbsp;&nbsp;&nbsp;极其刑。<br /><br />&nbsp;&nbsp;&nbsp;&nbsp;阴氏侯者凡四人。初，阴氏世奉管仲之祀，谓为“相君”。宣帝时，阴子方<br /><br />&nbsp;&nbsp;&nbsp;&nbsp;者，至孝有仁恩，腊日晨炊而灶神形见，子方再拜受庆。家有黄羊，因以祀之。<br /><br />&nbsp;&nbsp;&nbsp;&nbsp;自是已后，暴至巨富，田有七百余顷，舆马仆隶，比于邦君。子方常言“我子孙<br /><br />&nbsp;&nbsp;&nbsp;&nbsp;必将强大”，至识三世而遂繁昌，故后常以腊日祀灶，而荐黄羊焉。<br /><br />&nbsp;&nbsp;&nbsp;&nbsp;赞曰：权族好倾，后门多毁。樊氏世笃，阴亦戒侈。恂恂苗胤，传龟袭紫。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,199);">加入书签</a><a
                        href="198.html">上一页</a>&larr;<a href="index.html">返回列表</a>&rarr;<a
                            href="200.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "198.html"; var next_page = "200.html"; var index_page = "index.html"; var sortid = "9"; var article_id = "3"; var chapter_id = "199"; var articlename = "后汉书"; var chaptername = " 卷三十二 樊宏阴识列传第二十二"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>