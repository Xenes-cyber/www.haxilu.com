<!DOCTYPE html>
<html>
<head>
<meta charset="gbk" />
<title>后汉书- 卷五十五 章帝八王列传第四十五-在线阅读-哈西文学网</title>
<meta name="keywords" content="范晔，后汉书， 卷五十五 章帝八王列传第四十五全文， 卷五十五 章帝八王列传第四十五在线阅读 哈西文学网" />
<meta name="description" content="哈西文学网提供范晔的后汉书  卷五十五 章帝八王列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/223.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/223.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十五 章帝八王列传第四十五</h1>
            <div class="link xb">
                <a href="222.html">上一页</a>&larr;<a href="index.html">返回列表</a>&rarr;<a
                    href="224.html">下一页</a></div>			
            <div id="BookText">&nbsp;&nbsp;&nbsp;&nbsp;孝章皇帝八子：宋贵人生清河孝王庆，梁贵人生和帝，申贵人生济北惠王寿、<br /><br />&nbsp;&nbsp;&nbsp;&nbsp;河间孝王开，四王不载母氏。<br /><br />&nbsp;&nbsp;&nbsp;&nbsp;千乘贞王伉，建初四年封。和帝即位，以伉长兄，甚见尊礼立十五年薨。<br /><br />&nbsp;&nbsp;&nbsp;&nbsp;子宠嗣，一名伏胡。永元七年，改国名乐安。立二十八年薨，是为夷王。父<br /><br />&nbsp;&nbsp;&nbsp;&nbsp;子薨于京师，皆葬洛阳。<br /><br />&nbsp;&nbsp;&nbsp;&nbsp;子鸿嗣，安帝崩，始就国。鸿生质帝，质帝立，梁太后下诏，以乐安国土卑<br /><br />&nbsp;&nbsp;&nbsp;&nbsp;湿，租委鲜薄，改封鸿勃海王。立二十六年薨，是为孝王。<br /><br />&nbsp;&nbsp;&nbsp;&nbsp;无子，太后立桓帝弟蠡吾侯悝为勃海王，奉鸿祀。延熹八年，悝谋为不道，<br /><br />&nbsp;&nbsp;&nbsp;&nbsp;有司请废之。帝不忍，乃贬为_陶王，食一县。<br /><br />&nbsp;&nbsp;&nbsp;&nbsp;悝后因中常侍王甫求复国，许谢钱五千万。帝临崩，遗诏复为勃海王。悝知<br /><br />&nbsp;&nbsp;&nbsp;&nbsp;非甫功，不肯还谢钱。甫怒，阴求其过。初，迎立灵帝，道路流言悝恨不得立，<br /><br />&nbsp;&nbsp;&nbsp;&nbsp;欲抄征书，而中常侍郑飒、中黄门董腾并任侠通剽轻，数与悝交通。王甫司察，<br /><br />&nbsp;&nbsp;&nbsp;&nbsp;以为有奸，密告司隶校尉段G。熹平元年，遂收飒送北寺狱。使尚书令廉忠诬奏<br /><br />&nbsp;&nbsp;&nbsp;&nbsp;飒等谋迎立悝，大逆不道。遂招冀州刺史收悝考实，又遣大鸿胪持节与宗正、廷<br /><br />&nbsp;&nbsp;&nbsp;&nbsp;尉之勃海，迫责悝。悝自杀。妃妾十一人，子女七十人，伎女二十四人，皆死狱<br /><br />&nbsp;&nbsp;&nbsp;&nbsp;中。傅、相以下，以辅导王不忠，悉伏诛。悝立二十五年国除。众庶莫不怜之。<br /><br />&nbsp;&nbsp;&nbsp;&nbsp;平春悼王全，以建初四年封。其年薨，葬于京师。无子，国除。<br /><br />&nbsp;&nbsp;&nbsp;&nbsp;清河孝王庆，母宋贵人。贵人，宋昌八世孙，扶风平陵人也。父杨，以恭孝<br /><br />&nbsp;&nbsp;&nbsp;&nbsp;称于乡闾，不应州郡之命。杨姑即明德马后之外祖母也。马后闻杨二女皆有才色，<br /><br />&nbsp;&nbsp;&nbsp;&nbsp;迎而训之。永平末，选入太子宫，甚有宠。肃宗即位，并为贵人。建初三年，大<br /><br />&nbsp;&nbsp;&nbsp;&nbsp;贵人生庆，明年立为皇太子，征杨为议郎，褒赐甚渥。贵人长于人事，供奉长乐<br /><br />&nbsp;&nbsp;&nbsp;&nbsp;宫，身执馈馔，太后怜之。太后崩后，窦皇后宠盛，以贵人姊妹并幸，庆为太子，<br /><br />&nbsp;&nbsp;&nbsp;&nbsp;心内恶之，与母比阳主谋陷宋氏。外令兄弟求其纤过，内使御者侦伺得失。后于<br /><br />&nbsp;&nbsp;&nbsp;&nbsp;掖庭门邀遮得贵人书，云“病思生菟，令家求之”，因诬言欲作蛊道祝诅，以菟<br /><br />&nbsp;&nbsp;&nbsp;&nbsp;为厌胜之术，日夜毁谮，贵人母子遂渐见疏。<br /><br />&nbsp;&nbsp;&nbsp;&nbsp;庆出居承禄观，数月，窦后讽掖庭令诬奏前事，请加验实。七年，帝遂废太<br /><br />&nbsp;&nbsp;&nbsp;&nbsp;子庆而立皇太子肇。肇，梁贵人子也。乃下诏曰：“皇太子有失惑无常之性，爰<br /><br />&nbsp;&nbsp;&nbsp;&nbsp;自孩乳，至今益章，恐袭其母凶恶之风，不可以奉宗庙，为天下主。大义灭亲，<br /><br />&nbsp;&nbsp;&nbsp;&nbsp;况降退乎！今废庆为清河王。皇子肇保育皇后，承训怀衽，导达善性，将成其<br /><br />&nbsp;&nbsp;&nbsp;&nbsp;器。盖庶子慈母，尚有终身之恩，岂若嫡后事正义明哉！今以肇为皇太子。”<br /><br />&nbsp;&nbsp;&nbsp;&nbsp;遂出贵人姊妹置丙舍，使小黄门蔡伦考实之，皆承讽旨傅致其事，乃载送暴室。<br /><br />&nbsp;&nbsp;&nbsp;&nbsp;二贵人同时饮药自杀。帝犹伤之，敕掖庭令葬于樊濯聚。于是免杨归本郡。郡县<br /><br />&nbsp;&nbsp;&nbsp;&nbsp;因事复捕系之，杨友人前怀令山阳张峻、左冯翊沛国刘均等奔走解释，得以免罪。<br /><br />&nbsp;&nbsp;&nbsp;&nbsp;杨失志憔悴，卒于家。庆时虽幼，而知避嫌畏祸，言不敢及宋氏，帝更怜之，敕<br /><br />&nbsp;&nbsp;&nbsp;&nbsp;皇后令衣服与太子齐等。太子特亲爱庆，入则共室，出则同舆。及太子即位，是<br /><br />&nbsp;&nbsp;&nbsp;&nbsp;为和帝，待庆尤渥，诸王莫得为比，常共议私事。<br /><br />&nbsp;&nbsp;&nbsp;&nbsp;后庆以长，别居丙舍。永元四年，帝移幸北宫章德殿，讲于白虎观，庆得入<br /><br />&nbsp;&nbsp;&nbsp;&nbsp;省宿止。帝将诛窦氏，欲得《外戚传》，惧左右不敢使，乃令庆私从千乘王求，<br /><br />&nbsp;&nbsp;&nbsp;&nbsp;夜独内之；又令庆传语中常侍郑众求索故事。及大将军窦宪诛，庆出居邸，赐奴<br /><br />&nbsp;&nbsp;&nbsp;&nbsp;婢三百人。舆马、钱帛、帷帐、珍宝、玩好充仞其第，又赐中傅以下至左右钱帛<br /><br />&nbsp;&nbsp;&nbsp;&nbsp;各有差。<br /><br />&nbsp;&nbsp;&nbsp;&nbsp;庆多被病，或时不安，帝朝夕问讯，进膳药，所以垂意甚备。庆小心恭孝，<br /><br />&nbsp;&nbsp;&nbsp;&nbsp;自以废黜，尤畏事慎法。每朝谒陵庙，常夜分严装，衣冠待明；约敕官属，不得<br /><br />&nbsp;&nbsp;&nbsp;&nbsp;与诸王车骑竞驱。常以贵人葬礼有阙，每窃感恨，至四节伏腊，辄祭于私室。窦<br /><br />&nbsp;&nbsp;&nbsp;&nbsp;氏诛后，始使乳母于城北遥祠。及窦太后崩，庆求上冢致哀，帝许之，诏太官四<br /><br />&nbsp;&nbsp;&nbsp;&nbsp;时给祭具。庆垂涕曰：“生虽不获供养，终得奉祭祀，私愿足矣。”欲求作祠堂，<br /><br />&nbsp;&nbsp;&nbsp;&nbsp;恐有自同恭怀梁后之嫌，遂不敢言。常泣向左右，以为没齿之恨。后上言外祖母<br /><br />&nbsp;&nbsp;&nbsp;&nbsp;王年老，遭忧病，下土{∥}药，愿乞诣洛阳疗疾。于是诏宋氏悉归京师，除庆<br /><br />&nbsp;&nbsp;&nbsp;&nbsp;舅衍、俊、盖、暹等皆为郎。<br /><br />&nbsp;&nbsp;&nbsp;&nbsp;十五年，有司以日食阴盛，奏遣诸王侯就国。诏曰：“甲子之异，责由一人。<br /><br />&nbsp;&nbsp;&nbsp;&nbsp;诸王幼稚，早离顾复，弱冠相育，常有《蓼莪》、《凯风》之哀。选懦之恩，知<br /><br />&nbsp;&nbsp;&nbsp;&nbsp;非国典，且复须留。”至冬，从祠章陵，诏假诸王羽林骑各四十人。后中傅卫<br /><br />&nbsp;&nbsp;&nbsp;&nbsp;私为臧盗千余万，诏使案理之，并责庆不举之状。庆曰：“以师傅之尊，选自<br /><br />&nbsp;&nbsp;&nbsp;&nbsp;圣朝，臣愚唯知言从事听，不甚有所纠察。”帝嘉其对，悉以臧财赐庆。及帝<br /><br />&nbsp;&nbsp;&nbsp;&nbsp;崩，庆号泣前殿，呕血数升，因以发病。<br /><br />&nbsp;&nbsp;&nbsp;&nbsp;明年，诸王就国，邓太后特听清河王置中尉、内史，赐什物皆取乘舆上御，<br /><br />&nbsp;&nbsp;&nbsp;&nbsp;以宋衍等并为清河中大夫。庆到国，下令：“寡人生于深宫，长于朝廷，仰恃明<br /><br />&nbsp;&nbsp;&nbsp;&nbsp;主，垂拱受成。既以薄v，早离顾复，属遭大忧，悲怀感伤。蒙恩大国，职惟藩<br /><br />&nbsp;&nbsp;&nbsp;&nbsp;辅，新去京师，忧心茕茕，夙夜屏营，未知所立。盖闻智不独理，必须明贤。今<br /><br />&nbsp;&nbsp;&nbsp;&nbsp;官属并居爵任，失得是均，庶望上遵策戒，下免悔咎。其纠督非枉，明察典禁，<br /><br />&nbsp;&nbsp;&nbsp;&nbsp;无令孤获怠慢之罪焉。”<br /><br />&nbsp;&nbsp;&nbsp;&nbsp;邓太后以殇帝襁抱，远虑不虞，留庆长子v与嫡母耿姬居清河邸。至秋，帝<br /><br />&nbsp;&nbsp;&nbsp;&nbsp;崩，立v为嗣，是为安帝。太后使中黄门送耿姬归国。<br /><br />&nbsp;&nbsp;&nbsp;&nbsp;帝所生母左姬，字小娥，小娥姊字大娥，犍为人也。初，伯父圣坐妖言伏诛，<br /><br />&nbsp;&nbsp;&nbsp;&nbsp;家属没官，二娥数岁入掖庭，及长，并有才色。小娥善《史书》，喜辞赋。和帝<br /><br />&nbsp;&nbsp;&nbsp;&nbsp;赐诸王宫人，因入清河第。庆初闻其美，赏傅母以求之。及后幸爱极盛，姬妾莫<br /><br />&nbsp;&nbsp;&nbsp;&nbsp;比。姊妹皆卒，葬于京师。<br /><br />&nbsp;&nbsp;&nbsp;&nbsp;庆立凡二十五年，乃归国。其年病笃，谓宋衍等曰：“清河埤薄，欲乞骸骨<br /><br />&nbsp;&nbsp;&nbsp;&nbsp;于贵人冢傍下棺而已。朝廷大恩，犹当应有祠室，庶母子并食，魂灵有所依庇，<br /><br />&nbsp;&nbsp;&nbsp;&nbsp;死复何恨？”乃上书太后曰：“臣国土下湿，愿乞骸骨，下从贵人于樊濯，虽殁<br /><br />&nbsp;&nbsp;&nbsp;&nbsp;且不朽矣。及今口目尚能言视，冒昧干请。命在呼吸，愿蒙哀怜。”遂薨，年二<br /><br />&nbsp;&nbsp;&nbsp;&nbsp;十九。遣司空持节与宗正奉吊祭；又使长乐谒者仆射、中谒者二人副护丧事；赐<br /><br />&nbsp;&nbsp;&nbsp;&nbsp;龙缇澎迹虎贲百人，仪比东海恭王。太后使掖庭丞送左姬丧，与王合葬广丘。<br /><br />&nbsp;&nbsp;&nbsp;&nbsp;子愍王虎威嗣。永初元年，太后封宋衍为盛乡侯，分清河为二国，封庆少子<br /><br />&nbsp;&nbsp;&nbsp;&nbsp;常保为广川王，子女十一人皆为乡公主，食邑奉。明年，常保薨，无子，国除。<br /><br />&nbsp;&nbsp;&nbsp;&nbsp;虎威立三年薨，亦无子。邓太后复立乐安王宠子延平为清河王，是为恭王。<br /><br />&nbsp;&nbsp;&nbsp;&nbsp;太后崩，有司上言：“清河孝王至德淳懿，载育明圣，承天奉祚，为郊庙主。<br /><br />&nbsp;&nbsp;&nbsp;&nbsp;汉兴，高皇帝尊父为太上皇，宣帝号父为皇考，序昭穆，置园邑。大宗之义，旧<br /><br />&nbsp;&nbsp;&nbsp;&nbsp;章不忘。宜上尊号曰孝德皇，皇妣左氏曰孝德后，孝德皇母宋贵人追谥曰敬隐后。”<br /><br />&nbsp;&nbsp;&nbsp;&nbsp;乃告祠高庙，使司徒持节与大鸿胪奉策书玺绶之清河，追上遵号；又遣中常侍奉<br /><br />&nbsp;&nbsp;&nbsp;&nbsp;太牢祠典，护礼仪侍中刘珍等及宗室列侯皆往会事。尊陵曰甘陵，庙曰昭庙，置<br /><br />&nbsp;&nbsp;&nbsp;&nbsp;令、丞，设兵车周卫，比章陵。复以广川益清河国。尊耿姬为甘陵大贵人。又封<br /><br />&nbsp;&nbsp;&nbsp;&nbsp;女弟侍男为涅阳长公主，别得为舞阴长公主，久长为濮阳长公主，直得为平氏长<br /><br />&nbsp;&nbsp;&nbsp;&nbsp;公主。余七主并早卒，故不及进爵，追赠敬隐后女弟小贵人印绶，追封谥宋杨为<br /><br />&nbsp;&nbsp;&nbsp;&nbsp;当阳穆侯。杨四子皆为列侯，食邑各五千户。宋氏为卿、校、侍中、大夫、谒者、<br /><br />&nbsp;&nbsp;&nbsp;&nbsp;郎吏十余人。孝德后异母弟次及达生二人，诸子九人，皆为清河国郎中。耿贵人<br /><br />&nbsp;&nbsp;&nbsp;&nbsp;者，牟平侯舒之孙也。贵人兄宝，袭封牟平侯。帝以宝嫡舅，宠遇甚渥，位至大<br /><br />&nbsp;&nbsp;&nbsp;&nbsp;将军，事已见《耿舒传》。<br /><br />&nbsp;&nbsp;&nbsp;&nbsp;延平立三十五年薨，子蒜嗣。冲帝崩，征蒜诣京师，将议为嗣。会大将军梁<br /><br />&nbsp;&nbsp;&nbsp;&nbsp;冀与梁太后立质帝，罢归国。<br /><br />&nbsp;&nbsp;&nbsp;&nbsp;蒜为人严重，动止有度，朝臣太尉李固等莫不归心焉。初，中常侍曹腾谒蒜，<br /><br />&nbsp;&nbsp;&nbsp;&nbsp;蒜不为礼，宦者由此恶之。及帝崩，公卿皆正议立蒜，而曹腾说梁冀不听，遂立<br /><br />&nbsp;&nbsp;&nbsp;&nbsp;桓帝。语在《李固传》。蒜由此得罪。<br /><br />&nbsp;&nbsp;&nbsp;&nbsp;建和元年，甘陵人刘文与南郡妖贼刘鲔交通，讹言清河王当统天下，欲共立<br /><br />&nbsp;&nbsp;&nbsp;&nbsp;蒜。事发觉，文等遂劫清河相谢保将至王宫司马门，曰：“当立王为天子，<br /><br />&nbsp;&nbsp;&nbsp;&nbsp;为公。”辈惶，骂之，文因刺杀薄Ｓ谑遣段摹Ⅵ壑镏。有司因劾奏蒜，坐贬<br /><br />&nbsp;&nbsp;&nbsp;&nbsp;爵为尉氏侯，徙桂阳，自杀。立三年，国绝。<br /><br />&nbsp;&nbsp;&nbsp;&nbsp;梁冀恶清河名，明年，乃改为甘陵。梁太后立安平孝王子经侯理为甘陵王，<br /><br />&nbsp;&nbsp;&nbsp;&nbsp;奉孝德皇祀，是为威王。<br /><br />&nbsp;&nbsp;&nbsp;&nbsp;理立二十五年薨，子贞王定嗣。<br /><br />&nbsp;&nbsp;&nbsp;&nbsp;定立四年薨，子献王忠嗣。黄巾贼起，忠为国人所执，既而释之。灵帝以亲<br /><br />&nbsp;&nbsp;&nbsp;&nbsp;亲故，诏复忠国。忠立十三年薨，嗣子为黄巾所害，建安十一年，以无后，国除。<br /><br />&nbsp;&nbsp;&nbsp;&nbsp;济北惠王寿，母申贵人，颍川人也，世吏二千石。贵人年十三，入掖庭。寿<br /><br />&nbsp;&nbsp;&nbsp;&nbsp;以永元二年封，分太山郡为国。和帝遵肃宗故事，兄弟皆留京师，恩宠笃密。有<br /><br />&nbsp;&nbsp;&nbsp;&nbsp;司请遣诸王归藩，不忍许之，及帝崩，乃就国。永初元年，邓太后封寿舅申转为<br /><br />&nbsp;&nbsp;&nbsp;&nbsp;新亭侯。寿立三十一年薨，自永初己后，戎狄叛乱，国用不足，始封王薨，减赙<br /><br />&nbsp;&nbsp;&nbsp;&nbsp;钱为千万，布万区；嗣王薨五百万，布五千匹。时，唯寿最尊亲，特赙钱三千万，<br /><br />&nbsp;&nbsp;&nbsp;&nbsp;布三万匹。<br /><br />&nbsp;&nbsp;&nbsp;&nbsp;子节王登嗣。永宁元年，封登弟五人为乡侯，皆别食太山邑。<br /><br />&nbsp;&nbsp;&nbsp;&nbsp;登立十五年薨，子哀王多嗣。<br /><br />&nbsp;&nbsp;&nbsp;&nbsp;多立三年薨，无子。永和四年，立战乡侯安国为济北王，是为王。<br /><br />&nbsp;&nbsp;&nbsp;&nbsp;安国立七年薨，子孝王次嗣。本初元年，封次弟猛为亭侯。次九岁丧父，至<br /><br />&nbsp;&nbsp;&nbsp;&nbsp;孝。建和元年，梁太后下诏曰：“济北王次以幼年守藩，躬履孝道，父没哀恸，<br /><br />&nbsp;&nbsp;&nbsp;&nbsp;焦毁过礼，草庐土席，衰杖在身，头不批沐，体生疮肿。谅暗已来二十八月，自<br /><br />&nbsp;&nbsp;&nbsp;&nbsp;诸国有忧，未之闻也，朝廷甚嘉焉。《书》不云乎：‘用德章厥善。’《诗》云：<br /><br />&nbsp;&nbsp;&nbsp;&nbsp;‘孝子不匮，永锡尔类。’今增次封五千户，广其土字，以尉孝子恻隐之劳。”<br /><br />&nbsp;&nbsp;&nbsp;&nbsp;次立十七年薨，子鸾嗣。鸾薨，子政嗣。政薨，无子，建安十一年，国除。<br /><br />&nbsp;&nbsp;&nbsp;&nbsp;河间孝王开，以永元二年封，分乐成、勃海、涿郡为国。延平元年就国。开<br /><br />&nbsp;&nbsp;&nbsp;&nbsp;奉遵法度，吏人敬之。永宁元年，邓太后封开子翼为平原王，奉怀王胜祀；子德<br /><br />&nbsp;&nbsp;&nbsp;&nbsp;为安平王，奉乐成王党祀。<br /><br />&nbsp;&nbsp;&nbsp;&nbsp;开立四十二年薨，子惠王政嗣。政傲洌不奉法宪，顺帝以侍御史吴郡沈<br /><br />&nbsp;&nbsp;&nbsp;&nbsp;景有强能称，故擢为河间相。景到国谒王，王不正服，箕踞殿上。侍郎赞拜，景<br /><br />&nbsp;&nbsp;&nbsp;&nbsp;峙不为礼。问王所在，虎贲曰：“是非王邪？”景曰：“王不服，常人何别！今<br /><br />&nbsp;&nbsp;&nbsp;&nbsp;相谒王，岂谒无礼者邪！”王惭而更服，景然后拜。出住宫门外，请王傅责之曰：<br /><br />&nbsp;&nbsp;&nbsp;&nbsp;“前发京师，陛下见受诏，以王不恭，使相检督。诸君空受爵禄，而无训导之义。”<br /><br />&nbsp;&nbsp;&nbsp;&nbsp;因奏治罪，诏书让政而诘责傅。景因捕诸奸人上案其罪，杀戮尤恶者数十人，出<br /><br />&nbsp;&nbsp;&nbsp;&nbsp;冤狱百余人。政遂为改节，悔过自修。阳嘉元年，封政弟十三人皆为亭侯。<br /><br />&nbsp;&nbsp;&nbsp;&nbsp;政立十年薨，子贞王建嗣。建立十年薨，子安王利嗣。利立二十八年薨，子<br /><br />&nbsp;&nbsp;&nbsp;&nbsp;陔嗣。陔立四十一年，魏受禅，以为崇德侯。<br /><br />&nbsp;&nbsp;&nbsp;&nbsp;蠡吾侯翼，元初六年邓太后征济北、河间王诸子诣京师，奇翼美仪容，故以<br /><br />&nbsp;&nbsp;&nbsp;&nbsp;为平原怀王后焉。留在京师。岁余，太后崩。安帝乳母王圣与中常侍江京等谮邓<br /><br />&nbsp;&nbsp;&nbsp;&nbsp;骘兄弟及翼，云与中大夫赵王谋图不轨，窥觎神器，怀大逆心。贬为都乡侯，遣<br /><br />&nbsp;&nbsp;&nbsp;&nbsp;归河间。翼于是谢宾客，闭门自处。永建五年，父开上书，愿分蠡吾县以封翼，<br /><br />&nbsp;&nbsp;&nbsp;&nbsp;顺帝从之。<br /><br />&nbsp;&nbsp;&nbsp;&nbsp;翼卒，子志嗣，为大将军梁冀所立，是为桓帝。梁太后诏追尊河间孝王为孝<br /><br />&nbsp;&nbsp;&nbsp;&nbsp;穆皇，夫人赵氏曰孝穆后，庙曰清庙，陵曰乐成陵；蠡吾先侯曰孝崇皇，庙曰列<br /><br />&nbsp;&nbsp;&nbsp;&nbsp;庙，陵曰博陵。皆置令、丞，使司徒持节奉策书、玺绶，祠以太牢。建和二年，<br /><br />&nbsp;&nbsp;&nbsp;&nbsp;更封帝弟都乡侯硕为平原王，留博陵，奉翼后。尊翼夫人马氏为孝崇博园贵人，<br /><br />&nbsp;&nbsp;&nbsp;&nbsp;以涿郡之良乡、故安，河间之蠡吾三县为汤沐邑。硕嗜酒，多过失，帝令马贵人<br /><br />&nbsp;&nbsp;&nbsp;&nbsp;领王家事。建安十一年，国除。<br /><br />&nbsp;&nbsp;&nbsp;&nbsp;解渎亭侯淑，以河间孝王子封。淑卒，子苌嗣。苌卒，子宏嗣，为大将军窦<br /><br />&nbsp;&nbsp;&nbsp;&nbsp;武所立，是为灵帝。建宁元年，窦太后诏追遵皇祖淑为孝元皇，夫人夏氏曰孝元<br /><br />&nbsp;&nbsp;&nbsp;&nbsp;后，陵曰敦陵，庙曰靖庙；皇考长为孝仁皇，夫人董氏为慎园贵人，陵曰慎陵，<br /><br />&nbsp;&nbsp;&nbsp;&nbsp;庙曰奂庙。皆置令、丞，使司徒持节之河间奉策书、玺绶，祠以太守，常以岁时<br /><br />&nbsp;&nbsp;&nbsp;&nbsp;遣中常侍持节之河间奉祠。<br /><br />&nbsp;&nbsp;&nbsp;&nbsp;熹平三年，使使拜河间安王利子康为济南王，奉孝仁皇祀。<br /><br />&nbsp;&nbsp;&nbsp;&nbsp;康薨，子S嗣，建安十二年，为黄巾贼所害。子开嗣，立十三年，魏受禅，<br /><br />&nbsp;&nbsp;&nbsp;&nbsp;以为崇德侯。<br /><br />&nbsp;&nbsp;&nbsp;&nbsp;城阳怀王淑，以永元二年分济阴为国。立五年薨，葬于京师，无子，国除，<br /><br />&nbsp;&nbsp;&nbsp;&nbsp;还并济阴。<br /><br />&nbsp;&nbsp;&nbsp;&nbsp;广宗殇王万岁，以永元五年封，分巨鹿为国。其年薨，葬于京师。无子，国<br /><br />&nbsp;&nbsp;&nbsp;&nbsp;除，并还巨鹿。<br /><br />&nbsp;&nbsp;&nbsp;&nbsp;平原怀王胜，和帝长子也。不载母氏。少有痼疾，延平元年封。立八年薨，<br /><br />&nbsp;&nbsp;&nbsp;&nbsp;葬于京师。无子，邓太后立乐安夷王宠子得为平原王，奉胜后，是为哀王。<br /><br />&nbsp;&nbsp;&nbsp;&nbsp;得立六年薨，无子，永宁元年，太后又立河间王开子都乡侯翼为平原王嗣。<br /><br />&nbsp;&nbsp;&nbsp;&nbsp;安帝废之。国除。<br /><br />&nbsp;&nbsp;&nbsp;&nbsp;论曰：传称吴子夷昧，甚德而度，有吴国者，必其子孙。章帝长者，事从敦<br /><br />&nbsp;&nbsp;&nbsp;&nbsp;厚，继祀汉室，咸其苗裔，古人之言信哉！<br /><br />&nbsp;&nbsp;&nbsp;&nbsp;赞曰：章祚不已，本枝流祉。质惟伉孙，安亦庆子。河间多福，桓、灵承祀。<br /><br />&nbsp;&nbsp;&nbsp;&nbsp;济北无骄，皇恩宠饶。平原抱痼，三王薨朝。振振子孙，或秀或苗。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,223);">加入书签</a><a
                        href="222.html">上一页</a>&larr;<a href="index.html">返回列表</a>&rarr;<a
                            href="224.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "222.html"; var next_page = "224.html"; var index_page = "index.html"; var sortid = "9"; var article_id = "3"; var chapter_id = "223"; var articlename = "后汉书"; var chaptername = " 卷五十五 章帝八王列传第四十五"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>