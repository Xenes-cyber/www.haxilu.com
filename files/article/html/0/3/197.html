<!DOCTYPE html>
<html>
<head>
<meta charset="gbk" />
<title>后汉书- 卷三十下 郎襄楷列传第二十下-在线阅读-哈西文学网</title>
<meta name="keywords" content="范晔，后汉书， 卷三十下 郎襄楷列传第二十下全文， 卷三十下 郎襄楷列传第二十下在线阅读 哈西文学网" />
<meta name="description" content="哈西文学网提供范晔的后汉书  卷三十下 郎襄楷列传第二十下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/197.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/197.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十下 郎襄楷列传第二十下</h1>
            <div class="link xb">
                <a href="196.html">上一页</a>&larr;<a href="index.html">返回列表</a>&rarr;<a
                    href="198.html">下一页</a></div>			
            <div id="BookText">&nbsp;&nbsp;&nbsp;&nbsp;郎字雅光，北海安丘人也。父宗，字仲绥，学《京氏易》，善风角、星算、<br /><br />&nbsp;&nbsp;&nbsp;&nbsp;六日七分，能望气占候吉凶，常卖卜自奉。安帝征之，对策为诸儒表，后拜吴令。<br /><br />&nbsp;&nbsp;&nbsp;&nbsp;时卒有暴风，宗占知京师当有大火，记识时日，遣人参候，果如其言。诸公闻而<br /><br />&nbsp;&nbsp;&nbsp;&nbsp;表上，以博士征之。宗耻以占验见知，闻征书到，夜县印绶于县廷而遁去，遂终<br /><br />&nbsp;&nbsp;&nbsp;&nbsp;身不仕。<br /><br />&nbsp;&nbsp;&nbsp;&nbsp;少传父业，兼明经典，隐居海畔，延致学徒常数百人。昼研精义，夜占象<br /><br />&nbsp;&nbsp;&nbsp;&nbsp;度，勤心锐思，朝夕无倦。州郡辟召，举有道、方正，不就。<br /><br />&nbsp;&nbsp;&nbsp;&nbsp;顺帝时，灾异屡见，阳嘉二年正月，公正征，乃诣阙拜章曰：<br /><br />&nbsp;&nbsp;&nbsp;&nbsp;臣闻天垂妖象，地见灾符，所以谴告人主，责躬修德，使正机平衡，流化兴<br /><br />&nbsp;&nbsp;&nbsp;&nbsp;政也。《易内传》曰：“凡灾异所生，各以其政。变之则除，消之亦除。”伏惟<br /><br />&nbsp;&nbsp;&nbsp;&nbsp;陛下躬日吴之听，温三省之勤，思过念咎，务消o悔。<br /><br />&nbsp;&nbsp;&nbsp;&nbsp;方今时俗奢佚，浅恩薄义。夫救奢必于俭约，拯薄无若敦厚，安上理人，莫<br /><br />&nbsp;&nbsp;&nbsp;&nbsp;善于礼。修礼遵约，盖惟上兴，革文变薄，事不在下。故《周南》之德，《关雎》<br /><br />&nbsp;&nbsp;&nbsp;&nbsp;政本。本立道生，风行草从，澄其源者流清，混其本者末浊。天地之道，其犹鼓<br /><br />&nbsp;&nbsp;&nbsp;&nbsp;a，以虚为德，自近及远者也。伏见往年以来，园陵数灾，炎光炽猛，惊动神灵。<br /><br />&nbsp;&nbsp;&nbsp;&nbsp;《易天人应》曰：“君子不思遵利，兹谓无泽，厥灾孽火烧其宫。”又曰：“君<br /><br />&nbsp;&nbsp;&nbsp;&nbsp;高台府，犯阴侵阳，厥灾火。”又曰：“上不俭，下不节，炎火并作烧君室。”<br /><br />&nbsp;&nbsp;&nbsp;&nbsp;自顷缮理西苍，修复太学，宫殿官府，多所构饰。昔盘庚迁殷，去奢即俭，夏后<br /><br />&nbsp;&nbsp;&nbsp;&nbsp;卑室，尽力致美。又鲁人为长府，闵子骞曰：“仍旧贯，何必改作。”臣愚以为<br /><br />&nbsp;&nbsp;&nbsp;&nbsp;诸所缮修，事可省减，禀恤贫人，赈赡孤寡，此天之意也，人之庆也，仁之本也，<br /><br />&nbsp;&nbsp;&nbsp;&nbsp;俭之要也。焉有应天养人，为仁为俭，而不降福者哉？<br /><br />&nbsp;&nbsp;&nbsp;&nbsp;土者地o，阴性澄静，宜以施化之时，敬而勿扰。窃见正月以来，阴暗连日。<br /><br />&nbsp;&nbsp;&nbsp;&nbsp;《易内传》曰：“久阴不雨，乱气也，《蒙》之《比》也。蒙者，君臣上下相冒<br /><br />&nbsp;&nbsp;&nbsp;&nbsp;乱也。”又曰：“欲德不用，厥异常阴。”夫贤者化之本，云者雨之具也。得贤<br /><br />&nbsp;&nbsp;&nbsp;&nbsp;而不用，犹久阴而不雨也。又顷前数日，寒过其节，冰既解释，还复凝合。夫寒<br /><br />&nbsp;&nbsp;&nbsp;&nbsp;往则暑来，暑往则寒来，此言日月相推，寒暑相避，以成物也。今立春之后，火<br /><br />&nbsp;&nbsp;&nbsp;&nbsp;卦用事，当温而寒，违反时节，由功赏不至，而刑罚必加也。宜须立秋，顺气行<br /><br />&nbsp;&nbsp;&nbsp;&nbsp;罚。<br /><br />&nbsp;&nbsp;&nbsp;&nbsp;臣伏案《飞侯》，参察众政，以为立夏之后，当有震裂涌水之害。又比荧惑<br /><br />&nbsp;&nbsp;&nbsp;&nbsp;失度，盈缩往来，涉历舆鬼，环绕轩辕。火精南方，夏之政也。政有失礼，不从<br /><br />&nbsp;&nbsp;&nbsp;&nbsp;夏令，则荧惑失行。正月三日至乎九日，三公卦也。三公上应台阶，下同元首。<br /><br />&nbsp;&nbsp;&nbsp;&nbsp;政失其道，则寒阴反节。“节彼南山”，咏自《周诗》；“股肱良哉”，著于<br /><br />&nbsp;&nbsp;&nbsp;&nbsp;《虞典》。而今之在位，竞托高虚，纳累钟之奉，忘天下之忧，栖迟偃仰，寝疾<br /><br />&nbsp;&nbsp;&nbsp;&nbsp;自逸，被策文，得赐钱，即复起矣。何疾之易而愈之速”以此消伏灾眚，兴致升<br /><br />&nbsp;&nbsp;&nbsp;&nbsp;平，其可得乎？今选举牧守，委任三府。长吏不良，既咎州郡，州郡有失，岂得<br /><br />&nbsp;&nbsp;&nbsp;&nbsp;不归责举者？而陛下崇之弥优，自下慢事愈甚，所谓大网疏，小网数。三公非臣<br /><br />&nbsp;&nbsp;&nbsp;&nbsp;之仇，臣非狂夫之作，所以发愤忘食，恳恳不已者，诚念朝廷欲致兴平，非不能<br /><br />&nbsp;&nbsp;&nbsp;&nbsp;面誉也。<br /><br />&nbsp;&nbsp;&nbsp;&nbsp;臣生长草野，不晓禁忌，披露肝胆，书不择言。伏@鼎镬，死不敢恨。谨诣<br /><br />&nbsp;&nbsp;&nbsp;&nbsp;阙奉章，伏待重诛。<br /><br />&nbsp;&nbsp;&nbsp;&nbsp;书奏，帝复使对尚书。对曰：<br /><br />&nbsp;&nbsp;&nbsp;&nbsp;臣闻明王圣主好闻其过，忠臣孝子言无隐情。臣备生人伦视听之类，而禀性<br /><br />&nbsp;&nbsp;&nbsp;&nbsp;愚悫，不识忌讳，故出死亡命，恳恳重言。诚欲陛下修乾坤之德，开日月之明，<br /><br />&nbsp;&nbsp;&nbsp;&nbsp;披图籍，案经典，览帝王之务，识先后之政。如有阙遗，退而自改。本文、武之<br /><br />&nbsp;&nbsp;&nbsp;&nbsp;业，拟尧、舜之道，攘灾延庆，号令天下。此诚臣区区之愿，夙夜梦寤，尽心<br /><br />&nbsp;&nbsp;&nbsp;&nbsp;所计。谨条序前章，畅其旨趣，条便宜七事，具如状对：<br /><br />&nbsp;&nbsp;&nbsp;&nbsp;一事：陵园至重，圣神攸冯，而灾火炎赫，迫近寝殿，魂而有灵，犹将惊动。<br /><br />&nbsp;&nbsp;&nbsp;&nbsp;寻宫殿宫府，近始永平，岁时未积，便更修造。又西苑之设，禽畜是处，离房别<br /><br />&nbsp;&nbsp;&nbsp;&nbsp;观，本不常居，而皆条精土木，营建无已，消功单贿，巨亿为计。《易内传》曰：<br /><br />&nbsp;&nbsp;&nbsp;&nbsp;“人君奢侈，多饰宫室，其时旱，其灾火。”是故鲁僖遭旱，修政自敕，下钟鼓<br /><br />&nbsp;&nbsp;&nbsp;&nbsp;之县，休缮治之官，虽则不宁，而时雨自降。由此言之，天之应人，敏于景响。<br /><br />&nbsp;&nbsp;&nbsp;&nbsp;今月十七日戊午，征日也，日加申，风从寅来，丑时而止。丑、寅、申皆征也，<br /><br />&nbsp;&nbsp;&nbsp;&nbsp;不有火灾，必当为旱。愿陛下校计缮修之费，永念百姓之劳，罢将作之官，减雕<br /><br />&nbsp;&nbsp;&nbsp;&nbsp;文之饰，损疱厨之馔，退宴私之乐。《易中孚传》曰：“阳感天，不旋日。”如<br /><br />&nbsp;&nbsp;&nbsp;&nbsp;是，则景云降集，眚l息矣。<br /><br />&nbsp;&nbsp;&nbsp;&nbsp;二事：去年以来，《兑卦》用事，类多不效。《易传》曰：“有貌无实，佞<br /><br />&nbsp;&nbsp;&nbsp;&nbsp;人也；有实无貌，道人也。”寒温为实，清浊为貌。今三公皆令色足恭，外厉内<br /><br />&nbsp;&nbsp;&nbsp;&nbsp;荏，以虚事上，无佐国之实，故清浊效而寒温不效也，是以阴寒侵犯消息。占曰：<br /><br />&nbsp;&nbsp;&nbsp;&nbsp;“日乘则有妖风，日蒙则有地裂。”如是三年，则致日食，阴侵其阳，渐积所致。<br /><br />&nbsp;&nbsp;&nbsp;&nbsp;立春前后温气应节者，诏令宽也。其后复寒者，无宽之实也。夫十室之邑，必有<br /><br />&nbsp;&nbsp;&nbsp;&nbsp;忠信，率土之人，岂无贞贤，未闻朝廷有所赏拔，非所以求善赞务，弘济元元。<br /><br />&nbsp;&nbsp;&nbsp;&nbsp;宜采纳良臣，以助圣化。<br /><br />&nbsp;&nbsp;&nbsp;&nbsp;三事：臣闻天道不远，三五复反。今年少阳之岁，法当乘起，恐后年已往，<br /><br />&nbsp;&nbsp;&nbsp;&nbsp;将遂惊动，涉历天门，灾成戊已。今春当旱，夏必有水，臣以六日七分候之可知。<br /><br />&nbsp;&nbsp;&nbsp;&nbsp;未灾眚之来，缘类而应。行有玷缺，则气逆于天，精感变出，以戒人君。王者之<br /><br />&nbsp;&nbsp;&nbsp;&nbsp;义，时有不登，则损滋彻膳。数年以来，谷收稍减，家贫户馑，岁不如昔。百姓<br /><br />&nbsp;&nbsp;&nbsp;&nbsp;不足，君谁与足？水旱之灾，虽尚未至，然君子远览，防微虑萌。《老子》曰：<br /><br />&nbsp;&nbsp;&nbsp;&nbsp;“人之饥也，以其上食税之多也。”故孝文皇帝绨袍革舄，木器无文，约身薄赋，<br /><br />&nbsp;&nbsp;&nbsp;&nbsp;时致升平。今陛下圣德中兴，宜遵前典，惟节惟约，天下幸甚。《易》曰：“天<br /><br />&nbsp;&nbsp;&nbsp;&nbsp;道无亲，常与善人。”是故高宗以享福，宋景以延年。<br /><br />&nbsp;&nbsp;&nbsp;&nbsp;四事：臣窃见皇子未立，储宫无主，仰观天文，太子不明。荧惑以去年春分<br /><br />&nbsp;&nbsp;&nbsp;&nbsp;后十六日在娄五度，推步《三统》，荧惑今当在翼九度，今反在柳三度，则不及<br /><br />&nbsp;&nbsp;&nbsp;&nbsp;五十余度。去年八月二十四日戊辰，荧惑历舆鬼东入轩辕，出后星北，东去四度，<br /><br />&nbsp;&nbsp;&nbsp;&nbsp;北旋复还。轩辕者，后宫也。荧惑者，至阳之精也，天之使也，而出入轩辕，绕<br /><br />&nbsp;&nbsp;&nbsp;&nbsp;还往来。《易》曰：“天垂象，见吉凶。”其意昭然可见矣。礼，天子一娶九女，<br /><br />&nbsp;&nbsp;&nbsp;&nbsp;嫡媵毕县。今宫人侍御，动以千计，或生而幽隔，人道不通，郁积之气，上感皇<br /><br />&nbsp;&nbsp;&nbsp;&nbsp;天，故遣荧惑入轩辕，理人伦，垂象见异，以悟主上。昔武王下车，出倾宫之女，<br /><br />&nbsp;&nbsp;&nbsp;&nbsp;表商容之间，以理人伦，以表贤德，故天授以圣子，成王是也。今陛下多积宫人，<br /><br />&nbsp;&nbsp;&nbsp;&nbsp;以违天意，故皇胤多夭，嗣体莫寄。《诗》云：“敬天之怒，不敢戏豫。”方今<br /><br />&nbsp;&nbsp;&nbsp;&nbsp;之福，莫若广嗣，广嗣之术，可不深思？宜简出宫女恣其姻嫁，则天自降福，子<br /><br />&nbsp;&nbsp;&nbsp;&nbsp;孙千亿。惟陛下丁宁再三，留神于此。左右贵幸，亦宜惟臣之言，以悟陛下。盖<br /><br />&nbsp;&nbsp;&nbsp;&nbsp;善言古者合于今，善言天者合于人。愿访问百僚，有违臣言者，臣当受苟言之罪。<br /><br />&nbsp;&nbsp;&nbsp;&nbsp;五事：臣窃见去年闰月十七日已丑夜，有白气从西方天苑趋左足，入玉井，<br /><br />&nbsp;&nbsp;&nbsp;&nbsp;数日乃灭。《春秋》曰：“有星孛于大辰。大辰者何？大火也。大火为大辰，伐<br /><br />&nbsp;&nbsp;&nbsp;&nbsp;又为大辰，北极亦为大辰。”所以孛一宿而连三宿者，言北辰王者之宫也。凡中<br /><br />&nbsp;&nbsp;&nbsp;&nbsp;宫无节，政教乱逆，威武衰微，则此三星以应之也。罚者白虎，其宿主兵，其国<br /><br />&nbsp;&nbsp;&nbsp;&nbsp;赵、魏，变见西方，亦应三辅。凡金气为变，发在秋节。臣恐立秋以后，赵、魏、<br /><br />&nbsp;&nbsp;&nbsp;&nbsp;关西将有羌寇畔戾之患。宜豫宣告诸郡，使敬授人时，轻徭役，薄赋敛，勿妄缮<br /><br />&nbsp;&nbsp;&nbsp;&nbsp;起，坚仓狱，备守卫，回选贤能，以镇抚之。金精之变，责归上司。宜以五月丙<br /><br />&nbsp;&nbsp;&nbsp;&nbsp;午，遣太尉服干戚，建井，书玉板之策，引白气之异，于西郊责躬求愆，谢咎<br /><br />&nbsp;&nbsp;&nbsp;&nbsp;皇天，消灭妖气。盖以火胜金，转祸为福也。<br /><br />&nbsp;&nbsp;&nbsp;&nbsp;六事：臣窃见今月十四日乙卯巳时，白虹贯日。凡日傍气色白而纯者名为虹。<br /><br />&nbsp;&nbsp;&nbsp;&nbsp;贯日中者，侵太阳也；见于春者，政变常也。方今中官外司，各各考事，其所考<br /><br />&nbsp;&nbsp;&nbsp;&nbsp;者，或非急务。又恭陵火灾，主名未立，多所收捕，备经考毒。寻火为天戒，以<br /><br />&nbsp;&nbsp;&nbsp;&nbsp;悟人君，可顺而不可违，可敬而不可慢。陛下宜恭已内省，以备后灾。凡诸考察，<br /><br />&nbsp;&nbsp;&nbsp;&nbsp;并须立秋。又《易传》曰：“公能其事，序贤进士，后必有喜。”反之，则白虹<br /><br />&nbsp;&nbsp;&nbsp;&nbsp;贯日。以甲乙见者，则谴在中台。自司徒居位，阴阳多谬，久无虚已进贤之策，<br /><br />&nbsp;&nbsp;&nbsp;&nbsp;天下兴议，异人同咨。且立春以来，金气再见，金能胜木，必有兵气，宜黜司徒<br /><br />&nbsp;&nbsp;&nbsp;&nbsp;以应天意。陛下不早攘之，将负臣言，遗患百姓。<br /><br />&nbsp;&nbsp;&nbsp;&nbsp;七事：臣伏惟汉兴以来三百三十九岁。于《诗三基》，高祖起亥仲二年，今<br /><br />&nbsp;&nbsp;&nbsp;&nbsp;在戌仲十年。《诗汜历枢》曰：“卯酉为革政，午亥为革命，神在天门，出入候<br /><br />&nbsp;&nbsp;&nbsp;&nbsp;听。”言神在戌亥，司候帝王兴衰得失，厥善则昌，厥恶则亡。于《易雄雌秘历》，<br /><br />&nbsp;&nbsp;&nbsp;&nbsp;今值困乏。凡九二困者，众小人欲共困害君子也。《经》曰：“困而不失其所，<br /><br />&nbsp;&nbsp;&nbsp;&nbsp;其唯君子乎！”唯独贤圣之君，遭困遇险，能致命遂志，不去其道。陛下乃者潜<br /><br />&nbsp;&nbsp;&nbsp;&nbsp;龙养德，幽隐屈厄，即位之元，紫宫惊动，历运之会，时气已应。然犹恐妖祥未<br /><br />&nbsp;&nbsp;&nbsp;&nbsp;尽，君子思患而豫防之。臣以为戌仲已竟，来年入季，文帝改法，除肉刑之罪，<br /><br />&nbsp;&nbsp;&nbsp;&nbsp;至今适三百载。宜因斯际，大蠲法令，官名称号，舆服器械，事有所更，变大为<br /><br />&nbsp;&nbsp;&nbsp;&nbsp;小，去奢就俭，机衡之政，除烦为简。改元更始，招求幽隐，举方正，征有道，<br /><br />&nbsp;&nbsp;&nbsp;&nbsp;博采异谋，开不讳之路。<br /><br />&nbsp;&nbsp;&nbsp;&nbsp;臣陈引际会，恐犯忌讳，书不尽言，未敢究畅。<br /><br />&nbsp;&nbsp;&nbsp;&nbsp;台诘曰：“对云‘白虹贯日，政变常也。’朝廷率由旧章，何所变易而言<br /><br />&nbsp;&nbsp;&nbsp;&nbsp;变常？又言‘当大蠲法令，革易官号’。或云变常以致灾，或改旧以除异，何也？<br /><br />&nbsp;&nbsp;&nbsp;&nbsp;又阳嘉初建，复欲改元，据何经典？其以实对。”对曰：<br /><br />&nbsp;&nbsp;&nbsp;&nbsp;方春东作，布德之元，阳气开发，养导万物。王者因天视听，奉顺时气，宜<br /><br />&nbsp;&nbsp;&nbsp;&nbsp;务崇温柔，尊其行令。而今立春之后，考事不息，秋冬之政，行乎春夏，故白虹<br /><br />&nbsp;&nbsp;&nbsp;&nbsp;春见，掩蔽日曜。凡邪气乘阳，则虹霓在日，斯皆臣下执事刻急所致。殆非朝廷<br /><br />&nbsp;&nbsp;&nbsp;&nbsp;优宽之本。此其变常之咎也。又今选举皆归三司，非有周、召之才，而当则哲之<br /><br />&nbsp;&nbsp;&nbsp;&nbsp;重，每有选用，辄参之掾属，公府门巷，宾客填集，送去迎来，财货无已。其当<br /><br />&nbsp;&nbsp;&nbsp;&nbsp;迁者，竞相荐谒，各遣子弟，充塞道路，开长奸门，兴致浮伪，非所谓率由旧章<br /><br />&nbsp;&nbsp;&nbsp;&nbsp;也。尚书职在机衡，宫禁严密，私曲之意，羌不得通，偏党之恩，或无所用。选<br /><br />&nbsp;&nbsp;&nbsp;&nbsp;举之任，不如还在机密。臣诚愚戆，不知折中，斯固远近之论，当今之宜。又孔<br /><br />&nbsp;&nbsp;&nbsp;&nbsp;子曰：“汉三百载，斗历改宪。”三百四岁为一德，五德千五百二十岁，五行更<br /><br />&nbsp;&nbsp;&nbsp;&nbsp;用。王者随天，譬犹自春徂夏，改青服绛者也。自文帝省刑，适三百年，而轻微<br /><br />&nbsp;&nbsp;&nbsp;&nbsp;之禁，渐已殷积。王者之法，譬犹江河，当使易避而难犯也。故《易》曰：“易<br /><br />&nbsp;&nbsp;&nbsp;&nbsp;则易知，简则易从，易简而天下之理得矣。”今去奢即俭，以先天下，改易名号，<br /><br />&nbsp;&nbsp;&nbsp;&nbsp;随事称谓。《易》曰：“君子之道，或出或处，同归殊涂，一致百虑。”是知变<br /><br />&nbsp;&nbsp;&nbsp;&nbsp;常而善，可以除灾，变常而恶，必致于异。今年仲竟，来年入季，仲终季始，历<br /><br />&nbsp;&nbsp;&nbsp;&nbsp;运变改，故可改元，所以顺天道也。<br /><br />&nbsp;&nbsp;&nbsp;&nbsp;臣愚蔽，不足以答圣问。<br /><br />&nbsp;&nbsp;&nbsp;&nbsp;又上书荐黄琼、李固，并陈消灾之术曰：<br /><br />&nbsp;&nbsp;&nbsp;&nbsp;臣前对七事，要政急务，宜于今者，所当施用。诚知愚浅，不合圣听，人贱<br /><br />&nbsp;&nbsp;&nbsp;&nbsp;言废，当受诛罚，征营惶怖，靡知厝身。<br /><br />&nbsp;&nbsp;&nbsp;&nbsp;臣闻刳舟剡楫，将欲济江海也；聘贤选佐，将以安天下也。昔唐尧在上，群<br /><br />&nbsp;&nbsp;&nbsp;&nbsp;龙为用，文、武创德，周、召作辅，是以能建天地之功，增日月之耀者也。《诗》<br /><br />&nbsp;&nbsp;&nbsp;&nbsp;云：“赫赫王命，仲山甫将之。邦国若否，仲山甫明之。”宣王是赖，以致雍熙。<br /><br />&nbsp;&nbsp;&nbsp;&nbsp;陛下践祚以来，勤心庶政，而三九之位，未见其人，是以灾害屡臻，四国未宁。<br /><br />&nbsp;&nbsp;&nbsp;&nbsp;臣考之国典，验之闻见，莫不以得贤为功，失士为败。且贤者出处，翔而后集，<br /><br />&nbsp;&nbsp;&nbsp;&nbsp;爵以德进，则其情不苟，然后使君子耻贫贱而乐富贵矣。若有德不报，有言不酬，<br /><br />&nbsp;&nbsp;&nbsp;&nbsp;来无所乐，进无所趋，则皆怀归薮泽，修其故志矣。夫求贤者，上以承天，下以<br /><br />&nbsp;&nbsp;&nbsp;&nbsp;为人。不用之，则逆天统，违人望。逆天统则灾眚降，违人望则化不行。灾眚降<br /><br />&nbsp;&nbsp;&nbsp;&nbsp;则下呼嗟，化不行则君道亏。四始之缺，五际之厄，其咎由此。岂可不刚健笃实，<br /><br />&nbsp;&nbsp;&nbsp;&nbsp;矜矜栗栗，以守天功盛德大业乎？<br /><br />&nbsp;&nbsp;&nbsp;&nbsp;臣伏见光禄大夫江夏黄琼，耽道乐术，清亮自然，被褐怀宝，含味经籍，又<br /><br />&nbsp;&nbsp;&nbsp;&nbsp;果于从政，明达变复。朝廷前加优宠，宾于上位。琼入朝日浅，谋谟未就，因以<br /><br />&nbsp;&nbsp;&nbsp;&nbsp;丧病，致命遂志。《老子》曰：“大音希声，大器晚成。”善人为固，三年乃立。<br /><br />&nbsp;&nbsp;&nbsp;&nbsp;天下莫不嘉朝廷有此良人，而复怪其不时还任。陛下宜加降崇之恩，极养贤之礼，<br /><br />&nbsp;&nbsp;&nbsp;&nbsp;征反京师，以慰天下。又处士汉中李固，年四十，通游、夏之艺，履颜、闵之仁。<br /><br />&nbsp;&nbsp;&nbsp;&nbsp;洁白之节，情同d日，忠贞之操，好是正直，卓冠古人，当世莫及。元精所生，<br /><br />&nbsp;&nbsp;&nbsp;&nbsp;王之佐臣，天之生固，必为圣汉，宜蒙特征，以示四方。夫有出伦之才，不应限<br /><br />&nbsp;&nbsp;&nbsp;&nbsp;以官次。昔颜子十八，天下归仁；子奇稚齿，化阿有声。若还琼征固，任以时政，<br /><br />&nbsp;&nbsp;&nbsp;&nbsp;伊尹、傅说，不足为此，则可垂景光，致休祥矣。臣明不知人，伏听众言，百<br /><br />&nbsp;&nbsp;&nbsp;&nbsp;姓所归，臧否共叹。愿泛问百僚，核其名行，有一不合，则臣为欺国。惟留圣神，<br /><br />&nbsp;&nbsp;&nbsp;&nbsp;不以人废言。<br /><br />&nbsp;&nbsp;&nbsp;&nbsp;谨复条便宜四事，附奏于左：<br /><br />&nbsp;&nbsp;&nbsp;&nbsp;一事：孔子作《春秋》，书“正月”者，敬岁之始也。王者则天之象，因时<br /><br />&nbsp;&nbsp;&nbsp;&nbsp;之序，宜开发德号，爵贤命士，流宽大之泽，垂仁厚之德，顺助元气，含养庶类。<br /><br />&nbsp;&nbsp;&nbsp;&nbsp;如此，则天文昭烂，星辰显列，五纬循轨，四时和睦。不则太阳不光，天地混浊，<br /><br />&nbsp;&nbsp;&nbsp;&nbsp;时气错逆，霾雾蔽日。自立春以来，累经旬朔，未见仁德有所施布，但闻罪罚考<br /><br />&nbsp;&nbsp;&nbsp;&nbsp;掠之声。夫天之应人，疾如景响，而自从入岁，常有蒙气，月不舒光，日不宣曜。<br /><br />&nbsp;&nbsp;&nbsp;&nbsp;日者太阳，以象人君，政变于下，日应于天。清浊之占，随政抑扬。天之见异，<br /><br />&nbsp;&nbsp;&nbsp;&nbsp;事无虚作。岂独陛下倦于万机，帷幄之政有所阙欤？何天戒之数见也！臣愿陛下<br /><br />&nbsp;&nbsp;&nbsp;&nbsp;发扬乾刚，援引贤能，勤求机衡之寄，以获断金之利。臣之所陈，辄以太阳为先<br /><br />&nbsp;&nbsp;&nbsp;&nbsp;者，明其不可久暗，急当改正。其异虽微，其事甚重。臣言虽约，其旨甚广。惟<br /><br />&nbsp;&nbsp;&nbsp;&nbsp;陛下乃眷臣章，深留明思。<br /><br />&nbsp;&nbsp;&nbsp;&nbsp;二事：孔子曰：“雷之始发《大壮》始，君弱臣强从《解》起。”今月九日<br /><br />&nbsp;&nbsp;&nbsp;&nbsp;至十四日，《大壮》用事，消息之卦也。于此六日之中，雷当发声，发声则岁气<br /><br />&nbsp;&nbsp;&nbsp;&nbsp;和，王道兴也。《易》曰：“雷出地奋，豫，先王以作乐崇德，殷荐之上帝。”<br /><br />&nbsp;&nbsp;&nbsp;&nbsp;雷者，所以开发萌牙，辟阴除害。万物须雷而解，资雨而润。故《经》曰：“雷<br /><br />&nbsp;&nbsp;&nbsp;&nbsp;以动之，雨以润之。”王者崇宽大，顺春令，则雷应节，不则发动于冬，当震反<br /><br />&nbsp;&nbsp;&nbsp;&nbsp;潜。故《易传》曰：“当雷不雷，太阳弱也。”今蒙气不除，日月变色，则其效<br /><br />&nbsp;&nbsp;&nbsp;&nbsp;也。天网恢恢，疏而不失，随时进退，应政得失。大人者，与天地合其德，与日<br /><br />&nbsp;&nbsp;&nbsp;&nbsp;月合其明，璇玑动作，与天相应。雷者号令，其德生养。号令殆废，当生而杀，<br /><br />&nbsp;&nbsp;&nbsp;&nbsp;则雷反作，其时无岁。陛下若欲除灾昭祉，顺天致和，宜察臣下尤酷害者，亟加<br /><br />&nbsp;&nbsp;&nbsp;&nbsp;斥黜，以安黎元，则太皓悦和，雷声乃发。<br /><br />&nbsp;&nbsp;&nbsp;&nbsp;三事：去年十月二十日癸亥，太白与岁星合于房、心。太白在北，岁星在南，<br /><br />&nbsp;&nbsp;&nbsp;&nbsp;相离数寸，光芒交接。房、心者，天帝明堂布政之宫。《孝经钩命决》曰：“岁<br /><br />&nbsp;&nbsp;&nbsp;&nbsp;星守心年谷丰。”《尚书洪范记》曰：“月行中道，移节应期，德厚受福，重华<br /><br />&nbsp;&nbsp;&nbsp;&nbsp;留之。”重华者，谓岁星在心也。今太白从之，交合明堂，金木相贼，而反同合，<br /><br />&nbsp;&nbsp;&nbsp;&nbsp;此以阴陵阳，臣下专权之异也。房、心东方，其国主宋。《石氏经》曰：“岁星<br /><br />&nbsp;&nbsp;&nbsp;&nbsp;出左有年，出右无年。”今金木俱东，岁星在南，是为出右，恐年谷不成，宋人<br /><br />&nbsp;&nbsp;&nbsp;&nbsp;饥也。陛下宜审详明堂布政之务，然后妖异可消，五纬顺序矣。<br /><br />&nbsp;&nbsp;&nbsp;&nbsp;四事：《易传》曰：“阳无德则旱，阴c阳亦旱。”阳无德者，人君恩泽不<br /><br />&nbsp;&nbsp;&nbsp;&nbsp;施于人也。阴c阳者，禄去公室，臣下专权也。自冬涉春，讫无嘉泽，数有西风，<br /><br />&nbsp;&nbsp;&nbsp;&nbsp;反逆时节。朝廷劳心，广为祷祈，荐祭山川，暴龙移市。臣闻皇天感物，不为伪<br /><br />&nbsp;&nbsp;&nbsp;&nbsp;动，灾变应人，要在责已。若令雨可请降，水可攘止，则岁无隔并，太平可待。<br /><br />&nbsp;&nbsp;&nbsp;&nbsp;然而灾害不息者，患不在此也。立春以来，未见朝廷赏录有功，表显有德，存问<br /><br />&nbsp;&nbsp;&nbsp;&nbsp;孤寡，赈恤贫弱，而但见洛阳都官奔车东西，收系纤介，牢狱充盈。臣闻恭陵火<br /><br />&nbsp;&nbsp;&nbsp;&nbsp;处，比有光曜，明此天灾，非人之咎。丁丑大风，掩蔽天地。风者号令，天之威<br /><br />&nbsp;&nbsp;&nbsp;&nbsp;怒，皆所以感悟人君忠厚之戒。又连月无雨，将害宿麦。若一谷不登，则饥者十<br /><br />&nbsp;&nbsp;&nbsp;&nbsp;三四矣。陛下诚宜广被恩泽，贷赡元元。昔尧遭九年之水，人有十载之蓄者，简<br /><br />&nbsp;&nbsp;&nbsp;&nbsp;税防灾，为其方也。愿陛下早宣德泽，以应天功。若臣言不用，朝政不改者，立<br /><br />&nbsp;&nbsp;&nbsp;&nbsp;夏之后乃有澍雨，于今之际未可望也。若政变于朝而天不雨，则臣为诬上，愚不<br /><br />&nbsp;&nbsp;&nbsp;&nbsp;知量，分当鼎镬。<br /><br />&nbsp;&nbsp;&nbsp;&nbsp;书奏，特诏拜郎中，辞病不就，即去归家。至四月京师地震，遂陷。其夏大<br /><br />&nbsp;&nbsp;&nbsp;&nbsp;旱。秋，鲜卑入马邑城，破代郡兵。明年，西羌寇陇右。皆略如言。后复公车<br /><br />&nbsp;&nbsp;&nbsp;&nbsp;征，不行。<br /><br />&nbsp;&nbsp;&nbsp;&nbsp;同县孙礼者，积恶凶暴，好游侠，与其同里人常慕名德，欲与亲善。不<br /><br />&nbsp;&nbsp;&nbsp;&nbsp;顾，以此结怨，遂为礼所杀。<br /><br />&nbsp;&nbsp;&nbsp;&nbsp;襄楷字公矩，平原隰阴人也。好学博古，善天文阴阳之术。<br /><br />&nbsp;&nbsp;&nbsp;&nbsp;桓帝时，宦官专朝，政刑暴滥，又比失皇子，灾异尤数。延熹九年，楷自家<br /><br />&nbsp;&nbsp;&nbsp;&nbsp;诣阙上疏曰：<br /><br />&nbsp;&nbsp;&nbsp;&nbsp;臣闻皇天不言，以文象设教。尧、舜虽圣，必历象日月星辰，察五纬所在，<br /><br />&nbsp;&nbsp;&nbsp;&nbsp;故能享百年之寿，为万世之法。臣窃见去岁五月，荧惑入太微，犯帝座，出端门，<br /><br />&nbsp;&nbsp;&nbsp;&nbsp;不轨常道。其闰月良辰，太白入房，犯心小星，震动中耀。中耀，天王也；傍小<br /><br />&nbsp;&nbsp;&nbsp;&nbsp;星者，天王子也。夫太微天廷，五帝之坐，而金火罚星扬光其中，于占，天子凶；<br /><br />&nbsp;&nbsp;&nbsp;&nbsp;又俱入房、心，法无继嗣。今年岁星久守太微，逆行西至掖门，还切执汉。岁为<br /><br />&nbsp;&nbsp;&nbsp;&nbsp;木精，好生恶杀，而淹留不去者，咎在仁德不修，诛罚太酷。前七年十二月，荧<br /><br />&nbsp;&nbsp;&nbsp;&nbsp;惑与岁星俱入轩辕，逆行四十余日，而邓皇后诛。其冬大寒，杀鸟兽，害鱼鳖，<br /><br />&nbsp;&nbsp;&nbsp;&nbsp;城傍竹柏之叶有伤枯者。臣闻于师曰：“柏伤竹枯，不出三年，天子当之。”今<br /><br />&nbsp;&nbsp;&nbsp;&nbsp;洛阳城中人夜无故叫呼，云有火光，人声正喧，于占亦与竹柏枯同。自春夏以来，<br /><br />&nbsp;&nbsp;&nbsp;&nbsp;连有霜雹及大雨雷，而臣作威作福，刑罚急刻之所感也。<br /><br />&nbsp;&nbsp;&nbsp;&nbsp;太原太守刘}、南阳太守成，志除奸邪，其所诛剪，皆合人望，而陛<br /><br />&nbsp;&nbsp;&nbsp;&nbsp;下受阉竖之谮，乃远加考逮。三公上书乞哀}等，不见采察，而严被谴让。忧<br /><br />&nbsp;&nbsp;&nbsp;&nbsp;国之臣，将遂杜口矣。<br /><br />&nbsp;&nbsp;&nbsp;&nbsp;臣闻杀无罪，诛贤者，祸及三世。自陛下即位以来，频行诛伐，梁、寇、孙、<br /><br />&nbsp;&nbsp;&nbsp;&nbsp;邓，并见族灭，其从坐者，又非其数。李云上书，明主所不当讳，杜众乞死，谅<br /><br />&nbsp;&nbsp;&nbsp;&nbsp;以感悟圣朝，曾无赦宥，而并被残戮，天下之人，咸知其冤。汉兴以来，未有拒<br /><br />&nbsp;&nbsp;&nbsp;&nbsp;谏诛贤，用刑太深如今者也。<br /><br />&nbsp;&nbsp;&nbsp;&nbsp;永平旧典，诸当重论皆须冬狱，先请后刑，所以重人命也。顷数十岁以来，<br /><br />&nbsp;&nbsp;&nbsp;&nbsp;州郡玩习，又欲避请谳之烦，辄托疾病，多死牢狱。长吏杀生自己，死者多非其<br /><br />&nbsp;&nbsp;&nbsp;&nbsp;罪，魂神冤结，无所归诉，淫厉疾疫，自此而起。昔文王一妻，诞至十子，今宫<br /><br />&nbsp;&nbsp;&nbsp;&nbsp;女数千，未闻庆育。宜修德省刑，以广《螽斯》之祚。<br /><br />&nbsp;&nbsp;&nbsp;&nbsp;又七年六月十三日，河内野王山上有龙死，长可数十丈。扶风有星陨为石，<br /><br />&nbsp;&nbsp;&nbsp;&nbsp;声闻三郡。夫龙形状不一，小大无常，故《周易》况之大人，帝王以为符瑞。或<br /><br />&nbsp;&nbsp;&nbsp;&nbsp;闻河内龙死，讳以为蛇。夫龙能变化，蛇亦有神，皆不当死。昔秦之将衰，华山<br /><br />&nbsp;&nbsp;&nbsp;&nbsp;神操璧以授郑客，曰“今年祖龙死”，始皇逃之，死于沙丘。王莽天凤二年，讹<br /><br />&nbsp;&nbsp;&nbsp;&nbsp;言黄山宫有死龙之异，后汉诛莽，光武复兴。虚言犹然，况于实邪？夫星辰丽天，<br /><br />&nbsp;&nbsp;&nbsp;&nbsp;犹万国之附王者也。下将畔上，故星亦畔天。石者安类，坠者失势。春秋五石陨<br /><br />&nbsp;&nbsp;&nbsp;&nbsp;宋，其后襄公为楚所执。秦之亡也，石陨东郡。今损扶风，与先帝园陵相近，不<br /><br />&nbsp;&nbsp;&nbsp;&nbsp;有大丧，必有畔逆。<br /><br />&nbsp;&nbsp;&nbsp;&nbsp;案春秋以来及古帝王，未有河清及学门自坏者也。臣以为河者，诸侯位也。<br /><br />&nbsp;&nbsp;&nbsp;&nbsp;清者属阳，浊者属阴。河当浊而反清者，阴欲为阳，诸侯欲为帝也。太学，天子<br /><br />&nbsp;&nbsp;&nbsp;&nbsp;教化之宫，其门无故自坏者，言文德将丧，教化废也。京房《易传》曰：“河水<br /><br />&nbsp;&nbsp;&nbsp;&nbsp;清，天下平。”今天垂尽，地吐妖，人厉疫，三者并时而有河清，犹春秋麟不当<br /><br />&nbsp;&nbsp;&nbsp;&nbsp;见而见，孔子书之以为异也。<br /><br />&nbsp;&nbsp;&nbsp;&nbsp;臣前上琅邪宫崇受干吉神书，不合明听。臣闻布谷鸣子孟夏，蟋蟀吟于始秋，<br /><br />&nbsp;&nbsp;&nbsp;&nbsp;物有微而志信，人有贱而言忠。臣虽至贱，诚愿赐清闲，极尽所言。<br /><br />&nbsp;&nbsp;&nbsp;&nbsp;书奏不省。<br /><br />&nbsp;&nbsp;&nbsp;&nbsp;十余日，复上书曰：<br /><br />&nbsp;&nbsp;&nbsp;&nbsp;臣伏见太白北入数日，复出东方，其占当有大兵，中国弱，四夷强。臣又推<br /><br />&nbsp;&nbsp;&nbsp;&nbsp;步，荧惑今当出而潜，必有阴谋。皆由狱多冤结，忠臣被戮。德星所以久守执法，<br /><br />&nbsp;&nbsp;&nbsp;&nbsp;亦为此也。陛下宜承天意，理察冤狱，为刘}、成亏除罪辟，追录李云、<br /><br />&nbsp;&nbsp;&nbsp;&nbsp;杜众等子孙。<br /><br />&nbsp;&nbsp;&nbsp;&nbsp;夫天子事天不孝，则日食星斗。比年日食于正朔，三光不明，五纬错戾。前<br /><br />&nbsp;&nbsp;&nbsp;&nbsp;者宫崇所献神书，专以奉天地顺五行为本，亦有兴国广嗣之术。其文易晓，参同<br /><br />&nbsp;&nbsp;&nbsp;&nbsp;经典，而顺帝不行，故国胤不兴，孝冲、孝质频世短祚。<br /><br />&nbsp;&nbsp;&nbsp;&nbsp;臣又闻之，得主所好，自非正道，神为生虐。故周衰，诸侯以力征相尚，于<br /><br />&nbsp;&nbsp;&nbsp;&nbsp;是夏育、申休、宋万、彭生、任鄙之徒生于其时。殷纣好色，妲已是出。叶公好<br /><br />&nbsp;&nbsp;&nbsp;&nbsp;龙，真龙游廷。今黄门常侍，天刑之人，陛下爱待，兼倍常宠，系嗣未兆，岂不<br /><br />&nbsp;&nbsp;&nbsp;&nbsp;为此？天官宦者星不在紫宫而在天市，明当给使主市里也。今乃反处常伯之位，<br /><br />&nbsp;&nbsp;&nbsp;&nbsp;实非天意。<br /><br />&nbsp;&nbsp;&nbsp;&nbsp;又闻宫中立黄、老、浮屠之祠。此道清虚，贵尚无为，好生恶杀，省欲去奢。<br /><br />&nbsp;&nbsp;&nbsp;&nbsp;今陛下嗜欲不去，杀罚过理，既乖其道，岂获其祚哉！或言老子入夷狄为浮屠。<br /><br />&nbsp;&nbsp;&nbsp;&nbsp;浮屠不三宿桑下，不欲久生恩爱，精之至也。天神遗以好女，浮屠曰：“此但革<br /><br />&nbsp;&nbsp;&nbsp;&nbsp;囊盛血。”遂不眄之。其守一如此，乃能成道。今陛下淫女艳妇，极天下之丽，<br /><br />&nbsp;&nbsp;&nbsp;&nbsp;甘肥饮美，单天下之味，奈何欲如黄、老乎？<br /><br />&nbsp;&nbsp;&nbsp;&nbsp;书上，即召诣尚书问状。楷曰：“臣闻古者本无宦臣，武帝末，春秋高，数<br /><br />&nbsp;&nbsp;&nbsp;&nbsp;游后宫，始置之耳。后稍见任，至于顺帝，遂益繁炽。今陛下爵之，十倍于前。<br /><br />&nbsp;&nbsp;&nbsp;&nbsp;至今无继嗣者，岂独好之而使之然乎？”尚书上其对，诏下有司处正。尚书承旨<br /><br />&nbsp;&nbsp;&nbsp;&nbsp;奏曰：“其宦者之官，非近世所置。汉初张泽为大谒者，佐绛侯诛诸吕；孝文使<br /><br />&nbsp;&nbsp;&nbsp;&nbsp;赵谈参乘，而子孙昌盛。楷不正辞理，指陈要务，而析言破律，违背经艺，假借<br /><br />&nbsp;&nbsp;&nbsp;&nbsp;星宿，伪托神灵，造合私意，诬上罔事。请下司隶，正楷罪法，收送洛阳狱。”<br /><br />&nbsp;&nbsp;&nbsp;&nbsp;帝以楷言虽激切，然皆天文恒象之数，故不诛，犹司寇论刑。<br /><br />&nbsp;&nbsp;&nbsp;&nbsp;初，顺帝时，琅邪宫崇诣阙，上其师干吉于曲阳泉水上所得神书百七十卷，<br /><br />&nbsp;&nbsp;&nbsp;&nbsp;皆缥白素朱介青首朱目，号《太平清领书》。其言以阴阳五行为家，而多巫觋杂<br /><br />&nbsp;&nbsp;&nbsp;&nbsp;语。有司奏崇所上妖妄不经，乃收臧之。后张角颇有其书焉。<br /><br />&nbsp;&nbsp;&nbsp;&nbsp;及灵帝即位，以楷书为然。太傅陈蕃举方正，不就。乡里宗之，每太守至，<br /><br />&nbsp;&nbsp;&nbsp;&nbsp;辄致礼清。中平中，与荀爽、郑玄俱以博士征，不至，卒于家。<br /><br />&nbsp;&nbsp;&nbsp;&nbsp;论曰：古人有云：“善言天者，必有验于人。”而张衡亦云：“天文历数，<br /><br />&nbsp;&nbsp;&nbsp;&nbsp;阴阳占候，今所宜急也。”郎、襄楷能仰瞻俯察，参诸人事，祸福吉凶既应，<br /><br />&nbsp;&nbsp;&nbsp;&nbsp;引之教义亦明。此盖道术所以有补于时，后人所当取鉴者也。然而其敝好巫，故<br /><br />&nbsp;&nbsp;&nbsp;&nbsp;君子不以专心焉。<br /><br />&nbsp;&nbsp;&nbsp;&nbsp;赞曰：仲桓术深，蒲车屡寻。苏竟飞书，清我旧阴。襄、郎灾戒，实由政淫。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,197);">加入书签</a><a
                        href="196.html">上一页</a>&larr;<a href="index.html">返回列表</a>&rarr;<a
                            href="198.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "196.html"; var next_page = "198.html"; var index_page = "index.html"; var sortid = "9"; var article_id = "3"; var chapter_id = "197"; var articlename = "后汉书"; var chaptername = " 卷三十下 郎襄楷列传第二十下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>