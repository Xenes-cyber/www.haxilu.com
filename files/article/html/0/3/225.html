<!DOCTYPE html>
<html>
<head>
<meta charset="gbk" />
<title>后汉书- 卷五十七 杜栾刘李刘谢列传第四十七-在线阅读-哈西文学网</title>
<meta name="keywords" content="范晔，后汉书， 卷五十七 杜栾刘李刘谢列传第四十七全文， 卷五十七 杜栾刘李刘谢列传第四十七在线阅读 哈西文学网" />
<meta name="description" content="哈西文学网提供范晔的后汉书  卷五十七 杜栾刘李刘谢列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/225.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/225.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十七 杜栾刘李刘谢列传第四十七</h1>
            <div class="link xb">
                <a href="224.html">上一页</a>&larr;<a href="index.html">返回列表</a>&rarr;<a
                    href="226.html">下一页</a></div>			
            <div id="BookText">&nbsp;&nbsp;&nbsp;&nbsp;杜根字伯坚，颍川定陵人也。父安，字伯夷，少有志节，年十三入太学，号<br /><br />&nbsp;&nbsp;&nbsp;&nbsp;奇童。京师贵戚慕其名，或遣之书，安不发，悉壁藏之。及后捕案贵戚宾客，安<br /><br />&nbsp;&nbsp;&nbsp;&nbsp;开壁出书，印封如故，竟不离其患，时人贵之。位至巴郡太守，政甚有声。<br /><br />&nbsp;&nbsp;&nbsp;&nbsp;根性方实，好绞直。永初元年，举孝廉，为郎中。时和熹邓后临朝，权在外<br /><br />&nbsp;&nbsp;&nbsp;&nbsp;戚。根以安帝年长，宜亲政事，乃与同时郎上书直谏。太后大怒，收执根等，令<br /><br />&nbsp;&nbsp;&nbsp;&nbsp;盛以缣囊，于殿上扑杀之。执法者以根知名，私语行事人使不加力，既而载出城<br /><br />&nbsp;&nbsp;&nbsp;&nbsp;外，根得苏。太后使人检视，根遂诈死，三日，目中生蛆，因得逃窜，为宜城山<br /><br />&nbsp;&nbsp;&nbsp;&nbsp;中酒家保。积十五年，酒家知其贤，厚敬待之。<br /><br />&nbsp;&nbsp;&nbsp;&nbsp;及邓氏诛，左右皆言根等之忠。帝谓根已死，乃下诏布告天下，录其子孙。<br /><br />&nbsp;&nbsp;&nbsp;&nbsp;根方归乡里，征诣公车，拜侍御史。初，平原郡吏成翊世亦谏太后归政，坐抵罪，<br /><br />&nbsp;&nbsp;&nbsp;&nbsp;与根俱征，擢为尚书郎，并见纳用。或问根曰：“往者遇祸，天下同义，知故不<br /><br />&nbsp;&nbsp;&nbsp;&nbsp;少，何至自苦如此？”根曰：“周旋民间，非绝迹之处，邂逅发露，祸及知亲，<br /><br />&nbsp;&nbsp;&nbsp;&nbsp;故不为也。”顺帝时，稍迁济阴太守。去官还家，年七十八卒。<br /><br />&nbsp;&nbsp;&nbsp;&nbsp;翊世字秀明，少好学，深明道术。延光中，中常侍樊丰、帝乳母王圣共谮皇<br /><br />&nbsp;&nbsp;&nbsp;&nbsp;太子，废为济阴王。翊世连上书讼之，又言樊丰、王圣诬罔之状。帝既不从，而<br /><br />&nbsp;&nbsp;&nbsp;&nbsp;丰等陷以重罪，下狱当死，有诏免官归本郡。及济阴王立，是为顺帝，司空张<br /><br />&nbsp;&nbsp;&nbsp;&nbsp;辟之。以翊世前讼太子之废，荐为议郎。翊世自以其功不显，耻于受位，<br /><br />&nbsp;&nbsp;&nbsp;&nbsp;自劾归。三公比辟，不应。尚书仆射虞诩雅重之，欲引与共参朝政，乃上书荐之，<br /><br />&nbsp;&nbsp;&nbsp;&nbsp;征拜议郎。后尚书令左雄、仆射郭虔复举为尚书。在朝正色，百僚敬之。<br /><br />&nbsp;&nbsp;&nbsp;&nbsp;栾巴字叔元，魏郡内黄人也。好道。顺帝世，以宦者给事掖庭，补黄门令，<br /><br />&nbsp;&nbsp;&nbsp;&nbsp;非其好也。性质直，学览经典，虽在中官，不与诸常侍交接。后阳气通畅，白上<br /><br />&nbsp;&nbsp;&nbsp;&nbsp;乞退，擢拜郎中，四迁桂杨太守。以郡处南垂，不闲典训，为吏人定婚姻丧纪之<br /><br />&nbsp;&nbsp;&nbsp;&nbsp;礼，兴立学校，以奖进之。虽干吏卑末，皆课令习读，程试殿最，随能升授。政<br /><br />&nbsp;&nbsp;&nbsp;&nbsp;事明察。视事七年，以病乞骸骨。<br /><br />&nbsp;&nbsp;&nbsp;&nbsp;荆州刺史李固荐巴治迹，征拜议郎，守光禄大夫，与杜乔、周举等八人徇行<br /><br />&nbsp;&nbsp;&nbsp;&nbsp;州郡。<br /><br />&nbsp;&nbsp;&nbsp;&nbsp;巴使徐州还，再迁豫章太守。郡土多山川鬼怪，小人常破赀产以祈祷。巴素<br /><br />&nbsp;&nbsp;&nbsp;&nbsp;有道术，能役鬼神，乃悉毁坏房祀，剪理奸巫，于是妖异自消。百姓始颇为惧，<br /><br />&nbsp;&nbsp;&nbsp;&nbsp;终皆安之。迁沛相。所在有绩，征拜尚书。会帝崩，营起宪陵。陵左右或有小人<br /><br />&nbsp;&nbsp;&nbsp;&nbsp;坟冢，主者欲有所侵毁，巴连上书苦谏。时梁太后临朝，诏诘巴曰：“大行皇帝<br /><br />&nbsp;&nbsp;&nbsp;&nbsp;晏驾有日，卜择陵园，务从省约，茔域所极，裁二十顷，而巴虚言主者坏人冢墓。<br /><br />&nbsp;&nbsp;&nbsp;&nbsp;事既非实，寝不报下，巴犹固遂其愚，复上诽谤。苟肆狂瞽，益不可长。”巴坐<br /><br />&nbsp;&nbsp;&nbsp;&nbsp;下狱，抵罪，禁锢还家。<br /><br />&nbsp;&nbsp;&nbsp;&nbsp;二十余年，灵帝即位，大将军窦武、太傅陈蕃辅政，征拜议郎。蕃、武被诛，<br /><br />&nbsp;&nbsp;&nbsp;&nbsp;巴以其党，复谪为永昌太守。以功自劾，辞病不行，上书极谏，理陈、窦之冤。<br /><br />&nbsp;&nbsp;&nbsp;&nbsp;帝怒，下诏切责，收付廷尉。巴自杀。子贺，官至云中太守。<br /><br />&nbsp;&nbsp;&nbsp;&nbsp;刘陶字子奇，一名伟，颍川颍阴人，济北贞王勃之后。陶为人居简，不修上<br /><br />&nbsp;&nbsp;&nbsp;&nbsp;节。所与交友，必也同志。好尚或殊，富贵不求合；情趣苟同，贫贱不易意。同<br /><br />&nbsp;&nbsp;&nbsp;&nbsp;宗刘恺，以雅德知名，独深器陶。<br /><br />&nbsp;&nbsp;&nbsp;&nbsp;时，大将军梁冀专朝，而桓帝无子，连岁荒饥，灾异数见。陶时游太学，乃<br /><br />&nbsp;&nbsp;&nbsp;&nbsp;上疏陈事曰：<br /><br />&nbsp;&nbsp;&nbsp;&nbsp;臣闻人非天地无以为生，天地非人无以为灵，是故帝非人不立，人非帝不宁。<br /><br />&nbsp;&nbsp;&nbsp;&nbsp;夫天之与帝，帝之与人，犹头之与足，相须而行也。伏惟陛下年隆德茂，中天称<br /><br />&nbsp;&nbsp;&nbsp;&nbsp;号，袭常存之庆，循不易之制，目不视鸣条之事，耳不闻檀车之声，天灾不有痛<br /><br />&nbsp;&nbsp;&nbsp;&nbsp;于肌肤，震食不即损于圣体，故蔑三光之谬，轻上天之怒。伏念高祖之起，始自<br /><br />&nbsp;&nbsp;&nbsp;&nbsp;布衣，拾暴秦之敞，追亡周之鹿，合散扶伤，克成帝业。功既显矣，勤亦至矣。<br /><br />&nbsp;&nbsp;&nbsp;&nbsp;流福遣祚，至于陛下。陛下既不能增明烈考之轨，而忽高祖之勤，妄假利器，委<br /><br />&nbsp;&nbsp;&nbsp;&nbsp;授国柄，使群丑刑隶，芟刈小民，雕敞诸夏，虐流远近，故天降众异，以戒陛下。<br /><br />&nbsp;&nbsp;&nbsp;&nbsp;陛下不悟，而竞令虎豹窟于场，豺狼乳于春囿。斯岂唐咨禹、稷，益典朕虞，<br /><br />&nbsp;&nbsp;&nbsp;&nbsp;议物赋土蒸民之意哉？又今牧守长吏，上下交竟；封豕长蛇，蚕食天下；货殖者<br /><br />&nbsp;&nbsp;&nbsp;&nbsp;为穷冤之魂，贫馁者作饥寒之鬼；高门获东观之辜，丰室罗妖叛之罪；死者悲于<br /><br />&nbsp;&nbsp;&nbsp;&nbsp;窀穸，生者戚于朝野：是愚臣所为咨嗟长怀叹息者也。且秦之将亡，正谏者诛，<br /><br />&nbsp;&nbsp;&nbsp;&nbsp;谀进者赏，嘉言结于忠舌，国命出于谗口，擅阎乐于咸阳，授赵高以车府。权去<br /><br />&nbsp;&nbsp;&nbsp;&nbsp;已而不知，威离身而不顾。古今一揆，成败同势。原陛下远览强秦之倾，近察哀、<br /><br />&nbsp;&nbsp;&nbsp;&nbsp;平之变，得失昭然，祸福可见。<br /><br />&nbsp;&nbsp;&nbsp;&nbsp;臣又闻危非仁不扶，乱非智不救，故武丁得傅说，以消鼎雉之灾，周宣用申、<br /><br />&nbsp;&nbsp;&nbsp;&nbsp;甫，以济夷、厉之荒。窃见故冀州刺史南阳朱穆，前乌桓校尉臣同郡李膺，皆履<br /><br />&nbsp;&nbsp;&nbsp;&nbsp;正清平，贞高绝俗。穆前在冀州，奉宪操平，摧破奸党，扫清万里。膺历典牧守，<br /><br />&nbsp;&nbsp;&nbsp;&nbsp;正身率下，及掌戎马，威扬朔北。斯实中兴之良佐，国家之柱臣也。宜还本朝，<br /><br />&nbsp;&nbsp;&nbsp;&nbsp;挟辅王室，上齐七d，下镇万国。臣敢吐不时之义于讳言之朝，犹冰霜见日，必<br /><br />&nbsp;&nbsp;&nbsp;&nbsp;至消灭。臣始悲天下之可悲，今天下亦悲臣之愚惑也。<br /><br />&nbsp;&nbsp;&nbsp;&nbsp;书奏不省。<br /><br />&nbsp;&nbsp;&nbsp;&nbsp;时，有上书言人以货轻钱薄，故致贫困，宜改铸大钱。事下四府群僚及太学<br /><br />&nbsp;&nbsp;&nbsp;&nbsp;能言之士。陶上议曰：<br /><br />&nbsp;&nbsp;&nbsp;&nbsp;圣王承天制物，与人行止，建功则众悦其事，兴戎而师乐其旅。是故灵台有<br /><br />&nbsp;&nbsp;&nbsp;&nbsp;子来之人，武旅有凫藻之士，皆举合时宜，动顺人道也。臣伏读铸钱之诏，平轻<br /><br />&nbsp;&nbsp;&nbsp;&nbsp;重之议，访覃幽微，不遗穷贱，是以藿食之人，谬延逮及。<br /><br />&nbsp;&nbsp;&nbsp;&nbsp;盖以为当今之忧，不在于货，在乎民饥。夫生养之道，先食后货。是以先王<br /><br />&nbsp;&nbsp;&nbsp;&nbsp;观象育物，敬授民时，使男不逋亩，女不下机。故君臣之道行，王路之教通。由<br /><br />&nbsp;&nbsp;&nbsp;&nbsp;是言之，食者乃有国之所宝，生民之至贵也。窃见比年已来，良苗尽于蝗螟之口，<br /><br />&nbsp;&nbsp;&nbsp;&nbsp;杼柚空于公私之求，所急朝夕之餐，所患靡W之事，岂谓钱货之厚薄，铢两之轻<br /><br />&nbsp;&nbsp;&nbsp;&nbsp;重哉？就使当今沙砾化为南金，瓦石变为和玉，使百姓渴无所饮，饥无所食，虽<br /><br />&nbsp;&nbsp;&nbsp;&nbsp;皇、羲之纯德，唐、虞之文明，犹不能以保萧墙之内也。盖民可百年无货，不可<br /><br />&nbsp;&nbsp;&nbsp;&nbsp;一朝有饥，故食为至急也。议者不达农殖之本，多言铸冶之便，或欲因缘行诈，<br /><br />&nbsp;&nbsp;&nbsp;&nbsp;以贾国利。国利将尽，取者争竞，造铸之端于是乎生。盖万人铸之，一人夺之，<br /><br />&nbsp;&nbsp;&nbsp;&nbsp;犹不能给；况今一人铸之，则万人夺之乎？虽以阴阳为炭，万物为铜，役不食之<br /><br />&nbsp;&nbsp;&nbsp;&nbsp;民，使不饥之士，犹不能足无厌之求也。夫欲民殷财阜，要在纸役禁夺，则<br /><br />&nbsp;&nbsp;&nbsp;&nbsp;百姓不劳饵足。陛掀圣灯，愍海内之忧戚，伤天下之艰难，欲铸钱齐货以救其敞，<br /><br />&nbsp;&nbsp;&nbsp;&nbsp;此犹养鱼沸鼎之中，栖鸟烈火之上。水木本鱼鸟之所生也，用之不时，必至焦烂。<br /><br />&nbsp;&nbsp;&nbsp;&nbsp;愿陛下宽锲薄之禁，后冶铸之议，听民庶之谣吟，问路叟之所忧，瞰三光之文耀，<br /><br />&nbsp;&nbsp;&nbsp;&nbsp;视山河之分流。天下之心，国家大事，粲然皆见，无有遗惑者矣。<br /><br />&nbsp;&nbsp;&nbsp;&nbsp;臣尝诵《诗》，至于鸿雁于野之劳，哀勤堵之事，每喟尔长怀，中篇而叹。<br /><br />&nbsp;&nbsp;&nbsp;&nbsp;近听征夫饥劳之声，甚于斯歌。是以追悟四妇吟鲁之忧，始于此乎？见白驹之意，<br /><br />&nbsp;&nbsp;&nbsp;&nbsp;屏营傍徨，不能监寐。伏念当今地广而不得耕，民众而无所食。群小竞进，秉国<br /><br />&nbsp;&nbsp;&nbsp;&nbsp;之位，鹰扬天下，乌抄求饱，吞肌及骨，并释无厌。诚恐卒有役夫穷匠，起<br /><br />&nbsp;&nbsp;&nbsp;&nbsp;于板筑之间，投斤攘臂，登高远呼，使愁怨之民，响应云合，八方分崩，中夏鱼<br /><br />&nbsp;&nbsp;&nbsp;&nbsp;渍。虽方尺之钱。何能有救！其危犹举函牛之鼎，\纤枯之末，诗人所以眷袒<br /><br />&nbsp;&nbsp;&nbsp;&nbsp;顾之，潸焉出涕者也。<br /><br />&nbsp;&nbsp;&nbsp;&nbsp;臣东野狂暗，不达大义，缘广及之时，对过所问，知必以身脂鼎镬，为天下<br /><br />&nbsp;&nbsp;&nbsp;&nbsp;笑。<br /><br />&nbsp;&nbsp;&nbsp;&nbsp;帝竟不铸钱。<br /><br />&nbsp;&nbsp;&nbsp;&nbsp;后陶举孝廉，除顺阳长。县多奸猾，陶到官，宣募吏民有气力勇猛，能以死<br /><br />&nbsp;&nbsp;&nbsp;&nbsp;易生者，不拘亡命奸臧，于是剽轻剑客之徒过晏等十余人，皆来应募。陶责其先<br /><br />&nbsp;&nbsp;&nbsp;&nbsp;过，要以后效，使各结所厚少年，得数百人，皆严兵待命。于是复案奸轨，所发<br /><br />&nbsp;&nbsp;&nbsp;&nbsp;若神。以病免，吏民思而歌之曰：“邑然不乐，思我刘君。何时复来，安此下民。”<br /><br />&nbsp;&nbsp;&nbsp;&nbsp;陶明《尚书》、《春秋》，为之训诂。推三家《尚书》及古文，是正文字七<br /><br />&nbsp;&nbsp;&nbsp;&nbsp;百余事，名曰《中文尚书》。<br /><br />&nbsp;&nbsp;&nbsp;&nbsp;顷之，拜侍御史。灵帝宿闻其名，数引纳之。时，巨鹿张角伪托大道，妖惑<br /><br />&nbsp;&nbsp;&nbsp;&nbsp;小民，陶与奉车都尉乐松、议郎袁贡连名上疏言之，曰：<br /><br />&nbsp;&nbsp;&nbsp;&nbsp;圣王以天下耳目为视听，故能无不闻见。今张角支党不可胜计。前司徒杨赐<br /><br />&nbsp;&nbsp;&nbsp;&nbsp;奏下诏书，切敕州郡，护送流民，会赐去位，不复捕录。虽会赦令，而谋不解散。<br /><br />&nbsp;&nbsp;&nbsp;&nbsp;四方私言，云角等窃入京师，觇视朝政，鸟声兽心，私共鸣呼。州郡忌讳，不欲<br /><br />&nbsp;&nbsp;&nbsp;&nbsp;闻之，但更相告语，莫肯公文。宜下明诏，重募角等，赏以国土。有敢回避，与<br /><br />&nbsp;&nbsp;&nbsp;&nbsp;之同罪。<br /><br />&nbsp;&nbsp;&nbsp;&nbsp;帝殊不悟，方诏陶次第《春秋》条例。明年，张角反乱，海内鼎沸，帝思陶<br /><br />&nbsp;&nbsp;&nbsp;&nbsp;言，封中陵乡侯，三迁尚书令。以所举将为尚书，难与齐列，乞从冗散，拜侍中。<br /><br />&nbsp;&nbsp;&nbsp;&nbsp;以数切谏，以权臣所惮，徙为京兆尹。到职，当出修宫钱直千万，陶既清贫，而<br /><br />&nbsp;&nbsp;&nbsp;&nbsp;耻以钱买职，称疾不听政。帝宿重陶才，原其罪，征拜谏议大夫。<br /><br />&nbsp;&nbsp;&nbsp;&nbsp;是时，天下日危，寇贼方炽，陶忧致崩乱，复上疏曰：<br /><br />&nbsp;&nbsp;&nbsp;&nbsp;臣闻事之急者不能安言，心之痛者不能缓声。窃见天下前遇张角之乱，后遭<br /><br />&nbsp;&nbsp;&nbsp;&nbsp;边章之寇，每闻羽书告急之声，心灼内忍，四体惊竦。今西羌逆类，私署将帅，<br /><br />&nbsp;&nbsp;&nbsp;&nbsp;皆多段G时吏，晓习战陈，识知山川，变诈万端。臣常惧其轻出河东、冯翊，抄<br /><br />&nbsp;&nbsp;&nbsp;&nbsp;西军之后，东之函谷，据厄高望。今果已攻河东，恐遂转更豕突上京。如是则南<br /><br />&nbsp;&nbsp;&nbsp;&nbsp;道断绝，车骑之军孤立，关东破胆，四方动摇，威之不来，叫之不应，虽有田单、<br /><br />&nbsp;&nbsp;&nbsp;&nbsp;陈平之策，计无所用。臣前驿马上便宜，急绝诸郡赋调，冀尚可安¨事付主者，<br /><br />&nbsp;&nbsp;&nbsp;&nbsp;留连至今，莫肯求间。今三郡之民皆以奔亡，南出武关，北徙壶谷，冰解风散，<br /><br />&nbsp;&nbsp;&nbsp;&nbsp;唯恐在后。今共存者尚十三四，军吏士民悲愁相守，民有百走退死之心，而无一<br /><br />&nbsp;&nbsp;&nbsp;&nbsp;前斗生之计。西寇浸前，去营咫尺，胡骑分布，已至诸陵。将军张温，天性精勇，<br /><br />&nbsp;&nbsp;&nbsp;&nbsp;而主者旦夕迫促，军无后殿，假令失利，其败不救。臣自知言数见厌，而言不自<br /><br />&nbsp;&nbsp;&nbsp;&nbsp;裁者，以为国安则臣蒙其庆，国危则臣亦先亡也。谨复陈当今要急入事，乞须臾<br /><br />&nbsp;&nbsp;&nbsp;&nbsp;之间，深垂纳省。<br /><br />&nbsp;&nbsp;&nbsp;&nbsp;其八事，大较言天下大乱，皆由宦官。宦官事急，共谗陶曰：“前张解事发，<br /><br />&nbsp;&nbsp;&nbsp;&nbsp;诏书示以威恩，自此以来，各各改悔。今者四方安静，而陶疾害圣政，专言妖孽。<br /><br />&nbsp;&nbsp;&nbsp;&nbsp;州郡不上，陶何缘知？疑陶与贼通情。”于是收陶，下黄门北寺狱，掠按日急。<br /><br />&nbsp;&nbsp;&nbsp;&nbsp;陶自知必死，对使者曰：“朝廷前封臣云何？今反受邪谮，恨不与伊、吕同畴，<br /><br />&nbsp;&nbsp;&nbsp;&nbsp;而以三仁为辈。”遂闭气而死，天下莫不痛之。<br /><br />&nbsp;&nbsp;&nbsp;&nbsp;陶著书数十万言，又作《七曜论》、《匡老子》、《反韩非》、《复孟轲》，<br /><br />&nbsp;&nbsp;&nbsp;&nbsp;及上书言当世便事、条教、赋、奏、书、记、辩疑，凡百余篇。<br /><br />&nbsp;&nbsp;&nbsp;&nbsp;时，司徒东海陈耽，亦以非罪与陶俱死，耽以忠正称，历位三司。光和五年，<br /><br />&nbsp;&nbsp;&nbsp;&nbsp;诏公卿以谣言举刺史、二千石为民蠹害者。时太尉许<有>、司空张济承望内官，<br /><br />&nbsp;&nbsp;&nbsp;&nbsp;受取货赂，其宦者子弟宾客，虽贪污秽浊，皆不敢问，而虚纠边远小郡清修有惠<br /><br />&nbsp;&nbsp;&nbsp;&nbsp;化者二十六人。吏人诣阙陈诉，耽与议郎曹操上言：“公卿所举，率党其私，所<br /><br />&nbsp;&nbsp;&nbsp;&nbsp;谓放鸱枭而囚鸾凤。”其言忠切，帝以让<有>、济，由是诸坐谣言征者悉拜议<br /><br />&nbsp;&nbsp;&nbsp;&nbsp;郎。宦官怨之，遂诬陷耽死狱中。<br /><br />&nbsp;&nbsp;&nbsp;&nbsp;李云字行祖，甘陵人也。性好学，善阴阳。初举孝廉，再迁白马令。<br /><br />&nbsp;&nbsp;&nbsp;&nbsp;桓帝延熹二年，诛大将军梁冀，而中常侍单超等五人皆以诛冀功并封列侯，<br /><br />&nbsp;&nbsp;&nbsp;&nbsp;专权选举。又立掖庭民女亳氏为皇后，数月间，后家封者四人，赏赐巨万。是时，<br /><br />&nbsp;&nbsp;&nbsp;&nbsp;地数震裂，众灾频降。云素刚，忧国将危，心不能忍，乃露布上书，移副三府，<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻皇后天下母，德配坤灵，得其人则五氏来备，不得其人则地动摇宫。比<br /><br />&nbsp;&nbsp;&nbsp;&nbsp;年灾异，可谓多矣，皇天之戒，可谓至矣。高祖受命，至今三百六十四岁，君期<br /><br />&nbsp;&nbsp;&nbsp;&nbsp;一周，当有黄精代见，姓陈、项、虞、田、许氏，不可令此人居太尉、太傅典兵<br /><br />&nbsp;&nbsp;&nbsp;&nbsp;之官。举厝至重，不可不慎。班功行赏，宜应其实。梁冀虽持权专擅，糯流天下，<br /><br />&nbsp;&nbsp;&nbsp;&nbsp;今以罪行诛，犹召家臣]杀之耳。而猥封谋臣万户以上，高祖闻之，得无见非？<br /><br />&nbsp;&nbsp;&nbsp;&nbsp;西钡列将，得无解体？孔子曰：“帝者，谛也。”今官位错乱，小人谄进，财货<br /><br />&nbsp;&nbsp;&nbsp;&nbsp;公行，政化日损，尺一拜用不经御省。是帝欲不谛乎？<br /><br />&nbsp;&nbsp;&nbsp;&nbsp;帝得奏震怒，下有司逮云，诏尚书都护剑戟送黄门北寺狱，使中常侍管霸与<br /><br />&nbsp;&nbsp;&nbsp;&nbsp;御史廷尉杂考之。时，弘农五官掾杜众伤云以忠谏获罪，上书愿与云同日死。帝<br /><br />&nbsp;&nbsp;&nbsp;&nbsp;愈怒，遂并下廷尉。大鸿胪陈蕃上疏救云曰：“李云所言，虽不识禁忌，干上逆<br /><br />&nbsp;&nbsp;&nbsp;&nbsp;旨，其意归于忠国而已。昔高祖忍周昌不讳之谏，成帝赦朱云腰领之诛。今日杀<br /><br />&nbsp;&nbsp;&nbsp;&nbsp;云，臣恐剖心之讥即议于世矣。故敢触龙鳞，冒昧以请。”太常杨秉、洛阳市长<br /><br />&nbsp;&nbsp;&nbsp;&nbsp;沐茂、郎中上官资并上疏请云。帝恚甚，有司奏以为大不敬。诏切责蕃、秉，免<br /><br />&nbsp;&nbsp;&nbsp;&nbsp;归田里；茂、资贬秩二等。时，帝在濯龙池，管霸奏云等事。霸诡言曰：“李云<br /><br />&nbsp;&nbsp;&nbsp;&nbsp;野泽愚儒，杜众郡中小吏，出于狂戆，不足加罪。”帝谓霸曰：“帝欲不谛，是<br /><br />&nbsp;&nbsp;&nbsp;&nbsp;何等语，而常侍欲原之邪？”顾使小黄门可其奏，云、众皆死狱中。后冀州刺史<br /><br />&nbsp;&nbsp;&nbsp;&nbsp;贾琮使行部，过祠云墓，刻石表之。<br /><br />&nbsp;&nbsp;&nbsp;&nbsp;论曰：礼有五谏，讽为上。若夫托物见情，因文载旨，使言之者无罪，闻之<br /><br />&nbsp;&nbsp;&nbsp;&nbsp;者足以自戒，贵在于意达言从，理归乎正。曷其绞讦摩上，以f沽成名哉？李云<br /><br />&nbsp;&nbsp;&nbsp;&nbsp;草茅之生，不识失身之义，遂乃露布帝者，班檄三公，至于诛死而不顾，斯岂古<br /><br />&nbsp;&nbsp;&nbsp;&nbsp;之狂也！夫未信而谏，则以为谤己，故说者识其难焉。<br /><br />&nbsp;&nbsp;&nbsp;&nbsp;刘瑜字季节，广陵人也。高祖父广陵靖王。父辩，清河太守。瑜少好经学，<br /><br />&nbsp;&nbsp;&nbsp;&nbsp;尤善图谶、天文、历算之术。州郡礼请不就。<br /><br />&nbsp;&nbsp;&nbsp;&nbsp;延熹八年，太尉杨秉举贤良方正，及到京师，上书陈事曰：<br /><br />&nbsp;&nbsp;&nbsp;&nbsp;臣瑜自念东国鄙陋，得以丰沛枝胤，被蒙复除，不给卒伍。故太尉杨秉知臣<br /><br />&nbsp;&nbsp;&nbsp;&nbsp;窃窥典籍，猥见显举，诚冀臣愚直，有补万一。而秉忠谟不遂，命先朝露。臣在<br /><br />&nbsp;&nbsp;&nbsp;&nbsp;下土，听闻歌谣，骄臣虐政之事，远近呼嗟之音，窃为辛楚，泣血涟如。幸得引<br /><br />&nbsp;&nbsp;&nbsp;&nbsp;录，备答圣问，泄写至情，不敢庸回。诚愿陛下且以须臾之虑，览今往之事，人<br /><br />&nbsp;&nbsp;&nbsp;&nbsp;何为咨嗟，天曷为动变。<br /><br />&nbsp;&nbsp;&nbsp;&nbsp;盖诸侯之位，上法四七，垂文炳d，关之盛衰者也。今中官邪孽，比肩裂土，<br /><br />&nbsp;&nbsp;&nbsp;&nbsp;皆竞立胤嗣，继体传爵，或乞子疏属，或买儿市道，殆乖开国承家之义。<br /><br />&nbsp;&nbsp;&nbsp;&nbsp;古者天子一娶九女，娣侄有序，《河图》授嗣，正在九房。今女嬖令色，充<br /><br />&nbsp;&nbsp;&nbsp;&nbsp;积闺帷，皆当盛其玩饰，冗食空宫，劳散精神，生长六疾。此国之费也，生之伤<br /><br />&nbsp;&nbsp;&nbsp;&nbsp;也。且天地之性，阴阳正纪，隔绝其道，则水旱为并。《诗》云：“五日为期，<br /><br />&nbsp;&nbsp;&nbsp;&nbsp;六日不詹”。怨旷作歌，仲尼所录。况从幼至长，幽藏殁身。及常侍、黄门，亦<br /><br />&nbsp;&nbsp;&nbsp;&nbsp;广妻娶。怨毒之气，结成妖眚。行路之言，官发略人女，取而复置，转相惊惧。<br /><br />&nbsp;&nbsp;&nbsp;&nbsp;熟不悉然，无缘空生此谤。邹衍匹夫，杞氏匹妇，尚有城崩霜陨之异；况乃群辈<br /><br />&nbsp;&nbsp;&nbsp;&nbsp;咨怨，能无感乎！<br /><br />&nbsp;&nbsp;&nbsp;&nbsp;昔秦作阿房，国多刑人。今第舍增多，穷极奇巧，掘山攻石，不避时令。促<br /><br />&nbsp;&nbsp;&nbsp;&nbsp;以严刑，威以正法。民无罪而复入之，民有田而复夺之。州郡官府，各自考事，<br /><br />&nbsp;&nbsp;&nbsp;&nbsp;奸情赇赂，皆为吏饵。民愁郁结，起入贼党，官辄兴兵，诛讨其罪。贫困之民，<br /><br />&nbsp;&nbsp;&nbsp;&nbsp;或有卖其首级以要酬赏，父兄相代残身，妻孥相视分裂。穷之如彼，伐之如此，<br /><br />&nbsp;&nbsp;&nbsp;&nbsp;岂不痛哉！<br /><br />&nbsp;&nbsp;&nbsp;&nbsp;又陛下以北辰之尊，神器之宝，而微行近习之家，私幸宦者之舍，宾客市买，<br /><br />&nbsp;&nbsp;&nbsp;&nbsp;熏灼道路，因此暴纵，无所不容。今三公在位，皆博达道艺，而各正诸己，莫或<br /><br />&nbsp;&nbsp;&nbsp;&nbsp;匡益者，非不智也，畏死罚也。惟陛下设置七臣，以广谏道，及开东序金滕史官<br /><br />&nbsp;&nbsp;&nbsp;&nbsp;之书，从尧、舜、禹、汤、文、武致兴之道，远佞邪之人，放郑、卫之声，则政<br /><br />&nbsp;&nbsp;&nbsp;&nbsp;致和平，德感祥风矣。臣！┩魄椋言不足采，惧以触忤，征营慑悸。<br /><br />&nbsp;&nbsp;&nbsp;&nbsp;于是特诏召瑜问灾咎之征，指事案经谶以对。势政者欲令瑜依违其辞，而更<br /><br />&nbsp;&nbsp;&nbsp;&nbsp;策以它事。瑜复悉心以对，八千余言，有切于前，帝竟不能用。拜为议郎。<br /><br />&nbsp;&nbsp;&nbsp;&nbsp;及帝崩，大将军窦武欲大诛宦官，乃引瑜为侍中，又以侍中尹勋为尚书令，<br /><br />&nbsp;&nbsp;&nbsp;&nbsp;共同谋画。及武败，瑜、勋并被诛。事在《武传》。<br /><br />&nbsp;&nbsp;&nbsp;&nbsp;勋字伯元，河南人。从祖睦为太尉，睦孙颂为司徒。勋为人刚毅直方。少时<br /><br />&nbsp;&nbsp;&nbsp;&nbsp;每读书，得忠臣义士之事，未尝不投书而仰叹。自以行不合于当时，不应州郡公<br /><br />&nbsp;&nbsp;&nbsp;&nbsp;府礼命。桓帝时，以有道征，四迁尚书令。延熹中，诛大将军梁冀，帝召勋部分<br /><br />&nbsp;&nbsp;&nbsp;&nbsp;众职，甚有方略，封宜阳乡侯。仆射霍，尚书张敬、欧阳参、李伟、虞放、周<br /><br />&nbsp;&nbsp;&nbsp;&nbsp;永，并封亭侯。勋后再迁至九卿，以病免，拜为侍中。八年，中常侍具瑗、左<br /><br />&nbsp;&nbsp;&nbsp;&nbsp;忄官等有罪免，夺封邑，因黜勋等爵。<br /><br />&nbsp;&nbsp;&nbsp;&nbsp;瑜诛后，宦官悉焚其上书，以为讹言。<br /><br />&nbsp;&nbsp;&nbsp;&nbsp;子琬，传瑜学，明占候，能著灾异。举方正，不行。<br /><br />&nbsp;&nbsp;&nbsp;&nbsp;谢弼字辅宣，东郡武阳人也。中直方正，为乡邑所宗师。建宁二年，诏举有<br /><br />&nbsp;&nbsp;&nbsp;&nbsp;道之士，弼与东海陈敦、玄菟公孙度俱对策，皆除郎中。<br /><br />&nbsp;&nbsp;&nbsp;&nbsp;时，青蛇见前殿，大风拔木，诏公卿以下陈得失。弼上封事曰：<br /><br />&nbsp;&nbsp;&nbsp;&nbsp;臣闻和气应于有德，妖异生乎失政。上天告谴，则王者思其愆；政道或亏，<br /><br />&nbsp;&nbsp;&nbsp;&nbsp;则奸臣当其罚。夫蛇者，阴气所生；鳞者，甲兵之符也。《鸿范传》曰：“厥极<br /><br />&nbsp;&nbsp;&nbsp;&nbsp;弱，时则有蛇龙之孽。”又荧惑守亢，裴回不去，法有近臣谋乱，发于左右。不<br /><br />&nbsp;&nbsp;&nbsp;&nbsp;知陛下所与从容帷幄之内，亲信者为谁？宜急斥黜，以消天戒。臣又闻“惟虺惟<br /><br />&nbsp;&nbsp;&nbsp;&nbsp;蛇，女子之祥”。伏惟皇太后定策官闼，授立圣明，《书》云：“父子兄弟，罪<br /><br />&nbsp;&nbsp;&nbsp;&nbsp;不相及。”窦氏之诛，岂宜咎延太后？幽隔空宫，愁感天心，有如雾露之疾，陛<br /><br />&nbsp;&nbsp;&nbsp;&nbsp;下当何面目以见天下？昔周襄王不能敬事其母，戎狄遂至交侵。孝和皇帝不绝窦<br /><br />&nbsp;&nbsp;&nbsp;&nbsp;后之恩，前世以为美谈。礼为人后者为之子，今以桓帝为父，岂得不以太后为母<br /><br />&nbsp;&nbsp;&nbsp;&nbsp;哉？《援神契》曰：“天子行孝，四夷和平。”方今边境日蹙，兵革蜂起，自非<br /><br />&nbsp;&nbsp;&nbsp;&nbsp;孝道，何以济之！愿陛下仰慕有虞蒸蒸之化，俯思《凯风》慰母之念。<br /><br />&nbsp;&nbsp;&nbsp;&nbsp;臣又闻爵赏之设，必酬庸勋；开国承家，小人勿用。今功臣久外，未蒙爵秩，<br /><br />&nbsp;&nbsp;&nbsp;&nbsp;阿母宠私，乃享大封，大风雨雹，亦由于兹。又故太傅陈蕃，辅相陛下，勤身王<br /><br />&nbsp;&nbsp;&nbsp;&nbsp;室，夙夜匪懈，而见陷群邪，一旦诛灭。其为酷滥，骇动天下，而门生故吏，并<br /><br />&nbsp;&nbsp;&nbsp;&nbsp;离徙锢。蕃身已往，人百何赎！宜还其家属，解除禁网。夫台宰重器，国命所继。<br /><br />&nbsp;&nbsp;&nbsp;&nbsp;今之四公，唯司空刘宠断断守善，余皆素餐致寇之人，必有折足覆M之凶。可<br /><br />&nbsp;&nbsp;&nbsp;&nbsp;因灾异，并加罢黜。征故司空王畅，长乐少府李膺，并居政事，庶灾变可消，国<br /><br />&nbsp;&nbsp;&nbsp;&nbsp;祚惟永。臣山薮顽暗，未达国典。策曰“无有所隐”，敢不尽愚，用忘讳忌。伏<br /><br />&nbsp;&nbsp;&nbsp;&nbsp;惟陛下裁其诛罚。<br /><br />&nbsp;&nbsp;&nbsp;&nbsp;左右恶其言，出为广陵府丞。去官归家。<br /><br />&nbsp;&nbsp;&nbsp;&nbsp;中常侍曹节从子绍为东郡太守，忿疾于弼，遂以它罪收考掠按，死狱中，时<br /><br />&nbsp;&nbsp;&nbsp;&nbsp;人悼伤焉。初平二年，司隶校尉赵廉讼弼忠节，求报其怨魂，乃收绍斩之。<br /><br />&nbsp;&nbsp;&nbsp;&nbsp;赞曰：邓不明辟，梁不损陵。慊慊栾、杜，讽辞以兴。黄寇方炽，子奇有识。<br /><br />&nbsp;&nbsp;&nbsp;&nbsp;武谋允臧，瑜亦协志。弼忤宦情，云犯时忌，成仁丧己，同方殊事。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,225);">加入书签</a><a
                        href="224.html">上一页</a>&larr;<a href="index.html">返回列表</a>&rarr;<a
                            href="226.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "224.html"; var next_page = "226.html"; var index_page = "index.html"; var sortid = "9"; var article_id = "3"; var chapter_id = "225"; var articlename = "后汉书"; var chaptername = " 卷五十七 杜栾刘李刘谢列传第四十七"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>