<!DOCTYPE html>
<html>
<head>
<meta charset="gbk" />
<title>后汉书- 卷二 显宗孝明帝纪第二-在线阅读-哈西文学网</title>
<meta name="keywords" content="范晔，后汉书， 卷二 显宗孝明帝纪第二全文， 卷二 显宗孝明帝纪第二在线阅读 哈西文学网" />
<meta name="description" content="哈西文学网提供范晔的后汉书  卷二 显宗孝明帝纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/166.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/166.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 显宗孝明帝纪第二</h1>
            <div class="link xb">
                <a href="165.html">上一页</a>&larr;<a href="index.html">返回列表</a>&rarr;<a
                    href="167.html">下一页</a></div>			
            <div id="BookText">&nbsp;&nbsp;&nbsp;&nbsp;显宗孝明皇帝讳庄，光武第四子也。母阴皇后。帝生而丰下，十岁能通《春<br /><br />&nbsp;&nbsp;&nbsp;&nbsp;秋》，光武奇之。建武十五年封东海公，十七年进爵为王，十九年立为皇太子。<br /><br />&nbsp;&nbsp;&nbsp;&nbsp;师事博士桓荣，学通《尚书》。<br /><br />&nbsp;&nbsp;&nbsp;&nbsp;中元二年二月戊戌，即皇帝位，年三十。尊皇后曰皇太后。<br /><br />&nbsp;&nbsp;&nbsp;&nbsp;三月丁卯，葬光武皇帝于原陵。有司奏上尊庙曰世祖。<br /><br />&nbsp;&nbsp;&nbsp;&nbsp;夏四月丙辰，诏曰：“予未小子，奉承圣业，夙夜震畏，不敢荒宁。先帝受<br /><br />&nbsp;&nbsp;&nbsp;&nbsp;命中兴，德侔帝王，协和万邦，假于上下，怀柔百神，惠于鳏、寡。朕承大运，<br /><br />&nbsp;&nbsp;&nbsp;&nbsp;继体守文，不知稼穑之艰难，惧有废失。圣恩遗戒，顾重天下，以元元为首。公<br /><br />&nbsp;&nbsp;&nbsp;&nbsp;卿百僚，将何以辅朕不逮？其赐天下男子爵，人二级；三老、孝悌、力田人三级；<br /><br />&nbsp;&nbsp;&nbsp;&nbsp;爵过公乘，得移与子若同产、同产子；及流人无名数欲自占者人一级；鳏、寡、<br /><br />&nbsp;&nbsp;&nbsp;&nbsp;孤、独、笃癃粟，人十斛。其施刑及郡国徒，在中元元年四月己卯赦前所犯而后<br /><br />&nbsp;&nbsp;&nbsp;&nbsp;捕系者，悉免其刑。又边人遭乱为内郡人妻，在己卯赦前，一切遣还边，恣其所<br /><br />&nbsp;&nbsp;&nbsp;&nbsp;乐。中二千石下至黄绶，贬秩赎论者，悉皆复秩还赎。方今上无天子，下无方伯，<br /><br />&nbsp;&nbsp;&nbsp;&nbsp;若涉渊水而无舟楫。夫万乘至重而壮者虑轻，实赖有德左右小子。高密侯禹，元<br /><br />&nbsp;&nbsp;&nbsp;&nbsp;功之首；东平王苍，宽博有谋；并可以受六尺之托，临大节而不挠。其以禹为太<br /><br />&nbsp;&nbsp;&nbsp;&nbsp;傅，苍为骠骑将军。大尉告谥南郊，司徒奉安梓宫，司空鲂将校复土。其封<br /><br />&nbsp;&nbsp;&nbsp;&nbsp;为节乡侯，为安乡侯，鲂为杨邑侯。<br /><br />&nbsp;&nbsp;&nbsp;&nbsp;秋九月，烧当羌寇陇西，败郡兵于允街。赦陇西囚徒，减罪一等，勿收今年<br /><br />&nbsp;&nbsp;&nbsp;&nbsp;租调。又所发天水三千人，亦复是岁更赋。遣谒者张鸿讨叛羌于允吾，鸿军大败，<br /><br />&nbsp;&nbsp;&nbsp;&nbsp;战殁。冬十一月，遣中郎将窦固监捕虏将军马武等二将军讨烧当羌。<br /><br />&nbsp;&nbsp;&nbsp;&nbsp;十二月甲寅，诏曰：“方春戒节，人以耕桑。其敕有司务顺时气，使无烦扰。<br /><br />&nbsp;&nbsp;&nbsp;&nbsp;天下亡命殊死以下，听得赎论：死罪人缣二十匹，右趾至髡钳城旦舂十匹，完城<br /><br />&nbsp;&nbsp;&nbsp;&nbsp;旦舂至司寇作三匹。其未发觉，诏书到先自告者，半入赎。今选举不实，邪佞未<br /><br />&nbsp;&nbsp;&nbsp;&nbsp;去，权门请托，残吏放手，百姓愁怨，情无告诉。有司明奏罪名，并正举者。又<br /><br />&nbsp;&nbsp;&nbsp;&nbsp;郡县每因征发，轻为奸利，诡责羸弱，先急下贫。其务在均平，无令枉刻。”<br /><br />&nbsp;&nbsp;&nbsp;&nbsp;永平元年春正月，帝率公卿已下朝于原陵，如元会仪。<br /><br />&nbsp;&nbsp;&nbsp;&nbsp;夏五月，太傅邓禹薨。戊寅，东海王薨，遣司空冯鲂持节视丧事，赐升龙<br /><br />&nbsp;&nbsp;&nbsp;&nbsp;旄头、銮辂，龙纭<br /><br />&nbsp;&nbsp;&nbsp;&nbsp;六月乙卯，葬东海恭王。<br /><br />&nbsp;&nbsp;&nbsp;&nbsp;秋七月，捕虏将军马武等与烧当羌战，大破之。募士卒戍陇右，赐钱人三万。<br /><br />&nbsp;&nbsp;&nbsp;&nbsp;八月戊子，徙山阳王荆为广陵王，遣就国。<br /><br />&nbsp;&nbsp;&nbsp;&nbsp;是岁，辽东太守祭肜使鲜卑击赤山乌桓，大破之，斩其渠帅。越`姑复夷叛，<br /><br />&nbsp;&nbsp;&nbsp;&nbsp;州郡讨平之。<br /><br />&nbsp;&nbsp;&nbsp;&nbsp;二年春正月辛未，宗祀光武皇帝于明堂，帝及公卿列侯始服冠冕、衣裳、玉<br /><br />&nbsp;&nbsp;&nbsp;&nbsp;佩、P屦以行事。礼毕，登灵台。使尚书令持节诏骠骑将军、三公曰：“今令<br /><br />&nbsp;&nbsp;&nbsp;&nbsp;月吉日，宗祀光武皇帝于明堂，以配五帝。礼备法物，乐和八音，咏祉福，舞功<br /><br />&nbsp;&nbsp;&nbsp;&nbsp;德，班时令，敕群后。事毕，升灵台，望元气，吹时律，观物变。群僚藩辅，宗<br /><br />&nbsp;&nbsp;&nbsp;&nbsp;室子孙，众郡奉计，百蛮贡职，乌桓、桴鱿汤粗祭，单于侍子、骨都侯亦皆陪<br /><br />&nbsp;&nbsp;&nbsp;&nbsp;位。斯固圣祖功德之所致也。朕以暗陋，奉承大业，亲执璧，恭祀天地。仰惟<br /><br />&nbsp;&nbsp;&nbsp;&nbsp;先帝受命中兴，拨乱反正，以宁天下，封泰山，建明堂，立辟雍，起灵台，恢弘<br /><br />&nbsp;&nbsp;&nbsp;&nbsp;大道，被之八极；而胤子无成、康之质，群臣无吕、旦之谋，盥洗进爵，q鑫<br /><br />&nbsp;&nbsp;&nbsp;&nbsp;惭。素性顽鄙，临事益惧，故‘君子坦荡荡，小人长戚戚’。其令天下自殊死已<br /><br />&nbsp;&nbsp;&nbsp;&nbsp;下，谋反大逆，皆赦除之。百僚师尹，其勉修厥职，顺行时令，敬若昊天，以绥<br /><br />&nbsp;&nbsp;&nbsp;&nbsp;兆人。”<br /><br />&nbsp;&nbsp;&nbsp;&nbsp;三月，临辟雍，初行大射礼。<br /><br />&nbsp;&nbsp;&nbsp;&nbsp;秋九月，沛王辅、楚王英、济南王康、淮阳王延、东海王政来朝。<br /><br />&nbsp;&nbsp;&nbsp;&nbsp;冬十月壬子，幸辟雍，初行养老礼。诏曰：“光武皇帝建三朝之礼，而未及<br /><br />&nbsp;&nbsp;&nbsp;&nbsp;临飨。眇眇小子，属当圣业。间暮春吉辰，初行大射；令月元日，复践辟雍。尊<br /><br />&nbsp;&nbsp;&nbsp;&nbsp;事三老，兄事五更，安车软轮，供绥执授。侯王设酱，公卿馔珍，朕亲袒割，执<br /><br />&nbsp;&nbsp;&nbsp;&nbsp;爵而颤。祝哽在前，祝噎在后。升歌《鹿鸣》，下管《新宫》，八佾具修，万舞<br /><br />&nbsp;&nbsp;&nbsp;&nbsp;于庭。朕固薄德，何以克当？《易》陈负乘，《诗》刺彼己，永念惭疚，无忘厥<br /><br />&nbsp;&nbsp;&nbsp;&nbsp;心。三老李躬，年耆学明。五更桓荣，授朕《尚书》。《诗》曰：‘无德不报，<br /><br />&nbsp;&nbsp;&nbsp;&nbsp;无言不酬。’其赐荣爵关内侯，食邑五千户。三老、五更皆以二千石禄养终厥身。<br /><br />&nbsp;&nbsp;&nbsp;&nbsp;其赐天下三老酒人一石，肉四十斤。有司其存耆耋，恤幼孤，惠鳏寡，称朕意焉。”<br /><br />&nbsp;&nbsp;&nbsp;&nbsp;中山王焉始就国。<br /><br />&nbsp;&nbsp;&nbsp;&nbsp;甲子，西巡狩，幸长安，祠高庙，遂有事于十一陵。历览馆邑，会郡县吏，<br /><br />&nbsp;&nbsp;&nbsp;&nbsp;劳赐作乐。<br /><br />&nbsp;&nbsp;&nbsp;&nbsp;十一月甲申，遣使者以中牢祠萧何、霍光。帝谒陵园，过式其墓。进幸河东，<br /><br />&nbsp;&nbsp;&nbsp;&nbsp;所过赐二千石、令长已下至于掾史，各有差。癸卯，车驾还宫。<br /><br />&nbsp;&nbsp;&nbsp;&nbsp;十二月，护羌校尉窦林下狱死。<br /><br />&nbsp;&nbsp;&nbsp;&nbsp;是岁，始迎气于五郊。少府阴就子丰杀其妻郦邑公主，就坐自杀。<br /><br />&nbsp;&nbsp;&nbsp;&nbsp;三年春正月癸巳，诏曰：“朕奉郊祀，登灵台，见史官，正仪度。夫春者，<br /><br />&nbsp;&nbsp;&nbsp;&nbsp;岁之始也。始得其正，则三时有成。比者水旱不节，边人食寡，政失于上，人受<br /><br />&nbsp;&nbsp;&nbsp;&nbsp;其咎，有司其勉顺时气，劝督农桑，去其螟蜮，以及蝥贼；详刑慎罚，明察单辞，<br /><br />&nbsp;&nbsp;&nbsp;&nbsp;夙夜匪懈，以称朕意。”<br /><br />&nbsp;&nbsp;&nbsp;&nbsp;二月甲寅，太尉赵、司徒李免。丙辰，左冯翊郭丹为司徒。己未，南阳<br /><br />&nbsp;&nbsp;&nbsp;&nbsp;太守虞延为太尉。甲子，立贵人马氏为皇后，皇子匚皇太子。赐天下男子爵，<br /><br />&nbsp;&nbsp;&nbsp;&nbsp;人二级；三老、孝悌、力田人三级；流人无名数欲占者人一级；鳏、寡、孤、独、<br /><br />&nbsp;&nbsp;&nbsp;&nbsp;笃、癃、贫不能自存者粟，人五斛。<br /><br />&nbsp;&nbsp;&nbsp;&nbsp;夏四月辛酉，封皇子建为千乘王，羡为广平王。<br /><br />&nbsp;&nbsp;&nbsp;&nbsp;六月丁卯，有星孛于天船北。<br /><br />&nbsp;&nbsp;&nbsp;&nbsp;秋八月戊辰，改大乐为大予乐。壬申晦，日有蚀之。诏曰：“朕奉承祖业，<br /><br />&nbsp;&nbsp;&nbsp;&nbsp;无有善政。日月薄蚀，彗孛见天，水旱不节，稼穑不成，人无宿储，下生愁垫。<br /><br />&nbsp;&nbsp;&nbsp;&nbsp;虽夙夜勤思，而智能不逮。昔楚庄无灾，以致戒惧；鲁哀祸大，天不降谴。今之<br /><br />&nbsp;&nbsp;&nbsp;&nbsp;动变，傥尚可救。有司勉思厥职，以匡无德。古者卿士献诗，百工箴谏。其言事<br /><br />&nbsp;&nbsp;&nbsp;&nbsp;者，靡有所讳。”<br /><br />&nbsp;&nbsp;&nbsp;&nbsp;冬十月，蒸祭光武庙，初奏《文始》、《五行》、《武德》之舞。<br /><br />&nbsp;&nbsp;&nbsp;&nbsp;甲子，车驾从皇太后幸章陵，观旧庐。十二月戊辰，至自章陵。<br /><br />&nbsp;&nbsp;&nbsp;&nbsp;是岁，起北宫及诸官府。京师及郡国七大水。<br /><br />&nbsp;&nbsp;&nbsp;&nbsp;四年春二月辛亥，诏曰：“朕亲耕藉田，以祈农事。京师冬无宿雪，春不燠<br /><br />&nbsp;&nbsp;&nbsp;&nbsp;沐，烦劳群司，积精祷求。而比再得时雨，宿麦润泽。其赐公卿半奏。有司勉遵<br /><br />&nbsp;&nbsp;&nbsp;&nbsp;时政，务平刑罚。”<br /><br />&nbsp;&nbsp;&nbsp;&nbsp;秋九月戊寅，千乘王建薨。<br /><br />&nbsp;&nbsp;&nbsp;&nbsp;冬十月乙卯，司徒郭丹、司空冯鲂免。丙辰，河南尹范迁为司徒，太仆伏恭<br /><br />&nbsp;&nbsp;&nbsp;&nbsp;为司空。<br /><br />&nbsp;&nbsp;&nbsp;&nbsp;十二月，陵乡侯梁松下狱死。<br /><br />&nbsp;&nbsp;&nbsp;&nbsp;五年春二月庚戌，骠骑将军东平王苍罢归藩；琅邪王京就国。<br /><br />&nbsp;&nbsp;&nbsp;&nbsp;冬十月，行幸邺。与赵王栩会邺。常山三老言于帝曰：“上生于元氏，愿蒙<br /><br />&nbsp;&nbsp;&nbsp;&nbsp;优复。”诏曰：“丰、沛、济阳，受命所由，加恩报德，适其宜也。今永平之政，<br /><br />&nbsp;&nbsp;&nbsp;&nbsp;百姓怨结，而吏人求复，令人愧笑。重逆此县之拳拳，其复元氏县田租更赋六岁，<br /><br />&nbsp;&nbsp;&nbsp;&nbsp;劳赐县掾史，及门阑走卒。”至自邺。<br /><br />&nbsp;&nbsp;&nbsp;&nbsp;十一月，北匈奴寇五原；十二月；寇云中，南单于击却之。<br /><br />&nbsp;&nbsp;&nbsp;&nbsp;是岁，发遣边人在内郡者，赐装钱人二万。<br /><br />&nbsp;&nbsp;&nbsp;&nbsp;六年春正月，沛王辅、楚王英、东平王苍、淮阳王延、琅邪王京、东海王政、<br /><br />&nbsp;&nbsp;&nbsp;&nbsp;赵王盱、北海王兴、齐王石来朝。<br /><br />&nbsp;&nbsp;&nbsp;&nbsp;二月，王雒山出宝鼎，庐江太守献之。夏四月甲子，诏曰：“昔禹收九牧之<br /><br />&nbsp;&nbsp;&nbsp;&nbsp;金，铸鼎以象物，使人知神奸，不逢恶气。遭德则兴，迁于商、周；周德既衰，<br /><br />&nbsp;&nbsp;&nbsp;&nbsp;鼎乃沦亡。祥瑞之降，以应有德。方今政化多僻，何以致兹？《易》曰鼎象三公，<br /><br />&nbsp;&nbsp;&nbsp;&nbsp;岂公卿奉职得其理邪？太常其以j祭之日，陈鼎于庙，以备器用。赐三公帛五<br /><br />&nbsp;&nbsp;&nbsp;&nbsp;十匹，九卿、二千石半之。先帝诏书，禁人上事言圣，而间者章奏颇多浮词，自<br /><br />&nbsp;&nbsp;&nbsp;&nbsp;今若有过称虚誉，尚书皆宜抑而不省，示不为谄子蚩也。”<br /><br />&nbsp;&nbsp;&nbsp;&nbsp;冬十月，行幸鲁，祠东海恭王陵；会沛王辅、楚王英、济南王康、东平王苍、<br /><br />&nbsp;&nbsp;&nbsp;&nbsp;淮阳王延、琅邪王京、东海王政。<br /><br />&nbsp;&nbsp;&nbsp;&nbsp;十二月，还，幸阳城，遣使者祠中岳。壬午，车驾还宫。东平王苍、琅邪王<br /><br />&nbsp;&nbsp;&nbsp;&nbsp;京从驾来朝皇太后。<br /><br />&nbsp;&nbsp;&nbsp;&nbsp;七年春正月癸卯，皇太后阴氏崩。二月庚申，葬光烈皇后。<br /><br />&nbsp;&nbsp;&nbsp;&nbsp;秋八月戊辰，北海王兴薨。<br /><br />&nbsp;&nbsp;&nbsp;&nbsp;是岁，北匈奴遣使乞和亲。<br /><br />&nbsp;&nbsp;&nbsp;&nbsp;八年春正月己卯，司徒范迁薨。<br /><br />&nbsp;&nbsp;&nbsp;&nbsp;三月辛卯，太尉虞延为司徒，卫尉赵行太尉事。<br /><br />&nbsp;&nbsp;&nbsp;&nbsp;遣越骑司马郑众报使北匈奴。初置度辽将军，屯五原曼柏。<br /><br />&nbsp;&nbsp;&nbsp;&nbsp;秋，郡国十四雨水。<br /><br />&nbsp;&nbsp;&nbsp;&nbsp;冬十月，北宫成。<br /><br />&nbsp;&nbsp;&nbsp;&nbsp;丙子，临辟雍，养三老、五更。礼毕，诏三公募郡国中都官死罪系囚，减罪<br /><br />&nbsp;&nbsp;&nbsp;&nbsp;一等，勿笞，诣度辽将军营，屯朔方、五原之边县；妻子自随，便占著边县；父<br /><br />&nbsp;&nbsp;&nbsp;&nbsp;母同产欲相代者，恣听之。其大逆无道殊死者，一切募下蚕室。亡命者令赎罪各<br /><br />&nbsp;&nbsp;&nbsp;&nbsp;有差。凡徙者，赐弓弩衣粮。<br /><br />&nbsp;&nbsp;&nbsp;&nbsp;壬寅晦，日有食之，既。诏曰：“朕以无德，奉承大业，而下贻人怨，上动<br /><br />&nbsp;&nbsp;&nbsp;&nbsp;三光。日食之变，其灾尤大，《春秋》图谶所为至谴。永思厥咎，在予一人。群<br /><br />&nbsp;&nbsp;&nbsp;&nbsp;司勉修职事，极言无讳。”于是在位者皆上封事，各言得失。帝览章，深自引咎，<br /><br />&nbsp;&nbsp;&nbsp;&nbsp;乃以所上班示百官。诏曰：“群僚所言，皆朕之过。人冤不能理，吏黠不能禁；<br /><br />&nbsp;&nbsp;&nbsp;&nbsp;而轻用人力，缮修宫宇，出入无节，喜怒过差。昔应门失守，《关睢》刺世；飞<br /><br />&nbsp;&nbsp;&nbsp;&nbsp;蓬随风，微子所叹。永览前戒，竦然兢惧。徒恐薄德，久而致怠耳。”<br /><br />&nbsp;&nbsp;&nbsp;&nbsp;北匈奴寇西河诸郡。<br /><br />&nbsp;&nbsp;&nbsp;&nbsp;九年春三月辛丑，诏郡国死罪囚减罪，与妻子诣五原、朔方占著，所在死者<br /><br />&nbsp;&nbsp;&nbsp;&nbsp;皆赐妻父若男同产一人复终身；其妻无父兄独有母者，赐其母钱六万，又复其口<br /><br />&nbsp;&nbsp;&nbsp;&nbsp;算。<br /><br />&nbsp;&nbsp;&nbsp;&nbsp;夏四月甲辰，诏郡国以公田赐贫人各有差。令司隶校尉、部刺史岁上墨绶长<br /><br />&nbsp;&nbsp;&nbsp;&nbsp;吏视事三岁已上理状尤异者各一人，与计偕上。及尤不政理者，亦以闻。<br /><br />&nbsp;&nbsp;&nbsp;&nbsp;是岁，大有年。为四姓小侯开立学校，置《五经》师。<br /><br />&nbsp;&nbsp;&nbsp;&nbsp;十年春二月，广陵王荆有罪，自杀，国除。<br /><br />&nbsp;&nbsp;&nbsp;&nbsp;夏四月戊子，诏曰：“昔岁五谷登衍，今兹蚕麦善收，其大赦天下。方盛夏<br /><br />&nbsp;&nbsp;&nbsp;&nbsp;长养之时，荡涤宿恶，以报农功。百姓勉务桑稼，以备灾害。吏敬厥职，无令愆<br /><br />&nbsp;&nbsp;&nbsp;&nbsp;堕。<br /><br />&nbsp;&nbsp;&nbsp;&nbsp;闰月甲午，南巡狩，幸南阳，祠章陵。日北至，又祠旧宅。礼毕，召校官弟<br /><br />&nbsp;&nbsp;&nbsp;&nbsp;子作雅乐，奏《鹿鸣》，帝自御埙篪和之，以娱嘉宾。还，幸南顿，劳飨三老、<br /><br />&nbsp;&nbsp;&nbsp;&nbsp;官属。<br /><br />&nbsp;&nbsp;&nbsp;&nbsp;冬十一月，征淮阳王延会平舆，征沛王辅会睢阳。<br /><br />&nbsp;&nbsp;&nbsp;&nbsp;十二月甲午，车驾还宫。<br /><br />&nbsp;&nbsp;&nbsp;&nbsp;十一年春正月，沛王辅、楚王英、济南王康、东平王苍、淮阳王延、中山王<br /><br />&nbsp;&nbsp;&nbsp;&nbsp;焉、琅邪王京、东海王政来朝。<br /><br />&nbsp;&nbsp;&nbsp;&nbsp;秋七月，司隶校尉郭霸下狱死。<br /><br />&nbsp;&nbsp;&nbsp;&nbsp;是岁，R湖出黄金，庐江太守以献。时，麒麟、白雉、醴泉、嘉禾所在出<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;十二年春正月，益州徼外夷哀牢王相率内属，于是置永昌郡，罢益州西部都<br /><br />&nbsp;&nbsp;&nbsp;&nbsp;尉。<br /><br />&nbsp;&nbsp;&nbsp;&nbsp;夏四月，遣将作谒者王吴修汴渠，自荥阳至于千乘海口。<br /><br />&nbsp;&nbsp;&nbsp;&nbsp;五月丙辰，赐天下男子爵，人二级，三老、孝悌、力田人三级，流民无名数<br /><br />&nbsp;&nbsp;&nbsp;&nbsp;欲占者人一级；鳏、寡、孤、独、笃癃、贫无家属不能自存者粟，人三斛。诏曰：<br /><br />&nbsp;&nbsp;&nbsp;&nbsp;“昔曾、闵奉亲，竭欢致养；仲尼葬子，有棺无椁。丧贵致哀，礼存宁俭。今百<br /><br />&nbsp;&nbsp;&nbsp;&nbsp;姓送终之制，竞为奢靡。生者无担石之储，而财力尽于坟土。伏腊无糟糠，而牲<br /><br />&nbsp;&nbsp;&nbsp;&nbsp;牢兼于一奠。糜破积世之业，以供终朝之费，子孙饥寒，绝命于此，岂祖考之意<br /><br />&nbsp;&nbsp;&nbsp;&nbsp;哉！又车服制度，恣极耳目。田荒不耕，游食者众。有司其申明科禁，宜于今者，<br /><br />&nbsp;&nbsp;&nbsp;&nbsp;宣下郡国。”<br /><br />&nbsp;&nbsp;&nbsp;&nbsp;秋七月乙亥，司空伏恭罢。乙未，大司农牟融为司空。<br /><br />&nbsp;&nbsp;&nbsp;&nbsp;冬十月，司隶校尉王康下狱死。<br /><br />&nbsp;&nbsp;&nbsp;&nbsp;是岁，天下安平，人无徭役，岁比登稔，百姓殷富，粟斛三十，牛羊被野。<br /><br />&nbsp;&nbsp;&nbsp;&nbsp;十三年春二月，帝耕于藉田。礼毕，赐观者食。<br /><br />&nbsp;&nbsp;&nbsp;&nbsp;三月，河南尹薛昭下狱死。<br /><br />&nbsp;&nbsp;&nbsp;&nbsp;夏四月，汴渠成。辛巳，行幸荥阳，巡行河渠。乙酉，诏曰：“自汴渠决败，<br /><br />&nbsp;&nbsp;&nbsp;&nbsp;六十余岁，加顷年以来，雨水不时，汴流东侵，日月益甚，水门故处，皆在河中，<br /><br />&nbsp;&nbsp;&nbsp;&nbsp;漭Y广溢，莫测圻岸，荡荡极望，不知纲纪。今兖、豫之人，多被水患，乃云<br /><br />&nbsp;&nbsp;&nbsp;&nbsp;县官不先人急，好兴它役。又或以为河流入汴，幽、冀蒙利，故曰左堤强则右堤<br /><br />&nbsp;&nbsp;&nbsp;&nbsp;伤，左右俱强则下方伤，宜任水势所之，使人随高而处，公家息壅塞之费，百姓<br /><br />&nbsp;&nbsp;&nbsp;&nbsp;无陷溺之患。议者不同，南北异论，朕不知所从，久而不决。今既筑堤理渠，绝<br /><br />&nbsp;&nbsp;&nbsp;&nbsp;水立门，河、汴分流，复其旧迹，陶丘之北，渐就壤坟，故荐嘉玉e牲，以礼河<br /><br />&nbsp;&nbsp;&nbsp;&nbsp;神。东过洛I，叹禹之绩。今五土之宜，反其正色，滨渠下田，赋与贫人，无令<br /><br />&nbsp;&nbsp;&nbsp;&nbsp;豪右得固其利，庶继世宗《瓠子》之作。”因遂度河。登太行，进幸上党。壬寅，<br /><br />&nbsp;&nbsp;&nbsp;&nbsp;车驾还宫。<br /><br />&nbsp;&nbsp;&nbsp;&nbsp;冬十月壬辰晦，日有食之。三公免冠自劾。制曰：“冠履勿劾。灾异屡见，<br /><br />&nbsp;&nbsp;&nbsp;&nbsp;咎在朕躬，忧惧遑遑，未知其方。将有司陈事，多所隐讳，使君上壅蔽，下有不<br /><br />&nbsp;&nbsp;&nbsp;&nbsp;畅乎？昔卫有忠臣，灵公得守其位。今何以和穆阴阳，消伏灾谴？刺史、太守详<br /><br />&nbsp;&nbsp;&nbsp;&nbsp;刑理冤，存恤鳏孤，勉思职焉。<br /><br />&nbsp;&nbsp;&nbsp;&nbsp;十一月，楚王英谋反，废，国除，迁于泾县，所连及死徙者数千人。<br /><br />&nbsp;&nbsp;&nbsp;&nbsp;是岁，齐王石薨。<br /><br />&nbsp;&nbsp;&nbsp;&nbsp;十四年春三月甲戌，司徒虞延免，自杀。夏四月丁巳，巨鹿太守南阳邢穆为<br /><br />&nbsp;&nbsp;&nbsp;&nbsp;司徒。<br /><br />&nbsp;&nbsp;&nbsp;&nbsp;前楚王英自杀。<br /><br />&nbsp;&nbsp;&nbsp;&nbsp;夏五月，封故广陵王荆子元寿为广陵侯。<br /><br />&nbsp;&nbsp;&nbsp;&nbsp;初作寿陵。<br /><br />&nbsp;&nbsp;&nbsp;&nbsp;十五年春二月庚子，东巡狩。辛丑，幸偃师，诏亡命自殊死以下赎：死罪缣<br /><br />&nbsp;&nbsp;&nbsp;&nbsp;四十匹，右趾至髡钳城旦舂十匹，完城旦至司寇五匹；犯罪未发觉，诏书到日自<br /><br />&nbsp;&nbsp;&nbsp;&nbsp;告者，半入赎。征沛王辅会睢阳。进幸彭城。癸亥，帝耕于下邳。<br /><br />&nbsp;&nbsp;&nbsp;&nbsp;三月，征琅邪王京会良成，征东平王苍会阳都，又征广陵侯及其三弟会鲁。<br /><br />&nbsp;&nbsp;&nbsp;&nbsp;祠东海恭王陵。还，幸孔子宅，祠仲尼及七十二弟子。亲御讲堂，命皇太子、诸<br /><br />&nbsp;&nbsp;&nbsp;&nbsp;王说经。又幸东平。辛卯，进幸大梁，至定陶，祠定陶恭王陵。夏四月庚子，车<br /><br />&nbsp;&nbsp;&nbsp;&nbsp;驾还宫。<br /><br />&nbsp;&nbsp;&nbsp;&nbsp;改信都为乐成国，临淮为下邳国。封皇子恭为巨鹿王、党为乐成王、衍为下<br /><br />&nbsp;&nbsp;&nbsp;&nbsp;邳王、畅为汝南王、\为常山王、长为济阴王。赐天下男子爵，人三级；郎、<br /><br />&nbsp;&nbsp;&nbsp;&nbsp;从官视事二十岁已上帛百匹，十岁已上二十匹，十岁已下十匹，官府吏五匹，书<br /><br />&nbsp;&nbsp;&nbsp;&nbsp;佐、小史三匹。令天下大T五日。乙巳，大赦天下，其谋反大逆及诸不应宥者，<br /><br />&nbsp;&nbsp;&nbsp;&nbsp;皆赦除之。<br /><br />&nbsp;&nbsp;&nbsp;&nbsp;冬，车骑校猎上林苑。<br /><br />&nbsp;&nbsp;&nbsp;&nbsp;十二月，遣奉车都尉窦固、驸马都尉耿秉屯凉州。<br /><br />&nbsp;&nbsp;&nbsp;&nbsp;十六年春二月，遣太仆祭肜出高阙，奉车都尉窦固出酒泉，驸马都尉耿秉出<br /><br />&nbsp;&nbsp;&nbsp;&nbsp;居延，骑都尉来苗出平城，伐北匈奴。窦固破呼衍王于天山，留兵屯伊吾庐城。<br /><br />&nbsp;&nbsp;&nbsp;&nbsp;耿秉、来苗、祭肜并无功而还。<br /><br />&nbsp;&nbsp;&nbsp;&nbsp;夏五月，淮阳王延谋反，发觉。癸丑，司徒邢穆、驸马都尉韩光坐事下狱死，<br /><br />&nbsp;&nbsp;&nbsp;&nbsp;所连及诛死者甚众。<br /><br />&nbsp;&nbsp;&nbsp;&nbsp;戊午晦，日有食之。<br /><br />&nbsp;&nbsp;&nbsp;&nbsp;六月丙寅，大司农西河王敏为司徒。<br /><br />&nbsp;&nbsp;&nbsp;&nbsp;秋七月，淮阳王延徙封阜陵王。<br /><br />&nbsp;&nbsp;&nbsp;&nbsp;九月丁卯，诏令郡国中都官死罪系囚减死罪一等，勿笞，诣军营，屯朔方、<br /><br />&nbsp;&nbsp;&nbsp;&nbsp;敦煌；妻子自随，父母同产欲求从者，恣听之；女子嫁为人妻，勿与俱。谋反大<br /><br />&nbsp;&nbsp;&nbsp;&nbsp;逆无道不用此书。<br /><br />&nbsp;&nbsp;&nbsp;&nbsp;是岁，北匈奴寇云中，云中太守廉范击破之。<br /><br />&nbsp;&nbsp;&nbsp;&nbsp;十七年春正月，甘露降于甘陵。北海王睦薨。<br /><br />&nbsp;&nbsp;&nbsp;&nbsp;二月乙巳，司徒王敏薨。三月癸丑，汝南太守鲍昱为司徒。<br /><br />&nbsp;&nbsp;&nbsp;&nbsp;是岁，甘露仍降，树枝内附，芝草生殿前，神雀五色翔集京师。西南夷哀牢、<br /><br />&nbsp;&nbsp;&nbsp;&nbsp;儋耳、僬侥、木、白狼、动黏诸种，前后慕义贡献；西域诸国遣子入侍。夏五<br /><br />&nbsp;&nbsp;&nbsp;&nbsp;月戊子，公卿百官以帝威德怀远，祥物显应，乃并集朝堂，奉觞上寿。制曰：<br /><br />&nbsp;&nbsp;&nbsp;&nbsp;“天生神物，以应王者；远人慕化，实由有德。朕以虚薄，何以享斯？唯高祖、<br /><br />&nbsp;&nbsp;&nbsp;&nbsp;光武圣德所被，不敢有辞。其敬举觞，太常择吉日策告宗庙。其赐天下男子爵，<br /><br />&nbsp;&nbsp;&nbsp;&nbsp;人二级，三老、孝悌、力田人三级，流人无名数欲占者人一级；鳏、寡、孤、独、<br /><br />&nbsp;&nbsp;&nbsp;&nbsp;笃癃、贫不能自存者粟，人三斛；郎、从官视事十岁以上者，帛十匹。中二千石、<br /><br />&nbsp;&nbsp;&nbsp;&nbsp;二千石下至黄绶，贬秩奉赎，在去年以来皆还赎。”<br /><br />&nbsp;&nbsp;&nbsp;&nbsp;秋八月丙寅，令武威、张掖、酒泉、敦煌及张掖属国，系囚右趾已下任兵者，<br /><br />&nbsp;&nbsp;&nbsp;&nbsp;皆一切勿治其罪，诣军营。<br /><br />&nbsp;&nbsp;&nbsp;&nbsp;冬十一月，遣奉车都尉窦固、驸马都尉耿秉、骑都尉刘张出敦煌昆仑塞，击<br /><br />&nbsp;&nbsp;&nbsp;&nbsp;破白山虏于蒲类海上，遂人车师。初置西域都护、戊己校尉。<br /><br />&nbsp;&nbsp;&nbsp;&nbsp;是岁，改天水为汉阳郡。<br /><br />&nbsp;&nbsp;&nbsp;&nbsp;十八年春三月丁亥，诏曰：“其令天下亡命，自殊死已下赎：死罪缣三十匹，<br /><br />&nbsp;&nbsp;&nbsp;&nbsp;右趾至髡钳城旦舂十匹，完城旦至司寇五匹；吏人犯罪未发觉，诏书到自告者，<br /><br />&nbsp;&nbsp;&nbsp;&nbsp;半入赎。”<br /><br />&nbsp;&nbsp;&nbsp;&nbsp;夏四月己未，诏曰：“自春已来，时雨不降，宿麦伤旱，秋种未下，政失厥<br /><br />&nbsp;&nbsp;&nbsp;&nbsp;中，忧惧而已。其赐天下男子爵，人二级，及流民无名数欲占者人一级；鳏、寡、<br /><br />&nbsp;&nbsp;&nbsp;&nbsp;孤、独、笃癃、贫不能自存者粟，人三斛。理冤狱，录轻系。二千石分祷五岳四<br /><br />&nbsp;&nbsp;&nbsp;&nbsp;渎。郡界有名山大川能兴云致雨者，长吏各洁斋祷请，冀蒙嘉澍。<br /><br />&nbsp;&nbsp;&nbsp;&nbsp;六月己未，有星孛于太微。<br /><br />&nbsp;&nbsp;&nbsp;&nbsp;焉耆、龟兹攻西域都护陈睦，悉没其众。北匈奴及车师后王围戊己校尉耿恭。<br /><br />&nbsp;&nbsp;&nbsp;&nbsp;秋八月壬子，帝崩于东宫前殿。年四十八。遗诏无起寝庙，藏主于光烈皇后<br /><br />&nbsp;&nbsp;&nbsp;&nbsp;更衣别室。帝初作寿陵，制令流水而已，石椁广一丈二尺，长二丈五尺，无得起<br /><br />&nbsp;&nbsp;&nbsp;&nbsp;坟。万年之后，扫地而祭，f水脯L而已。过百日，唯四时设奠，置吏卒数人<br /><br />&nbsp;&nbsp;&nbsp;&nbsp;供给洒扫，勿开修道。敢有所兴作者，以擅议宗庙法从事。<br /><br />&nbsp;&nbsp;&nbsp;&nbsp;帝遵奉建武制度，无敢违者。后宫之家，不得封侯与政。馆陶公主为子求郎，<br /><br />&nbsp;&nbsp;&nbsp;&nbsp;不许，而赐钱千万。谓群臣曰：“郎官上应列宿，出宰百里，苟非其人，则民受<br /><br />&nbsp;&nbsp;&nbsp;&nbsp;其殃，是以难之。”故吏称其官，民安其业，远近肃服，户口滋殖焉。<br /><br />&nbsp;&nbsp;&nbsp;&nbsp;论曰：明帝善刑理，法令分明。日晏坐朝，幽枉必达。内外无曲之私，<br /><br />&nbsp;&nbsp;&nbsp;&nbsp;在上无矜大之色。断狱得情，号居前代十二。故后之言事者，莫不先建武、永平<br /><br />&nbsp;&nbsp;&nbsp;&nbsp;之政。而钟离意、宋均之徒，常以察慧为言，夫岂弘人之度未优乎？<br /><br />&nbsp;&nbsp;&nbsp;&nbsp;赞曰：显宗丕承，业业兢兢。危心恭德，政察奸胜。备章朝物，省薄坟陵。<br /><br />&nbsp;&nbsp;&nbsp;&nbsp;永怀废典，下身遵道。登台观云，临雍拜老。懋惟帝绩，增光文考。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,166);">加入书签</a><a
                        href="165.html">上一页</a>&larr;<a href="index.html">返回列表</a>&rarr;<a
                            href="167.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "165.html"; var next_page = "167.html"; var index_page = "index.html"; var sortid = "9"; var article_id = "3"; var chapter_id = "166"; var articlename = "后汉书"; var chaptername = " 卷二 显宗孝明帝纪第二"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>