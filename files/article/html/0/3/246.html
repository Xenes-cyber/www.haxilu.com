<!DOCTYPE html>
<html>
<head>
<meta charset="gbk" />
<title>后汉书- 卷七十六 循吏列传第六十六-在线阅读-哈西文学网</title>
<meta name="keywords" content="范晔，后汉书， 卷七十六 循吏列传第六十六全文， 卷七十六 循吏列传第六十六在线阅读 哈西文学网" />
<meta name="description" content="哈西文学网提供范晔的后汉书  卷七十六 循吏列传第六十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/246.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/246.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十六 循吏列传第六十六</h1>
            <div class="link xb">
                <a href="245.html">上一页</a>&larr;<a href="index.html">返回列表</a>&rarr;<a
                    href="247.html">下一页</a></div>			
            <div id="BookText">&nbsp;&nbsp;&nbsp;&nbsp;初，光武长于民间，颇达情伪，见稼穑艰难，百姓病害，至天下已定，务用<br /><br />&nbsp;&nbsp;&nbsp;&nbsp;安静，解王莽之繁密，还汉世之轻法。身衣大练，色无重采，耳不听郑、卫之音，<br /><br />&nbsp;&nbsp;&nbsp;&nbsp;手不持珠玉之玩，宫房无私爱，左右无偏恩。建武十三年，异国有献名马者，日<br /><br />&nbsp;&nbsp;&nbsp;&nbsp;行千里，又进宝剑，贾兼百金，诏以马驾鼓车，剑赐骑士。损上林池h之官，废<br /><br />&nbsp;&nbsp;&nbsp;&nbsp;骋望弋猎之事。其以手迹赐方国者，皆一札十行，细书成文。勤约之风，行于上<br /><br />&nbsp;&nbsp;&nbsp;&nbsp;下。数引公卿郎将，列于禁坐。广求民瘼，观纳风谣。故能内外匪懈，百姓宽息。<br /><br />&nbsp;&nbsp;&nbsp;&nbsp;自临宰邦邑者，竞能其官。若杜诗守南阳，号为“杜母”，任延、锡光移变边俗，<br /><br />&nbsp;&nbsp;&nbsp;&nbsp;斯其绩用之最章章者也。又第五伦、宋均之徒，亦足有可称谈。然建武、永平之<br /><br />&nbsp;&nbsp;&nbsp;&nbsp;间，吏事刻深，亟以谣言单辞，转易守长。故朱浮数上谏书，箴切峻政，钟离意<br /><br />&nbsp;&nbsp;&nbsp;&nbsp;等亦规讽殷勤，以长者为言，而不能得也。所以中兴之美，盖未尽焉。自章、和<br /><br />&nbsp;&nbsp;&nbsp;&nbsp;以后，其有善绩者，往往不绝。如鲁恭、吴v、刘宽及颍川四长，并以仁信笃诚，<br /><br />&nbsp;&nbsp;&nbsp;&nbsp;使人不欺；王堂、陈宠委任贤良，而职事自理：斯皆可以感物而行化也。边凤、<br /><br />&nbsp;&nbsp;&nbsp;&nbsp;延笃先后为京兆尹，时人以辈前世赵、张。又王涣、任峻之为洛阳令，明发奸伏，<br /><br />&nbsp;&nbsp;&nbsp;&nbsp;吏端禁止，然导德齐礼，有所未充，亦一时之良能也。今缀集殊闻显迹，以为<br /><br />&nbsp;&nbsp;&nbsp;&nbsp;《循吏篇》云。<br /><br />&nbsp;&nbsp;&nbsp;&nbsp;卫飒字子产，河内武人也。家贫好学问，随师无粮，常佣以自给。王莽时，<br /><br />&nbsp;&nbsp;&nbsp;&nbsp;仕郡历州宰。<br /><br />&nbsp;&nbsp;&nbsp;&nbsp;建武二年，辟大司徒邓禹府。举能案剧，除侍御史，襄城令。政有名迹，迁<br /><br />&nbsp;&nbsp;&nbsp;&nbsp;桂阳太守。郡与交州接境，颇染其俗，不知礼则。飒下车，修庠序之教，设婚姻<br /><br />&nbsp;&nbsp;&nbsp;&nbsp;之礼。期年间，邦俗从化。<br /><br />&nbsp;&nbsp;&nbsp;&nbsp;先是，含、浈阳，曲江三县，越之故地，武帝平之，内属桂阳。民居深<br /><br />&nbsp;&nbsp;&nbsp;&nbsp;山，滨溪谷，习其风土，不出田租。去郡远者，或且千里。吏事往来，辄发民乘<br /><br />&nbsp;&nbsp;&nbsp;&nbsp;船，名曰“传役”。每一吏出，徭及数家，百姓苦之。飒乃凿山通道五百余里，<br /><br />&nbsp;&nbsp;&nbsp;&nbsp;列亭传，置邮驿。于是役省劳息，奸吏杜绝。流民稍还，渐成聚邑，使输租赋，<br /><br />&nbsp;&nbsp;&nbsp;&nbsp;同之平民。又耒阳县出铁石，佗郡民庶常依因聚会，私为冶铸，遂招来亡命，多<br /><br />&nbsp;&nbsp;&nbsp;&nbsp;致奸盗。飒乃上起铁官，罢斥私铸，岁所增入五百余万。飒理恤民事，居官如家，<br /><br />&nbsp;&nbsp;&nbsp;&nbsp;其所施政，莫不合于物宜。视事十年，郡内清理。<br /><br />&nbsp;&nbsp;&nbsp;&nbsp;二十五年，征还。光武欲以为少府，会飒被疾，不能拜起，敕以桂阳太守归<br /><br />&nbsp;&nbsp;&nbsp;&nbsp;家，须后诏书。居二岁，载病诣阙，自陈困笃，乃收印绶，赐钱十万，后卒于家。<br /><br />&nbsp;&nbsp;&nbsp;&nbsp;南阳茨充代飒为桂阳。亦善其政，教民种殖桑柘麻之属，劝令养蚕织履，<br /><br />&nbsp;&nbsp;&nbsp;&nbsp;民得利益焉。<br /><br />&nbsp;&nbsp;&nbsp;&nbsp;任延字长孙，南阳宛人也。年十二，为诸生，学于长安，明《诗》、《易》、<br /><br />&nbsp;&nbsp;&nbsp;&nbsp;《春秋》，显名太学，学中号为“任圣童”。值仓卒，避兵之陇西。时隗嚣已据<br /><br />&nbsp;&nbsp;&nbsp;&nbsp;四郡，遣使请延，延不应。<br /><br />&nbsp;&nbsp;&nbsp;&nbsp;更始元年，以延为大司马属，拜会稽都尉。时年十九，迎官惊其壮。及到，<br /><br />&nbsp;&nbsp;&nbsp;&nbsp;静泊无为，唯先遣馈礼祠延陵季子。时，天下新定，道路未通，避乱江南者皆未<br /><br />&nbsp;&nbsp;&nbsp;&nbsp;还中土，会稽颇称多士。延到，皆聘请高行如董子仪、严子陵等，敬待以师友之<br /><br />&nbsp;&nbsp;&nbsp;&nbsp;礼。掾吏贫者，辄分奉禄以赈给之。省诸卒，令耕公田，以周穷急。每时行县，<br /><br />&nbsp;&nbsp;&nbsp;&nbsp;辄使慰勉孝子，就餐饭之。<br /><br />&nbsp;&nbsp;&nbsp;&nbsp;吴有龙丘苌者，隐居太末，志不降辱。王莽时，四辅三公连辟，不到。掾史<br /><br />&nbsp;&nbsp;&nbsp;&nbsp;白请召之。延曰：“龙丘先生躬德履义，有原宪、伯夷之节。都尉埽洒其门，犹<br /><br />&nbsp;&nbsp;&nbsp;&nbsp;惧辱焉，召之不可。”遣功曹奉谒，修书记，致医药，吏使相望于道。积一岁，<br /><br />&nbsp;&nbsp;&nbsp;&nbsp;苌乃乘辇诣府门，愿得先死备录。延辞让再三，遂署议曹祭酒。苌寻病卒，延自<br /><br />&nbsp;&nbsp;&nbsp;&nbsp;临殡，不朝三日。是以郡中贤士大夫争往宦焉。<br /><br />&nbsp;&nbsp;&nbsp;&nbsp;建武初，延上书愿乞骸骨，归拜王庭。诏征为九真太守。光武引见，赐马杂<br /><br />&nbsp;&nbsp;&nbsp;&nbsp;缯，令妻子留洛阳。九真俗以谢猎为业，不知牛耕，民常告籴交n，每致困乏。<br /><br />&nbsp;&nbsp;&nbsp;&nbsp;延乃令铸作田器，教之垦辟。田畴岁岁开广，百姓充给。又骆越之民无嫁娶礼法，<br /><br />&nbsp;&nbsp;&nbsp;&nbsp;各因淫好，无m对匹，不识父子之性，夫妇之道。延乃移书属县，各使男年二十<br /><br />&nbsp;&nbsp;&nbsp;&nbsp;至五十，女年十五至四十，皆以年齿相配。其贫无礼娉，令长吏以下各省奉禄以<br /><br />&nbsp;&nbsp;&nbsp;&nbsp;赈助之。同时相娶者二千余人。是岁风雨顺节，谷稼丰衍。其产子者，始知种姓。<br /><br />&nbsp;&nbsp;&nbsp;&nbsp;咸曰：“使我有是子者，任君也。”多名子为“任”。于是徼外蛮夷夜郎等慕义<br /><br />&nbsp;&nbsp;&nbsp;&nbsp;保塞，延遂止罢侦候戍卒。<br /><br />&nbsp;&nbsp;&nbsp;&nbsp;初，平帝时，汉中锡光为交n太守，教导民夷，渐以礼义，化声侔于延。王<br /><br />&nbsp;&nbsp;&nbsp;&nbsp;莽末，闭境拒守。建武初，遣使贡献，封盐水侯。领南华风，始于二守焉。<br /><br />&nbsp;&nbsp;&nbsp;&nbsp;延视事四年，征诣洛阳，以病稽留，左转睢阳令，九真吏人生为立祠。拜武<br /><br />&nbsp;&nbsp;&nbsp;&nbsp;威太守，帝亲见，戒之曰：“善事上官，无失名誉。”延对曰：“臣闻忠臣不私，<br /><br />&nbsp;&nbsp;&nbsp;&nbsp;私臣不忠。履正奉公，臣子之节。上下雷同，非陛下之福。善事上官，臣不敢奉<br /><br />&nbsp;&nbsp;&nbsp;&nbsp;诏。”帝叹息曰：“卿言是也。”<br /><br />&nbsp;&nbsp;&nbsp;&nbsp;既之武威，时将兵长史田绀，郡之大姓，其子弟宾客为人暴害。延收绀系之，<br /><br />&nbsp;&nbsp;&nbsp;&nbsp;父子宾客伏法者五六人。绀少子尚乃聚会轻薄数百人，自号将军，夜来攻郡。延<br /><br />&nbsp;&nbsp;&nbsp;&nbsp;即发兵破之。自是威行境内，吏民累息。<br /><br />&nbsp;&nbsp;&nbsp;&nbsp;郡北当匈奴，南接种羌，民畏寇抄，多废田业。延到，选集武略之士千人，<br /><br />&nbsp;&nbsp;&nbsp;&nbsp;明其赏罚，令将杂种胡骑休屠黄石屯据要害，其有警急，逆击追讨。虏恒多残伤，<br /><br />&nbsp;&nbsp;&nbsp;&nbsp;遂绝不敢出。<br /><br />&nbsp;&nbsp;&nbsp;&nbsp;河西旧少雨泽，乃为置水官吏，修理沟渠，皆蒙其利。又造立校官，自掾史<br /><br />&nbsp;&nbsp;&nbsp;&nbsp;子孙，皆令诣学受业，复其徭役。章句既通。悉显拔荣进之。郡遂有儒雅之士。<br /><br />&nbsp;&nbsp;&nbsp;&nbsp;后坐擅诛羌不先上，左转召陵令。显宗即位，拜颍川太守。永平二年，征会<br /><br />&nbsp;&nbsp;&nbsp;&nbsp;辟雍，因以为河内太守。视事九年，病卒。<br /><br />&nbsp;&nbsp;&nbsp;&nbsp;少子恺，官至太常。<br /><br />&nbsp;&nbsp;&nbsp;&nbsp;王景字仲通，乐浪讲邯人也。八世祖仲，本琅邪不其人。好道术，明天文。<br /><br />&nbsp;&nbsp;&nbsp;&nbsp;诸吕作乱，齐哀王襄谋发兵，而数问于仲。及济北王兴居反，欲委兵师仲，仲惧<br /><br />&nbsp;&nbsp;&nbsp;&nbsp;祸及，乃浮海东奔乐浪山中，因而家焉。父闳，为郡三老。更始败，土人王调杀<br /><br />&nbsp;&nbsp;&nbsp;&nbsp;郡守刘宪，自称大将军、乐浪太守。建武六年，光武遣太守王遵将兵击之。至辽<br /><br />&nbsp;&nbsp;&nbsp;&nbsp;东，闳与郡决曹史杨邑等共杀调迎遵，皆封为列侯，闳独让爵。帝奇而征之，道<br /><br />&nbsp;&nbsp;&nbsp;&nbsp;病座。<br /><br />&nbsp;&nbsp;&nbsp;&nbsp;景少学《易》，遂广窥众书，又好天文术数之事，沈深多伎艺。辟司空伏恭<br /><br />&nbsp;&nbsp;&nbsp;&nbsp;府。时有荐景能理水者，显宗诏与将作谒者王吴共修作浚仪渠。吴用景流法，<br /><br />&nbsp;&nbsp;&nbsp;&nbsp;水乃不复为害。<br /><br />&nbsp;&nbsp;&nbsp;&nbsp;初，平帝时，河、汴决坏，未及得修。建武十年，阳武令张汜上言：“河决<br /><br />&nbsp;&nbsp;&nbsp;&nbsp;积久，日月侵毁，济渠所漂数十许县。修理之费，其功不难。宜改修堤防，以安<br /><br />&nbsp;&nbsp;&nbsp;&nbsp;百姓。”书奏，光武即为发卒。方营河功，而逡仪令乐俊复上言：“昔元光之间，<br /><br />&nbsp;&nbsp;&nbsp;&nbsp;人庶炽盛，缘堤垦殖，而瓠子河决，尚二十余年，不即拥塞。今居家稀少，田地<br /><br />&nbsp;&nbsp;&nbsp;&nbsp;饶广，虽未修理，其患犹可。且新被兵革，方兴役力，劳怨既多，民不堪命。宜<br /><br />&nbsp;&nbsp;&nbsp;&nbsp;须平静，更议其事。”光武得此遂止。<br /><br />&nbsp;&nbsp;&nbsp;&nbsp;后汴渠东侵，日月弥广，而水门故处，皆在河中，兖、豫百姓怨叹，以为县<br /><br />&nbsp;&nbsp;&nbsp;&nbsp;官恒兴佗役，不先民急。永平十二年，议修汴渠，乃引见景，问以理水形便。景<br /><br />&nbsp;&nbsp;&nbsp;&nbsp;陈其利害，应对敏给，帝善之。又以尝修浚仪，功业有成，乃赐景《山海经》、<br /><br />&nbsp;&nbsp;&nbsp;&nbsp;《河渠书》、《禹贡图》及钱帛衣物。夏，遂发卒数十万，遣景与王吴修渠筑堤，<br /><br />&nbsp;&nbsp;&nbsp;&nbsp;自荥阳东至千乘海口千余里。景乃商度地势，凿山阜，破砥绩，直截沟涧，防遏<br /><br />&nbsp;&nbsp;&nbsp;&nbsp;冲要，疏决壅积，十里立一水门，令更相洄注，无复溃漏之患。景虽简省役费，<br /><br />&nbsp;&nbsp;&nbsp;&nbsp;然犹以百亿计。明年夏，渠成。帝亲自巡行，诏滨河郡国置河堤员吏，如西京旧<br /><br />&nbsp;&nbsp;&nbsp;&nbsp;制。景由是知名。王吴及诸从事掾史皆增秩一等。景三迁为侍御史。十五年，从<br /><br />&nbsp;&nbsp;&nbsp;&nbsp;驾车巡狩，至无盐，帝美其功绩，拜河堤谒者，赐车马缣钱。<br /><br />&nbsp;&nbsp;&nbsp;&nbsp;建初七年，迁徐州刺史。先是杜陵杜笃奏上《论都赋》，欲令车驾迁还长安。<br /><br />&nbsp;&nbsp;&nbsp;&nbsp;耆老闻者，皆动怀土之心，莫不眷然伫立西望。景以宫庙已立，恐人情疑惑，会<br /><br />&nbsp;&nbsp;&nbsp;&nbsp;时有神雀诸瑞，乃作《金人论》，颂洛邑之美，天人之符，文有可采。<br /><br />&nbsp;&nbsp;&nbsp;&nbsp;明年，迁庐江太守。先是，百姓不知牛耕，致地力有余而食常不足。郡界有<br /><br />&nbsp;&nbsp;&nbsp;&nbsp;楚相孙叔敖所起芍陂稻田。景乃驱率吏民，修起芜废，教用犁耕，由是垦辟倍多，<br /><br />&nbsp;&nbsp;&nbsp;&nbsp;境内丰给。遂铭石刻誓，令民知常禁。又训令蚕织，为作法制，皆著于乡亭，庐<br /><br />&nbsp;&nbsp;&nbsp;&nbsp;江传其文辞。卒于官。<br /><br />&nbsp;&nbsp;&nbsp;&nbsp;初，景以为《六经》所载，皆有卜筮，作事举止，质于蓍龟，而众书错糅，<br /><br />&nbsp;&nbsp;&nbsp;&nbsp;吉凶相反，乃参纪众家数术文书，冢宅禁忌，堪舆日相之属，适于事用者，集为<br /><br />&nbsp;&nbsp;&nbsp;&nbsp;《大衍玄基》云。<br /><br />&nbsp;&nbsp;&nbsp;&nbsp;秦袁字伯平，扶风茂陵人也。自汉兴之后，世位相承。六世祖袭，为颍川太<br /><br />&nbsp;&nbsp;&nbsp;&nbsp;守，与群从同时为二千石者五人，故三辅号曰“万石秦氏”。彭同产女弟，显宗<br /><br />&nbsp;&nbsp;&nbsp;&nbsp;时入掖庭为贵人，有宠。永平七年，以彭贵人兄，随四姓小侯擢为开阳城门候。<br /><br />&nbsp;&nbsp;&nbsp;&nbsp;十五年，拜骑都尉，副驸马都尉耿秉北征匈奴。<br /><br />&nbsp;&nbsp;&nbsp;&nbsp;建初元年，迁山阳太守。以礼训人，不任刑罚。崇好儒雅，敦明庠序。每春<br /><br />&nbsp;&nbsp;&nbsp;&nbsp;秋飨射，辄修升降揖让之仪。乃为人设四诫，以定六亲长幼之礼。有遵奉教化者，<br /><br />&nbsp;&nbsp;&nbsp;&nbsp;擢为乡三老，常以八月致酒肉以劝勉之。吏有过咎，罢遣而已，不加耻辱。百姓<br /><br />&nbsp;&nbsp;&nbsp;&nbsp;怀爱，莫有欺犯。兴起稻田数千顷，每于农月，亲度顷亩，分别肥J，差为三<br /><br />&nbsp;&nbsp;&nbsp;&nbsp;品，各立文簿，藏之乡县。于是奸吏R，无所容诈。彭乃上言，宜令天下齐同<br /><br />&nbsp;&nbsp;&nbsp;&nbsp;其制。诏书以其所立条式，班令三府，并下州郡。<br /><br />&nbsp;&nbsp;&nbsp;&nbsp;在职六年，转颍川太守，仍有凤皇、麒麟、嘉禾、甘露之瑞，集其郡境。肃<br /><br />&nbsp;&nbsp;&nbsp;&nbsp;宗巡行，再幸颍川，辄赏赐钱谷，恩宠甚异。章和二年卒。鼓弟忄享、褒，并为<br /><br />&nbsp;&nbsp;&nbsp;&nbsp;射声校尉。<br /><br />&nbsp;&nbsp;&nbsp;&nbsp;王涣字稚子，广汉V人也。父顺，安定太守。涣少好侠，尚气力，数通剽<br /><br />&nbsp;&nbsp;&nbsp;&nbsp;轻少年。晚而改节，敦儒学，习《尚书》，读律令，略举大义。为太守陈宠功曹，<br /><br />&nbsp;&nbsp;&nbsp;&nbsp;当职割断，不避豪右。宠风声大行，入为大司农。和帝问曰：“在郡何以为理？”<br /><br />&nbsp;&nbsp;&nbsp;&nbsp;宠顿首谢曰：“臣任功曹王涣以简贤选能，主簿镡显拾遗补阙，臣奉宣诏书而已。”<br /><br />&nbsp;&nbsp;&nbsp;&nbsp;帝大悦，涣由此显名。<br /><br />&nbsp;&nbsp;&nbsp;&nbsp;州举茂才，除温令。县多奸猾，积为人患。涣以方略讨击，悉诛之。境内清<br /><br />&nbsp;&nbsp;&nbsp;&nbsp;夷，商人露宿于道。其有放牛者，辄云以属稚子，终无侵犯。在温三年，迁兖州<br /><br />&nbsp;&nbsp;&nbsp;&nbsp;刺史，绳正部郡，风威大行。后坐考妖言不实论。岁余，征拜侍御史。<br /><br />&nbsp;&nbsp;&nbsp;&nbsp;永元十五年，从驾南巡，还为洛阳令。以平正居身，得宽猛之宜。其冤嫌久<br /><br />&nbsp;&nbsp;&nbsp;&nbsp;讼，历政所不断，法理所难平者，莫不曲尽情诈，压塞群疑。又能以谲数发`奸<br /><br />&nbsp;&nbsp;&nbsp;&nbsp;伏。京师称叹，以为涣有神算。元兴元年，病卒。百姓市道莫不咨嗟。男女老壮<br /><br />&nbsp;&nbsp;&nbsp;&nbsp;皆相与赋敛，致奠^以千数。<br /><br />&nbsp;&nbsp;&nbsp;&nbsp;涣丧西归，道经弘农，民庶皆设桉于路。吏问其故，咸言平常持米到洛，<br /><br />&nbsp;&nbsp;&nbsp;&nbsp;为卒司所抄，恒亡其半。自王君在事，不见侵枉，故来报恩。其政化怀物如此。<br /><br />&nbsp;&nbsp;&nbsp;&nbsp;民思其德，为立祠安阳亭西，每食辄弦歌而荐之。<br /><br />&nbsp;&nbsp;&nbsp;&nbsp;永初二年，邓太后诏曰：“夫忠良之吏，国家所以为理也。求之甚勤，得之<br /><br />&nbsp;&nbsp;&nbsp;&nbsp;至寡。故孔子曰：‘才难不其然乎！’莫大司农朱邑、右扶风尹翁归，政迹茂异，<br /><br />&nbsp;&nbsp;&nbsp;&nbsp;令名显闻，孝宣皇帝嘉叹悯惜，而以黄金百斤策赐其子。故洛阳令王涣，秉清修<br /><br />&nbsp;&nbsp;&nbsp;&nbsp;之节，蹈羔羊之义，尽心奉公，务在惠民，功业未遂，不幸早世，百姓追思，为<br /><br />&nbsp;&nbsp;&nbsp;&nbsp;之立祠。自非忠爱之至，孰能若斯者乎！今以涣子石为郎中，以劝劳勤。”延熹<br /><br />&nbsp;&nbsp;&nbsp;&nbsp;中，桓帝事黄、老道，悉毁诸房祀，唯特诏密县存故太傅卓茂庙，洛阳留王涣祠<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;镡显后亦知名，安帝时为豫州刺史。时，天下肌荒，竞为盗贼，州界收捕且<br /><br />&nbsp;&nbsp;&nbsp;&nbsp;万余人。显愍其困穷，自陷刑辟，辄擅赦之，因自劾奏。有诏勿理。后位至长乐<br /><br />&nbsp;&nbsp;&nbsp;&nbsp;卫尉。<br /><br />&nbsp;&nbsp;&nbsp;&nbsp;自涣卒后，连诏三公特选洛阳令，皆不称职。永和中，以剧令勃海任峻补之。<br /><br />&nbsp;&nbsp;&nbsp;&nbsp;峻擢用文武吏，皆尽其能，纠剔奸盗，不得旋踵，一岁断狱，不过数十，威风猛<br /><br />&nbsp;&nbsp;&nbsp;&nbsp;于涣，而文理不及之。峻字叔高，终于太山太守。<br /><br />&nbsp;&nbsp;&nbsp;&nbsp;许荆字少张，会稽阳羡人也。祖父武，太守第五伦举为孝廉。武以二弟晏、<br /><br />&nbsp;&nbsp;&nbsp;&nbsp;普未显，欲令成名，乃请之曰：“礼有分异之义，家有别居之道。”于是共割财<br /><br />&nbsp;&nbsp;&nbsp;&nbsp;产以为三分，武自取肥田广宅奴婢强者，二弟所得并悉劣少。乡人皆称弟克让而<br /><br />&nbsp;&nbsp;&nbsp;&nbsp;鄙武贪婪，晏等以此并得选举，武乃会宗亲，泣曰：“吾为兄不肖，盗声窃位，<br /><br />&nbsp;&nbsp;&nbsp;&nbsp;二弟长年，未豫荣禄，所以求得分财，自取大讥。今理产所增，三倍于前，悉以<br /><br />&nbsp;&nbsp;&nbsp;&nbsp;推二弟，一无所留。”于是郡中翕然，远近称之。位至长乐少府。<br /><br />&nbsp;&nbsp;&nbsp;&nbsp;荆少为郡吏，兄子世尝报仇杀人，怨者操兵攻之。荆闻，乃出门逆怨者，跪<br /><br />&nbsp;&nbsp;&nbsp;&nbsp;而言曰：“世前无状相犯，咎皆在荆不能训导。兄既早没，一子为嗣，如令死者<br /><br />&nbsp;&nbsp;&nbsp;&nbsp;伤其灭绝，愿杀身代之。”怨家扶荆起，曰：“许掾郡中称贤，吾何敢相侵？”<br /><br />&nbsp;&nbsp;&nbsp;&nbsp;因遂委去。荆名誉益著。太守黄兢举孝廉。<br /><br />&nbsp;&nbsp;&nbsp;&nbsp;和帝时，稍迁桂阳太守。郡滨南州，风俗脆薄，不识学义。荆为设丧纪婚姻<br /><br />&nbsp;&nbsp;&nbsp;&nbsp;制度，使知礼禁。尝行春到耒阳县，人有蒋均者，兄弟争财，互相言讼。荆对之<br /><br />&nbsp;&nbsp;&nbsp;&nbsp;叹曰：“吾荷国重任，而教化不行，咎在太守。”乃顾使吏上书陈状，乞诣廷尉。<br /><br />&nbsp;&nbsp;&nbsp;&nbsp;均兄弟感悔，各求受罪。在事十二年，父老称歌。以病自上，征拜谏议大夫，卒<br /><br />&nbsp;&nbsp;&nbsp;&nbsp;于官。桂阳人为立庙树碑。<br /><br />&nbsp;&nbsp;&nbsp;&nbsp;荆孙<有>，灵帝时为太尉。<br /><br />&nbsp;&nbsp;&nbsp;&nbsp;孟尝字伯周，会稽上虞上也。其先三世为郡吏，并伏节死难。尝少修操行，<br /><br />&nbsp;&nbsp;&nbsp;&nbsp;仕郡为户曹史。上虞有寡妇至孝养姑。姑年老寿终，夫女弟先怀嫌忌，乃诬妇厌<br /><br />&nbsp;&nbsp;&nbsp;&nbsp;苦供养，加鸩其母，列讼县庭。郡不加寻察，遂结竟其罪。尝先知枉状，备言之<br /><br />&nbsp;&nbsp;&nbsp;&nbsp;于太守，太守不为理。尝哀泣外门，因谢病去，妇竟冤死。自是郡中连旱二年，<br /><br />&nbsp;&nbsp;&nbsp;&nbsp;祷请无所获。后太守殷丹到官，访问其故，尝诣府具陈寡妇冤诬之事。因曰：<br /><br />&nbsp;&nbsp;&nbsp;&nbsp;“昔东海孝妇，感天致旱，于公一言，甘泽时降。宜戮讼者，以谢冤魂，庶幽枉<br /><br />&nbsp;&nbsp;&nbsp;&nbsp;获申，时雨可期。”丹从之，即刑讼女而祭妇墓，天应澍雨，谷稼以登。<br /><br />&nbsp;&nbsp;&nbsp;&nbsp;尝后策孝廉，举茂才，拜徐令。州郡表其能，迁合浦太守。郡不产谷实，而<br /><br />&nbsp;&nbsp;&nbsp;&nbsp;海出珠宝，与交n比境，常通商贩，留籴粮食。先时宰守并多贪秽，诡人采求，<br /><br />&nbsp;&nbsp;&nbsp;&nbsp;不知纪极，珠遂渐徙于交n郡界。于是行旅不至，人物无资，贫者饿死于道。尝<br /><br />&nbsp;&nbsp;&nbsp;&nbsp;到官，革易前敝，求民病利。曾未逾岁，去珠复还，百姓皆反其业，商货流通，<br /><br />&nbsp;&nbsp;&nbsp;&nbsp;称为神明。<br /><br />&nbsp;&nbsp;&nbsp;&nbsp;以病自上，被征当还，吏民攀车请之。尝既不得进，乃载乡民船夜遁去。隐<br /><br />&nbsp;&nbsp;&nbsp;&nbsp;处穷泽，身自耕佣。邻县士民慕其德，就居止者百余家。<br /><br />&nbsp;&nbsp;&nbsp;&nbsp;桓帝时、尚书同郡杨乔上书荐尝曰：<br /><br />&nbsp;&nbsp;&nbsp;&nbsp;臣前后七表言故合浦太守孟尝，而身轻言微，终不蒙察。区区破心，徒然而<br /><br />&nbsp;&nbsp;&nbsp;&nbsp;已。尝安仁弘义，耽乐道德，清行出俗，能干绝群。前更守宰，移风改政，去珠<br /><br />&nbsp;&nbsp;&nbsp;&nbsp;复还，饥民蒙活。且南海多珍，财产易积，掌握之内，价盈兼金，而尝单身谢病，<br /><br />&nbsp;&nbsp;&nbsp;&nbsp;躬耕垄次，匿景藏采，不扬华藻。实羽翮之美用，非徒腹背之毛也。而沉沦草莽，<br /><br />&nbsp;&nbsp;&nbsp;&nbsp;好爵莫及，廊庙之宝，弃于沟渠。且年岁有讫，桑榆行尽，而忠贞之节，永谢圣<br /><br />&nbsp;&nbsp;&nbsp;&nbsp;时。臣诚伤心，私用流涕。夫物以远至为珍，士以稀见为贵。木朽珠，为万乘<br /><br />&nbsp;&nbsp;&nbsp;&nbsp;用者，左右为之容耳。王者取士，宜拔众之所贵。臣以斗筲之姿，趋走日月之侧。<br /><br />&nbsp;&nbsp;&nbsp;&nbsp;思立微节，不敢苟私乡曲。窃感禽息，亡身进贤。<br /><br />&nbsp;&nbsp;&nbsp;&nbsp;尝竟不见用。年七十，卒于家。<br /><br />&nbsp;&nbsp;&nbsp;&nbsp;第五访字仲谋，京兆长陵人，司空伦之族孙也。少孤贫，常佣耕以养兄嫂。<br /><br />&nbsp;&nbsp;&nbsp;&nbsp;有闲暇，则以学文。仕郡为功曹，察孝廉，补新都令。政平化行，三年之间，邻<br /><br />&nbsp;&nbsp;&nbsp;&nbsp;县归之，户口十倍。<br /><br />&nbsp;&nbsp;&nbsp;&nbsp;迁张掖太守。岁饥，粟石数千，访乃开仓赈给以救其敝。更惧谴，争欲上言。<br /><br />&nbsp;&nbsp;&nbsp;&nbsp;访曰：“若上须报，是弃民也。太守乐以一身救百姓！”遂出谷赋人。顺帝玺书<br /><br />&nbsp;&nbsp;&nbsp;&nbsp;嘉之。由是一郡得全。岁余，官民并丰，界无奸盗。<br /><br />&nbsp;&nbsp;&nbsp;&nbsp;迁南阳太守，去官。拜护羌校尉，边境服其威信。卒于官。<br /><br />&nbsp;&nbsp;&nbsp;&nbsp;刘矩字叔方，沛国萧人也。叔父光，顺帝时为司徒。矩少有高节，以父叔辽<br /><br />&nbsp;&nbsp;&nbsp;&nbsp;未得仕进，遂绝州郡之命。太尉朱宠、太傅桓焉嘉其志义，故叔辽以此为诸公所<br /><br />&nbsp;&nbsp;&nbsp;&nbsp;辟，拜议郎，矩乃举孝廉。<br /><br />&nbsp;&nbsp;&nbsp;&nbsp;稍迁雍丘令，以礼让化之，其无孝义者，皆感悟自革。民有争讼，矩常引之<br /><br />&nbsp;&nbsp;&nbsp;&nbsp;于前，提耳训告，以为忿恚可忍，县官不可入，使归更寻思。讼者感之，辄各罢<br /><br />&nbsp;&nbsp;&nbsp;&nbsp;去。其有路得遗者，皆推寻其主。在县四年，以母忧去官。<br /><br />&nbsp;&nbsp;&nbsp;&nbsp;后太尉胡广举矩贤良方正，四迁为尚书令。矩性亮直，不能谐附贵势，以是<br /><br />&nbsp;&nbsp;&nbsp;&nbsp;失大将军梁冀意，出为常山相，以疾去官。时冀妻兄孙祉为沛相，矩惧为所害，<br /><br />&nbsp;&nbsp;&nbsp;&nbsp;不敢还乡里，乃投彭城友人家。岁余，冀意少悟，乃止。补从事中郎，复为尚书<br /><br />&nbsp;&nbsp;&nbsp;&nbsp;令，迁宗正、太常。<br /><br />&nbsp;&nbsp;&nbsp;&nbsp;延熹四年，代黄琼为太尉。琼复为司空，矩与琼及司徒种蓖心辅政，号为<br /><br />&nbsp;&nbsp;&nbsp;&nbsp;贤相。时，连有灾异，司隶校尉以劾三公。尚书朱穆上疏，称矩等良辅，以言殷<br /><br />&nbsp;&nbsp;&nbsp;&nbsp;汤、高宗不罪臣下之义。帝不省，竟以蛮夷反叛免。后复拜太中大夫。<br /><br />&nbsp;&nbsp;&nbsp;&nbsp;灵帝初，代周景为太尉。矩再为上公，所辟召皆名儒宿德。不与州郡交通。<br /><br />&nbsp;&nbsp;&nbsp;&nbsp;顺辞默谏，多见省用。复以日食免。因乞骸骨，卒于家。<br /><br />&nbsp;&nbsp;&nbsp;&nbsp;刘宠字祖荣，东莱牟平人，齐悼惠王之后也。悼惠王子孝王将闾，将闾少子<br /><br />&nbsp;&nbsp;&nbsp;&nbsp;封牟平侯，子孙家焉。父丕，博学，号为通儒。<br /><br />&nbsp;&nbsp;&nbsp;&nbsp;宠少受父业，以明经举孝廉，陈东平陵令，以仁惠为吏民所爱。母疾，弃官<br /><br />&nbsp;&nbsp;&nbsp;&nbsp;去。百姓将送塞道，车不得进，乃轻服遁归。<br /><br />&nbsp;&nbsp;&nbsp;&nbsp;后四迁为豫章太守，又三迁拜会稽太守。山民愿朴，乃有白首不入市井者，<br /><br />&nbsp;&nbsp;&nbsp;&nbsp;颇为官吏所扰。宠简除烦苛，禁察非法，郡中大化。征为将作大匠。山阴县有五<br /><br />&nbsp;&nbsp;&nbsp;&nbsp;六老叟，疵拣┓，自若邪山谷间出，人赍百钱以送宠。宠劳之曰：“父老何自<br /><br />&nbsp;&nbsp;&nbsp;&nbsp;苦？”对曰：“山谷鄙生，未尝识郡朝。它守时吏发求民间，至夜不绝，或狗吠<br /><br />&nbsp;&nbsp;&nbsp;&nbsp;竟夕，民不得安。自明府下车以来，狗不夜吠，民不见吏。年老遭值圣明，今闻<br /><br />&nbsp;&nbsp;&nbsp;&nbsp;当见弃去，故自扶奉送。”宠曰：“吾政何能及公言邪？勤苦父老！”为人选一<br /><br />&nbsp;&nbsp;&nbsp;&nbsp;大钱受之。<br /><br />&nbsp;&nbsp;&nbsp;&nbsp;转为宗正、大鸿胪。延熹四年，代黄琼为司空、以阴雾愆阳免。顷之，拜将<br /><br />&nbsp;&nbsp;&nbsp;&nbsp;作大匠，得为宗正。建宁元年，代王畅为司空，频迁司徒、太尉。二年，以日食<br /><br />&nbsp;&nbsp;&nbsp;&nbsp;策免，归乡里。<br /><br />&nbsp;&nbsp;&nbsp;&nbsp;宠前后历宰二郡，累登卿相，而清约省素，家无货积。尝出京师，欲息亭舍，<br /><br />&nbsp;&nbsp;&nbsp;&nbsp;亭吏止之，曰：“整顿洒埽，以待刘公，不可得止。”宠无言而去，时人称其长<br /><br />&nbsp;&nbsp;&nbsp;&nbsp;者，以老病卒于家。<br /><br />&nbsp;&nbsp;&nbsp;&nbsp;弟方，官至山阳太守。方有二子：贷字公山，繇字正礼。兄弟齐名称。<br /><br />&nbsp;&nbsp;&nbsp;&nbsp;董卓入洛阳，岱从侍中出为兖州刺史。虚己爱物，为士人所附。初平三年，<br /><br />&nbsp;&nbsp;&nbsp;&nbsp;青州黄巾贼入兖州，杀任城相郑遂，转入东平。岱击之，战死。<br /><br />&nbsp;&nbsp;&nbsp;&nbsp;兴平中，繇为杨州牧、振威将军。时袁术据淮南，繇乃移居曲阿。值中国丧<br /><br />&nbsp;&nbsp;&nbsp;&nbsp;乱，士友多南奔，繇携接收养，与同优剧，甚得名称。袁术遣孙策攻破繇，因奔<br /><br />&nbsp;&nbsp;&nbsp;&nbsp;豫章，病卒。<br /><br />&nbsp;&nbsp;&nbsp;&nbsp;仇览字季智，一名香，除留考城人也。少为书生淳默，乡里无知者。年四十，<br /><br />&nbsp;&nbsp;&nbsp;&nbsp;县召补史，选为蒲亭长。劝人生业，为制科令，至于果菜为限，鸡豕有数，农事<br /><br />&nbsp;&nbsp;&nbsp;&nbsp;既毕，乃令子弟群居，还就黉学。其剽轻游恣者，皆役以田桑，严设科罚。躬助<br /><br />&nbsp;&nbsp;&nbsp;&nbsp;丧事，赈恤穷寡。期年称大化。览初到亭，人有陈元者，独与母居，而母诣览告<br /><br />&nbsp;&nbsp;&nbsp;&nbsp;元不孝。览惊曰：“吾近日过舍，庐落整顿，耕耘以时。此非恶人，当是教化未<br /><br />&nbsp;&nbsp;&nbsp;&nbsp;及至耻。母守寡养孤，苦身投老，奈何肆忿于一朝，欲致子以不义乎？”母闻感<br /><br />&nbsp;&nbsp;&nbsp;&nbsp;悔，涕泣而去。览乃亲到元家，与其母子饮，因为节人伦孝行，譬以祸福之言。<br /><br />&nbsp;&nbsp;&nbsp;&nbsp;元卒成孝子。乡邑为之谚曰：“父母何在在我庭，化我\枭哺所生。”<br /><br />&nbsp;&nbsp;&nbsp;&nbsp;时考城令河内王涣，政尚严猛，闻览以德化人，署为主簿。谓览曰：“主簿<br /><br />&nbsp;&nbsp;&nbsp;&nbsp;闻陈元之过，不罪而化之，得无少鹰r之志邪？”览曰：“以为鹰r，不若鸾凤。”<br /><br />&nbsp;&nbsp;&nbsp;&nbsp;涣谢遣曰：“枳棘非鸾凤所栖，百里岂大贤之路？今日太学曳长裾，飞名誉，皆<br /><br />&nbsp;&nbsp;&nbsp;&nbsp;主簿后耳。以一月奉为资，勉卒景行。”<br /><br />&nbsp;&nbsp;&nbsp;&nbsp;览入太学。时，诸生同郡符融有高名，与览比宇，宾客盈室。览常自守，不<br /><br />&nbsp;&nbsp;&nbsp;&nbsp;与融言。融观其容止，心独奇之，乃谓曰：“与先生同郡壤，邻房牖。今京师英<br /><br />&nbsp;&nbsp;&nbsp;&nbsp;雄四集，志士交结之秋，虽务经常，守之何因？”览乃正色曰：“天子修设太学，<br /><br />&nbsp;&nbsp;&nbsp;&nbsp;岂但使人游谈其中！”高揖而去，不复与言。后融以告郭林宗，林宗因与融赍刺<br /><br />&nbsp;&nbsp;&nbsp;&nbsp;就房谒之，遂请留宿。林宗嗟叹，下床为拜。<br /><br />&nbsp;&nbsp;&nbsp;&nbsp;览学毕归乡里，州郡并请，皆以疾辞。虽在宴居，必以礼自整。妻子有过，<br /><br />&nbsp;&nbsp;&nbsp;&nbsp;辄免冠自责。妻子庭谢，候览冠，乃敢升堂。家人莫见喜怒声色之异。后征方正，<br /><br />&nbsp;&nbsp;&nbsp;&nbsp;遇疾而卒。<br /><br />&nbsp;&nbsp;&nbsp;&nbsp;三子皆有文史才，少子玄，最知名。<br /><br />&nbsp;&nbsp;&nbsp;&nbsp;童恢字汉宗，琅邪姑幕人也。父仲玉，遭玉凶荒，倾家赈恤，九族乡里赖全<br /><br />&nbsp;&nbsp;&nbsp;&nbsp;者以百数。仲玉早卒。<br /><br />&nbsp;&nbsp;&nbsp;&nbsp;恢少仕州郡为吏，司徒杨赐闻其执法廉平，乃辟之。乃赐被劾当免，掾属悉<br /><br />&nbsp;&nbsp;&nbsp;&nbsp;投刺去，恢独诣阙争之。乃得理，掾属悉归府，恢杖策而逝。由是论者归美。<br /><br />&nbsp;&nbsp;&nbsp;&nbsp;复辟公府，除不其令。吏人有犯违禁法，辄随方晓示。若吏称其职，人行善<br /><br />&nbsp;&nbsp;&nbsp;&nbsp;事者，皆赐以酒肴之礼，以劝励之。耕织种收，皆有条章。一境清静，牢狱连年<br /><br />&nbsp;&nbsp;&nbsp;&nbsp;无囚。比县流人归化，徙居二万余户。民尝为虎所害，乃设槛捕之，生获二虎。<br /><br />&nbsp;&nbsp;&nbsp;&nbsp;恢闻而出，咒虎曰：“天生万物，唯人为贵。虎狼当食六畜，而残暴于人。王法<br /><br />&nbsp;&nbsp;&nbsp;&nbsp;杀人者伤，伤人则论法。汝若是杀人者，当垂头服罪；自知非者，当号呼称冤。”<br /><br />&nbsp;&nbsp;&nbsp;&nbsp;一虎低头闭目，状如震惧，即时杀之。其一视恢鸣吼，踊跃自奋，遂令放释。吏<br /><br />&nbsp;&nbsp;&nbsp;&nbsp;人为之歌颂。青州举尤异，迁丹阳太守，暴疾而卒。<br /><br />&nbsp;&nbsp;&nbsp;&nbsp;弟翊字汉文，名高于恢，宰府先辟之。翊阳喑不肯仕，及恢被命，乃就孝廉，<br /><br />&nbsp;&nbsp;&nbsp;&nbsp;除须昌长。化有异政，吏人生为立碑。闻举将丧，弃官归。后举茂才，不就。卒<br /><br />&nbsp;&nbsp;&nbsp;&nbsp;于家。<br /><br />&nbsp;&nbsp;&nbsp;&nbsp;赞曰：“政界张急，理善亨鲜。推忠以及，众瘼自蠲。一夫得情，千室鸣统。<br /><br />&nbsp;&nbsp;&nbsp;&nbsp;怀我风爱，永载遗贤。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,246);">加入书签</a><a
                        href="245.html">上一页</a>&larr;<a href="index.html">返回列表</a>&rarr;<a
                            href="247.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "245.html"; var next_page = "247.html"; var index_page = "index.html"; var sortid = "9"; var article_id = "3"; var chapter_id = "246"; var articlename = "后汉书"; var chaptername = " 卷七十六 循吏列传第六十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>