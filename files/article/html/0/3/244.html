<!DOCTYPE html>
<html>
<head>
<meta charset="gbk" />
<title>后汉书- 卷七十四下 袁绍刘表列传第六十四下-在线阅读-哈西文学网</title>
<meta name="keywords" content="范晔，后汉书， 卷七十四下 袁绍刘表列传第六十四下全文， 卷七十四下 袁绍刘表列传第六十四下在线阅读 哈西文学网" />
<meta name="description" content="哈西文学网提供范晔的后汉书  卷七十四下 袁绍刘表列传第六十四下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/244.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/244.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十四下 袁绍刘表列传第六十四下</h1>
            <div class="link xb">
                <a href="243.html">上一页</a>&larr;<a href="index.html">返回列表</a>&rarr;<a
                    href="245.html">下一页</a></div>			
            <div id="BookText">&nbsp;&nbsp;&nbsp;&nbsp;谭自称车骑将军，出军黎阳。尚少与其兵，而使逢纪随之。谭求益兵，审配<br /><br />&nbsp;&nbsp;&nbsp;&nbsp;等又议不与。谭怒，杀逢纪。<br /><br />&nbsp;&nbsp;&nbsp;&nbsp;曹操度河攻谭，谭告急于尚，尚乃留审配守邺，自将助谭，与操相拒于黎阳。<br /><br />&nbsp;&nbsp;&nbsp;&nbsp;自九月至明年二月，大战城下，谭、尚败退。操将围之，乃夜遁还邺。操军进，<br /><br />&nbsp;&nbsp;&nbsp;&nbsp;尚逆击破操，操军还许。谭谓尚曰：“我铠甲不精，故前为曹操所败。今操军退，<br /><br />&nbsp;&nbsp;&nbsp;&nbsp;人怀归志，及其未济，出兵掩之，可令大溃，此策不可失也。”尚疑而不许，既<br /><br />&nbsp;&nbsp;&nbsp;&nbsp;不益兵，又不易甲。谭大怒，郭图、辛评因此谓谭曰：“使先公出将军为兄后者，<br /><br />&nbsp;&nbsp;&nbsp;&nbsp;皆是审配之所构也。”谭然之。遂引兵攻尚，战于外门。谭败，乃引兵还南皮。<br /><br />&nbsp;&nbsp;&nbsp;&nbsp;别驾王率吏人自青州往救谭，谭还欲更攻尚，问曰：“计将安出？”<br /><br />&nbsp;&nbsp;&nbsp;&nbsp;曰：“兄弟者，左右手也。譬人将斗而断其右手，曰‘我必胜若’，如是者可乎？<br /><br />&nbsp;&nbsp;&nbsp;&nbsp;夫弃兄弟而不亲，天下其谁亲之？属有谗人交斗其间，以求一朝之利，愿塞耳勿<br /><br />&nbsp;&nbsp;&nbsp;&nbsp;听也。若斩佞臣数人，复相亲睦，以御四方，可横行于天下。”谭不从。尚复自<br /><br />&nbsp;&nbsp;&nbsp;&nbsp;将攻谭，谭战大败，婴城固守。尚围之急，谭奔平原，而遣颍川辛毗诣曹操请救。<br /><br />&nbsp;&nbsp;&nbsp;&nbsp;刘表以书谏谭曰：<br /><br />&nbsp;&nbsp;&nbsp;&nbsp;天降灾害，祸难殷流，初交殊族，卒成同盟，使王室震荡，彝伦攸尽Ｊ且<br /><br />&nbsp;&nbsp;&nbsp;&nbsp;智达之士，莫不痛心入骨，伤时人不能相忍也。然孤与太公，志同愿等，虽楚魏<br /><br />&nbsp;&nbsp;&nbsp;&nbsp;绝邈，山河迥远，戮力乃心，共奖王室，使非族不干吾盟，异类不绝吾好，此孤<br /><br />&nbsp;&nbsp;&nbsp;&nbsp;与太公无贰之所致也。功绩未卒，太公殂陨，贤胤承统，以继洪业。宣奕世之德，<br /><br />&nbsp;&nbsp;&nbsp;&nbsp;履丕显之祚，摧严敌于邺都，扬休烈于朔土，顾定疆宇，虎视河外，凡我同盟，<br /><br />&nbsp;&nbsp;&nbsp;&nbsp;莫不景附。何悟青蝇飞于竿旌，无忌游于二垒，使股肱分成二体，匈膂绝为异身。<br /><br />&nbsp;&nbsp;&nbsp;&nbsp;初闻此问，尚不谓然，定闻信来，乃知阏伯、实沈之忿已成，弃亲即仇之计已决，<br /><br />&nbsp;&nbsp;&nbsp;&nbsp;旃旆交于中原，暴尸累于城下。闻之哽咽，若存若亡，昔三王、五伯，下及战国，<br /><br />&nbsp;&nbsp;&nbsp;&nbsp;君臣相弑，父子相杀，兄弟相残，亲戚相灭，盖时有之。然或欲以成王业，或欲<br /><br />&nbsp;&nbsp;&nbsp;&nbsp;以定霸功，皆所谓逆取顺守，而徼富强于一世也。未有弃亲即异，兀其根本，而<br /><br />&nbsp;&nbsp;&nbsp;&nbsp;能全于长世者也。<br /><br />&nbsp;&nbsp;&nbsp;&nbsp;昔齐襄公报九世之仇，士卒荀偃之事，是故《春秋》美其义，君子称其信。<br /><br />&nbsp;&nbsp;&nbsp;&nbsp;夫伯游之恨于齐，未若太公之忿于曹也；宣子之臣承业，未若仁君之继统也。且<br /><br />&nbsp;&nbsp;&nbsp;&nbsp;君子违唯不适仇国，交绝不出恶声，况忘先人之仇，弃亲戚之好，而为万世之戒，<br /><br />&nbsp;&nbsp;&nbsp;&nbsp;遗同盟之耻哉！蛮夷戎狄将有诮让之言，况我族类，而不痛心邪！<br /><br />&nbsp;&nbsp;&nbsp;&nbsp;夫欲立竹帛于当时，全宗祀于一世，岂宜同生分谤，争校得失乎？若冀州有<br /><br />&nbsp;&nbsp;&nbsp;&nbsp;不弟之R，无惭顺之节，仁君当降志辱身，以济事为务。事定之后，使天下平<br /><br />&nbsp;&nbsp;&nbsp;&nbsp;其曲直，不亦为高义邪？今仁君见憎于夫人，未若郑庄之于姜氏；昆弟之嫌，未<br /><br />&nbsp;&nbsp;&nbsp;&nbsp;若重华之于象敖。然庄公卒崇大隧之乐，象敖终受有鼻之封。愿捐弃百疴，追摄<br /><br />&nbsp;&nbsp;&nbsp;&nbsp;旧义，复为母子昆弟如初。今整勒土马，瞻望鹄立。<br /><br />&nbsp;&nbsp;&nbsp;&nbsp;又与尚书谏之，并不从。<br /><br />&nbsp;&nbsp;&nbsp;&nbsp;曹操遂还救谭，十月至黎阳。尚闻操度河，乃释平原还邺。尚将吕旷、高翔<br /><br />&nbsp;&nbsp;&nbsp;&nbsp;畔归曹氏，谭复阴刻将军印，以假旷、翔。操知谭诈，乃以子整娉谭女以安之，<br /><br />&nbsp;&nbsp;&nbsp;&nbsp;而引军还。<br /><br />&nbsp;&nbsp;&nbsp;&nbsp;九年三月，尚使审配守邺，复攻谭于平原。配献书于谭曰：<br /><br />&nbsp;&nbsp;&nbsp;&nbsp;配闻良药苦口而利于病，忠言逆耳而便于行。愿将军缓心抑怒，终省愚辞。<br /><br />&nbsp;&nbsp;&nbsp;&nbsp;盖《春秋》之义，国君死社稷，忠臣死君命。苟图危宗庙，剥乱国家，亲疏一也。<br /><br />&nbsp;&nbsp;&nbsp;&nbsp;是以周公垂涕以蔽管、蔡之狱，季友[欷而行叔牙之诛。何则？义重人轻，事不<br /><br />&nbsp;&nbsp;&nbsp;&nbsp;获已故也。昔先公废黜将军以续贤兄，立我将军以为嫡嗣，上告祖灵，下书谱牒，<br /><br />&nbsp;&nbsp;&nbsp;&nbsp;海内远近，谁不备闻！何意凶臣郭图，妄画蛇足，曲辞谄媚，交乱懿亲。至令将<br /><br />&nbsp;&nbsp;&nbsp;&nbsp;军忘孝友之仁，袭阏、沈之迹，放兵抄突，屠城杀吏，冤魂痛于幽冥，创痍被于<br /><br />&nbsp;&nbsp;&nbsp;&nbsp;草棘。又乃图获邺城，许赏赐秦胡，其财物妇女，豫有分数。又云：“孤虽有老<br /><br />&nbsp;&nbsp;&nbsp;&nbsp;母，趣使身体完具而已。”闻此言者，莫不悼心挥涕，使太夫人忧哀愤隔，我州<br /><br />&nbsp;&nbsp;&nbsp;&nbsp;君臣监寐悲叹。诚拱献以听执事之图，则惧违《春秋》死命之节，诒太夫人不测<br /><br />&nbsp;&nbsp;&nbsp;&nbsp;之患，损先公不世之业。我将军辞不获命，以及馆陶之役。伏惟将军至孝蒸蒸，<br /><br />&nbsp;&nbsp;&nbsp;&nbsp;发于岐嶷，友于之性，生于自然，章之以聪明，行之以敏达，览古今之举措，睹<br /><br />&nbsp;&nbsp;&nbsp;&nbsp;兴败之征符，轻荣财于粪土，贵名位于丘岳。何意奄然迷沈，堕贤哲之操，积怨<br /><br />&nbsp;&nbsp;&nbsp;&nbsp;肆忿，取破家之祸！翘企延颈，待望仇敌，委慈亲于虎狼之牙，以逞一朝之志，<br /><br />&nbsp;&nbsp;&nbsp;&nbsp;岂不痛哉！若乃天启尊心，革图易虑，则我将军铺匐悲号于将军股掌之上，配等<br /><br />&nbsp;&nbsp;&nbsp;&nbsp;亦当敷躬布体以听斧@之刑。如又不悛，祸将及之。愿熟详凶吉，以赐环i。<br /><br />&nbsp;&nbsp;&nbsp;&nbsp;谭不纳。<br /><br />&nbsp;&nbsp;&nbsp;&nbsp;曹操因此进攻邺，审配将冯礼为内应，开突门内操兵三百余人。配觉之，从<br /><br />&nbsp;&nbsp;&nbsp;&nbsp;城上以大石击门，门闭，入者皆死。操乃凿堑围城，周回四十里，初令浅，示若<br /><br />&nbsp;&nbsp;&nbsp;&nbsp;可越。配望见，笑而不出争利。操一夜浚之，广深二丈，引漳水以灌之。自五月<br /><br />&nbsp;&nbsp;&nbsp;&nbsp;至八月，城中饿死者过半。尚闻邺急，将军万余人还救城，操逆击破之。尚走依<br /><br />&nbsp;&nbsp;&nbsp;&nbsp;曲漳为营，操复围之，未合，尚惧，遣阴夔、陈琳求降，不听。尚还走蓝口，操<br /><br />&nbsp;&nbsp;&nbsp;&nbsp;复进，急围之。尚将马延等临阵降，众大溃，尚奔中山。尽收其辎重，得尚印绶<br /><br />&nbsp;&nbsp;&nbsp;&nbsp;节钺及衣物，以示城中，城中崩沮。审配令士卒曰：“坚守死战，操军疲矣。幽<br /><br />&nbsp;&nbsp;&nbsp;&nbsp;州方至，何忧无主！”操出行围，配伏弩射之，几中。以其兄子荣为东门校尉，<br /><br />&nbsp;&nbsp;&nbsp;&nbsp;荣夜开门内操兵，配拒战城中，生获配。操谓配曰：“吾近行围，弩何多也？”<br /><br />&nbsp;&nbsp;&nbsp;&nbsp;配曰：“犹恨其少。”操曰：“卿忠于袁氏，亦自不得不尔。”意欲活之。配意<br /><br />&nbsp;&nbsp;&nbsp;&nbsp;气壮烈，终无和桡辞，见者莫不叹息，遂斩之。全尚母妻子，还其财宝。高忠<br /><br />&nbsp;&nbsp;&nbsp;&nbsp;并州降，复为刺史。<br /><br />&nbsp;&nbsp;&nbsp;&nbsp;曹操之围邺也，谭复背之，因略取甘陵、安平、勃海、河间，攻尚于中山。<br /><br />&nbsp;&nbsp;&nbsp;&nbsp;尚败，走故安从熙，而谭悉收其众，还屯龙凑。<br /><br />&nbsp;&nbsp;&nbsp;&nbsp;十二月，曹操讨谭，军其门。谭夜遁走南皮，临清河而屯。明年正月，急攻<br /><br />&nbsp;&nbsp;&nbsp;&nbsp;之。谭欲出战，军未合而破。谭被发驱驰，追者意非恒人，趋奔之。谭坠马，顾<br /><br />&nbsp;&nbsp;&nbsp;&nbsp;曰：“咄，儿过我，我能富贵汝。”言未绝口，头已断地。于是斩郭图等，戮其<br /><br />&nbsp;&nbsp;&nbsp;&nbsp;妻子。<br /><br />&nbsp;&nbsp;&nbsp;&nbsp;熙、尚为其将焦触、张南所攻，奔辽西乌桓。触自号幽州刺史，驱率诸郡太<br /><br />&nbsp;&nbsp;&nbsp;&nbsp;守令长背袁向曹，陈兵数万。杀白马盟，令曰：“违者斩！”众莫敢仰视，各以<br /><br />&nbsp;&nbsp;&nbsp;&nbsp;次歃。至别驾代郡韩珩曰：“吾受袁公父子厚恩，今其破亡，智不能救，勇不能<br /><br />&nbsp;&nbsp;&nbsp;&nbsp;死，于义阙矣。若乃北面曹氏，所不能为也！”一坐为珩失色。触曰：“夫举大<br /><br />&nbsp;&nbsp;&nbsp;&nbsp;事，当立大义。事之济否，不待一人，可卒珩志，以厉事君。”曹操闻珩节，甚<br /><br />&nbsp;&nbsp;&nbsp;&nbsp;高之，屡辟不至，卒于家。<br /><br />&nbsp;&nbsp;&nbsp;&nbsp;高指磁眩执上党太守，举兵守壶口关。十一年，曹操自征郑博览帜肆<br /><br />&nbsp;&nbsp;&nbsp;&nbsp;其将守城，自诣匈奴求救，不得，独与数骑亡，欲南奔荆州。上洛都尉捕斩之。<br /><br />&nbsp;&nbsp;&nbsp;&nbsp;十二年，曹操征辽西，击乌桓。尚、熙与乌桓逆操军，战败走，乃与亲兵数<br /><br />&nbsp;&nbsp;&nbsp;&nbsp;千人奔公孙康于辽东。尚有勇力，先与熙谋曰：“今到辽东，康必见我，我独为<br /><br />&nbsp;&nbsp;&nbsp;&nbsp;兄手击之，且据其郡，犹可以自广也。”康亦心规取尚以为功，乃先置精勇于厩<br /><br />&nbsp;&nbsp;&nbsp;&nbsp;中，然后请尚、熙。熙疑不欲进，尚强之，遂与俱入。未及坐，康叱伏兵禽下，<br /><br />&nbsp;&nbsp;&nbsp;&nbsp;坐于冻地。尚谓康曰：“未死之间，寒不可忍，可相与席。”康曰：“卿头颅方<br /><br />&nbsp;&nbsp;&nbsp;&nbsp;行万里，何席之为！”遂斩首送之。<br /><br />&nbsp;&nbsp;&nbsp;&nbsp;康，辽东人。父度，初避吏为玄兔小吏，稍仕。中平元年，还为本郡守。在<br /><br />&nbsp;&nbsp;&nbsp;&nbsp;职敢杀伐，郡中名豪与己夙无恩者，遂诛灭百余家。因东击高句骊，西攻乌桓，<br /><br />&nbsp;&nbsp;&nbsp;&nbsp;威行海畔。时王室方乱，度恃其地远，阴独怀幸。会襄平社生大石丈余，下有三<br /><br />&nbsp;&nbsp;&nbsp;&nbsp;小石为足，度以为己端。初平元年，乃分辽东为辽西、中辽郡，并置太守，越海<br /><br />&nbsp;&nbsp;&nbsp;&nbsp;收东莱诸县，为营州刺史，自立为辽东侯、平州牧，追封父延为建义侯。立汉二<br /><br />&nbsp;&nbsp;&nbsp;&nbsp;祖庙。承制设坛于襄平城南，郊祀天地，藉田理兵，乘鸾辂九旒旄头羽骑。<br /><br />&nbsp;&nbsp;&nbsp;&nbsp;建安九年，司空曹操表为奋威将军，封永宁乡侯。度死，康嗣，故遂据辽土焉。<br /><br />&nbsp;&nbsp;&nbsp;&nbsp;刘表字景升，山阳高平人，鲁恭王之后也。身长八尺余，姿貌温伟。与同郡<br /><br />&nbsp;&nbsp;&nbsp;&nbsp;张俭等俱被讪议，号为“八顾”，诏书捕案党人，表亡走得免。党禁解，辟大将<br /><br />&nbsp;&nbsp;&nbsp;&nbsp;军何进掾。<br /><br />&nbsp;&nbsp;&nbsp;&nbsp;初平元年，长沙太守孙坚杀荆州刺史王保诏书以表为蒯州刺史。时，江南<br /><br />&nbsp;&nbsp;&nbsp;&nbsp;宗贼大盛，又袁术阻兵屯鲁阳，表不能得至，乃单马入宜城，请南郡人荆越、襄<br /><br />&nbsp;&nbsp;&nbsp;&nbsp;阳人蔡瑁与共谋画。表谓越曰：“宗贼虽盛而众不附，若袁术因之，祸必至矣。<br /><br />&nbsp;&nbsp;&nbsp;&nbsp;吾欲征兵，恐不能集，其策焉出？”对曰：“理平者先仁义，理乱者先权谋。兵<br /><br />&nbsp;&nbsp;&nbsp;&nbsp;不在多，贵乎得人。袁术骄而无谋，宗贼率多贪暴。越有所素养者，使人示之以<br /><br />&nbsp;&nbsp;&nbsp;&nbsp;利，必持众来。使君诛其无道，施其才用，威德既行，襁负而至矣。兵集众附，<br /><br />&nbsp;&nbsp;&nbsp;&nbsp;南据江陵，北守襄阳，荆州八郡可传檄而定。公路虽至，无能为也。”表曰：<br /><br />&nbsp;&nbsp;&nbsp;&nbsp;“善。”乃使赵遣人诱宗贼帅，至者十五人，皆斩之而袭取其众。唯江夏贼张虎、<br /><br />&nbsp;&nbsp;&nbsp;&nbsp;陈坐拥兵据襄阳城，表使越与庞季往譬之，乃降。江南悉平。诸守令闻表威名，<br /><br />&nbsp;&nbsp;&nbsp;&nbsp;多解印绶去。表遂理兵襄阳，以观时变。<br /><br />&nbsp;&nbsp;&nbsp;&nbsp;袁术与其从兄绍有隙，而绍与表相结，故术共孙坚合从袭表。表败，坚遂围<br /><br />&nbsp;&nbsp;&nbsp;&nbsp;襄阳。会表将黄祖救至，坚为流箭所中死，余众退走。及李嗟热氤ぐ玻冬，<br /><br />&nbsp;&nbsp;&nbsp;&nbsp;表遣使奉贡。嘁员砦镇南将军、荆州牧，封成武侯，假节，以为己援。<br /><br />&nbsp;&nbsp;&nbsp;&nbsp;建安元年，骠骑将军张济自关中走南阳，因攻穰城，中飞矢而死。荆州官属<br /><br />&nbsp;&nbsp;&nbsp;&nbsp;皆贺。表曰：“济以穷来，主人无礼，至于交锋，此非牧意，牧受吊不受贺也。”<br /><br />&nbsp;&nbsp;&nbsp;&nbsp;使人纳其众，众闻之喜，遂皆服从。三年，长沙太守张羡率零陵、桂阳三郡畔表，<br /><br />&nbsp;&nbsp;&nbsp;&nbsp;表遣兵攻围，破羡，平之。于是开土遂广，南接五领，北据汉川，地方数千里，<br /><br />&nbsp;&nbsp;&nbsp;&nbsp;带甲十余万。初，荆州人情好扰，加四方骇震，寇贼相扇，处处麋沸。表招诱有<br /><br />&nbsp;&nbsp;&nbsp;&nbsp;方，威怀兼洽，其奸猾宿贼更为效用，万里肃清，大小咸悦而服之。关西、兖、<br /><br />&nbsp;&nbsp;&nbsp;&nbsp;豫学士归者盖有千数，表安尉赈赡，皆得资全。遂起立学校，博求儒术，綦母]、<br /><br />&nbsp;&nbsp;&nbsp;&nbsp;宋忠等撰立《五经》章句，谓之《后定》。爱民养士，从容自保。<br /><br />&nbsp;&nbsp;&nbsp;&nbsp;及曹操与袁绍相持于官度，绍遣人求助，表许之，不至，亦不援曹操，且欲<br /><br />&nbsp;&nbsp;&nbsp;&nbsp;观天下之变。从事中郎南阳韩嵩、别驾刘先说表曰：“今豪桀并争，两雄相持，<br /><br />&nbsp;&nbsp;&nbsp;&nbsp;天下之重在于将军。若欲有为，起乘其敝可也；如其不然，固将择所宜从。岂可<br /><br />&nbsp;&nbsp;&nbsp;&nbsp;拥甲十万，坐观成败，求援而不能助，见贤而不肯归！此两怨必集于将军，恐不<br /><br />&nbsp;&nbsp;&nbsp;&nbsp;得中立矣。曹操善用兵，且贤俊多归之，其势必举袁绍，然后移兵以向江汉，恐<br /><br />&nbsp;&nbsp;&nbsp;&nbsp;将军不能御也。今之胜计，莫若举荆州以附曹操，操必重德将军，长享福祚，垂<br /><br />&nbsp;&nbsp;&nbsp;&nbsp;之后嗣，此万全之策也。”蒯越亦劝之。表狐疑不断，乃遣嵩诣操，观望虚实。<br /><br />&nbsp;&nbsp;&nbsp;&nbsp;谓嵩曰：“今天下未知所定，而曹操拥天子都许，君为我观其衅。”嵩对曰：<br /><br />&nbsp;&nbsp;&nbsp;&nbsp;“嵩观曹公之明，必得志于天下。将军若欲归之，使嵩可也；如其犹豫，嵩至京<br /><br />&nbsp;&nbsp;&nbsp;&nbsp;师，天子假嵩一职，不获辞命，则成天子之臣，将军之故吏耳。在君为君，不复<br /><br />&nbsp;&nbsp;&nbsp;&nbsp;为将军死也。惟加重思。”表以为惮使，强之。至许，果拜嵩侍中、零陵太守。<br /><br />&nbsp;&nbsp;&nbsp;&nbsp;及还，盛称朝廷曹操之德，劝遣子入侍。表大怒，以为怀贰，陈兵诟嵩，将斩之。<br /><br />&nbsp;&nbsp;&nbsp;&nbsp;嵩不为动容，徐陈临行之言。表妻蔡氏知嵩贤，谏止之。表犹怒，乃考杀从行者。<br /><br />&nbsp;&nbsp;&nbsp;&nbsp;知无他意，但囚嵩而已。<br /><br />&nbsp;&nbsp;&nbsp;&nbsp;六年，刘备自袁绍奔荆州，表厚相待结而不能用也。十三年，曹操自将征表，<br /><br />&nbsp;&nbsp;&nbsp;&nbsp;未至。八月，表疽发背卒。在荆州几二十年，家无余积。<br /><br />&nbsp;&nbsp;&nbsp;&nbsp;二子：琦、琮。表初以琦貌类于己，甚爱之，后为琮娶其后妻蔡氏之侄，蔡<br /><br />&nbsp;&nbsp;&nbsp;&nbsp;氏遂爱琮而恶琦，毁誉之言日闻于表。表宠耽后妻，每信受焉。又妻弟蔡瑁及外<br /><br />&nbsp;&nbsp;&nbsp;&nbsp;甥张允并得幸于表，又睦于琮。而琦不自宁，尝与琅邪人诸葛亮谋自安之术。亮<br /><br />&nbsp;&nbsp;&nbsp;&nbsp;初不对。后乃共升高楼，因令去悌，谓亮曰：“今日上不至天，下不至地，言出<br /><br />&nbsp;&nbsp;&nbsp;&nbsp;子口而入吾耳，可以言未？”亮曰：“君不见申生在内而危，重耳居外而安乎？”<br /><br />&nbsp;&nbsp;&nbsp;&nbsp;琦意感悟，阴规出计。会表将江夏太守黄祖为孙权所杀，琦遂求代其任。<br /><br />&nbsp;&nbsp;&nbsp;&nbsp;及表病甚，琦归省疾，素慈孝，允等恐其见表而父子相感，更有托后之意，<br /><br />&nbsp;&nbsp;&nbsp;&nbsp;乃谓琦曰：“将军命君抚临江夏，其任至重。今释众擅来，必见谴怒。伤亲之欢，<br /><br />&nbsp;&nbsp;&nbsp;&nbsp;重增其疾，非孝敬之道也。”遂遏于户外，使不得见。琦流涕而去，人众闻而伤<br /><br />&nbsp;&nbsp;&nbsp;&nbsp;焉。遂以琮为嗣。琮以侯印授琦。琦怒，投之地，将因奔丧作难。会曹操军至新<br /><br />&nbsp;&nbsp;&nbsp;&nbsp;野，琦走江南。蒯越、韩嵩及东曹掾傅巽等说琮归降。琮曰：“今与诸君据全楚<br /><br />&nbsp;&nbsp;&nbsp;&nbsp;之地，守先君之业，以观天下，何为不可？”巽曰：“逆顺有大体，强弱有定势。<br /><br />&nbsp;&nbsp;&nbsp;&nbsp;以人臣而拒人主，逆道也；以新造之楚而御中国，必危也；以刘备而敌曹公，不<br /><br />&nbsp;&nbsp;&nbsp;&nbsp;当也。三者皆短，欲以抗王师之锋，必亡之道也。将军自料何与刘备？”琮曰：<br /><br />&nbsp;&nbsp;&nbsp;&nbsp;“不若也。”巽曰：“诚以刘备不足御曹公，则虽全楚不能以自存也。诚以刘备<br /><br />&nbsp;&nbsp;&nbsp;&nbsp;足御曹公，则备不为将军下也。愿将军勿疑。”<br /><br />&nbsp;&nbsp;&nbsp;&nbsp;及操军到襄阳，琮举州请降，刘备奔夏口。操以琮为青州刺史，封列侯。蒯<br /><br />&nbsp;&nbsp;&nbsp;&nbsp;越等侯者十五人。乃释嵩之囚，以其名重，甚加礼待，使条品州人优劣，皆擢而<br /><br />&nbsp;&nbsp;&nbsp;&nbsp;用之。以嵩为大鸿胪，以交友礼待之。蒯越光禄勋，刘先尚书令。初，表之结袁<br /><br />&nbsp;&nbsp;&nbsp;&nbsp;绍也，侍中从事邓义谏不听。义以疾退，终表世不仕，操以为侍中，其余多至大<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;操后败于赤壁，刘备表琦为荆州刺史。明年卒。<br /><br />&nbsp;&nbsp;&nbsp;&nbsp;论曰：“袁绍初以豪侠得众，遂怀雄霸之图，天下胜兵举旗者，莫不假以为<br /><br />&nbsp;&nbsp;&nbsp;&nbsp;名。及临场决敌，则悍夫争命；深筹高议，则智士倾心。盛哉乎，其所资也！<br /><br />&nbsp;&nbsp;&nbsp;&nbsp;《韩非》曰：“涓斩不和，愎过而好胜，嫡子轻而庶子重，斯之谓亡征。”<br /><br />&nbsp;&nbsp;&nbsp;&nbsp;刘表道不相越，而欲卧收天运，拟踪三分，其犹木禺之于人也。<br /><br />&nbsp;&nbsp;&nbsp;&nbsp;选曰：绍姿弘雅，表亦长者。称雄河外，擅强南夏。鱼俪汉舳，云屯冀马。<br /><br />&nbsp;&nbsp;&nbsp;&nbsp;窥图讯鼎，天类社。既云天工，亦资人亮。矜强少成，坐谈奚望。回皇冢嬖，<br /><br />&nbsp;&nbsp;&nbsp;&nbsp;身~业丧。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,244);">加入书签</a><a
                        href="243.html">上一页</a>&larr;<a href="index.html">返回列表</a>&rarr;<a
                            href="245.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243.html"; var next_page = "245.html"; var index_page = "index.html"; var sortid = "9"; var article_id = "3"; var chapter_id = "244"; var articlename = "后汉书"; var chaptername = " 卷七十四下 袁绍刘表列传第六十四下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>