<!DOCTYPE html>
<html>
<head>
<meta charset="gbk" />
<title>后汉书- 卷五十三 周黄徐姜申屠列传第四十三-在线阅读-哈西文学网</title>
<meta name="keywords" content="范晔，后汉书， 卷五十三 周黄徐姜申屠列传第四十三全文， 卷五十三 周黄徐姜申屠列传第四十三在线阅读 哈西文学网" />
<meta name="description" content="哈西文学网提供范晔的后汉书  卷五十三 周黄徐姜申屠列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/221.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/221.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 周黄徐姜申屠列传第四十三</h1>
            <div class="link xb">
                <a href="220.html">上一页</a>&larr;<a href="index.html">返回列表</a>&rarr;<a
                    href="222.html">下一页</a></div>			
            <div id="BookText">&nbsp;&nbsp;&nbsp;&nbsp;《易》曰：“君子之道，或出或处，或默或语。”孔子称“蘧伯玉邦有道则<br /><br />&nbsp;&nbsp;&nbsp;&nbsp;仕，邦无道则可卷而怀也”。然用舍之端，君子之所以存其诚也。故其行也，则<br /><br />&nbsp;&nbsp;&nbsp;&nbsp;濡足蒙垢，出身以效时，及其止也，则穷栖茹菽，臧宝以迷国。<br /><br />&nbsp;&nbsp;&nbsp;&nbsp;太原闵仲叔者，世称节士，虽周党之洁清，自以弗及也。党见其含菽饮水，<br /><br />&nbsp;&nbsp;&nbsp;&nbsp;遗以生蒜，受而不食。建武中，应司徒侯霸之辟。既至，霸不及政事，徒劳苦而<br /><br />&nbsp;&nbsp;&nbsp;&nbsp;已。仲叔恨曰：“始蒙嘉命，且喜且惧；今见明公，喜惧皆去。以仲叔为不足问<br /><br />&nbsp;&nbsp;&nbsp;&nbsp;邪，不当辟也。辟而不问，是失人也。”遂辞出，投劾而去。复以博士征，不至。<br /><br />&nbsp;&nbsp;&nbsp;&nbsp;客居安邑。老病家贫，不能得肉，日买猪肝一片，屠者或不肯与，安邑令闻，敕<br /><br />&nbsp;&nbsp;&nbsp;&nbsp;吏常给焉。仲叔怪而问之，知，乃叹曰：“闵仲叔岂以口腹累安邑邪？”遂去，<br /><br />&nbsp;&nbsp;&nbsp;&nbsp;客沛。以寿终。<br /><br />&nbsp;&nbsp;&nbsp;&nbsp;仲叔同郡荀恁，字君大，少亦修清节。资财千万，父越卒，悉散与九族。隐<br /><br />&nbsp;&nbsp;&nbsp;&nbsp;居山泽，以求厥志。王莽末，匈奴寇其本县广武，闻恁名节，相约不入荀氏闾。<br /><br />&nbsp;&nbsp;&nbsp;&nbsp;光武征，以病不至。永平初，东平王苍为骠骑将军，开东x延贤俊，辟而应焉。<br /><br />&nbsp;&nbsp;&nbsp;&nbsp;及后朝会，显宗戏之曰：“先帝征君不至，骠骑辟君而来，何也？”对曰：“先<br /><br />&nbsp;&nbsp;&nbsp;&nbsp;帝秉德以惠下，故臣可得不来。骠骑执法以检下，故臣不敢不至。”后月余，罢<br /><br />&nbsp;&nbsp;&nbsp;&nbsp;归，卒于家。<br /><br />&nbsp;&nbsp;&nbsp;&nbsp;桓帝时，安阳人魏桓，字仲英，亦数被征。其乡人劝之行。桓曰：“夫干禄<br /><br />&nbsp;&nbsp;&nbsp;&nbsp;求进，所以行其志也。今后宫千数，其可损乎？厩马万匹，其可减乎？左右悉权<br /><br />&nbsp;&nbsp;&nbsp;&nbsp;豪，其可去乎？”皆对曰：“不可。”桓乃慨然叹曰：“喂桓生行死归，宗诸子<br /><br />&nbsp;&nbsp;&nbsp;&nbsp;何有哉！”遂引身不出。<br /><br />&nbsp;&nbsp;&nbsp;&nbsp;若二三子，可谓识去就之概，候时而处。夫然，岂其枯槁苟而己哉？盖诡时<br /><br />&nbsp;&nbsp;&nbsp;&nbsp;审己，以成其道焉。余故列其风流，区而载之。<br /><br />&nbsp;&nbsp;&nbsp;&nbsp;周燮字彦祖，汝南安城人，决曹掾燕之后也。燮生而钦颐折O，丑状骇人。<br /><br />&nbsp;&nbsp;&nbsp;&nbsp;其母欲弃之，其父不听，曰：“吾闻贤圣多有异貌。兴我宗者，乃此儿也。”于<br /><br />&nbsp;&nbsp;&nbsp;&nbsp;是养之。<br /><br />&nbsp;&nbsp;&nbsp;&nbsp;始在髫D，而知廉让；十岁就学，能通《诗》、《论》；及长，专精<br /><br />&nbsp;&nbsp;&nbsp;&nbsp;《礼》、《易》。不读非圣之书，不修贺问之好。有先人草庐结于冈畔，下有陂<br /><br />&nbsp;&nbsp;&nbsp;&nbsp;田，常肆勤以自给。非身所耕渔，则不食也。乡党宗族希得见者。<br /><br />&nbsp;&nbsp;&nbsp;&nbsp;举孝廉，贤良方正，特征，皆以疾辞。延光二年，安帝以玄c羔币聘燮，及<br /><br />&nbsp;&nbsp;&nbsp;&nbsp;南阳冯良，二郡各遣丞掾致礼。宗族更劝之曰：“夫修德立行，所以为国。自先<br /><br />&nbsp;&nbsp;&nbsp;&nbsp;世以来，勋宠相承，君独何为呜东冈之陂乎？”燮曰：“吾既不能隐处巢穴，追<br /><br />&nbsp;&nbsp;&nbsp;&nbsp;绮季之迹，而犹显然不远父母之国，斯固以滑泥扬波，同其流矣。夫修道者，度<br /><br />&nbsp;&nbsp;&nbsp;&nbsp;其时而动。动而不时，焉得亨乎！”因自载到颍川阳城，遣门生送敬，遂辞疾而<br /><br />&nbsp;&nbsp;&nbsp;&nbsp;归。良亦载病到近县，送礼而还。诏书告二郡，岁以羊、酒养病。<br /><br />&nbsp;&nbsp;&nbsp;&nbsp;良字君郎。出于孤微，少作县吏。年三十，为尉从佐。奉檄迎督邮，即路慨<br /><br />&nbsp;&nbsp;&nbsp;&nbsp;然，耻在厮役，因坏车杀马，毁裂衣冠，乃遁至犍为，从杜抚学。妻子求索，踪<br /><br />&nbsp;&nbsp;&nbsp;&nbsp;迹断绝。后乃见草中有败车死马，衣裳腐朽，谓为虎狼盗贼所害，发丧制服。积<br /><br />&nbsp;&nbsp;&nbsp;&nbsp;十许年，乃还乡里。志行高整，非礼不动，遇妻子如君臣，乡党以为仪表。燮、<br /><br />&nbsp;&nbsp;&nbsp;&nbsp;良年皆七十余终。<br /><br />&nbsp;&nbsp;&nbsp;&nbsp;黄宪字叔度，汝南慎阳人也。世贫贱，父为牛医。<br /><br />&nbsp;&nbsp;&nbsp;&nbsp;颍川荀淑至慎阳，遇宪于逆族，时年十四，淑竦然异之，揖与语，移日不能<br /><br />&nbsp;&nbsp;&nbsp;&nbsp;去。谓宪曰：“子，吾之师表也。”既而前至袁阆所，未及劳问，逆曰：“子国<br /><br />&nbsp;&nbsp;&nbsp;&nbsp;有颜子，宁识之乎？”阆曰：“见吾叔度邪？”是时，同郡戴良才高倨傲，而见<br /><br />&nbsp;&nbsp;&nbsp;&nbsp;宪未尝不正容，及归，罔然若有失也。其母问曰：“汝复从牛医儿来邪？”对曰：<br /><br />&nbsp;&nbsp;&nbsp;&nbsp;“良不见叔度，不自以为不及；既睹其人，则瞻之在前，忽焉在后，固难得而测<br /><br />&nbsp;&nbsp;&nbsp;&nbsp;矣。”同郡陈蕃、周举常相谓曰：“明月之间不见黄生，则鄙吝之萌复存乎心。”<br /><br />&nbsp;&nbsp;&nbsp;&nbsp;及蕃为三公，临朝叹曰“叔度若在，吾不敢先佩印绶矣。”太守王龚在郡，礼进<br /><br />&nbsp;&nbsp;&nbsp;&nbsp;贤达，多所降致，卒不能屈宪。郭林宗少游汝南，先过袁阆，不宿而退，进往从<br /><br />&nbsp;&nbsp;&nbsp;&nbsp;宪，累日方还。或以问林宗。林宗曰：“奉高之器，譬诸鹄模虽清而易挹。<br /><br />&nbsp;&nbsp;&nbsp;&nbsp;叔度汪汪若千顷陂，澄之不清，淆之不浊，不可量也。”<br /><br />&nbsp;&nbsp;&nbsp;&nbsp;宪初举孝廉，又辟公府，友人劝其仕，宪亦不拒之，暂到京师而还，竟无所<br /><br />&nbsp;&nbsp;&nbsp;&nbsp;就。年四十八终，天下号曰“征君”。<br /><br />&nbsp;&nbsp;&nbsp;&nbsp;论曰：“黄宪言论风旨，无所传闻，然士君子见之者，靡不服深远，去u吝。<br /><br />&nbsp;&nbsp;&nbsp;&nbsp;将以道周性全，无德而称乎？余曾祖穆侯以为宪P然其处顺，渊乎其似道，浅深<br /><br />&nbsp;&nbsp;&nbsp;&nbsp;莫臻其分，清浊未议其方。若及门于孔氏，其殆庶乎！故尝著论云。<br /><br />&nbsp;&nbsp;&nbsp;&nbsp;徐字孺子，豫章南昌人也。家贫，常自耕稼，非其力不食。恭俭义让，<br /><br />&nbsp;&nbsp;&nbsp;&nbsp;所居服其德。屡辟公府，不起。<br /><br />&nbsp;&nbsp;&nbsp;&nbsp;时陈蕃为太守，以礼请署功曹，不免之，既谒而退。蕃在郡不接宾客，<br /><br />&nbsp;&nbsp;&nbsp;&nbsp;惟来特设一榻，去则县之。后举有道，家拜太原太守，皆不就。<br /><br />&nbsp;&nbsp;&nbsp;&nbsp;延熹二年，尚书令陈蕃、仆射胡广等上疏荐等曰：“臣闻善人天地之<br /><br />&nbsp;&nbsp;&nbsp;&nbsp;纪，政之所由也。《诗》云：‘思皇多士，生此王国。’天挺俊V，为陛下出，<br /><br />&nbsp;&nbsp;&nbsp;&nbsp;当辅弼明时，左右大业者也。伏见处士豫章徐、彭城姜肱、汝南袁闳、京<br /><br />&nbsp;&nbsp;&nbsp;&nbsp;兆韦著、颍川李昙，德行纯备，著于人听。若使擢登三事，协亮天工，必能翼宣<br /><br />&nbsp;&nbsp;&nbsp;&nbsp;盛美，增光日月矣。”桓帝乃以安车玄c，备礼征之，并不至。帝因问蕃曰：<br /><br />&nbsp;&nbsp;&nbsp;&nbsp;“徐、袁闳、韦著谁为先后？”蕃对曰：“闳生出公族，闻道渐训。著长<br /><br />&nbsp;&nbsp;&nbsp;&nbsp;于三辅礼义之俗，所谓不扶自直，不镂自雕。至于者，爰自江南卑薄之域，<br /><br />&nbsp;&nbsp;&nbsp;&nbsp;而角立杰出，宜当为先。”<br /><br />&nbsp;&nbsp;&nbsp;&nbsp;尝为太尉黄琼所辟，不就。及琼卒归葬，乃负粮徒步到江夏赴<br /><br />&nbsp;&nbsp;&nbsp;&nbsp;之，设鸡酒薄祭，哭毕而去，不告姓名。时会者四方名士郭林宗等数十人，闻之，<br /><br />&nbsp;&nbsp;&nbsp;&nbsp;疑其也，乃选能言语生茅容轻骑追之。及于涂，容为设饭，共言稼穑之事。<br /><br />&nbsp;&nbsp;&nbsp;&nbsp;临诀去，谓容曰：“为我谢郭林宗，大树将颠，非一绳所维，何为栖栖不遑宁处？”<br /><br />&nbsp;&nbsp;&nbsp;&nbsp;及林宗有母忧，往吊之，置生刍一束于庐前而去。众怪，不知其故。林宗<br /><br />&nbsp;&nbsp;&nbsp;&nbsp;曰：“此必南州高士徐孺子也。《诗》不云乎，‘生刍一束，其人如玉。’吾无<br /><br />&nbsp;&nbsp;&nbsp;&nbsp;德以堪之。”<br /><br />&nbsp;&nbsp;&nbsp;&nbsp;灵帝初，欲蒲轮聘，会卒，时年七十二。<br /><br />&nbsp;&nbsp;&nbsp;&nbsp;子胤字季登，笃行孝悌，亦隐居不仕。太守华歆礼请相见，固病不诣。汉末<br /><br />&nbsp;&nbsp;&nbsp;&nbsp;寇贼从横，皆敬胤礼行，转相约敕，不犯其闾。建安中卒。<br /><br />&nbsp;&nbsp;&nbsp;&nbsp;李昙字云，少孤，继母严酷，昙事之愈谨，为乡里所称法。养亲行道，终身<br /><br />&nbsp;&nbsp;&nbsp;&nbsp;不仕。<br /><br />&nbsp;&nbsp;&nbsp;&nbsp;姜肱字伯淮，彭城广戚人也。家世名族。肱与二弟仲海、季江，俱以孝行著<br /><br />&nbsp;&nbsp;&nbsp;&nbsp;闻。其友爱天至，常共卧起。及各娶妻，兄弟相恋，不能别寝，以系嗣当立，乃<br /><br />&nbsp;&nbsp;&nbsp;&nbsp;递往就室。<br /><br />&nbsp;&nbsp;&nbsp;&nbsp;肱博通《五经》，兼明星纬，士之远来就学者三千余人。诸公争加辟命，皆<br /><br />&nbsp;&nbsp;&nbsp;&nbsp;不就。二弟名声相次，亦不应征聘，时人慕之。<br /><br />&nbsp;&nbsp;&nbsp;&nbsp;肱尝与季江谒郡，夜于道遇盗，欲杀之。肱兄弟更相争死，贼遂两释焉，但<br /><br />&nbsp;&nbsp;&nbsp;&nbsp;掠夺衣资而已。既至郡中，见肱无衣服，怪问其故，肱托以它辞，终不言盗。盗<br /><br />&nbsp;&nbsp;&nbsp;&nbsp;闻而感悔，后乃就精庐，求见征君。肱与相见，皆叩头谢罪，而还所略物。肱不<br /><br />&nbsp;&nbsp;&nbsp;&nbsp;受，劳以酒食而遣之。<br /><br />&nbsp;&nbsp;&nbsp;&nbsp;后与徐俱征，不至。桓帝乃下彭城使画工图其形状。肱卧于幽暗，以<br /><br />&nbsp;&nbsp;&nbsp;&nbsp;被韬面，言患眩疾，不欲出风。工竟不得见之。<br /><br />&nbsp;&nbsp;&nbsp;&nbsp;中常侍曹节等专执朝事，新诛太傅陈蕃、大将军窦武，欲借宠贤德，以释众<br /><br />&nbsp;&nbsp;&nbsp;&nbsp;望，乃白征肱为太守。肱得诏，乃私告其友曰：“吾以虚获实，遂藉身价。明明<br /><br />&nbsp;&nbsp;&nbsp;&nbsp;在上，犹当固其本志，况今政在阉竖，夫何为哉！”乃隐身遁命，远浮海滨。再<br /><br />&nbsp;&nbsp;&nbsp;&nbsp;以玄c聘，不就。即拜太中大夫，诏书至门。肱使家人对云“久病就医”。遂羸<br /><br />&nbsp;&nbsp;&nbsp;&nbsp;服间行，窜伏青州界中，卖卜给食。召命得断，家亦不知其处，历年乃还。年七<br /><br />&nbsp;&nbsp;&nbsp;&nbsp;十七，熹平二年终于家。弟子陈留刘操追慕肱德，共刊石颂之。<br /><br />&nbsp;&nbsp;&nbsp;&nbsp;申屠蟠字子龙，陈留外黄人也。九岁丧父，哀毁过礼。服除，不进酒肉十余<br /><br />&nbsp;&nbsp;&nbsp;&nbsp;年。每忌日，辄三日不食。<br /><br />&nbsp;&nbsp;&nbsp;&nbsp;同郡缑氏女玉为父报仇，杀夫氏之党，吏执玉以告外黄令梁配，配欲论杀玉。<br /><br />&nbsp;&nbsp;&nbsp;&nbsp;蟠时年十五，为诸生，进谏曰：“玉之节义，足以感无耻之孙，激忍辱之子。不<br /><br />&nbsp;&nbsp;&nbsp;&nbsp;遭明时，尚当表旌庐墓，况在清听，而不加哀矜！”配善其言，乃为谳得减死论。<br /><br />&nbsp;&nbsp;&nbsp;&nbsp;乡人称美之。<br /><br />&nbsp;&nbsp;&nbsp;&nbsp;家贫，佣为漆工。郭林宗见而奇之。同郡蔡邕深重蟠，及被州辟，乃辞让之<br /><br />&nbsp;&nbsp;&nbsp;&nbsp;曰：“申屠蟠禀气玄妙，性敏心通，丧亲尽礼，几于毁灭。至行美义，人所鲜能。<br /><br />&nbsp;&nbsp;&nbsp;&nbsp;安贫乐潜，味道守真，不为燥湿轻重，不为穷达易节。方之于邕，以齿则长，以<br /><br />&nbsp;&nbsp;&nbsp;&nbsp;德则贤。”<br /><br />&nbsp;&nbsp;&nbsp;&nbsp;后郡召为主簿，不行。遂隐居精学，博贯《五经》，兼明图纬。始与济阴王<br /><br />&nbsp;&nbsp;&nbsp;&nbsp;子居同在太学，子居临殁，以身托蟠，蟠乃躬推辇车，送丧归乡里。遇司隶从事<br /><br />&nbsp;&nbsp;&nbsp;&nbsp;于河、巩之间，从事义之，为封传护送，蟠不肯受，投传于地而去。事毕还学。<br /><br />&nbsp;&nbsp;&nbsp;&nbsp;太尉黄琼辟，不就。及琼卒，归葬江夏，四方名豪会帐下者六七千人，互相<br /><br />&nbsp;&nbsp;&nbsp;&nbsp;谈论，莫有及蟠者。唯南郡一生与相酬对，既别，执蟠手曰：“君非聘则征，如<br /><br />&nbsp;&nbsp;&nbsp;&nbsp;是相见于上京矣。”蟠勃然作色曰：“始吾以子为可与言也，何意乃相拘教乐贵<br /><br />&nbsp;&nbsp;&nbsp;&nbsp;之徒邪？”因振手而去，不复与言。再举有道，不就。<br /><br />&nbsp;&nbsp;&nbsp;&nbsp;先是京师游士汝南范滂等非讦朝政，自公卿以下皆折节下之。太学生争慕其<br /><br />&nbsp;&nbsp;&nbsp;&nbsp;风，以为文学将兴，处士复用。蟠独叹曰：“昔战国之世，处士横议，列国之王，<br /><br />&nbsp;&nbsp;&nbsp;&nbsp;至为拥_先驱，卒有坑儒烧书之祸，今之谓矣。”乃绝迹于梁、砀之间，因树为<br /><br />&nbsp;&nbsp;&nbsp;&nbsp;屋，自同佣人。居二年，滂等果罹党锢，或死或刑者数百人，蟠确然免于疑论。<br /><br />&nbsp;&nbsp;&nbsp;&nbsp;后蟠友人陈郡冯雍坐事系狱，豫州牧黄琬欲杀之。或劝蟠救雍，蟠不肯行，曰：<br /><br />&nbsp;&nbsp;&nbsp;&nbsp;“黄子琰为吾故邪，未必合罪。如不用吾言，虽往何益！”琬闻之，遂免雍罪。<br /><br />&nbsp;&nbsp;&nbsp;&nbsp;大将军何进连征不诣，进必欲致之，使蟠同郡黄忠书劝曰：“前莫府初开，<br /><br />&nbsp;&nbsp;&nbsp;&nbsp;至如先生，特加殊礼，优而不名，申以手笔，设几杖之坐。经过二载，而先生抗<br /><br />&nbsp;&nbsp;&nbsp;&nbsp;志弥高，所尚益固。窃论先生高节有余，于时则未也。今颍川荀爽载病在道，北<br /><br />&nbsp;&nbsp;&nbsp;&nbsp;海郑玄北面受署。彼岂乐羁牵哉，知时不可逸豫也。昔人之隐，遭时则放声灭迹，<br /><br />&nbsp;&nbsp;&nbsp;&nbsp;巢栖茹薇。其不遇也，则裸身大笑，被发狂歌。今先生处平壤，游人间，吟典籍，<br /><br />&nbsp;&nbsp;&nbsp;&nbsp;袭衣裳，事异昔人，而欲远蹈其迹，不亦难乎！孔氏可师，何必首阳。”蟠不答。<br /><br />&nbsp;&nbsp;&nbsp;&nbsp;中平五年，复与爽、玄及颍川韩融、陈纪等十四人并博士征，不至。明年，<br /><br />&nbsp;&nbsp;&nbsp;&nbsp;董卓废立，蟠及爽、融、纪等复俱公车征，惟蟠不到。众人咸劝之，蟠笑而不应。<br /><br />&nbsp;&nbsp;&nbsp;&nbsp;居无几，爽等为卓所胁迫，西都长安，京师扰乱。及大驾西迁，公卿多遇兵饥，<br /><br />&nbsp;&nbsp;&nbsp;&nbsp;室家流散，融等仅以身脱。唯蟠处乱末，终全高志。年七十四，终于家。<br /><br />&nbsp;&nbsp;&nbsp;&nbsp;赞曰：琛宝可怀，贞期难对。道苟违运，理用同废。与其遐栖，岂若蒙秽？<br /><br />&nbsp;&nbsp;&nbsp;&nbsp;凄凄硕人，陵阿穷退。韬伏明姿，甘是堙暧。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,221);">加入书签</a><a
                        href="220.html">上一页</a>&larr;<a href="index.html">返回列表</a>&rarr;<a
                            href="222.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "220.html"; var next_page = "222.html"; var index_page = "index.html"; var sortid = "9"; var article_id = "3"; var chapter_id = "221"; var articlename = "后汉书"; var chaptername = " 卷五十三 周黄徐姜申屠列传第四十三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>