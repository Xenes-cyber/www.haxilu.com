<!DOCTYPE html>
<html>
<head>
<meta charset="gbk" />
<title>后汉书- 卷二十 铫期王霸祭遵列传第十-在线阅读-哈西文学网</title>
<meta name="keywords" content="范晔，后汉书， 卷二十 铫期王霸祭遵列传第十全文， 卷二十 铫期王霸祭遵列传第十在线阅读 哈西文学网" />
<meta name="description" content="哈西文学网提供范晔的后汉书  卷二十 铫期王霸祭遵列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/185.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/185.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 铫期王霸祭遵列传第十</h1>
            <div class="link xb">
                <a href="184.html">上一页</a>&larr;<a href="index.html">返回列表</a>&rarr;<a
                    href="186.html">下一页</a></div>			
            <div id="BookText">&nbsp;&nbsp;&nbsp;&nbsp;铫期字次况，颍川郏人也。长八尺二寸，容貌绝异，矜严有威。父猛，为桂<br /><br />&nbsp;&nbsp;&nbsp;&nbsp;阳太守，卒，期服丧三年，乡里称之。光武略地颍川，闻期志义，召署贼曹掾，<br /><br />&nbsp;&nbsp;&nbsp;&nbsp;从徇蓟。时，王郎檄书到蓟，蓟中起兵应郎。光武趋驾出，百姓聚观，喧呼满道，<br /><br />&nbsp;&nbsp;&nbsp;&nbsp;遮路不得行，期骑马奋戟，_目大呼左右曰“跸”，众皆披靡。及至城门，门已<br /><br />&nbsp;&nbsp;&nbsp;&nbsp;闭，攻之得出。行至信都，以期为裨将，与傅宽、吕晏俱属邓禹。徇傍县，又发<br /><br />&nbsp;&nbsp;&nbsp;&nbsp;房子兵。禹以期为能，独拜偏将军，授兵二千人，宽、晏各数百人。还言其状，<br /><br />&nbsp;&nbsp;&nbsp;&nbsp;光武甚善之。使期别徇真定宋子，攻拔乐阳、槁、肥累。<br /><br />&nbsp;&nbsp;&nbsp;&nbsp;从击王郎将p宏、刘奉于巨鹿下，期先登陷陈，手杀五十余人，被创中额，<br /><br />&nbsp;&nbsp;&nbsp;&nbsp;摄帻复战，遂大破之。王郎灭，拜期虎牙大将军。乃因间说光武曰：“河北之地，<br /><br />&nbsp;&nbsp;&nbsp;&nbsp;界接边塞，人习兵战，号为精勇。今更始失政，大统危殆，海内无所归往。明公<br /><br />&nbsp;&nbsp;&nbsp;&nbsp;据河山之固，拥精锐之众，以顺万人思汉之心，则天下谁敢不从？”光武笑曰：<br /><br />&nbsp;&nbsp;&nbsp;&nbsp;“卿欲遂前跸邪？”时，铜马数十万众入清阳、博平，期与诸将迎击之，连战不<br /><br />&nbsp;&nbsp;&nbsp;&nbsp;利，期乃更背水而战，所杀伤甚多。会光武救至，遂大破之，追至馆陶，皆降之。<br /><br />&nbsp;&nbsp;&nbsp;&nbsp;从击青犊、赤眉于射犬，贼袭期辎重，期还击之，手杀伤数十人，身被三创，而<br /><br />&nbsp;&nbsp;&nbsp;&nbsp;战方力，遂破走之。<br /><br />&nbsp;&nbsp;&nbsp;&nbsp;光武即位，封安成侯，食邑五千户。时，檀乡、五楼贼入繁阳、内黄，又魏<br /><br />&nbsp;&nbsp;&nbsp;&nbsp;郡大姓数反复，而更始将卓京谋欲相率反邺城。帝以期为魏郡太守，行大将军事。<br /><br />&nbsp;&nbsp;&nbsp;&nbsp;期发郡兵击卓京，破之，斩首六百余级。京亡入山，追斩其将校数十人，获京妻<br /><br />&nbsp;&nbsp;&nbsp;&nbsp;子。进击繁阳、内黄，复斩数百级，群界清平。督盗贼李熊，邺中之豪，而熊弟<br /><br />&nbsp;&nbsp;&nbsp;&nbsp;陆谋欲反城迎檀乡。或以告期，期不应，告者三四，期乃召问熊。熊叩头首服，<br /><br />&nbsp;&nbsp;&nbsp;&nbsp;愿与老母俱就死。期曰：“为吏傥不若为贼乐者，可归与老母往就陆也。”使吏<br /><br />&nbsp;&nbsp;&nbsp;&nbsp;送出城。熊行求得陆，将诣邺城西门。陆不胜愧感，自杀以谢期。期嗟叹，以礼<br /><br />&nbsp;&nbsp;&nbsp;&nbsp;葬之，而还熊故职。于是郡中服其威信。<br /><br />&nbsp;&nbsp;&nbsp;&nbsp;建武五年，行幸魏郡，以期为太中大夫。从还洛阳，又拜卫尉。<br /><br />&nbsp;&nbsp;&nbsp;&nbsp;期重于信义，自为将，有所降下，未尝虏掠。及在朝廷，忧国爱主，其有不<br /><br />&nbsp;&nbsp;&nbsp;&nbsp;得于心，必犯颜谏诤。帝尝轻与期门近出，期顿首车前曰：“臣闻古今之戒，变<br /><br />&nbsp;&nbsp;&nbsp;&nbsp;生不意，诚不愿陛下微行数出。”帝为之回舆而还。十年卒，帝亲临`敛，赠<br /><br />&nbsp;&nbsp;&nbsp;&nbsp;以卫尉、安成侯印绶，谥曰忠侯。<br /><br />&nbsp;&nbsp;&nbsp;&nbsp;子丹嗣。复封丹弟统为建平侯。后徒封丹葛陵侯。丹卒，子舒嗣。舒卒，子<br /><br />&nbsp;&nbsp;&nbsp;&nbsp;羽嗣。羽卒，子蔡嗣。<br /><br />&nbsp;&nbsp;&nbsp;&nbsp;王霸字元伯，颍川颍阳人也。世好文法，父为郡决曹掾，霸亦少为狱吏。常<br /><br />&nbsp;&nbsp;&nbsp;&nbsp;慷慨不乐吏职，其父奇之，遣西学长安。汉兵起，光武过颍阳，霸率宾客上谒，<br /><br />&nbsp;&nbsp;&nbsp;&nbsp;曰：“将军兴义兵，窃不自知量，贪慕威德，愿充行伍。”光武曰：“梦想贤士，<br /><br />&nbsp;&nbsp;&nbsp;&nbsp;共成功业，岂有二哉！”遂从击破王寻、王邑于昆阳，还休乡里。<br /><br />&nbsp;&nbsp;&nbsp;&nbsp;及光武为司隶校尉，道过颍阳，霸请其父，愿从。父曰：“吾老矣，不任军<br /><br />&nbsp;&nbsp;&nbsp;&nbsp;旅，汝往，勉之！”霸从至洛阳。及光武为大司马，以霸为功曹令史，从度河北。<br /><br />&nbsp;&nbsp;&nbsp;&nbsp;宾客从霸者数十人，稍稍引去。光武谓霸曰：“颍川从我者皆逝，而子独留。努<br /><br />&nbsp;&nbsp;&nbsp;&nbsp;力！疾风知劲草。”<br /><br />&nbsp;&nbsp;&nbsp;&nbsp;及王郎起，光武在蓟，郎移檄购光武。光武令霸至市中募人，将以击郎。市<br /><br />&nbsp;&nbsp;&nbsp;&nbsp;人皆大笑，举手邪揄之，霸惭Ф还。光武即南驰至下曲阳。传闻王郎兵在后，<br /><br />&nbsp;&nbsp;&nbsp;&nbsp;从者皆恐。及至沱河，候吏还白河水流澌，无船，不可济。官属大惧。光武令<br /><br />&nbsp;&nbsp;&nbsp;&nbsp;霸往视之。霸恐惊众，欲且前，阻水，还即跪曰：“冰坚可度。”官属皆喜。光<br /><br />&nbsp;&nbsp;&nbsp;&nbsp;武笑曰：“候吏果妄语也。”遂前。比至河，河冰亦合，乃令霸护度，未毕数骑<br /><br />&nbsp;&nbsp;&nbsp;&nbsp;而冰解。光武谓霸曰：“安吾众得济免者，卿之力也。”霸谢曰：“此明公至德，<br /><br />&nbsp;&nbsp;&nbsp;&nbsp;神灵之v，虽武王白鱼之应，无以加此。”光武谓官属曰：“王霸权以济事，殆<br /><br />&nbsp;&nbsp;&nbsp;&nbsp;天瑞也。”以为军正，爵关内侯。既至信都，发兵攻拔邯郸。霸追斩王郎，得其<br /><br />&nbsp;&nbsp;&nbsp;&nbsp;玺绶。封王乡侯。<br /><br />&nbsp;&nbsp;&nbsp;&nbsp;从平河北，常与臧宫、傅俊共营，霸独善抚士卒，死者脱衣以敛之，伤者躬<br /><br />&nbsp;&nbsp;&nbsp;&nbsp;亲以养之。光武即位，以霸晓兵爱士，可独任，拜为偏将军，并将臧宫、傅俊兵，<br /><br />&nbsp;&nbsp;&nbsp;&nbsp;而以宫、俊为骑都尉。建武二年，更封富波侯。<br /><br />&nbsp;&nbsp;&nbsp;&nbsp;四年秋，帝幸谯，使霸与捕虏将军马武东讨周建于垂惠。苏茂将五校兵四千<br /><br />&nbsp;&nbsp;&nbsp;&nbsp;余人救建，而先遣精骑遮击马武军粮，武往救之。建从城中出兵夹击武，武恃霸<br /><br />&nbsp;&nbsp;&nbsp;&nbsp;之援，战不甚力，为茂、建所败。武军奔过霸营，大呼求救。霸曰：“贼兵盛，<br /><br />&nbsp;&nbsp;&nbsp;&nbsp;出必两败，努力而已。”乃闭营坚壁。军吏皆争之。霸曰：“茂兵精锐，其众又<br /><br />&nbsp;&nbsp;&nbsp;&nbsp;多，吾吏士心恐，而捕虏与吾相恃，两军不一，此败道也。今闭营固守，示不相<br /><br />&nbsp;&nbsp;&nbsp;&nbsp;援，贼必乘胜轻进；捕虏无救，其战自倍。如此，茂众疲劳，吾承其弊，乃可克<br /><br />&nbsp;&nbsp;&nbsp;&nbsp;也。”茂、建果悉出攻武。合战良久，霸军中壮士路润等数十人断发请战。霸知<br /><br />&nbsp;&nbsp;&nbsp;&nbsp;士心锐，乃开营后，出精骑袭其背。茂、建前后受敌，惊乱败走，霸、武各归营。<br /><br />&nbsp;&nbsp;&nbsp;&nbsp;贼复聚众挑战，霸坚卧不出，方飨士作倡乐。茂雨射营中，中霸前酒樽，霸安坐<br /><br />&nbsp;&nbsp;&nbsp;&nbsp;不动。军吏皆曰：“茂前日已破，今易击也。”霸曰：“不然。苏茂客兵远来，<br /><br />&nbsp;&nbsp;&nbsp;&nbsp;粮食不足，故数挑战，以侥一切之胜。今闭营休士，所谓不战而屈人之兵，善之<br /><br />&nbsp;&nbsp;&nbsp;&nbsp;善者也。”茂、建既不得战，乃引还营。其夜，建兄子诵反，闭城拒之，茂、建<br /><br />&nbsp;&nbsp;&nbsp;&nbsp;遁去，诵以城降。<br /><br />&nbsp;&nbsp;&nbsp;&nbsp;五年春，帝使太中大夫持节拜霸为讨虏将军。六年，屯田新安。八年，屯田<br /><br />&nbsp;&nbsp;&nbsp;&nbsp;函谷关。击荥阳、中牟盗贼，皆平之。<br /><br />&nbsp;&nbsp;&nbsp;&nbsp;九年，霸与吴汉及横野大将军王常、建义大将军朱v、破奸将军侯进等五万<br /><br />&nbsp;&nbsp;&nbsp;&nbsp;余人，击卢芳将贾览、闵堪于高柳。匈奴遣骑助芳，汉军遇雨，战不利。吴汉还<br /><br />&nbsp;&nbsp;&nbsp;&nbsp;洛阳，令朱v屯常山，王常屯涿郡，侯进屯渔阳。玺书拜霸上谷太守，领屯兵如<br /><br />&nbsp;&nbsp;&nbsp;&nbsp;故，捕击胡虏，无拘郡界。明年，霸复与吴汉等四将军六万人出高柳击贾览，诏<br /><br />&nbsp;&nbsp;&nbsp;&nbsp;霸与渔阳太守陈将兵为诸军锋。匈奴左南将军将数千骑救览，霸等连战于平城<br /><br />&nbsp;&nbsp;&nbsp;&nbsp;下，破之，追出塞，斩首数百级。霸及诸将还入雁门，与骠骑大将军杜茂会攻卢<br /><br />&nbsp;&nbsp;&nbsp;&nbsp;芳将尹由于崞、繁，不克。<br /><br />&nbsp;&nbsp;&nbsp;&nbsp;十三年，增邑户，更封向侯。是时，卢芳与匈奴、乌恒连兵，寇盗尤数，缘<br /><br />&nbsp;&nbsp;&nbsp;&nbsp;边愁苦。诏霸将弛刑徒六千余人，与杜茂治飞狐道，堆石布土，筑起亭障，自代<br /><br />&nbsp;&nbsp;&nbsp;&nbsp;至平城三百余里。凡与匈奴、乌桓大小数十百战，颇识边事，数上书言宜与匈奴<br /><br />&nbsp;&nbsp;&nbsp;&nbsp;结和亲，又陈委输可从温水漕，以省陆转输之劳，事皆施行。后南单于、乌桓降<br /><br />&nbsp;&nbsp;&nbsp;&nbsp;服，北边无事。霸在上谷二十余岁。三十年，定封淮陵侯。永平二年，以病免，<br /><br />&nbsp;&nbsp;&nbsp;&nbsp;后数月卒。<br /><br />&nbsp;&nbsp;&nbsp;&nbsp;子符嗣，徙封a侯。符卒，子度嗣。度尚显宗女浚仪长公主，为黄门郎。<br /><br />&nbsp;&nbsp;&nbsp;&nbsp;度卒，子歆嗣。<br /><br />&nbsp;&nbsp;&nbsp;&nbsp;祭遵字弟孙，颍川颍阳人也。少好经书。家富给，而遵恭俭，恶衣服。丧母，<br /><br />&nbsp;&nbsp;&nbsp;&nbsp;负土起坟。尝为部吏所侵，结客杀之。初，县中以其柔也，既而皆惮焉。<br /><br />&nbsp;&nbsp;&nbsp;&nbsp;及光武破王寻等，还过颍阳，遵以县吏数进见，光武爱其容仪，署为门下史。<br /><br />&nbsp;&nbsp;&nbsp;&nbsp;从征河北，为军市令。舍中儿犯法，遵格杀之。光武怒，命收遵。时，主簿陈副<br /><br />&nbsp;&nbsp;&nbsp;&nbsp;谏曰：“明公常欲众军整齐，今遵奉法不避，是教令所行也。”光武乃贳之，以<br /><br />&nbsp;&nbsp;&nbsp;&nbsp;为刺奸将军。谓诸将曰：“当备祭遵！吾舍中儿犯法尚杀之，必不私诸卿也。”<br /><br />&nbsp;&nbsp;&nbsp;&nbsp;寻拜为偏将军，从平河北，以功封列侯。<br /><br />&nbsp;&nbsp;&nbsp;&nbsp;建武二年春，拜征虏将军，定封颍阳侯。与骠骑大将军景丹、建义大将军朱<br /><br />&nbsp;&nbsp;&nbsp;&nbsp;v、汉忠将军王常、骑都尉王梁、臧宫等入箕关，南击弘农、厌新、柏华蛮中贼。<br /><br />&nbsp;&nbsp;&nbsp;&nbsp;弩中遵口，洞出流血，众见遵伤，稍引退，遵呼叱止之，士卒战皆自倍，遂大破<br /><br />&nbsp;&nbsp;&nbsp;&nbsp;之。时，新城蛮中山贼张满，屯结险隘为人害，诏遵攻之。遵绝其粮道，满数挑<br /><br />&nbsp;&nbsp;&nbsp;&nbsp;战，遵坚壁不出。而厌新、柏华余贼复与满合，遂攻得霍阳聚，遵乃分兵击破降<br /><br />&nbsp;&nbsp;&nbsp;&nbsp;之。明年春，张满饥困，城拔，生获之。初，满蔡祀天地，自云当王，既执，叹<br /><br />&nbsp;&nbsp;&nbsp;&nbsp;曰：“谶文误我！”乃斩之，夷其妻子。遵引兵南击邓奉弟终于杜衍，破之。<br /><br />&nbsp;&nbsp;&nbsp;&nbsp;时，涿郡太守张丰执使者举兵反，自称无上大将军，与彭宠连兵。四年，遵<br /><br />&nbsp;&nbsp;&nbsp;&nbsp;与朱v及建威大将军耿m、骁骑将军刘喜俱击之。遵兵先至，急攻丰，丰功曹孟<br /><br />&nbsp;&nbsp;&nbsp;&nbsp;执丰降。初，丰好方术，有道士言丰当为天子，以五彩囊裹石系丰肘，云石中<br /><br />&nbsp;&nbsp;&nbsp;&nbsp;有玉玺。丰信之，遂反。既执当斩，犹曰：“肘石有玉玺。”遵为椎破之，丰乃<br /><br />&nbsp;&nbsp;&nbsp;&nbsp;知被诈，仰天叹曰：“当死无所恨！”诸将皆引还，遵受诏留屯良乡拒彭宠。因<br /><br />&nbsp;&nbsp;&nbsp;&nbsp;遣护军傅玄袭击宠将李豪于潞，大破之，斩首千余级。相拒岁余，数挫其锋，党<br /><br />&nbsp;&nbsp;&nbsp;&nbsp;与多降者。及宠死，遵进定其地。<br /><br />&nbsp;&nbsp;&nbsp;&nbsp;六年春，诏遵与建威大将军耿m、虎牙大将军盖延、汉忠将军王常、捕虏将<br /><br />&nbsp;&nbsp;&nbsp;&nbsp;军马武、骁骑将军刘歆、武威将军刘尚等从天水伐公孙述。师次长安，时车驾亦<br /><br />&nbsp;&nbsp;&nbsp;&nbsp;至，而隗嚣不欲汉兵上陇，辞说解故。帝召诸将议，皆曰：“可且延嚣日月之期，<br /><br />&nbsp;&nbsp;&nbsp;&nbsp;益封其将帅，以消散之。”遵曰：“嚣挟奸久矣。今若按甲引时，则使其诈谋益<br /><br />&nbsp;&nbsp;&nbsp;&nbsp;深，而蜀警增备，固不如遂进。”帝从之，乃遣遵为前行。隗嚣使其将王元拒陇<br /><br />&nbsp;&nbsp;&nbsp;&nbsp;坻，遵进击，破之，追至新关。及诸将到，与嚣战，并败，引退下陇。乃诏遵军<br /><br />&nbsp;&nbsp;&nbsp;&nbsp;F、耿m军漆，征西大将军冯异军找兀大司马吴汉等还屯长安。自是后，遵数<br /><br />&nbsp;&nbsp;&nbsp;&nbsp;挫隗嚣。事已见《冯异传》。<br /><br />&nbsp;&nbsp;&nbsp;&nbsp;八年秋，复从车驾上陇。及嚣破，帝东归过F，幸遵营，劳飨士卒，作黄门<br /><br />&nbsp;&nbsp;&nbsp;&nbsp;武乐，良夜乃罢。时，遵有疾，诏赐重茵，覆以御盖。复令进屯陇下。及公孙述<br /><br />&nbsp;&nbsp;&nbsp;&nbsp;遣兵救嚣，吴汉、耿m等悉奔还，遵独留不却。九年春，卒于军。<br /><br />&nbsp;&nbsp;&nbsp;&nbsp;遵为人廉约小心，克己奉公，赏赐辄尽与士卒，家无私财，身衣韦裤，布被，<br /><br />&nbsp;&nbsp;&nbsp;&nbsp;夫人裳不加缘，帝以是重焉。及卒，愍悼之尤甚。遵丧至河南县，诏遣百官先会<br /><br />&nbsp;&nbsp;&nbsp;&nbsp;丧所，车驾素服临之，望哭哀恸。还幸城门，过其车骑，涕泣不能已。丧礼成，<br /><br />&nbsp;&nbsp;&nbsp;&nbsp;复亲祠以太牢，如宣帝临霍光故事。诏大长秋、谒者、河南尹护丧事，大司农给<br /><br />&nbsp;&nbsp;&nbsp;&nbsp;费。博士范升上疏，追称遵曰：“臣闻先王崇政，尊美屏恶。昔高祖大圣，深见<br /><br />&nbsp;&nbsp;&nbsp;&nbsp;远虑，班爵割地，与下分功，著录勋臣，颂其德美。生则庞以殊礼，奏事不名，<br /><br />&nbsp;&nbsp;&nbsp;&nbsp;入门不趋。死则畴其爵邑，世无绝嗣，丹书铁券，传于无穷。斯诚大汉厚下安人<br /><br />&nbsp;&nbsp;&nbsp;&nbsp;长久之德，所以累世十八，历载数百，废而复兴，绝而复续者也。陛下以至德受<br /><br />&nbsp;&nbsp;&nbsp;&nbsp;命，先明汉道，褒序辅佐，封赏功臣，同符祖宗。征虏将军颍阳侯遵，不幸早薨。<br /><br />&nbsp;&nbsp;&nbsp;&nbsp;陛下仁恩，为之感伤，远迎河南，恻怛之恸，形于圣躬，丧事用度，仰给县官，<br /><br />&nbsp;&nbsp;&nbsp;&nbsp;重赐妻子，不可胜数。送死有以加生，厚亡有以过存，矫俗厉化，卓如日月。古<br /><br />&nbsp;&nbsp;&nbsp;&nbsp;者臣疾君视，臣卒君吊，德之厚者也。陵迟以来久矣。及至陛下，复兴斯礼，群<br /><br />&nbsp;&nbsp;&nbsp;&nbsp;下感动，莫不自励。臣窃见遵修行积善，竭忠于国，北平渔阳，西拒陇、蜀，先<br /><br />&nbsp;&nbsp;&nbsp;&nbsp;登坻上，深取略阳。众兵既退，独守冲难。制御士心，不越法度。所在吏人，不<br /><br />&nbsp;&nbsp;&nbsp;&nbsp;知有军。清名闻于海内，廉白著于当世。所得赏赐，辄尽与吏士，身无奇衣，家<br /><br />&nbsp;&nbsp;&nbsp;&nbsp;无私财。同产兄午以遵无子，娶妾送之，遵乃使人逆而不受，自以身任于国，不<br /><br />&nbsp;&nbsp;&nbsp;&nbsp;敢图生虑继嗣之计。临死遗诫牛车载丧，薄葬洛阳。问以家事，终无所言。任重<br /><br />&nbsp;&nbsp;&nbsp;&nbsp;道远，死而后已。遵为将军，取士皆用儒术，对酒设乐，必雅歌投壶。又建为孔<br /><br />&nbsp;&nbsp;&nbsp;&nbsp;子立后，奏置《五经》大夫。虽在军旅，不忘俎豆，可谓好礼悦乐，守死善道者<br /><br />&nbsp;&nbsp;&nbsp;&nbsp;也。礼，生有爵，死有谥，爵以殊尊卑，谥以明善恶。臣愚以为宜因遵薨，论叙<br /><br />&nbsp;&nbsp;&nbsp;&nbsp;众功，详案《谥法》，以礼成之。显章国家笃古之制，为后嗣法。”帝乃下升章<br /><br />&nbsp;&nbsp;&nbsp;&nbsp;以示公卿。至葬，车驾复临，赠以将军、侯印绶，朱轮容车，介士军陈送葬，谥<br /><br />&nbsp;&nbsp;&nbsp;&nbsp;曰成侯。既葬，车驾复临其坟，存见夫人室家。其后会朝，帝每叹曰：“安得忧<br /><br />&nbsp;&nbsp;&nbsp;&nbsp;国奉公之臣如祭征虏者乎！”遵之见思若此。<br /><br />&nbsp;&nbsp;&nbsp;&nbsp;无子，国除。兄午，官至酒泉太守。从弟肜。<br /><br />&nbsp;&nbsp;&nbsp;&nbsp;肜字次孙，早孤，以至孝见称。遇天下乱，野无烟火，而独在冢侧。每贼过，<br /><br />&nbsp;&nbsp;&nbsp;&nbsp;见其尚幼而有志节，皆奇而哀之。<br /><br />&nbsp;&nbsp;&nbsp;&nbsp;光武初以遵故，拜肜为黄门侍郎，常在左右。及遵卒无子，帝追伤之，以肜<br /><br />&nbsp;&nbsp;&nbsp;&nbsp;为偃师长，令近遵坟墓，四时奉祠之。肜有权略，视事五岁，县无盗贼，课为第<br /><br />&nbsp;&nbsp;&nbsp;&nbsp;一，迁襄贲令。时，天下郡国尚未悉平，襄贲盗贼白日公行。肜至，诛破奸猾，<br /><br />&nbsp;&nbsp;&nbsp;&nbsp;殄其支党，数年，襄贲政清。玺书勉励，增秩一等，赐缣百匹。<br /><br />&nbsp;&nbsp;&nbsp;&nbsp;当是时，匈奴、鲜卑及赤山乌桓连和强盛，数入塞杀略吏人。朝廷以为忧，<br /><br />&nbsp;&nbsp;&nbsp;&nbsp;益增缘边兵，郡有数千人，又遣诸将分屯障塞。帝以肜为能，建武十七年，拜辽<br /><br />&nbsp;&nbsp;&nbsp;&nbsp;东太过。至则励兵马，广斥候。肜有勇力，能贯三百斤弓。虏每犯塞，常为士卒<br /><br />&nbsp;&nbsp;&nbsp;&nbsp;前锋，数破走之。二十一年秋，鲜卑万余骑寇辽东，肜率数千人迎击之，自披甲<br /><br />&nbsp;&nbsp;&nbsp;&nbsp;陷陈，虏大奔，投水死者过半，遂穷追出塞，虏急，皆弃兵裸身散走，斩首三千<br /><br />&nbsp;&nbsp;&nbsp;&nbsp;余级，获马数千匹。自是后鲜卑震怖，畏肜不敢复窥塞。肜以三虏连和，卒为边<br /><br />&nbsp;&nbsp;&nbsp;&nbsp;害，二十五年，乃使招呼鲜卑，示以财利。其大都护偏何遣使奉献，愿得归化，<br /><br />&nbsp;&nbsp;&nbsp;&nbsp;肜慰纳赏赐，稍复亲附。其异种满离、高句骊之属，遂骆驿款塞，上貂裘好马，<br /><br />&nbsp;&nbsp;&nbsp;&nbsp;帝辄倍其赏赐。其后偏何邑落诸豪并归义，愿自效。肜曰：“审欲立功，当归击<br /><br />&nbsp;&nbsp;&nbsp;&nbsp;匈奴，斩送头首乃信耳。”偏何等皆仰天指心曰：“必自效！”即击匈奴左伊秩<br /><br />&nbsp;&nbsp;&nbsp;&nbsp;訾部，斩首二千余级，持头诣郡。其后岁岁相攻，辄送首级受赏赐。自是匈奴衰<br /><br />&nbsp;&nbsp;&nbsp;&nbsp;弱，边无寇警，鲜卑、乌桓并入朝贡。<br /><br />&nbsp;&nbsp;&nbsp;&nbsp;肜为人质厚重毅，体貌绝众。抚夷狄以恩信，皆畏而爱之，故得其死力。初，<br /><br />&nbsp;&nbsp;&nbsp;&nbsp;赤山乌恒数犯上谷，为边害，诏书设购赏，切责州郡，不能禁。肜乃率励偏何，<br /><br />&nbsp;&nbsp;&nbsp;&nbsp;遣往讨之。永平元年，偏何击破赤山，斩其魁帅，持首诣肜，塞外震慑。肜之威<br /><br />&nbsp;&nbsp;&nbsp;&nbsp;声，畅于北方，西自武威，东尽玄菟及乐浪，胡夷皆来内附，野无风尘。乃悉罢<br /><br />&nbsp;&nbsp;&nbsp;&nbsp;缘边屯兵。<br /><br />&nbsp;&nbsp;&nbsp;&nbsp;十二年，征为太仆。肜在辽东几三十年，衣无兼副。显宗既嘉其功，又美肜<br /><br />&nbsp;&nbsp;&nbsp;&nbsp;清约，拜日，赐钱百万，马三匹，衣被刀剑下至居室什物，大小无不悉备。帝每<br /><br />&nbsp;&nbsp;&nbsp;&nbsp;见肜，常叹息以为可属以重任。后从东巡狩，过鲁，坐孔子讲堂，顾指子路室谓<br /><br />&nbsp;&nbsp;&nbsp;&nbsp;左右曰：“此太仆之室。太仆，吾之御侮也。”<br /><br />&nbsp;&nbsp;&nbsp;&nbsp;十六年，使肜以太仆将万余骑与南单于左贤王信伐北匈奴，期至涿邪山。信<br /><br />&nbsp;&nbsp;&nbsp;&nbsp;初有嫌于肜，行出高阙塞九百余里，得小山，乃妄言以为涿邪山。肜到不见虏而<br /><br />&nbsp;&nbsp;&nbsp;&nbsp;还，坐逗留畏懦下狱免。肜性沉毅内重，自恨见诈无功，出狱数日，欧血死。临<br /><br />&nbsp;&nbsp;&nbsp;&nbsp;终谓其子曰：“吾蒙国厚恩，奉使不称，微绩不立，身死诚惭恨。义不可以无功<br /><br />&nbsp;&nbsp;&nbsp;&nbsp;受赏，死后，若悉簿上所得赐物，身自诣兵屯，效死前行，以副吾心。”既卒，<br /><br />&nbsp;&nbsp;&nbsp;&nbsp;其子逢上疏具陈遗言。帝雅重肜，方更任用，闻之大惊，召问逢疾状，嗟叹者良<br /><br />&nbsp;&nbsp;&nbsp;&nbsp;久焉。乌桓、鲜卑追思肜无已，每朝贺京师，常过冢拜谒，仰天号泣乃去。辽东<br /><br />&nbsp;&nbsp;&nbsp;&nbsp;吏人为立祠，四时奉祭焉。<br /><br />&nbsp;&nbsp;&nbsp;&nbsp;肜既葬，子参遂诣奉车都尉窦固，从军击车师有功，稍迁辽东太守。永元中，<br /><br />&nbsp;&nbsp;&nbsp;&nbsp;鲜卑入郡界，参坐沮败，下狱死。肜子孙多为边吏者，皆有名称。<br /><br />&nbsp;&nbsp;&nbsp;&nbsp;论曰：祭肜武节刚方，动用安重，虽条侯、穰苴之伦，不能过也。且临守偏<br /><br />&nbsp;&nbsp;&nbsp;&nbsp;海，政移犷俗，徼人请符以立信，胡貊数级于效下，至乃卧鼓边亭，灭烽幽障者<br /><br />&nbsp;&nbsp;&nbsp;&nbsp;将三十年。古所谓“必世而后仁”，岂不然哉！而一眚之故，以致感愤，惜哉，<br /><br />&nbsp;&nbsp;&nbsp;&nbsp;畏法之敝也！<br /><br />&nbsp;&nbsp;&nbsp;&nbsp;赞曰：期启燕门，霸冰河。祭遵好礼，临戎雅歌。肜抗辽左，边廷怀和。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,185);">加入书签</a><a
                        href="184.html">上一页</a>&larr;<a href="index.html">返回列表</a>&rarr;<a
                            href="186.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184.html"; var next_page = "186.html"; var index_page = "index.html"; var sortid = "9"; var article_id = "3"; var chapter_id = "185"; var articlename = "后汉书"; var chaptername = " 卷二十 铫期王霸祭遵列传第十"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>