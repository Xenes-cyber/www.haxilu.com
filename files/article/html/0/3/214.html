<!DOCTYPE html>
<html>
<head>
<meta charset="gbk" />
<title>后汉书- 卷四十六 郭陈列传第三十六-在线阅读-哈西文学网</title>
<meta name="keywords" content="范晔，后汉书， 卷四十六 郭陈列传第三十六全文， 卷四十六 郭陈列传第三十六在线阅读 哈西文学网" />
<meta name="description" content="哈西文学网提供范晔的后汉书  卷四十六 郭陈列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/214.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/214.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 郭陈列传第三十六</h1>
            <div class="link xb">
                <a href="213.html">上一页</a>&larr;<a href="index.html">返回列表</a>&rarr;<a
                    href="215.html">下一页</a></div>			
            <div id="BookText">&nbsp;&nbsp;&nbsp;&nbsp;郭躬字仲孙，颍川阳翟人也。家世衣冠。父弘，习《小杜律》。太守寇恂以<br /><br />&nbsp;&nbsp;&nbsp;&nbsp;弘为决曹掾，断狱至三十年，用法平。诸为弘所决者，退无怨情，郡内比之东海<br /><br />&nbsp;&nbsp;&nbsp;&nbsp;于公。年九十五卒。<br /><br />&nbsp;&nbsp;&nbsp;&nbsp;躬少传父业，讲授徒众常数百人。后为郡吏，辟公府。永平中，奉车都尉窦<br /><br />&nbsp;&nbsp;&nbsp;&nbsp;固出击匈奴，骑都尉秦彭为副。彭在别屯而辄以法斩人，固奏彭专擅，请诛之。<br /><br />&nbsp;&nbsp;&nbsp;&nbsp;显宗乃引公卿朝臣平其罪科。躬以明法律，召入议。议者皆然固奏，躬独曰：<br /><br />&nbsp;&nbsp;&nbsp;&nbsp;“于法，彭得斩之。”帝曰：“军征，校尉一统于督。彭既无斧钺，可得专杀人<br /><br />&nbsp;&nbsp;&nbsp;&nbsp;乎？”躬对曰：“一统于督者，谓在部曲也。今彭专军别将，有异于此。兵事呼<br /><br />&nbsp;&nbsp;&nbsp;&nbsp;吸，不容先关督帅。且汉制り即为斧钺，于法不合罪。”帝从躬议。又有兄弟<br /><br />&nbsp;&nbsp;&nbsp;&nbsp;共杀人者，而罪未有所归。帝以兄不训弟，故报兄重而减弟死。中常侍孙章宣诏，<br /><br />&nbsp;&nbsp;&nbsp;&nbsp;误言两报重，尚书奏章矫制，罪当腰斩。帝复召躬问之，躬对“章应罚金”。帝<br /><br />&nbsp;&nbsp;&nbsp;&nbsp;曰：“章矫诏杀人，何谓罚金？”躬曰：“法令有故、误，章传命之谬，于事为<br /><br />&nbsp;&nbsp;&nbsp;&nbsp;误，误者其文则轻。”帝曰：“章与囚同县，疑其故也。”躬曰：“‘周道如<br /><br />&nbsp;&nbsp;&nbsp;&nbsp;砥，其直如矢。’‘君子不逆诈。’君王法天，刑不可以委曲生意。”帝曰：<br /><br />&nbsp;&nbsp;&nbsp;&nbsp;“善。”迁躬廷尉正，坐法免。<br /><br />&nbsp;&nbsp;&nbsp;&nbsp;后三迁，元和三年，拜为廷尉。躬家世掌法，务在宽平，及典理官，决狱断<br /><br />&nbsp;&nbsp;&nbsp;&nbsp;刑，多依矜恕，乃条诸重文可从轻者四十一事奏之，事皆施行，著于令，章和元<br /><br />&nbsp;&nbsp;&nbsp;&nbsp;年，赦天下系囚在四月丙子以前减死罪一等，勿笞，诣金城，而文不及亡命未发<br /><br />&nbsp;&nbsp;&nbsp;&nbsp;觉者。躬上封事曰：“圣恩所以减死罪使戍边者，重人命也。今死罪亡命无虑万<br /><br />&nbsp;&nbsp;&nbsp;&nbsp;人，又自赦以来，捕得甚众，而诏令不及，皆当重论。伏惟天恩莫不荡宥，死罪<br /><br />&nbsp;&nbsp;&nbsp;&nbsp;已下并蒙更生，而亡命捕得独不沾泽。臣以为赦前犯死罪而系在赦后者，可皆勿<br /><br />&nbsp;&nbsp;&nbsp;&nbsp;笞诣金城，以全人命，有益于边。”肃宗善之，即下诏赦焉。躬奏谳法科，多所<br /><br />&nbsp;&nbsp;&nbsp;&nbsp;生全。永元六年，卒官。中子y，亦明法律，至南阳太守，政有名迹。弟子镇。<br /><br />&nbsp;&nbsp;&nbsp;&nbsp;镇字桓钟，少修家业。辟太尉府，再迁，延光中为尚书。及中黄门孙程诛中<br /><br />&nbsp;&nbsp;&nbsp;&nbsp;常侍江京等而立济阴王，镇率羽林士击杀卫尉阎景，以成大功，事在《宦者传》。<br /><br />&nbsp;&nbsp;&nbsp;&nbsp;再迁尚书令。太傅、三公奏镇冒犯白刃，手剑贼臣，奸党殄灭，宗庙以宁，功比<br /><br />&nbsp;&nbsp;&nbsp;&nbsp;刘章，宜显爵土，以励忠贞。乃封镇为定颍侯，食邑二千户。拜河南尹，转廷尉，<br /><br />&nbsp;&nbsp;&nbsp;&nbsp;免。水建四年，卒于家。诏赐冢茔地。<br /><br />&nbsp;&nbsp;&nbsp;&nbsp;长子贺当嗣爵，让与小弟时而逃去。积数年，诏大鸿胪下州郡追之，贺不得<br /><br />&nbsp;&nbsp;&nbsp;&nbsp;已，乃出受封。累迁，复至廷尉。及贺卒，顺帝追思镇功，下诏赐镇谥曰昭武侯，<br /><br />&nbsp;&nbsp;&nbsp;&nbsp;贺曰成侯。<br /><br />&nbsp;&nbsp;&nbsp;&nbsp;贺弟祯，亦以能法律至廷尉。<br /><br />&nbsp;&nbsp;&nbsp;&nbsp;镇弟子禧，少明习家业，兼好儒学，有名誉，延熹中亦为廷尉。建宁二年，<br /><br />&nbsp;&nbsp;&nbsp;&nbsp;代刘宠为太尉。禧子鸿，至司隶校尉，封城安乡侯。<br /><br />&nbsp;&nbsp;&nbsp;&nbsp;郭氏自弘后，数世皆传法律，子孙至公者一人，廷尉七人，侯者三人，刺史、<br /><br />&nbsp;&nbsp;&nbsp;&nbsp;二千石、侍中、中郎将者二十余人，侍御史、正、监、平者甚众。<br /><br />&nbsp;&nbsp;&nbsp;&nbsp;顺帝时，廷尉河南吴雄季高，以明法律，断狱平，起自孤宦，致位司徒。雄<br /><br />&nbsp;&nbsp;&nbsp;&nbsp;少时家贫，丧母，营人所不封土者，择葬其中。丧事趣辨，不问时日，巫皆言当<br /><br />&nbsp;&nbsp;&nbsp;&nbsp;族灭，而雄不顾。及子孙恭，三世廷尉，为法名家。<br /><br />&nbsp;&nbsp;&nbsp;&nbsp;初，肃宗时，司隶校尉下邳赵兴亦不恤讳忌，每入官舍，辄更缮修馆字，移<br /><br />&nbsp;&nbsp;&nbsp;&nbsp;穿改筑，故犯妖禁，而家人爵禄，益用丰炽，官至颍川太守。子峻，太傅，以才<br /><br />&nbsp;&nbsp;&nbsp;&nbsp;器称。孙安世，鲁相。三叶皆为司隶，时称其盛。<br /><br />&nbsp;&nbsp;&nbsp;&nbsp;桓帝时，汝南有陈伯敬者，行必矩步，坐必端膝，呵叱狗马，终不言死，目<br /><br />&nbsp;&nbsp;&nbsp;&nbsp;有所见，不食其肉，行路闻凶，便解驾留止，还触归忌，则寄宿乡亭。年老寝滞，<br /><br />&nbsp;&nbsp;&nbsp;&nbsp;不过举孝廉。后坐女婿亡吏，太守邵夔怒而杀之。时人罔忌禁者，多谈为证焉。<br /><br />&nbsp;&nbsp;&nbsp;&nbsp;论曰：曾子云：“上失其道，民散久矣。如得其情，则哀矜而勿喜。”夫不<br /><br />&nbsp;&nbsp;&nbsp;&nbsp;喜于得情则恕心用，恕心用则可寄枉直矣。夫贤人君子断狱，其必主于此乎？郭<br /><br />&nbsp;&nbsp;&nbsp;&nbsp;躬起自佐史，小大之狱必察焉。原其平刑审断，庶于勿喜者乎？若乃推己以议物，<br /><br />&nbsp;&nbsp;&nbsp;&nbsp;舍状以贪情，法家之能庆延于世，盖由此也！<br /><br />&nbsp;&nbsp;&nbsp;&nbsp;陈宠字昭公，沛国┤艘病Ｔ祖父咸，成、哀间以律令为尚书。平帝时，<br /><br />&nbsp;&nbsp;&nbsp;&nbsp;王莽辅政，多改汉制，咸心非之。及莽因吕宽事诛不附己者何武、鲍宣等，咸乃<br /><br />&nbsp;&nbsp;&nbsp;&nbsp;叹曰：“《易》称‘君子见几而作，不俟终日’，吾可以逝矣！”即乞骸骨去职。<br /><br />&nbsp;&nbsp;&nbsp;&nbsp;及莽篡位，召咸以为掌寇大夫，谢病不肯应。时，三子参、丰、钦皆在位，乃悉<br /><br />&nbsp;&nbsp;&nbsp;&nbsp;令解宫，父子相与归乡里，闭门不出入，犹用汉家祖腊。人问其故，咸曰：“我<br /><br />&nbsp;&nbsp;&nbsp;&nbsp;先人岂知王氏腊乎？”其后莽复征咸，遂称病笃。于是乃收敛其家律令书文，皆<br /><br />&nbsp;&nbsp;&nbsp;&nbsp;壁藏之。咸性仁恕，常戒子孙曰：“为人议法，当依于轻，虽有百金之利，慎无<br /><br />&nbsp;&nbsp;&nbsp;&nbsp;与人重比。”<br /><br />&nbsp;&nbsp;&nbsp;&nbsp;建武初，钦子躬为廷尉左监，早卒。<br /><br />&nbsp;&nbsp;&nbsp;&nbsp;躬生宠，明习家业，少为州郡吏，辟司徒鲍昱府。是时，三府掾属专尚交游，<br /><br />&nbsp;&nbsp;&nbsp;&nbsp;以不肯视事为高。宠常非之，独勤心物务，数为昱陈当世便宜。昱高其能，转为<br /><br />&nbsp;&nbsp;&nbsp;&nbsp;辞曹，掌天下狱讼。其所平决，无不厌服众心。时司徒辞讼，久者数十年，事类<br /><br />&nbsp;&nbsp;&nbsp;&nbsp;溷错，易为轻重，不良吏得生因缘。宠为昱撰《辞讼比》七卷，决事科条，皆以<br /><br />&nbsp;&nbsp;&nbsp;&nbsp;事类相从。昱奏上之，其后公府奉以为法。<br /><br />&nbsp;&nbsp;&nbsp;&nbsp;三迁，肃宗初，为尚书。是时承永平故事，吏政尚严切，尚书决事率近于重，<br /><br />&nbsp;&nbsp;&nbsp;&nbsp;宠以帝新即位，宜改前世苛俗。乃上疏曰：<br /><br />&nbsp;&nbsp;&nbsp;&nbsp;臣闻先王之政，常不c，刑不滥，与其不得已，宁c不滥。故唐尧著典，<br /><br />&nbsp;&nbsp;&nbsp;&nbsp;“眚灾肆赦”；周公作戒，“勿误庶狱”；伯夷之典，“惟敬五刑，以成三德”。<br /><br />&nbsp;&nbsp;&nbsp;&nbsp;由此言之，圣贤之政，以刑罚为首。往者断狱严明，所以威惩奸慝，奸慝既平，<br /><br />&nbsp;&nbsp;&nbsp;&nbsp;必宜济之以宽，陛下即位，率由此义，数诏群僚，弘崇晏晏。而有司执事，未悉<br /><br />&nbsp;&nbsp;&nbsp;&nbsp;奉承，典刑用法，犹尚深刻。断狱者急于U格酷烈之痛，执宪者烦于诋欺放滥之<br /><br />&nbsp;&nbsp;&nbsp;&nbsp;交，或因公行私，逞纵威福。夫为政犹张琴瑟，大弦急者小弦绝。故子贡非臧孙<br /><br />&nbsp;&nbsp;&nbsp;&nbsp;之猛法，而美郑乔之仁政。《诗》云：“不刚不柔，布政优优。”方今圣德充塞，<br /><br />&nbsp;&nbsp;&nbsp;&nbsp;假于上下，宜隆先王之道，荡涤烦苛之法。轻薄楚，以济群生；全广至德，以<br /><br />&nbsp;&nbsp;&nbsp;&nbsp;奉天心。<br /><br />&nbsp;&nbsp;&nbsp;&nbsp;帝敬纳宠言，每事务于宽厚。其后遂诏有司，绝钻钻诸惨酷之科，解妖恶之<br /><br />&nbsp;&nbsp;&nbsp;&nbsp;禁，除文致之请谳五十余事，定著于令。是后人俗和平，屡有嘉瑞。<br /><br />&nbsp;&nbsp;&nbsp;&nbsp;汉旧事断狱报重，常尽三冬之月，是时帝始改用冬初十月而已。元和二年，<br /><br />&nbsp;&nbsp;&nbsp;&nbsp;旱，长水校尉贾宗等上言，以为断狱不尽三冬，故阴气微弱，阳气发泄，招致灾<br /><br />&nbsp;&nbsp;&nbsp;&nbsp;旱，事在于此。帝以其言下公卿议宠奏曰：<br /><br />&nbsp;&nbsp;&nbsp;&nbsp;夫冬至之节，阳气始萌，故十一月有兰、射干、芸、荔之应。《时令》曰：<br /><br />&nbsp;&nbsp;&nbsp;&nbsp;“诸生荡，安形体。”天以为正，周以为春。十二月阳气上通，雉并鸡乳，地以<br /><br />&nbsp;&nbsp;&nbsp;&nbsp;为正，殷以为春。十三月阳气已至，天地已交，万物皆出，蛰虫始振，人以为正，<br /><br />&nbsp;&nbsp;&nbsp;&nbsp;夏以为春。三微成著，以通三统。周以天元，殷以地元，夏以人元。若以此时行<br /><br />&nbsp;&nbsp;&nbsp;&nbsp;刑，则殷、周岁首皆当流血，不合人心，不稽天意。《月令》曰：“孟冬之月，<br /><br />&nbsp;&nbsp;&nbsp;&nbsp;趣狱刑，无留罪。”明大刑毕在立冬也。又：“仲冬之月，身欲宁，事欲静。”<br /><br />&nbsp;&nbsp;&nbsp;&nbsp;若以降威怒，不可谓宁；若以行大刑，不可谓静。议者咸曰：“旱之所由，咎在<br /><br />&nbsp;&nbsp;&nbsp;&nbsp;改律。”臣以为殷、周断狱不以三微，而化致康平，无有灾害。自元和以前，皆<br /><br />&nbsp;&nbsp;&nbsp;&nbsp;用三冬，而水旱之异，往往为患。由此言之，灾异自为它应，不以改律。秦为虐<br /><br />&nbsp;&nbsp;&nbsp;&nbsp;政，四时行刑，圣汉初兴，改从简易。萧何草律，季秋论囚，俱避立春之月，而<br /><br />&nbsp;&nbsp;&nbsp;&nbsp;不计天地之正，二王之春，实颇有违。陛下探幽析微，允执其中，革百载之失，<br /><br />&nbsp;&nbsp;&nbsp;&nbsp;建永年之功，上有迎承之敬，下有奉微之惠，稽《春秋》之文，当《月令》之意，<br /><br />&nbsp;&nbsp;&nbsp;&nbsp;圣功美业，不宜中疑。<br /><br />&nbsp;&nbsp;&nbsp;&nbsp;书奏，帝纳之，遂不复改。<br /><br />&nbsp;&nbsp;&nbsp;&nbsp;宠性周密，常称人臣之义，苦不畏慎。自在枢机，谢遣门人，拒绝知友，惟<br /><br />&nbsp;&nbsp;&nbsp;&nbsp;在公家而已。朝廷器之。<br /><br />&nbsp;&nbsp;&nbsp;&nbsp;皇后弟侍中窦宪，荐真定令张林为尚书，帝以问宠，宠对“林虽有才能，而<br /><br />&nbsp;&nbsp;&nbsp;&nbsp;素行贪浊”，宪以此深恨宠。林卒被用，而以臧污抵罪。及帝崩，宪等秉权，常<br /><br />&nbsp;&nbsp;&nbsp;&nbsp;衔宠，乃白太后，令典丧事，欲因过中之。黄门侍郎鲍德素敬宠，说宪弟夏阳侯<br /><br />&nbsp;&nbsp;&nbsp;&nbsp;瑰曰：“陈宠奉事先帝，深见纳任，故久留台阁，赏赐有殊。今不蒙忠能之赏，<br /><br />&nbsp;&nbsp;&nbsp;&nbsp;而计几微之故，诚伤辅政容贷之德。”瑰亦好士，深然之，故得出为太山太守。<br /><br />&nbsp;&nbsp;&nbsp;&nbsp;后转广汉太守。西州豪右并兼，吏多奸贪，诛讼日百数。宠到，显用良吏王<br /><br />&nbsp;&nbsp;&nbsp;&nbsp;涣、镡显等，以为腹心，讼者日减，郡中清肃。先是，洛县城南，每阴雨，常有<br /><br />&nbsp;&nbsp;&nbsp;&nbsp;哭声闻于府中，积数十年。宠闻而疑其故，使吏案行。还言：“世衰乱时，此下<br /><br />&nbsp;&nbsp;&nbsp;&nbsp;多死亡者，而骸骨不得葬，傥在于是？”宠怆然矜叹，即敕县尽收敛葬之。自是<br /><br />&nbsp;&nbsp;&nbsp;&nbsp;哭声遂绝。<br /><br />&nbsp;&nbsp;&nbsp;&nbsp;及窦宪为大将军征匈奴，公卿以下及郡国无不遣吏子弟奉献遗者，而宠与中<br /><br />&nbsp;&nbsp;&nbsp;&nbsp;山相汝南张郴、东平相应顺守正不阿。后和帝闻之，擢宠为大司农，郴太仆，顺<br /><br />&nbsp;&nbsp;&nbsp;&nbsp;左冯翊。<br /><br />&nbsp;&nbsp;&nbsp;&nbsp;永元六年，宠代郭躬为廷尉。性仁矜。及为理官，数议疑狱，常亲自为奏，<br /><br />&nbsp;&nbsp;&nbsp;&nbsp;每附经典，务从宽恕，帝辄从之，济活者甚众。其深文刻敝，于此少衰。宠又钩<br /><br />&nbsp;&nbsp;&nbsp;&nbsp;校律令条法，溢于《甫刑》者除之。曰：<br /><br />&nbsp;&nbsp;&nbsp;&nbsp;臣闻礼经三百，威仪三千，故《甫刑》大辟二百，五刑之属三千。礼之所去，<br /><br />&nbsp;&nbsp;&nbsp;&nbsp;刑之所取，失礼则入刑，相为表里者也。今律令死刑六百一十，耐罪千六百九十<br /><br />&nbsp;&nbsp;&nbsp;&nbsp;八，赎罪以下二千六百八十一，溢于《甫刑》者千九百八十九，其四百一十大辟，<br /><br />&nbsp;&nbsp;&nbsp;&nbsp;千五百耐罪，七十九赎罪。《春秋保乾图》曰：“王者三百年一蠲法。”汉兴以<br /><br />&nbsp;&nbsp;&nbsp;&nbsp;来，三百二年，宪令稍增，科条无限。又律有三家，其说各异。宜令三公、廷尉<br /><br />&nbsp;&nbsp;&nbsp;&nbsp;平定律令，应经合义者，可使大辟二百，而耐罪、赎罪二千八百，并为三千，悉<br /><br />&nbsp;&nbsp;&nbsp;&nbsp;删除其余令，与礼相应，以易万人视听，以致刑措之美，传之无穷。<br /><br />&nbsp;&nbsp;&nbsp;&nbsp;未及施行，会坐诏狱吏与囚交通抵罪。诏特免刑，拜为尚书。迁大鸿胪。<br /><br />&nbsp;&nbsp;&nbsp;&nbsp;宠历二郡三卿，所在有迹，见称当时。十六年，代徐防为司空。宠虽传法律，<br /><br />&nbsp;&nbsp;&nbsp;&nbsp;而兼通经书，奏议温粹，号为任职相。在位三年薨。以太常南阳尹勤代为司空。<br /><br />&nbsp;&nbsp;&nbsp;&nbsp;勤字叔梁，笃性好学，屏居人外，荆棘生门，时人重其节。后以定策立安帝，<br /><br />&nbsp;&nbsp;&nbsp;&nbsp;封福亭侯，五百户。永初元年，以雨水伤稼，策免就国。病卒，无子，国除。<br /><br />&nbsp;&nbsp;&nbsp;&nbsp;宠子忠。<br /><br />&nbsp;&nbsp;&nbsp;&nbsp;忠字伯始，永初中辟司徒府，三迁廷尉正，以才能有声称。司徒刘恺举忠明<br /><br />&nbsp;&nbsp;&nbsp;&nbsp;习法律，宜备机密，于是擢拜尚书，使居三公曹。忠自以世典刑法，用心务在宽<br /><br />&nbsp;&nbsp;&nbsp;&nbsp;详。初，父宠在廷尉，上除汉法溢于《甫刑》者，未施行，及宠免后遂寝。而苛<br /><br />&nbsp;&nbsp;&nbsp;&nbsp;法稍繁，人不堪之。忠略依宠意，奏上二十三条，为《决事比》，以省请谳之敝。<br /><br />&nbsp;&nbsp;&nbsp;&nbsp;又上除蚕室刑；解臧吏三世禁锢；狂易杀人，得减重论；母子兄弟相代死，听，<br /><br />&nbsp;&nbsp;&nbsp;&nbsp;赦所代者。事皆施行。<br /><br />&nbsp;&nbsp;&nbsp;&nbsp;及邓太后崩，安帝始亲朝事。忠以为临政之初，宜征聘贤才，以宣助风化，<br /><br />&nbsp;&nbsp;&nbsp;&nbsp;数上荐隐逸及直道之士冯良、周燮、杜根、成翊世之徒。于是公车礼聘良、燮等。<br /><br />&nbsp;&nbsp;&nbsp;&nbsp;后连有灾异，诏举有道，公卿百僚各上封事。忠以诏书既开谏争，虑言事者必多<br /><br />&nbsp;&nbsp;&nbsp;&nbsp;激切，或致不能容，乃上疏豫通广帝意。曰：<br /><br />&nbsp;&nbsp;&nbsp;&nbsp;臣闻仁君广山薮之大，纳切直之谋；忠臣尽謇谔之节，不畏逆耳之害。是以<br /><br />&nbsp;&nbsp;&nbsp;&nbsp;高祖舍周昌桀、纣之譬，孝文嘉爰盎人豕之讥，武帝纳东方朔宣室之正，元帝容<br /><br />&nbsp;&nbsp;&nbsp;&nbsp;薛广德自刎之切。昔晋平公问于叔向曰：“国家之患敦为大？”对曰：“大臣重<br /><br />&nbsp;&nbsp;&nbsp;&nbsp;禄不极谏，小臣畏罪不敢言，下情不上通，此患之大者。”公曰：“善。”于是<br /><br />&nbsp;&nbsp;&nbsp;&nbsp;下令曰：“吾欲进善，有谒而不通者，罪至死。”今明诏崇高宗之德，推宋景之<br /><br />&nbsp;&nbsp;&nbsp;&nbsp;诚，引咎克躬，咨访群吏。言事者见杜根、成翊世等新蒙表录，显列二台，必承<br /><br />&nbsp;&nbsp;&nbsp;&nbsp;风响应，争为切直，若嘉谋异策，宜辄纳用。如其管穴，妄有讥刺，虽苦口逆耳，<br /><br />&nbsp;&nbsp;&nbsp;&nbsp;不得事实，且优游宽容，以示圣朝无讳之美。若有道之士，对问高者，宜垂省览，<br /><br />&nbsp;&nbsp;&nbsp;&nbsp;特迁一等，以广直言之路。<br /><br />&nbsp;&nbsp;&nbsp;&nbsp;书御，有诏拜有道高第士沛国施延为侍中，延后位至太尉。<br /><br />&nbsp;&nbsp;&nbsp;&nbsp;常侍江京、李闰等皆为列侯，共秉权任。帝又爱信阿母王圣，封为野王君。<br /><br />&nbsp;&nbsp;&nbsp;&nbsp;忠内怀惧懑而未敢陈谏，乃作《|绅先生论》以讽，文多，故不载。<br /><br />&nbsp;&nbsp;&nbsp;&nbsp;自帝即位以后，频遭元二之厄，百姓流亡，盗贼并起，郡县更相饰匿，莫肯<br /><br />&nbsp;&nbsp;&nbsp;&nbsp;纠发。忠独以为忧，上疏曰：<br /><br />&nbsp;&nbsp;&nbsp;&nbsp;臣闻轻者重之端，小者大之源，故堤溃蚁孔，气泄针芒。是以明者慎微，智<br /><br />&nbsp;&nbsp;&nbsp;&nbsp;者识几。《书》曰：“小不可不杀。”《诗》云：“无纵诡随，以谨无良。”盖<br /><br />&nbsp;&nbsp;&nbsp;&nbsp;所以崇本绝末，钩深之虑也。臣窃见元年以来，盗贼连发，攻亭劫掠，多所伤杀。<br /><br />&nbsp;&nbsp;&nbsp;&nbsp;夫穿窬不禁，则致强盗；强盗不断，则为攻盗；攻盗成群，必生大奸。故亡逃之<br /><br />&nbsp;&nbsp;&nbsp;&nbsp;科，宪令所急，至于通行饮食，罪致大辟。而顷者以来，莫以为忧。州郡督录怠<br /><br />&nbsp;&nbsp;&nbsp;&nbsp;慢，长吏防御不肃，皆欲采获虚名，讳以盗贼为负。虽有发觉，不务清澄。至有<br /><br />&nbsp;&nbsp;&nbsp;&nbsp;逞威滥怒，无辜僵仆。或有噗比伍，转相赋敛。或随吏追赴，周章道路。是<br /><br />&nbsp;&nbsp;&nbsp;&nbsp;以盗发之家，不敢申告，邻舍比里，共相压迮，或出私财，以偿所亡。其大章著<br /><br />&nbsp;&nbsp;&nbsp;&nbsp;不可掩者，乃肯发露。陵迟之渐，遂且成俗。冠攘诛咎，皆由于此。前年勃海张<br /><br />&nbsp;&nbsp;&nbsp;&nbsp;伯路，可为至戒。覆车之轨，其迹不远。盖失之末流，求之本源。宜纠增旧科，<br /><br />&nbsp;&nbsp;&nbsp;&nbsp;以防来事。自今强盗为上官若它郡县所纠觉，一发，部吏皆正法，尉贬秩一等，<br /><br />&nbsp;&nbsp;&nbsp;&nbsp;令长三月奉赎罪；二发，尉免官，令长贬秩一等；三发以上，令长免官。便可撰<br /><br />&nbsp;&nbsp;&nbsp;&nbsp;立科条，处为诏文，切敕刺史，严加纠罚。冀以猛济宽，惊惧奸慝。顷季夏大暑，<br /><br />&nbsp;&nbsp;&nbsp;&nbsp;而消息不协，寒气错时，水涌为变。天之降异，必有其故。所举有道之士，可策<br /><br />&nbsp;&nbsp;&nbsp;&nbsp;问国典所务，王事过差，令处暖气不效之意。庶有谠言，以承天诫。<br /><br />&nbsp;&nbsp;&nbsp;&nbsp;元初三年有诏，大臣得行三年丧，服阕还职。忠因此上言：“孝宣皇帝旧令，<br /><br />&nbsp;&nbsp;&nbsp;&nbsp;人从军屯及给事县官者，大父母死未满三月，皆勿徭，令得葬送。请依此制。”<br /><br />&nbsp;&nbsp;&nbsp;&nbsp;太后从之。至建光中，尚书令祝讽、尚书孟布等奏，以为：“孝文皇帝定约礼之<br /><br />&nbsp;&nbsp;&nbsp;&nbsp;制，光武皇帝绝告宁之典，贻则万世，诚不可改。宜复建武故事。”忠上疏曰：<br /><br />&nbsp;&nbsp;&nbsp;&nbsp;臣闻之《孝经》，始于爱亲，终于哀戚。上自天子，下至庶人，尊卑贵贱，<br /><br />&nbsp;&nbsp;&nbsp;&nbsp;其义一也。夫父母于子，同气异息，一体而分，三年乃免于怀抱。先圣缘人情而<br /><br />&nbsp;&nbsp;&nbsp;&nbsp;著其节，制服二十五月，是以《春秋》臣有大丧，君三年不呼其门，闵子虽要<br /><br />&nbsp;&nbsp;&nbsp;&nbsp;服事，以赴公难，退而致位，以究私恩，故称“君使之非也，臣行之礼也”。周<br /><br />&nbsp;&nbsp;&nbsp;&nbsp;室陵迟，礼制不序，《蓼莪》之人作诗自伤曰：“瓶之罄矣，惟之耻。”言已<br /><br />&nbsp;&nbsp;&nbsp;&nbsp;不得终竟子道者，亦上之耻也。高祖受命，萧何创制，大臣有宁告之科，合于致<br /><br />&nbsp;&nbsp;&nbsp;&nbsp;忧之义。建武之初，新承大乱，凡诸国政，多趣简易，大臣既不得告宁，而群司<br /><br />&nbsp;&nbsp;&nbsp;&nbsp;营禄念私，鲜循三年之丧，以报顾复之恩者。礼义之方，实为凋损。大汉之兴，<br /><br />&nbsp;&nbsp;&nbsp;&nbsp;虽承衰敝，而先王之制，稍以施行。故藉田之耕，起于孝文；孝廉之贡，发于孝<br /><br />&nbsp;&nbsp;&nbsp;&nbsp;武；郊祀之礼，定于元、成；三雍之序，备于显宗；大臣终丧，成乎陛下。圣功<br /><br />&nbsp;&nbsp;&nbsp;&nbsp;美业，靡以尚兹。孟子有言：“老吾老以及人之老，幼吾幼以及人之幼，天下可<br /><br />&nbsp;&nbsp;&nbsp;&nbsp;运于掌。”臣愿陛下登高北望，以甘陵之思，揆度臣子之心，则海内咸得其所。<br /><br />&nbsp;&nbsp;&nbsp;&nbsp;宦竖不便之，竟寝忠奏而从讽、布议，遂著于令。<br /><br />&nbsp;&nbsp;&nbsp;&nbsp;忠以久次；转为仆射。时帝数遣黄门常侍及中使伯荣往来甘陵，而伯荣负宠<br /><br />&nbsp;&nbsp;&nbsp;&nbsp;骄蹇，所经郡国莫不迎为礼谒。又霖雨积时，河水涌溢，百姓骚动。忠上疏曰：<br /><br />&nbsp;&nbsp;&nbsp;&nbsp;臣闻位非其人，则庶事不叙；庶事不叙，则政有得失；政有得失，则感动阴<br /><br />&nbsp;&nbsp;&nbsp;&nbsp;阳，妖变为应。陛下每引灾自厚，不责臣司，臣司狃恩，莫以为负。故天心未得，<br /><br />&nbsp;&nbsp;&nbsp;&nbsp;隔并屡臻，青、冀之域淫雨漏河，徐、岱之滨海水盆溢，兖、豫蝗m滋生，荆、<br /><br />&nbsp;&nbsp;&nbsp;&nbsp;杨稻收俭薄，并、凉二州羌戎叛戾。加以百姓不足，府帑虚匮，自西徂东，杼柚<br /><br />&nbsp;&nbsp;&nbsp;&nbsp;将空。臣闻《洪范》五事，一曰貌，貌以恭，恭作肃，貌伤则狂，而致常雨。春<br /><br />&nbsp;&nbsp;&nbsp;&nbsp;秋大水，皆为君上威仪不穆，临莅不严，臣下轻慢，贵幸擅权，阴气盛强，阳不<br /><br />&nbsp;&nbsp;&nbsp;&nbsp;能禁，故为淫雨。陛下以不得亲奉孝德皇园庙，比遣中使致敬甘陵，牛轩Z马，<br /><br />&nbsp;&nbsp;&nbsp;&nbsp;相望道路，可谓孝至矣。然臣窃闻使者所过，威权翕赫，震动郡县，王侯二千石<br /><br />&nbsp;&nbsp;&nbsp;&nbsp;至为伯荣独拜车下，仪体上c，侔于人主。长吏惶怖谴责，或邪谄自媚，发人修<br /><br />&nbsp;&nbsp;&nbsp;&nbsp;道，缮理亭传，多设储N，征役无度，老弱相随，动有万计，贿遗仆从，人数<br /><br />&nbsp;&nbsp;&nbsp;&nbsp;百匹，顿踣呼嗟，莫不叩心。河间托叔父之属，清河有陵庙之尊，及剖符大臣，<br /><br />&nbsp;&nbsp;&nbsp;&nbsp;皆猥为伯荣屈节车下。陛下不问，必以陛下欲其然也。伯荣之威重于陛下，陛下<br /><br />&nbsp;&nbsp;&nbsp;&nbsp;之柄在于臣妾。水灾之发，必起于此。昔韩嫣托副车之乘，受驰视之使；江都误<br /><br />&nbsp;&nbsp;&nbsp;&nbsp;为一拜，而嫣受欧刀之诛。臣愿明主严天元之尊，正乾刚之位，职事巨细，皆任<br /><br />&nbsp;&nbsp;&nbsp;&nbsp;贤能，不宜复令女使干错万机。重察左右，得无石显泄漏之奸；尚书纳言，得无<br /><br />&nbsp;&nbsp;&nbsp;&nbsp;赵昌谮崇之诈；公卿大臣，得无朱博阿傅之援；外属近戚，得无王凤害商之谋。<br /><br />&nbsp;&nbsp;&nbsp;&nbsp;若国政一由帝命，王事每决于已，则下不得逼上，臣不得干君，常雨大水必当霁<br /><br />&nbsp;&nbsp;&nbsp;&nbsp;止，四方众异不能为害。<br /><br />&nbsp;&nbsp;&nbsp;&nbsp;书奏不省。<br /><br />&nbsp;&nbsp;&nbsp;&nbsp;时，三府任轻，机事专委尚书，而灾眚变咎，辄切免公台。忠以为非国旧体，<br /><br />&nbsp;&nbsp;&nbsp;&nbsp;上疏谏曰：<br /><br />&nbsp;&nbsp;&nbsp;&nbsp;臣闻“君使臣以礼，臣事君以忠”。故三公称曰冢宰，王者待以殊敬，在舆<br /><br />&nbsp;&nbsp;&nbsp;&nbsp;为下，御坐为起，入则参对而议政事，出则监察而董是非。汉典旧事，丞相所请，<br /><br />&nbsp;&nbsp;&nbsp;&nbsp;靡有不听。今之三公，虽当其名而无其实，选举诛赏，一由尚书，尚书见任，重<br /><br />&nbsp;&nbsp;&nbsp;&nbsp;于三公，陵迟以来，其渐久矣。臣忠心常独不安，是故临事战惧，不敢穴见有所<br /><br />&nbsp;&nbsp;&nbsp;&nbsp;兴造，又不敢杀意同僚，以谬平典，而谤读言日闻，罪足万死。近以地震策免司<br /><br />&nbsp;&nbsp;&nbsp;&nbsp;空陈褒，今者灾异，复欲切让三公。昔孝成皇帝以妖星守心，移咎丞相，使贲丽<br /><br />&nbsp;&nbsp;&nbsp;&nbsp;纳说方进，方进自引，卒不蒙上天之福，徒乖宋景之城。故知是非之分，较然有<br /><br />&nbsp;&nbsp;&nbsp;&nbsp;归矣。又尚书决事，多违故典，罪法无例，诋欺为先，文惨言丑，有乖章宪。宜<br /><br />&nbsp;&nbsp;&nbsp;&nbsp;责求其意，害而勿听。上顺国典，下防威福，置方员于规矩，审轻重于衡石，诚<br /><br />&nbsp;&nbsp;&nbsp;&nbsp;国家之典，万世之法也。<br /><br />&nbsp;&nbsp;&nbsp;&nbsp;忠意常在褒崇大臣，待下以礼。其九卿有疾，使者临问，加赐钱布，皆忠所<br /><br />&nbsp;&nbsp;&nbsp;&nbsp;建奏。顷之，迁尚书令。延光三年，拜司隶校尉。纠正中官外戚宾客，近幸惮之，<br /><br />&nbsp;&nbsp;&nbsp;&nbsp;不欲忠在内。明年，出为江夏太守，复留拜尚书令，会疾卒。<br /><br />&nbsp;&nbsp;&nbsp;&nbsp;初，太尉张禹、司徒徐防欲与忠父宠共奏追封和熹皇后父护羌校尉邓训，宠<br /><br />&nbsp;&nbsp;&nbsp;&nbsp;以先世无奏请故事，争之连日不能夺，乃从二府议。及训追加封谥，禹、防复约<br /><br />&nbsp;&nbsp;&nbsp;&nbsp;宠俱遣子奉礼于虎贲中郎将邓骘，宠不从，骘心不平之，故忠不得志于邓氏。及<br /><br />&nbsp;&nbsp;&nbsp;&nbsp;骘等败，众庶多怨之。而忠数上疏陷成其恶，遂诋劾大司农朱宠。顺帝之为太子<br /><br />&nbsp;&nbsp;&nbsp;&nbsp;废也，诸名臣来历、祝讽等守阙固争，时忠为尚书令，与诸尚书复共劾奏之。及<br /><br />&nbsp;&nbsp;&nbsp;&nbsp;帝立，司隶校尉虞诩追奏忠等罪过，当世以此讥焉。<br /><br />&nbsp;&nbsp;&nbsp;&nbsp;论曰：陈公居理官则议狱缓死，相幼主则正不c宠，可谓有宰相之器矣。忠<br /><br />&nbsp;&nbsp;&nbsp;&nbsp;能承风，亦庶乎明慎用刑而不留狱。然其听狂易杀人，开父子兄弟得相代死，斯<br /><br />&nbsp;&nbsp;&nbsp;&nbsp;大谬矣。是则不善人多幸，而善人常代其祸，进退无所措也。<br /><br />&nbsp;&nbsp;&nbsp;&nbsp;赞曰：陈、郭主刑，人赖其平。宠矜枯h，躬断以情。忠用详密，损益有程。<br /><br />&nbsp;&nbsp;&nbsp;&nbsp;施于孙子，且公且卿。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,214);">加入书签</a><a
                        href="213.html">上一页</a>&larr;<a href="index.html">返回列表</a>&rarr;<a
                            href="215.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "213.html"; var next_page = "215.html"; var index_page = "index.html"; var sortid = "9"; var article_id = "3"; var chapter_id = "214"; var articlename = "后汉书"; var chaptername = " 卷四十六 郭陈列传第三十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>