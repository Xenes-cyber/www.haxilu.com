<!DOCTYPE html>
<html>
<head>
<meta charset="gbk" />
<title>后汉书- 卷二十七宣张二王杜郭吴承郑赵列传第十七-在线阅读-哈西文学网</title>
<meta name="keywords" content="范晔，后汉书， 卷二十七宣张二王杜郭吴承郑赵列传第十七全文， 卷二十七宣张二王杜郭吴承郑赵列传第十七在线阅读 哈西文学网" />
<meta name="description" content="哈西文学网提供范晔的后汉书  卷二十七宣张二王杜郭吴承郑赵列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/192.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/192.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七宣张二王杜郭吴承郑赵列传第十七</h1>
            <div class="link xb">
                <a href="191.html">上一页</a>&larr;<a href="index.html">返回列表</a>&rarr;<a
                    href="193.html">下一页</a></div>			
            <div id="BookText">&nbsp;&nbsp;&nbsp;&nbsp;宣秉字巨公，冯翊云阳人也。少修高节，显名三辅。哀、平际，见王氏据权<br /><br />&nbsp;&nbsp;&nbsp;&nbsp;专政，侵削宗室，有逆乱萌，遂隐遁深山，州郡连召，常称疾不仕。王莽为宰衡，<br /><br />&nbsp;&nbsp;&nbsp;&nbsp;辟命不应。及莽篡位，又遣使者征之，秉固称疾病。更始即位，征为侍中。建武<br /><br />&nbsp;&nbsp;&nbsp;&nbsp;元年，拜御史中丞。光武特诏御史中丞与司隶校尉、尚书令会同并专席而坐，故<br /><br />&nbsp;&nbsp;&nbsp;&nbsp;京师号曰“三独坐”。明年，迁司隶校尉。务举大纲，简略苛细，百僚敬之。<br /><br />&nbsp;&nbsp;&nbsp;&nbsp;秉性节约，常服布被，蔬食瓦器。帝尝幸其府舍，见而叹曰：“楚国二龚，<br /><br />&nbsp;&nbsp;&nbsp;&nbsp;不如云阳宣巨公。”即赐布帛帐帷什物。四年，拜大司徒司直。所得禄奉，辄以<br /><br />&nbsp;&nbsp;&nbsp;&nbsp;收养亲族。其孤弱者，分与田地，自无担石之储。六年，卒于官，帝敏惜之，除<br /><br />&nbsp;&nbsp;&nbsp;&nbsp;子彪为郎。<br /><br />&nbsp;&nbsp;&nbsp;&nbsp;张湛字子孝，扶风平陵人也。矜严好礼，动止有则，居处幽室，必自修整，<br /><br />&nbsp;&nbsp;&nbsp;&nbsp;虽遇妻子，若严君焉。及在乡党，详言正色，三辅以为仪表。人或谓湛伪诈，湛<br /><br />&nbsp;&nbsp;&nbsp;&nbsp;闻而笑曰：“我诚诈也。人皆诈恶，我独诈善，不亦可乎？”<br /><br />&nbsp;&nbsp;&nbsp;&nbsp;成、哀间，为二千石。王莽时，历太守、都尉。<br /><br />&nbsp;&nbsp;&nbsp;&nbsp;建武初，为左冯翊，在郡修典礼，设条教，政化大行。后告归平陵，望寺门<br /><br />&nbsp;&nbsp;&nbsp;&nbsp;而步。主簿进曰：“明府位尊德重，不宜自轻。”湛曰：“《礼》，下公门，轼<br /><br />&nbsp;&nbsp;&nbsp;&nbsp;辂马。孔子于乡党，恂恂如也。父母之国，所宜尽礼，何谓轻哉？”<br /><br />&nbsp;&nbsp;&nbsp;&nbsp;五年，拜光禄勋。光武临朝，或有惰容，湛辄陈谏其失。常乘白马，帝每见<br /><br />&nbsp;&nbsp;&nbsp;&nbsp;湛，辄言“白马生且复谏矣”。<br /><br />&nbsp;&nbsp;&nbsp;&nbsp;七年，以病乞身，拜光禄大夫，代王丹为太子太傅。及郭后废，因称疾不朝，<br /><br />&nbsp;&nbsp;&nbsp;&nbsp;拜太中大夫，居中东门候舍，故时人号曰中东门君。帝数存问赏赐。后大徒戴涉<br /><br />&nbsp;&nbsp;&nbsp;&nbsp;被诛，帝强起湛以代之。湛至朝堂，遗失溲便，因自陈疾笃，不能复任朝事，遂<br /><br />&nbsp;&nbsp;&nbsp;&nbsp;罢之。后数年，卒于家。<br /><br />&nbsp;&nbsp;&nbsp;&nbsp;王丹字仲回，京兆下人也。哀、平时，仕州郡。王莽时，连征不至。家累<br /><br />&nbsp;&nbsp;&nbsp;&nbsp;千金，隐居养志，好施周急。每岁农时，辄载酒肴于田间，候勤者而劳之。其堕<br /><br />&nbsp;&nbsp;&nbsp;&nbsp;懒者，耻不致丹，皆兼功自厉。邑聚相率，以致殷富。其轻黠游荡废业为患者，<br /><br />&nbsp;&nbsp;&nbsp;&nbsp;辄晓其父兄，使黜责之。没者则赙给，亲自将护。其有遭丧忧者，辄待丹为办，<br /><br />&nbsp;&nbsp;&nbsp;&nbsp;乡邻以为常。行之十余年，其化大洽，风俗以笃。<br /><br />&nbsp;&nbsp;&nbsp;&nbsp;丹资性方洁，疾恶强豪。时，河南太守同郡陈遵，关西之大侠也。其友人丧<br /><br />&nbsp;&nbsp;&nbsp;&nbsp;亲，遵为护丧事，赙助甚丰。丹乃怀缣一匹，陈之于主人前，曰：“如丹此缣，<br /><br />&nbsp;&nbsp;&nbsp;&nbsp;出自机杼。”遵闻而有惭色。自以知名，欲结交于丹，丹拒而不许。<br /><br />&nbsp;&nbsp;&nbsp;&nbsp;会前将军邓禹西征关中，军粮乏，丹率宗族上表二千斛。禹在领左冯翊，称<br /><br />&nbsp;&nbsp;&nbsp;&nbsp;疾不视事，免归。后征为太子少傅。<br /><br />&nbsp;&nbsp;&nbsp;&nbsp;时，大司徒侯霸欲与交友，及丹被征，遣子昱候于道。昱迎拜车下，丹下答<br /><br />&nbsp;&nbsp;&nbsp;&nbsp;之。昱曰：“家公欲与君结交，何为见拜？”丹曰：“君房有是言，丹未之许也。”<br /><br />&nbsp;&nbsp;&nbsp;&nbsp;丹子有同门生丧家，家在中山，白丹欲往奔慰。结侣将行，丹怒而挞之，令<br /><br />&nbsp;&nbsp;&nbsp;&nbsp;寄缣以祠焉。或问其故，丹曰：“交道之难，未易言也。世称管、鲍，次则王、<br /><br />&nbsp;&nbsp;&nbsp;&nbsp;贡。张、陈凶其终，萧，朱隙其末，故知全之者鲜矣。”时人服其言。<br /><br />&nbsp;&nbsp;&nbsp;&nbsp;客初有荐士于丹者，因选举之，而后所举者陷罪，丹坐以免。客惭惧自绝，<br /><br />&nbsp;&nbsp;&nbsp;&nbsp;而丹终无所言。寻复征为太子太傅，乃呼客谓曰：“子之自绝，何量丹之薄也？”<br /><br />&nbsp;&nbsp;&nbsp;&nbsp;不为设食以罚之，相待如旧。其后逊位，卒于家。<br /><br />&nbsp;&nbsp;&nbsp;&nbsp;王良字仲子，东海兰陵人也。少好学，习《小夏侯尚书》。王莽时，寝病不<br /><br />&nbsp;&nbsp;&nbsp;&nbsp;仕，教授诸生千余人。<br /><br />&nbsp;&nbsp;&nbsp;&nbsp;建武二年，大司马吴汉辟，不应。三年，征拜谏议太夫，数有忠言，以礼进<br /><br />&nbsp;&nbsp;&nbsp;&nbsp;止，朝廷敬之。迁沛郡太守。至蕲县，称病不之府，官属皆随就之，良遂上疾笃，<br /><br />&nbsp;&nbsp;&nbsp;&nbsp;乞骸骨，征拜太中大夫。<br /><br />&nbsp;&nbsp;&nbsp;&nbsp;六年，代宣秉为大司徒司直。在位恭俭，妻子不入官舍，布被瓦器。时，司<br /><br />&nbsp;&nbsp;&nbsp;&nbsp;徒史鲍恢以事到东海，过候其家，而良妻布裙曳柴，从田中归。恢告曰：“我司<br /><br />&nbsp;&nbsp;&nbsp;&nbsp;徒史也，故来受书，欲见夫人。”妻曰：“妾是也。若掾，无书。”恢乃下拜，<br /><br />&nbsp;&nbsp;&nbsp;&nbsp;叹息而还，闻者莫不嘉之。<br /><br />&nbsp;&nbsp;&nbsp;&nbsp;后以病归，一岁复征，至荥阳，疾笃不任进道，乃过其友人。友人不肯见，<br /><br />&nbsp;&nbsp;&nbsp;&nbsp;曰：“不有忠言奇谋而取大位，何其往来屑屑不惮烦也？”遂拒之。良惭，自后<br /><br />&nbsp;&nbsp;&nbsp;&nbsp;连征，辄称病。诏以玄c聘之，遂不应。后光武幸兰陵，遣使者问良所苦疾，不<br /><br />&nbsp;&nbsp;&nbsp;&nbsp;能言对。诏复其子孙邑中徭役，卒于家。<br /><br />&nbsp;&nbsp;&nbsp;&nbsp;论曰：夫利仁者或借仁以从利，体义者不期体以合义。季文子妾不衣帛，鲁<br /><br />&nbsp;&nbsp;&nbsp;&nbsp;人以为美谈。公孙弘身服布被，汲黯讥其多诈。事实未殊而誉毁别议。何也？将<br /><br />&nbsp;&nbsp;&nbsp;&nbsp;体之与利之异乎？宣秉、王良处位优重，而秉甘疏薄，良妻荷薪，可谓行过乎俭。<br /><br />&nbsp;&nbsp;&nbsp;&nbsp;然当世咨其清，人君高其节，岂非临之以诚哉！语曰：“同言而信，则信在言前；<br /><br />&nbsp;&nbsp;&nbsp;&nbsp;同令而行，则诚在令外。”不其然乎！张湛不屑矜伪之诮，斯不伪矣。王丹难于<br /><br />&nbsp;&nbsp;&nbsp;&nbsp;交执之道，斯知交矣。<br /><br />&nbsp;&nbsp;&nbsp;&nbsp;杜林字伯山，扶风茂陵人也。父邺，成、哀间为凉州刺史。林少好学沉深，<br /><br />&nbsp;&nbsp;&nbsp;&nbsp;家既多书，又外氏张竦父子喜文采，林从竦受学，博洽多闻，时称通儒。<br /><br />&nbsp;&nbsp;&nbsp;&nbsp;初为郡吏。王莽败，盗贼起，林与弟成及同郡范逡、孟冀等，将细弱俱客河<br /><br />&nbsp;&nbsp;&nbsp;&nbsp;西。道逢贼数千人，遂掠取财装，褫夺衣服，拔刃向林等将欲杀之。冀仰曰：<br /><br />&nbsp;&nbsp;&nbsp;&nbsp;“愿一言而死。将军知天神乎？赤眉兵众百万，所向无前，而残贼不道，卒至破<br /><br />&nbsp;&nbsp;&nbsp;&nbsp;败。今将军以数千之众，欲规霸王之事，不行仁恩而反遵覆车，不畏天乎？”贼<br /><br />&nbsp;&nbsp;&nbsp;&nbsp;遂释之，俱免于难。<br /><br />&nbsp;&nbsp;&nbsp;&nbsp;隗嚣素闻林志节，深相敬待，以为持书平。后因疾告去，辞还禄食。嚣复欲<br /><br />&nbsp;&nbsp;&nbsp;&nbsp;令强起，遂称笃。嚣意虽相望，且欲优容之，乃出令曰：“杜伯山天子所不能臣，<br /><br />&nbsp;&nbsp;&nbsp;&nbsp;诸侯所不能友，盖伯夷、叔齐耻食周粟。今且从师友之位，须道开通，使顺所志。”<br /><br />&nbsp;&nbsp;&nbsp;&nbsp;林虽拘于嚣，而终不屈节。建武六年，弟成物故，嚣乃听林持丧东归。既遣而悔，<br /><br />&nbsp;&nbsp;&nbsp;&nbsp;追令刺客杨贤于陇坻遮杀之。贤见林身推鹿车，载致弟丧，乃叹曰：“当今之世，<br /><br />&nbsp;&nbsp;&nbsp;&nbsp;谁能行义？我虽小人，何忍杀义士！”因亡去。<br /><br />&nbsp;&nbsp;&nbsp;&nbsp;光武闻林已还三辅，乃征拜侍御史，引见，问以经书故旧及西州事，甚悦之，<br /><br />&nbsp;&nbsp;&nbsp;&nbsp;赐车马衣被。群寮知林以名德用，甚尊惮之。京师士大夫，咸推其博洽。<br /><br />&nbsp;&nbsp;&nbsp;&nbsp;河南郑兴、东海卫宏等，皆长于古学。兴尝师事刘歆，林既遇之，欣然言曰：<br /><br />&nbsp;&nbsp;&nbsp;&nbsp;“林得兴等固谐矣，使宏得林，且有以益之。”及宏见林，然而服。济南徐巡，<br /><br />&nbsp;&nbsp;&nbsp;&nbsp;始师事宏，后皆更受林学。林前于西州得漆书《古文尚书》一卷，常宝爱之，虽<br /><br />&nbsp;&nbsp;&nbsp;&nbsp;遭难困，握持不离身。出以示宏等曰：“林流离兵乱，常恐斯经将绝。何意东海<br /><br />&nbsp;&nbsp;&nbsp;&nbsp;卫子、济南徐生复能传之，是道竟不坠于地也。古文虽不合时务，然愿诸生无悔<br /><br />&nbsp;&nbsp;&nbsp;&nbsp;所学。”宏、巡益重之，于是古文遂行。<br /><br />&nbsp;&nbsp;&nbsp;&nbsp;明年，大议郊祀制，多以为周郊后稷，汉当祀尧。诏复下公卿议，议者佥同，<br /><br />&nbsp;&nbsp;&nbsp;&nbsp;帝亦然之。林独以为周室之兴，祚由后稷，汉业特起，功不缘尧。祖宗故事，所<br /><br />&nbsp;&nbsp;&nbsp;&nbsp;宜因循。定从林议。<br /><br />&nbsp;&nbsp;&nbsp;&nbsp;后代王良为大司徒司直。林荐同郡范逡、赵秉、申屠刚及陇西牛邯等，皆被<br /><br />&nbsp;&nbsp;&nbsp;&nbsp;擢用，士多归之。十一年，司直官罢，以林代郭宪为光禄勋。内奉宿卫，外总三<br /><br />&nbsp;&nbsp;&nbsp;&nbsp;署，周密敬慎，选举称平。郎有好学者，辄见诱进，朝夕满堂。<br /><br />&nbsp;&nbsp;&nbsp;&nbsp;十四年，群臣上言：“古者肉刑严重，则人畏法令；今宪律轻薄，故奸轨不<br /><br />&nbsp;&nbsp;&nbsp;&nbsp;胜。宜增科禁，以防其源。”诏下公卿。林奏曰：“夫人情挫辱，则义节之风损，<br /><br />&nbsp;&nbsp;&nbsp;&nbsp;法防繁多，则敬免之行兴。孔子曰：‘导之以政，齐之以刑，民免而无耻。导之<br /><br />&nbsp;&nbsp;&nbsp;&nbsp;以德，齐之以礼，有耻且格。’古之明王，深识远虑，动居其厚，不务多辟，周<br /><br />&nbsp;&nbsp;&nbsp;&nbsp;之五刑，不过三千。大汉初兴，详鉴失得，故破矩为圆，斫雕为朴，蠲除苛政，<br /><br />&nbsp;&nbsp;&nbsp;&nbsp;更立疏网，海内欢欣，人怀宽德。及至其后，渐以滋章，吹毛索疵，诋欺无限。<br /><br />&nbsp;&nbsp;&nbsp;&nbsp;果桃菜茹之馈，集以成臧，小事无妨于义，以为大戮，故国无廉士，家无完行。<br /><br />&nbsp;&nbsp;&nbsp;&nbsp;至于法不能禁，令不能止，上下相遁。为敝弥深。臣愚以为宜如旧制，不合翻移。”<br /><br />&nbsp;&nbsp;&nbsp;&nbsp;帝从之。<br /><br />&nbsp;&nbsp;&nbsp;&nbsp;后皇太子求乞自退，封东海王，故重选官属，以林为王傅。从驾南巡狩。<br /><br />&nbsp;&nbsp;&nbsp;&nbsp;时诸王傅数被引命，或多交游，不得应诏；唯林守慎，有召必至。余人虽不见谴，<br /><br />&nbsp;&nbsp;&nbsp;&nbsp;而林特受赏赐，又辞不敢受，帝益重之。<br /><br />&nbsp;&nbsp;&nbsp;&nbsp;明年，代丁恭为少府。二十二年，复为光禄勋。顷之，代朱浮为大司空。博<br /><br />&nbsp;&nbsp;&nbsp;&nbsp;雅多通，称为任职相。明年薨，帝亲自临丧送葬，除子乔为郎。诏曰：“公侯子<br /><br />&nbsp;&nbsp;&nbsp;&nbsp;孙，必复其始，贤者之后，宜宰城邑。其以乔为丹水长。”<br /><br />&nbsp;&nbsp;&nbsp;&nbsp;论曰：夫威强以自御，力损则身危；饰诈以图己，诈穷则道屈；而忠信笃敬，<br /><br />&nbsp;&nbsp;&nbsp;&nbsp;蛮貊行焉者，诚以德之感物厚矣。故赵孟怀忠，匹夫成其仁；杜林行义，烈士假<br /><br />&nbsp;&nbsp;&nbsp;&nbsp;其命。《易》曰：“人之所助者信”，有不诬矣。<br /><br />&nbsp;&nbsp;&nbsp;&nbsp;郭丹字少卿，南阳穰人也。父稚，成帝时为庐江太守，有清名。丹七岁而孤，<br /><br />&nbsp;&nbsp;&nbsp;&nbsp;小心孝顺，后母哀怜之，为鬻衣装，买产业。后从师长安，买符入函谷关，乃慨<br /><br />&nbsp;&nbsp;&nbsp;&nbsp;然叹曰：“丹不乘使者车，终不出关。”既至京师，常为都讲，诸儒咸敬重之。<br /><br />&nbsp;&nbsp;&nbsp;&nbsp;大司马严尤请丹，辞病不就。王莽又征之，遂与诸生逃于北地。更始二年，三公<br /><br />&nbsp;&nbsp;&nbsp;&nbsp;举丹贤能，征为谏议大夫，持节使归南阳，安集受降。丹自去家十有二年，果乘<br /><br />&nbsp;&nbsp;&nbsp;&nbsp;高车出关，如其志焉。<br /><br />&nbsp;&nbsp;&nbsp;&nbsp;更始败，诸将悉归光武，并获封爵；丹独保平氏不下，为更始发丧，衰尽<br /><br />&nbsp;&nbsp;&nbsp;&nbsp;哀。建武二年，遂潜逃去，敝衣间行，涉历险阻，求谒更始妻子，奉还节传，因<br /><br />&nbsp;&nbsp;&nbsp;&nbsp;归乡里。太守杜诗请为功曹，丹荐乡人长者自代而去。诗乃叹曰：“昔明王兴化，<br /><br />&nbsp;&nbsp;&nbsp;&nbsp;卿士让位，今功曹推贤，可谓至德。敕以丹事编署黄堂，以为后法。”<br /><br />&nbsp;&nbsp;&nbsp;&nbsp;十三年，大司马吴汉辟举高第，再迁并州牧，有清平称。转使匈奴中郎将，<br /><br />&nbsp;&nbsp;&nbsp;&nbsp;迁左冯翊。永平三年，代李为司徒。在朝廉直公正，与侯霸、杜林、张湛、郭<br /><br />&nbsp;&nbsp;&nbsp;&nbsp;称朊相善。明年，坐考陇西太守邓融事无所据，策免。五年，卒于家，时年<br /><br />&nbsp;&nbsp;&nbsp;&nbsp;八十七。以河南尹范迁有清行，代为司徒。<br /><br />&nbsp;&nbsp;&nbsp;&nbsp;迁字子庐，沛国人，初为渔阳太守，以智略安边，匈奴不敢入界。及在公辅，<br /><br />&nbsp;&nbsp;&nbsp;&nbsp;有宅数亩，田不过一顷，复推与兄子。其妻尝谓曰：“君有四子而无立锥之地，<br /><br />&nbsp;&nbsp;&nbsp;&nbsp;可余奉禄，以为后世业。”迁曰：“吾备位大臣而蓄财求利，何以示后世！”在<br /><br />&nbsp;&nbsp;&nbsp;&nbsp;位四年薨，家无担石焉。<br /><br />&nbsp;&nbsp;&nbsp;&nbsp;后显宗因朝会问群臣：“郭丹家今何如？”宗正刘匡对曰：“昔孙叔敖相楚，<br /><br />&nbsp;&nbsp;&nbsp;&nbsp;马不秣粟，妻不衣帛，子孙竟蒙寝丘之封。丹出典州郡，入为三公，而家无遗产，<br /><br />&nbsp;&nbsp;&nbsp;&nbsp;子孙困匮。”帝乃下南阳访求其嗣。长子宇，官至常山太守。少子济，赵相。<br /><br />&nbsp;&nbsp;&nbsp;&nbsp;吴良字大仪，齐国临淄人也。初为郡吏，岁旦与掾史入贺，门下掾王望举觞<br /><br />&nbsp;&nbsp;&nbsp;&nbsp;上寿，诌称太守功德。良于下坐勃然进曰：“望佞邪之人，欺诌无状，愿勿受其<br /><br />&nbsp;&nbsp;&nbsp;&nbsp;觞。”太守敛容而止。宴罢，转良为功曹；耻以言受进，终不肯谒。<br /><br />&nbsp;&nbsp;&nbsp;&nbsp;时，骠骑将军东平王苍闻而辟之，署为西曹。苍甚相敬受，上疏荐良曰：<br /><br />&nbsp;&nbsp;&nbsp;&nbsp;“臣闻为国所重，必在得人；报恩之义，莫大荐士。窃见臣府西曹掾齐国吴良，<br /><br />&nbsp;&nbsp;&nbsp;&nbsp;资质敦固，公方廉恪，躬俭安贫，白首一节；又治《尚书》，学通师法，经任博<br /><br />&nbsp;&nbsp;&nbsp;&nbsp;士，行中表仪。宜备宿卫，以辅圣政。臣苍荣宠绝矣，忧责深大，私慕公叔同升<br /><br />&nbsp;&nbsp;&nbsp;&nbsp;之义，惧于臧文窃位之罪，敢秉愚瞽，犯冒严禁。”显宗以示公卿曰：“前以事<br /><br />&nbsp;&nbsp;&nbsp;&nbsp;见良，须发皓然，衣冠甚伟。夫荐贤助国，宰相之职，萧何举韩信，设坛而拜，<br /><br />&nbsp;&nbsp;&nbsp;&nbsp;不复考试。今以良为议郎。”<br /><br />&nbsp;&nbsp;&nbsp;&nbsp;永平中，车驾近出，而信阳侯阴就干突禁卫，车府令徐匡钩就车，收御者送<br /><br />&nbsp;&nbsp;&nbsp;&nbsp;狱。诏书谴匡，匡乃自系。良上言曰：“信阳侯就倚恃外戚，干犯乘舆，无人臣<br /><br />&nbsp;&nbsp;&nbsp;&nbsp;礼，为大不敬。匡执法守正，反下于理，臣恐圣化由是而弛。”帝虽赦匡，犹左<br /><br />&nbsp;&nbsp;&nbsp;&nbsp;转良为即丘长。后迁司徒长史。每处大议，辄据经典，不希旨偶俗，以徼时誉。<br /><br />&nbsp;&nbsp;&nbsp;&nbsp;后坐事免，复拜议郎，卒于官。<br /><br />&nbsp;&nbsp;&nbsp;&nbsp;承宫字少子，琅邪姑幕人也。少孤，年八岁为人牧豕。乡里徐子盛者，以<br /><br />&nbsp;&nbsp;&nbsp;&nbsp;《春秋经》授诸生数百人，宫过息庐下，乐其业，因就听经，遂请留门下，为诸<br /><br />&nbsp;&nbsp;&nbsp;&nbsp;生拾薪。执苦数年，勤学不倦。经典既明，乃归家教授。遭天下丧乱，遂将诸生<br /><br />&nbsp;&nbsp;&nbsp;&nbsp;避地汉中，后与妻子之蒙阴山，肆力耕种。禾黍将孰，人有认之者，宫不与计，<br /><br />&nbsp;&nbsp;&nbsp;&nbsp;推之而去，由是显名。三府更辟，皆不应。<br /><br />&nbsp;&nbsp;&nbsp;&nbsp;永平中，征诣公车。车驾临辟雍，召宫拜博士，迁左中郎将。数纳忠言，陈<br /><br />&nbsp;&nbsp;&nbsp;&nbsp;政，论议切悫，朝臣惮其节，名播匈奴。时，北单于遣使求得见宫，显宗敕自整<br /><br />&nbsp;&nbsp;&nbsp;&nbsp;饰，宫对曰：“夷狄眩名，非识实者也。臣状丑，不可以示远，宜选有威容者。”<br /><br />&nbsp;&nbsp;&nbsp;&nbsp;帝乃以大鸿胪魏应代之。十七年，拜侍中祭酒。建初元年，卒，肃宗褒叹，赐以<br /><br />&nbsp;&nbsp;&nbsp;&nbsp;冢地。妻上书乞归葬乡里，复赐钱三十万。<br /><br />&nbsp;&nbsp;&nbsp;&nbsp;郑均字仲虞，东平任城人也。少好黄、老书。兄为县吏，颇受礼遗，均数谏<br /><br />&nbsp;&nbsp;&nbsp;&nbsp;止，不听。即脱身为佣，岁余，得钱帛，归以与兄。曰：“物尽可复得，为吏坐<br /><br />&nbsp;&nbsp;&nbsp;&nbsp;臧，终身捐弃。”兄感其言，遂为廉洁。均好义笃实，养寡嫂孤儿，恩礼敦至。<br /><br />&nbsp;&nbsp;&nbsp;&nbsp;常称病家廷，不应州郡辟召。郡将欲必致之，使县令谲将诣门，既至，卒不能屈。<br /><br />&nbsp;&nbsp;&nbsp;&nbsp;均于是客于濮阳。<br /><br />&nbsp;&nbsp;&nbsp;&nbsp;建初三年，司徒鲍昱辟之，后举直言，并不诣。六年，公车特征。再迁尚书，<br /><br />&nbsp;&nbsp;&nbsp;&nbsp;数纳忠言，肃宗敬重之。后以病乞骸骨，拜议郎，告归，因称病笃，帝赐以衣冠。<br /><br />&nbsp;&nbsp;&nbsp;&nbsp;元和元年，诏告庐江太守、东平相曰：“议郎郑均，束安贫，恭俭节整，<br /><br />&nbsp;&nbsp;&nbsp;&nbsp;前在机密，以病致仕，守善贞固，黄发不怠。又前安邑令毛义，躬履逊让，比征<br /><br />&nbsp;&nbsp;&nbsp;&nbsp;辞病，淳洁之风，东州称仁。书不云乎：‘章厥有常，吉哉！’其赐均、义谷各<br /><br />&nbsp;&nbsp;&nbsp;&nbsp;千斛，常以八月长吏存问，赐羊酒，显兹异行。”明年，帝东巡过任城，乃幸均<br /><br />&nbsp;&nbsp;&nbsp;&nbsp;舍，敕赐尚书禄以终其身，故时人号为“白衣尚书”。永元中，卒于家。<br /><br />&nbsp;&nbsp;&nbsp;&nbsp;赵典字仲经，蜀郡成都人也。父戒，为太尉，桓帝立，以定策封厨亭侯。典<br /><br />&nbsp;&nbsp;&nbsp;&nbsp;少笃行隐约，博学经书，弟子自远方至。建和初，四府表荐，征拜议郎，侍讲禁<br /><br />&nbsp;&nbsp;&nbsp;&nbsp;内，再迁为侍中。时，帝欲广开鸿池，典谏曰：“鸿池泛溉，已且百顷，犹复增<br /><br />&nbsp;&nbsp;&nbsp;&nbsp;而深之，非所以崇唐、虞之约己，遵孝之爱人也。”帝纳其言而止。<br /><br />&nbsp;&nbsp;&nbsp;&nbsp;父卒，袭封。出为弘农太守，转右扶风。公事去官，征拜城门校尉，转将作<br /><br />&nbsp;&nbsp;&nbsp;&nbsp;大匠，迁少府，又转大鸿胪。时，恩泽诸侯以无劳受封，群臣不悦而莫敢谏，典<br /><br />&nbsp;&nbsp;&nbsp;&nbsp;独奏曰：“夫无功而赏，劳者不劝，上忝下辱，乱象干度。且高祖之誓，非功臣<br /><br />&nbsp;&nbsp;&nbsp;&nbsp;不封。宜一切削免爵士，以存旧典。”帝不从。顷之，转太仆，迁太常。朝廷每<br /><br />&nbsp;&nbsp;&nbsp;&nbsp;有灾异疑议，辄咨问之。典据经正对，无所曲折。每得赏赐，辄分与诸生之贫者。<br /><br />&nbsp;&nbsp;&nbsp;&nbsp;后以谏争违旨，免官就国。<br /><br />&nbsp;&nbsp;&nbsp;&nbsp;会帝崩，时禁藩国诸侯不得奔吊，典慨然曰：“身从衣褐之中，致位上列。<br /><br />&nbsp;&nbsp;&nbsp;&nbsp;且鸟乌反哺报德，况于士邪！”遂解印绶符策付县，而驰到京师。州郡及大鸿胪<br /><br />&nbsp;&nbsp;&nbsp;&nbsp;并执处其罪，而公卿百寮嘉典之义，表请以租自赎，诏书许之。再迁长乐少府、<br /><br />&nbsp;&nbsp;&nbsp;&nbsp;卫尉。公卿复表典笃学博闻，宜备国师。会病卒，使者吊祠。窦太后复遣使兼赠<br /><br />&nbsp;&nbsp;&nbsp;&nbsp;印绶，谥曰献侯。<br /><br />&nbsp;&nbsp;&nbsp;&nbsp;典兄子谦，谦弟温，相继为三公。<br /><br />&nbsp;&nbsp;&nbsp;&nbsp;谦字产信，初平元年，代黄琬为太尉。献帝迁都长安，以谦行车骑将军，为<br /><br />&nbsp;&nbsp;&nbsp;&nbsp;前置。明年病罢。复为司隶校尉。车师王侍子为董卓所爱，数犯法，谦收杀之。<br /><br />&nbsp;&nbsp;&nbsp;&nbsp;卓大怒，杀都官从事，而素敬惮谦，故不加罪。转为前将军，遣击白波贼，有功，<br /><br />&nbsp;&nbsp;&nbsp;&nbsp;封郫侯。李嗌彼就酵踉剩复代允为司徒。数月病免，拜尚书令。是年卒，溢<br /><br />&nbsp;&nbsp;&nbsp;&nbsp;曰忠侯。<br /><br />&nbsp;&nbsp;&nbsp;&nbsp;温字子柔，初为京兆丞，叹曰：“大丈夫当雄飞，安能雌伏！”遂弃官去。<br /><br />&nbsp;&nbsp;&nbsp;&nbsp;遭岁大饥，散家粮以振穷饿，所活万余人。献帝西迁都，为侍中，同舆辇至长安，<br /><br />&nbsp;&nbsp;&nbsp;&nbsp;封江南亭侯，代杨彪为司空，免，顷之，复为司徒，录尚书事。<br /><br />&nbsp;&nbsp;&nbsp;&nbsp;时，李嘤牍汜相攻，嗨炻猜咏省，动帝幸北坞，外内隔绝。嗨<br /><br />&nbsp;&nbsp;&nbsp;&nbsp;疑温不与己同，乃内温于坞中，又欲移乘舆于黄白城。温与嗍樵唬骸肮前托<br /><br />&nbsp;&nbsp;&nbsp;&nbsp;为董公报仇，然实屠陷王城，杀戮大臣，天下不可家见而户说也。今与郭汜争睚<br /><br />&nbsp;&nbsp;&nbsp;&nbsp;眦之隙，以成千钧之仇，人在涂炭，各不聊生。曾不改悟，遂成祸乱。朝廷仍下<br /><br />&nbsp;&nbsp;&nbsp;&nbsp;明诏，欲令和解。上命不行，威泽日损。而复欲移转乘舆，更幸非所，此诚老夫<br /><br />&nbsp;&nbsp;&nbsp;&nbsp;所不达也。于《易》，一为过，再为涉，三而弗改，灭其顶，凶。不如早共和解，<br /><br />&nbsp;&nbsp;&nbsp;&nbsp;引军还屯，上安万乘，下全人民，岂不幸甚。”啻笈，欲遣人杀温。李<br /><br />&nbsp;&nbsp;&nbsp;&nbsp;从弟应，温故掾也，谏之数日，乃获免。<br /><br />&nbsp;&nbsp;&nbsp;&nbsp;温从车驾都许。建安十三年，以辟司空曹操子丕为掾，操怒，奏温辟臣子弟，<br /><br />&nbsp;&nbsp;&nbsp;&nbsp;选举不实，免官。是岁卒，年七十二。<br /><br />&nbsp;&nbsp;&nbsp;&nbsp;赞曰：宣、郑、二王，奉身清方。杜林据古，张湛矜庄。典以义黜，宫由德<br /><br />&nbsp;&nbsp;&nbsp;&nbsp;扬。大仪鹄发，见表宪王。少卿志仕，终乘高箱。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,192);">加入书签</a><a
                        href="191.html">上一页</a>&larr;<a href="index.html">返回列表</a>&rarr;<a
                            href="193.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "191.html"; var next_page = "193.html"; var index_page = "index.html"; var sortid = "9"; var article_id = "3"; var chapter_id = "192"; var articlename = "后汉书"; var chaptername = " 卷二十七宣张二王杜郭吴承郑赵列传第十七"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>