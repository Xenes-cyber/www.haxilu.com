<!DOCTYPE html>
<html>
<head>
<meta charset="gbk" />
<title>后汉书- 卷二十五 卓鲁魏刘列传第十五-在线阅读-哈西文学网</title>
<meta name="keywords" content="范晔，后汉书， 卷二十五 卓鲁魏刘列传第十五全文， 卷二十五 卓鲁魏刘列传第十五在线阅读 哈西文学网" />
<meta name="description" content="哈西文学网提供范晔的后汉书  卷二十五 卓鲁魏刘列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/190.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/190.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 卓鲁魏刘列传第十五</h1>
            <div class="link xb">
                <a href="189.html">上一页</a>&larr;<a href="index.html">返回列表</a>&rarr;<a
                    href="191.html">下一页</a></div>			
            <div id="BookText">&nbsp;&nbsp;&nbsp;&nbsp;卓茂字子康，南阳宛人也。父祖皆至郡守。茂，元帝时学于长安，事博士江<br /><br />&nbsp;&nbsp;&nbsp;&nbsp;生，习《诗》、《礼》及历算。究极师法，称为通儒。性宽仁恭爱。乡党故旧，<br /><br />&nbsp;&nbsp;&nbsp;&nbsp;虽行能与茂不同，而皆爱慕欣欣焉。<br /><br />&nbsp;&nbsp;&nbsp;&nbsp;初辟丞相府史，事孔光，光称为长者。时尝出行，有人认其马。茂问曰：<br /><br />&nbsp;&nbsp;&nbsp;&nbsp;“子亡马几何时？”对曰：“月余日矣。”茂有马数年，心知其谬，嘿解与之，<br /><br />&nbsp;&nbsp;&nbsp;&nbsp;挽车而去，顾曰：“若非公马，幸至丞相府归我。”他日，马主别得亡者，乃诸<br /><br />&nbsp;&nbsp;&nbsp;&nbsp;府送马，叩头谢之。茂性不好争如此。<br /><br />&nbsp;&nbsp;&nbsp;&nbsp;后以儒术举为侍郎，给事黄门，迁密令。劳心谆谆，视人如子，举善而教，<br /><br />&nbsp;&nbsp;&nbsp;&nbsp;口无恶言，吏人亲爱而不忍欺之。人尝有言部享长受其米肉遗者，茂辟左右问之<br /><br />&nbsp;&nbsp;&nbsp;&nbsp;曰：“亭长为从汝求乎？为汝有事嘱之而受乎？将平居自以恩意遗之乎？”人曰：<br /><br />&nbsp;&nbsp;&nbsp;&nbsp;“往遗之耳。”茂曰：“遗之而受，何故言邪？”人曰：“窃闻贤明之君，使人<br /><br />&nbsp;&nbsp;&nbsp;&nbsp;不畏吏，吏不取人。今我畏吏，是以遗之，吏既卒受，故来言耳。”茂曰：“汝<br /><br />&nbsp;&nbsp;&nbsp;&nbsp;为敝人矣。凡人所以贵于禽兽者，以有仁爱，知相敬事也。今邻里长老尚致馈遗，<br /><br />&nbsp;&nbsp;&nbsp;&nbsp;此乃人道所以相亲，况吏与民乎？吏顾不当乘威力强请求耳。凡人之生，群居杂<br /><br />&nbsp;&nbsp;&nbsp;&nbsp;处，故有经纪礼义以相交接。汝浊不欲修之，宁能高飞远走，不在人间邪？亭长<br /><br />&nbsp;&nbsp;&nbsp;&nbsp;素善吏，岁时遗之，礼也。”人曰：“苟如此，律何故禁之？”茂笑曰：“律设<br /><br />&nbsp;&nbsp;&nbsp;&nbsp;大法，礼顺人情。今我以礼教汝，汝必无怨恶；以律治汝，何所措其手足乎？一<br /><br />&nbsp;&nbsp;&nbsp;&nbsp;门之内，小者可论，大者可杀也。且归念之！”于是人纳其训，吏怀其恩。初，<br /><br />&nbsp;&nbsp;&nbsp;&nbsp;茂到县，有所废置，吏人笑之，邻城闻者皆蚩其不能。河南郡为置守令，茂不能<br /><br />&nbsp;&nbsp;&nbsp;&nbsp;嫌，理事自若。数年，教化大行，道不拾遗。平帝时，天下大蝗，河南二十余县<br /><br />&nbsp;&nbsp;&nbsp;&nbsp;皆被其灾，独不入密县界。督邮言之，太守不信，自出案行，见乃服焉。<br /><br />&nbsp;&nbsp;&nbsp;&nbsp;是时，王莽秉政，置大司农六部丞，劝课农桑。迁茂为京部丞，密人老少皆<br /><br />&nbsp;&nbsp;&nbsp;&nbsp;涕泣随送。及莽居摄，以病免归郡，常为门下掾祭酒，不肯作职吏。<br /><br />&nbsp;&nbsp;&nbsp;&nbsp;更始立，以茂为侍中祭酒，从至长安，知更始政乱，以年老乞骸骨归。<br /><br />&nbsp;&nbsp;&nbsp;&nbsp;时，光武初即位，先访求茂，茂诣河阳谒见。乃下诏曰“前密令卓茂，束身<br /><br />&nbsp;&nbsp;&nbsp;&nbsp;自修，执节淳固，诚能为人所不能为。夫名冠天下，当受天下重赏，故武王诛纣，<br /><br />&nbsp;&nbsp;&nbsp;&nbsp;封比干之墓，表商容之闾。今以茂为太傅，封褒德侯，食邑二千户，赐几杖、车<br /><br />&nbsp;&nbsp;&nbsp;&nbsp;马，衣一袭，絮五百斤。”复以茂长子戎为太中大夫，次子崇为中郎，给事黄门。<br /><br />&nbsp;&nbsp;&nbsp;&nbsp;建武四年，薨，赐棺椁冢地，车驾素服亲临送葬。<br /><br />&nbsp;&nbsp;&nbsp;&nbsp;子崇嗣，徙封乡侯，官至大司农。崇卒，子菜谩沧洌子嗣。，子<br /><br />&nbsp;&nbsp;&nbsp;&nbsp;隆嗣。永元十五年，隆卒，无子，国除。<br /><br />&nbsp;&nbsp;&nbsp;&nbsp;初，茂与同县孔休、陈留蔡勋、安众刘宣、楚国龚胜、上党鲍宣六人同志，<br /><br />&nbsp;&nbsp;&nbsp;&nbsp;不仕王莽时，并名重当时。休字子泉，哀帝初，守新都令。后王莽秉权，休去官<br /><br />&nbsp;&nbsp;&nbsp;&nbsp;归家。及莽篡位，遣使赍玄c、束帛，请为国师，遂欧血托病，杜门自绝。光武<br /><br />&nbsp;&nbsp;&nbsp;&nbsp;即位，求休、勋子孙，赐谷以旌显之。刘宣字子高，安众侯崇之从弟，知王莽当<br /><br />&nbsp;&nbsp;&nbsp;&nbsp;篡，乃变名姓，抱经书隐避林薮。建武初乃出，光武以宣袭封安众侯。擢龚胜子<br /><br />&nbsp;&nbsp;&nbsp;&nbsp;赐为上谷太守。胜、鲍宣事在《前书》。勋事在玄孙邕传。<br /><br />&nbsp;&nbsp;&nbsp;&nbsp;论曰：建武之初，雄豪方扰，呼者连响，婴城者相望，斯固倥偬不暇给之<br /><br />&nbsp;&nbsp;&nbsp;&nbsp;日。卓茂断断小宰，无它庸能，时已七十余矣，而首加聘命，优辞重礼，其与周、<br /><br />&nbsp;&nbsp;&nbsp;&nbsp;燕之君表闾立馆何异哉？于是蕴愤归道之宾，越关阻，捐宗族，以排金门者众矣。<br /><br />&nbsp;&nbsp;&nbsp;&nbsp;夫厚性宽中近于仁，犯而不校邻于恕，率斯道也，怨悔曷其至乎！<br /><br />&nbsp;&nbsp;&nbsp;&nbsp;鲁恭字仲康，扶风平陵人也。其先出于鲁顷公，为楚所灭，迁于下邑，因氏<br /><br />&nbsp;&nbsp;&nbsp;&nbsp;焉。世吏二千石，哀、平间，自鲁而徙。祖父匡，王莽时，为羲和，有权数，号<br /><br />&nbsp;&nbsp;&nbsp;&nbsp;曰“智囊”。父某。建武初，为武陵太守，卒官。时恭年十二，弟丕七岁，昼夜<br /><br />&nbsp;&nbsp;&nbsp;&nbsp;号踊不绝声，郡中赙赠无所受，乃归服丧，礼过成人，乡里奇之。十五，与母及<br /><br />&nbsp;&nbsp;&nbsp;&nbsp;丕俱居太学，习《鲁诗》，闭户讲诵，绝人间事，兄弟俱为诸儒所称，学士争归<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;太尉赵慕其志，每岁时遣子问以酒粮，皆辞不受。恭怜丕小，欲先就其名，<br /><br />&nbsp;&nbsp;&nbsp;&nbsp;托疾不仕。郡数以礼请，谢不肯应，母强遣之，恭不得已而西，因留新丰教授。<br /><br />&nbsp;&nbsp;&nbsp;&nbsp;建初初，丕举方正，恭始为郡吏。太傅赵闻而辟之。肃宗集诸儒于白虎观，恭<br /><br />&nbsp;&nbsp;&nbsp;&nbsp;特以经明得召，与其议。<br /><br />&nbsp;&nbsp;&nbsp;&nbsp;复举恭直言，特诏公车，拜中牟令。恭专以德化为理，不任刑罚，讼人许<br /><br />&nbsp;&nbsp;&nbsp;&nbsp;伯等争田，累守令不能决，恭为平理曲直，皆退而自责，辍耕相让。亭长从人借<br /><br />&nbsp;&nbsp;&nbsp;&nbsp;牛而不肯还之，牛主讼于恭。恭召亭长，敕令归牛者再三，犹不从。恭叹曰：<br /><br />&nbsp;&nbsp;&nbsp;&nbsp;“是教化不行也。”欲解印绶去。掾史涕泣共留之，亭长乃惭悔，还牛，诣狱受<br /><br />&nbsp;&nbsp;&nbsp;&nbsp;罪，薛贳不问。于是吏人信服。建初七年，郡国螟伤稼，犬牙缘界，不入中牟。<br /><br />&nbsp;&nbsp;&nbsp;&nbsp;河南尹袁安闻之，疑其不实，使仁恕掾肥亲往廉之。恭随行阡陌，俱坐桑下，有<br /><br />&nbsp;&nbsp;&nbsp;&nbsp;雉过，止其傍。傍有童儿，亲曰：“儿何不捕之？”儿言：“雉方将雏。”亲瞿<br /><br />&nbsp;&nbsp;&nbsp;&nbsp;然而起，与恭诀曰：“所以来者，欲察君之政迹耳。今虫不犯境，此一异也；化<br /><br />&nbsp;&nbsp;&nbsp;&nbsp;及鸟兽，此二异也；竖子有仁心，此三异也。久留，徒扰贤者耳。”还府，具以<br /><br />&nbsp;&nbsp;&nbsp;&nbsp;状白安。是岁，嘉禾生恭便坐廷中，安因上书言状，帝异之。会诏百官举贤良方<br /><br />&nbsp;&nbsp;&nbsp;&nbsp;正，恭荐中牟名士王方，帝即征方诣公车，礼之与公卿所举同，方致位侍中。恭<br /><br />&nbsp;&nbsp;&nbsp;&nbsp;在事三年，州举尤异，会遭母丧去官，吏人思之。<br /><br />&nbsp;&nbsp;&nbsp;&nbsp;后拜侍御史。和帝初立，议遣车骑将军窦宪与征西将军耿秉击匈奴，恭上疏<br /><br />&nbsp;&nbsp;&nbsp;&nbsp;谏曰：<br /><br />&nbsp;&nbsp;&nbsp;&nbsp;陛下亲劳圣思，日昊不食，忧在军役，诚欲以安定北垂，为人除患，定万世<br /><br />&nbsp;&nbsp;&nbsp;&nbsp;之计也。臣伏独思之，未见其便。社稷之计，万人之命，在于一举。数年以来，<br /><br />&nbsp;&nbsp;&nbsp;&nbsp;秋稼不熟，人食不足，仓库空虚，国无畜积。会新遭大忧，人怀恐惧。陛下躬大<br /><br />&nbsp;&nbsp;&nbsp;&nbsp;圣之德，履至孝之行，尽谅阴三年，听于冢宰。百姓阙然，三时不闻警跸之音，<br /><br />&nbsp;&nbsp;&nbsp;&nbsp;莫不怀思皇皇，若有求而不得。今乃以盛春之月，兴发军役，扰动天下，以事戎<br /><br />&nbsp;&nbsp;&nbsp;&nbsp;夷，诚非所以垂恩中国，改元正时，由内及外也。<br /><br />&nbsp;&nbsp;&nbsp;&nbsp;万民者，天之所生。天爱其所生，犹父母爱其子。一物有不得其所者，则天<br /><br />&nbsp;&nbsp;&nbsp;&nbsp;气为之桀错，况于人乎？故爱人者必有天报。昔太王重人命而去，故获上天之<br /><br />&nbsp;&nbsp;&nbsp;&nbsp;v。夫戎狄者，四方之异气也。蹲夷踞肆，与鸟兽无别。若杂居中国，则错乱天<br /><br />&nbsp;&nbsp;&nbsp;&nbsp;气，污辱善人，是以圣王之制，羁縻不绝而已。<br /><br />&nbsp;&nbsp;&nbsp;&nbsp;今边境无事，宜当修仁行义，尚于无为，令家给人足，安业乐产。夫人道V<br /><br />&nbsp;&nbsp;&nbsp;&nbsp;于下，则阴阳和于上，祥风时雨，覆被远方，夷狄重译而至矣。《易》曰：“有<br /><br />&nbsp;&nbsp;&nbsp;&nbsp;孕盈缶，终来有它吉。”言甘雨满我之缶，诚来有我而吉已。夫以德胜人者昌，<br /><br />&nbsp;&nbsp;&nbsp;&nbsp;以力胜人者亡。今匈奴为鲜卑所杀，远臧于史侯河西，去塞数千里，而欲乘其虚<br /><br />&nbsp;&nbsp;&nbsp;&nbsp;耗，利其微弱，是非义之所出也。前太仆祭肜远出塞外，卒不见一胡而兵已困矣。<br /><br />&nbsp;&nbsp;&nbsp;&nbsp;自山之难，不绝如，都护陷没，士卒死者如积，迄今被其辜毒。孤寡哀思之<br /><br />&nbsp;&nbsp;&nbsp;&nbsp;心未弭，仁者念之，以为累息，奈何复欲袭其迹，不顾患难乎？今始征发，而大<br /><br />&nbsp;&nbsp;&nbsp;&nbsp;司农调度不足，使者在道，分部督趣，上下相迫，民间之急亦已甚矣。三辅、并、<br /><br />&nbsp;&nbsp;&nbsp;&nbsp;凉少雨，麦根枯焦，牛死日甚，此其不合天心之效也。群僚百姓，咸曰不可，陛<br /><br />&nbsp;&nbsp;&nbsp;&nbsp;下独奈何以一人之计，弃万人之命，不恤其言乎？上观天心，下察人志，足以知<br /><br />&nbsp;&nbsp;&nbsp;&nbsp;事之得失。臣恐中国不为中国，岂徒匈奴而已哉！惟陛下留圣恩，休罢士卒，以<br /><br />&nbsp;&nbsp;&nbsp;&nbsp;顺天心。<br /><br />&nbsp;&nbsp;&nbsp;&nbsp;书奏，不从。每政事有益于人，恭辄言其便，无所隐讳。<br /><br />&nbsp;&nbsp;&nbsp;&nbsp;其后拜为《鲁诗》博士，由是家法学者日盛。迁侍中，数召宴见，问以得失，<br /><br />&nbsp;&nbsp;&nbsp;&nbsp;赏赐恩礼宠异焉。迁乐安相。是时，东州多盗贼，群辈攻劫，诸郡患之。恭到，<br /><br />&nbsp;&nbsp;&nbsp;&nbsp;重购赏，开恩信，其渠帅张汉等率支党降，恭上以汉补博昌尉，其余遂自相捕击，<br /><br />&nbsp;&nbsp;&nbsp;&nbsp;尽破平之，州郡以安。<br /><br />&nbsp;&nbsp;&nbsp;&nbsp;永元九年，征拜议郎。八月，饮酎，斋会章台，诏使小黄门特引恭前。其夜<br /><br />&nbsp;&nbsp;&nbsp;&nbsp;拜侍中，敕使陪乘，劳问甚渥。冬，迁光禄勋，选举清平，京师贵戚莫能枉其正。<br /><br />&nbsp;&nbsp;&nbsp;&nbsp;十三年，代吕盖为司徒。十五年，从巡狩南阳，除子抚为郎中，赐驸马从驾。时<br /><br />&nbsp;&nbsp;&nbsp;&nbsp;弟丕亦为侍中。兄弟父子并列朝廷。后坐事策免。殇帝即位，以恭为长乐卫尉。<br /><br />&nbsp;&nbsp;&nbsp;&nbsp;永初元年，复代梁鲔为司徒。<br /><br />&nbsp;&nbsp;&nbsp;&nbsp;初，和帝末，下令麦秋得案验薄刑，而州郡好以苛察为政，因此遂盛夏断狱。<br /><br />&nbsp;&nbsp;&nbsp;&nbsp;恭上疏谏曰：<br /><br />&nbsp;&nbsp;&nbsp;&nbsp;臣伏见诏书，敬若天时，忧念万民，为崇和气，罪非殊死，且勿案验。进柔<br /><br />&nbsp;&nbsp;&nbsp;&nbsp;良，退贪残，奉时令。所以助仁德，顺昊天，致和气，利黎民者也。<br /><br />&nbsp;&nbsp;&nbsp;&nbsp;旧制至立秋乃行薄刑，自永元十五年以来，改用孟夏，而刺史、太守不深惟<br /><br />&nbsp;&nbsp;&nbsp;&nbsp;忧民息事之原，进良退残之化，因以盛夏征召农人，拘对考验，连滞无已。司隶<br /><br />&nbsp;&nbsp;&nbsp;&nbsp;典司京师，四方是则，而近于春月分行诸部，托言劳来贫人，而无隐恻之实，烦<br /><br />&nbsp;&nbsp;&nbsp;&nbsp;扰郡县，廉考非急，逮捕一人，罪延十数，上逆时气，下伤农业。案《易》气月<br /><br />&nbsp;&nbsp;&nbsp;&nbsp;《ァ酚檬隆＞曰：“后以施令诰四方。”言君以夏至之日，施命令止四方行<br /><br />&nbsp;&nbsp;&nbsp;&nbsp;者，所以助微阴也。行者尚止之，况于逮召考掠，夺其时哉！<br /><br />&nbsp;&nbsp;&nbsp;&nbsp;比年水旱伤稼，人饥流冗。今始夏，百谷权舆，阳气胎养之时。自三月以来，<br /><br />&nbsp;&nbsp;&nbsp;&nbsp;阴寒不暖，物当化变而不被和气。《月令》：“孟夏断薄刑，出轻系。行秋令则<br /><br />&nbsp;&nbsp;&nbsp;&nbsp;苦雨数来，五谷不熟。”又曰：“仲夏挺重囚，益其食。行秋令则草木零落，人<br /><br />&nbsp;&nbsp;&nbsp;&nbsp;伤于疫。”夫断薄刑者，谓其轻罪已正，不欲令久系，故时断之也。臣愚以为今<br /><br />&nbsp;&nbsp;&nbsp;&nbsp;孟夏之制，可从此令，其决狱案考，皆以立秋为断，以顺时节，育成万物，则天<br /><br />&nbsp;&nbsp;&nbsp;&nbsp;地以和，刑罚以清矣。<br /><br />&nbsp;&nbsp;&nbsp;&nbsp;初，肃宗时，断狱皆以冬至之前，自后论者互多驳异。邓太后诏公卿以下会<br /><br />&nbsp;&nbsp;&nbsp;&nbsp;议，恭议奏曰：<br /><br />&nbsp;&nbsp;&nbsp;&nbsp;夫阴阳之气，相扶而行，发动用事，各有时节。若不当其时，则物随而伤。<br /><br />&nbsp;&nbsp;&nbsp;&nbsp;王者虽质文不同，而兹道无变，四时之政，行之若一。《月令》，周世所造，而<br /><br />&nbsp;&nbsp;&nbsp;&nbsp;所据皆夏之时也，其变者为正朔、服色、牺牲、徽号、器械而已。故曰：“殷因<br /><br />&nbsp;&nbsp;&nbsp;&nbsp;于夏礼，周因于殷礼，所损益可知也。”《易》曰：“潜龙勿用。”言十一月、<br /><br />&nbsp;&nbsp;&nbsp;&nbsp;十二月阳气潜臧，未得用事。虽煦嘘万物，养其根D，而犹盛阴在上，地冻水冰，<br /><br />&nbsp;&nbsp;&nbsp;&nbsp;阳气否隔，闭而成冬。故曰：“履霜坚冰，阴始凝也。驯致其道，至坚冰也。”<br /><br />&nbsp;&nbsp;&nbsp;&nbsp;言五月微阴始起，至十一月坚冰至也。<br /><br />&nbsp;&nbsp;&nbsp;&nbsp;夫王者之作，因时为法。孝章皇帝深惟古人之道，助三正之微，定律著令，<br /><br />&nbsp;&nbsp;&nbsp;&nbsp;冀承天心，顺物性命，以致时雍。然从变改以来，年岁不熟，谷价常贵，人不宁<br /><br />&nbsp;&nbsp;&nbsp;&nbsp;安。小吏不与国同心者，率入十一月得死罪贼，不问曲直，便即格杀，虽有疑罪，<br /><br />&nbsp;&nbsp;&nbsp;&nbsp;不复谳正。一夫吁嗟，王道为亏，况于众乎？《易》十一月“君子以议狱缓死”。<br /><br />&nbsp;&nbsp;&nbsp;&nbsp;可令疑罪使详其法，大辟之科，尽冬月乃断。其立春在十二月中者，勿以报囚如<br /><br />&nbsp;&nbsp;&nbsp;&nbsp;故事。<br /><br />&nbsp;&nbsp;&nbsp;&nbsp;后卒施行。<br /><br />&nbsp;&nbsp;&nbsp;&nbsp;恭再在公位，选辟高第，至列卿郡守者数十人。而其耆旧大姓，或不蒙荐举，<br /><br />&nbsp;&nbsp;&nbsp;&nbsp;至有怨望者。恭闻之，曰：“学之不讲，是否忧也。诸生不有乡举者乎？”终无<br /><br />&nbsp;&nbsp;&nbsp;&nbsp;所言。恭性谦退，奏议依经，潜有补益，然终不自显，故不以刚直为称。三年，<br /><br />&nbsp;&nbsp;&nbsp;&nbsp;以老病策罢。六年，年八十一，卒于家。<br /><br />&nbsp;&nbsp;&nbsp;&nbsp;以两子为郎。长子谦，为陇西太守，有名绩。谦子旭，官至太仆，从献帝西<br /><br />&nbsp;&nbsp;&nbsp;&nbsp;入关，与司徒王允同谋共诛董卓。及李嗳氤ぐ玻旭与允俱遇害。<br /><br />&nbsp;&nbsp;&nbsp;&nbsp;丕字叔陵，性沉深好学，孳孳不倦，遂杜绝交游，不答候问之礼。士友常以<br /><br />&nbsp;&nbsp;&nbsp;&nbsp;此短之，而丕欣然自得。遂兼通《五经》，以《鲁诗》、《尚书》教授，为当世<br /><br />&nbsp;&nbsp;&nbsp;&nbsp;名儒。后归郡，为督邮功曹，所事之将，无不师友待之。<br /><br />&nbsp;&nbsp;&nbsp;&nbsp;建初元年，肃宗诏举贤良方正，大司农刘宽举丕。时对策者百有余人，唯丕<br /><br />&nbsp;&nbsp;&nbsp;&nbsp;在高第，除为议郎，迁新野令。视事期年，州课第一，擢拜青州刺史。务在表贤<br /><br />&nbsp;&nbsp;&nbsp;&nbsp;明，慎刑罚。七年，坐事下狱司寇论。<br /><br />&nbsp;&nbsp;&nbsp;&nbsp;元和元年征，再迁，拜赵相。门生就学者常百科人，关东号之曰“《五经》<br /><br />&nbsp;&nbsp;&nbsp;&nbsp;复兴鲁叔陵”。赵王商尝欲避疾，便时移住学官，丕止不听。王乃上疏自信，诏<br /><br />&nbsp;&nbsp;&nbsp;&nbsp;书下丕。丕奏曰：“臣闻《礼》，诸侯薨于路寝，大夫卒于嫡室，死生有命，未<br /><br />&nbsp;&nbsp;&nbsp;&nbsp;有逃避之典也。学官传五帝之道。修先王礼乐教化之处，王欲废塞以广游宴，事<br /><br />&nbsp;&nbsp;&nbsp;&nbsp;不可听。”诏丛丕言，王以此惮之。其后帝巡狩之赵，特被引见，难问经传，厚<br /><br />&nbsp;&nbsp;&nbsp;&nbsp;加赏赐。在职六年，嘉瑞屡降，吏人重之。<br /><br />&nbsp;&nbsp;&nbsp;&nbsp;永元二年，迁东郡太守。丕在二郡，为人修通溉灌，百姓殷富。数荐达幽隐<br /><br />&nbsp;&nbsp;&nbsp;&nbsp;名士。明年，拜陈留太守。视事三期，后坐禀贫人不实，征司寇论。<br /><br />&nbsp;&nbsp;&nbsp;&nbsp;十一年复征，再迁中散大夫。时，侍中贾逵荐丕道艺深明，宜见任用。和帝<br /><br />&nbsp;&nbsp;&nbsp;&nbsp;因朝会，召见诸儒，丕与侍中贾逵、尚书令黄香等相难数事，帝善丕说，罢朝，<br /><br />&nbsp;&nbsp;&nbsp;&nbsp;特赐冠帻履袜衣一袭。歪因上疏曰：“臣以愚顽，显备大位，犬马气衰，猥得进<br /><br />&nbsp;&nbsp;&nbsp;&nbsp;见，论难于前，无所甄明，衣服之赐，诚为优过。臣闻说经者，传先师之言，非<br /><br />&nbsp;&nbsp;&nbsp;&nbsp;从己出，不得相让；相让则道不明，若规矩权衡之不可枉也。难者必明其据，说<br /><br />&nbsp;&nbsp;&nbsp;&nbsp;者务立其义，浮华无用之言不陈于前，故精思不劳而道术愈章。法异者，各令自<br /><br />&nbsp;&nbsp;&nbsp;&nbsp;说师法，博观其义。览诗人之旨意，察《雅》、《颂》之终始，明舜、禹、皋陶<br /><br />&nbsp;&nbsp;&nbsp;&nbsp;之相戒，显周公、箕子之所陈，观乎人文，化成天下。陛下既广纳謇謇以开四聪，<br /><br />&nbsp;&nbsp;&nbsp;&nbsp;无令刍荛以言得罪；既显岩穴以求仁贤，无使幽远独有遗失。”<br /><br />&nbsp;&nbsp;&nbsp;&nbsp;十三年，迁为侍中，免。<br /><br />&nbsp;&nbsp;&nbsp;&nbsp;永初二年，诏公卿举儒术笃学者，大将军邓骘举丕，再迁，复为侍中、左中<br /><br />&nbsp;&nbsp;&nbsp;&nbsp;郎将，再为三老。五年，年七十五，卒于官。<br /><br />&nbsp;&nbsp;&nbsp;&nbsp;魏霸字乔卿，济阴句阳人也。世有礼义。霸少丧亲，兄弟同居，州里慕其雍<br /><br />&nbsp;&nbsp;&nbsp;&nbsp;和。<br /><br />&nbsp;&nbsp;&nbsp;&nbsp;建初中，举孝廉，八迁，和帝时为巨鹿太守。以简朴宽恕为政。掾史有过，<br /><br />&nbsp;&nbsp;&nbsp;&nbsp;霸先诲其失，不改者乃罢之。吏或相毁诉，霸辄称它吏之长，终不及人短，言者<br /><br />&nbsp;&nbsp;&nbsp;&nbsp;怀惭，谮讼遂息。<br /><br />&nbsp;&nbsp;&nbsp;&nbsp;永元十六年，征拜将作大匠。明年，和帝崩，典作顺陵。时盛冬地冻，中使<br /><br />&nbsp;&nbsp;&nbsp;&nbsp;督促，数罚县吏以厉霸。霸抚循而已，初不切责，而反劳之曰：“令诸卿被辱，<br /><br />&nbsp;&nbsp;&nbsp;&nbsp;大匠过也。”吏皆怀恩，力作倍功。<br /><br />&nbsp;&nbsp;&nbsp;&nbsp;延平元年，代尹勤为太常。明年，以病致仕，为光禄大夫。永初五年，拜长<br /><br />&nbsp;&nbsp;&nbsp;&nbsp;乐卫尉，以病乞身，复为光禄大夫，卒于官。<br /><br />&nbsp;&nbsp;&nbsp;&nbsp;刘宽字文饶，弘农华阴人也。父崎，顺帝时为司徒。宽尝行，有人失牛者，<br /><br />&nbsp;&nbsp;&nbsp;&nbsp;乃就宽车中认之。宽无所言，下驾步归。有顷，认者得牛而送还，叩头谢曰：<br /><br />&nbsp;&nbsp;&nbsp;&nbsp;“惭负长者，随所刑罪。”宽曰：“物有相类，事容脱误，幸劳见归，何为谢之？”<br /><br />&nbsp;&nbsp;&nbsp;&nbsp;州里服其不校。<br /><br />&nbsp;&nbsp;&nbsp;&nbsp;桓帝时，大将军辟，五迁司徒长史。时、京师地震，特见询问。再迁，出为<br /><br />&nbsp;&nbsp;&nbsp;&nbsp;东海相。延熹八年，征拜尚书令，迁南阳太守。典历三郡，温仁多恕，虽在仓卒，<br /><br />&nbsp;&nbsp;&nbsp;&nbsp;未尝疾言遽色。常以为“齐之以刑，民免而无耻。”吏人有过，但用蒲鞭罚之，<br /><br />&nbsp;&nbsp;&nbsp;&nbsp;示辱而已，终不加苦。事有功善，推之自下。灾异或见，引躬克责。每行县止息<br /><br />&nbsp;&nbsp;&nbsp;&nbsp;亭传，辄引学官祭酒及处士诸生执经对讲。见父老慰以农里之言，少年勉以孝悌<br /><br />&nbsp;&nbsp;&nbsp;&nbsp;之训。人感德兴行，日有所化。<br /><br />&nbsp;&nbsp;&nbsp;&nbsp;灵帝初，征拜太中大夫，传讲华光殿。迁侍中，赐衣一袭。转屯骑校尉，迁<br /><br />&nbsp;&nbsp;&nbsp;&nbsp;宗正，转光禄勋。熹平五年，代许训为太尉。灵帝颇好学艺，每引见宽，常令讲<br /><br />&nbsp;&nbsp;&nbsp;&nbsp;经。宽尝于坐被酒睡伏。帝问：“太尉醉邪？”宽仰对曰：“臣不敢醉，但任重<br /><br />&nbsp;&nbsp;&nbsp;&nbsp;责大，忧心如醉。”帝重其言。<br /><br />&nbsp;&nbsp;&nbsp;&nbsp;宽简略嗜酒，不好盥浴，京师以为谚。尝坐客，遣苍头市酒，迂久，大醉而<br /><br />&nbsp;&nbsp;&nbsp;&nbsp;还。客不堪之，骂曰：“畜产。”宽须臾遣人视奴，疑必自杀。顾左右曰：“此<br /><br />&nbsp;&nbsp;&nbsp;&nbsp;人也，骂言畜产，辱熟甚焉！故吾惧其死也。”夫人欲试宽令恚，伺当朝会，装<br /><br />&nbsp;&nbsp;&nbsp;&nbsp;严已讫，使侍婢奉肉羹，翻污朝衣。婢遽收之，宽神色不异，乃徐言曰：“羹烂<br /><br />&nbsp;&nbsp;&nbsp;&nbsp;汝手？”其性度如此。海内称为长者。<br /><br />&nbsp;&nbsp;&nbsp;&nbsp;后以日食策免。拜卫尉。光和二年，复代段G为太尉。在职三年，以日变免。<br /><br />&nbsp;&nbsp;&nbsp;&nbsp;又拜永乐少府，迁光禄勋。以先策黄巾逆谋，以事上闻，封逯乡侯六百户。中平<br /><br />&nbsp;&nbsp;&nbsp;&nbsp;二年卒，时年六十六。赠车骑将军印绶，位特进，谥曰昭烈侯。子松嗣，官至宗<br /><br />&nbsp;&nbsp;&nbsp;&nbsp;正。<br /><br />&nbsp;&nbsp;&nbsp;&nbsp;赞曰：卓、鲁款款，情悫德满。仁感昆虫，爱及胎卵。宽、霸临政，亦称优<br /><br />&nbsp;&nbsp;&nbsp;&nbsp;缓。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,190);">加入书签</a><a
                        href="189.html">上一页</a>&larr;<a href="index.html">返回列表</a>&rarr;<a
                            href="191.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "189.html"; var next_page = "191.html"; var index_page = "index.html"; var sortid = "9"; var article_id = "3"; var chapter_id = "190"; var articlename = "后汉书"; var chaptername = " 卷二十五 卓鲁魏刘列传第十五"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>