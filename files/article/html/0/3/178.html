<!DOCTYPE html>
<html>
<head>
<meta charset="gbk" />
<title>后汉书- 卷十三 隗嚣公孙述列传第三-在线阅读-哈西文学网</title>
<meta name="keywords" content="范晔，后汉书， 卷十三 隗嚣公孙述列传第三全文， 卷十三 隗嚣公孙述列传第三在线阅读 哈西文学网" />
<meta name="description" content="哈西文学网提供范晔的后汉书  卷十三 隗嚣公孙述列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/178.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/178.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 隗嚣公孙述列传第三</h1>
            <div class="link xb">
                <a href="177.html">上一页</a>&larr;<a href="index.html">返回列表</a>&rarr;<a
                    href="179.html">下一页</a></div>			
            <div id="BookText">&nbsp;&nbsp;&nbsp;&nbsp;隗嚣字季孟，天水成纪人也。少仕州郡。王莽国师刘歆引嚣为士。歆死，嚣<br /><br />&nbsp;&nbsp;&nbsp;&nbsp;归乡里。季父崔，素豪侠，能得众。闻更始立而莽兵连败，于是乃与兄义及上<br /><br />&nbsp;&nbsp;&nbsp;&nbsp;人杨广、冀人周宗谋起兵应汉。嚣止之曰：“夫兵，凶事也。宗族何辜！”崔不<br /><br />&nbsp;&nbsp;&nbsp;&nbsp;听，遂聚众数千人，攻平襄，杀莽镇戎大尹，崔、广等以为举事宜立主以一众心，<br /><br />&nbsp;&nbsp;&nbsp;&nbsp;咸谓嚣素有名，好经书，遂共推为上将军。嚣辞让不得已，曰：“诸父众贤不量<br /><br />&nbsp;&nbsp;&nbsp;&nbsp;小子。必能用嚣言者，乃敢从命。”众皆曰“诺”。<br /><br />&nbsp;&nbsp;&nbsp;&nbsp;嚣既立，遣使聘请平陵人方望，以为军师。望至，说嚣曰：“足下欲承天顺<br /><br />&nbsp;&nbsp;&nbsp;&nbsp;民，辅汉而起，今立者乃在南阳，王莽尚据长安，虽欲以汉为名，其实无所受命，<br /><br />&nbsp;&nbsp;&nbsp;&nbsp;将何以见信于众乎？宜急立高庙，称臣奉祠，所谓‘神道设教’，求助人神者也。<br /><br />&nbsp;&nbsp;&nbsp;&nbsp;且礼有损益，质文无常。削地开兆，茅茨土阶，以致其肃敬。虽未备物，神明其<br /><br />&nbsp;&nbsp;&nbsp;&nbsp;舍诸。”嚣从其言，遂立庙邑东，祀高祖、太宗、世宗。嚣等皆称臣执事，史奉<br /><br />&nbsp;&nbsp;&nbsp;&nbsp;璧而告。祝毕，有司穿坎于庭，牵马操刀，奉盘错~，遂割牲而盟。曰：“凡<br /><br />&nbsp;&nbsp;&nbsp;&nbsp;我同盟三十一将，十有六姓，允承天道，兴辅刘宗。如怀奸虑，明神殛之。高祖、<br /><br />&nbsp;&nbsp;&nbsp;&nbsp;文皇、武皇，俾坠厥命，厥宗受兵，族类灭亡。”有司奉血~进，护军举手揖<br /><br />&nbsp;&nbsp;&nbsp;&nbsp;诸将军曰：“~不濡血，歃不入口，是欺神明也，厥罚如盟。”既而h血加书，<br /><br />&nbsp;&nbsp;&nbsp;&nbsp;一如古礼。<br /><br />&nbsp;&nbsp;&nbsp;&nbsp;事毕，移檄告郡国曰：<br /><br />&nbsp;&nbsp;&nbsp;&nbsp;汉复元年七月己酉朔。己巳，上将军隗嚣、白虎将军隗崔、左将军隗义、右<br /><br />&nbsp;&nbsp;&nbsp;&nbsp;将军杨广、明威将军王遵、云旗将军周宗等，告州牧、部监、郡卒正、连率、大<br /><br />&nbsp;&nbsp;&nbsp;&nbsp;尹、尹、尉队大夫、属正、属令：故新都侯王莽，慢侮天地，悖道逆理。鸩杀孝<br /><br />&nbsp;&nbsp;&nbsp;&nbsp;平皇帝，篡夺其位。矫托天命，伪作符书，欺惑众庶，震怒上帝。反戾饰文，以<br /><br />&nbsp;&nbsp;&nbsp;&nbsp;为祥瑞。戏弄神o，歌颂祸殃。楚、越之竹，不足以书其恶。天下昭然，所共闻<br /><br />&nbsp;&nbsp;&nbsp;&nbsp;见。今略举大端，以喻使民。<br /><br />&nbsp;&nbsp;&nbsp;&nbsp;盖天为父，地为母，祸福之应，各以事降。莽明知之，而冥昧触冒，不顾大<br /><br />&nbsp;&nbsp;&nbsp;&nbsp;忌，诡乱天术，援引史传。昔秦始皇毁坏谥法，以一二数欲至万世，而莽下三万<br /><br />&nbsp;&nbsp;&nbsp;&nbsp;六千岁之历，言身当尽此度。循亡秦之轨，推无穷之数。是其逆天之大罪也。<br /><br />&nbsp;&nbsp;&nbsp;&nbsp;分裂郡国，断截地络。田为王田，卖买不得。规锢山泽，夺民本业。造起九<br /><br />&nbsp;&nbsp;&nbsp;&nbsp;庙，穷极土作。发冢河东，攻劫丘垄。此其逆地之大罪也。<br /><br />&nbsp;&nbsp;&nbsp;&nbsp;尊任残贼，信用奸佞，诛戮忠正，复按口语，赤车奔驰，法冠晨夜，冤系无<br /><br />&nbsp;&nbsp;&nbsp;&nbsp;辜，妄族众庶。行炮格之刑，除顺时之法，灌以醇醯，袭以五毒。政令日变，官<br /><br />&nbsp;&nbsp;&nbsp;&nbsp;名月易，货币岁改，吏民昏乱，不知所从，商旅穷窘，号泣市道。设为六管，增<br /><br />&nbsp;&nbsp;&nbsp;&nbsp;重赋敛，刻剥百姓，厚自奉养，苞苴流行，财入公辅，上下贪贿，莫相检考，民<br /><br />&nbsp;&nbsp;&nbsp;&nbsp;坐挟铜炭，没入钟官，徒隶殷积，数十万人，工匠饥死，长安皆臭。既乱诸夏，<br /><br />&nbsp;&nbsp;&nbsp;&nbsp;狂心益悖，北攻强胡，南扰劲越，西侵羌戎，东摘桴觥Ｊ顾木持外，并入为害，<br /><br />&nbsp;&nbsp;&nbsp;&nbsp;缘边之郡，江海之濒，涤地无类。故攻战之所败，苛法之所陷，饥馑之所夭，疾<br /><br />&nbsp;&nbsp;&nbsp;&nbsp;疫之所及，以万万计。其死者则露尸不掩，生者则奔亡流散，幼孤妇女，流离系<br /><br />&nbsp;&nbsp;&nbsp;&nbsp;虏。此其逆人之大罪也。<br /><br />&nbsp;&nbsp;&nbsp;&nbsp;是故上帝哀矜，降罚于莽，妻子颠殒，还自诛刈。大臣反据，亡形已成。大<br /><br />&nbsp;&nbsp;&nbsp;&nbsp;司马董忠、国师刘歆、卫将军王涉，皆结谋内溃，司命孔仁、纳言严尤、秩宗陈<br /><br />&nbsp;&nbsp;&nbsp;&nbsp;茂，举众外降。今山东之兵二百余万，已平齐、楚，下蜀、汉，定宛、洛，据敖<br /><br />&nbsp;&nbsp;&nbsp;&nbsp;仓，守函谷，威命四布，宣风中岳。兴灭继绝，封定万国，遵高祖之旧制，修孝<br /><br />&nbsp;&nbsp;&nbsp;&nbsp;文之遗德。有不从命，武军平之。驰命四夷，复其爵号。然后还师振旅，橐弓卧<br /><br />&nbsp;&nbsp;&nbsp;&nbsp;鼓。申命百姓，各安其所，庶无负子之责。<br /><br />&nbsp;&nbsp;&nbsp;&nbsp;嚣乃勒兵十万，击杀雍州牧陈庆。将攻安定。安定大尹王向，莽从弟平阿侯<br /><br />&nbsp;&nbsp;&nbsp;&nbsp;谭之子也，威风独能行其邦内，属县皆无叛者。嚣乃移书于向，喻以天命，反复<br /><br />&nbsp;&nbsp;&nbsp;&nbsp;诲示，终不从。于是进兵虏之，以徇百姓，然后行戮，安定悉降。而长安中亦起<br /><br />&nbsp;&nbsp;&nbsp;&nbsp;兵诛王莽。嚣遂分遣诸将徇陇西、武都、金城、武威、张掖、酒泉、敦煌，皆下<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;更始二年，遣使征嚣及崔、义等。嚣将行，方望以为更始未可知，固止之，<br /><br />&nbsp;&nbsp;&nbsp;&nbsp;嚣不听。望以书辞谢而去，曰：<br /><br />&nbsp;&nbsp;&nbsp;&nbsp;足下将建伊、吕之业，弘不世之功，而大事草创，英雄未集。以望异域之人，<br /><br />&nbsp;&nbsp;&nbsp;&nbsp;疵瑕未露，欲先崇郭隗，想望乐毅，故钦承大旨，顺风不让。将军以至德尊贤，<br /><br />&nbsp;&nbsp;&nbsp;&nbsp;广其谋虑，动有功，发中权，基业已定，大勋方缉。今俊V并会，羽翮并肩，望<br /><br />&nbsp;&nbsp;&nbsp;&nbsp;无耆考之德，而猥托宾客之上，诚自愧也。虽怀介然之节，欲e去就之分，诚终<br /><br />&nbsp;&nbsp;&nbsp;&nbsp;不背其本，贰其志也。何则？范蠡收责句践，乘偏舟于五湖；舅犯谢罪文公，亦<br /><br />&nbsp;&nbsp;&nbsp;&nbsp;逡巡于河上。夫以二子之贤，勒铭两国，犹削迹归愆，请命乞身，望之无劳，盖<br /><br />&nbsp;&nbsp;&nbsp;&nbsp;其宜也。望闻乌氏有龙池之山，微径南通，与汉相属，其傍时有奇人，聊及闲暇，<br /><br />&nbsp;&nbsp;&nbsp;&nbsp;广求其真。<br /><br />&nbsp;&nbsp;&nbsp;&nbsp;愿将军勉之。<br /><br />&nbsp;&nbsp;&nbsp;&nbsp;嚣等遂至长安，更始以为右将军，崔、义皆即旧号。其冬，崔、义谋欲叛归，<br /><br />&nbsp;&nbsp;&nbsp;&nbsp;嚣惧并祸，即以事告之，崔、义诛死。更始感嚣忠，以为御史大夫。<br /><br />&nbsp;&nbsp;&nbsp;&nbsp;明年夏，赤眉入关，三辅扰乱。流闻光武即位河北，嚣即说更始归政于光武<br /><br />&nbsp;&nbsp;&nbsp;&nbsp;叔父国三老良，更始不听。诸将欲劫更始东归，嚣亦与通谋。事发觉，更始使使<br /><br />&nbsp;&nbsp;&nbsp;&nbsp;者召嚣，嚣称疾不入，因会客王遵、周宗等勒兵自守。更始使执金吾邓晔将兵围<br /><br />&nbsp;&nbsp;&nbsp;&nbsp;嚣，嚣闭门拒守；至昏时，遂溃围，与数十骑夜斩平城门关，亡归天水。复招聚<br /><br />&nbsp;&nbsp;&nbsp;&nbsp;其众，据故地，自称西州上将军。<br /><br />&nbsp;&nbsp;&nbsp;&nbsp;及更始败，三辅耆老士大夫皆奔归嚣。<br /><br />&nbsp;&nbsp;&nbsp;&nbsp;嚣素谦恭爱士，倾身引接为布衣交。以前王莽平河大尹长安谷恭为掌野大夫，<br /><br />&nbsp;&nbsp;&nbsp;&nbsp;平陵范逡为师友，赵秉、苏衡、郑兴为祭酒，申屠刚、杜林为持书，杨广、王遵、<br /><br />&nbsp;&nbsp;&nbsp;&nbsp;周宗及平襄人行巡、阿阳人王捷、长陵人王元为大将军，杜陵、金丹之属为宾客。<br /><br />&nbsp;&nbsp;&nbsp;&nbsp;由此名震西州，闻于山东。<br /><br />&nbsp;&nbsp;&nbsp;&nbsp;建武二年，大司徒邓禹西击赤眉，屯云阳，禹裨将冯忠兵叛禹，西向天水，<br /><br />&nbsp;&nbsp;&nbsp;&nbsp;嚣逆击，破之于高平，尽获辎重。于是禹承制遣使持节命嚣为西州大将军，得专<br /><br />&nbsp;&nbsp;&nbsp;&nbsp;制凉州、朔方事。及赤眉去长安。欲西上陇，嚣遣将军杨广迎击，破之，又追败<br /><br />&nbsp;&nbsp;&nbsp;&nbsp;之于乌氏、泾阳间。<br /><br />&nbsp;&nbsp;&nbsp;&nbsp;嚣既有功于汉，又受邓禹爵，署其腹心，议者多劝通使京师。三年，嚣乃上<br /><br />&nbsp;&nbsp;&nbsp;&nbsp;书诣阙。光武素闻其风声，报以殊礼，言称字，用敌国之仪，所以慰藉之良厚。<br /><br />&nbsp;&nbsp;&nbsp;&nbsp;时，陈仓人吕鲔拥众数万，与公孙述通，寇三辅。嚣复遣兵佐征西大将军冯异击<br /><br />&nbsp;&nbsp;&nbsp;&nbsp;之，走鲔，遣歙上状。帝报以手书曰：<br /><br />&nbsp;&nbsp;&nbsp;&nbsp;慕乐德义，思相结纳。昔文王三分，犹服事殷。但弩马铅刀，不可强扶。数<br /><br />&nbsp;&nbsp;&nbsp;&nbsp;蒙伯乐一顾之价，而苍蝇之飞，不过数步，即托骥尾，得以绝群。隔于盗贼，声<br /><br />&nbsp;&nbsp;&nbsp;&nbsp;问不数。将军操执款款，扶倾救危，南距公孙之兵，北御羌胡之乱，是以冯异西<br /><br />&nbsp;&nbsp;&nbsp;&nbsp;征，得以数千百人踯躅三辅。微将军之助，则咸阳已为他人禽矣。今关东寇贼，<br /><br />&nbsp;&nbsp;&nbsp;&nbsp;往往屯聚，志务广远，多所不暇，未能观兵成都，与子阳角力。如令子阳到汉中、<br /><br />&nbsp;&nbsp;&nbsp;&nbsp;三辅，愿因将军兵马，鼓旗相当。傥肯如言，蒙天之福，即智士计功割地之秋也。<br /><br />&nbsp;&nbsp;&nbsp;&nbsp;管仲曰；“生我者父母，成我者鲍子。”自今以后，手书相闻，勿用傍人解构之<br /><br />&nbsp;&nbsp;&nbsp;&nbsp;言。<br /><br />&nbsp;&nbsp;&nbsp;&nbsp;自是恩礼愈笃。<br /><br />&nbsp;&nbsp;&nbsp;&nbsp;其后公孙述数出兵汉中，遣使以大司空扶安王印绶授嚣。嚣自以与述敌国，<br /><br />&nbsp;&nbsp;&nbsp;&nbsp;耻为所臣，乃斩其使，出兵击之，连破述军，以故蜀兵不复北出。<br /><br />&nbsp;&nbsp;&nbsp;&nbsp;时，关中将帅数上书，言蜀可击之状，帝以示器，因使讨蜀，以效其信。器<br /><br />&nbsp;&nbsp;&nbsp;&nbsp;乃遣长史上书，盛言三辅单弱，刘文伯在边，未宜谋蜀。帝知嚣欲持两端，不愿<br /><br />&nbsp;&nbsp;&nbsp;&nbsp;天下统一，于是稍黜其礼，正君臣之仪。<br /><br />&nbsp;&nbsp;&nbsp;&nbsp;初，嚣与来歙、马援相善，故帝数使歙、援奉使往来，劝令入朝，许以重爵。<br /><br />&nbsp;&nbsp;&nbsp;&nbsp;嚣不欲东，连遣使深持谦辞，言无功德，须四方平方，退伏闾里。五年，复遣来<br /><br />&nbsp;&nbsp;&nbsp;&nbsp;歙说嚣遣子入侍，嚣闻刘永、鼓宠皆已破灭，乃遣长子恂随歙诣阙。以为胡骑校<br /><br />&nbsp;&nbsp;&nbsp;&nbsp;尉，封镌羌侯。而嚣将王元、王捷常以为天下成败未可知，不愿专心内事。元遂<br /><br />&nbsp;&nbsp;&nbsp;&nbsp;说嚣曰：“昔更始西都，四方响应，天下喁喁，谓之太平。一旦败坏，大王几所<br /><br />&nbsp;&nbsp;&nbsp;&nbsp;厝。今南有子阳，北有文伯，江湖海岱，王公十数，而欲牵儒生之说，弃千乘之<br /><br />&nbsp;&nbsp;&nbsp;&nbsp;基，羁旅危国，以求万全，此循覆车之轨，计之不可者也。今天水完富，士马最<br /><br />&nbsp;&nbsp;&nbsp;&nbsp;强，北收西河、上郡，东收三辅之地，案秦旧迹，表里河山。元请以一丸泥为大<br /><br />&nbsp;&nbsp;&nbsp;&nbsp;王东封函谷关，此万世一时也。若计不及此，且畜养士马，据隘自守，旷日持久，<br /><br />&nbsp;&nbsp;&nbsp;&nbsp;以待四方之变，图王不成，其弊犹足以霸。要之，鱼不可脱于渊，神龙失势，即<br /><br />&nbsp;&nbsp;&nbsp;&nbsp;还与蚯蚓同。”嚣心然元计，虽遣子入质，犹负其险厄，欲专方面，于是游士长<br /><br />&nbsp;&nbsp;&nbsp;&nbsp;者，稍稍去之。<br /><br />&nbsp;&nbsp;&nbsp;&nbsp;六年，关东悉平。帝积苦兵间，以嚣子内侍，公孙述远据边陲，乃谓诸将曰：<br /><br />&nbsp;&nbsp;&nbsp;&nbsp;“且当置此两子于度外耳。”因数腾书陇、蜀，告示祸福。嚣宾客、掾史多文学<br /><br />&nbsp;&nbsp;&nbsp;&nbsp;生，每所上事，当世士大夫皆讽诵之，故帝有所辞答，尤加意焉，嚣复遣使周游<br /><br />&nbsp;&nbsp;&nbsp;&nbsp;诣阙，先到冯异营，游为仇家所杀。帝遣卫尉铫期持珍宝缯帛赐嚣，期至郑被盗，<br /><br />&nbsp;&nbsp;&nbsp;&nbsp;亡失财物。帝常称嚣长者，务欲招之，闻而叹曰：“吾与隗嚣事欲不谐，使来见<br /><br />&nbsp;&nbsp;&nbsp;&nbsp;杀，得赐道亡。”<br /><br />&nbsp;&nbsp;&nbsp;&nbsp;会公孙述遣兵寇南郡，乃诏嚣当从天水伐蜀，因此欲以溃其心腹。嚣复上言：<br /><br />&nbsp;&nbsp;&nbsp;&nbsp;“白水险阻，栈阁绝败。”又多设支阂。帝知其终不为用，叵欲讨之。遂西幸长<br /><br />&nbsp;&nbsp;&nbsp;&nbsp;安，遣建威大将军耿m等七将军从陇道伐蜀，先使来歙奉玺书喻旨。嚣疑惧，即<br /><br />&nbsp;&nbsp;&nbsp;&nbsp;勒兵，使王元据陇坻，伐木塞道，谋欲杀歙。歙得亡归。<br /><br />&nbsp;&nbsp;&nbsp;&nbsp;诸将与嚣战，大败，各引退。嚣因使王元、行巡侵三辅，征西大将军冯异、<br /><br />&nbsp;&nbsp;&nbsp;&nbsp;征虏将军祭遵等击破之。嚣乃上疏谢曰：“吏人闻大兵卒至，惊恐自救，臣嚣不<br /><br />&nbsp;&nbsp;&nbsp;&nbsp;能禁止。兵有大利，不敢废臣子之节，亲自追还。昔虞舜事父，大杖则走，小杖<br /><br />&nbsp;&nbsp;&nbsp;&nbsp;则受。臣虽不敏，敢忘斯义。今臣之事，在于本朝，赐死则死，加刑则刑。如遂<br /><br />&nbsp;&nbsp;&nbsp;&nbsp;蒙恩，更得洗心，死骨不朽。”有司以嚣言慢，请诛其子恂，帝不忍，复使来歙<br /><br />&nbsp;&nbsp;&nbsp;&nbsp;至氵裕赐嚣书曰：“昔柴将军与韩信书云：‘陛下宽仁，诸侯虽有亡叛而后归，<br /><br />&nbsp;&nbsp;&nbsp;&nbsp;辄复位号，不诛也。’以嚣文吏，晓义理，故复赐书。深言则似不逊，略言则事<br /><br />&nbsp;&nbsp;&nbsp;&nbsp;不决。今若束手，复遣恂弟归阙庭者，则爵禄获全，有浩大之福矣。吾年垂四十，<br /><br />&nbsp;&nbsp;&nbsp;&nbsp;在兵中十岁，厌浮语虚辞。即不欲，勿报。”嚣知帝审其诈，遂遣使称臣于公孙<br /><br />&nbsp;&nbsp;&nbsp;&nbsp;述。<br /><br />&nbsp;&nbsp;&nbsp;&nbsp;明年，述以嚣为朔宁王，遣兵往来，为之援势。秋，嚣将步骑三万侵安定，<br /><br />&nbsp;&nbsp;&nbsp;&nbsp;至阴，冯异率诸将拒之。嚣又令别将下陇，攻祭遵于氵裕兵并无利，乃引还。<br /><br />&nbsp;&nbsp;&nbsp;&nbsp;帝因令来歙以书招王遵，遵乃与家属东诣京师，拜为太中大夫，封向义侯。<br /><br />&nbsp;&nbsp;&nbsp;&nbsp;遵字子春，霸陵人也。父为上郡太守。遵少豪侠，有才辩，虽与嚣举兵，而常有<br /><br />&nbsp;&nbsp;&nbsp;&nbsp;归汉意。曾于天水私于来歙曰：“吾所以戮力不避矢石者，岂要爵位哉！徒以人<br /><br />&nbsp;&nbsp;&nbsp;&nbsp;思旧主，先君蒙汉厚恩，思效万分耳。”又数劝嚣遣子入侍，前后辞谏切甚，嚣<br /><br />&nbsp;&nbsp;&nbsp;&nbsp;不从，故去焉。<br /><br />&nbsp;&nbsp;&nbsp;&nbsp;八年春，来歙从山道袭得略阳城。嚣出不意，惧更有大兵，乃使王元拒陇坻，<br /><br />&nbsp;&nbsp;&nbsp;&nbsp;行巡守番须口，王孟塞鸡头道，牛邯军瓦亭，嚣自悉其大众围来歙。公孙述亦遣<br /><br />&nbsp;&nbsp;&nbsp;&nbsp;其将李育、田m助器攻略阳，连月不下。亲乃率诸将西征之，数道上陇，使王遵<br /><br />&nbsp;&nbsp;&nbsp;&nbsp;持节监大司马吴汉留屯于长安。<br /><br />&nbsp;&nbsp;&nbsp;&nbsp;遵知嚣必败灭，而与牛邯旧故，知其有归义意，以书喻之曰：<br /><br />&nbsp;&nbsp;&nbsp;&nbsp;遵与隗王歃盟为汉，自经历虎口，践履死地，已十数矣。于时周洛以西无所<br /><br />&nbsp;&nbsp;&nbsp;&nbsp;统壹，故为王策，欲东收关中，北取上郡，进以奉天人之用，退以惩外夷之乱。<br /><br />&nbsp;&nbsp;&nbsp;&nbsp;数年之间，冀圣汉复存，当挈河陇奉旧都以归本朝。生民以来，臣人之势，未有<br /><br />&nbsp;&nbsp;&nbsp;&nbsp;便于此时者也。而王之将吏，群居穴处之徒，人人抵掌，欲为不善之计。遵与孺<br /><br />&nbsp;&nbsp;&nbsp;&nbsp;卿日夜所争，害几及身者，岂一事哉！前计抑绝，后策不从，所以吟啸扼腕，垂<br /><br />&nbsp;&nbsp;&nbsp;&nbsp;涕登车。幸蒙封拜，得延论论，每及西州之事，未尝敢忘孺卿之言。今车驾大众，<br /><br />&nbsp;&nbsp;&nbsp;&nbsp;已在道路，吴、耿骁将，云集四境，而孺卿以奔离之卒，距要厄，当军冲，视其<br /><br />&nbsp;&nbsp;&nbsp;&nbsp;形势何如哉？夫智者睹危思变，贤者泥而不滓，是以功名终申，策画复得。故夷<br /><br />&nbsp;&nbsp;&nbsp;&nbsp;吾束缚而相齐，黥布杖敛以归汉，去愚就义，功名并著。今孺卿当成败之际，遇<br /><br />&nbsp;&nbsp;&nbsp;&nbsp;严兵之锋，可为怖栗。宜断之心胸，参之有识。<br /><br />&nbsp;&nbsp;&nbsp;&nbsp;邯得书，沉吟十余日，乃谢士众，归命洛阳，拜为太中大夫。于是嚣大将十<br /><br />&nbsp;&nbsp;&nbsp;&nbsp;三人，属县十六，众十众万，皆降。<br /><br />&nbsp;&nbsp;&nbsp;&nbsp;王元入蜀求救，嚣将妻子奔西域，从杨广，而田m、李育保上。诏告嚣曰：<br /><br />&nbsp;&nbsp;&nbsp;&nbsp;“若束手自诣，父子相见，保无他也。高皇帝云：‘横来，大者王，小者侯。’<br /><br />&nbsp;&nbsp;&nbsp;&nbsp;若遂欲为黥布者，亦自任也。”嚣终不降。于是诛其子恂，使吴汉与征南大将军<br /><br />&nbsp;&nbsp;&nbsp;&nbsp;岑彭围西城，耿m与虎牙大将军盖延围上。车驾东归。月余，杨广死，嚣穷困。<br /><br />&nbsp;&nbsp;&nbsp;&nbsp;其大将王捷别在戎丘，登城呼汉军曰：“为隗王城守者，皆必死无二心！愿诸军<br /><br />&nbsp;&nbsp;&nbsp;&nbsp;亟罢，请自杀以明之。”遂自刎颈死。数月，王元、行巡、周宗将蜀救兵五千余<br /><br />&nbsp;&nbsp;&nbsp;&nbsp;人，乘高卒至，鼓噪大呼曰：“百万之众方至！”汉军大惊，未及成陈，元等决<br /><br />&nbsp;&nbsp;&nbsp;&nbsp;围，殊死战，遂得入城，迎嚣归冀。会吴汉等食尽退去，于是安定、北地、天水、<br /><br />&nbsp;&nbsp;&nbsp;&nbsp;陇西复反为嚣。<br /><br />&nbsp;&nbsp;&nbsp;&nbsp;九年春，嚣病且饿，出城餐糗L，恚愤而死。王元、周宗立嚣少子纯为王。<br /><br />&nbsp;&nbsp;&nbsp;&nbsp;明年，来歙、耿m、盖延等攻破落门，周宗、行巡、苛宇、赵恢等将纯降。宗、<br /><br />&nbsp;&nbsp;&nbsp;&nbsp;恢及诸隗分徙京师以东，纯与巡、宇徙弘农。唯王元留为蜀将。及辅威将军臧宫<br /><br />&nbsp;&nbsp;&nbsp;&nbsp;破延岑，元举众诣宫降。<br /><br />&nbsp;&nbsp;&nbsp;&nbsp;元字惠孟，初拜上蔡令，迁东平相，坐垦田不实，下狱死。<br /><br />&nbsp;&nbsp;&nbsp;&nbsp;牛邯字孺卿，狄道人。有勇力才气，雄于边垂。及降，大司徒司直杜林、太<br /><br />&nbsp;&nbsp;&nbsp;&nbsp;中大夫马援并荐之，以为护羌校尉，与来歙平陇右。<br /><br />&nbsp;&nbsp;&nbsp;&nbsp;十八年，纯与宾客数十骑亡入胡，至武威，捕得，诛之。<br /><br />&nbsp;&nbsp;&nbsp;&nbsp;论曰：隗嚣援旗纠族，假制明神，迹夫创图首事，有以识其风矣。终于孤立<br /><br />&nbsp;&nbsp;&nbsp;&nbsp;一隅，介于大国，陇坻虽隘，非有百二之势，区区两郡，以御堂堂之锋，至使穷<br /><br />&nbsp;&nbsp;&nbsp;&nbsp;庙策，竭征徭，身殁众解，然后定之。则知其道有足怀者，所以栖有四方之桀，<br /><br />&nbsp;&nbsp;&nbsp;&nbsp;士至投死绝亢而不悔者矣。夫功全则誉显，业谢则衅生，回成丧而为其议者，或<br /><br />&nbsp;&nbsp;&nbsp;&nbsp;未闻焉。若嚣命会符运，敌非天力，虽坐论西伯，岂多嗤乎？<br /><br />&nbsp;&nbsp;&nbsp;&nbsp;公孙述字子阳，扶风茂陵人也。哀帝时，以父任为郎，后父仁为河南都尉，<br /><br />&nbsp;&nbsp;&nbsp;&nbsp;而述补清水长。仁以述年少，遣门下掾随之官，月余，掾辞归，白仁曰：“述非<br /><br />&nbsp;&nbsp;&nbsp;&nbsp;待教者也。”后太守以其能，使兼摄五具，政事修理，奸盗不发，郡中谓有鬼神。<br /><br />&nbsp;&nbsp;&nbsp;&nbsp;王莽天凤中，为导江卒正，居临邛，复有能名。<br /><br />&nbsp;&nbsp;&nbsp;&nbsp;及更始立，豪杰各起其县以应汉，南阳人宗成自称：“虎牙将军”，入略汉<br /><br />&nbsp;&nbsp;&nbsp;&nbsp;中；又商人王岑亦起兵于雒县，自称“定汉将军”，杀王莽庸部牧以应成，众合<br /><br />&nbsp;&nbsp;&nbsp;&nbsp;数万人。述闻之，遣使迎成等。成等至成都，虏掠暴横。述意恶之，召县中豪桀<br /><br />&nbsp;&nbsp;&nbsp;&nbsp;谓曰：“天下同苦新室，思刘氏久矣，故闻汉将军到，驰迎道路。今百姓无辜而<br /><br />&nbsp;&nbsp;&nbsp;&nbsp;妇子系获，室屋烧燔，此寇贼，非义兵也。吾欲保郡自守，以待真主。诸卿欲并<br /><br />&nbsp;&nbsp;&nbsp;&nbsp;力者即留，不欲者便去。”豪桀皆叩头曰：“愿效死。”述于是使人诈称汉使者<br /><br />&nbsp;&nbsp;&nbsp;&nbsp;自东方来，假述辅汉将军、蜀郡太守兼益州牧印绶。乃选精兵千余人，西击成等。<br /><br />&nbsp;&nbsp;&nbsp;&nbsp;比至成都，众数千人，遂攻成，大破之。成将垣副杀成，以其众降。<br /><br />&nbsp;&nbsp;&nbsp;&nbsp;二年秋，更始遣柱功侯李宝、益州刺史张忠，将兵万余人徇蜀、汉。述恃其<br /><br />&nbsp;&nbsp;&nbsp;&nbsp;地险众附，有自立志，乃使其弟恢于绵竹击宝、忠，大破走之。由是威震益部。<br /><br />&nbsp;&nbsp;&nbsp;&nbsp;功曹李熊说述曰：“方今四海波荡，匹夫横议。将军割据千里，地什汤、武，若<br /><br />&nbsp;&nbsp;&nbsp;&nbsp;奋威德以投天隙，霸王之业成矣。宜改名号，以镇百姓。”述曰：“吾亦虑之，<br /><br />&nbsp;&nbsp;&nbsp;&nbsp;公言起我意。”于是自立为蜀王，都成都。<br /><br />&nbsp;&nbsp;&nbsp;&nbsp;蜀地肥饶，兵力精强，远方士庶多往归之，邛、笮君长皆来贡献。李熊复说<br /><br />&nbsp;&nbsp;&nbsp;&nbsp;述曰：“今山东饥馑，人庶相食；兵所屠灭，城邑丘墟。蜀地沃野千里，土壤膏<br /><br />&nbsp;&nbsp;&nbsp;&nbsp;腴，果实所生，无谷而饱。女工之业，覆衣天下。名材竹干，器构之饶，不可胜<br /><br />&nbsp;&nbsp;&nbsp;&nbsp;用，又有鱼、盐、铜、银之利，浮水转漕之便。北据汉中，杜褒、斜之险；东守<br /><br />&nbsp;&nbsp;&nbsp;&nbsp;巴郡，拒I关之口；地方数千里，战士不下百万。见利则出兵而略地，无利则坚<br /><br />&nbsp;&nbsp;&nbsp;&nbsp;守而力农。东下汉水以窥秦地，南顺江流以震荆、杨。所谓用天因地，成功之资。<br /><br />&nbsp;&nbsp;&nbsp;&nbsp;今君王之声，闻于天下，而名号未定，志士孤疑，宜即大位，使远人有所依归。”<br /><br />&nbsp;&nbsp;&nbsp;&nbsp;述曰：“帝王有命，吾何足以当之？”熊曰：“天命无常，百姓与能。能者当之，<br /><br />&nbsp;&nbsp;&nbsp;&nbsp;王何疑焉！”述梦有人语之曰：“八厶子系，十二为期。”觉，谓其妻曰：“虽<br /><br />&nbsp;&nbsp;&nbsp;&nbsp;贵而祚短，若何？”妻对曰：“朝闻道，夕死尚可，况十二乎！”会有龙出其府<br /><br />&nbsp;&nbsp;&nbsp;&nbsp;殿中，夜有光耀，述以为符瑞，因刻其掌，文曰“公孙帝”。建武元年四月，遂<br /><br />&nbsp;&nbsp;&nbsp;&nbsp;自立为天子，号成家。色尚白。建元曰龙兴元年。以李熊为大司徒，以其弟光为<br /><br />&nbsp;&nbsp;&nbsp;&nbsp;大司马，恢为大司空。改益州为司隶校尉，蜀郡为成都尹。<br /><br />&nbsp;&nbsp;&nbsp;&nbsp;越`任贵亦杀王莽大尹而据郡降。述遂使将军侯丹开白水关，北守南郑；将<br /><br />&nbsp;&nbsp;&nbsp;&nbsp;军任满从阆中下江州，东据I关。于是尽有益州之地。<br /><br />&nbsp;&nbsp;&nbsp;&nbsp;自更始败后，光武方事山东，未遑西伐。关中豪杰吕鲔等往往拥众以万数，<br /><br />&nbsp;&nbsp;&nbsp;&nbsp;莫知所属，多往归述，皆拜为将军。遂大作营垒，陈车骑，肄习战射，会聚兵甲<br /><br />&nbsp;&nbsp;&nbsp;&nbsp;数十万人，积粮汉中，筑宫南郑。又造十层赤楼帛兰船。多刻天下牧守印章，备<br /><br />&nbsp;&nbsp;&nbsp;&nbsp;置公卿百官。使将军李育、程乌将数万众出陈仓，与吕鲔徇三辅。三年，征西将<br /><br />&nbsp;&nbsp;&nbsp;&nbsp;军冯异击鲔、育于陈仓，大败之，鲔、育奔汉中。五年，延岑、田戎为汉兵所败，<br /><br />&nbsp;&nbsp;&nbsp;&nbsp;皆亡入蜀。<br /><br />&nbsp;&nbsp;&nbsp;&nbsp;岑字叔牙，南阳人。始起据汉中，又拥兵关西，所在破散，走至南阳，略有<br /><br />&nbsp;&nbsp;&nbsp;&nbsp;数县。戎，汝南人。初起兵夷陵，转寇郡县，众数万人。岑、戎并与秦丰合，丰<br /><br />&nbsp;&nbsp;&nbsp;&nbsp;俱以女妻之。及丰败，故二人皆降于述。述以岑为大司马，封汝宁王，戎翼江王。<br /><br />&nbsp;&nbsp;&nbsp;&nbsp;六年，述遣戎与将军任满出江关，下监沮、夷陵间，招其故众，因欲取荆州诸郡，<br /><br />&nbsp;&nbsp;&nbsp;&nbsp;竟不能克。<br /><br />&nbsp;&nbsp;&nbsp;&nbsp;是时，述废铜钱，置铁官钱，百姓货币不行。蜀中童谣言曰：“黄牛白腹，<br /><br />&nbsp;&nbsp;&nbsp;&nbsp;五铢当复。”好事者窃言王莽称“黄，述自号“白”，五铢钱，汉货也，言天下<br /><br />&nbsp;&nbsp;&nbsp;&nbsp;并还刘氏。述亦好为符命鬼神瑞应之事，妄引谶记。以为孔子作《春秋》，为赤<br /><br />&nbsp;&nbsp;&nbsp;&nbsp;制而断十二公，明汉至平帝十二代，历数尽也，一姓不得再受命。又引《录运法》<br /><br />&nbsp;&nbsp;&nbsp;&nbsp;曰：“废昌帝，立公孙。”《括地象》曰：“帝轩辕受命，公孙氏握。”《援神<br /><br />&nbsp;&nbsp;&nbsp;&nbsp;契》曰：“西太守，乙卯金。”谓西方太守而乙绝卯金也。五德之运，黄承赤而<br /><br />&nbsp;&nbsp;&nbsp;&nbsp;白继黄，金据西方为白德，而代王氏，得其正序。又自言手文有奇，及得龙兴之<br /><br />&nbsp;&nbsp;&nbsp;&nbsp;瑞。数移书中国，冀以感动众心。帝患之，乃与述书曰：“图谶言‘公孙’，即<br /><br />&nbsp;&nbsp;&nbsp;&nbsp;宣帝也。代汉者当涂高，君岂高之身邪？乃复以掌文为瑞，王莽何足效乎！君非<br /><br />&nbsp;&nbsp;&nbsp;&nbsp;吾贼臣乱子，仓卒时人皆欲为君事耳，何足数也。君日月已逝，妻子弱小，当早<br /><br />&nbsp;&nbsp;&nbsp;&nbsp;为定计，可以无忧。天下神器，不可力争，宜留三思。”署曰“公孙皇帝”。述<br /><br />&nbsp;&nbsp;&nbsp;&nbsp;不答。<br /><br />&nbsp;&nbsp;&nbsp;&nbsp;明年，隗嚣称臣于述。述骑都尉平陵人荆邯见东方将平，兵且西向，说述曰：<br /><br />&nbsp;&nbsp;&nbsp;&nbsp;兵者，帝王之大器，古今所不能废也。昔秦失其守，豪桀并起，汉祖无前人<br /><br />&nbsp;&nbsp;&nbsp;&nbsp;之迹，立锥之地，起于行阵之中，躬自奋击，兵破身困者数矣。然军败复合，创<br /><br />&nbsp;&nbsp;&nbsp;&nbsp;愈复战。何则？前死而成功，逾于却就于灭亡也。隗嚣遭遇运会，割有雍州，兵<br /><br />&nbsp;&nbsp;&nbsp;&nbsp;强士附，威加山东。遇更始政乱，复失天下，众庶引领，四方瓦解。嚣不及此时<br /><br />&nbsp;&nbsp;&nbsp;&nbsp;推危乘胜，以争天命，而退欲为西伯之事，尊师章句，宾友处士，偃武自戈，卑<br /><br />&nbsp;&nbsp;&nbsp;&nbsp;辞事汉，喟然自以文王复出也。令汉帝释关陇之忧，专精东伐，四分天下而有其<br /><br />&nbsp;&nbsp;&nbsp;&nbsp;三；使西州豪杰咸居心于山东，发间使，招携贰，则五分而有其四；若举兵天水，<br /><br />&nbsp;&nbsp;&nbsp;&nbsp;必至沮溃，天水既定，则九分而有其八。陛下以梁州之地，内奉万乘，外给三军，<br /><br />&nbsp;&nbsp;&nbsp;&nbsp;百姓愁困，不堪上命，将有王氏自溃之变。臣之愚计，以为宜及天下之望未绝，<br /><br />&nbsp;&nbsp;&nbsp;&nbsp;豪杰尚可招诱，急以此时发国内精兵，令田戎据江陵，临江南之会，倚巫山之固，<br /><br />&nbsp;&nbsp;&nbsp;&nbsp;筑垒坚守，传檄吴、楚，长沙以南必随风而靡。令延岑出汉中，定三辅，天水、<br /><br />&nbsp;&nbsp;&nbsp;&nbsp;陇西拱手自服。如此，海内震摇，冀有大利。<br /><br />&nbsp;&nbsp;&nbsp;&nbsp;述以问群臣。博士吴柱曰：“昔武王伐殷，先观兵孟津，八百诸侯不期同辞，<br /><br />&nbsp;&nbsp;&nbsp;&nbsp;然犹还师以待天命。未闻无左右之助，而欲出师千里之外，以广封疆者也。邯曰：<br /><br />&nbsp;&nbsp;&nbsp;&nbsp;“今东帝无尺土之柄，驱乌合之众，跨马陷敌，所向辄平。不亟乘时与之分功，<br /><br />&nbsp;&nbsp;&nbsp;&nbsp;而坐谈武王之说，是效隗嚣欲为西伯也。”述然邯言，欲悉发北军屯士及山东客<br /><br />&nbsp;&nbsp;&nbsp;&nbsp;兵，使延岑、田戎分出两道，与汉中诸将合兵并势。蜀人及其弟光以为不宜空国<br /><br />&nbsp;&nbsp;&nbsp;&nbsp;千里之外，决成败于一举，固争之，述乃上。延岑、田戎亦数请兵立功，终疑不<br /><br />&nbsp;&nbsp;&nbsp;&nbsp;听。<br /><br />&nbsp;&nbsp;&nbsp;&nbsp;述性苛细，察于小事。敢诛杀而不见大体，好改易郡县官名。然少为郎，习<br /><br />&nbsp;&nbsp;&nbsp;&nbsp;汉家制度，出入法驾，鸾旗旄骑，陈置陛戟，然后辇出房闼。又立其两子为王，<br /><br />&nbsp;&nbsp;&nbsp;&nbsp;食犍为、广汉各数县。群臣多谏，以为成败未可知，戎士暴露，而遽王皇子，示<br /><br />&nbsp;&nbsp;&nbsp;&nbsp;无大志，伤战士心。述不听。唯公孙氏得任事，由此大臣皆怨。<br /><br />&nbsp;&nbsp;&nbsp;&nbsp;八年，帝使诸将攻隗嚣，述遣李育将万余人救嚣。嚣败，并没其军，蜀地闻<br /><br />&nbsp;&nbsp;&nbsp;&nbsp;之恐动。述惧，欲安众心。成都郭外有秦时旧仓，述改名白帝仓，自王莽以来常<br /><br />&nbsp;&nbsp;&nbsp;&nbsp;空。述即诈使人言白帝仓出谷如山陵，百姓空市里往观之。述乃大会群臣，问曰：<br /><br />&nbsp;&nbsp;&nbsp;&nbsp;“白帝仓竟出谷乎？”皆对言“无”。述曰：“讹言不可信，道隗王破者复如此<br /><br />&nbsp;&nbsp;&nbsp;&nbsp;矣。”俄而嚣将王元降，述以为将军。明年，使元与领军环安拒河池，又遣田戎<br /><br />&nbsp;&nbsp;&nbsp;&nbsp;及大司徒任满、南郡太守程将兵下江关，破威虏将军冯骏等，拔巫及夷陵、夷<br /><br />&nbsp;&nbsp;&nbsp;&nbsp;道，因据荆门。<br /><br />&nbsp;&nbsp;&nbsp;&nbsp;十一年，征南大将军岑彭攻之，满等大败，述将王政斩满首降于彭。田戎走<br /><br />&nbsp;&nbsp;&nbsp;&nbsp;保江州。城邑皆开门降。彭遂长驱至武阳。帝及与述书，陈言祸福，以明丹青之<br /><br />&nbsp;&nbsp;&nbsp;&nbsp;信。述省书叹息，以示所亲太常常少、光禄勋张隆。降、少皆劝降。述曰：“废<br /><br />&nbsp;&nbsp;&nbsp;&nbsp;兴命也。岂有降天子哉！”左右莫敢复言。中郎将来歙急攻王元、环安，安使刺<br /><br />&nbsp;&nbsp;&nbsp;&nbsp;客杀歙；述复令刺杀岑彭。<br /><br />&nbsp;&nbsp;&nbsp;&nbsp;十二年，述弟恢及子婿史兴并为大司马吴汉、辅威将军臧宫所破，战死。自<br /><br />&nbsp;&nbsp;&nbsp;&nbsp;是将帅恐惧，日夜离叛，述虽诛灭其家，犹不能禁。帝必欲降之，乃下诏喻述曰：<br /><br />&nbsp;&nbsp;&nbsp;&nbsp;“往年诏书比下，开示恩信，勿以来歙、岑彭受害自疑。今以时自诣，则家族完<br /><br />&nbsp;&nbsp;&nbsp;&nbsp;全；若迷惑不喻，委肉虎口，痛哉奈何！将帅疲倦，吏士思归，不乐久相屯守，<br /><br />&nbsp;&nbsp;&nbsp;&nbsp;诏书手记，不可数得，朕不食言。”述终无降意。<br /><br />&nbsp;&nbsp;&nbsp;&nbsp;九月，吴汉又破斩其大司徒谢丰、执金吾袁吉，汉兵遂守成都。述谓延岑曰：<br /><br />&nbsp;&nbsp;&nbsp;&nbsp;“事当奈何！”岑曰：“男儿当死中求生，可坐穷乎！财物易聚耳，不宜有爱。”<br /><br />&nbsp;&nbsp;&nbsp;&nbsp;述乃悉散金帛，募敢死士五千余人，以配岑于市桥，伪建旗帜，鸣鼓挑战，而潜<br /><br />&nbsp;&nbsp;&nbsp;&nbsp;遣奇兵出吴汉军后，袭击破汉。汉堕水，缘马尾得出。<br /><br />&nbsp;&nbsp;&nbsp;&nbsp;十一月，臧宫军至咸门。述视占书，云“虏死城下”，大喜，谓汉等当之。<br /><br />&nbsp;&nbsp;&nbsp;&nbsp;乃自将数万人攻汉，使延岑拒宫。大战，岑三合三胜。自旦及日中，军士不得食，<br /><br />&nbsp;&nbsp;&nbsp;&nbsp;并疲，汉因令壮士突之，述兵大乱，被刺洞胸，堕马。左右舆入城。述以兵属延<br /><br />&nbsp;&nbsp;&nbsp;&nbsp;岑，其夜死。明旦，岑降吴汉。乃夷述妻子，尽灭公孙氏，并族延岑。遂放兵大<br /><br />&nbsp;&nbsp;&nbsp;&nbsp;掠，焚述宫室。帝闻之怒，以谴汉。又让汉副将刘尚曰：“城降三日，吏人从服，<br /><br />&nbsp;&nbsp;&nbsp;&nbsp;孩儿老母，口以万数，一旦放兵纵火，闻之可为酸鼻！尚宗室子孙，尝更吏职，<br /><br />&nbsp;&nbsp;&nbsp;&nbsp;何忍行此？仰视天，俯视地，观放啜羹，二者孰仁？良失斩将吊人之义也！”<br /><br />&nbsp;&nbsp;&nbsp;&nbsp;初，常少、张隆劝述降，不从，并以忧死。帝下诏追赠少为太常，隆为光禄<br /><br />&nbsp;&nbsp;&nbsp;&nbsp;勋，以礼改葬之。其忠节志义之士，并蒙旌显。程乌、李育以有才干，皆擢用之。<br /><br />&nbsp;&nbsp;&nbsp;&nbsp;于是西土咸悦，莫不归心焉。<br /><br />&nbsp;&nbsp;&nbsp;&nbsp;论曰：昔赵佗自王番禺，公孙亦窃帝蜀汉，推其无他功能，而至于后亡者，<br /><br />&nbsp;&nbsp;&nbsp;&nbsp;将以地边处远，非王化之所先乎？述虽为汉吏，无所冯资，徒以文俗自，逐能<br /><br />&nbsp;&nbsp;&nbsp;&nbsp;集其志计。道未足而意有余，不能因隙立功，以会时变，方乃坐饰边幅，以高深<br /><br />&nbsp;&nbsp;&nbsp;&nbsp;自安，昔吴起所以惭魏侯也。及其谢臣属，审废兴之命，与夫泥首衔玉者异日谈<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;赞曰：“公孙习吏，隗王得士。汉命已还，二隅方N。天数有违，江山难<br /><br />&nbsp;&nbsp;&nbsp;&nbsp;恃。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,178);">加入书签</a><a
                        href="177.html">上一页</a>&larr;<a href="index.html">返回列表</a>&rarr;<a
                            href="179.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "177.html"; var next_page = "179.html"; var index_page = "index.html"; var sortid = "9"; var article_id = "3"; var chapter_id = "178"; var articlename = "后汉书"; var chaptername = " 卷十三 隗嚣公孙述列传第三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>