<!DOCTYPE html>
<html>
<head>
<meta charset="gbk" />
<title>后汉书- 卷九十 乌桓鲜卑列传第八十-在线阅读-哈西文学网</title>
<meta name="keywords" content="范晔，后汉书， 卷九十 乌桓鲜卑列传第八十全文， 卷九十 乌桓鲜卑列传第八十在线阅读 哈西文学网" />
<meta name="description" content="哈西文学网提供范晔的后汉书  卷九十 乌桓鲜卑列传第八十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/263.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/263.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十 乌桓鲜卑列传第八十</h1>
            <div class="link xb">
                <a href="262.html">上一页</a>&larr;<a href="index.html">返回列表</a>&rarr;<a
                    href="264.html">下一页</a></div>			
            <div id="BookText">&nbsp;&nbsp;&nbsp;&nbsp;乌桓者，本东胡也。汉初，匈奴冒顿灭其国，余类保乌桓山，因以为号焉。<br /><br />&nbsp;&nbsp;&nbsp;&nbsp;俗善骑射，弋猎禽兽为事。随水草放牧，居无常处。以穹庐为舍，东开向日。食<br /><br />&nbsp;&nbsp;&nbsp;&nbsp;肉饮酪，以毛毳为衣。贵少而贱老，其性悍塞。怒则杀父兄，而终不害其母，以<br /><br />&nbsp;&nbsp;&nbsp;&nbsp;母有族类，父兄无相仇报敌也。有勇健能理决斗讼者，推为大人，无世业相继。<br /><br />&nbsp;&nbsp;&nbsp;&nbsp;邑落各有小帅，数百千落自为一部。大人有所召呼，时刻木为信，虽无文字，而<br /><br />&nbsp;&nbsp;&nbsp;&nbsp;部众不敢违犯。氏姓无常，以大人健者名字为姓。大人以下，各自蓄牧营产，不<br /><br />&nbsp;&nbsp;&nbsp;&nbsp;相徭役。其嫁娶则先略女通情，或半岁百日，然后送牛、马、羊畜，以为娉币。<br /><br />&nbsp;&nbsp;&nbsp;&nbsp;婿随妻还家，妻家无尊卑，旦旦拜之，而不拜其父母。为妻家仆役，一二年间，<br /><br />&nbsp;&nbsp;&nbsp;&nbsp;妻家乃厚遣送女，居处财物一皆为办。其俗妻后母，报寡嫂，死则归其故夫。计<br /><br />&nbsp;&nbsp;&nbsp;&nbsp;谋从用妇人，唯斗战之事乃自决之。父子男女，相对踞蹲。以髡头为轻便。妇人<br /><br />&nbsp;&nbsp;&nbsp;&nbsp;至嫁时乃养发，分为髻，著句决，饰以金碧，犹中国有l步摇。妇人能刺韦<br /><br />&nbsp;&nbsp;&nbsp;&nbsp;作文绣，织巍Ｄ凶幽茏鞴矢鞍勒，锻金铁为兵器。其土地宜]及东墙。东<br /><br />&nbsp;&nbsp;&nbsp;&nbsp;墙似蓬草，实如]子，至十月而熟。见鸟兽孕乳，以别四节。<br /><br />&nbsp;&nbsp;&nbsp;&nbsp;俗贵兵死，敛尸以棺，有哭泣之哀，至葬则歌舞相送。肥养一犬，以彩绳缨<br /><br />&nbsp;&nbsp;&nbsp;&nbsp;牵，并取死者所乘马衣物，皆烧而送之，言以属累犬，使护死者神灵归赤山。赤<br /><br />&nbsp;&nbsp;&nbsp;&nbsp;山在辽东西北数千里，如中国人死者魂神归贷山也。敬鬼神，祠天地、日月、星<br /><br />&nbsp;&nbsp;&nbsp;&nbsp;辰、山川及先大人有健名者。祠用牛、羊，毕皆烧之。其约法：违大人言者，罪<br /><br />&nbsp;&nbsp;&nbsp;&nbsp;至死；若相贼杀者，令部落自相报，不止，诣大人告之，听出马、牛、羊以赎死；<br /><br />&nbsp;&nbsp;&nbsp;&nbsp;其自杀父兄则无罪；若亡畔为大人所捕者，邑落不得受之，皆徙逐于雍狂之地，<br /><br />&nbsp;&nbsp;&nbsp;&nbsp;沙漠之中。其土多蝮蛇，在于令西南，乌孙东北焉。<br /><br />&nbsp;&nbsp;&nbsp;&nbsp;乌桓自为冒顿所破，众遂孤弱，常臣伏匈奴，岁输牛、马、羊皮，过时不具，<br /><br />&nbsp;&nbsp;&nbsp;&nbsp;辄没其妻子。及武帝遣骠骑将军霍去病击破匈奴左地，因徙乌桓于上谷、渔阳、<br /><br />&nbsp;&nbsp;&nbsp;&nbsp;右北平、辽西、辽东五郡塞外，为汉侦察匈奴动静。其大人岁一朝见，于是始置<br /><br />&nbsp;&nbsp;&nbsp;&nbsp;护乌桓校尉，秩二千石，拥节监领之，使不得与匈奴交通。<br /><br />&nbsp;&nbsp;&nbsp;&nbsp;昭帝时，乌桓渐强，乃发匈奴单于冢墓，以报冒顿之怨。匈奴大怒，乃东击<br /><br />&nbsp;&nbsp;&nbsp;&nbsp;破乌桓。大将军霍光闻之，因遣度辽将军范明友将二万骑出辽东邀匈奴，而虏已<br /><br />&nbsp;&nbsp;&nbsp;&nbsp;引去。明友乘乌桓新败，遂进击之，斩首六千余级，获其三王首而还。由是乌桓<br /><br />&nbsp;&nbsp;&nbsp;&nbsp;复寇幽州，明友辄破之。宣帝时，乃稍保塞降附。<br /><br />&nbsp;&nbsp;&nbsp;&nbsp;及王莽篡位，欲击匈奴，兴十二部军，使东域将严尤领乌桓、丁令兵屯代郡，<br /><br />&nbsp;&nbsp;&nbsp;&nbsp;皆质其妻子于郡县。乌桓不便水土，惧久屯不休，数求谒去。莽不肯遣，遂自亡<br /><br />&nbsp;&nbsp;&nbsp;&nbsp;畔，还为抄盗，而诸郡尽杀其质，由是结怨于莽。匈奴因诱其豪帅以为吏，余者<br /><br />&nbsp;&nbsp;&nbsp;&nbsp;皆羁縻属之。<br /><br />&nbsp;&nbsp;&nbsp;&nbsp;光武初，乌桓与匈奴连兵为寇，代郡以东尤被其害。居止近塞，朝发穹庐，<br /><br />&nbsp;&nbsp;&nbsp;&nbsp;暮至城郭，五郡民庶，家受其辜，至于郡县损坏，百姓流亡。其在上谷塞外白山<br /><br />&nbsp;&nbsp;&nbsp;&nbsp;者，最为强富。<br /><br />&nbsp;&nbsp;&nbsp;&nbsp;建武二十一年，遣伏波将军马援将三千骑出五阮关掩击之。乌桓逆知，悉相<br /><br />&nbsp;&nbsp;&nbsp;&nbsp;率逃走，追斩百级而还。乌桓复尾击援后，援遂晨夜奔归，比入塞，马死者千余<br /><br />&nbsp;&nbsp;&nbsp;&nbsp;匹。<br /><br />&nbsp;&nbsp;&nbsp;&nbsp;二十二年，匈奴国乱，乌桓乘弱击破之，匈奴转北徙数千里，漠南地空，帝<br /><br />&nbsp;&nbsp;&nbsp;&nbsp;乃以币帛赂乌桓。二十五年，辽西乌桓大人赦旦等九百二十二人率众向化，诣阙<br /><br />&nbsp;&nbsp;&nbsp;&nbsp;朝贡，献奴婢、牛、马及弓、虎豹貂皮。<br /><br />&nbsp;&nbsp;&nbsp;&nbsp;是时，四夷朝贺，络驿而至，天子乃命大会劳飨，赐以珍宝。乌桓或愿留宿<br /><br />&nbsp;&nbsp;&nbsp;&nbsp;卫，于是封其渠帅为侯王君长者八十一人，皆居塞内，布于缘边诸郡，令招来种<br /><br />&nbsp;&nbsp;&nbsp;&nbsp;人，给其衣食，遂为汉侦候，助击匈奴、鲜卑。时，司徒掾班彪上言：“乌桓天<br /><br />&nbsp;&nbsp;&nbsp;&nbsp;性轻黠，好为寇贼，若久放纵而无总领者，必复侵掠居人，但委主降掾史，恐非<br /><br />&nbsp;&nbsp;&nbsp;&nbsp;所能制。臣愚以为宜复置乌桓校尉，诚有益于附集，省国家之边虑。”帝从之，<br /><br />&nbsp;&nbsp;&nbsp;&nbsp;于是始复置校尉于上谷宁城，开营府，并领鲜卑，赏赐质子，岁时互市焉。<br /><br />&nbsp;&nbsp;&nbsp;&nbsp;及明、章、和三世，皆保塞无事。安帝永初三年夏，渔龙乌桓与右北平胡千<br /><br />&nbsp;&nbsp;&nbsp;&nbsp;余寇代郡、上谷。秋，雁门乌桓率众王无何，与鲜卑大人丘伦等，及南匈奴骨都<br /><br />&nbsp;&nbsp;&nbsp;&nbsp;侯，合七千骑寇五原，与太守战于九原高渠谷。汉兵大败，杀郡长吏。乃遣车骑<br /><br />&nbsp;&nbsp;&nbsp;&nbsp;将军何熙、度辽将军梁[等击，大破之。无何乞降，鲜卑走还塞外。是后乌桓<br /><br />&nbsp;&nbsp;&nbsp;&nbsp;稍复亲附，拜其大人戎朱@为亲汉都尉。<br /><br />&nbsp;&nbsp;&nbsp;&nbsp;顺帝阳嘉四年冬，乌桓寇云中，遮截道上商贾车牛千余两，度辽将军耿晔率<br /><br />&nbsp;&nbsp;&nbsp;&nbsp;二千余人追击，不利，又战于沙南，斩首五百级。乌桓遂围晔于兰池城，于是发<br /><br />&nbsp;&nbsp;&nbsp;&nbsp;积射士二千人，度辽营千人，配上郡屯，以讨乌桓，乌桓乃退。永和五年，乌桓<br /><br />&nbsp;&nbsp;&nbsp;&nbsp;大人阿坚、羌渠等与南匈奴左部句龙吾斯反畔，中郎将张耽击破斩之，余众悉降。<br /><br />&nbsp;&nbsp;&nbsp;&nbsp;桓帝永寿中，朔方乌桓与休著屠各并畔，中郎将张奂击平之。延熹九年夏，乌桓<br /><br />&nbsp;&nbsp;&nbsp;&nbsp;复与鲜卑及南匈奴寇缘边九郡，俱反，张奂讨之，皆出塞去。<br /><br />&nbsp;&nbsp;&nbsp;&nbsp;灵帝初，乌桓大人上谷有难楼者，众九千余落，辽西有丘力居者，众五千余<br /><br />&nbsp;&nbsp;&nbsp;&nbsp;落，皆自称王；又辽东苏仆延，众千余落，自称峭王；右北平乌延，众人百余落，<br /><br />&nbsp;&nbsp;&nbsp;&nbsp;自称汗鲁王；并勇健而多计策。中平四年，前中山太守张纯畔，入丘力居众中，<br /><br />&nbsp;&nbsp;&nbsp;&nbsp;自号弥天安定王，遂为诸郡乌桓元帅，寇掠青、徐、幽、冀四州。五年，以刘虞<br /><br />&nbsp;&nbsp;&nbsp;&nbsp;为幽州牧，虞购募斩纯首，北州乃定。<br /><br />&nbsp;&nbsp;&nbsp;&nbsp;献定初平中，丘力居死，子楼班年少，从子蹋顿有武略，代立，总摄三部，<br /><br />&nbsp;&nbsp;&nbsp;&nbsp;众皆从其号令。建安初，冀州牧袁绍与前将军公孙瓒相持不决，蹋顿遣使诣绍求<br /><br />&nbsp;&nbsp;&nbsp;&nbsp;和亲，遂遣兵助击瓒，破之。绍矫制赐蹋顿、难楼、苏仆延、乌延等，皆以单于<br /><br />&nbsp;&nbsp;&nbsp;&nbsp;印绶。后难楼、苏仆延率其部众奉楼班为单于，蹋顿为王，然蹋顿犹秉计策。广<br /><br />&nbsp;&nbsp;&nbsp;&nbsp;阳人阎柔，少没乌桓、鲜卑中，为其种人所归信，柔乃因鲜卑众，杀乌桓校尉邢<br /><br />&nbsp;&nbsp;&nbsp;&nbsp;举而代之。袁绍因宠慰柔，以安北边。及绍子尚败，奔蹋顿。时，幽、冀吏人奔<br /><br />&nbsp;&nbsp;&nbsp;&nbsp;乌桓者十万余户，尚欲凭其兵力，复图中国。会曹操平河北，阎柔率鲜卑、乌桓<br /><br />&nbsp;&nbsp;&nbsp;&nbsp;归附，操即以柔为校尉。建安十二年，曹操自征乌桓，大破蹋顿于柳城，斩之，<br /><br />&nbsp;&nbsp;&nbsp;&nbsp;首虏二十余万人。袁尚与楼班、乌延等皆走辽东，辽东太守公孙康并斩送之。其<br /><br />&nbsp;&nbsp;&nbsp;&nbsp;余众万余落，悉徙居中国云。<br /><br />&nbsp;&nbsp;&nbsp;&nbsp;鲜卑者，亦东胡之支也，别依鲜卑山，故因号焉。其言语习俗与乌桓同。唯<br /><br />&nbsp;&nbsp;&nbsp;&nbsp;婚姻先髡头，以季春月大会于饶乐水上，饮晏毕，然后配合。又禽盖异于中国者，<br /><br />&nbsp;&nbsp;&nbsp;&nbsp;野马、原羊、角端牛，以角为弓，俗谓之角端弓者。又有貂、v、@子，皮<br /><br />&nbsp;&nbsp;&nbsp;&nbsp;毛柔蠕，故天下以为名裘。<br /><br />&nbsp;&nbsp;&nbsp;&nbsp;汉初，亦为冒顿所破，远窜辽东塞外，与乌桓相接，未常通中国焉。光武初，<br /><br />&nbsp;&nbsp;&nbsp;&nbsp;匈奴强盛，率鲜卑与乌桓寇抄北边，杀略吏人，无有宁岁。建武二十一年，鲜卑<br /><br />&nbsp;&nbsp;&nbsp;&nbsp;与匈奴入辽东，辽东太守祭肜击破之，斩获殆尽，事已具《肜传》，由是震怖。<br /><br />&nbsp;&nbsp;&nbsp;&nbsp;及南单于附汉，北虏孤弱，二十五年，鲜卑始通驿使。<br /><br />&nbsp;&nbsp;&nbsp;&nbsp;其后都护偏何等诣祭肜求自效功，因令击北匈奴左伊育訾部，斩首二千余级。<br /><br />&nbsp;&nbsp;&nbsp;&nbsp;其后偏何连岁出兵击北虏，还辄持首级诣辽东受赏赐。三十年，鲜卑大人於仇贲、<br /><br />&nbsp;&nbsp;&nbsp;&nbsp;满头等率种人诣阙朝贺，慕义内属。帝封於仇贲为王，满头为侯。时渔阳赤山乌<br /><br />&nbsp;&nbsp;&nbsp;&nbsp;桓歆志贲等数寇上谷。永平元年，祭肜复赂偏何击歆志贲，破斩之，于是鲜卑大<br /><br />&nbsp;&nbsp;&nbsp;&nbsp;人皆来归附，并诣辽东受赏赐，青、徐二州给钱岁二亿七千万为常。明、章二世，<br /><br />&nbsp;&nbsp;&nbsp;&nbsp;保塞无事。<br /><br />&nbsp;&nbsp;&nbsp;&nbsp;和帝永元中，大将军窦宪遣右校尉耿夔击破匈奴，北单于逃走，鲜卑因此转<br /><br />&nbsp;&nbsp;&nbsp;&nbsp;徙据其地。匈奴余种留者尚有十余万落，皆自号鲜卑，鲜卑由此渐盛。九年，辽<br /><br />&nbsp;&nbsp;&nbsp;&nbsp;东鲜卑攻肥如县，太守祭参坐沮败，下狱死。十三年，辽东鲜卑寇右北平，因入<br /><br />&nbsp;&nbsp;&nbsp;&nbsp;渔阳，渔阳太守击破之。延平元年，鲜卑复寇渔阳，太守张显率数百人出塞追之。<br /><br />&nbsp;&nbsp;&nbsp;&nbsp;兵马掾严授谏曰：“前道险阻，贼势难量，宜且结营，先令轻骑侦视之。”显意<br /><br />&nbsp;&nbsp;&nbsp;&nbsp;甚锐，怒欲斩之。因复进兵，遇虏伏发，士卒悉走，唯授力战，身被十创，手杀<br /><br />&nbsp;&nbsp;&nbsp;&nbsp;数人而死。显中流矢，主簿卫福、功曹徐咸皆自投赴显，俱殁于阵。邓太后策书<br /><br />&nbsp;&nbsp;&nbsp;&nbsp;褒叹，赐显钱六十万，以家二人为郎，授、福、咸各钱十万，除一子为郎。<br /><br />&nbsp;&nbsp;&nbsp;&nbsp;安帝永初中，鲜卑大人燕荔阳诣阙朝贺，邓太后赐燕荔阳王印绶，赤车参驾，<br /><br />&nbsp;&nbsp;&nbsp;&nbsp;令止乌桓校尉所居宁城下，通胡市，因筑南北两部质馆。鲜卑邑落百二十部，各<br /><br />&nbsp;&nbsp;&nbsp;&nbsp;遣入质。是后或降或畔，与匈奴、乌桓更相攻击。<br /><br />&nbsp;&nbsp;&nbsp;&nbsp;元初二年秋，辽东鲜卑围无虑县，州郡合兵，固保清野，鲜卑无所得。复攻<br /><br />&nbsp;&nbsp;&nbsp;&nbsp;扶黎营，杀长吏。四年，辽西鲜卑连休等遂烧塞门，寇百姓。乌桓大人於秩居等<br /><br />&nbsp;&nbsp;&nbsp;&nbsp;与连休有宿怨，共郡兵奔击，大破之，斩首千三百级，悉获其生口、牛、马、财<br /><br />&nbsp;&nbsp;&nbsp;&nbsp;物。五年秋，代郡鲜卑万余骑遂穿塞入寇，分攻城邑，烧官寺，杀长吏而生。乃<br /><br />&nbsp;&nbsp;&nbsp;&nbsp;发缘边甲卒、黎阳营兵，屯上谷以备之。冬、鲜卑入上谷，攻居庸关，复发缘边<br /><br />&nbsp;&nbsp;&nbsp;&nbsp;诸郡、黎阳营兵、积射士步骑二万人，屯列冲要。六年秋，鲜卑入马城塞，杀长<br /><br />&nbsp;&nbsp;&nbsp;&nbsp;吏。度辽将军邓遵发积射士三千人，及中郎将马续率南单于，与辽西、右北平兵<br /><br />&nbsp;&nbsp;&nbsp;&nbsp;马会，出塞追击鲜卑，大破之，获生口及牛、羊、财物甚众。又发积射士三千人，<br /><br />&nbsp;&nbsp;&nbsp;&nbsp;马三千匹，诣度辽营屯守。<br /><br />&nbsp;&nbsp;&nbsp;&nbsp;永宁元年，辽西鲜卑大人乌伦、其至K率众诣邓遵降，奉贡献。诏封乌伦为<br /><br />&nbsp;&nbsp;&nbsp;&nbsp;率众王，其至K为率众侯，赐彩缯各有差。<br /><br />&nbsp;&nbsp;&nbsp;&nbsp;建光元年秋，其至K复畔，寇居庸，云中太守成严击之，兵败，功曹杨穆以<br /><br />&nbsp;&nbsp;&nbsp;&nbsp;身捍严，与俱战殁。鲜卑于是围乌桓校尉徐常于马城。度辽将军耿夔与幽州刺史<br /><br />&nbsp;&nbsp;&nbsp;&nbsp;庞参发广阳、渔阳、涿郡甲卒，分为两道救之；常夜得潜出，与夔等并力并进，<br /><br />&nbsp;&nbsp;&nbsp;&nbsp;攻贼围，解之。鲜卑既累杀郡守，胆意转盛，控弦数万骑。延光元年冬，复寇雁<br /><br />&nbsp;&nbsp;&nbsp;&nbsp;门、定襄，遂攻太原，掠杀百姓。二年冬，其至K自将万余骑入东领候，分为数<br /><br />&nbsp;&nbsp;&nbsp;&nbsp;道，攻南匈奴于曼柏，K日逐王战死，杀千余人。三年秋，复寇高柳，击破南<br /><br />&nbsp;&nbsp;&nbsp;&nbsp;匈奴，杀渐将王。<br /><br />&nbsp;&nbsp;&nbsp;&nbsp;顺帝永建元年秋，鲜卑其至K寇代郡，太守李超战死。明年春，中郎将张国<br /><br />&nbsp;&nbsp;&nbsp;&nbsp;遣从事将南单于兵步骑万余人出塞，击破之，获其资重二千余种。时，辽东鲜卑<br /><br />&nbsp;&nbsp;&nbsp;&nbsp;六千余骑亦寇辽东玄菟，乌桓校尉耿晔发缘边诸郡兵及乌桓率众王出塞击之，斩<br /><br />&nbsp;&nbsp;&nbsp;&nbsp;首数百级，大获其生口、牛、马、什物，鲜卑乃率种众三万人诣辽东乞降。三年，<br /><br />&nbsp;&nbsp;&nbsp;&nbsp;四年，鲜卑频寇渔阳、朔方。六年秋，耿晔遣司马将胡兵数千人，出塞击破之。<br /><br />&nbsp;&nbsp;&nbsp;&nbsp;冬，渔阳太守又遣乌桓兵击之，斩首八百级，获牛、马、生口。乌桓豪人扶漱官<br /><br />&nbsp;&nbsp;&nbsp;&nbsp;勇健，每与鲜卑战，辄陷敌，诏赐号“率众君”。<br /><br />&nbsp;&nbsp;&nbsp;&nbsp;阳嘉元年冬，耿晔遣乌桓亲汉都尉戎朱@率众王侯咄归等，出塞抄击鲜卑，<br /><br />&nbsp;&nbsp;&nbsp;&nbsp;大斩获而还，赐咄归等已下为率众王、侯、长，赐彩缯各有差。鲜卑后寇辽东属<br /><br />&nbsp;&nbsp;&nbsp;&nbsp;国，于是耿晔乃移屯辽东无虑城拒之。二年春，匈奴中郎将赵稠遣从事将南匈奴<br /><br />&nbsp;&nbsp;&nbsp;&nbsp;骨都侯夫沈等，出塞击鲜卑，破之，斩获甚众，诏赐夫沈金印紫绶及缣彩各有差。<br /><br />&nbsp;&nbsp;&nbsp;&nbsp;秋，鲜卑穿塞入马城，代郡太守击之，不能克。后其至K死，鲜卑抄盗差稀。<br /><br />&nbsp;&nbsp;&nbsp;&nbsp;桓帝时，鲜卑檀石槐者，其父投鹿侯，初从匈奴军三年，其妻在家生子。投<br /><br />&nbsp;&nbsp;&nbsp;&nbsp;鹿侯归，怪欲杀之。妻言尝昼行，闻雷震，仰天视而雹入其口，因吞之，遂{任女}<br /><br />&nbsp;&nbsp;&nbsp;&nbsp;身，十月而产，此子必有奇异，且宜长视。投鹿侯不听，遂弃之。妻私语家令收<br /><br />&nbsp;&nbsp;&nbsp;&nbsp;养焉，名檀石槐。年十四五，勇健有智略。异部大人抄取其外家牛、羊，檀石槐<br /><br />&nbsp;&nbsp;&nbsp;&nbsp;单骑追击之，所向无前，悉还得所亡者，由是部落畏服。乃施法禁，平曲直，无<br /><br />&nbsp;&nbsp;&nbsp;&nbsp;敢犯者，遂推以为大人。檀石槐乃立庭于弹汗山f仇水上，去高柳北三百余里，<br /><br />&nbsp;&nbsp;&nbsp;&nbsp;兵马甚盛，东西部大人皆归焉。因南抄缘边，北拒丁零，东却夫馀，西击乌孙，<br /><br />&nbsp;&nbsp;&nbsp;&nbsp;尽据匈奴故地，东西万四千余里，南北七千余里，网罗山川水泽盐池。<br /><br />&nbsp;&nbsp;&nbsp;&nbsp;永寿二年秋，檀石槐遂将三四千骑寇云中。延熹元年，鲜卑寇北边。冬，使<br /><br />&nbsp;&nbsp;&nbsp;&nbsp;匈奴中郎将张奂率南单于出塞击之，斩首二百级。二年，复入雁门，杀数百人，<br /><br />&nbsp;&nbsp;&nbsp;&nbsp;大抄掠而去。六年夏，千余骑寇辽东属国。九年夏，遂分骑数万人入缘边九郡，<br /><br />&nbsp;&nbsp;&nbsp;&nbsp;并杀掠吏人。于是复遣张奂击之，鲜卑乃出塞去。朝廷积患之而不能制，遂遣使<br /><br />&nbsp;&nbsp;&nbsp;&nbsp;持印绶封檀石槐为王，欲与和亲。檀石槐不肯受，而寇抄滋甚。乃自分其地为三<br /><br />&nbsp;&nbsp;&nbsp;&nbsp;部：从右北平以东至辽东，接夫余、桴龆十余邑为东部，从右北平以西至上谷<br /><br />&nbsp;&nbsp;&nbsp;&nbsp;十余邑为中部，从上谷以西至敦煌、乌孙二十余邑为西部。各置大人主领之，皆<br /><br />&nbsp;&nbsp;&nbsp;&nbsp;属檀石槐。<br /><br />&nbsp;&nbsp;&nbsp;&nbsp;灵帝立，幽、并、凉三州缘边诸郡无岁不被鲜卑寇抄，杀略不可胜数。熹平<br /><br />&nbsp;&nbsp;&nbsp;&nbsp;三年冬，鲜卑入北地，太守夏育率休著屠各追击破之。迁育为护乌桓校尉。五年，<br /><br />&nbsp;&nbsp;&nbsp;&nbsp;鲜卑寇幽州。六年夏，鲜卑寇三边。秋，夏育上言：“鲜卑寇边，自春以来，三<br /><br />&nbsp;&nbsp;&nbsp;&nbsp;十余发，请征幽州诸郡兵出塞击之，一冬二春，必能禽灭。”朝廷未许。先是，<br /><br />&nbsp;&nbsp;&nbsp;&nbsp;护羌校尉田晏坐事论刑被原，欲立功自效，乃请中常侍王甫求得为将，甫因此议<br /><br />&nbsp;&nbsp;&nbsp;&nbsp;遣兵，与育并力讨贼。帝乃拜晏为破鲜卑中郎将。大臣多有不同，乃召百官议朝<br /><br />&nbsp;&nbsp;&nbsp;&nbsp;堂。议郎蔡邕议曰：<br /><br />&nbsp;&nbsp;&nbsp;&nbsp;《书》戒猾夏，《易》伐鬼方，周有猃狁、蛮荆之师，汉有阗颜、瀚海之事。<br /><br />&nbsp;&nbsp;&nbsp;&nbsp;征讨殊类，所由尚矣。然而时有同异，势有可否，故谋有得失，事有成败，不可<br /><br />&nbsp;&nbsp;&nbsp;&nbsp;齐也。<br /><br />&nbsp;&nbsp;&nbsp;&nbsp;武帝情存远略，志辟四方，南诛百越，北讨强胡，西伐大宛，东并朝鲜。因<br /><br />&nbsp;&nbsp;&nbsp;&nbsp;文、景之蓄，借天下之饶，数十年间，官民俱匮。乃兴盐铁酒榷之利，设告缗重<br /><br />&nbsp;&nbsp;&nbsp;&nbsp;税之令。民不堪命，起为盗贼，关东纷扰，道路不通。绣衣直指之使，奋a钺而<br /><br />&nbsp;&nbsp;&nbsp;&nbsp;并出。既而觉悟，乃息兵罢役，封丞相为富民侯。故主父偃曰：“夫务战胜，穷<br /><br />&nbsp;&nbsp;&nbsp;&nbsp;武事，未有不悔者也。”夫以世宗神武，将相良猛，财赋充实，所拓广远，犹有<br /><br />&nbsp;&nbsp;&nbsp;&nbsp;悔焉。况今人财并乏，事劣昔时乎！<br /><br />&nbsp;&nbsp;&nbsp;&nbsp;自匈奴遁逃，鲜卑强盛，据其故地，称兵十万，才力劲健，意智益生。加以<br /><br />&nbsp;&nbsp;&nbsp;&nbsp;关塞不严，禁网多漏，精金良铁，皆为贼有；汉人逋逃，为之谋主，兵利马疾，<br /><br />&nbsp;&nbsp;&nbsp;&nbsp;过于匈奴。昔段G良将，习兵善战，有事西羌，犹十余年。今育、晏才策，未必<br /><br />&nbsp;&nbsp;&nbsp;&nbsp;过G，鲜卑种众，不弱于曩时。而虚计二载，自许有成，若祸结兵连，岂得中休？<br /><br />&nbsp;&nbsp;&nbsp;&nbsp;当复征发众人，转运无已，是为耗竭诸夏，并力蛮夷。夫边垂之患，手足之蚧搔；<br /><br />&nbsp;&nbsp;&nbsp;&nbsp;中国之困，胸背之瘭疽。方今郡县盗贼尚不能禁，况此丑虏而可伏乎！<br /><br />&nbsp;&nbsp;&nbsp;&nbsp;昔高祖忍平城之耻，吕后弃慢书之诟，方之于今，何者为甚？<br /><br />&nbsp;&nbsp;&nbsp;&nbsp;天设山河，秦筑长城，汉起塞垣，所以别内外，异殊俗也。苟无戚国内侮<br /><br />&nbsp;&nbsp;&nbsp;&nbsp;之患则可矣，岂与虫蚁狡寇计争往来哉！虽或破之，岂可殄尽，而方令本朝为之<br /><br />&nbsp;&nbsp;&nbsp;&nbsp;旰食乎！<br /><br />&nbsp;&nbsp;&nbsp;&nbsp;夫专胜者未必克，挟疑者未必败。众所谓危，圣人不任，朝议不嫌，明主不<br /><br />&nbsp;&nbsp;&nbsp;&nbsp;行也。昔淮南王安谏伐越曰：“天子之兵，有征无战。言其莫敢校也。如使越人<br /><br />&nbsp;&nbsp;&nbsp;&nbsp;蒙死以逆执事厮舆之卒，有一不备而归者，虽得越王之首，而犹为大汉羞之。”<br /><br />&nbsp;&nbsp;&nbsp;&nbsp;而欲以齐民易丑虏，皇威辱外夷，就如其言，犹已危矣，况乎得失不可量邪！昔<br /><br />&nbsp;&nbsp;&nbsp;&nbsp;珠崖郡反，孝元皇帝纳贾捐之言，而下诏曰：“珠崖背畔，今议者或曰可讨，或<br /><br />&nbsp;&nbsp;&nbsp;&nbsp;曰弃之。朕日夜惟思，羞威不行，则欲诛之；通于时变，复忧万民。夫万民之饥<br /><br />&nbsp;&nbsp;&nbsp;&nbsp;与远蛮之不可讨，何者为大？宗庙之祭，凶年犹有不备，况避不嫌之辱哉！今关<br /><br />&nbsp;&nbsp;&nbsp;&nbsp;东大困，无以相赡，又当动兵，非但劳民而已。其罢珠崖郡。”此元帝所以发德<br /><br />&nbsp;&nbsp;&nbsp;&nbsp;音也。夫恤民救急，虽成郡列县，尚犹充之，况障塞之外，未尝为民居者乎！守<br /><br />&nbsp;&nbsp;&nbsp;&nbsp;边之术，李牧善其略；保塞之论，严尤申其要。遗业犹在，文章具存。循二子之<br /><br />&nbsp;&nbsp;&nbsp;&nbsp;策，守先帝之规，臣曰可矣。<br /><br />&nbsp;&nbsp;&nbsp;&nbsp;帝不从，遂遣夏育出高柳，田晏出云中，匈奴中郎将臧F率南单于出雁门，<br /><br />&nbsp;&nbsp;&nbsp;&nbsp;各将万骑，三道出塞二千余里。檀石槐命三部大人各帅众逆战，育等大败，丧其<br /><br />&nbsp;&nbsp;&nbsp;&nbsp;节传辎重，各将数十骑奔还，死者十七八。三将槛车征下狱，赎为庶人。冬，鲜<br /><br />&nbsp;&nbsp;&nbsp;&nbsp;卑寇辽西。光和元年冬，又寇酒泉，缘边莫不被毒。种众日多，田畜射猎不足给<br /><br />&nbsp;&nbsp;&nbsp;&nbsp;食，檀石槐乃自徇行，见乌集秦水广从数百里，水停不流，其中有鱼，不能得之。<br /><br />&nbsp;&nbsp;&nbsp;&nbsp;闻倭人善网捕，于是东击倭人国，得千余家，徙置秦水上。令捕鱼以助粮食。<br /><br />&nbsp;&nbsp;&nbsp;&nbsp;光和中，檀石槐死，时年四十五，子和连代立。和连才力不及父，亦数为寇<br /><br />&nbsp;&nbsp;&nbsp;&nbsp;抄，性贪淫，断法不平，众畔者半。后出攻北地，廉人善弩射者射中和连，即死。<br /><br />&nbsp;&nbsp;&nbsp;&nbsp;其子骞曼年小，兄子魁头立。后骞曼长大，与魁头争国，众遂离散。魁头死，弟<br /><br />&nbsp;&nbsp;&nbsp;&nbsp;步度根立。自檀石槐后，诸大人遂世相传袭。<br /><br />&nbsp;&nbsp;&nbsp;&nbsp;论曰：四夷之暴，其势互强矣。匈奴炽于隆汉，西羌猛于中兴。而灵、献之<br /><br />&nbsp;&nbsp;&nbsp;&nbsp;间，二虏迭盛。石槐骁猛，尽有单于之地；蹋顿凶桀，公据辽西之土。其陵跨中<br /><br />&nbsp;&nbsp;&nbsp;&nbsp;国，结患生人者，靡世而宁焉。然制御上略，历世无闻；周、汉之策，仅得中下。<br /><br />&nbsp;&nbsp;&nbsp;&nbsp;将天之冥数，以至于是乎？<br /><br />&nbsp;&nbsp;&nbsp;&nbsp;赞曰：二虏首施，鲠我北垂。道畅则驯，时薄先离。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,263);">加入书签</a><a
                        href="262.html">上一页</a>&larr;<a href="index.html">返回列表</a>&rarr;<a
                            href="264.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "262.html"; var next_page = "264.html"; var index_page = "index.html"; var sortid = "9"; var article_id = "3"; var chapter_id = "263"; var articlename = "后汉书"; var chaptername = " 卷九十 乌桓鲜卑列传第八十"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>