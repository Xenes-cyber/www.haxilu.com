<!DOCTYPE html>
<html>
<head>
<meta charset="gbk" />
<title>后汉书- 志第二十五 百官二-在线阅读-哈西文学网</title>
<meta name="keywords" content="范晔，后汉书， 志第二十五 百官二全文， 志第二十五 百官二在线阅读 哈西文学网" />
<meta name="description" content="哈西文学网提供范晔的后汉书  志第二十五 百官二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/288.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/288.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第二十五 百官二</h1>
            <div class="link xb">
                <a href="287.html">上一页</a>&larr;<a href="index.html">返回列表</a>&rarr;<a
                    href="289.html">下一页</a></div>			
            <div id="BookText">&nbsp;&nbsp;&nbsp;&nbsp;太常光禄勋卫尉太仆廷尉太鸿胪<br /><br />&nbsp;&nbsp;&nbsp;&nbsp;太常，卿一人，中二千石。本注曰：掌礼仪祭祀。每祭祀，先奏其礼仪；及<br /><br />&nbsp;&nbsp;&nbsp;&nbsp;行事，常赞天子。每选试博士，奏其能否。大射、养老、大丧，皆奏其礼仪。每<br /><br />&nbsp;&nbsp;&nbsp;&nbsp;月前晦，察行陵庙。丞一人，比千石。六百石。本注曰：掌凡行礼及祭祀小事，<br /><br />&nbsp;&nbsp;&nbsp;&nbsp;总署曹事。其署曹掾史，随事为员，诸卿皆然。<br /><br />&nbsp;&nbsp;&nbsp;&nbsp;太史令一人，六百石。本注曰：掌天时、星历。凡岁将终，奏新年历。凡国<br /><br />&nbsp;&nbsp;&nbsp;&nbsp;祭祀、丧、娶之事，掌奏良日及时节禁忌。凡国有瑞应、灾异，掌记之。丞一人。<br /><br />&nbsp;&nbsp;&nbsp;&nbsp;明堂及灵台丞一人，二百石。本注曰：二丞，掌守明堂、灵台。灵台掌候日月星<br /><br />&nbsp;&nbsp;&nbsp;&nbsp;气，皆属太史。<br /><br />&nbsp;&nbsp;&nbsp;&nbsp;博士祭酒一人，六百石。本仆射，中兴转为祭酒。博士十四人，比六百石。<br /><br />&nbsp;&nbsp;&nbsp;&nbsp;本注曰：《易》四，施、孟、梁丘、京氏。《尚书》三，欧阳、大小夏侯氏。<br /><br />&nbsp;&nbsp;&nbsp;&nbsp;《诗》三，鲁、齐、韩氏。《礼》二，大小戴氏。《春秋》二，《公羊》严、颜<br /><br />&nbsp;&nbsp;&nbsp;&nbsp;氏。掌教弟子。国有疑事，掌承问对。本四百石，宣帝增秩。<br /><br />&nbsp;&nbsp;&nbsp;&nbsp;太祝令一人，六百石。本注曰：凡国祭祀，掌读祝及迎送神。丞一人。本注<br /><br />&nbsp;&nbsp;&nbsp;&nbsp;曰：掌祝小神事。<br /><br />&nbsp;&nbsp;&nbsp;&nbsp;太宰令一人，六百石。本注曰：掌宰工鼎俎馔具之物。凡国祭祀，掌陈馔具。<br /><br />&nbsp;&nbsp;&nbsp;&nbsp;丞一人。<br /><br />&nbsp;&nbsp;&nbsp;&nbsp;大予乐令一人，本注曰：掌伎乐。凡国祭祀，掌请奏乐，及大飨用乐，掌其<br /><br />&nbsp;&nbsp;&nbsp;&nbsp;陈序。丞一人。<br /><br />&nbsp;&nbsp;&nbsp;&nbsp;高庙令一人，六百石。本注曰：守庙，掌案行扫除。无丞。<br /><br />&nbsp;&nbsp;&nbsp;&nbsp;世祖庙令一人，六百石。本注曰：如高庙。<br /><br />&nbsp;&nbsp;&nbsp;&nbsp;先帝陵，每陵园令各一人，六百石。本注曰：掌守陵园，案行扫除。丞及校<br /><br />&nbsp;&nbsp;&nbsp;&nbsp;长各一人。本注曰：校长，主兵戎盗贼事。<br /><br />&nbsp;&nbsp;&nbsp;&nbsp;先帝陵，每陵食官令各一人，六百石。本注曰：掌望晦时节祭祀。<br /><br />&nbsp;&nbsp;&nbsp;&nbsp;右属太常。本注曰：有祠祀令一人，后转属少府。有太卜令，六百石，后省<br /><br />&nbsp;&nbsp;&nbsp;&nbsp;并太史。中兴以来，省前凡十官。<br /><br />&nbsp;&nbsp;&nbsp;&nbsp;光禄勋，卿一人，中二千石。本注曰：掌宿卫宫殿门户，典谒署郎更直执戟，<br /><br />&nbsp;&nbsp;&nbsp;&nbsp;宿卫门户，考其德行而进退之。郊祀之事，掌三献。丞一人，比千石。<br /><br />&nbsp;&nbsp;&nbsp;&nbsp;五官中郎将一人，比二千石。本注曰：主五官郎。五官中郎，比六百石。本<br /><br />&nbsp;&nbsp;&nbsp;&nbsp;注曰：无员。五官侍郎，比四百石。本注曰：无员。五官郎中，比三百石。本注<br /><br />&nbsp;&nbsp;&nbsp;&nbsp;曰：无员。凡郎官皆主更直执戟，宿卫诸殿门，出充车骑。唯议郎不在直中。<br /><br />&nbsp;&nbsp;&nbsp;&nbsp;左中郎将，比二千石。本注曰：主左署郎。中郎，比六百石。侍郎，比四百<br /><br />&nbsp;&nbsp;&nbsp;&nbsp;石。郎中，比三百石。本注曰：皆无员。<br /><br />&nbsp;&nbsp;&nbsp;&nbsp;右中朗将，比二千石。本注曰：主右署郎。中朗，比六百石。侍郎，比四百<br /><br />&nbsp;&nbsp;&nbsp;&nbsp;石。郎中，比三百石。本注曰：皆无员。<br /><br />&nbsp;&nbsp;&nbsp;&nbsp;虎贲中朗将，比二千石。本注曰：主虎贲宿卫。左右仆射、左右陛长各一人，<br /><br />&nbsp;&nbsp;&nbsp;&nbsp;比六百石。本注曰：仆射，主虎贲郎习射。陛长，主直虎贲，朝会在殿中。虎贲<br /><br />&nbsp;&nbsp;&nbsp;&nbsp;中郎，比六百石。虎贲侍郎，比四百石。虎贲郎中，比三百石。节从虎贲，比二<br /><br />&nbsp;&nbsp;&nbsp;&nbsp;百石。本注曰：皆无员。掌宿卫侍从。自节从虎贲久者转迁，才能差高至中郎。<br /><br />&nbsp;&nbsp;&nbsp;&nbsp;羽林中郎将，比二千石。本注曰：主羽林郎。羽林郎，比三百石。本注曰：<br /><br />&nbsp;&nbsp;&nbsp;&nbsp;无员。掌宿卫侍从。常选汉阳、陇西、安定、北地、上郡、西河凡六郡良家补。<br /><br />&nbsp;&nbsp;&nbsp;&nbsp;本武帝以便马从猎，还宿殿陛岩下室中，故号岩郎。<br /><br />&nbsp;&nbsp;&nbsp;&nbsp;羽林左监一人，六百石。本注曰：主羽林左骑。丞一人。<br /><br />&nbsp;&nbsp;&nbsp;&nbsp;羽林右监一人，六百石。本注曰：主羽林右骑。丞一人。<br /><br />&nbsp;&nbsp;&nbsp;&nbsp;奉车都尉，比二千石。本注曰：无员。掌御乘舆车。<br /><br />&nbsp;&nbsp;&nbsp;&nbsp;驸马都尉，比二千石。本注曰：无员。掌驸马。<br /><br />&nbsp;&nbsp;&nbsp;&nbsp;骑都尉，比二千石。本注曰：无员。本监羽林骑。<br /><br />&nbsp;&nbsp;&nbsp;&nbsp;光禄大夫，比二千石。本注曰：无员。凡大夫、议郎皆掌顾问应对，无常事，<br /><br />&nbsp;&nbsp;&nbsp;&nbsp;唯诏令所使。凡诸国嗣之丧，则光禄大夫掌吊。<br /><br />&nbsp;&nbsp;&nbsp;&nbsp;太中大夫，千石。本注曰：无员。<br /><br />&nbsp;&nbsp;&nbsp;&nbsp;中散大夫，六百石。本注曰：无员。<br /><br />&nbsp;&nbsp;&nbsp;&nbsp;谏议大夫，六百石。本注曰：无员。<br /><br />&nbsp;&nbsp;&nbsp;&nbsp;议郎，六百石，本注曰：无员。<br /><br />&nbsp;&nbsp;&nbsp;&nbsp;谒者仆射一人，比千石。本注曰：为谒者台率，主谒者，天子出，奉引。古<br /><br />&nbsp;&nbsp;&nbsp;&nbsp;重习武，有主射以督录之。故曰仆射。常侍谒者五人，比六百石。本注曰：主殿<br /><br />&nbsp;&nbsp;&nbsp;&nbsp;上时节威仪。谒者三十人。其给事谒者，四百石。其灌谒者郎中，比三百石。本<br /><br />&nbsp;&nbsp;&nbsp;&nbsp;注曰：掌宾赞受事，及上章报问。将、大夫以下之丧，掌使吊。本员七十人，中<br /><br />&nbsp;&nbsp;&nbsp;&nbsp;兴但三十人。初为灌谒者，满岁为给事谒者。<br /><br />&nbsp;&nbsp;&nbsp;&nbsp;右属光禄勋。本注曰：职属光禄者，自五官将至羽林右监，凡七署。自奉车<br /><br />&nbsp;&nbsp;&nbsp;&nbsp;都尉至谒者，以文属焉。旧有左右曹，秩以二千石，上殿中，主受尚书奏事，平<br /><br />&nbsp;&nbsp;&nbsp;&nbsp;省之。世祖省，使小黄门郎受事，车驾出，给黄门郎兼。有请室令，车驾出，在<br /><br />&nbsp;&nbsp;&nbsp;&nbsp;前请所幸，徼车迎白，示重慎。中兴但以郎兼，事讫罢，又省车、户、骑凡三将，<br /><br />&nbsp;&nbsp;&nbsp;&nbsp;及羽林令。<br /><br />&nbsp;&nbsp;&nbsp;&nbsp;卫尉，卿一人，中二千石。本注曰：掌宫门卫士，宫中徼循事。丞一人，比<br /><br />&nbsp;&nbsp;&nbsp;&nbsp;千石。<br /><br />&nbsp;&nbsp;&nbsp;&nbsp;公车司马令一人，六百石。本注曰：掌宫南阙门，凡吏民上章，四方贡献，<br /><br />&nbsp;&nbsp;&nbsp;&nbsp;及征诣公车者。丞、尉各一人。本注曰：丞选晓讳，掌知非法。尉主阙门兵禁，<br /><br />&nbsp;&nbsp;&nbsp;&nbsp;戒非常。<br /><br />&nbsp;&nbsp;&nbsp;&nbsp;南宫卫士令一人，六百石。本注曰：掌南宫卫士。丞一人。<br /><br />&nbsp;&nbsp;&nbsp;&nbsp;北宫卫士令一人，六百石。本注曰：掌北宫卫士。丞一人。<br /><br />&nbsp;&nbsp;&nbsp;&nbsp;左右都候各一人，六百石。本注曰：主剑戟士，徼循宫及天子有所收考。丞<br /><br />&nbsp;&nbsp;&nbsp;&nbsp;各一人。<br /><br />&nbsp;&nbsp;&nbsp;&nbsp;宫掖门，每门司马一人，比千石。本注曰：南宫南屯司马，主平城门；宫门<br /><br />&nbsp;&nbsp;&nbsp;&nbsp;苍龙司马，主东门；玄武司马，主玄武门；北屯司马，主北门；北宫朱爵司马，<br /><br />&nbsp;&nbsp;&nbsp;&nbsp;主南掖门；东明司马，主东门；朔平司马，主北门：凡七门。凡居宫中者，皆有<br /><br />&nbsp;&nbsp;&nbsp;&nbsp;口籍于门之所属。宫名两字，为铁印文符，案省符乃内之。若外人以事当入，本<br /><br />&nbsp;&nbsp;&nbsp;&nbsp;官长史为封ご；其有官位，出入令御者言其官。<br /><br />&nbsp;&nbsp;&nbsp;&nbsp;右属卫尉。本注曰：中兴省旅贲令，卫士一人丞。<br /><br />&nbsp;&nbsp;&nbsp;&nbsp;太仆，卿一人，中二千石。本注曰：掌车马。天子每出，奏驾上卤簿，用大<br /><br />&nbsp;&nbsp;&nbsp;&nbsp;驾则执御。丞一人，比千石。<br /><br />&nbsp;&nbsp;&nbsp;&nbsp;考工令一人，六百石。本注曰：主作兵器弓弩刀铠之属，成则传执金吾入武<br /><br />&nbsp;&nbsp;&nbsp;&nbsp;库，及主织绶诸杂工。左右丞各一人。<br /><br />&nbsp;&nbsp;&nbsp;&nbsp;车府令一人，六百石。本注曰：主乘舆诸车。丞一人。<br /><br />&nbsp;&nbsp;&nbsp;&nbsp;未央厩令一人，六百石。本注曰：主乘舆及厩中诸马。长乐厩丞一人。<br /><br />&nbsp;&nbsp;&nbsp;&nbsp;右属太仆。本注曰：旧有六厩，皆六百石令，中兴省约，但置一厩。后置左<br /><br />&nbsp;&nbsp;&nbsp;&nbsp;骏令、厩，别主乘舆御马，后或并省。又有牧师范，皆令官，主养马，分在河西<br /><br />&nbsp;&nbsp;&nbsp;&nbsp;六郡界中，中兴皆省，唯汉阳有流马菀，但以羽林郎监领。<br /><br />&nbsp;&nbsp;&nbsp;&nbsp;廷尉，卿一人，中二千石。本注曰：掌平狱，奏当所应。凡郡国谳疑罪，皆<br /><br />&nbsp;&nbsp;&nbsp;&nbsp;处当以报。正、左监各一人。左平一人，六百石。本注曰：掌平决诏狱。<br /><br />&nbsp;&nbsp;&nbsp;&nbsp;右属廷尉。本注曰：孝武帝以下，置中都官狱二十六所，各令长名世祖中兴<br /><br />&nbsp;&nbsp;&nbsp;&nbsp;皆省，唯廷尉及雒阳有诏狱。<br /><br />&nbsp;&nbsp;&nbsp;&nbsp;大鸿胪，卿一人，中二千石。本注曰：掌诸侯及四方归义蛮夷。其郊庙行礼，<br /><br />&nbsp;&nbsp;&nbsp;&nbsp;赞导，请行事，既可，以命群司。诸王入朝，当郊迎，典其礼仪。及郡国上计，<br /><br />&nbsp;&nbsp;&nbsp;&nbsp;匡四方来，亦属焉。皇子拜王，赞授印绶。及拜诸侯、诸侯嗣子及四方夷狄封者，<br /><br />&nbsp;&nbsp;&nbsp;&nbsp;台下鸿胪召拜之。王薨则使吊之，及拜王嗣。丞一人。比千石。<br /><br />&nbsp;&nbsp;&nbsp;&nbsp;大行令一人，六百石，本注曰：主诸郎。丞一人。治礼郎四十七人。<br /><br />&nbsp;&nbsp;&nbsp;&nbsp;右属大鸿胪。本注曰：承秦有典属国，别主四方夷狄朝贡侍子，成帝时省并<br /><br />&nbsp;&nbsp;&nbsp;&nbsp;大鸿胪。中兴省驿官、别火二令、丞，及郡邸长、丞，但令郎治郡邸。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,288);">加入书签</a><a
                        href="287.html">上一页</a>&larr;<a href="index.html">返回列表</a>&rarr;<a
                            href="289.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "287.html"; var next_page = "289.html"; var index_page = "index.html"; var sortid = "9"; var article_id = "3"; var chapter_id = "288"; var articlename = "后汉书"; var chaptername = " 志第二十五 百官二"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>