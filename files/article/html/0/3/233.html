<!DOCTYPE html>
<html>
<head>
<meta charset="gbk" />
<title>后汉书- 卷六十四 吴延史卢赵列传第五十四-在线阅读-哈西文学网</title>
<meta name="keywords" content="范晔，后汉书， 卷六十四 吴延史卢赵列传第五十四全文， 卷六十四 吴延史卢赵列传第五十四在线阅读 哈西文学网" />
<meta name="description" content="哈西文学网提供范晔的后汉书  卷六十四 吴延史卢赵列传第五十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/233.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/233.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十四 吴延史卢赵列传第五十四</h1>
            <div class="link xb">
                <a href="232.html">上一页</a>&larr;<a href="index.html">返回列表</a>&rarr;<a
                    href="234.html">下一页</a></div>			
            <div id="BookText">&nbsp;&nbsp;&nbsp;&nbsp;吴v字季英，陈留长垣人也。父恢，为南海太守。v年十二，随从到官。恢<br /><br />&nbsp;&nbsp;&nbsp;&nbsp;欲杀青简以写经书，v谏曰：“今大人逾越五领，远在海滨，其俗诚陋，然旧多<br /><br />&nbsp;&nbsp;&nbsp;&nbsp;珍怪，上为国家所疑，下为权戚所望。此书若成，则载之兼两。昔马援以薏苡兴<br /><br />&nbsp;&nbsp;&nbsp;&nbsp;谤，王阳以衣囊徼名。嫌疑之间，诚先贤所慎也。”恢及止，抚其首曰：“吴氏<br /><br />&nbsp;&nbsp;&nbsp;&nbsp;世不乏季子矣。”及年二十，丧父，居无檐石，而不受赡遗。常牧豕于长坦泽中，<br /><br />&nbsp;&nbsp;&nbsp;&nbsp;行吟经书。遇父故人，谓曰：“卿二千石子而自业贱事，纵子无耻，奈先君何？”<br /><br />&nbsp;&nbsp;&nbsp;&nbsp;v辞谢而已，守志如初。<br /><br />&nbsp;&nbsp;&nbsp;&nbsp;后举孝廉，将行，郡中为祖道，v越坛共小史雍丘黄真欢语移时，与结友而<br /><br />&nbsp;&nbsp;&nbsp;&nbsp;别。功曹以v倨，请黜之。太守曰：“吴季英有知人之明，卿且勿言。”真后亦<br /><br />&nbsp;&nbsp;&nbsp;&nbsp;举孝廉，除新蔡长，世称其清节。时，公沙穆来游太学，无资粮，乃变服客佣，<br /><br />&nbsp;&nbsp;&nbsp;&nbsp;为v赁舂。v与语大惊，遂共定交于杵臼之间。<br /><br />&nbsp;&nbsp;&nbsp;&nbsp;v以光禄四行迁胶东侯相。时济北戴宏父为县丞，宏年十六，从在丞舍。v<br /><br />&nbsp;&nbsp;&nbsp;&nbsp;每行园，常闻讽诵之音，奇而厚之，亦与为友，卒成儒宗，知名东夏，官至酒泉<br /><br />&nbsp;&nbsp;&nbsp;&nbsp;太守。v政唯仁简，以身率物。民有争诉者，辄闭x自责，然后断其讼，以道譬<br /><br />&nbsp;&nbsp;&nbsp;&nbsp;之。或身到闾里，重相和解。自是之后，争隙省息，吏人怀而不欺。啬夫孙性私<br /><br />&nbsp;&nbsp;&nbsp;&nbsp;贼民钱，市衣以进其父，父得而怒曰：“有君如是，何忍欺之！”促归伏罪。性<br /><br />&nbsp;&nbsp;&nbsp;&nbsp;惭惧，诣阁持衣自首。v屏左右问其故，性具谈父言。v曰：“掾以亲故，受污<br /><br />&nbsp;&nbsp;&nbsp;&nbsp;秽之名，所谓‘观过斯知人矣’。”使归谢其父，还以衣遗之。又安丘男子毋丘<br /><br />&nbsp;&nbsp;&nbsp;&nbsp;长与母俱行市，道遇醉客辱其母，长杀之而亡，安丘追踪于胶东得之。v呼长谓<br /><br />&nbsp;&nbsp;&nbsp;&nbsp;曰：“子母见辱，人情所耻。然孝子忿必虑难，动不累亲。今若背亲逞怒，白日<br /><br />&nbsp;&nbsp;&nbsp;&nbsp;杀人，赦若非义，刑若不忍，将如之何？”长以械自系，曰：“国家制法，囚身<br /><br />&nbsp;&nbsp;&nbsp;&nbsp;犯之。明府虽加哀矜，恩无所施。”v问长：“有妻、子乎？”对曰：“有妻未<br /><br />&nbsp;&nbsp;&nbsp;&nbsp;有子也。”即移安丘逮长妻，妻到，解到桎梏，使同宿狱中，妻遂怀孕。至冬尽<br /><br />&nbsp;&nbsp;&nbsp;&nbsp;行刑，长泣谓母曰：“负母应死，当何以报吴君乎？”乃啮指而吞之，含血言曰：<br /><br />&nbsp;&nbsp;&nbsp;&nbsp;“妻若生子，名之‘吴生’，言我临死吞指为誓，属儿以报吴君。”因投缳而死。<br /><br />&nbsp;&nbsp;&nbsp;&nbsp;v在胶东九年，迁齐相，大将军梁冀表为长史。及冀诬奏太尉李固，v闻而<br /><br />&nbsp;&nbsp;&nbsp;&nbsp;请见，与冀争之，不听。时扶风马融在坐，为冀章草，v因谓融曰：“李公之罪，<br /><br />&nbsp;&nbsp;&nbsp;&nbsp;成于卿手。李公即诛，卿何面目见天下之人乎？”冀怒而起入室，v亦径去。冀<br /><br />&nbsp;&nbsp;&nbsp;&nbsp;遂出v为河间相，因自免归家，不复仕，躬灌园蔬，以经书教授。年九十八卒。<br /><br />&nbsp;&nbsp;&nbsp;&nbsp;长子凤，官至乐浪太守；少子恺，新息令；凤子冯，鲷阳侯相：皆有名于世。<br /><br />&nbsp;&nbsp;&nbsp;&nbsp;延笃字叔坚，南阳呷艘病Ｉ俅域４ㄌ葡典受《左氏传》，旬日能讽之，典<br /><br />&nbsp;&nbsp;&nbsp;&nbsp;深敬焉。又从马融受业，博通经传及百家之言，能著文章，有名京师。<br /><br />&nbsp;&nbsp;&nbsp;&nbsp;举孝廉，为平阳侯相。到官，表龚遂之墓，立铭祭祠，擢用其后于畎亩之间。<br /><br />&nbsp;&nbsp;&nbsp;&nbsp;以师丧弃官奔赴，五府并辟不就。<br /><br />&nbsp;&nbsp;&nbsp;&nbsp;桓帝以博士征，拜议郎，与朱穆、边韶共著作东观。稍迁侍中。帝数问政事，<br /><br />&nbsp;&nbsp;&nbsp;&nbsp;笃诡辞密对，动依典义。迁左冯翊，又徙京兆尹，其政用宽仁，忧恤民黎，擢用<br /><br />&nbsp;&nbsp;&nbsp;&nbsp;长者，与参政事，郡中欢爱，三辅咨嗟焉。先是陈留边凤为京兆尹，亦有能名，<br /><br />&nbsp;&nbsp;&nbsp;&nbsp;郡人为之语曰：“前有赵、张、三王，后有边、延二君。”<br /><br />&nbsp;&nbsp;&nbsp;&nbsp;时，皇子有疾，下郡县出珍药，而大将军梁冀遣客赍书诣京兆，并货牛黄。<br /><br />&nbsp;&nbsp;&nbsp;&nbsp;笃发书收客，曰：“大将军椒房外家，而皇子有疾，必应陈进医方，岂当使客千<br /><br />&nbsp;&nbsp;&nbsp;&nbsp;里求利乎？”遂杀之。冀惭而不得言，有司承旨欲求其事。笃以病免归，教授家<br /><br />&nbsp;&nbsp;&nbsp;&nbsp;巷。时人或疑仁孝前后之证，笃乃论之曰：<br /><br />&nbsp;&nbsp;&nbsp;&nbsp;观夫仁孝之辩，纷然异端，互引典文，代取事据，可谓笃论矣。夫人二致同<br /><br />&nbsp;&nbsp;&nbsp;&nbsp;源，总率百行，非复铢两轻重，必定前后之数也。而加欲分其大较，体而名之，<br /><br />&nbsp;&nbsp;&nbsp;&nbsp;则孝在事亲，仁施品物。施物则功济于时，事亲则德归于已。于己则事寡，济时<br /><br />&nbsp;&nbsp;&nbsp;&nbsp;则功多。推此以言，仁则远矣。然物有出微而著，事有由隐而章。近取诸身，则<br /><br />&nbsp;&nbsp;&nbsp;&nbsp;耳有听受之用，目有察见之明，足有致远之劳，手有饰卫之功，功虽显外，本之<br /><br />&nbsp;&nbsp;&nbsp;&nbsp;者心也。远取诸物，则草木之生，始于萌牙，终于弥蔓，枝叶扶疏，荣华纷缛，<br /><br />&nbsp;&nbsp;&nbsp;&nbsp;末虽繁蔚，致之者根也。夫仁人之有孝，犹四体之有心腹，枝叶之有本根也。圣<br /><br />&nbsp;&nbsp;&nbsp;&nbsp;人知之，故曰：“夫孝，天之经也，地之义也，人之行也。”“君子务本，本立<br /><br />&nbsp;&nbsp;&nbsp;&nbsp;而道生，孝悌也者，其为仁之本与！”然体在难备，物性好偏，故所施不同，事<br /><br />&nbsp;&nbsp;&nbsp;&nbsp;少两兼者也。如必对其优劣，则仁以枝叶扶疏为大，孝以心体本根为先，可无讼<br /><br />&nbsp;&nbsp;&nbsp;&nbsp;也。或谓先孝后仁，非仲尼序回、参之意。盖以为仁孝同质而生，纯体之者，则<br /><br />&nbsp;&nbsp;&nbsp;&nbsp;互以为称，虞舜、颜回是也。若偏而体之，则各有其目，公刘、曾参是也。夫曾、<br /><br />&nbsp;&nbsp;&nbsp;&nbsp;闵以孝悌为至德，管仲以九合为仁功，未有论德不先回、参，考功不大夷吾。以<br /><br />&nbsp;&nbsp;&nbsp;&nbsp;此而言，各从其称者也。<br /><br />&nbsp;&nbsp;&nbsp;&nbsp;前越`太守李文德素善于笃，时在京师，谓公卿曰：“延叔坚王佐之才，奈<br /><br />&nbsp;&nbsp;&nbsp;&nbsp;何屈千里之足乎？”欲令引进之。笃闻，乃为书止文德曰：<br /><br />&nbsp;&nbsp;&nbsp;&nbsp;夫道之将废，所谓命也。流闻乃欲相为求还东观，来命虽笃，所未敢当。吾<br /><br />&nbsp;&nbsp;&nbsp;&nbsp;尝昧爽栉梳，坐于客堂。朝则诵羲、文之《易》，虞、夏之《书》，历公旦之典<br /><br />&nbsp;&nbsp;&nbsp;&nbsp;礼，览仲尼之《春秋》。夕则消摇内阶，咏《诗》南轩。百家众氏，投闲而作。<br /><br />&nbsp;&nbsp;&nbsp;&nbsp;洋洋乎其盈耳也，涣烂兮其溢目也，纷纷欣欣兮其独乐也。当此之时，不知天之<br /><br />&nbsp;&nbsp;&nbsp;&nbsp;为盖，地之为舆；不知世之有人，已之有躯也。虽渐离击筑，傍若无人，高凤读<br /><br />&nbsp;&nbsp;&nbsp;&nbsp;书，不知暴雨，方之于吾，未足况也。且吾自束修已来，为人臣不陷于不忠，为<br /><br />&nbsp;&nbsp;&nbsp;&nbsp;人子不陷于不孝，上交不谄，下交不黩，从此而殁，下见先君远祖，可不惭赦。<br /><br />&nbsp;&nbsp;&nbsp;&nbsp;如此而不以善止者，恐如教羿射者也。慎勿迷其本，弃其生也。<br /><br />&nbsp;&nbsp;&nbsp;&nbsp;后遭党事禁锢。永康元年，卒于家。乡里图其形于屈原之庙。<br /><br />&nbsp;&nbsp;&nbsp;&nbsp;笃论解经传，多所驳正，后儒服虔等以为折中。所著诗、论、铭、书、应讯、<br /><br />&nbsp;&nbsp;&nbsp;&nbsp;表、教令，凡二十篇云。<br /><br />&nbsp;&nbsp;&nbsp;&nbsp;史弼字公谦，陈留考城人也。父敞，顺帝时以佞辩至尚书、郡守。弼少笃学，<br /><br />&nbsp;&nbsp;&nbsp;&nbsp;聚徒数百。仕州郡，辟公府，迁北军中候。<br /><br />&nbsp;&nbsp;&nbsp;&nbsp;是时，桓帝弟渤海王悝素行险辟，c傲多不法。弼惧其骄悖为乱，乃上封事<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻帝王之于亲戚，爱虽隆，必示之以威；体虽贵，必禁之以度。如是，和<br /><br />&nbsp;&nbsp;&nbsp;&nbsp;睦之道兴，骨肉之恩遂。昔周襄王恣甘昭公，孝景皇帝骄梁孝王，而二弟阶宠，<br /><br />&nbsp;&nbsp;&nbsp;&nbsp;终用d慢，卒周有播荡之祸，汉有爰盎之变。窃闻渤海王悝，凭至亲之属，恃<br /><br />&nbsp;&nbsp;&nbsp;&nbsp;偏私之爱，失奉上之节，有c慢之心，外聚剽轻不逞之徒，内荒酒乐，出入无常，<br /><br />&nbsp;&nbsp;&nbsp;&nbsp;所与群居，皆有口无行，或家之弃子，或朝之斥臣，必有羊胜、伍被之变。州司<br /><br />&nbsp;&nbsp;&nbsp;&nbsp;不敢弹纠，傅相不能匡辅。陛下隆于友于，不忍遏绝。恐遂滋蔓，为害弥大。乞<br /><br />&nbsp;&nbsp;&nbsp;&nbsp;露臣奏，宣示百僚，使臣得于清朝明言其失，然后诏公卿平处其法。法决罪定，<br /><br />&nbsp;&nbsp;&nbsp;&nbsp;乃下不忍之诏。臣下固执，然后少有所许。如是，则圣朝无伤亲之讥，勃海有享<br /><br />&nbsp;&nbsp;&nbsp;&nbsp;国之庆。不然，惧大狱将兴，使者相望于路矣。臣职典禁兵，备御非常，而妄知<br /><br />&nbsp;&nbsp;&nbsp;&nbsp;藩国，干犯至戚，罪不容诛。不胜愤懑，谨冒死以闻。<br /><br />&nbsp;&nbsp;&nbsp;&nbsp;帝以至亲，不忍下其事。后悝竟坐逆谋，贬为_陶王。<br /><br />&nbsp;&nbsp;&nbsp;&nbsp;弼迁尚书，出为平原相。时诏书下举钩党，郡国所奏相连及者多至数百，唯<br /><br />&nbsp;&nbsp;&nbsp;&nbsp;弼独无所上。诏书前后切却州郡，髡笞掾史。从事坐传责曰：“诏书疾恶党人，<br /><br />&nbsp;&nbsp;&nbsp;&nbsp;旨意恳恻。青州六郡，其五有党，近国甘陵，亦考南北部，平原何理而得独无？”<br /><br />&nbsp;&nbsp;&nbsp;&nbsp;弼曰：“先王疆理天下，画界分境，水土异齐，风俗不同。它郡自有，平原自无，<br /><br />&nbsp;&nbsp;&nbsp;&nbsp;胡可相比？若承望上司，诬谄良善，淫刑滥罚，以逞非理，则平原之人，户可为<br /><br />&nbsp;&nbsp;&nbsp;&nbsp;党。相有死而已，所不能也。”从事大怒，即收郡僚职送狱，遂举奏弼。会党禁<br /><br />&nbsp;&nbsp;&nbsp;&nbsp;中解，弼以俸赎罪得免，济活者千余人。<br /><br />&nbsp;&nbsp;&nbsp;&nbsp;弼为政特挫抑强豪，其小民有罪，多所容贷。迁河东太守，被一切诏书当举<br /><br />&nbsp;&nbsp;&nbsp;&nbsp;孝廉。弼知多权贵请托，乃豫敕断绝书属。中常侍侯览果遣诸生赍书请之，并求<br /><br />&nbsp;&nbsp;&nbsp;&nbsp;假盐税，积日不得通。生乃说以它事谒弼，而因达览书。弼大怒曰：“太守忝荷<br /><br />&nbsp;&nbsp;&nbsp;&nbsp;重任，当选士报国，尔何人而伪诈无状！”命左右引出，楚捶数百，府丞、掾史<br /><br />&nbsp;&nbsp;&nbsp;&nbsp;十余人皆谏人廷，弼不对。遂付安邑狱，即日考杀之。侯览大怨，遂诈作飞章下<br /><br />&nbsp;&nbsp;&nbsp;&nbsp;司隶，诬弼诽谤，槛车征。吏人莫敢近者，唯前孝廉裴瑜送到崤渑之间，大言于<br /><br />&nbsp;&nbsp;&nbsp;&nbsp;道傍曰：“明府摧折虐臣，选德报国，如其获罪，足以垂名竹帛，愿不忧不惧。”<br /><br />&nbsp;&nbsp;&nbsp;&nbsp;弼曰：“‘谁谓荼苦，其甘如荠。’昔人刎颈，九死不恨。”及下廷尉诏狱，平<br /><br />&nbsp;&nbsp;&nbsp;&nbsp;原吏人奔走诣阙讼之。又前孝廉魏劭毁变形服，诈为家僮，瞻护于弼。弼遂受诬，<br /><br />&nbsp;&nbsp;&nbsp;&nbsp;事当弃市。劭与同郡人卖郡邸，行赂于侯览，得减死罪一等，论输左校。时人或<br /><br />&nbsp;&nbsp;&nbsp;&nbsp;讥曰：“平原行货以免君，无乃蚩乎！”陶丘洪曰：“昔文王牖里，闳、散怀金。<br /><br />&nbsp;&nbsp;&nbsp;&nbsp;史弼遭患，义夫献宝。亦何疑焉！”于是议者乃息。刑竟归田里，称病闭门不出。<br /><br />&nbsp;&nbsp;&nbsp;&nbsp;数为公卿所荐，议郎何休又讼弼有干国之器，宜登台相，征拜议郎。侯览等恶之。<br /><br />&nbsp;&nbsp;&nbsp;&nbsp;光和中，出为彭城相，会病卒。裴瑜位至尚书。<br /><br />&nbsp;&nbsp;&nbsp;&nbsp;论曰：“夫刚烈表性，鲜能优宽；仁柔用情，多乏贞直。吴季英视人畏伤，<br /><br />&nbsp;&nbsp;&nbsp;&nbsp;发言AA，似夫儒者；而怀愤激扬，折让权枉，又何壮也！仁以矜物，义以退身，<br /><br />&nbsp;&nbsp;&nbsp;&nbsp;君子哉！语曰：“活千人者子孙必封。”史弼颉颃严吏，终全平原之党，而其后<br /><br />&nbsp;&nbsp;&nbsp;&nbsp;不大，斯亦未可论也。<br /><br />&nbsp;&nbsp;&nbsp;&nbsp;卢植字子郑涿郡涿人也。身长八尺二寸，音声如钟。少与郑玄俱事马融，<br /><br />&nbsp;&nbsp;&nbsp;&nbsp;能通古今学，好研精而不守章句。融外戚豪家，多列女倡歌舞于前。植侍讲积年，<br /><br />&nbsp;&nbsp;&nbsp;&nbsp;未尝转眄，融以是敬之。学终辞归，阖门教授。性刚毅有大节，常怀济世志，不<br /><br />&nbsp;&nbsp;&nbsp;&nbsp;好辞赋，能饮酒一石。<br /><br />&nbsp;&nbsp;&nbsp;&nbsp;时，皇太后父大将军窦武援立灵帝，初秉机政，朝议欲加封爵。植虽布衣，<br /><br />&nbsp;&nbsp;&nbsp;&nbsp;以武素有名誉，乃献书以规之曰：<br /><br />&nbsp;&nbsp;&nbsp;&nbsp;植闻嫠有不恤纬之事，漆室有倚楹之戚，忧深思远，君子之情。夫士立争友，<br /><br />&nbsp;&nbsp;&nbsp;&nbsp;义贵切磋。《书》陈“谋及庶人”，《诗》咏‘询于刍荛’。植诵先王之书久矣，<br /><br />&nbsp;&nbsp;&nbsp;&nbsp;敢爱其瞽言哉！今足下之于汉朝，犹旦、]之在周室，建立圣主，四海有系。论<br /><br />&nbsp;&nbsp;&nbsp;&nbsp;者以为吾子之功，于斯为重。天下聚目而视，攒耳而听，谓准之前事，将有景风<br /><br />&nbsp;&nbsp;&nbsp;&nbsp;之祚。寻《春秋》之义，王后无嗣，择立亲长，年均以德，德均则决之卜筮。今<br /><br />&nbsp;&nbsp;&nbsp;&nbsp;同宗相后，披图案牒，以次建之，何勋之有？岂横叨天功以为已力乎！宜辞大赏，<br /><br />&nbsp;&nbsp;&nbsp;&nbsp;以全身名。又比世祚不竞，仍外求嗣，可谓危矣。而四方未宁，盗贼伺隙，恒岳、<br /><br />&nbsp;&nbsp;&nbsp;&nbsp;勃碣，特多奸盗，将有楚人胁比，尹氏立朝之变。宜依古礼，置诸子之官，征王<br /><br />&nbsp;&nbsp;&nbsp;&nbsp;侯爱子，宗室贤才，外崇训道之义，内息贪利之心，简其良能，随用爵之，强干<br /><br />&nbsp;&nbsp;&nbsp;&nbsp;弱枝之道也。<br /><br />&nbsp;&nbsp;&nbsp;&nbsp;武并不能用。州郡数命，植皆不就。建宁中，征为博士，乃始起焉。熹平四<br /><br />&nbsp;&nbsp;&nbsp;&nbsp;年，九江蛮反，四府选植才兼文武，拜九江太守，蛮寇宾服。以疾去官。<br /><br />&nbsp;&nbsp;&nbsp;&nbsp;作《尚书章句》、《三礼解诂》。时，始立太学《石经》，以正《五经》文<br /><br />&nbsp;&nbsp;&nbsp;&nbsp;字，植乃上书曰：<br /><br />&nbsp;&nbsp;&nbsp;&nbsp;臣少从通儒故南郡太守马融受古学，颇知今之《礼记》特多回冗。臣前以<br /><br />&nbsp;&nbsp;&nbsp;&nbsp;《周礼》诸经，发起秕谬，敢率愚浅，为之解诂，而家乏，无力供缮写上。原得<br /><br />&nbsp;&nbsp;&nbsp;&nbsp;将能书生二人，共诣东观，就官财粮，专心研精，合《尚书》章句，考《礼记》<br /><br />&nbsp;&nbsp;&nbsp;&nbsp;失得，庶裁定圣典，刊正碑文。古文科斗，近于为实，而厌抑流俗，降在小学，<br /><br />&nbsp;&nbsp;&nbsp;&nbsp;中兴以来，通儒达士班固、贾逵、郑兴父子，并敦悦之。今《毛诗》、《左氏》、<br /><br />&nbsp;&nbsp;&nbsp;&nbsp;《周礼》各有传记，其与《春秋》共相表里，宜置博士，为立学官，以助后来，<br /><br />&nbsp;&nbsp;&nbsp;&nbsp;以广圣意。<br /><br />&nbsp;&nbsp;&nbsp;&nbsp;会南夷反叛，以植尝在九江有恩信，拜为庐江太守。植深达政宜，务存清静，<br /><br />&nbsp;&nbsp;&nbsp;&nbsp;弘大体而已。<br /><br />&nbsp;&nbsp;&nbsp;&nbsp;岁余，复征拜议郎，与谏议大夫马日、议郎蔡邕、杨彪、韩说等并在东观，<br /><br />&nbsp;&nbsp;&nbsp;&nbsp;校中书《五经》记传，补续《汉记》。帝以非急务，转为侍中，迁尚书。光和元<br /><br />&nbsp;&nbsp;&nbsp;&nbsp;年，有日食之异，植上封事谏曰：<br /><br />&nbsp;&nbsp;&nbsp;&nbsp;臣闻《五行传》“日晦而月见谓之I，王侯其舒”。此谓君政舒缓，故日食<br /><br />&nbsp;&nbsp;&nbsp;&nbsp;晦也。《春秋传》曰“天子避位移时”，言其相掩不过移时。而间者日食自巳过<br /><br />&nbsp;&nbsp;&nbsp;&nbsp;午，既食之后，云雾暧。比年地震，彗孛互见。臣闻汉以火德，化当宽明。近<br /><br />&nbsp;&nbsp;&nbsp;&nbsp;色信谗，忌之甚者，如火畏水故也。案今年之变，皆阳失阴侵，消御灾凶，宜有<br /><br />&nbsp;&nbsp;&nbsp;&nbsp;其道。谨略陈八事：一曰用良，二曰原禁，三曰御疠，四曰备寇，五曰修礼，六<br /><br />&nbsp;&nbsp;&nbsp;&nbsp;曰遵尧，七曰御下，八曰散利。用良者，宜使州郡核举贤良，随方委用，责求选<br /><br />&nbsp;&nbsp;&nbsp;&nbsp;举。原禁者，凡诸党锢，多非其罪，可加赦恕，申宥回枉。御疠者，宋后家属，<br /><br />&nbsp;&nbsp;&nbsp;&nbsp;并以无辜委骸横尸，不得收葬，疫疠之来，皆由于此。宜敕收拾，以安游魂。备<br /><br />&nbsp;&nbsp;&nbsp;&nbsp;寇者，侯王之家，赋税减削，愁穷思乱，必致非常，宜使给足，以防未然。修礼<br /><br />&nbsp;&nbsp;&nbsp;&nbsp;者，应征有道之人，若郑玄之徒，陈明《洪范》，攘服灾咎。遵尧者，今郡守刺<br /><br />&nbsp;&nbsp;&nbsp;&nbsp;史一月数迁，宜依黜陟，以章能否，纵不九载，可满三岁。御下者，请谒希爵，<br /><br />&nbsp;&nbsp;&nbsp;&nbsp;一宜禁塞，迁举之事，责成主者。散利者，天子之体，理无私积，宜弘大务，蠲<br /><br />&nbsp;&nbsp;&nbsp;&nbsp;略细微。<br /><br />&nbsp;&nbsp;&nbsp;&nbsp;帝不省。<br /><br />&nbsp;&nbsp;&nbsp;&nbsp;中平元年，黄巾贼起，四府举植，拜比中郎将，持节，以护乌桓中郎将宗员<br /><br />&nbsp;&nbsp;&nbsp;&nbsp;副，将北军五校士，发天下诸郡兵征之。连战破贼帅张角，斩获万余人。角等走<br /><br />&nbsp;&nbsp;&nbsp;&nbsp;保广宗，植筑围凿堑，造作云梯，垂当拔之。帝遣小黄门左丰诣军观贼形势，或<br /><br />&nbsp;&nbsp;&nbsp;&nbsp;劝植以赂送丰，植不肯。丰还言于帝曰：“广宗贼易破耳。卢中郎固垒息军，以<br /><br />&nbsp;&nbsp;&nbsp;&nbsp;待天诛。”帝怒，遂槛车征植，减死罪一等。及车骑将军皇甫嵩讨平黄巾，盛称<br /><br />&nbsp;&nbsp;&nbsp;&nbsp;植行师方略，嵩皆资用规谋，济成其功。以其年复为尚书。<br /><br />&nbsp;&nbsp;&nbsp;&nbsp;帝崩，大将军何进谋诛中官，乃召并州牧董卓，以惧太后。植知卓凶悍难制，<br /><br />&nbsp;&nbsp;&nbsp;&nbsp;必生后患，固止之。进不从。及卓至，果陵虐朝廷，乃大会百官于朝堂，议欲废<br /><br />&nbsp;&nbsp;&nbsp;&nbsp;立。群僚无敢言，植独抗议不同。卓怒罢会，将诛植，语在《卓传》。植素善蔡<br /><br />&nbsp;&nbsp;&nbsp;&nbsp;邕，邕前徙朔方，植独上书请之。邕时见亲于卓，故往请植事。又议郎彭伯谏卓<br /><br />&nbsp;&nbsp;&nbsp;&nbsp;曰：“卢尚书海内大儒，人之望也。今先害之，天下震怖。”卓乃止，但免植官<br /><br />&nbsp;&nbsp;&nbsp;&nbsp;而已。<br /><br />&nbsp;&nbsp;&nbsp;&nbsp;植以老病求归，惧不免祸，乃诡道从S辕出。卓果使人追之，到怀，不及。<br /><br />&nbsp;&nbsp;&nbsp;&nbsp;遂隐于上谷，不交人事。冀州牧袁绍请为军师。初平三年卒。临困，敕其子俭葬<br /><br />&nbsp;&nbsp;&nbsp;&nbsp;于土穴，不用棺椁，附体单帛而已。所著碑、诔、表、记凡六篇。<br /><br />&nbsp;&nbsp;&nbsp;&nbsp;建安中，曹操北讨柳城，过涿郡，告守令曰：“故北中郎将卢植，名著海内，<br /><br />&nbsp;&nbsp;&nbsp;&nbsp;学为儒宗，士之楷模，国之桢干也。昔武王入殷，封商容之闾；郑丧子产，仲尼<br /><br />&nbsp;&nbsp;&nbsp;&nbsp;陨涕。孤到此州，嘉其余风。《春秋》之义，贤者之后，宜有殊礼。亟遣丞掾除<br /><br />&nbsp;&nbsp;&nbsp;&nbsp;其坟墓，存其子孙，并致薄^，以彰厥德。”子毓，知名。<br /><br />&nbsp;&nbsp;&nbsp;&nbsp;论曰：风霜以别草木之性，危乱而见贞良之节，则卢公之心可知矣。夫蜂虿<br /><br />&nbsp;&nbsp;&nbsp;&nbsp;起怀，雷霆骇耳，虽贲、育、荆、诸之论，未有不茉ザ岢Ｕ咭病５敝渤榘兹醒<br /><br />&nbsp;&nbsp;&nbsp;&nbsp;阁之下，追帝河津之间，排戈刃，赴戕折，岂先计哉？君子之于忠义，造次必于<br /><br />&nbsp;&nbsp;&nbsp;&nbsp;是，颠沛必于是也。<br /><br />&nbsp;&nbsp;&nbsp;&nbsp;赵岐字卿，京兆长陵人也。初名嘉，生于御史台，因字台卿，后避难，故<br /><br />&nbsp;&nbsp;&nbsp;&nbsp;自改名字，示不忘本土也。岐少明经，有才艺，娶扶风马融兄女。融外戚豪家，<br /><br />&nbsp;&nbsp;&nbsp;&nbsp;岐常鄙之，不与融相见，仕州郡，以廉直疾恶见惮。年三十余，有重疾，卧蓐七<br /><br />&nbsp;&nbsp;&nbsp;&nbsp;年，自虑奄忽，乃为遗令敕兄子曰：“大丈夫生世，遁无箕山之操，仕无伊、吕<br /><br />&nbsp;&nbsp;&nbsp;&nbsp;之勋，天不我与，复何言哉！可立一员石于吾墓前，刻之曰：‘汉有逸人，姓赵<br /><br />&nbsp;&nbsp;&nbsp;&nbsp;名嘉。有志无时，命也奈何！’”其后疾瘳。<br /><br />&nbsp;&nbsp;&nbsp;&nbsp;永兴二年，辟司空掾。议二千石得去官为亲行服，朝廷从之。其后为大将军<br /><br />&nbsp;&nbsp;&nbsp;&nbsp;梁冀所辟，为陈损益求贤之策，冀不纳。举理剧，为皮氏长。会河东太守刘祜去<br /><br />&nbsp;&nbsp;&nbsp;&nbsp;郡，而中常侍左⌒质ご之，岐耻疾宦官，即日西归。京兆尹延笃复以为功曹。<br /><br />&nbsp;&nbsp;&nbsp;&nbsp;先是中常侍唐衡兄t为京兆虎牙都尉，郡人以t进不由德，皆轻侮之。<br /><br />&nbsp;&nbsp;&nbsp;&nbsp;岐及从兄袭又数为贬议，t深毒恨。延熹元年，t为京兆尹，岐惧祸及，乃<br /><br />&nbsp;&nbsp;&nbsp;&nbsp;与从子焯颖苤。t果收岐家属宗亲，陷以重法，尽杀之。岐遂逃难四方，江、<br /><br />&nbsp;&nbsp;&nbsp;&nbsp;淮、海、岱，靡所不历。自匿姓名，卖饼北海市中。时安丘孙嵩年二十余，游市<br /><br />&nbsp;&nbsp;&nbsp;&nbsp;见岐，察非常人，停车呼与共载。岐惧失色，嵩乃下帷，令骑屏行人。密问岐曰：<br /><br />&nbsp;&nbsp;&nbsp;&nbsp;“视子非卖饼者，又相问而色动，不有重怨，即亡命乎？我北海孙宾石，阖门百<br /><br />&nbsp;&nbsp;&nbsp;&nbsp;口，势能相济。”岐素闻嵩名，即以实告之，遂以俱归。嵩先入白母曰：“出行，<br /><br />&nbsp;&nbsp;&nbsp;&nbsp;乃得死友。”迎入上堂，飨之极欢。藏岐复壁中数年，岐作《厄屯歌》二十三章。<br /><br />&nbsp;&nbsp;&nbsp;&nbsp;后诸唐死灭，因赦乃出。三府闻之，同时并辟。九年，乃应司徒胡广之命。<br /><br />&nbsp;&nbsp;&nbsp;&nbsp;会南匈奴、乌桓、鲜卑反叛，公卿举岐，擢拜并州刺史。岐欲奏守边之策，未及<br /><br />&nbsp;&nbsp;&nbsp;&nbsp;上，会坐党事免，因撰次以为《御寇论》。<br /><br />&nbsp;&nbsp;&nbsp;&nbsp;灵帝初，复遭党锢十余岁。中平元年，四方兵起，诏选故刺史、二千石有文<br /><br />&nbsp;&nbsp;&nbsp;&nbsp;武才用者，征岐拜议郎。车骑将军张温西征关中，请补长史，别屯安定。大将军<br /><br />&nbsp;&nbsp;&nbsp;&nbsp;何进举为敦煌太守，行至襄武，岐与新除诸郡太守数人俱为贼边章等所执。贼欲<br /><br />&nbsp;&nbsp;&nbsp;&nbsp;胁以为帅，岐诡辞得免，展转还长安。<br /><br />&nbsp;&nbsp;&nbsp;&nbsp;及献帝西都，复拜议郎，稍迁太仆。及李嘧ㄕ，使太傅马日抚慰天下，<br /><br />&nbsp;&nbsp;&nbsp;&nbsp;以岐为副。日行至洛阳，表别遣岐宣扬国命，所到郡县，百姓皆喜曰：“今日<br /><br />&nbsp;&nbsp;&nbsp;&nbsp;乃复见使者车骑。”<br /><br />&nbsp;&nbsp;&nbsp;&nbsp;是时，袁绍、曹操与公孙瓒争冀州，绍及操闻岐至，皆自将兵数百里奉迎，<br /><br />&nbsp;&nbsp;&nbsp;&nbsp;岐深陈天子恩德，宜罢兵安人之道，又移书公孙瓒，为言利害。绍等各引兵去，<br /><br />&nbsp;&nbsp;&nbsp;&nbsp;皆与岐期会洛阳，奉迎车驾。岐南到陈留，得笃疾，经涉二年，期者遂不至。<br /><br />&nbsp;&nbsp;&nbsp;&nbsp;兴平元年，诏书征岐，会帝当还洛阳，先遣卫将军董承修理宫室。岐谓承曰：<br /><br />&nbsp;&nbsp;&nbsp;&nbsp;“今海内分崩，唯有荆州境广地胜，西通巴蜀，南当交址，年谷独登，兵人差全。<br /><br />&nbsp;&nbsp;&nbsp;&nbsp;岐虽迫大命，犹志报国家，欲自乘牛车，南说刘表，可使其身自将兵来卫朝廷，<br /><br />&nbsp;&nbsp;&nbsp;&nbsp;与将军并心同力，共奖王室。此安上救人之策也。”承即表遣岐使荆州，督租粮。<br /><br />&nbsp;&nbsp;&nbsp;&nbsp;岐至，刘表即遣兵诣洛阳助修宫室，军资委输，前后不绝。时，孙嵩亦寓于表，<br /><br />&nbsp;&nbsp;&nbsp;&nbsp;表不为礼，岐乃称嵩素行笃烈，因共上为青州刺史。岐以老病，遂留荆州。<br /><br />&nbsp;&nbsp;&nbsp;&nbsp;曹操时为司空，举以自代。光禄勋桓典、少府孔融上书荐之，于是就拜岐为<br /><br />&nbsp;&nbsp;&nbsp;&nbsp;太常。年九十余，建安六年卒。先自为寿藏，图季札、子产、晏婴、叔向四像居<br /><br />&nbsp;&nbsp;&nbsp;&nbsp;宾位，又自画其像居主位，皆为赞颂。敕其子曰：“我死之日，墓中聚沙为床，<br /><br />&nbsp;&nbsp;&nbsp;&nbsp;布簟白衣，散发其上，覆以单被，即日便下，下讫便掩。”岐多所述作，著《孟<br /><br />&nbsp;&nbsp;&nbsp;&nbsp;子章句》、《三辅决录》传于时。<br /><br />&nbsp;&nbsp;&nbsp;&nbsp;赞曰：吴翁温爱，义干刚烈。延、史字人，风和恩结。梁使显刑，诬党潜绝。<br /><br />&nbsp;&nbsp;&nbsp;&nbsp;子旨孀耍逢掖临师。卿出疆，专命朝威。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,233);">加入书签</a><a
                        href="232.html">上一页</a>&larr;<a href="index.html">返回列表</a>&rarr;<a
                            href="234.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "232.html"; var next_page = "234.html"; var index_page = "index.html"; var sortid = "9"; var article_id = "3"; var chapter_id = "233"; var articlename = "后汉书"; var chaptername = " 卷六十四 吴延史卢赵列传第五十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>