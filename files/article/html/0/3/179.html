<!DOCTYPE html>
<html>
<head>
<meta charset="gbk" />
<title>后汉书- 卷十四 宗室四王三侯列传第四-在线阅读-哈西文学网</title>
<meta name="keywords" content="范晔，后汉书， 卷十四 宗室四王三侯列传第四全文， 卷十四 宗室四王三侯列传第四在线阅读 哈西文学网" />
<meta name="description" content="哈西文学网提供范晔的后汉书  卷十四 宗室四王三侯列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/179.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/179.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 宗室四王三侯列传第四</h1>
            <div class="link xb">
                <a href="178.html">上一页</a>&larr;<a href="index.html">返回列表</a>&rarr;<a
                    href="180.html">下一页</a></div>			
            <div id="BookText">&nbsp;&nbsp;&nbsp;&nbsp;齐武王t字伯升，光武之长兄也。性刚毅，慷慨有大节。自王莽篡汉，常<br /><br />&nbsp;&nbsp;&nbsp;&nbsp;愤愤，怀复社稷之虑，不事家人居业，倾身破产，交结天下雄俊。<br /><br />&nbsp;&nbsp;&nbsp;&nbsp;莽末，盗贼群起，南方尤甚。伯升召诸豪杰计议曰：“王莽暴虐，百姓分崩。<br /><br />&nbsp;&nbsp;&nbsp;&nbsp;今枯旱连年，兵革并起。此亦天亡之时，复高祖之业，定万世之秋也。”众皆然<br /><br />&nbsp;&nbsp;&nbsp;&nbsp;之。于是分遣亲客，使邓晨起新野，光武与李通、李轶起于宛。伯升自发舂陵子<br /><br />&nbsp;&nbsp;&nbsp;&nbsp;弟，合七八千人，部署宾客，自称柱天都部。使宗室刘嘉往诱新市、平林兵王匡、<br /><br />&nbsp;&nbsp;&nbsp;&nbsp;陈牧等，合军而进，屠长聚及唐子乡，杀湖阳尉，进拔棘阳，因欲攻宛。至小长<br /><br />&nbsp;&nbsp;&nbsp;&nbsp;安，与王莽前队大夫酎阜、属正梁丘赐战。时天密雾，汉军大败，姊元弟仲皆遇<br /><br />&nbsp;&nbsp;&nbsp;&nbsp;害，宗从死者数十人。伯升复收会兵众，还保棘阳。<br /><br />&nbsp;&nbsp;&nbsp;&nbsp;阜、赐乘胜，留辎重于蓝乡，引精兵十万南渡黄淳水，临a水，阻两川间<br /><br />&nbsp;&nbsp;&nbsp;&nbsp;为营，绝后桥，示无还心。新市、平林见汉兵数败，阜、赐军大至，各欲解去，<br /><br />&nbsp;&nbsp;&nbsp;&nbsp;伯升甚患之。会下江兵五千余人至宜秋，乃往为说合从之势，下江从之。语在<br /><br />&nbsp;&nbsp;&nbsp;&nbsp;《王常传》。伯升于是大飨军士，设盟约。休卒三日，分为六部，潜师夜起，袭<br /><br />&nbsp;&nbsp;&nbsp;&nbsp;取蓝乡，尽获其辎重。明旦，汉军自西南攻酎阜，下江兵自东南攻梁攻丘赐。至<br /><br />&nbsp;&nbsp;&nbsp;&nbsp;食时，赐陈溃，阜军望见散走，汉兵急追之，却迫黄淳水，斩首溺死者二万余人，<br /><br />&nbsp;&nbsp;&nbsp;&nbsp;遂斩阜、赐。<br /><br />&nbsp;&nbsp;&nbsp;&nbsp;王莽纳言将军严尤、秩宗将军陈茂闻阜、赐军败，引欲据宛。伯升乃陈兵誓<br /><br />&nbsp;&nbsp;&nbsp;&nbsp;众，焚积聚，破釜甑，鼓行而前，与尤、茂遇育阳下，战，大破之，斩首三千余<br /><br />&nbsp;&nbsp;&nbsp;&nbsp;级。尤、茂弃军走，伯升遂进围宛，自号柱天大将军。王莽素闻其名，大震惧，<br /><br />&nbsp;&nbsp;&nbsp;&nbsp;购伯升邑五万户，黄金十万斤，位上公。使长安中官署及天下乡亭皆画伯升像于<br /><br />&nbsp;&nbsp;&nbsp;&nbsp;塾，旦起射之。<br /><br />&nbsp;&nbsp;&nbsp;&nbsp;自阜、赐死后，百姓日有降者，众至十余万。诸将会议立刘氏以从人望，豪<br /><br />&nbsp;&nbsp;&nbsp;&nbsp;杰咸归于伯升，而新市、平林将帅乐放纵，惮怕升威明而贪圣公懦弱，先共定策<br /><br />&nbsp;&nbsp;&nbsp;&nbsp;立之，然后使骑召伯升，示其议。伯升曰：“诸将军幸欲尊立宗室，其德甚厚，<br /><br />&nbsp;&nbsp;&nbsp;&nbsp;然愚鄙之见，窃有未同。今赤眉起青、徐，众数十万，闻南阳立宗室，恐赤眉复<br /><br />&nbsp;&nbsp;&nbsp;&nbsp;有所立，如此，必将内争。今王莽未灭，而宗室相攻，是疑天下而自损权，非所<br /><br />&nbsp;&nbsp;&nbsp;&nbsp;以破莽也。且首兵唱号，鲜有能遂，陈胜、项籍，即其事也。舂陵去宛三百里耳，<br /><br />&nbsp;&nbsp;&nbsp;&nbsp;未足为功。遽自尊立，为天下准的，使后人得承吾敝，非计之善者也。今且称王<br /><br />&nbsp;&nbsp;&nbsp;&nbsp;以号令。若赤眉所立者贤，相率而往从之；若无所立，破莽降赤眉，然后举尊号，<br /><br />&nbsp;&nbsp;&nbsp;&nbsp;亦未晚也。愿各详思之。”诸将多曰“善”。将军张n拔剑击地曰：“疑事无功。<br /><br />&nbsp;&nbsp;&nbsp;&nbsp;今日之议，不得有二。”众皆从之。<br /><br />&nbsp;&nbsp;&nbsp;&nbsp;圣公既即位，拜伯升为大司徒，封汉信侯。由是豪杰失望，多不服。平林后<br /><br />&nbsp;&nbsp;&nbsp;&nbsp;部攻新野，不能下。新野宰登城言曰：“得司徒刘公一信，愿先下。”及伯升军<br /><br />&nbsp;&nbsp;&nbsp;&nbsp;至，即开城门降。五月，伯升拔宛。六月，光武破王寻、王邑。自是兄弟威名益<br /><br />&nbsp;&nbsp;&nbsp;&nbsp;甚。<br /><br />&nbsp;&nbsp;&nbsp;&nbsp;更始君臣不自安，遂共谋诛伯升，乃大会诸将，以成其计。更始取伯升宝剑<br /><br />&nbsp;&nbsp;&nbsp;&nbsp;视之，绣衣御史申屠建随献玉i，更始竟不能发。及罢会，伯升舅樊宏谓伯升曰：<br /><br />&nbsp;&nbsp;&nbsp;&nbsp;“昔鸿门之会，范增举i以示项羽。今建此意，得无不善乎？”伯升笑而不应。<br /><br />&nbsp;&nbsp;&nbsp;&nbsp;初，李轶谄事更始贵将，光武深疑之，常以戒伯升曰：“此人不可复信。”又不<br /><br />&nbsp;&nbsp;&nbsp;&nbsp;受。<br /><br />&nbsp;&nbsp;&nbsp;&nbsp;伯升部将宗人刘稷，数陷陈溃围，勇冠三军。时将兵击鲁阳，闻更始立，怒<br /><br />&nbsp;&nbsp;&nbsp;&nbsp;曰：“本起兵图大事者，伯升兄弟也，今更始何为者邪？”更始君臣闻而心忌之，<br /><br />&nbsp;&nbsp;&nbsp;&nbsp;以稷为抗威将军，稷不肯拜。更始乃与诸将陈兵数千人，先收稷，将诛之，伯升<br /><br />&nbsp;&nbsp;&nbsp;&nbsp;固争。李轶、朱鲔因劝更始并执伯升，即日害之。<br /><br />&nbsp;&nbsp;&nbsp;&nbsp;有二子。建武二年，立长子章为太原王，兴为鲁王。十一年，徙章为齐王。<br /><br />&nbsp;&nbsp;&nbsp;&nbsp;十五年，追谥伯升为齐武王。<br /><br />&nbsp;&nbsp;&nbsp;&nbsp;章少孤，光武感伯升功业不就，抚育恩爱甚笃，以其少贵，欲令亲吏事，故<br /><br />&nbsp;&nbsp;&nbsp;&nbsp;使试守平阴令，迁梁郡太守。立二十一年薨，谥曰哀王。子炀王石嗣。建武二十<br /><br />&nbsp;&nbsp;&nbsp;&nbsp;七年，石始就国。三十年，封石弟张为下博侯。永平十四年，封石二子为乡侯。<br /><br />&nbsp;&nbsp;&nbsp;&nbsp;石立二十四年薨，子晃嗣。<br /><br />&nbsp;&nbsp;&nbsp;&nbsp;下博侯张以善论议，十六年，与奉车都尉窦固等并出击匈奴，后进者多害其<br /><br />&nbsp;&nbsp;&nbsp;&nbsp;能，数被谮诉。建初中卒，肃宗下诏褒扬之，复封张子它人奉其祀。<br /><br />&nbsp;&nbsp;&nbsp;&nbsp;晃及弟利侯刚与母太姬宗更相诬告。章和元年，有司奏请免晃、刚爵，为庶<br /><br />&nbsp;&nbsp;&nbsp;&nbsp;人，徙丹阳。帝不忍，下诏曰：“朕闻人君正屏，有所不听。宗尊为小君，宫卫<br /><br />&nbsp;&nbsp;&nbsp;&nbsp;周备，出有辎Z之饰，入有牖户之固，殆不至如谮者之言。晃、刚愆乎至行，浊<br /><br />&nbsp;&nbsp;&nbsp;&nbsp;乎大伦，《甫刑》三千，莫大不孝。朕不忍置之于理，其贬晃爵为芜湖侯，削刚<br /><br />&nbsp;&nbsp;&nbsp;&nbsp;户三千。於戏！小子不勖大道，控于法理，以堕宗绪。其遣谒者收晃及太姬玺绶。”<br /><br />&nbsp;&nbsp;&nbsp;&nbsp;晃立十七年而降爵。晃卒，子无忌嗣。<br /><br />&nbsp;&nbsp;&nbsp;&nbsp;帝以伯升首创大业，而后嗣罪废，心常愍之。时北海亦绝无后。及崩，遗诏<br /><br />&nbsp;&nbsp;&nbsp;&nbsp;令复二国。永元二年，乃复封无忌为齐王，是为惠王。立五十二年薨，子顷王喜<br /><br />&nbsp;&nbsp;&nbsp;&nbsp;嗣。立五年薨，子承嗣。建安十一年，国除。<br /><br />&nbsp;&nbsp;&nbsp;&nbsp;论曰：大丈夫之鼓动拔起，其志致盖远矣。若夫齐武王之破家厚士，岂游侠<br /><br />&nbsp;&nbsp;&nbsp;&nbsp;下客之为哉！其虑将存乎配天之绝业，而痛明堂之不祀也。及其发举大谋，在仓<br /><br />&nbsp;&nbsp;&nbsp;&nbsp;卒扰攘之中，使信先成于敌人，赦岑彭以显义，若此足以见其度矣。志高虑远，<br /><br />&nbsp;&nbsp;&nbsp;&nbsp;祸发所忽。鸣呼！古人以蜂虿为戒，盖畏此也。《诗》云：“敬之敬之，命不易<br /><br />&nbsp;&nbsp;&nbsp;&nbsp;哉！”<br /><br />&nbsp;&nbsp;&nbsp;&nbsp;北海靖五兴，建武二年封为鲁王，嗣光武兄仲。<br /><br />&nbsp;&nbsp;&nbsp;&nbsp;初，南顿君娶同郡樊重女，字娴都。娴都性婉顺，自为童女，不正容服不出<br /><br />&nbsp;&nbsp;&nbsp;&nbsp;于房，宗族敬焉。生三男三女：长男伯升，次仲，次光武；长女黄，次元，次伯<br /><br />&nbsp;&nbsp;&nbsp;&nbsp;姬。皇妣以初起兵时病卒，宗人樊巨公收敛焉。建武二年，封黄为湖阳长公主，<br /><br />&nbsp;&nbsp;&nbsp;&nbsp;伯姬为宁平长公主。元与仲俱殁于小长安，追爵元为新野长公主，十五年，追谥<br /><br />&nbsp;&nbsp;&nbsp;&nbsp;仲为鲁哀王。<br /><br />&nbsp;&nbsp;&nbsp;&nbsp;兴其岁试守缑氏令。为人有明略，善听讼，甚得名称。迁弘农太守，亦有善<br /><br />&nbsp;&nbsp;&nbsp;&nbsp;政。视事四年，上疏乞骸骨，征还京师，奉朝请。二十七年，始就国。明年，以<br /><br />&nbsp;&nbsp;&nbsp;&nbsp;鲁国益东海，故徙兴为北海王。三十年，封兴子复为临邑侯。中元二年，又封兴<br /><br />&nbsp;&nbsp;&nbsp;&nbsp;二子为县侯。显宗器重兴，每有异政，辄乘驿问焉。立三十九年薨，子敬王睦嗣。<br /><br />&nbsp;&nbsp;&nbsp;&nbsp;睦少好学，博通书传，光武爱之，数被廷纳。显宗之在东宫，尤见幸待，入<br /><br />&nbsp;&nbsp;&nbsp;&nbsp;侍讽诵，出则执辔。中兴初，禁网尚阔，而睦性谦恭好士，千里交结，自名儒宿<br /><br />&nbsp;&nbsp;&nbsp;&nbsp;德，莫不造门，由是声价益广。永平中，法宪颇峻，睦乃谢绝宾客，放心音乐。<br /><br />&nbsp;&nbsp;&nbsp;&nbsp;然性好读书，常为爱玩。岁终，遣中大夫奉璧朝贺，召而谓之曰：“朝廷设廷问<br /><br />&nbsp;&nbsp;&nbsp;&nbsp;寡人，大夫将何辞以对？”使者曰：“大王忠孝慈仁，敬贤乐士。臣虽蝼蚁，敢<br /><br />&nbsp;&nbsp;&nbsp;&nbsp;不以实？”睦曰：“吁，子危我哉！此乃孤幼时进趣之行也。大夫其对以孤袭爵<br /><br />&nbsp;&nbsp;&nbsp;&nbsp;以来，志意衰惰，声色是娱，犬马是好。”使者受命而行。其能屈申若此。<br /><br />&nbsp;&nbsp;&nbsp;&nbsp;初，靖王薨，悉推财产与诸弟，虽王车服珍宝非列侯制，皆以为分，然后随<br /><br />&nbsp;&nbsp;&nbsp;&nbsp;以金、帛赎之。睦能属文，作《春秋旨义终始论》及赋颂数十篇。又善《史书》，<br /><br />&nbsp;&nbsp;&nbsp;&nbsp;当世以为楷则。及寝病，帝驿马令作草书尺牍十首。立十年薨，子哀王基嗣。<br /><br />&nbsp;&nbsp;&nbsp;&nbsp;永平十八年，封基二弟为县侯，二弟为乡侯。建初二年，又封基弟毅为平望<br /><br />&nbsp;&nbsp;&nbsp;&nbsp;侯。基立十四年薨，无子，肃宗怜之，不除其国。<br /><br />&nbsp;&nbsp;&nbsp;&nbsp;永元二年，和帝封睦庶子斟乡侯威为北海王，奉睦后。立七年，威以非睦子，<br /><br />&nbsp;&nbsp;&nbsp;&nbsp;又坐诽谤，槛车征诣廷尉，道自杀。<br /><br />&nbsp;&nbsp;&nbsp;&nbsp;永初元年，邓太后复封睦孙寿光侯普为北海王，是为顷王。延光二年，复封<br /><br />&nbsp;&nbsp;&nbsp;&nbsp;睦少子为亭侯。普立十七年薨，子恭王翼嗣；立十四年薨，子康王嗣，无后，建<br /><br />&nbsp;&nbsp;&nbsp;&nbsp;安十一年，国除。<br /><br />&nbsp;&nbsp;&nbsp;&nbsp;初，临邑侯复好学，能文章。永平中，每有讲学事，辄令复典掌焉。与班固、<br /><br />&nbsp;&nbsp;&nbsp;&nbsp;贾逵共述汉史，傅毅等皆宗事之。复子PB及从兄平望侯毅，并有才学。永<br /><br />&nbsp;&nbsp;&nbsp;&nbsp;宁中，邓太后召毅及PB入东观，与谒者仆射刘珍著中兴以下名臣列士传。<br /><br />&nbsp;&nbsp;&nbsp;&nbsp;PB又自造赋、颂、书、论凡四篇。<br /><br />&nbsp;&nbsp;&nbsp;&nbsp;赵孝王良字次伯，光武之叔父也。平帝时举孝廉，为萧令。光武兄弟少孤，<br /><br />&nbsp;&nbsp;&nbsp;&nbsp;良抚循甚笃。及光武起兵，以事告，良大怒，曰：“汝与伯升志操不同，今家欲<br /><br />&nbsp;&nbsp;&nbsp;&nbsp;危亡，而反共谋如是！”既而不得已，从军至小长安，汉兵大败，良妻及二子皆<br /><br />&nbsp;&nbsp;&nbsp;&nbsp;被害。更始立，以良为国三老，从入关。更始败。良闻光武即位，乃亡奔洛阳。<br /><br />&nbsp;&nbsp;&nbsp;&nbsp;建武二年，封良为广阳王。五年，徙为赵王，始就国。十三年，降为赵公。频岁<br /><br />&nbsp;&nbsp;&nbsp;&nbsp;来朝。十七年，薨于京师。凡六十六年。子节王栩嗣。建武三十年，封栩二子为<br /><br />&nbsp;&nbsp;&nbsp;&nbsp;乡侯。建初二年，复封栩十子为亭侯。<br /><br />&nbsp;&nbsp;&nbsp;&nbsp;栩立四十年薨，子顷王商嗣。永元三年，封商三弟为亭侯。元年，封商四子<br /><br />&nbsp;&nbsp;&nbsp;&nbsp;为亭侯。<br /><br />&nbsp;&nbsp;&nbsp;&nbsp;商立二十三年薨，子靖王宏嗣。立十二年薨，子惠王乾嗣。<br /><br />&nbsp;&nbsp;&nbsp;&nbsp;元初五年，封乾二弟为亭侯。是岁，赵相奏乾居父丧私娉小妻，又白衣出司<br /><br />&nbsp;&nbsp;&nbsp;&nbsp;马门，坐削中丘县。时郎中南阳程坚素有志行，拜为乾傅。坚辅以礼义，乾改悔<br /><br />&nbsp;&nbsp;&nbsp;&nbsp;前过，坚列上，复所削县。本初元年，封乾一子为亭侯。乾立四十八年薨，子怀<br /><br />&nbsp;&nbsp;&nbsp;&nbsp;王豫嗣。豫薨，子献王赦嗣。赦薨，子嗣，建安十八年徙封博陵王。立九年，<br /><br />&nbsp;&nbsp;&nbsp;&nbsp;魏初以为崇德侯。<br /><br />&nbsp;&nbsp;&nbsp;&nbsp;城阳恭王祉字巨伯，光武族兄、舂陵康侯敞之子也。<br /><br />&nbsp;&nbsp;&nbsp;&nbsp;敞曾祖父节侯买，以长沙定王子封于零道之舂陵乡，为舂陵侯。买卒，子戴<br /><br />&nbsp;&nbsp;&nbsp;&nbsp;侯熊渠嗣。熊渠卒，子考侯仁嗣。仁以舂陵地势下湿，山林毒气，上书求减邑内<br /><br />&nbsp;&nbsp;&nbsp;&nbsp;徙。元帝初元四年，徙封南阳之白水乡，犹以舂陵为国名，遂与从弟巨鹿都尉回<br /><br />&nbsp;&nbsp;&nbsp;&nbsp;及宗族往家焉。仁卒，子敞嗣。敞谦俭好义，尽推父时金宝财产与昆弟，刑州刺<br /><br />&nbsp;&nbsp;&nbsp;&nbsp;史上其义行，拜庐江都尉。岁余，会族兄安众侯刘崇起兵，王莽畏恶刘氏，征敞<br /><br />&nbsp;&nbsp;&nbsp;&nbsp;至长安，免归国。<br /><br />&nbsp;&nbsp;&nbsp;&nbsp;先是平帝时，敞与崇俱朝京师，助祭明堂。崇见莽将危汉室，私谓敞曰：<br /><br />&nbsp;&nbsp;&nbsp;&nbsp;“安汉公擅国权，群臣莫不回从，社稷倾覆至矣。太后春秋高，天子幼弱，高皇<br /><br />&nbsp;&nbsp;&nbsp;&nbsp;帝所以分封子弟，盖为此也。”敞心然之。及崇事败，敞惧，欲结援树党，乃为<br /><br />&nbsp;&nbsp;&nbsp;&nbsp;祉娶高陵侯翟宣女为妻。会宣弟义起兵欲攻莽，南阳捕杀宣女，祉坐系狱。敞因<br /><br />&nbsp;&nbsp;&nbsp;&nbsp;上书谢罪，愿率子弟宗族为士卒先。莽新居摄，欲慰安宗室，故不被刑诛。及莽<br /><br />&nbsp;&nbsp;&nbsp;&nbsp;篡立，刘氏为侯者皆降称子，食孤卿禄，后皆夺爵。及敞卒，祉遂特见废，又不<br /><br />&nbsp;&nbsp;&nbsp;&nbsp;得官为吏。<br /><br />&nbsp;&nbsp;&nbsp;&nbsp;祉以故侯嫡子，行淳厚，宗室皆敬之。及光武起兵，祉兄弟相率从军，前队<br /><br />&nbsp;&nbsp;&nbsp;&nbsp;大夫甄阜尽收其家属系宛狱。及汉兵败小长安，祉挺身还保棘阳，甄阜尽杀其母<br /><br />&nbsp;&nbsp;&nbsp;&nbsp;弟妻子。更始立，以祉为太常将军，绍封舂陵侯。从西入关，封为定陶王。别将<br /><br />&nbsp;&nbsp;&nbsp;&nbsp;击破刘婴于临泾。<br /><br />&nbsp;&nbsp;&nbsp;&nbsp;及更始降于赤眉，祉乃间行亡奔洛阳。是时宗室唯祉先至，光武见之欢甚。<br /><br />&nbsp;&nbsp;&nbsp;&nbsp;建武二年，封为城阳王，赐乘舆、御物、车马、衣服。追谥敞为康侯。十一年，<br /><br />&nbsp;&nbsp;&nbsp;&nbsp;祉疾病，上城阳王玺绶，愿以列侯奉先人祭祀。帝自临其疾。祉薨，年四十三，<br /><br />&nbsp;&nbsp;&nbsp;&nbsp;谥曰恭王，竟不之国，葬于洛阳北芒。<br /><br />&nbsp;&nbsp;&nbsp;&nbsp;十三年，封祉嫡子平为蔡阳侯，以奉祉祀；平弟坚为高乡侯。<br /><br />&nbsp;&nbsp;&nbsp;&nbsp;初，建武二年，以皇祖、皇考墓为昌陵，置陵令守视；后改为章陵，因以舂<br /><br />&nbsp;&nbsp;&nbsp;&nbsp;陵为章陵县。十八年，立考侯、康侯庙，比园陵，置啬夫。诏零陵郡奉祠节侯、<br /><br />&nbsp;&nbsp;&nbsp;&nbsp;戴侯庙，以四时及腊岁五祠焉。置啬夫、佐吏各一人。<br /><br />&nbsp;&nbsp;&nbsp;&nbsp;平后坐与诸王交通，国除。永平五年，显宗更封平为竟陵侯。平卒，子真嗣。<br /><br />&nbsp;&nbsp;&nbsp;&nbsp;真卒，子禹嗣。禹卒，子嘉嗣。<br /><br />&nbsp;&nbsp;&nbsp;&nbsp;泗水王歙字经孙，光武族父也。歙子终，与光武少相亲爱。汉兵起，始及唐<br /><br />&nbsp;&nbsp;&nbsp;&nbsp;子，终诱杀湖阳尉。更始立，歙从入关，封为元氏王，终为侍中。更始败，歙、<br /><br />&nbsp;&nbsp;&nbsp;&nbsp;终东奔洛阳。建武二年，立歙为泗水王，终为淄川王。十年，歙薨，封小子<br /><br />&nbsp;&nbsp;&nbsp;&nbsp;为堂G侯，奉歙后。终居丧思慕，哭泣二十八日，亦薨。封长子柱为侯，以<br /><br />&nbsp;&nbsp;&nbsp;&nbsp;奉终祀，又封终子凤曲阳侯。<br /><br />&nbsp;&nbsp;&nbsp;&nbsp;歙从父弟茂，年十八，汉兵之起，茂自号刘失职，亦聚众亦、密间，称厌新<br /><br />&nbsp;&nbsp;&nbsp;&nbsp;将军。攻下颍川、汝南，众十余万人。光武既至河内，茂率众降，封为中山王。<br /><br />&nbsp;&nbsp;&nbsp;&nbsp;十三年，宗室为王者皆降为侯，更封茂为穰侯。<br /><br />&nbsp;&nbsp;&nbsp;&nbsp;茂弟匡，亦与汉兵俱起。建武二年，封宜春侯。为人谦逊，永平中为宗正。<br /><br />&nbsp;&nbsp;&nbsp;&nbsp;子浮嗣，封朝阳侯。<br /><br />&nbsp;&nbsp;&nbsp;&nbsp;浮弟尚，永元中为征西将军。浮传国至孙护，无子，封绝。延光中，护从兄<br /><br />&nbsp;&nbsp;&nbsp;&nbsp;瑰与安帝乳母王圣女伯荣私通，遂取伯荣为妻，得绍护封为朝阳侯，位侍中。及<br /><br />&nbsp;&nbsp;&nbsp;&nbsp;王圣败，贬爵为亭侯。<br /><br />&nbsp;&nbsp;&nbsp;&nbsp;安城孝侯赐字子琴，光武族兄也。祖父利，苍梧太守。赐少孤。兄显报怨杀<br /><br />&nbsp;&nbsp;&nbsp;&nbsp;人，吏捕显杀之。赐与显子信卖田宅，同抛财产，结客报吏，皆亡命逃伏遭赦日。<br /><br />&nbsp;&nbsp;&nbsp;&nbsp;会伯升起兵，乃随从攻击诸县。<br /><br />&nbsp;&nbsp;&nbsp;&nbsp;更始既立，以赐为光禄勋，封广汉侯。及伯升被害，代为大司徒，将兵讨汝<br /><br />&nbsp;&nbsp;&nbsp;&nbsp;南。未及平，更始又以信为奋威大将军，代赐击汝南，赐与更始俱到洛阳。更始<br /><br />&nbsp;&nbsp;&nbsp;&nbsp;欲令亲近大将徇河北，未知所使，赐言诸家子独有文叔可用，大司马朱鲔等以为<br /><br />&nbsp;&nbsp;&nbsp;&nbsp;不可，更始狐疑，赐深劝之，乃拜光武行大司马，持节过河。是日以赐为丞相，<br /><br />&nbsp;&nbsp;&nbsp;&nbsp;令先入关，修宗庙宫室。还迎更始都长安，封赐为宛王，拜前大司马，使持节镇<br /><br />&nbsp;&nbsp;&nbsp;&nbsp;抚关东。二年春，赐就国于宛，典将六部兵。后赤眉破更始，赐所领六部亦稍散<br /><br />&nbsp;&nbsp;&nbsp;&nbsp;畔，乃去宛保育阳。<br /><br />&nbsp;&nbsp;&nbsp;&nbsp;闻光武即位，乃西之武关，迎更始妻子将诣洛阳。帝嘉赐忠，建武二年，封<br /><br />&nbsp;&nbsp;&nbsp;&nbsp;为慎侯。十三年，更增户邑，定封为安成侯，奉朝请。以赐有恩信，故亲厚之，<br /><br />&nbsp;&nbsp;&nbsp;&nbsp;数蒙宴私，时幸其第，恩赐特异。赐辄赈与故旧，有无遗积。帝为营冢堂，起祠<br /><br />&nbsp;&nbsp;&nbsp;&nbsp;庙，置吏卒，如舂陵孝侯。二十八年卒，子闵嗣。<br /><br />&nbsp;&nbsp;&nbsp;&nbsp;三十年，帝复封闵弟嵩为白牛侯。坐楚事，辞语相连，国除。闵卒，子商嗣，<br /><br />&nbsp;&nbsp;&nbsp;&nbsp;徙封为白牛侯。商卒，子昌嗣。<br /><br />&nbsp;&nbsp;&nbsp;&nbsp;初，信为更始讨平汝南，因封为汝阴王。信遂将兵平定江南，据豫章。光武<br /><br />&nbsp;&nbsp;&nbsp;&nbsp;即位，桂阳太守张隆击破之，信乃诣洛阳降，以为汝阴侯。永平十三年，亦坐楚<br /><br />&nbsp;&nbsp;&nbsp;&nbsp;事国除。<br /><br />&nbsp;&nbsp;&nbsp;&nbsp;成武孝侯顺字平仲，光武族兄也。父庆，舂陵侯敞同产弟。顺与光武同里\，<br /><br />&nbsp;&nbsp;&nbsp;&nbsp;少相厚。<br /><br />&nbsp;&nbsp;&nbsp;&nbsp;更始即位，以庆为燕王，顺为虎牙将军。会更始降赤眉，庆为乱兵所杀，顺<br /><br />&nbsp;&nbsp;&nbsp;&nbsp;乃间行诣光武，拜为南阳太守。建武二年，封成武侯，邑户最大，租入倍宗室诸<br /><br />&nbsp;&nbsp;&nbsp;&nbsp;家。八年，使击破六安贼，因拜为六安太守。数年，帝欲征之，吏人上书请留。<br /><br />&nbsp;&nbsp;&nbsp;&nbsp;十一年卒，帝使使者迎丧，亲自临吊。子遵嗣，坐与诸王交通，降为端氏侯。遵<br /><br />&nbsp;&nbsp;&nbsp;&nbsp;卒，子m嗣。m卒，无嗣，国除。永平十年，显宗幸章陵，追念旧恩，封顺弟子，<br /><br />&nbsp;&nbsp;&nbsp;&nbsp;三人为乡侯。<br /><br />&nbsp;&nbsp;&nbsp;&nbsp;初，顺叔父弘娶于樊氏，皇妣之从妹也。生二子：敏，国。与母随更始在长<br /><br />&nbsp;&nbsp;&nbsp;&nbsp;安。建武二年，诣洛阳，光武封敏为甘里侯，国为弋阳侯。敏通经有行，永平初，<br /><br />&nbsp;&nbsp;&nbsp;&nbsp;官至越骑校尉。<br /><br />&nbsp;&nbsp;&nbsp;&nbsp;弘弟梁，以侠气闻，更始元年，起兵豫章，欲徇江东，自号“就汉大将军”，<br /><br />&nbsp;&nbsp;&nbsp;&nbsp;暴病卒。<br /><br />&nbsp;&nbsp;&nbsp;&nbsp;顺阳怀侯嘉字孙，光武族兄也。父宪，舂陵侯敞同产弟。嘉少孤，性仁厚，<br /><br />&nbsp;&nbsp;&nbsp;&nbsp;南顿君养视如子，后与伯升俱学长安，习《尚书》、《春秋》。<br /><br />&nbsp;&nbsp;&nbsp;&nbsp;及义兵起，嘉随更始征伐。汉军之败小长安也。嘉妻子遇害。更始即位，以<br /><br />&nbsp;&nbsp;&nbsp;&nbsp;为偏将军。及攻破宛，封兴德侯，迁大将军。击延岑于冠军，降之。更始既都长<br /><br />&nbsp;&nbsp;&nbsp;&nbsp;安，以嘉为汉中王、扶威大将军，持节就国，都于南郑，众数十万。建武二年，<br /><br />&nbsp;&nbsp;&nbsp;&nbsp;延岑复反，攻汉中，围南郑，嘉兵败走。岑遂定汉中，进兵武都，为更始柱功侯<br /><br />&nbsp;&nbsp;&nbsp;&nbsp;李宝所破。岑走天水，公孙述遣将侯丹取南郑。嘉收散卒，得数万人，以宝为相，<br /><br />&nbsp;&nbsp;&nbsp;&nbsp;从武都南击侯丹，不利，还军河池、下辨。复与延岑连战，岑引北入散关，至陈<br /><br />&nbsp;&nbsp;&nbsp;&nbsp;仓，嘉追击破之。更始邓王廖湛将赤眉十八万攻嘉，嘉与战于谷口，大破之。嘉<br /><br />&nbsp;&nbsp;&nbsp;&nbsp;手杀湛，遂到云阳就谷。<br /><br />&nbsp;&nbsp;&nbsp;&nbsp;李宝等闻邓禹西征，拥兵自守，马嘉且观成败。光武闻之，告禹曰：“孝孙<br /><br />&nbsp;&nbsp;&nbsp;&nbsp;素谨善，少且亲爱，当是长安轻薄儿误之耳。”禹即宣帝旨，嘉乃因来歙诣禹于<br /><br />&nbsp;&nbsp;&nbsp;&nbsp;云阳。三年，到洛阳，从征伐，拜为千乘太守。六年，病，上书乞骸骨，征诣京<br /><br />&nbsp;&nbsp;&nbsp;&nbsp;师。十三年，封为顺阳侯。秋，复封嘉子Z为黄李侯。十五年，嘉卒。子参嗣，<br /><br />&nbsp;&nbsp;&nbsp;&nbsp;有罪，削为南乡侯。永平中，参为城门校尉。参卒，子循嗣。循卒，子章嗣。<br /><br />&nbsp;&nbsp;&nbsp;&nbsp;赞曰：齐武沉雄，义戈乘风。仓卒匪图，亡我天工。城阳早协，赵孝晚同。<br /><br />&nbsp;&nbsp;&nbsp;&nbsp;泗水三侯，或恩或功。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,179);">加入书签</a><a
                        href="178.html">上一页</a>&larr;<a href="index.html">返回列表</a>&rarr;<a
                            href="180.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "178.html"; var next_page = "180.html"; var index_page = "index.html"; var sortid = "9"; var article_id = "3"; var chapter_id = "179"; var articlename = "后汉书"; var chaptername = " 卷十四 宗室四王三侯列传第四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>