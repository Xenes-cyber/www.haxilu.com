<!DOCTYPE html>
<html>
<head>
<meta charset="gbk" />
<title>后汉书- 卷八十一 独行列传第七十一-在线阅读-哈西文学网</title>
<meta name="keywords" content="范晔，后汉书， 卷八十一 独行列传第七十一全文， 卷八十一 独行列传第七十一在线阅读 哈西文学网" />
<meta name="description" content="哈西文学网提供范晔的后汉书  卷八十一 独行列传第七十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/253.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/253.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十一 独行列传第七十一</h1>
            <div class="link xb">
                <a href="252.html">上一页</a>&larr;<a href="index.html">返回列表</a>&rarr;<a
                    href="254.html">下一页</a></div>			
            <div id="BookText">&nbsp;&nbsp;&nbsp;&nbsp;孔子曰：“与其不得中庸，必也狂狷乎！”又云：“狂者进取，狷者有所不<br /><br />&nbsp;&nbsp;&nbsp;&nbsp;为也。”此盖失于周全之道，而取诸偏至之端者也。然则有所不为，亦将有所必<br /><br />&nbsp;&nbsp;&nbsp;&nbsp;为者矣；既云进取，亦将有所不取者矣。如此，性尚分流，为否异适矣。<br /><br />&nbsp;&nbsp;&nbsp;&nbsp;中世偏行一介之夫，能成名立方者，盖亦众也。或志刚金石，而克I于强御。<br /><br />&nbsp;&nbsp;&nbsp;&nbsp;或意严冬霜，而甘心于小谅。亦有结朋协好，幽明共心；蹈义陵险，死生等节。<br /><br />&nbsp;&nbsp;&nbsp;&nbsp;虽事非通圆，良其风轨，有足怀者。而情迹殊杂，难为条品；片辞特趣，不足区<br /><br />&nbsp;&nbsp;&nbsp;&nbsp;别。措之则事或有遗，载之则贯序无统。以其名体虽殊，而操行俱绝，故总为<br /><br />&nbsp;&nbsp;&nbsp;&nbsp;《独行篇》焉。庶备诸阙文，纪志漏脱云尔。<br /><br />&nbsp;&nbsp;&nbsp;&nbsp;谯玄字君黄，巴郡阆中人也。少好学，能说《易》、《春秋》。仕于州郡。<br /><br />&nbsp;&nbsp;&nbsp;&nbsp;成帝永始二年，有日食之灾，乃诏举敦朴逊让、有行义者各一人。州举玄，诣公<br /><br />&nbsp;&nbsp;&nbsp;&nbsp;车，对策高第，拜议郎。<br /><br />&nbsp;&nbsp;&nbsp;&nbsp;帝始作期门，数为微行。立赵飞燕为皇后，后专宠怀忌，皇子多横夭。玄上<br /><br />&nbsp;&nbsp;&nbsp;&nbsp;书谏曰：“臣闻王者承天，继宗统极，保业延祚，莫急胤嗣。故《易》有干蛊之<br /><br />&nbsp;&nbsp;&nbsp;&nbsp;义，《诗》咏众多之福。今陛下圣嗣未立，天下属望，而不惟社稷之计，专念微<br /><br />&nbsp;&nbsp;&nbsp;&nbsp;行之事，爱幸用于所惑，曲意留于非正。窃闻后宫皇子，产而不育。臣闻之怛然，<br /><br />&nbsp;&nbsp;&nbsp;&nbsp;痛心伤剥，窃怀忧国，不忘须臾。夫警卫不修，则患生非常。忽有醉酒狂夫，分<br /><br />&nbsp;&nbsp;&nbsp;&nbsp;争道路。既无尊严之仪，岂识上下之别！此为胡狄起于毂下，而贼乱发于左右也。<br /><br />&nbsp;&nbsp;&nbsp;&nbsp;愿陛下念天下之至重，爱金玉之身，均九女之施，存无穷之福，天下幸甚。”<br /><br />&nbsp;&nbsp;&nbsp;&nbsp;时，数有灾异，玄辄陈其变。既不省纳，故久稽郎官。后迁太常丞，以弟服<br /><br />&nbsp;&nbsp;&nbsp;&nbsp;去职。<br /><br />&nbsp;&nbsp;&nbsp;&nbsp;平帝元始元年，日食，又诏公卿举敦朴直言。大鸿胪左咸举玄诣公车对策，<br /><br />&nbsp;&nbsp;&nbsp;&nbsp;复拜议郎，迁中散大夫。四年，选明达政事、能班化风俗者八人。时并举玄，为<br /><br />&nbsp;&nbsp;&nbsp;&nbsp;绣衣使者，持节，与太仆王恋确中刑煜拢观览风俗，所至专行诛赏。事未及终，<br /><br />&nbsp;&nbsp;&nbsp;&nbsp;而王莽居摄，玄于是纵使者车，变易姓名，间窜归家，因以隐遁。<br /><br />&nbsp;&nbsp;&nbsp;&nbsp;后公孙述c号于蜀，连聘不诣。述乃遣使者备礼征之；若玄不肯起，便赐以<br /><br />&nbsp;&nbsp;&nbsp;&nbsp;毒药。太守乃自赍玺书至玄庐，曰：“君高节已著，朝廷垂意，诚不宜复辞，自<br /><br />&nbsp;&nbsp;&nbsp;&nbsp;招凶祸。”玄仰天叹曰：“唐尧大圣，许由耻仕；周武至德，伯夷守饿。彼独何<br /><br />&nbsp;&nbsp;&nbsp;&nbsp;人，我亦何人。保志全高，死亦奚恨！”遂受毒药。玄子瑛泣血叩头于太守曰：<br /><br />&nbsp;&nbsp;&nbsp;&nbsp;“方今国家，东有严敌，兵师四出。国用军资，或不常充足。愿奉家钱千万，以<br /><br />&nbsp;&nbsp;&nbsp;&nbsp;赎父死。”太守为请，述听许之。玄遂隐藏田野，终述之世。<br /><br />&nbsp;&nbsp;&nbsp;&nbsp;时，兵戈累年，莫能修尚学业，玄独训诸子勤习经书。建武十一年卒。明年，<br /><br />&nbsp;&nbsp;&nbsp;&nbsp;天下平定，玄弟庆以状诣阙自陈。光武美之，策诏本郡祠以中牢，敕所在还玄家<br /><br />&nbsp;&nbsp;&nbsp;&nbsp;钱。<br /><br />&nbsp;&nbsp;&nbsp;&nbsp;时，亦有犍为费贻，不肯仕述，乃漆身为厉，阳狂以避之，退藏山薮十余年。<br /><br />&nbsp;&nbsp;&nbsp;&nbsp;述破后，仕至合浦太守。<br /><br />&nbsp;&nbsp;&nbsp;&nbsp;瑛善说《易》，以授显宗，为北宫卫士令。<br /><br />&nbsp;&nbsp;&nbsp;&nbsp;李业字巨游，广汉梓潼人也。少有志操，介特。习《鲁诗》，师博士许晃。<br /><br />&nbsp;&nbsp;&nbsp;&nbsp;元始中，举明经，除为郎。<br /><br />&nbsp;&nbsp;&nbsp;&nbsp;会王莽居摄，业以病去官，杜门不应州郡之命。太守刘咸强召之，业乃载病<br /><br />&nbsp;&nbsp;&nbsp;&nbsp;诣门。咸怒，出教曰：“贤者不避害，譬犹彀弩射市，薄命者先死。闻业名称，<br /><br />&nbsp;&nbsp;&nbsp;&nbsp;故欲与之为治，而反托疾乎？”令诣狱养病，欲杀之。客有说咸曰：“赵杀鸣犊，<br /><br />&nbsp;&nbsp;&nbsp;&nbsp;孔子临河而逝。未闻求贤而胁以牢狱者也。”咸乃出之，因举方正。王莽以业为<br /><br />&nbsp;&nbsp;&nbsp;&nbsp;酒士，病不之官，遂隐藏山谷，绝匿名迹，终莽之世。<br /><br />&nbsp;&nbsp;&nbsp;&nbsp;及公孙述c号，素闻业贤，征之，欲以为博士，业固疾不起。数年，述羞不<br /><br />&nbsp;&nbsp;&nbsp;&nbsp;致之，乃使大鸿胪尹融持毒酒、奉诏命以劫业：若起，则受公侯之位；不起，赐<br /><br />&nbsp;&nbsp;&nbsp;&nbsp;之以药。融譬旨曰：“方今天下分崩，孰知是非？而以区区之身，试于不测之渊<br /><br />&nbsp;&nbsp;&nbsp;&nbsp;乎！朝廷贪慕名德，旷官缺位，于今七年，四时珍御，不以忘君。宜上奉知己，<br /><br />&nbsp;&nbsp;&nbsp;&nbsp;下为子孙，身名俱全，不亦优乎！今数年不起，猜疑寇心，凶祸立加，非计之得<br /><br />&nbsp;&nbsp;&nbsp;&nbsp;者也。”业乃叹曰：“危国不入，乱国不居。亲于其身为不善者，义所不从。君<br /><br />&nbsp;&nbsp;&nbsp;&nbsp;子见危授命，何乃诱以高位重饵哉？”融见业辞志不屈，复曰：“宜呼室家计之。”<br /><br />&nbsp;&nbsp;&nbsp;&nbsp;业曰：“丈夫断之于心久矣，何妻、子之为？”遂饮毒而死。述闻业死，大惊，<br /><br />&nbsp;&nbsp;&nbsp;&nbsp;又耻有杀贤之名，乃遣使吊祠，赙赠百匹。业子，逃避不受。<br /><br />&nbsp;&nbsp;&nbsp;&nbsp;蜀平，光武下诏表其闾，《益部纪》载其高节，图画形象。<br /><br />&nbsp;&nbsp;&nbsp;&nbsp;初，平帝时，蜀郡王皓为美阳令，王嘉为郎。王莽篡位，并弃官西归。及公<br /><br />&nbsp;&nbsp;&nbsp;&nbsp;孙述称帝，遣使征皓、嘉，恐不至，遂先系其妻、子。使者谓嘉曰：“速装，妻、<br /><br />&nbsp;&nbsp;&nbsp;&nbsp;子可全。”对曰：“犬马犹识主，况于人乎！”王皓先自刎，以首付使者。述怒，<br /><br />&nbsp;&nbsp;&nbsp;&nbsp;遂诛皓家属。王嘉闻而叹曰：“后之哉！”乃对使者伏剑而死。<br /><br />&nbsp;&nbsp;&nbsp;&nbsp;是时，犍为任永及业同郡冯信，并好爱博古。公孙述连征命，待以高位，皆<br /><br />&nbsp;&nbsp;&nbsp;&nbsp;托青盲，以避世难。永妻淫于前，匿情无言；见子入井，忍而不救。信侍婢亦对<br /><br />&nbsp;&nbsp;&nbsp;&nbsp;信奸通。及闻述诛，皆盥洗更视曰：“世适平，目即清。”淫者自杀。光武闻而<br /><br />&nbsp;&nbsp;&nbsp;&nbsp;征之，并会病卒。<br /><br />&nbsp;&nbsp;&nbsp;&nbsp;刘茂字子卫，太原晋阳人也。少孤，独侍母居。家贫，以筋力致养，孝行著<br /><br />&nbsp;&nbsp;&nbsp;&nbsp;于乡里。及长，能习《礼经》，教授常数百人。哀帝时，察孝廉，再迁五原属国<br /><br />&nbsp;&nbsp;&nbsp;&nbsp;候，遭母忧去官。服竟后为沮阳令。会王莽篡位，茂弃官，避世弘农山中教授。<br /><br />&nbsp;&nbsp;&nbsp;&nbsp;建武二年归，为郡门下掾。时，赤眉二十余万众攻郡县，杀长吏及府掾史。<br /><br />&nbsp;&nbsp;&nbsp;&nbsp;茂负太守孙福逾墙藏空穴中，得免。其暮，俱奔盂县。昼则逃隐，夜求粮食。积<br /><br />&nbsp;&nbsp;&nbsp;&nbsp;百余日，贼去，乃得归府。明年，诏书求天下义士。福言茂曰：“臣前为赤眉所<br /><br />&nbsp;&nbsp;&nbsp;&nbsp;攻，吏民坏死，奔走趣山。臣为贼所围，命如丝发，赖茂负臣逾城，出保盂县。<br /><br />&nbsp;&nbsp;&nbsp;&nbsp;茂与弟触冒兵刃，缘山负食，臣及妻子得度死命，节义尤高。宜蒙表擢，以厉义<br /><br />&nbsp;&nbsp;&nbsp;&nbsp;士。”诏书即征茂，拜议郎，迁宗正丞。后拜侍中，卒官。<br /><br />&nbsp;&nbsp;&nbsp;&nbsp;延平中，鲜卑数百余骑寇渔阳，太守张显率吏士追出塞，遥望虏营烟火，急<br /><br />&nbsp;&nbsp;&nbsp;&nbsp;趣之。兵马掾严授虑有伏兵，苦谏止，不听。显蹙令进，授不获已，前战，伏兵<br /><br />&nbsp;&nbsp;&nbsp;&nbsp;发，授身被十创，殁于阵。显拔刃追散兵，不能制，虏射中显，主簿卫福、功曹<br /><br />&nbsp;&nbsp;&nbsp;&nbsp;徐咸遽赴之，显遂堕马，福以身拥蔽，虏并杀之。朝廷愍授等节，诏书褒叹，厚<br /><br />&nbsp;&nbsp;&nbsp;&nbsp;加赏赐，各除子一人为郎中。<br /><br />&nbsp;&nbsp;&nbsp;&nbsp;永初二年，剧贼毕豪等入平原界，县令刘雄将吏士乘船追之。至厌次河，与<br /><br />&nbsp;&nbsp;&nbsp;&nbsp;贼合战。雄败，执雄，以矛刺之。时小吏所辅前叩头求哀，愿以身代雄。豪等纵<br /><br />&nbsp;&nbsp;&nbsp;&nbsp;雄而刺辅，贯心洞背即死。东郡太守捕得豪等，具以状上。诏书追伤之，赐钱二<br /><br />&nbsp;&nbsp;&nbsp;&nbsp;十万，除父奉为郎中。<br /><br />&nbsp;&nbsp;&nbsp;&nbsp;温序字次房，太原祁人也。仕州从事。建武二年，骑都尉弓里戍将兵平定北<br /><br />&nbsp;&nbsp;&nbsp;&nbsp;州，到太原，历访英俊大人，问以策谋。戍见序奇之，上疏荐焉。于是征为侍御<br /><br />&nbsp;&nbsp;&nbsp;&nbsp;史，迁武陵都尉，病免官。<br /><br />&nbsp;&nbsp;&nbsp;&nbsp;六年，拜谒者，迁护羌校尉。序行部至襄武，为隗嚣别将苟宇所拘劫。宇谓<br /><br />&nbsp;&nbsp;&nbsp;&nbsp;序曰：“子若与我并威同力，天下可图也。”序曰：“受国重任，分当效死，义<br /><br />&nbsp;&nbsp;&nbsp;&nbsp;不贪生、苟背恩德。”宇等复晓譬之。序素有气力，大怒，叱宇等曰：“虏何敢<br /><br />&nbsp;&nbsp;&nbsp;&nbsp;迫胁汉将！”因以节肷笔人。贼众争欲杀之。宇止之曰：“此义士死节，可<br /><br />&nbsp;&nbsp;&nbsp;&nbsp;赐以剑。”序受剑，衔须于口，顾左右曰：“既为贼所迫杀，无令须污土。”遂<br /><br />&nbsp;&nbsp;&nbsp;&nbsp;伏剑而死。<br /><br />&nbsp;&nbsp;&nbsp;&nbsp;序主簿韩遵、从事王忠持尸归敛。光武闻而怜之，命忠送丧到洛阳，赐城傍<br /><br />&nbsp;&nbsp;&nbsp;&nbsp;为冢地，赙谷千斛、缣五百匹，除三子为郎中。长子寿，服竟为邹平侯相。梦序<br /><br />&nbsp;&nbsp;&nbsp;&nbsp;告之曰：“久客思乡里。”寿即弃官，上书乞骸骨归葬。帝许之，乃反旧茔焉。<br /><br />&nbsp;&nbsp;&nbsp;&nbsp;彭字子阳，会稽毗陵人也。年十五时，父为郡吏，得休，与俱归，道为<br /><br />&nbsp;&nbsp;&nbsp;&nbsp;盗所劫。困迫，乃拔佩刀前持盗帅曰：“父辱子死，卿不顾死邪？”盗相谓曰：<br /><br />&nbsp;&nbsp;&nbsp;&nbsp;“此童子义士也，不宜逼之。”遂辞谢而去。乡党称其名。<br /><br />&nbsp;&nbsp;&nbsp;&nbsp;后仕郡为功曹。时，西部都尉宰v行太守事，以微过收吴县狱吏，将杀之。<br /><br />&nbsp;&nbsp;&nbsp;&nbsp;主簿钟离意争谏甚切，v怒，使收缚意，欲案之，掾史莫敢谏。排阁直入，拜<br /><br />&nbsp;&nbsp;&nbsp;&nbsp;于庭，曰：“明府发雷霆于主薄，请闻其过。”v曰：“受教三日，初不奉行，<br /><br />&nbsp;&nbsp;&nbsp;&nbsp;废命不忠，岂非过邪？”因拜曰：“昔任座面折文侯，朱云攀毁栏槛，自非贤<br /><br />&nbsp;&nbsp;&nbsp;&nbsp;君，焉得忠臣？今庆明府为贤君，主簿为忠臣。”v遂原意罚，贳狱吏罪。<br /><br />&nbsp;&nbsp;&nbsp;&nbsp;后州辟从事。时，贼张子林等数百人作乱，郡言州，请守吴令。与太守<br /><br />&nbsp;&nbsp;&nbsp;&nbsp;俱出讨贼，贼望见车马，竞交射之，飞矢雨集。障I太守，而为流矢所中死，<br /><br />&nbsp;&nbsp;&nbsp;&nbsp;太守得全。贼素闻其恩信，即杀弩中者，余悉降散。言曰：“自为彭君故降，<br /><br />&nbsp;&nbsp;&nbsp;&nbsp;不为太守服也。”<br /><br />&nbsp;&nbsp;&nbsp;&nbsp;索卢放字君阳，东郡人也。以《尚书》教授千余人。初署郡门下掾。更始时，<br /><br />&nbsp;&nbsp;&nbsp;&nbsp;使者督行郡国，太守有事，当就斩刑，放前言曰：“今天下所以苦毒王氏，归心<br /><br />&nbsp;&nbsp;&nbsp;&nbsp;皇汉者，实以圣政宽仁故也。而传车所过，未闻恩泽。太守受诛，诚不敢言，但<br /><br />&nbsp;&nbsp;&nbsp;&nbsp;恐天下惶惧，各生疑变。夫使功者不如使过，愿以身代太守之命。”遂前就斩。<br /><br />&nbsp;&nbsp;&nbsp;&nbsp;使者义而赦之，由是显名。<br /><br />&nbsp;&nbsp;&nbsp;&nbsp;建武六年，征为洛阳令，政有能名。以病乞身。徙谏议大夫，数纳忠言，后<br /><br />&nbsp;&nbsp;&nbsp;&nbsp;以疾去。<br /><br />&nbsp;&nbsp;&nbsp;&nbsp;建武末，复征不起，光武使人舆之，见于南宫云台，赐谷二千斛，遣归，除<br /><br />&nbsp;&nbsp;&nbsp;&nbsp;子为太子中庶子。卒于家。<br /><br />&nbsp;&nbsp;&nbsp;&nbsp;周嘉字惠文，汝南安城人也。高祖父燕，宣帝时为郡决曹掾。太守欲枉杀人，<br /><br />&nbsp;&nbsp;&nbsp;&nbsp;燕谏不听，遂杀囚而黜燕。囚家守阙称冤，诏遣复考。燕见太守曰：“愿谨定文<br /><br />&nbsp;&nbsp;&nbsp;&nbsp;书，皆著燕名，府君但言时病而已。”出谓掾史曰：“诸君被问，悉当以罪推燕。<br /><br />&nbsp;&nbsp;&nbsp;&nbsp;如有一言及于府君，燕手剑相刃。”使者乃收燕系狱。屡被掠楚，辞无屈桡。当<br /><br />&nbsp;&nbsp;&nbsp;&nbsp;下蚕室，乃叹曰：“我平王之后，正公玄孙，岂可以刀锯之余下见先君？”遂不<br /><br />&nbsp;&nbsp;&nbsp;&nbsp;食而死。燕有五子，皆至刺史、太守。<br /><br />&nbsp;&nbsp;&nbsp;&nbsp;嘉仕郡为主簿。王莽末，郡贼入汝阳城，嘉从太守何敞讨贼，敞为流矢所中，<br /><br />&nbsp;&nbsp;&nbsp;&nbsp;郡兵奔北，贼围绕数十重，白刃交集，嘉乃拥敞，以身I之。因呵贼曰：“卿曹<br /><br />&nbsp;&nbsp;&nbsp;&nbsp;皆人隶也。为贼既逆，岂有还害其君者邪？嘉请以死赎君命。”因仰天号泣。群<br /><br />&nbsp;&nbsp;&nbsp;&nbsp;贼于是两两相视，曰：“此义士也！”给其车马，遣送之。<br /><br />&nbsp;&nbsp;&nbsp;&nbsp;后太守寇恂举为孝廉，拜尚书侍郎。光武引见，问以遭难之事。嘉对曰：<br /><br />&nbsp;&nbsp;&nbsp;&nbsp;“太守被伤，命悬寇手。臣实弩怯，不能死难。”帝曰：“此长者也。”诏嘉尚<br /><br />&nbsp;&nbsp;&nbsp;&nbsp;公主，嘉称病笃，不肯当。<br /><br />&nbsp;&nbsp;&nbsp;&nbsp;稍迁零陵太守，视事七年，卒。零陵颂其遗爱，吏民为立祠焉。<br /><br />&nbsp;&nbsp;&nbsp;&nbsp;嘉从弟畅，字伯持，性仁慈，为河南尹。永初二年夏，旱，久祷无应，畅因<br /><br />&nbsp;&nbsp;&nbsp;&nbsp;收葬洛城傍客死骸骨，凡万余人。应时澎雨，岁乃丰稔。位至光禄勋。<br /><br />&nbsp;&nbsp;&nbsp;&nbsp;范式字巨卿，山阳金乡人也，一名汜。少游太学，为诸生，与汝南张劭为友。<br /><br />&nbsp;&nbsp;&nbsp;&nbsp;劭字元伯。二人并告归乡里。式谓元伯曰：“后二年当还，将过拜尊亲，见孺子<br /><br />&nbsp;&nbsp;&nbsp;&nbsp;焉。”乃共克期日。后期方至，元伯具以白母，请设馔以候之。母曰：“二年之<br /><br />&nbsp;&nbsp;&nbsp;&nbsp;别，千里结言，尔何相信之审邪？”对曰：“巨卿信士，必不乖违。”母曰：<br /><br />&nbsp;&nbsp;&nbsp;&nbsp;“若然，当为尔d酒。”至其日，巨卿果到，升堂拜饮，尽欢而别。<br /><br />&nbsp;&nbsp;&nbsp;&nbsp;式仕为郡功曹。后元伯寝疾笃，同郡郅君章、殷子徵晨夜省视之。元伯临尽，<br /><br />&nbsp;&nbsp;&nbsp;&nbsp;叹曰：“恨不见吾死友！”子徵曰：“吾与君章尽心于子，是非死友，复欲谁求？”<br /><br />&nbsp;&nbsp;&nbsp;&nbsp;元伯曰：“若二子者，吾生友耳。山阳范巨卿，所谓死友也。”寻而卒。式忽梦<br /><br />&nbsp;&nbsp;&nbsp;&nbsp;见元伯玄冕垂缨屣履而呼曰：“巨卿，吾以某日死，当以尔时葬，永归黄泉。子<br /><br />&nbsp;&nbsp;&nbsp;&nbsp;未我忘，岂能相及？”式U然觉寤，悲叹泣下，具告太守，请往奔丧。太守虽心<br /><br />&nbsp;&nbsp;&nbsp;&nbsp;不信而重违其情，许之。式便服朋友之服，投其葬日，驰往赴之。式未及到，而<br /><br />&nbsp;&nbsp;&nbsp;&nbsp;丧已发引，既至圹，将窆，而柩不肯进。其母抚之曰：“元伯，岂有望邪？”遂<br /><br />&nbsp;&nbsp;&nbsp;&nbsp;停柩移时，乃见有素车白马，号哭而来。其母望之曰：“是必范巨卿也。”巨卿<br /><br />&nbsp;&nbsp;&nbsp;&nbsp;既至，叩丧言曰：“行矣元伯！死生路异，永从此辞。”会葬者千人，咸为挥涕。<br /><br />&nbsp;&nbsp;&nbsp;&nbsp;式因执绋而引柩，于是乃前。式遂留止冢次，为修坟树，然后乃去。<br /><br />&nbsp;&nbsp;&nbsp;&nbsp;后到京师，受业太学。时诸生长沙陈平子亦同在学，与式未相见，而平子被<br /><br />&nbsp;&nbsp;&nbsp;&nbsp;病将亡，谓其妻曰：“吾闻山阳范巨卿，烈士也，可以托死。吾殁后，但以尸埋<br /><br />&nbsp;&nbsp;&nbsp;&nbsp;巨卿户前。”乃裂素为书，以遗巨卿。既终，妻从其言。时式出行适还，省书见<br /><br />&nbsp;&nbsp;&nbsp;&nbsp;瘗，怆然感之，向坟揖哭，以为死友。乃营护平子妻儿，身自送丧于临湘。未至<br /><br />&nbsp;&nbsp;&nbsp;&nbsp;四五里，乃委素书于柩上，哭别而去。其兄弟闻之，寻求不复见。长沙上计掾史<br /><br />&nbsp;&nbsp;&nbsp;&nbsp;到京师，上书表式行状，三府并辟，不应。<br /><br />&nbsp;&nbsp;&nbsp;&nbsp;举州茂才，四迁荆州刺史。友人南阳孔嵩，家贫亲老，乃变名姓，佣为新野<br /><br />&nbsp;&nbsp;&nbsp;&nbsp;县阿里街卒。式行部到新野，而县选嵩为导骑迎式。式见而识之，呼嵩，把臂谓<br /><br />&nbsp;&nbsp;&nbsp;&nbsp;曰：“子非孔仲山邪？”对之叹息，语及平生。曰：“昔与子俱曳长裾，游息帝<br /><br />&nbsp;&nbsp;&nbsp;&nbsp;学。吾蒙国恩，致位牧伯，而子怀道隐身，处于卒伍，不亦惜乎！”嵩曰：“侯<br /><br />&nbsp;&nbsp;&nbsp;&nbsp;嬴长守于贱业，晨门肆志于抱关。子欲居九夷，不患其陋。贫者士之宜，岂为鄙<br /><br />&nbsp;&nbsp;&nbsp;&nbsp;哉！”式敕县代嵩，嵩以为先佣未竟，不肯去。<br /><br />&nbsp;&nbsp;&nbsp;&nbsp;嵩在阿里，正身厉行，街中子弟，皆服其训化。遂辟公府。之京师，道宿下<br /><br />&nbsp;&nbsp;&nbsp;&nbsp;亭，盗共窃其马，寻问知其嵩也，乃相责让曰：“孔仲山善士，岂宜侵盗乎！”<br /><br />&nbsp;&nbsp;&nbsp;&nbsp;于是送马谢之。嵩官至南海太守。<br /><br />&nbsp;&nbsp;&nbsp;&nbsp;式后迁庐江太守，有威名，卒于官。<br /><br />&nbsp;&nbsp;&nbsp;&nbsp;李善字次孙，南阳U阳人也，本同县李元苍头也。建武中疫疾，元家相继<br /><br />&nbsp;&nbsp;&nbsp;&nbsp;死没，唯孤儿续始生数旬，而赀财千万，诸奴婢私共计议，欲谋杀续，分其财产。<br /><br />&nbsp;&nbsp;&nbsp;&nbsp;善深伤李氏而力不能制，乃潜负续逃去，隐山阳瑕丘界中，亲自哺养，乳为生<br /><br />&nbsp;&nbsp;&nbsp;&nbsp;АＭ圃锞邮，备尝艰勤。续虽在孩抱，奉之不异长君，有事辄长跪请白，然<br /><br />&nbsp;&nbsp;&nbsp;&nbsp;后行之。闾里感其行，皆相率修义。续年十岁，善与归本县，修理旧业。告奴婢<br /><br />&nbsp;&nbsp;&nbsp;&nbsp;于长吏，悉收杀之。时钟离意为瑕丘令，上书荐善行状。光武诏拜善及续并为太<br /><br />&nbsp;&nbsp;&nbsp;&nbsp;子舍人。<br /><br />&nbsp;&nbsp;&nbsp;&nbsp;善显宗时辟公府，以能理剧，再迁日南太守。从京师之官，道经U阳，过<br /><br />&nbsp;&nbsp;&nbsp;&nbsp;李元冢。未至一里，乃脱朝服，持锄去草。及拜墓，哭泣甚悲，身自炊爨，执鼎<br /><br />&nbsp;&nbsp;&nbsp;&nbsp;俎以修祭祀。垂泣曰：“君夫人，善在此。”尽哀，数日乃去。到官，以爱惠为<br /><br />&nbsp;&nbsp;&nbsp;&nbsp;政，怀来异俗。迁九江太守，未至，道病卒。<br /><br />&nbsp;&nbsp;&nbsp;&nbsp;续至河间相。<br /><br />&nbsp;&nbsp;&nbsp;&nbsp;王髯稚倭郑广汉新都人也。鞒⒁杈┦Γ于空舍中见一书生疾困，愍<br /><br />&nbsp;&nbsp;&nbsp;&nbsp;而视之。书生谓髟唬骸拔业钡铰逖簦而被病，命在须臾。腰下有金十斤，愿<br /><br />&nbsp;&nbsp;&nbsp;&nbsp;以相赠，死后乞藏骸骨。”未及问姓名而绝。骷村鹘鹨唤铮营其殡葬，余金<br /><br />&nbsp;&nbsp;&nbsp;&nbsp;悉置棺下，人无知者。后归数年，县署鞔蠖韧こぁ３醯街日，有马驰入亭中<br /><br />&nbsp;&nbsp;&nbsp;&nbsp;而止。其日，大风飘一绣被，复堕髑埃即言之于县，县以归鳌骱蟪<br /><br />&nbsp;&nbsp;&nbsp;&nbsp;马到雒县，马遂奔走，牵魅胨舍。主人见之喜曰：“今禽盗矣。”问魉<br /><br />&nbsp;&nbsp;&nbsp;&nbsp;由得马，骶咚灯渥矗并及绣被。主人怅然良久，乃曰：“被随旋风，与马俱<br /><br />&nbsp;&nbsp;&nbsp;&nbsp;亡，卿何阴德而致此二物？”髯阅钣性崾樯之事，因说之，并道书生形貌及<br /><br />&nbsp;&nbsp;&nbsp;&nbsp;埋金处。主人大惊，号曰：“是我子也。姓金名彦。前往京师，不知所在，何意<br /><br />&nbsp;&nbsp;&nbsp;&nbsp;卿乃葬之。大恩久不报，天以此章卿德耳。”飨ひ员弧⒙砘怪，彦父不取，<br /><br />&nbsp;&nbsp;&nbsp;&nbsp;又厚遗鳌鞔侨枚去。时，彦父为州从事，因告新都令，假餍荩自与<br /><br />&nbsp;&nbsp;&nbsp;&nbsp;俱迎彦丧，余金俱存。饔墒窍悦。<br /><br />&nbsp;&nbsp;&nbsp;&nbsp;仕郡功曹，州治中从事。举茂才，除d令。到官，至镣ぁＭこぴ唬骸巴び<br /><br />&nbsp;&nbsp;&nbsp;&nbsp;鬼，数杀过客，不可宿也。”髟唬骸叭适ば仔埃德除不祥，何鬼之避！”即<br /><br />&nbsp;&nbsp;&nbsp;&nbsp;入亭止宿。夜中闻有女子称冤之声。髦湓唬骸坝泻瓮髯矗可前求理乎？”女<br /><br />&nbsp;&nbsp;&nbsp;&nbsp;子曰：“无衣，不敢进。”鞅阃兑掠胫。女子乃前诉曰：“妾夫为涪令，之<br /><br />&nbsp;&nbsp;&nbsp;&nbsp;官过宿此亭，亭长无状，贼杀妾家十余口，埋在楼下，悉取财货。”魑释こ<br /><br />&nbsp;&nbsp;&nbsp;&nbsp;姓名。女子曰：“即今门下游徼者也。”髟唬骸叭旰喂适杀过客？”对曰：<br /><br />&nbsp;&nbsp;&nbsp;&nbsp;“妾不得白日自诉，每夜陈冤，客辄眠不见应，不胜感恚，故杀之。”髟唬<br /><br />&nbsp;&nbsp;&nbsp;&nbsp;“当为汝理此冤，勿复杀良善也。”因解衣于地，忽然不见，明旦召游徼诘问，<br /><br />&nbsp;&nbsp;&nbsp;&nbsp;具服罪，即收系，及同谋十余人悉伏辜。遣吏送其丧归乡里，于是亭遂清安。<br /><br />&nbsp;&nbsp;&nbsp;&nbsp;张武者，吴郡由拳人也。父业，郡门下掾，送太守妻、子还乡里，至河内亭，<br /><br />&nbsp;&nbsp;&nbsp;&nbsp;盗夜劫之，业与贼战死，遂亡失尸骸。武时年幼，不及识父。后之太学受业，每<br /><br />&nbsp;&nbsp;&nbsp;&nbsp;节，常持父遗剑，至亡处祭^，泣而还。太守第五伦嘉其行，举孝廉。遭母丧<br /><br />&nbsp;&nbsp;&nbsp;&nbsp;过毁，伤父魂灵不返，因哀恸绝命。<br /><br />&nbsp;&nbsp;&nbsp;&nbsp;陆续字智初，会稽吴人也。世为族姓。祖父闳，字子春，建武中为尚书令。<br /><br />&nbsp;&nbsp;&nbsp;&nbsp;美姿貌，喜着越布单衣，光武见而好之，自是常敕会稽郡献越布。<br /><br />&nbsp;&nbsp;&nbsp;&nbsp;续幼孤，仕郡户曹史。时岁荒民饥，太守尹兴使续于都亭赋民粥。续悉<br /><br />&nbsp;&nbsp;&nbsp;&nbsp;简阅其民，讯以名氏。事毕，兴问所食几何？续因口说六百余人，皆分别姓字，<br /><br />&nbsp;&nbsp;&nbsp;&nbsp;无有差谬。兴异之。刺史行部，见续，辟为别驾从事。以病去，还为郡门下掾。<br /><br />&nbsp;&nbsp;&nbsp;&nbsp;是时，楚王英谋反，阴疏天下善士。及楚事觉，显宗得其录，有尹兴名，乃<br /><br />&nbsp;&nbsp;&nbsp;&nbsp;征兴诣廷尉狱。续与主簿梁宏、功曹史驷勋及掾史五百余人诣洛阳诏狱就考，诸<br /><br />&nbsp;&nbsp;&nbsp;&nbsp;吏不堪痛楚，死者大半。唯续、宏、勋掠考五毒，肌肉消烂，终无异辞。续母远<br /><br />&nbsp;&nbsp;&nbsp;&nbsp;至京师，觇候消息，狱事特急，无缘与续相闻，母但作馈食，付门卒以进之，续<br /><br />&nbsp;&nbsp;&nbsp;&nbsp;虽见考苦毒，而辞色慷慨，未尝易容，唯对食悲泣，不能自胜。使者怪而问其故。<br /><br />&nbsp;&nbsp;&nbsp;&nbsp;续曰：“母来，不得相见，故泣耳。”使者大怒，以为门卒通传意气，召将案之。<br /><br />&nbsp;&nbsp;&nbsp;&nbsp;续曰：“因食饷羹，识母所自调和，故知来耳。非人告也。”使者问：“何以知<br /><br />&nbsp;&nbsp;&nbsp;&nbsp;母所作乎？”续曰：“母尝截肉，未尝不方，断葱以寸为度，是以知之。”使者<br /><br />&nbsp;&nbsp;&nbsp;&nbsp;问诸谒舍，续母果来，于是阴嘉之，上书说续行状。帝即赦兴等事，还乡里，禁<br /><br />&nbsp;&nbsp;&nbsp;&nbsp;锢终身。续以老病卒。<br /><br />&nbsp;&nbsp;&nbsp;&nbsp;长子稠，广陵太守，有理名。中子逢，乐安太守。少子褒，力行好学，不慕<br /><br />&nbsp;&nbsp;&nbsp;&nbsp;荣名，连征不就。褒子康，已见前传。<br /><br />&nbsp;&nbsp;&nbsp;&nbsp;戴封字平仲，济北刚人也。年十五，诣太学，师事令东海申君。申君卒，<br /><br />&nbsp;&nbsp;&nbsp;&nbsp;送丧到东海，道当经其家。父母以封当还，豫为娶妻。封暂过拜亲，不宿而去。<br /><br />&nbsp;&nbsp;&nbsp;&nbsp;还京师卒业。时同学石敬平温病卒，封养视殡敛，以所赍粮市小棺，送丧到家。<br /><br />&nbsp;&nbsp;&nbsp;&nbsp;家更敛，见敬平行时书物皆在棺中，乃大异之。封后遇贼，财物悉被略夺，唯余<br /><br />&nbsp;&nbsp;&nbsp;&nbsp;缣七匹，贼不知处，封乃追以与之，曰：“知诸君乏，故送相遗。”贼惊曰：<br /><br />&nbsp;&nbsp;&nbsp;&nbsp;“此贤人也。”尽还其器物。<br /><br />&nbsp;&nbsp;&nbsp;&nbsp;后举孝廉，光禄主事，遭伯父丧去官。诏书求贤良方正直言之士、有至行能<br /><br />&nbsp;&nbsp;&nbsp;&nbsp;消灾伏异者，公卿郡守各举一人。郡及大司农俱举封。公车征，陛见，对策第一，<br /><br />&nbsp;&nbsp;&nbsp;&nbsp;擢拜议郎。迁西华令。时汝、颍有蝗灾，独不入西华界。时督邮行县，蝗忽大至。<br /><br />&nbsp;&nbsp;&nbsp;&nbsp;督邮其日即去，蝗亦顿除，一境奇之。其年大旱，封祷请无获，乃积薪坐其上以<br /><br />&nbsp;&nbsp;&nbsp;&nbsp;自焚。火起而大雨暴至，于是远近叹服。<br /><br />&nbsp;&nbsp;&nbsp;&nbsp;迁中山相。时诸县囚四百余人，辞状已定，当行刑。封哀之，皆遣归家，与<br /><br />&nbsp;&nbsp;&nbsp;&nbsp;克期日，皆无违者。诏书策美焉。<br /><br />&nbsp;&nbsp;&nbsp;&nbsp;永元十二年，征拜太常，卒官。<br /><br />&nbsp;&nbsp;&nbsp;&nbsp;李充字大逊，陈留人也。家贫，兄弟六人同食递衣。妻窃谓充曰：“今贫居<br /><br />&nbsp;&nbsp;&nbsp;&nbsp;如此，难以久安。妾有私财，愿思分异。”充伪酬之曰：“如欲别居，当酝酒具<br /><br />&nbsp;&nbsp;&nbsp;&nbsp;会，请呼乡里内外，共议其事。”妇从充置酒晏客。充于坐中前跪曰母曰：“此<br /><br />&nbsp;&nbsp;&nbsp;&nbsp;妇无状，而教充离间母兄，罪合遣斥。”便呵叱其妇，逐令出门，妇衔涕而去。<br /><br />&nbsp;&nbsp;&nbsp;&nbsp;坐中惊肃，因遂罢散。充后遭母丧，行服墓次，人有盗其墓树者，充手自杀之。<br /><br />&nbsp;&nbsp;&nbsp;&nbsp;服阕，立精舍讲授。<br /><br />&nbsp;&nbsp;&nbsp;&nbsp;太守鲁平请署功曹，不就。平怒，乃援充以捐沟中，因谪署县都亭长。不得<br /><br />&nbsp;&nbsp;&nbsp;&nbsp;已，起亲职役。后和帝公车征，不行。延平中，诏公卿、中二千石各举隐士大儒，<br /><br />&nbsp;&nbsp;&nbsp;&nbsp;务取高行，以劝后进，特征充为博士。时鲁平亦为博士，每与集会，常叹服焉。<br /><br />&nbsp;&nbsp;&nbsp;&nbsp;充迁侍中。大将军邓骘贵戚倾时，无所下借，以充高节，每卑敬之。尝置酒<br /><br />&nbsp;&nbsp;&nbsp;&nbsp;请充，宾客满堂，酒酣，骘跪曰：“幸托椒房，位列上将。幕府初开，欲辟天下<br /><br />&nbsp;&nbsp;&nbsp;&nbsp;奇伟，以匡不逮，惟诸君博求其器。”充乃为陈海内隐居怀道之士，颇有不合，<br /><br />&nbsp;&nbsp;&nbsp;&nbsp;骘欲绝其说，以肉啖之。充抵肉于地，曰：“说士犹甘于肉！”遂出，径去。骘<br /><br />&nbsp;&nbsp;&nbsp;&nbsp;甚望之。同坐汝南张孟举往让充曰：“一日闻足下与邓将军说士未究，激刺面折，<br /><br />&nbsp;&nbsp;&nbsp;&nbsp;不由中和，出言之责，非所以光祚子孙者也。”充曰：“大丈夫居世，贵行其意，<br /><br />&nbsp;&nbsp;&nbsp;&nbsp;何能远为子孙计哉！”由是见非于贵戚。<br /><br />&nbsp;&nbsp;&nbsp;&nbsp;迁左中郎将，年八十八，为国三老。安帝常特进见，赐以几杖。卒于家。<br /><br />&nbsp;&nbsp;&nbsp;&nbsp;缪肜字豫公，汝南召陵人也。少孤，兄弟四人，皆同财业。及各娶妻，诸妇<br /><br />&nbsp;&nbsp;&nbsp;&nbsp;遂求分异，又数有斗争之言。肜深怀愤叹，乃掩户自挝曰：“缪肜，汝修身谨行，<br /><br />&nbsp;&nbsp;&nbsp;&nbsp;学圣人之法，将以齐整风俗，奈何不能正其家乎！”弟及诸妇闻之，悉叩头谢罪，<br /><br />&nbsp;&nbsp;&nbsp;&nbsp;遂更为敦睦之行。<br /><br />&nbsp;&nbsp;&nbsp;&nbsp;仕县为主簿。时县令被章见考，吏皆畏惧自诬，而肜独证据其事。掠考苦毒，<br /><br />&nbsp;&nbsp;&nbsp;&nbsp;至乃体生虫蛆，因复传换五狱，逾涉四年，令卒以自免。<br /><br />&nbsp;&nbsp;&nbsp;&nbsp;太守陇西梁湛召为决曹史。安帝初，湛病卒官，肜送丧还陇西。始葬，会西<br /><br />&nbsp;&nbsp;&nbsp;&nbsp;羌反叛，湛妻、子悉避乱它郡，肜独留不去，为起坟冢。乃潜穿井旁以为窟室，<br /><br />&nbsp;&nbsp;&nbsp;&nbsp;昼则隐窜，夜则负士，及贼平而坟已立。其妻、子意肜已死，还见大惊。关西咸<br /><br />&nbsp;&nbsp;&nbsp;&nbsp;称传之，共给车马衣资，肜不受而归乡里。<br /><br />&nbsp;&nbsp;&nbsp;&nbsp;辟公府，举尤异，迁中牟令。县近京师，多权豪。肜到，诛诸奸吏及托名贵<br /><br />&nbsp;&nbsp;&nbsp;&nbsp;戚宾客者百有余人，威名遂行。卒于官。<br /><br />&nbsp;&nbsp;&nbsp;&nbsp;陈重字景公，豫章宜春人也。少与同郡雷义为友，俱学《鲁诗》、《颜氏春<br /><br />&nbsp;&nbsp;&nbsp;&nbsp;秋》。太守张云举重孝廉，重以让义，前后十余通记，云不听。义明年举孝廉，<br /><br />&nbsp;&nbsp;&nbsp;&nbsp;重与俱在郎署。<br /><br />&nbsp;&nbsp;&nbsp;&nbsp;有同署郎负息钱数十万，责主日至，诡求无已，重乃密以钱代还。郎后觉知<br /><br />&nbsp;&nbsp;&nbsp;&nbsp;而厚辞谢之。重曰：“非我之为，将有同姓名者。”终不言惠。又同舍郎有告归<br /><br />&nbsp;&nbsp;&nbsp;&nbsp;宁者，误持邻舍郎绔以去。主疑重所取，重不自申说，而市绔以偿之。后宁丧者<br /><br />&nbsp;&nbsp;&nbsp;&nbsp;归，以绔还主，其事乃显。<br /><br />&nbsp;&nbsp;&nbsp;&nbsp;重后与义俱拜尚书郎，义代同时人受罪，以此黜退。重见义去，亦以病免。<br /><br />&nbsp;&nbsp;&nbsp;&nbsp;后举茂才，除细阳令。政有异化，举尤异，当迁为会稽太守，遭姊忧去官。<br /><br />&nbsp;&nbsp;&nbsp;&nbsp;后为司徒所辟，拜侍御史，卒。<br /><br />&nbsp;&nbsp;&nbsp;&nbsp;雷义字仲公，豫章鄱阳人也。初为郡功曹，尝擢举善人，不伐其功。义尝济<br /><br />&nbsp;&nbsp;&nbsp;&nbsp;人死罪，罪者后以金二斤谢之，义不受。金主伺义不在，默投金于承尘上。后葺<br /><br />&nbsp;&nbsp;&nbsp;&nbsp;理屋宇，乃得之。金主已死，无所复还，义乃以付县曹。<br /><br />&nbsp;&nbsp;&nbsp;&nbsp;后举孝廉，拜尚书侍郎，有同时郎坐事，当居刑作。义默自表取其罪，以此<br /><br />&nbsp;&nbsp;&nbsp;&nbsp;论司寇。同台郎觉之，委位自上，乞赎义罪。顺帝诏皆除刑。<br /><br />&nbsp;&nbsp;&nbsp;&nbsp;义归，举茂才，让于陈重，刺史不听，义遂阳狂被发走，不应命。乡里为之<br /><br />&nbsp;&nbsp;&nbsp;&nbsp;语曰：“胶漆自谓坚，不如雷与陈。”三府同时俱辟二人。义遂为守灌谒者。使<br /><br />&nbsp;&nbsp;&nbsp;&nbsp;持节督郡国行风俗，太守令长坐者凡七十人。旋拜侍御史，除南顿令，卒官。<br /><br />&nbsp;&nbsp;&nbsp;&nbsp;子授，官至苍梧太守。<br /><br />&nbsp;&nbsp;&nbsp;&nbsp;范冉字史云，陈留外黄人也。少为县小吏，年十八，奉檄迎督邮，冉耻之，<br /><br />&nbsp;&nbsp;&nbsp;&nbsp;乃遁去。到南阳，受业于樊英。又游三辅，就马融通经，历年乃还。<br /><br />&nbsp;&nbsp;&nbsp;&nbsp;冉好违时绝俗，为激诡之行。常慕梁伯鸾、闵仲叔之为人。与汉中李固、河<br /><br />&nbsp;&nbsp;&nbsp;&nbsp;内王奂亲善，而鄙贾伟节、郭林宗焉。奂后为考城令，境接外黄，屡遣书请冉，<br /><br />&nbsp;&nbsp;&nbsp;&nbsp;冉不至。及奂迁汉阳太守，将行，冉乃与弟协步赍麦酒，于道侧设坛以待之。冉<br /><br />&nbsp;&nbsp;&nbsp;&nbsp;见奂车徒骆驿，遂不自闻，惟与弟共辩论于路。奂识其声，即下车与相揖对。奂<br /><br />&nbsp;&nbsp;&nbsp;&nbsp;曰：“行路仓卒，非陈契阔之所，可共到前亭宿息，以叙分隔。”冉曰：“子前<br /><br />&nbsp;&nbsp;&nbsp;&nbsp;在考城，思欲相从，以贱质自绝豪友耳。今子远适千里，会面无期，故轻行相候，<br /><br />&nbsp;&nbsp;&nbsp;&nbsp;以展诀别。如其相追，将有慕贵之讥矣。”便起告违，拂衣而去。奂瞻望弗及，<br /><br />&nbsp;&nbsp;&nbsp;&nbsp;冉长逝不顾。<br /><br />&nbsp;&nbsp;&nbsp;&nbsp;桓帝时，以冉为莱芜长，遭母忧，不到官。后辟太尉府，以狷急不能从俗，<br /><br />&nbsp;&nbsp;&nbsp;&nbsp;常佩韦于朝。议者欲以为侍御史，因遁身逃命于梁沛之间，徒行敝服，卖卜于市。<br /><br />&nbsp;&nbsp;&nbsp;&nbsp;遭党人禁锢，遂推鹿车，载妻子，捃拾自资。或寓息客庐，或依宿树荫。如<br /><br />&nbsp;&nbsp;&nbsp;&nbsp;此十余年，乃结草室而居焉。所止单陋，有时粮粒尽，穷居自若，言貌无改。闾<br /><br />&nbsp;&nbsp;&nbsp;&nbsp;里歌之曰：“甑中生尘范史云，釜中生鱼范莱芜。”<br /><br />&nbsp;&nbsp;&nbsp;&nbsp;及党禁解，为三府所辟，乃应司空命。是时西羌反叛，黄巾作难，制诸府掾<br /><br />&nbsp;&nbsp;&nbsp;&nbsp;属，不得妄有去就。冉首自劾退，诏书特原不理罪。又辟太尉府，以疾不行。<br /><br />&nbsp;&nbsp;&nbsp;&nbsp;中平二年，年七十四，卒于家。临命遗令敕其子曰：“吾生于昏暗之世，值<br /><br />&nbsp;&nbsp;&nbsp;&nbsp;乎淫侈之俗，生不得匡世济时，死何忍自同于世！气绝便敛，敛以时服，衣足蔽<br /><br />&nbsp;&nbsp;&nbsp;&nbsp;形，棺足周身，敛毕便穿，穿毕便埋。其明堂之奠，干饭寒水，饮食之物，勿有<br /><br />&nbsp;&nbsp;&nbsp;&nbsp;所下。坟封高下，令足自隐。知我心者，李子坚、王子炳也。今皆不在，制之在<br /><br />&nbsp;&nbsp;&nbsp;&nbsp;尔，勿令乡人宗亲有所加也。”于是三府各遣令史奔吊。大将军何进移书陈留太<br /><br />&nbsp;&nbsp;&nbsp;&nbsp;守，累行论谥，佥曰宜为贞节先生。会葬者二千余人，刺史郡守各为立碑表墓焉。<br /><br />&nbsp;&nbsp;&nbsp;&nbsp;戴就字景成，会稽上虞人也。仕郡仓曹掾，杨州刺史欧阳参奏太守成公浮臧<br /><br />&nbsp;&nbsp;&nbsp;&nbsp;罪，遣部从事薛安案仓库簿领，收就于钱唐县狱。幽囚考掠，五毒参至。就慷慨<br /><br />&nbsp;&nbsp;&nbsp;&nbsp;直辞，色不变容。又烧n斧，使就挟于肘腋。就语狱卒：“可熟烧斧，勿令冷。”<br /><br />&nbsp;&nbsp;&nbsp;&nbsp;每上彭考，因止饭食不肯下，肉焦毁{惰土}地者，掇而食之。主者穷竭酷惨，无<br /><br />&nbsp;&nbsp;&nbsp;&nbsp;复余方，乃卧就覆船下，以马通薰之。一夜二日，皆谓已死，发船视之，就方张<br /><br />&nbsp;&nbsp;&nbsp;&nbsp;眼大骂曰：“何不益火，而使灭绝！”又复烧地，以大针刺指爪中，使以把土，<br /><br />&nbsp;&nbsp;&nbsp;&nbsp;爪悉{惰土}落。主者以状白安，安呼见就，谓曰：“太守罪秽狼藉，受命考实，<br /><br />&nbsp;&nbsp;&nbsp;&nbsp;君何故以骨肉拒I邪？”就据地答言：“太守剖符大臣，当以死报国。卿虽衔命，<br /><br />&nbsp;&nbsp;&nbsp;&nbsp;固宜申断冤毒，奈何诬枉忠良，强相掠理，令臣谤其君，子证其父！薛安庸I，<br /><br />&nbsp;&nbsp;&nbsp;&nbsp;忸行无义，就考死之日，当白之于天，与群鬼杀汝于亭中。如蒙生全，当手刃相<br /><br />&nbsp;&nbsp;&nbsp;&nbsp;裂！”安深奇其壮节，即解械，更与美谈，表其言辞，解释郡事。征浮还京师，<br /><br />&nbsp;&nbsp;&nbsp;&nbsp;免归乡里。<br /><br />&nbsp;&nbsp;&nbsp;&nbsp;太守刘宠举就孝廉，光禄主事，病卒。<br /><br />&nbsp;&nbsp;&nbsp;&nbsp;赵苞字威豪，甘陵东武城人。从兄忠，为中常侍，苞深耻其门族有宦官名势，<br /><br />&nbsp;&nbsp;&nbsp;&nbsp;不与忠交通。<br /><br />&nbsp;&nbsp;&nbsp;&nbsp;初仕州郡，举孝廉，再迁广陵令。视事三年，政教清明，郡表其状，迁辽西<br /><br />&nbsp;&nbsp;&nbsp;&nbsp;太守。抗厉威严，名振边俗。以到官明年，遣使迎母及妻子，垂当到郡，道经柳<br /><br />&nbsp;&nbsp;&nbsp;&nbsp;城，值鲜卑万余人入塞寇钞，苞母及妻子遂为所劫质，载以击郡。苞率步骑二万，<br /><br />&nbsp;&nbsp;&nbsp;&nbsp;与贼对阵。贼出母以示苞，苞悲号谓母曰：“为子无状，欲以微禄奉养朝夕，不<br /><br />&nbsp;&nbsp;&nbsp;&nbsp;图为母作祸。昔为母子，今为王臣，义不得顾私恩、毁忠节，唯当万死，无以塞<br /><br />&nbsp;&nbsp;&nbsp;&nbsp;罪。”母遥谓曰：“威豪，人各有命，何得相顾，以亏忠义！昔王陵母对汉使伏<br /><br />&nbsp;&nbsp;&nbsp;&nbsp;剑，以固其志，尔其勉之。”苞即时进战，贼悉摧破，其母妻皆为所害。苞殡敛<br /><br />&nbsp;&nbsp;&nbsp;&nbsp;母毕，自上归葬。灵帝遣策吊慰，封g侯。<br /><br />&nbsp;&nbsp;&nbsp;&nbsp;苞葬讫，谓乡人曰：“食禄而避难，非忠也；杀母以全义，非孝也。如是，<br /><br />&nbsp;&nbsp;&nbsp;&nbsp;有何面目立于天下！”遂欧血而死。<br /><br />&nbsp;&nbsp;&nbsp;&nbsp;向栩字甫兴，河内朝歌人，向长之后也。少为书生，性卓诡不伦。恒读《老<br /><br />&nbsp;&nbsp;&nbsp;&nbsp;子》，状如学道。又似狂生，好被发，著绛绡头。常于灶北坐板床上，如是积久，<br /><br />&nbsp;&nbsp;&nbsp;&nbsp;板乃有膝踝足指之处。不好语言而喜长啸。宾客从就，辄伏而不视。有弟子，名<br /><br />&nbsp;&nbsp;&nbsp;&nbsp;为“颜渊”、“子贡”、“季路”、“冉有”之辈。或骑驴入市，乞丐于人。或<br /><br />&nbsp;&nbsp;&nbsp;&nbsp;悉要诸乞儿俱归止宿，为设酒食。时人莫能测之。郡礼请辟，举孝廉、贤良方正、<br /><br />&nbsp;&nbsp;&nbsp;&nbsp;有道，公府辟，皆不到。又与彭城姜肱、京兆韦著并征，栩不应。<br /><br />&nbsp;&nbsp;&nbsp;&nbsp;后特征，到，拜赵相。及之官，时人谓其必当脱素从俭，而栩更乘鲜车，御<br /><br />&nbsp;&nbsp;&nbsp;&nbsp;良马，世疑其始伪。及到官，略不视文书，舍中生蒿莱。<br /><br />&nbsp;&nbsp;&nbsp;&nbsp;征拜侍中，每朝廷大事，侃然正色，百官惮之。会张角作乱，栩上便宜，颇<br /><br />&nbsp;&nbsp;&nbsp;&nbsp;讥刺左右，不欲国家兴兵，但遣将于河上北向读《孝经》，贼自当消灭。中常侍<br /><br />&nbsp;&nbsp;&nbsp;&nbsp;张让谗栩不欲令国家命将出师，疑与角同心，欲为内应。收送黄门北寺狱，杀之。<br /><br />&nbsp;&nbsp;&nbsp;&nbsp;谅辅字汉儒，广汉新都人也。仕郡为五官掾。时夏大旱，太守自出祈祷山川，<br /><br />&nbsp;&nbsp;&nbsp;&nbsp;连日而无所降。辅乃自暴庭中，慷慨咒曰：“辅为股肱，不能进谏纳忠，荐贤退<br /><br />&nbsp;&nbsp;&nbsp;&nbsp;恶，和调阴阳，承顺天意，至令天地否隔，万物焦枯，百姓喁喁，无所诉告，咎<br /><br />&nbsp;&nbsp;&nbsp;&nbsp;尽在辅。今郡太守改服责己，为民祈福，精诚恳到，未有感彻。辅今敢自祈请，<br /><br />&nbsp;&nbsp;&nbsp;&nbsp;若至日中不雨，乞以身塞无状。”于是积薪柴聚茭茅以自环，扌诨鹌渑裕将自<br /><br />&nbsp;&nbsp;&nbsp;&nbsp;焚焉。未及日中时，而天云晦合，须臾澍雨，一郡沾润，世以此称其志诚。<br /><br />&nbsp;&nbsp;&nbsp;&nbsp;刘翊字子相，颍川颍阴人也。家世丰产，常能周旋而不有其惠。曾行于汝南<br /><br />&nbsp;&nbsp;&nbsp;&nbsp;界中，有陈国张季礼远赴师丧，遇寒冰车毁，顿滞道路。翊见而谓曰：“君慎终<br /><br />&nbsp;&nbsp;&nbsp;&nbsp;赴义，行宜速达。”即下车与之，不告姓名，自策马而去。季礼意其子相也，后<br /><br />&nbsp;&nbsp;&nbsp;&nbsp;故到颍阴，还所假乘。翊闭门辞行，不与相见。<br /><br />&nbsp;&nbsp;&nbsp;&nbsp;常守志卧疾，不屈聘命。河南种拂临郡，引为功曹，翊以拂名公之子，乃为<br /><br />&nbsp;&nbsp;&nbsp;&nbsp;起焉。拂以其择时而仕，甚敬任之。阳翟黄纲恃程夫人权力，求占山泽以自营植。<br /><br />&nbsp;&nbsp;&nbsp;&nbsp;拂召翊问曰：“程氏贵盛，在帝左右，不听则恐见怨，与之则夺民利，为之奈何？”<br /><br />&nbsp;&nbsp;&nbsp;&nbsp;翊曰：“名山大泽不以封，盖为民也。明府听之，则被佞之名矣。若以此获<br /><br />&nbsp;&nbsp;&nbsp;&nbsp;祸，贵子申甫，则自以不孤也。”拂从翊言，遂不与之。乃举翊为孝廉，不就。<br /><br />&nbsp;&nbsp;&nbsp;&nbsp;后黄巾贼起，郡县饥荒，翊救给乏绝，盗其食者数百人。乡族贫者，死亡则<br /><br />&nbsp;&nbsp;&nbsp;&nbsp;为具殡葬，嫠独则助营妻娶。<br /><br />&nbsp;&nbsp;&nbsp;&nbsp;献帝迁都西京，翊举上计掾。是时寇贼兴起，道路隔绝，使驿稀有达者。翊<br /><br />&nbsp;&nbsp;&nbsp;&nbsp;夜行昼伏，乃到长安。诏书嘉其忠勤，特拜议郎，迁陈留太守。翊散所握珍玩，<br /><br />&nbsp;&nbsp;&nbsp;&nbsp;唯余车马，自载东归。出关数百里，见士大夫病亡道次，翊以马易棺，脱衣敛之。<br /><br />&nbsp;&nbsp;&nbsp;&nbsp;又逢知故困馁于路，不忍委去，因杀所驾牛，以救其乏。众人止之，翊曰：“视<br /><br />&nbsp;&nbsp;&nbsp;&nbsp;没不救，非志士也。”遂俱饿死。<br /><br />&nbsp;&nbsp;&nbsp;&nbsp;王烈字彦方，太原人也。少师事陈，以义行称乡里。有盗牛者，主得之，<br /><br />&nbsp;&nbsp;&nbsp;&nbsp;盗请罪曰：“刑戮是甘，乞不使王彦方知也。”烈闻而使人谢之，遗布一端。或<br /><br />&nbsp;&nbsp;&nbsp;&nbsp;问其故，烈曰：“盗惧吾闻其过，是有耻恶之心。既怀耻恶，必能改善，故以此<br /><br />&nbsp;&nbsp;&nbsp;&nbsp;激之。”后有老父遗剑于路，行道一人见而守之，至暮，老父还寻，得剑，怪而<br /><br />&nbsp;&nbsp;&nbsp;&nbsp;问其姓名，以事告烈。烈使推求，乃先盗牛者也。诸有争讼曲直，将质之于烈，<br /><br />&nbsp;&nbsp;&nbsp;&nbsp;或至涂而反，或望庐而还。其以德感人若此。<br /><br />&nbsp;&nbsp;&nbsp;&nbsp;察孝廉，三府并辟，皆不就。遭黄巾、董卓之乱，乃避地辽东，夷人尊奉之。<br /><br />&nbsp;&nbsp;&nbsp;&nbsp;太守公孙度接以昆弟之礼，访州政事，欲以为长史。烈乃为商贾自秽，得免。曹<br /><br />&nbsp;&nbsp;&nbsp;&nbsp;操闻烈高名，遣征不至。建安二十四年，终于辽东，年七十八。<br /><br />&nbsp;&nbsp;&nbsp;&nbsp;赞曰：乘方不忒，临义罔惑。惟此刚洁，果行育德。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,253);">加入书签</a><a
                        href="252.html">上一页</a>&larr;<a href="index.html">返回列表</a>&rarr;<a
                            href="254.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "252.html"; var next_page = "254.html"; var index_page = "index.html"; var sortid = "9"; var article_id = "3"; var chapter_id = "253"; var articlename = "后汉书"; var chaptername = " 卷八十一 独行列传第七十一"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>