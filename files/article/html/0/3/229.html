<!DOCTYPE html>
<html>
<head>
<meta charset="gbk" />
<title>后汉书- 卷六十下 蔡邕列传第五十下-在线阅读-哈西文学网</title>
<meta name="keywords" content="范晔，后汉书， 卷六十下 蔡邕列传第五十下全文， 卷六十下 蔡邕列传第五十下在线阅读 哈西文学网" />
<meta name="description" content="哈西文学网提供范晔的后汉书  卷六十下 蔡邕列传第五十下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/229.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/229.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十下 蔡邕列传第五十下</h1>
            <div class="link xb">
                <a href="228.html">上一页</a>&larr;<a href="index.html">返回列表</a>&rarr;<a
                    href="230.html">下一页</a></div>			
            <div id="BookText">&nbsp;&nbsp;&nbsp;&nbsp;蔡邕字伯喈，陈留圉人也。六世祖勋，好黄、老，平帝时为眉阝令。王莽初，<br /><br />&nbsp;&nbsp;&nbsp;&nbsp;授以厌戎连率。勋对印绶仰天叹曰：“吾策名汉室，死归其正。昔曾子不受季孙<br /><br />&nbsp;&nbsp;&nbsp;&nbsp;之赐，况可事二姓哉？”遂携将家属，逃入深山，与鲍宣、卓茂等同不仕新室。<br /><br />&nbsp;&nbsp;&nbsp;&nbsp;父棱，亦有清白行，谥曰贞定公。<br /><br />&nbsp;&nbsp;&nbsp;&nbsp;邕性笃孝，母常滞病三年，邕自非寒暑节变，未尝解襟带，不寝寐者七旬。<br /><br />&nbsp;&nbsp;&nbsp;&nbsp;母卒，庐于冢侧，动静以礼。有菟驯扰其室傍，又木生连理，远近奇之，多往观<br /><br />&nbsp;&nbsp;&nbsp;&nbsp;焉。与叔父从弟同居，三世不分财，乡党高其义。少博学，师事太傅胡广。好辞<br /><br />&nbsp;&nbsp;&nbsp;&nbsp;章、数术、天文，妙操音律。<br /><br />&nbsp;&nbsp;&nbsp;&nbsp;桓帝时，中常侍徐璜、左〉任搴钌庙В闻邕善鼓琴，遂白天子，敕陈留太<br /><br />&nbsp;&nbsp;&nbsp;&nbsp;守督促发遣。邕不得已，行到偃师，称疾而归。闲居玩古，不交当世。感东方朔<br /><br />&nbsp;&nbsp;&nbsp;&nbsp;《客难》及杨雄、班固、崔S之徒设疑以自通，乃斟酌群言，韪其是而矫其非，<br /><br />&nbsp;&nbsp;&nbsp;&nbsp;作《释诲》以戒厉云尔。<br /><br />&nbsp;&nbsp;&nbsp;&nbsp;有务世公子诲于华颠胡老曰：“盖闻圣人之大宝曰位，故以仁守位，以财聚<br /><br />&nbsp;&nbsp;&nbsp;&nbsp;人。然则有位斯贵，有财斯富，行义达道，士之司也。故伊挚有负鼎之f，仲尼<br /><br />&nbsp;&nbsp;&nbsp;&nbsp;设执鞭之言，甯子有清商之歌，百里有豢牛之事。夫如是，则圣哲之通趣，古人<br /><br />&nbsp;&nbsp;&nbsp;&nbsp;之明志也。夫子生清穆之世，禀醇和之灵，覃思典籍，韫椟《六经》，安贫乐贱，<br /><br />&nbsp;&nbsp;&nbsp;&nbsp;与世无营，沈精重渊，抗志高冥，包括无外，综析无形，其已久矣。曾不能拔萃<br /><br />&nbsp;&nbsp;&nbsp;&nbsp;出群，扬芳飞文。登天庭，序彝伦，扫六合之秽慝，清宇庙之埃尘，连光芒于白<br /><br />&nbsp;&nbsp;&nbsp;&nbsp;日，属炎气于景云，时逝岁暮，默而无闻。小子惑焉，是以有云。方今圣上宽明，<br /><br />&nbsp;&nbsp;&nbsp;&nbsp;辅弼贤知，崇英逸伟，不坠于地，德弘者建宰相而裂土，才羡者荷荣禄而蒙赐。<br /><br />&nbsp;&nbsp;&nbsp;&nbsp;盍亦回涂要至，俯仰取容，辑当世之利，定不拔之功，荣家宗于此时，遗不灭之<br /><br />&nbsp;&nbsp;&nbsp;&nbsp;令踪？夫独未之思邪，何为守彼而不通此？”<br /><br />&nbsp;&nbsp;&nbsp;&nbsp;胡老傲然而笑曰：“若公子，所谓睹暧昧之利，而忘昭之害；专必成之功，<br /><br />&nbsp;&nbsp;&nbsp;&nbsp;而忽蹉跌之败者已。”公子谡尔敛袂而兴曰：“胡为其然也？”胡老曰：“居，<br /><br />&nbsp;&nbsp;&nbsp;&nbsp;吾将释汝。昔自太极，君臣始基，有羲皇之洪守，唐、虞之至时。三代之隆，亦<br /><br />&nbsp;&nbsp;&nbsp;&nbsp;有缉熙，五伯扶徽，勤而抚之。于斯已降，天网纵，人弛，王涂坏，太极<br /><br />&nbsp;&nbsp;&nbsp;&nbsp;u，君臣土崩，上下瓦解。于是智者聘诈，辩者驰说。武夫奋略，战士讲锐。<br /><br />&nbsp;&nbsp;&nbsp;&nbsp;电骇风驰，雾散云披，变诈乖诡，以合时宜。或画一策而绾万金，或谈崇朝而锡<br /><br />&nbsp;&nbsp;&nbsp;&nbsp;瑞。连衡者六印磊落，合从者骈组流离。隆贵翕习，积富无崖，据巧蹈机，以<br /><br />&nbsp;&nbsp;&nbsp;&nbsp;忘其危。夫华离O而萎，条去干而枯，女冶容而淫，士背道而辜。人毁其满，<br /><br />&nbsp;&nbsp;&nbsp;&nbsp;神疾其邪，利端始萌，害渐亦牙。速速方毂，夭夭是加，欲丰其屋，乃其家。<br /><br />&nbsp;&nbsp;&nbsp;&nbsp;是故天地否闭，圣哲潜形，石门守晨，沮、溺耦耕，颜b抱璞，蘧瑗保生，齐<br /><br />&nbsp;&nbsp;&nbsp;&nbsp;人归乐，孔子斯征，雍渠骖乘，逝而遗轻。夫岂傲主而背国乎？道不可以倾也。<br /><br />&nbsp;&nbsp;&nbsp;&nbsp;“且我闻之，日南至则黄钟应，融风动而鱼上冰，蕤宾统则微阴萌，蒹葭苍<br /><br />&nbsp;&nbsp;&nbsp;&nbsp;而白露凝。寒暑相推，阴阳代兴，运极则化，理乱相承。今大汉绍陶唐之洪烈，<br /><br />&nbsp;&nbsp;&nbsp;&nbsp;荡四海之残灾，隆隐天之高，拆K地之基。皇道惟融，帝猷显ぶ，E々庶类，<br /><br />&nbsp;&nbsp;&nbsp;&nbsp;含甘吮滋。检六合之群品，济之乎雍熙，群僚恭己于职司，圣主垂拱乎两楹。君<br /><br />&nbsp;&nbsp;&nbsp;&nbsp;臣穆穆，守之以平，济济多士，端委缙，鸿渐盈阶，振鹭充庭。譬犹钟山之<br /><br />&nbsp;&nbsp;&nbsp;&nbsp;玉，泗滨之石，累璧不为之盈，采浮磬不为之索。曩者，洪源辟而四T集，<br /><br />&nbsp;&nbsp;&nbsp;&nbsp;武功定而干戈戢，猃狁攘而吉甫宴，城濮捷而晋凯入。故当其有事也，则蓑笠并<br /><br />&nbsp;&nbsp;&nbsp;&nbsp;载，擐甲扬锋，不给于务；当其无事也。则舒绅缓佩，鸣玉以步，绰有余裕。<br /><br />&nbsp;&nbsp;&nbsp;&nbsp;“夫世臣、门子，挥之族，天隆其祜，主丰其禄。抱膺从容，爵位自<br /><br />&nbsp;&nbsp;&nbsp;&nbsp;从，摄须理髯，余官委贵。其取进也，顺倾转圆，不足以喻其便；逡巡放屣，不<br /><br />&nbsp;&nbsp;&nbsp;&nbsp;足以况其易。夫夫有逸群之才，人人有优赡之智。童子不问疑于老成，瞳不<br /><br />&nbsp;&nbsp;&nbsp;&nbsp;稽谋于先生。心恬淡于守高，意无为于持盈。粲乎煌煌，莫非华荣。明哲泊焉，<br /><br />&nbsp;&nbsp;&nbsp;&nbsp;不失所宁。狂淫振荡，乃乱其情。贪夫殉财，夸者死权。瞻仰此事，体躁心烦。<br /><br />&nbsp;&nbsp;&nbsp;&nbsp;暗谦盈之效，迷损益之数。骋驽骀于修路，慕骐骥而增驱，卑俯乎外戚之门，乞<br /><br />&nbsp;&nbsp;&nbsp;&nbsp;助乎近贵之誉。荣显未副，从而颠踣，下获薰胥之辜，高受灭家之诛。前车已覆，<br /><br />&nbsp;&nbsp;&nbsp;&nbsp;袭轨而骛，曾不鉴祸，以知畏惧。予惟悼哉，害其若是！天高地厚，R而之。<br /><br />&nbsp;&nbsp;&nbsp;&nbsp;怨岂在明，患生不思。战战兢兢，必慎厥尤。<br /><br />&nbsp;&nbsp;&nbsp;&nbsp;“且用之则行，圣训也；舍之则藏，至顺也。夫九河盈溢，非一S所防；<br /><br />&nbsp;&nbsp;&nbsp;&nbsp;带甲百万，非一勇所抗。今子责匹夫以清宇宙，庸可以水旱而累尧、汤乎？惧烟<br /><br />&nbsp;&nbsp;&nbsp;&nbsp;炎之毁妫何光芒之敢扬哉！且夫地将震而枢星直，井无景则日阴食，元首宽<br /><br />&nbsp;&nbsp;&nbsp;&nbsp;则望舒I，侯王肃则月侧匿。是以君子推微达著，寻端见绪，履霜知冰，路露知<br /><br />&nbsp;&nbsp;&nbsp;&nbsp;暑。时行则行，时止则止，消息盈冲，取诸天纪。利用遭泰，可与处否，乐天知<br /><br />&nbsp;&nbsp;&nbsp;&nbsp;命，持神任己。群车方奔乎险路，安能与之齐轨？思危难而自豫，故在贱而不耻。<br /><br />&nbsp;&nbsp;&nbsp;&nbsp;方将骋驰乎典籍之崇涂，休息乎仁义之渊薮，旋乎周、孔之庭宇，揖儒、墨而<br /><br />&nbsp;&nbsp;&nbsp;&nbsp;与为友。舒之足以光四表，收之则莫能知其所有。若乃丁千载之运，应神灵之符，<br /><br />&nbsp;&nbsp;&nbsp;&nbsp;]阊阖，乘天衢，拥华盖而奉皇枢，纳玄策于圣德，宣太平于中区。计合谋从，<br /><br />&nbsp;&nbsp;&nbsp;&nbsp;已之图也；勋绩不立，予之辜也。龟凤山翳，雾露不除，踊跃草莱，只见其愚。<br /><br />&nbsp;&nbsp;&nbsp;&nbsp;不我知者，将谓之迂。修业思真，弃此焉如？静以俟命，不静挥濉！百岁之后，<br /><br />&nbsp;&nbsp;&nbsp;&nbsp;归乎其居。’幸其获称，天所诱也。罕漫而已，非已咎也。昔伯翳综声于鸟语，<br /><br />&nbsp;&nbsp;&nbsp;&nbsp;葛卢辩音于鸣牛，董父受氏于豢龙，奚仲供德于衡b，氏兴政于巧工，造父<br /><br />&nbsp;&nbsp;&nbsp;&nbsp;登御于骅骝，非子享土于善圉，狼s取右于禽囚，弓父毕精于筋角，璺敲饔<br /><br />&nbsp;&nbsp;&nbsp;&nbsp;于赴流，寿王创基于格五，东方要幸于谈优，上官效力于执盖，弘羊据相于运筹。<br /><br />&nbsp;&nbsp;&nbsp;&nbsp;仆不能参迹于若人，故抱璞而优游。”<br /><br />&nbsp;&nbsp;&nbsp;&nbsp;于是公子仰首降阶，忸怩而避。胡老乃扬衡含笑，援琴而歌。歌曰：“练余<br /><br />&nbsp;&nbsp;&nbsp;&nbsp;心兮浸太清，涤秽浊兮存正灵。和液畅兮神气宁，情志泊兮心亭亭，嗜欲息兮无<br /><br />&nbsp;&nbsp;&nbsp;&nbsp;由生。踔宇宙而遗俗兮，眇翩翩而独征。”<br /><br />&nbsp;&nbsp;&nbsp;&nbsp;建宁三年，辟司徒桥玄府，玄甚敬待之。出补河平长。召拜郎中，校书东观。<br /><br />&nbsp;&nbsp;&nbsp;&nbsp;迁议郎。邕以经籍去圣久远，文字多谬，俗儒穿凿，疑误后学，熹平四年，乃与<br /><br />&nbsp;&nbsp;&nbsp;&nbsp;五官中郎将堂G典，光禄大夫杨赐，谏议大夫马日，议郎张驯、韩说，太史令<br /><br />&nbsp;&nbsp;&nbsp;&nbsp;单r等，奏求正定《六经》文字。灵帝许之，邕乃自书丹于碑，使工镌刻立于太<br /><br />&nbsp;&nbsp;&nbsp;&nbsp;学门外。于是后儒晚学，咸取正焉。及碑始立，其观视及摹写者，车乘日千余两，<br /><br />&nbsp;&nbsp;&nbsp;&nbsp;填塞街陌。<br /><br />&nbsp;&nbsp;&nbsp;&nbsp;初，朝议以州郡相党，人情比周，乃制婚姻之家及两州人士不得对相监临。<br /><br />&nbsp;&nbsp;&nbsp;&nbsp;至是复有三互法，禁忌转密，选用艰难。幽、冀二州，久缺不补。邕上疏曰：<br /><br />&nbsp;&nbsp;&nbsp;&nbsp;伏见幽、冀旧壤，铠马所出，比年兵饥，渐至空耗。今者百姓虚县，万里萧<br /><br />&nbsp;&nbsp;&nbsp;&nbsp;条，阙职经时，吏人延属，而三府选举，逾月不定。臣经怪其事，而论者云‘避<br /><br />&nbsp;&nbsp;&nbsp;&nbsp;三互’。十一州有禁，当取二州而已。又二州之士，或复限以岁月，狐疑迟淹，<br /><br />&nbsp;&nbsp;&nbsp;&nbsp;以失事会。愚以为三互之禁，禁之薄者，今但申以威灵，明其宪令，在任之人岂<br /><br />&nbsp;&nbsp;&nbsp;&nbsp;不戒惧，而当坐设三互，自生留阂邪？昔韩安国起自徒中，朱买臣出于幽贱，并<br /><br />&nbsp;&nbsp;&nbsp;&nbsp;以才宜，还守本邦。又张敞亡命，擢授剧州。岂复顾循三互，继以末制乎？三公<br /><br />&nbsp;&nbsp;&nbsp;&nbsp;明知二州之要，所宜速定，当越禁取能，以救时敝；而不顾争臣之义，苟避轻微<br /><br />&nbsp;&nbsp;&nbsp;&nbsp;之科，选用稽滞，以失其人。臣愿陛下上则先帝，蠲除近禁，其诸州刺史器用可<br /><br />&nbsp;&nbsp;&nbsp;&nbsp;换者，无拘日月三互，以差厥中。<br /><br />&nbsp;&nbsp;&nbsp;&nbsp;书奏不省。<br /><br />&nbsp;&nbsp;&nbsp;&nbsp;初，帝好学，自造《皇羲篇》五十章，因引诸生能为文赋者。本颇以经学相<br /><br />&nbsp;&nbsp;&nbsp;&nbsp;招，后诸为尺牍及工书鸟篆者，皆加引召，遂至数十人。侍中祭酒乐松、贾护，<br /><br />&nbsp;&nbsp;&nbsp;&nbsp;多引无行趣势之徒，并待制鸿都门下，熹陈方俗闾里小事，帝甚悦之，待以不次<br /><br />&nbsp;&nbsp;&nbsp;&nbsp;之位。又市贾小民，为宣陵孝子者，复数十人，悉除为郎中、太子舍人。时频有<br /><br />&nbsp;&nbsp;&nbsp;&nbsp;雷霆疾风，伤树拔木，地震、陨雹、蝗虫之害。又鲜卑犯境，役赋及民。六年七<br /><br />&nbsp;&nbsp;&nbsp;&nbsp;月，制书引咎，诰群臣各陈政要所当施行。邕上封事曰：<br /><br />&nbsp;&nbsp;&nbsp;&nbsp;臣伏读圣旨，虽周成遇风，讯诸执事，宣王遭旱，密勿祗畏，无以或加。臣<br /><br />&nbsp;&nbsp;&nbsp;&nbsp;闻天降灾异，缘象而至。辟历数发，殆刑诛繁多之所生也。风者天之号令，所从<br /><br />&nbsp;&nbsp;&nbsp;&nbsp;教人也。夫昭事上帝，则自怀多福；宗庙致敬，则鬼神以著。国之大事，实先祀<br /><br />&nbsp;&nbsp;&nbsp;&nbsp;典，天子圣躬所当恭事。臣自在宰府，及备朱衣，迎气五郊，而车驾稀出，四时<br /><br />&nbsp;&nbsp;&nbsp;&nbsp;至敬，屡委有司，虽有解除，犹为疏废。故皇天不悦，显此诸异。《鸿范传》曰：<br /><br />&nbsp;&nbsp;&nbsp;&nbsp;“政悖德隐，厥风发屋折木。”《坤》为地道，《易》称安贞。阴气愤盛，则当<br /><br />&nbsp;&nbsp;&nbsp;&nbsp;静反动，法为下叛。夫权不在上，则雹伤物；政有苛暴，则虎狼食人；贪利伤民，<br /><br />&nbsp;&nbsp;&nbsp;&nbsp;则蝗虫损稼。去六月二十八日，太白与月相迫，兵事恶之。鲜卑犯塞，所从来远，<br /><br />&nbsp;&nbsp;&nbsp;&nbsp;今之出师，未见其利。上违天文，下逆人事。诚当博览众议，从其安者。臣不胜<br /><br />&nbsp;&nbsp;&nbsp;&nbsp;愤满，谨条宜所施行七事表左：<br /><br />&nbsp;&nbsp;&nbsp;&nbsp;一事：明堂月令，天子以四立及季夏之节，迎五帝于郊，所以导致神气，祈<br /><br />&nbsp;&nbsp;&nbsp;&nbsp;福丰年。清庙祭祀，追往孝敬，养老辟雍，示人礼化，皆帝者之大业，祖宗所祗<br /><br />&nbsp;&nbsp;&nbsp;&nbsp;奉也。而有司数以蕃国疏丧，宫内产生，及吏卒小污，屡生忌故。窃见南郊斋戒，<br /><br />&nbsp;&nbsp;&nbsp;&nbsp;未尝有废，至于它祀，辄兴异议。岂南郊卑而它祀尊哉？孝元皇帝策书曰：“礼<br /><br />&nbsp;&nbsp;&nbsp;&nbsp;之至敬，莫重于祭，所以竭心亲奉，以致肃祗者也。”又元和故事，复申先典。<br /><br />&nbsp;&nbsp;&nbsp;&nbsp;前后制书，推心恳恻。而近者以来，更任太史。忘礼敬之大，任禁忌之书，拘信<br /><br />&nbsp;&nbsp;&nbsp;&nbsp;小故，以亏大典。《礼》，妻妾产者，斋则不入侧室之门，无废祭之文也。所谓<br /><br />&nbsp;&nbsp;&nbsp;&nbsp;宫中有卒，三月不祭者，谓士庶人数堵之室，共处其中耳，岂谓皇居之旷，臣妾<br /><br />&nbsp;&nbsp;&nbsp;&nbsp;之众哉？自今斋制宜如故典，庶答风霆灾妖之异。<br /><br />&nbsp;&nbsp;&nbsp;&nbsp;二事：臣闻国之将兴，至言数闻，内知己政，外见民情。是故先帝虽有圣明<br /><br />&nbsp;&nbsp;&nbsp;&nbsp;之姿，而犹广求得失。又因灾异，援引幽隐，重贤良、方正、敦朴、有道之选，<br /><br />&nbsp;&nbsp;&nbsp;&nbsp;危言极谏，不绝于朝。陛下亲政以来，频年灾异，而未闻特举博选之旨。诚当思<br /><br />&nbsp;&nbsp;&nbsp;&nbsp;省述修旧事，使抱忠之臣展其狂直，以解《易传》“政悖德隐”之言。<br /><br />&nbsp;&nbsp;&nbsp;&nbsp;三事：夫求贤之道，未必一涂。或以德显，或以言扬。顷者，立朝之士，曾<br /><br />&nbsp;&nbsp;&nbsp;&nbsp;不以忠信见赏，恒被谤讪之诛，遂使群下结口，莫图正辞。郎中张文，前独尽狂<br /><br />&nbsp;&nbsp;&nbsp;&nbsp;言，圣听纳受，以责三司。臣子旷然，众庶解悦。臣愚以为宜擢文右职，以劝忠<br /><br />&nbsp;&nbsp;&nbsp;&nbsp;謇，宣声海内，博开政路。<br /><br />&nbsp;&nbsp;&nbsp;&nbsp;四事：夫司隶校尉、诸州刺史，所以督察奸枉，分别白黑者也。伏见幽州刺<br /><br />&nbsp;&nbsp;&nbsp;&nbsp;史杨熹、益州刺史庞芝、凉州刺史刘虔，各有奉公疾奸之心，熹等所纠，其效尤<br /><br />&nbsp;&nbsp;&nbsp;&nbsp;多。余皆枉桡，不能称职。或有抱罪怀瑕，与下同疾，纲网弛纵，莫相举察，<br /><br />&nbsp;&nbsp;&nbsp;&nbsp;公府台阁亦复默然。五年制书，议遣八使，又令三公谣言奏事。是时奉公者欣然<br /><br />&nbsp;&nbsp;&nbsp;&nbsp;得志，邪枉者忧悸失色。未详斯议。所因寝息。昔刘向奏曰：“夫执狐疑之计者，<br /><br />&nbsp;&nbsp;&nbsp;&nbsp;开群枉之门；养不断之虑者，来谗邪之口。”今始闻善政，旋复变易，足令海内<br /><br />&nbsp;&nbsp;&nbsp;&nbsp;测度朝政。宜追定八使，纠举非法，更选忠清，平章赏罚。三公岁尽，差其殿最，<br /><br />&nbsp;&nbsp;&nbsp;&nbsp;使吏知奉公之福，营私之祸，则众灾之原庶可塞矣。<br /><br />&nbsp;&nbsp;&nbsp;&nbsp;五事：臣闻古者取士，必使诸侯岁贡。孝武之世，郡举孝廉，又有贤良、文<br /><br />&nbsp;&nbsp;&nbsp;&nbsp;学之选，于是名臣辈出，文武并兴。汉之得人，数路而已。夫书画辞赋，才之小<br /><br />&nbsp;&nbsp;&nbsp;&nbsp;者，匡国理政，未有其能。陛下即位之初，先涉经术，听政余日，观省篇章，聊<br /><br />&nbsp;&nbsp;&nbsp;&nbsp;以游意，当代博弈，非以教化取士之木。而诸生竞利，作者鼎沸。其高者颇引经<br /><br />&nbsp;&nbsp;&nbsp;&nbsp;训风喻之言；下则连偶俗语，有类俳优；或窃成文，虚冒名氏。臣每受诏于盛化<br /><br />&nbsp;&nbsp;&nbsp;&nbsp;门，差次录第，其未及者，亦复随辈皆见拜擢。既加之恩，难复收改，但守奉禄，<br /><br />&nbsp;&nbsp;&nbsp;&nbsp;于义已弘，不可复使理人及仕州郡。昔孝宣会诸儒于石渠，章帝集学士于白虎，<br /><br />&nbsp;&nbsp;&nbsp;&nbsp;通经释义，其事优大，文、武之道，所宜从之。若乃小能小善，虽有可观，孔子<br /><br />&nbsp;&nbsp;&nbsp;&nbsp;以为“致远则泥”，君子故当志其大者。<br /><br />&nbsp;&nbsp;&nbsp;&nbsp;六事：墨绶长吏，职典理人，皆当以惠利为绩，日月为劳。褒责之科，所宜<br /><br />&nbsp;&nbsp;&nbsp;&nbsp;分明。而今在任无复能省，及其还者，多召拜议郎、郎中。若器用优美，不宜处<br /><br />&nbsp;&nbsp;&nbsp;&nbsp;之冗散。如有衅故，自当极其刑诛。岂有伏罪惧考，反求迁转，更相放效，臧否<br /><br />&nbsp;&nbsp;&nbsp;&nbsp;无章？先帝旧典，未尝有此。可皆断绝，以核真伪。<br /><br />&nbsp;&nbsp;&nbsp;&nbsp;七事：伏见前一切以宣陵孝子为太子舍人。臣闻孝文皇帝制丧服三十六日，<br /><br />&nbsp;&nbsp;&nbsp;&nbsp;虽继体之君，父子至亲，公卿列臣，受恩之重，皆屈情从制，不敢逾越。今虚伪<br /><br />&nbsp;&nbsp;&nbsp;&nbsp;小人，本非骨肉，既无幸私之恩，又无禄仕之实，侧隐思慕，情何缘生？而群聚<br /><br />&nbsp;&nbsp;&nbsp;&nbsp;山陵，假名称孝，行不隐心，义无所依，至有奸轨之人，通容其中。桓思皇后祖<br /><br />&nbsp;&nbsp;&nbsp;&nbsp;载之时，东郡有盗人妻者亡在孝中，本县追捕，乃伏其辜。虚伪杂秽，难得胜言。<br /><br />&nbsp;&nbsp;&nbsp;&nbsp;又前至得拜，后辈被遗；或经年陵次，以暂归见漏；或以人自代，亦蒙宠荣。争<br /><br />&nbsp;&nbsp;&nbsp;&nbsp;讼怨恨，凶凶道路。太子官属，宜搜选令德，岂有但取丘墓凶丑之人？其为不祥，<br /><br />&nbsp;&nbsp;&nbsp;&nbsp;莫与大焉。宜遣归田里，以明许伪。<br /><br />&nbsp;&nbsp;&nbsp;&nbsp;书奏，帝乃亲迎气北郊，及行辟雍之礼。又诏宣陵孝子为舍人者，悉改为丞<br /><br />&nbsp;&nbsp;&nbsp;&nbsp;尉焉。光和元年，遂置鸿都门学，画孔子及七十二弟子像。其诸生皆敕州郡三公<br /><br />&nbsp;&nbsp;&nbsp;&nbsp;举用辟召，或出为刺史、太守，入为尚书、侍中，乃有封侯赐爵者，士君子皆耻<br /><br />&nbsp;&nbsp;&nbsp;&nbsp;与为列焉。<br /><br />&nbsp;&nbsp;&nbsp;&nbsp;时，妖异数见，人相惊扰。其年七月，诏召邕与光禄大夫杨赐、谏议大夫马<br /><br />&nbsp;&nbsp;&nbsp;&nbsp;日、议郎张华、太史令单r诣金商门，引入崇德殿，使中常侍曹节、王甫就问<br /><br />&nbsp;&nbsp;&nbsp;&nbsp;灾异及消改变故所宜施行。邕悉心以对，事在《五行》、《天文志》。<br /><br />&nbsp;&nbsp;&nbsp;&nbsp;又特诏问曰：“比灾变互生，未知厥咎，朝廷焦心，载怀恐惧。每访郡公卿<br /><br />&nbsp;&nbsp;&nbsp;&nbsp;士，庶闻忠言，而各存括囊，莫肯尽心。以邕经学深奥，故密特稽问，宜披露失<br /><br />&nbsp;&nbsp;&nbsp;&nbsp;得，指陈政要，勿有依违，自生疑讳。具对经术，以皂囊封上。”邕对曰：<br /><br />&nbsp;&nbsp;&nbsp;&nbsp;臣伏惟陛下圣德允明，深悼灾咎，褒臣末学，特垂访及，非臣蝼蚁所能堪副。<br /><br />&nbsp;&nbsp;&nbsp;&nbsp;斯诚输写肝胆出命之秋，岂可以顾患避害，使陛下不闻至戒哉！臣伏思诸异，皆<br /><br />&nbsp;&nbsp;&nbsp;&nbsp;亡国之怪也。天于大汉，殷勤不已，故屡出n变，以当谴责，欲令人君感悟，改<br /><br />&nbsp;&nbsp;&nbsp;&nbsp;危即安。今灾眚之发，不于它所，远则门垣，近在寺署，其为监戒，可谓至切。<br /><br />&nbsp;&nbsp;&nbsp;&nbsp;U堕鸡化，皆妇人干政之所致也。前者乳母赵娆，贵重天下，生则赀藏侔于天府，<br /><br />&nbsp;&nbsp;&nbsp;&nbsp;死则丘墓逾于园陵，两子受封，兄弟典郡；续以永乐门史霍玉，依阻城社，又为<br /><br />&nbsp;&nbsp;&nbsp;&nbsp;奸邪。今者道路纷纷，复云有程大人者，察其风声，将为国患。宜高为堤防，明<br /><br />&nbsp;&nbsp;&nbsp;&nbsp;设禁令，深惟赵、霍，以为至戒。今圣意勤勤，思明邪正。而闻太尉张颢，为玉<br /><br />&nbsp;&nbsp;&nbsp;&nbsp;所进；光禄勋姓璋，有名贪浊；又长水校尉赵t、屯骑校尉盖升，并叨时幸，<br /><br />&nbsp;&nbsp;&nbsp;&nbsp;荣富优足。宜念小人在位之咎，退思引身避贤之福。伏见廷尉郭禧，纯厚老成；<br /><br />&nbsp;&nbsp;&nbsp;&nbsp;光禄大夫桥玄，聪达方直；故太尉刘宠，忠实守正：并宜为谋主，数见访问。夫<br /><br />&nbsp;&nbsp;&nbsp;&nbsp;宰相大臣，君之四体，委任责成，优劣已分，不宜听纳小吏，雕琢大臣也。又尚<br /><br />&nbsp;&nbsp;&nbsp;&nbsp;方工技之作，鸿都篇赋之文，可且消息，以示惟忧。《诗》云：“畏天之怒，不<br /><br />&nbsp;&nbsp;&nbsp;&nbsp;敢戏豫。”天戒诚不可戏也。宰府孝廉，士之高选。近者以辟召不慎，切责三公，<br /><br />&nbsp;&nbsp;&nbsp;&nbsp;而今并以小文超取选举，开请托之门，违明王之典，众心不厌，莫之敢言。臣愿<br /><br />&nbsp;&nbsp;&nbsp;&nbsp;陛下忍而绝之，思惟万机，以答天望。圣朝既自约厉，左右近臣亦宜从化。人自<br /><br />&nbsp;&nbsp;&nbsp;&nbsp;抑损，以塞咎戒，则天道亏满，鬼神福谦矣。臣以愚赣，感激忘身，敢触忌讳，<br /><br />&nbsp;&nbsp;&nbsp;&nbsp;手书具对。夫君臣不密，上有漏言之戒，下有失身之祸。愿寝臣表，无使尽忠之<br /><br />&nbsp;&nbsp;&nbsp;&nbsp;吏，受怨奸仇。<br /><br />&nbsp;&nbsp;&nbsp;&nbsp;章奏，帝览而叹息，因起更衣，曹节于后窃视之，悉宣语左右，事遂漏露。<br /><br />&nbsp;&nbsp;&nbsp;&nbsp;其为邕所裁黜者，皆侧目思报。<br /><br />&nbsp;&nbsp;&nbsp;&nbsp;初，邕与司徒刘A素不相平，叔父卫尉质又与将作大匠阳球有隙。球即中常<br /><br />&nbsp;&nbsp;&nbsp;&nbsp;侍程璜女夫也，璜遂使人飞章言邕、质数以私事请托于A，A不听，邕含隐切，<br /><br />&nbsp;&nbsp;&nbsp;&nbsp;志欲相中。于是诏下尚书，召邕诘状。邕上书自陈曰：<br /><br />&nbsp;&nbsp;&nbsp;&nbsp;臣被召，问以大鸿胪刘A前为济阴太守，臣属吏张宛长休百日，A为司隶，<br /><br />&nbsp;&nbsp;&nbsp;&nbsp;又托河内郡吏李奇为州书佐，及营护故河南尹羊陟、侍御史胡母班，A不为用致<br /><br />&nbsp;&nbsp;&nbsp;&nbsp;怨之状。臣征营怖悸，肝胆涂地，不知死命所在。窃自寻案，实属宛、奇，不及<br /><br />&nbsp;&nbsp;&nbsp;&nbsp;陟、班。凡休假小吏，非结恨之本。与陟姻家，岂敢申助私党？如臣父子欲相伤<br /><br />&nbsp;&nbsp;&nbsp;&nbsp;陷，当明言台阁，具陈恨状所缘。内无寸事，而谤书外发，宜以臣对与A参验。<br /><br />&nbsp;&nbsp;&nbsp;&nbsp;臣得以学问特蒙褒异，执事秘馆，操管御前，姓名貌状，微简圣心。今年七月，<br /><br />&nbsp;&nbsp;&nbsp;&nbsp;召诣金商门，问以灾异，赍诏申旨，诱臣使言。臣实愚赣，唯识忠尽，出命忘躯，<br /><br />&nbsp;&nbsp;&nbsp;&nbsp;不顾后害，遂讥刺公卿，内及宠臣。实欲以上对圣问，救消灾异，规为陛下建康<br /><br />&nbsp;&nbsp;&nbsp;&nbsp;宁之计。陛下不念忠臣直言，宜加掩蔽，诽谤卒至，便用疑怪。尽心之吏，岂得<br /><br />&nbsp;&nbsp;&nbsp;&nbsp;容哉？诏书每下，百官各上封事，欲以改政思谴，除凶致吉，而言者不蒙延纳之<br /><br />&nbsp;&nbsp;&nbsp;&nbsp;福，旋被陷破之祸。今皆杜口结舌，以臣为戒，谁敢为陛下尽忠孝乎？臣季父质，<br /><br />&nbsp;&nbsp;&nbsp;&nbsp;连见拔擢，位在上列。臣被蒙恩渥，数见访逮。言事者因此欲陷臣父子，破臣门<br /><br />&nbsp;&nbsp;&nbsp;&nbsp;户，非复发纠奸伏，补益国家者也。臣年四十有六，孤特一身，得托名忠臣，死<br /><br />&nbsp;&nbsp;&nbsp;&nbsp;有余荣，恐陛下于此不复闻至言矣。臣之愚冗，职当咎患，但前者所对，质不及<br /><br />&nbsp;&nbsp;&nbsp;&nbsp;闻，而衰老白首，横见引逮，随臣摧设，并入坑桑诚冤诚痛。臣一入牢狱，<br /><br />&nbsp;&nbsp;&nbsp;&nbsp;当为楚毒所迫，趣以饮章，辞情何缘复闻？死期垂至，冒昧自陈。愿身当辜戮，<br /><br />&nbsp;&nbsp;&nbsp;&nbsp;丐质不并坐，则身死之日，更生之年也。惟陛下加餐，为万姓自爱。<br /><br />&nbsp;&nbsp;&nbsp;&nbsp;于是下邕、质于洛阳狱，劾以仇怨奉公，议害大臣，大不敬，弃市。事奏，<br /><br />&nbsp;&nbsp;&nbsp;&nbsp;中常侍吕强愍邕无罪，请之，帝亦更思其章，有诏减死一等，与家属髡钳徙朔方，<br /><br />&nbsp;&nbsp;&nbsp;&nbsp;不得以赦令除。阳球使客追路刺邕，客感其义，皆莫为用。球又赂其部主使加毒<br /><br />&nbsp;&nbsp;&nbsp;&nbsp;害，所赂者反以其情戒邕，故每得免焉。居五原安阳县。<br /><br />&nbsp;&nbsp;&nbsp;&nbsp;邕前在东观，与卢植、韩说等撰补《后汉记》，会遭事流离，不及得成，因<br /><br />&nbsp;&nbsp;&nbsp;&nbsp;上书自陈，奏其所著十意，分别首目，连置章左。帝嘉其才高，会明年大赦，乃<br /><br />&nbsp;&nbsp;&nbsp;&nbsp;宥邕还本郡。邕自徙及归，凡九月焉。将就还路，五原太守王智饯之。酒酣，智<br /><br />&nbsp;&nbsp;&nbsp;&nbsp;起舞属邕，邕不为报。智者，中常侍王甫弟也，素贵骄，惭于宾客，诟邕曰：<br /><br />&nbsp;&nbsp;&nbsp;&nbsp;“徒敢轻我！”邕拂衣而去。智衔之，密告邕怨于囚放，谤讪朝廷。内宠恶之。<br /><br />&nbsp;&nbsp;&nbsp;&nbsp;邕虑卒不免，乃亡命江海，远迹吴会。往来依太山羊氏，积十二年，在吴。<br /><br />&nbsp;&nbsp;&nbsp;&nbsp;吴人有烧桐以爨者，邕闻火烈之声，知其良木，因请而裁为琴，果有美音，<br /><br />&nbsp;&nbsp;&nbsp;&nbsp;而其尾犹焦，故时人名曰“僬尾琴”焉。初，邕在陈留也。其邻人有以酒食召邕<br /><br />&nbsp;&nbsp;&nbsp;&nbsp;者，比往而酒以酣焉。客有弹琴于屏，邕至门试潜听之，曰：“！以乐召我<br /><br />&nbsp;&nbsp;&nbsp;&nbsp;而有杀心，可也？”遂反。将命者告主人曰：“蔡君向来，至门而去。”邕素为<br /><br />&nbsp;&nbsp;&nbsp;&nbsp;邦乡所宗，主人遽自追而问其故，邕具以告，莫不怃然。弹琴者曰：“我向鼓弦，<br /><br />&nbsp;&nbsp;&nbsp;&nbsp;见螳螂方向鸣蝉，蝉将去而未飞，螳螂为之一前一却。吾心耸然，惟恐螳螂之失<br /><br />&nbsp;&nbsp;&nbsp;&nbsp;之也。此岂为杀心而形于声者乎？”邕莞然而笑曰：“此足以当之矣。”<br /><br />&nbsp;&nbsp;&nbsp;&nbsp;中平六年，灵帝崩，董卓为司空，闻邕名高，辟之，称疾不就。卓大怒，詈<br /><br />&nbsp;&nbsp;&nbsp;&nbsp;曰：“我力能族人，蔡邕遂偃蹇者，不旋踵矣。”又切敕州郡举邕诣府，邕不得<br /><br />&nbsp;&nbsp;&nbsp;&nbsp;已，到，署祭酒，甚见敬重。举高第，补侍御史，又转持书御史，迁尚书。三日<br /><br />&nbsp;&nbsp;&nbsp;&nbsp;之间，周历三台。迁巴郡太守，复留为侍中。<br /><br />&nbsp;&nbsp;&nbsp;&nbsp;初平元年，拜左中郎将，从献帝迁都长安，封高阳乡侯。<br /><br />&nbsp;&nbsp;&nbsp;&nbsp;董卓宾客部典议欲尊卓比太公，称尚父。卓谋之于邕，邕曰：“太公辅周，<br /><br />&nbsp;&nbsp;&nbsp;&nbsp;受命剪商，故特为其号。今明公威德，诚为巍巍，然比之尚父，愚意以为未可宜<br /><br />&nbsp;&nbsp;&nbsp;&nbsp;须并东平定，车驾还反旧京，然后议之。”卓从其言。<br /><br />&nbsp;&nbsp;&nbsp;&nbsp;二年六月，地震，卓以问邕。邕对曰：“地动者，阴盛侵阳，臣下逾制之所<br /><br />&nbsp;&nbsp;&nbsp;&nbsp;致也。前春郊天，公奉引车驾，乘金华青盖，爪画两N，远近以为非宜。”卓于<br /><br />&nbsp;&nbsp;&nbsp;&nbsp;是改乘皂盖车。<br /><br />&nbsp;&nbsp;&nbsp;&nbsp;卓重邕才学，厚相遇待，每集宴，辄令邕鼓琴赞事，邕亦每存匡益。然卓多<br /><br />&nbsp;&nbsp;&nbsp;&nbsp;自溆茫邕恨其言少从，谓从弟谷曰：“董公性刚而遂非，终难济也，吾欲东<br /><br />&nbsp;&nbsp;&nbsp;&nbsp;奔兖州，若道远难达，且遁逃山东以待之，何如？”谷曰：“君状异恒人，每行<br /><br />&nbsp;&nbsp;&nbsp;&nbsp;观者盈集。以此自匿，不亦难乎？”邕乃止。<br /><br />&nbsp;&nbsp;&nbsp;&nbsp;及卓被诛，邕在司徒王允坐，殊不意言之而叹，有动于色。允勃然叱之曰：<br /><br />&nbsp;&nbsp;&nbsp;&nbsp;“董卓国之大贼，几倾汉室。君为王臣，所宜同忿，而怀其私遇，以忘大节！今<br /><br />&nbsp;&nbsp;&nbsp;&nbsp;天诛有罪，而反相伤痛，岂不共为逆哉？”即收付廷尉治罪。邕陈辞谢，乞黥首<br /><br />&nbsp;&nbsp;&nbsp;&nbsp;刖足，继成汉史。士大夫多矜救之，不能得。太尉马日驰往谓允曰：“伯喈旷<br /><br />&nbsp;&nbsp;&nbsp;&nbsp;世逸才，多识汉事，当续成后史，为一代大典。且忠孝素著，而所坐无名，诛之<br /><br />&nbsp;&nbsp;&nbsp;&nbsp;无乃失人望乎？”允曰：“昔武帝不杀司马迁，使作谤书，流于后世。方今国祚<br /><br />&nbsp;&nbsp;&nbsp;&nbsp;中衰，神器不固，不可令佞臣执笔在幼主左右。既无益圣德，复使吾党蒙其讪议。”<br /><br />&nbsp;&nbsp;&nbsp;&nbsp;日退而告人曰：“王公其不长世乎？善人，国之纪也；制作，国之典也。灭纪<br /><br />&nbsp;&nbsp;&nbsp;&nbsp;废典，其能久乎！”邕遂死狱中。允悔，欲止而不及。时年六十一。|绅诸儒莫<br /><br />&nbsp;&nbsp;&nbsp;&nbsp;不流涕。北海郑玄闻而叹曰：“汉世之事，谁与正之！”兖州、陈留间皆画像而<br /><br />&nbsp;&nbsp;&nbsp;&nbsp;颂焉。<br /><br />&nbsp;&nbsp;&nbsp;&nbsp;其撰集汉事，未见录以继后史。适作《灵纪》及十意，又补诸列传四十二篇，<br /><br />&nbsp;&nbsp;&nbsp;&nbsp;因李嘀乱，湮没多不存。所著诗、赋、碑、诔、铭、赞、连珠、箴、吊、论<br /><br />&nbsp;&nbsp;&nbsp;&nbsp;议、《独断》、《劝学》、《释诲》、《叙乐》、《女训》、《篆艺》、祝文、<br /><br />&nbsp;&nbsp;&nbsp;&nbsp;章表、书记，凡百四篇，传于世。<br /><br />&nbsp;&nbsp;&nbsp;&nbsp;论曰：意气之感，士所不能忘也。流极之运，有生所共深悲也。当伯喈抱钳<br /><br />&nbsp;&nbsp;&nbsp;&nbsp;扭，徙幽裔，仰日月而不见照烛，临风尘而不得经过，其意岂及语平日幸全人哉！<br /><br />&nbsp;&nbsp;&nbsp;&nbsp;及解刑衣，窜欧越，潜舟江壑，不知其远，捷步深林，尚苦不密，但愿北首旧丘，<br /><br />&nbsp;&nbsp;&nbsp;&nbsp;归骸先垄，又可得乎？董卓一旦入朝，辟书先下，分明枉结，信宿三迁。匡导既<br /><br />&nbsp;&nbsp;&nbsp;&nbsp;申，狂c屡革，资《同人》之先号，得北叟之后福。屡其庆者，夫岂无怀？君子<br /><br />&nbsp;&nbsp;&nbsp;&nbsp;断刑，尚或为之不举，况国宪仓卒，虑不先图，矜情变容，而罚同邪党？执政乃<br /><br />&nbsp;&nbsp;&nbsp;&nbsp;追怨子长谤书流后，放此为戮，未或闻之典刑。<br /><br />&nbsp;&nbsp;&nbsp;&nbsp;赞曰：季长戚氏，才通情侈。苑囿典文，流悦音伎。邕实慕静，心精辞绮。<br /><br />&nbsp;&nbsp;&nbsp;&nbsp;斥言金商，南徂北徒，籍梁怀董，名浇身毁。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,229);">加入书签</a><a
                        href="228.html">上一页</a>&larr;<a href="index.html">返回列表</a>&rarr;<a
                            href="230.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "228.html"; var next_page = "230.html"; var index_page = "index.html"; var sortid = "9"; var article_id = "3"; var chapter_id = "229"; var articlename = "后汉书"; var chaptername = " 卷六十下 蔡邕列传第五十下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>