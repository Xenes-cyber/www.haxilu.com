<!DOCTYPE html>
<html>
<head>
<meta charset="gbk" />
<title>后汉书- 卷四十四 邓张徐张胡列传第三十四-在线阅读-哈西文学网</title>
<meta name="keywords" content="范晔，后汉书， 卷四十四 邓张徐张胡列传第三十四全文， 卷四十四 邓张徐张胡列传第三十四在线阅读 哈西文学网" />
<meta name="description" content="哈西文学网提供范晔的后汉书  卷四十四 邓张徐张胡列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/212.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/212.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 邓张徐张胡列传第三十四</h1>
            <div class="link xb">
                <a href="211.html">上一页</a>&larr;<a href="index.html">返回列表</a>&rarr;<a
                    href="213.html">下一页</a></div>			
            <div id="BookText">&nbsp;&nbsp;&nbsp;&nbsp;邓彪字智伯，南阳新野人，太傅禹之宗也。父邯，中兴初以功封侯，仕<br /><br />&nbsp;&nbsp;&nbsp;&nbsp;至勃海太守。彪少励志，修孝行。父卒，让国于异母弟荆凤，显宗高其节，下诏<br /><br />&nbsp;&nbsp;&nbsp;&nbsp;许焉。<br /><br />&nbsp;&nbsp;&nbsp;&nbsp;后仕州郡，辟公府，五迁桂阳太守。永平十七年，征入为太仆。数年，丧后<br /><br />&nbsp;&nbsp;&nbsp;&nbsp;母，辞疾乞身，诏以光禄大夫行服。服竟，拜奉车都尉，迁大司农。数月，代鲍<br /><br />&nbsp;&nbsp;&nbsp;&nbsp;昱为太尉。彪在位清白，为百僚式。视事四年，以疾乞骸骨。元和元年，赐策罢，<br /><br />&nbsp;&nbsp;&nbsp;&nbsp;赠钱三十万，在所以二千石奉终其身。又诏太常四时致宗庙之胙，河南尹遣丞存<br /><br />&nbsp;&nbsp;&nbsp;&nbsp;问，常以八月旦奉羊、酒。<br /><br />&nbsp;&nbsp;&nbsp;&nbsp;和帝即位，以彪为太傅，录尚书事，赐爵关内侯。永元初，窦氏专权骄纵，<br /><br />&nbsp;&nbsp;&nbsp;&nbsp;朝廷多有谏争，而彪在位修身而已，不能有所匡正。又尝奏免御史中丞周纡，纡<br /><br />&nbsp;&nbsp;&nbsp;&nbsp;前失窦氏旨，故颇以此致讥，然当时宗其礼让。及窦氏诛，以老病上还枢机职，<br /><br />&nbsp;&nbsp;&nbsp;&nbsp;诏赐养牛、酒而许焉。五年春，薨于位，天子新临吊临。<br /><br />&nbsp;&nbsp;&nbsp;&nbsp;张禹字伯达，赵国襄国人也。<br /><br />&nbsp;&nbsp;&nbsp;&nbsp;祖父况族姊为皇祖考夫人，数往来南顿，见光武。光武为大司马，过邯郸，<br /><br />&nbsp;&nbsp;&nbsp;&nbsp;况为郡吏，谒见光武。光武大喜，曰：“乃今得我大舅乎！”因与俱北，到高邑，<br /><br />&nbsp;&nbsp;&nbsp;&nbsp;以为元氏令。迁涿郡太守。后为常山关长。会赤眉攻关城，况战殁。父歆，初以<br /><br />&nbsp;&nbsp;&nbsp;&nbsp;报仇逃亡，后仕为淮阳相，终于汲令。<br /><br />&nbsp;&nbsp;&nbsp;&nbsp;禹性笃厚节俭。父卒，汲吏人赙送前后数百万，悉无所受。又以田宅推与伯<br /><br />&nbsp;&nbsp;&nbsp;&nbsp;父，身自寄止。<br /><br />&nbsp;&nbsp;&nbsp;&nbsp;永平八年，举孝廉，稍迁；建初中，拜杨州刺史。当过江行部，中上人皆以<br /><br />&nbsp;&nbsp;&nbsp;&nbsp;江有子胥之神，难于济涉。禹将度，吏固请不听。禹厉言曰：“子胥如有灵，知<br /><br />&nbsp;&nbsp;&nbsp;&nbsp;吾志在理察枉讼，岂危我哉？”遂鼓楫而过。历行郡邑，深幽之处莫不毕到，亲<br /><br />&nbsp;&nbsp;&nbsp;&nbsp;录囚徒，多所明举。吏民希见使者，人怀喜悦，怨德美恶，莫不自归焉。<br /><br />&nbsp;&nbsp;&nbsp;&nbsp;元和二年，转兖州刺史，亦有清平称。三年，迁下邳相。徐县北界有蒲阳坡，<br /><br />&nbsp;&nbsp;&nbsp;&nbsp;傍多良田，而堙废莫修。禹为开水门，通引灌溉，遂成孰田数百顷。劝率吏民，<br /><br />&nbsp;&nbsp;&nbsp;&nbsp;假与种粮，亲自勉劳，遂大收谷实。邻郡贫者归之千余户，室庐相属，其下成市。<br /><br />&nbsp;&nbsp;&nbsp;&nbsp;后岁至垦千余顷，民用温给。功曹史戴闰，故太尉掾也，权动郡内。有小谴，禹<br /><br />&nbsp;&nbsp;&nbsp;&nbsp;令自致徐狱，然后正其法。自长史以下，莫不震肃。<br /><br />&nbsp;&nbsp;&nbsp;&nbsp;永元六年，入为大司农，拜太尉，和帝甚礼之。十五年，南巡祠园庙，禹以<br /><br />&nbsp;&nbsp;&nbsp;&nbsp;太尉兼卫尉留守。闻车驾当进幸江陵，以为不宜冒险远，驿马上谏。诏报曰：<br /><br />&nbsp;&nbsp;&nbsp;&nbsp;“祠谒既讫，当南礼大江，会得君奏，临汉回舆而旋。”及行还，禹持蒙赏赐。<br /><br />&nbsp;&nbsp;&nbsp;&nbsp;延平元年，迁为太傅，录尚书事。邓太后以殇帝初育，欲令重臣居禁内，乃<br /><br />&nbsp;&nbsp;&nbsp;&nbsp;诏禹舍宫中。给帷帐床褥，太官朝夕进食，五日一归府。每朝见，特赞，与三公<br /><br />&nbsp;&nbsp;&nbsp;&nbsp;绝席。禹上言：“方谅密静之时，不宜依常有事于苑囿。其广成、上林空地，<br /><br />&nbsp;&nbsp;&nbsp;&nbsp;宜用以假贫民。”太后从之。及安帝即位，数上疾乞身。诏遣小黄门问疾，赐牛<br /><br />&nbsp;&nbsp;&nbsp;&nbsp;一头，酒十斛，劝令就第。其钱布、刀剑、衣物，前后累至。<br /><br />&nbsp;&nbsp;&nbsp;&nbsp;永初元年，以定策功封安乡侯，食邑千二百户，与太尉徐防、司空尹勤同日<br /><br />&nbsp;&nbsp;&nbsp;&nbsp;俱封。其秋，以寇贼水雨策免防、勤，而禹不自安，上书乞骸骨，更拜太尉。四<br /><br />&nbsp;&nbsp;&nbsp;&nbsp;年，新野君病，皇太后车驾幸其第。禹与司徒夏勤、司空张敏俱上表言：“新野<br /><br />&nbsp;&nbsp;&nbsp;&nbsp;君不安，车驾连日宿止，臣等诚窃惶惧。臣闻王者动设先置，止则交戟，清道而<br /><br />&nbsp;&nbsp;&nbsp;&nbsp;后行，清室而后御，离宫不宿，所以重宿卫也。陛下体AA之至孝，亲省方药，<br /><br />&nbsp;&nbsp;&nbsp;&nbsp;恩情发中，久处单外，百官露止，议者所不安。宜且还宫，上为宗庙社稷，下为<br /><br />&nbsp;&nbsp;&nbsp;&nbsp;万国子民。”比三上，固争，乃还宫。后连岁灾荒，府藏空虚，禹上疏求入三岁<br /><br />&nbsp;&nbsp;&nbsp;&nbsp;租税，以助郡国禀假。诏许之。五年，以阴阳不和策免。七年，卒于家。使者吊<br /><br />&nbsp;&nbsp;&nbsp;&nbsp;祭。除小子曜为郎中。长子盛嗣。<br /><br />&nbsp;&nbsp;&nbsp;&nbsp;徐防字谒卿，沛国人也。祖父宣，为讲学大夫，以《易》教授王莽。父<br /><br />&nbsp;&nbsp;&nbsp;&nbsp;宪，亦传宣业。<br /><br />&nbsp;&nbsp;&nbsp;&nbsp;防少习父祖学，永平中，举孝廉，除为郎。防体貌矜严，占对可观，显宗异<br /><br />&nbsp;&nbsp;&nbsp;&nbsp;之，特补尚书郎。职典枢机，周密畏慎，奉事二帝，未尝有过。和帝时，稍迁司<br /><br />&nbsp;&nbsp;&nbsp;&nbsp;隶校尉，出为魏郡太守。永元十年，迁少府、大司农。防勤晓政事，所在有迹。<br /><br />&nbsp;&nbsp;&nbsp;&nbsp;十四年，拜司空。<br /><br />&nbsp;&nbsp;&nbsp;&nbsp;防以《五经》久远，圣意难明，宜为章句，以悟后学。上疏曰：<br /><br />&nbsp;&nbsp;&nbsp;&nbsp;臣闻《诗》、《书》、《礼》、《乐》，定自孔子；发明章句，始于子夏。<br /><br />&nbsp;&nbsp;&nbsp;&nbsp;其后诸家分析，各有异说。汉承乱秦，经典废绝，本文略存，或无章句。收拾缺<br /><br />&nbsp;&nbsp;&nbsp;&nbsp;遗，建立明经，博征儒术，开置太学。孔圣既远，微旨将绝，故立博士十有四家，<br /><br />&nbsp;&nbsp;&nbsp;&nbsp;设甲乙之科，以勉劝学者，所以示人好恶，改敝就善者也。伏见太学试博士弟子，<br /><br />&nbsp;&nbsp;&nbsp;&nbsp;皆以意说，不修家法，私相容隐，开生奸路。每有策试，辄兴诤讼，论议纷错，<br /><br />&nbsp;&nbsp;&nbsp;&nbsp;互相是非。孔子称“述而不作”，又曰“吾犹及史之阙文”，疾史有所不知而不<br /><br />&nbsp;&nbsp;&nbsp;&nbsp;肯阙也。今不依章句，妄生穿凿，以遵师为非义，意说为得理，轻侮道术，浸以<br /><br />&nbsp;&nbsp;&nbsp;&nbsp;成俗，诚非诏书实选本意。改薄从忠，三代常道，专精务本，儒学所先。臣以为<br /><br />&nbsp;&nbsp;&nbsp;&nbsp;博士及甲乙策试，宜从其家章句，开五十难以试之。解释多者为上第，引文明者<br /><br />&nbsp;&nbsp;&nbsp;&nbsp;为高说：若不依先师，义有相伐，皆正以为非。《五经》各取上第六人，《论语》<br /><br />&nbsp;&nbsp;&nbsp;&nbsp;不宜谢策。虽所失或久，差可矫革。<br /><br />&nbsp;&nbsp;&nbsp;&nbsp;诏书下公卿，皆从防言。<br /><br />&nbsp;&nbsp;&nbsp;&nbsp;十六年，拜为司徒。延平元年，迁太尉，与太傅张禹参录尚书事，数受赏赐，<br /><br />&nbsp;&nbsp;&nbsp;&nbsp;甚见优宠。<br /><br />&nbsp;&nbsp;&nbsp;&nbsp;安帝即位，以定策封龙乡侯。食邑千一百户。其年以灾异寇贼策免，就国。<br /><br />&nbsp;&nbsp;&nbsp;&nbsp;凡三公以灾异策免，始自防也。<br /><br />&nbsp;&nbsp;&nbsp;&nbsp;防卒，子衡当嗣，让封于其弟崇。数岁，不得已，乃出就爵云。<br /><br />&nbsp;&nbsp;&nbsp;&nbsp;张敏字伯达，河间|人也。建初二年，举孝廉，四迁，五年，为尚书。<br /><br />&nbsp;&nbsp;&nbsp;&nbsp;建初中，有人侮辱人父者，而其子杀之，肃宗贳其死刑而降宥之，自后因以<br /><br />&nbsp;&nbsp;&nbsp;&nbsp;为比。是时遂定其议，以为《轻侮法》。敏驳议曰：<br /><br />&nbsp;&nbsp;&nbsp;&nbsp;夫《轻侮》之法，先帝一切之恩，不有成科班之律令也。夫死生之决，宜从<br /><br />&nbsp;&nbsp;&nbsp;&nbsp;上下，犹天之四时，有生有杀。若开相容恕，著为定法者，则是故设奸萌，生长<br /><br />&nbsp;&nbsp;&nbsp;&nbsp;罪隙。孔子曰：“民可使由之，不可使知之。”《春秋》之义，子不报仇，非子<br /><br />&nbsp;&nbsp;&nbsp;&nbsp;也。而法令不为之减者，以相杀之路不可开故也。今托义者得减，妄杀者有差，<br /><br />&nbsp;&nbsp;&nbsp;&nbsp;使执宪之吏得设巧诈，非所以导“在丑不争”之义。又《轻侮》之比，浸以繁滋，<br /><br />&nbsp;&nbsp;&nbsp;&nbsp;至有四五百科，转相顾望，弥复增甚，难以垂之万载。臣闻师言：“救文莫如质。”<br /><br />&nbsp;&nbsp;&nbsp;&nbsp;故高帝去烦苛之法，为三章之约。建初诏书，有改于古者，可下三公、廷尉蠲除<br /><br />&nbsp;&nbsp;&nbsp;&nbsp;其敝。<br /><br />&nbsp;&nbsp;&nbsp;&nbsp;议寝不省。敏复上疏曰：<br /><br />&nbsp;&nbsp;&nbsp;&nbsp;臣敏蒙恩，特见拔擢，愚心所不晓，迷意所不解，诚不敢苟随众议。臣伏见<br /><br />&nbsp;&nbsp;&nbsp;&nbsp;孔子垂经典，皋陶造法律，原其本意，皆欲禁民为非也。未晓《轻侮》之法将以<br /><br />&nbsp;&nbsp;&nbsp;&nbsp;何禁？必不能使不相轻侮，而更开相杀之路，执宪之吏复容其奸枉。议者或曰：<br /><br />&nbsp;&nbsp;&nbsp;&nbsp;“平法当先论生。”臣愚以为天地之性，唯人为贵，杀人者死，三代通制。今欲<br /><br />&nbsp;&nbsp;&nbsp;&nbsp;趣生，反开杀路，一人不死，天下受敝。记曰：“利一害百，人去城郭。”夫春<br /><br />&nbsp;&nbsp;&nbsp;&nbsp;生秋杀，天道之常。春一物枯即为灾，秋一物华即为异。王者承天地，顺四时，<br /><br />&nbsp;&nbsp;&nbsp;&nbsp;法圣人，从经律。愿陛下留意下民，考寻利害，广令平议，天下幸甚。<br /><br />&nbsp;&nbsp;&nbsp;&nbsp;和帝从之。<br /><br />&nbsp;&nbsp;&nbsp;&nbsp;九年，拜司隶校尉。视事二岁，迁汝南太守。清约不烦，用刑平正，有理能<br /><br />&nbsp;&nbsp;&nbsp;&nbsp;名。坐事免。延平元年，拜议郎，再迁颍川太守。永初元年，征拜司空，在位奉<br /><br />&nbsp;&nbsp;&nbsp;&nbsp;法而已。视事三岁，以病乞身，不听。六年春，行大射礼，陪位顿仆，乃策罢之。<br /><br />&nbsp;&nbsp;&nbsp;&nbsp;因病笃，卒于家。<br /><br />&nbsp;&nbsp;&nbsp;&nbsp;胡广字伯始，南郡华容人也。六世祖刚，清高有志节。平帝时，大司徒马宫<br /><br />&nbsp;&nbsp;&nbsp;&nbsp;辟之。值王莽居摄，刚解其衣冠，县府门而去，遂亡命交n，隐于屠肆之间。后<br /><br />&nbsp;&nbsp;&nbsp;&nbsp;莽败，乃归乡里。父贡，交n都尉。<br /><br />&nbsp;&nbsp;&nbsp;&nbsp;广少孤贫，亲执家苦。长大，随辈入郡为散吏。太守法雄之子真，从家来省<br /><br />&nbsp;&nbsp;&nbsp;&nbsp;其父。真颇知人。会岁终应举，雄敕真助其求才。雄因大会诸吏，真自于牖间密<br /><br />&nbsp;&nbsp;&nbsp;&nbsp;占察之，乃指广以白雄，遂察孝廉。既到京师，试以章奏，安帝以广为天下第一。<br /><br />&nbsp;&nbsp;&nbsp;&nbsp;旬月拜尚书郎，五迁尚书仆射。<br /><br />&nbsp;&nbsp;&nbsp;&nbsp;顺帝欲立皇后，而贵人有宠者四人，莫知所建，议欲探筹，以神定选。广与<br /><br />&nbsp;&nbsp;&nbsp;&nbsp;尚书郭虔、史敞上疏谏曰：“窃见诏书以立后事大，谦不自专，欲假之筹策，决<br /><br />&nbsp;&nbsp;&nbsp;&nbsp;疑灵神。篇籍所记，祖宗典故，未尝有也。恃神任筮，既不必当贤；就值其人，<br /><br />&nbsp;&nbsp;&nbsp;&nbsp;犹非德选。夫岐嶷形于自然，教毂赜幸毂怼Ｒ瞬瘟技遥简求有德，德同以年，<br /><br />&nbsp;&nbsp;&nbsp;&nbsp;年钧以貌，稽之典经，断之圣虑。政令犹汗，往而不反。诏文一下，形之四方。<br /><br />&nbsp;&nbsp;&nbsp;&nbsp;臣职在拾遗，忧深责重，是以焦心，冒昧陈闻。”帝从之，以梁贵人良家子，定<br /><br />&nbsp;&nbsp;&nbsp;&nbsp;立为皇后。<br /><br />&nbsp;&nbsp;&nbsp;&nbsp;时，尚书令左雄议改察举之制，限年四十以上，儒者试经学，文吏试章奏。<br /><br />&nbsp;&nbsp;&nbsp;&nbsp;广复与敞、虔止书驳之，曰：<br /><br />&nbsp;&nbsp;&nbsp;&nbsp;臣闻君以兼览博照为德，臣以献可替否为忠。《书》载稽疑，谋及卿士；<br /><br />&nbsp;&nbsp;&nbsp;&nbsp;《诗》美先人，询于刍荛。国有大政，必议之于前训，咨之于故老，是以虑无失<br /><br />&nbsp;&nbsp;&nbsp;&nbsp;策，举无过事，窃见尚书令左雄议郡举孝廉，皆限年四十以上，诸生试章句，文<br /><br />&nbsp;&nbsp;&nbsp;&nbsp;吏试笺奏。明诏既许，复令臣等得与相参。窃惟王命之重，载在篇典，当令县于<br /><br />&nbsp;&nbsp;&nbsp;&nbsp;日月，固于金石，遗则百王，施之万世。《诗》云：“天难谌斯，不易惟王。”<br /><br />&nbsp;&nbsp;&nbsp;&nbsp;可不慎与！盖选举因才，无拘定制。六奇之策，不出经学；郑、阿之政，非必章<br /><br />&nbsp;&nbsp;&nbsp;&nbsp;奏。甘、奇显用，年乖强仕；终、贾扬声，亦在弱冠。汉承周、秦，兼览殷、夏，<br /><br />&nbsp;&nbsp;&nbsp;&nbsp;祖德师经，参杂霸轨，圣主贤臣，世以致理，贡举之制，莫或回革。今以一臣之<br /><br />&nbsp;&nbsp;&nbsp;&nbsp;言，划戾旧章，便利未明，众心不厌。矫枉变常，政之所重，而不访台司，<br /><br />&nbsp;&nbsp;&nbsp;&nbsp;不谋卿士。若事下之后，议者剥异，异之则朝失其便，同之则王言已行。臣愚以<br /><br />&nbsp;&nbsp;&nbsp;&nbsp;为可宣下百官，参其同异，然后览择胜否，详采厥衷。敢以瞽言，冒干天禁，惟<br /><br />&nbsp;&nbsp;&nbsp;&nbsp;陛下纳焉。<br /><br />&nbsp;&nbsp;&nbsp;&nbsp;帝不从。<br /><br />&nbsp;&nbsp;&nbsp;&nbsp;时，陈留郡缺职，尚书史敞等荐广。曰：“臣闻德以旌贤，爵以建事，‘明<br /><br />&nbsp;&nbsp;&nbsp;&nbsp;试以功’《典谟》所美，‘五服五章’，天秩所作，是以臣竭其忠，君丰其宠，<br /><br />&nbsp;&nbsp;&nbsp;&nbsp;举不失德，下忘其死。窃见尚书仆射胡广，体真履规，谦虚温雅，博物洽闻，探<br /><br />&nbsp;&nbsp;&nbsp;&nbsp;赜穷理，《六经》典奥，旧章宪式，无所不览。柔而不犯，文而有礼，忠贞之性，<br /><br />&nbsp;&nbsp;&nbsp;&nbsp;忧公如家。不矜其能，不伐其劳，翼翼周慎，行靡玷漏。密勿夙夜，十有余年，<br /><br />&nbsp;&nbsp;&nbsp;&nbsp;心不外顾，志不苟进。臣等窃以为广在尚书，劬劳日久，后母年老，既蒙简照，<br /><br />&nbsp;&nbsp;&nbsp;&nbsp;宜试职千里，匡宁方国。陈留近郡，今太守任缺。广才略深茂，堪能拨烦，愿以<br /><br />&nbsp;&nbsp;&nbsp;&nbsp;参选，纪纲颓俗，使束守善，有所劝仰。”<br /><br />&nbsp;&nbsp;&nbsp;&nbsp;广典机事十年，出为济阴太守，以举吏不实免。复为汝南太守，入拜大司农。<br /><br />&nbsp;&nbsp;&nbsp;&nbsp;汉安元年，迁司徒。质帝崩，代李固为太尉，录尚书事。以定策立桓帝，封育阳<br /><br />&nbsp;&nbsp;&nbsp;&nbsp;安乐乡侯。以病逊位。又拜司空，告老致仕。寻以特进征拜太常，迁太尉，以日<br /><br />&nbsp;&nbsp;&nbsp;&nbsp;食免。复为太常，拜太尉。<br /><br />&nbsp;&nbsp;&nbsp;&nbsp;延熹二年，大将军梁冀诛，广与司徒韩t、司空孙朗坐不卫宫，皆减死一<br /><br />&nbsp;&nbsp;&nbsp;&nbsp;等，夺爵土，免为庶人。后拜太中大夫、太常。九年，复拜司徒。<br /><br />&nbsp;&nbsp;&nbsp;&nbsp;灵帝立，与太傅陈蕃参录尚书事，复封故国。以病自乞。会蕃被诛，代为太<br /><br />&nbsp;&nbsp;&nbsp;&nbsp;傅，总录如故。<br /><br />&nbsp;&nbsp;&nbsp;&nbsp;时年已八十，而心力克壮，继母在堂，朝夕瞻省，傍无几杖，言不称老。及<br /><br />&nbsp;&nbsp;&nbsp;&nbsp;母卒，居丧尽哀，率礼无愆。性温柔谨素，常逊言恭色。达练事体，明解朝章。<br /><br />&nbsp;&nbsp;&nbsp;&nbsp;虽无謇直之风，屡有补阙之益。故京师谚曰：“万事不理问伯始，天下中庸有胡<br /><br />&nbsp;&nbsp;&nbsp;&nbsp;公。”及共李固定策，大议不全，又与中常侍丁肃婚姻，以此讥毁于时。<br /><br />&nbsp;&nbsp;&nbsp;&nbsp;自在公台三十余年，历事六帝，礼任甚优，每逊位辞病，及免退田里，未尝<br /><br />&nbsp;&nbsp;&nbsp;&nbsp;满岁，辄复升时。凡一履司空，再作司徒，三登太尉，又为太傅。其所辟命，皆<br /><br />&nbsp;&nbsp;&nbsp;&nbsp;天下名士。与故吏陈蕃、李咸并为三司。蕃等每朝会，辄称疾避广，时人荣之。<br /><br />&nbsp;&nbsp;&nbsp;&nbsp;年八十二，熹平元年薨。使五官中朗将持节奉策赠太傅、安乐乡侯印绶，给东园<br /><br />&nbsp;&nbsp;&nbsp;&nbsp;梓器，谒者护丧事，赐冢茔于原陵，谥文恭侯，拜家一人为郎中。故吏自公、卿、<br /><br />&nbsp;&nbsp;&nbsp;&nbsp;大夫、博士、议郎以下数百人，皆\殡位，自终及葬。汉兴以来，人臣之盛，<br /><br />&nbsp;&nbsp;&nbsp;&nbsp;未尝有也。<br /><br />&nbsp;&nbsp;&nbsp;&nbsp;初，杨雄依《虞箴》作《十二州二十五官箴》，其九箴亡阙，后涿郡崔S及<br /><br />&nbsp;&nbsp;&nbsp;&nbsp;子瑗又临邑侯刘PB增补十六篇，广复继作四篇，文甚典美。乃悉撰次首目，<br /><br />&nbsp;&nbsp;&nbsp;&nbsp;为之解释，名曰《百官箴》，凡四十八篇。其余所著诗、赋、铭、颂、箴、吊及<br /><br />&nbsp;&nbsp;&nbsp;&nbsp;诸解诂，凡二十篇。<br /><br />&nbsp;&nbsp;&nbsp;&nbsp;熹平六年，灵帝思感旧德，乃图画广及太尉黄琼于省内，诏议郎蔡邕为其颂<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;论曰：爵任之于人重矣，全丧之于生大矣。怀禄以图存者，仕子之桓情；审<br /><br />&nbsp;&nbsp;&nbsp;&nbsp;能而就列者，出身之常体。大纡于物则非己，直于志则犯俗，辞其艰则乖义，徇<br /><br />&nbsp;&nbsp;&nbsp;&nbsp;其节则失身。统之，方轨易因，险涂难御。故昔人明慎于所受之分，迟迟于岐路<br /><br />&nbsp;&nbsp;&nbsp;&nbsp;之间也。如令志行无牵于物，临生不先其存，后世何贬焉？古人以宴安为戒，岂<br /><br />&nbsp;&nbsp;&nbsp;&nbsp;数公之谓乎？<br /><br />&nbsp;&nbsp;&nbsp;&nbsp;赞曰：邓、张作傅，无咎无誉。敏正疑律，防议章句，胡公庸庸，饰情恭貌。<br /><br />&nbsp;&nbsp;&nbsp;&nbsp;朝章虽理，据正或桡。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,212);">加入书签</a><a
                        href="211.html">上一页</a>&larr;<a href="index.html">返回列表</a>&rarr;<a
                            href="213.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "211.html"; var next_page = "213.html"; var index_page = "index.html"; var sortid = "9"; var article_id = "3"; var chapter_id = "212"; var articlename = "后汉书"; var chaptername = " 卷四十四 邓张徐张胡列传第三十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>