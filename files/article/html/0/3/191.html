<!DOCTYPE html>
<html>
<head>
<meta charset="gbk" />
<title>后汉书- 卷二十六 伏侯宋蔡冯赵牟韦列传第十六-在线阅读-哈西文学网</title>
<meta name="keywords" content="范晔，后汉书， 卷二十六 伏侯宋蔡冯赵牟韦列传第十六全文， 卷二十六 伏侯宋蔡冯赵牟韦列传第十六在线阅读 哈西文学网" />
<meta name="description" content="哈西文学网提供范晔的后汉书  卷二十六 伏侯宋蔡冯赵牟韦列传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/191.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/191.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 伏侯宋蔡冯赵牟韦列传第十六</h1>
            <div class="link xb">
                <a href="190.html">上一页</a>&larr;<a href="index.html">返回列表</a>&rarr;<a
                    href="192.html">下一页</a></div>			
            <div id="BookText">&nbsp;&nbsp;&nbsp;&nbsp;伏湛字惠公，琅邪东武人也。九世祖胜，字子贱，所谓济南伏生者也。湛高<br /><br />&nbsp;&nbsp;&nbsp;&nbsp;祖父孺，武帝时，客授东武，因家焉。父理，为当世名儒，以《诗》授成帝，为<br /><br />&nbsp;&nbsp;&nbsp;&nbsp;高密太傅，别自名学。<br /><br />&nbsp;&nbsp;&nbsp;&nbsp;湛性孝友，少传父业，教授数百人。成帝时，以父任为博士弟子。五迁，至<br /><br />&nbsp;&nbsp;&nbsp;&nbsp;王莽时为绣衣执法，使督大奸，迁后队属正。<br /><br />&nbsp;&nbsp;&nbsp;&nbsp;更始立，以为平原太守。时仓卒兵起，天下惊扰，而湛独晏然，教授不废。<br /><br />&nbsp;&nbsp;&nbsp;&nbsp;谓妻子曰：“夫一谷不登，国君彻膳；今民皆饥，奈何独饱？”乃共食粗粝，悉<br /><br />&nbsp;&nbsp;&nbsp;&nbsp;分奉禄以赈乡里，来客者百余家。时门下督素有气力，谋欲为湛起兵，湛恶其惑<br /><br />&nbsp;&nbsp;&nbsp;&nbsp;众，即收斩之，徇首城郭，以示百姓，于是吏人信向，郡向以安。平原一境，湛<br /><br />&nbsp;&nbsp;&nbsp;&nbsp;所全也。<br /><br />&nbsp;&nbsp;&nbsp;&nbsp;光武即位，知湛名儒旧臣，欲信干任内职，征拜尚书，使典定旧制。时，大<br /><br />&nbsp;&nbsp;&nbsp;&nbsp;司徒邓禹西征关中，帝以湛才任宰相，拜为司直，行大司徒事。车驾每出征伐，<br /><br />&nbsp;&nbsp;&nbsp;&nbsp;常留镇守，总摄群司。建武三年，遂代邓禹为大司徒，封阳都侯。<br /><br />&nbsp;&nbsp;&nbsp;&nbsp;时，彭宠反于渔阳，帝欲自征之，湛上疏谏曰：“臣闻文王受命而征伐五国，<br /><br />&nbsp;&nbsp;&nbsp;&nbsp;必先询之同姓，然后谋于群臣，加占蓍龟，以定行事，故谋则成，卜则吉，战则<br /><br />&nbsp;&nbsp;&nbsp;&nbsp;胜。其《诗》曰：‘帝谓文王，询尔仇方，同尔弟兄，以尔钩援，与尔临冲，以<br /><br />&nbsp;&nbsp;&nbsp;&nbsp;伐崇庸。’崇国城守，先退后伐，所以重人命，俟时而动，故参分天下而有其二。<br /><br />&nbsp;&nbsp;&nbsp;&nbsp;陛下承大乱之极，受命而帝，兴明祖宗，出入四年，而灭檀乡，制五校，降铜马，<br /><br />&nbsp;&nbsp;&nbsp;&nbsp;破赤眉，诛邓奉之属，不为无功。今京师空匮，资用不足，未能服近而先事边外；<br /><br />&nbsp;&nbsp;&nbsp;&nbsp;且渔阳之地，逼接北狄，黠虏困迫，必求其助。又今所过县邑，尤为困乏。种麦<br /><br />&nbsp;&nbsp;&nbsp;&nbsp;之家，多在城郭，闻官兵将至，当已收之矣。大军远涉二千余里，士马罢劳，转<br /><br />&nbsp;&nbsp;&nbsp;&nbsp;粮限阻，今兖、豫、青、翼，中国之都，而寇贼从横，未及从化。渔阳以东，本<br /><br />&nbsp;&nbsp;&nbsp;&nbsp;备边塞，地接外虏，贡税微薄。安平之时，尚资内郡，况今荒耗，岂足先图？而<br /><br />&nbsp;&nbsp;&nbsp;&nbsp;陛下舍近务远，弃易求难，四方疑怪，百姓恐惧，诚臣之所惑也。复愿远览文王<br /><br />&nbsp;&nbsp;&nbsp;&nbsp;重兵博谋，近思征伐前后之宜，顾问有司，使极愚诚，采其所长，择之圣虑，以<br /><br />&nbsp;&nbsp;&nbsp;&nbsp;中土为忧念。”帝览其奏，竟不亲征。<br /><br />&nbsp;&nbsp;&nbsp;&nbsp;时，贼徐异卿等万余人据富平，连攻之不下，唯云：“愿降司徒伏公。”帝<br /><br />&nbsp;&nbsp;&nbsp;&nbsp;知湛为青、徐所信向，遣到平原，异卿等即日归降，护送洛阳。<br /><br />&nbsp;&nbsp;&nbsp;&nbsp;湛虽在仓卒，造次必于文德，以为礼乐政化之首，颠沛犹不可违。是岁奏行<br /><br />&nbsp;&nbsp;&nbsp;&nbsp;乡饮酒礼，遂施行之。<br /><br />&nbsp;&nbsp;&nbsp;&nbsp;其冬，车驾征张步，留湛居守。时，蒸祭高庙，而河南尹、司隶校尉于庙中<br /><br />&nbsp;&nbsp;&nbsp;&nbsp;争论，湛不举奏，坐策免。六年，徙封不其侯，邑三千六百户，遣就国。后南阳<br /><br />&nbsp;&nbsp;&nbsp;&nbsp;太守杜诗上疏荐湛曰：“臣闻唐、虞以股肱康，文王以多士宁，是故《诗》称<br /><br />&nbsp;&nbsp;&nbsp;&nbsp;‘济济’，《书》曰‘良哉’。臣诗窃见故大司徒阳都侯伏湛，自行束修，讫无<br /><br />&nbsp;&nbsp;&nbsp;&nbsp;毁玷，笃信好学，守死善道，经为人师，行为仪表。前在河内朝歌及居平原，吏<br /><br />&nbsp;&nbsp;&nbsp;&nbsp;人畏爱，则而象之。遭时反复，不离兵凶，秉节持重，有不可夺之志。陛下深知<br /><br />&nbsp;&nbsp;&nbsp;&nbsp;其能，显以宰相之重，众贤百姓，仰望德义。微过斥退，久不复用，有识所惜，<br /><br />&nbsp;&nbsp;&nbsp;&nbsp;儒士痛心，臣窃伤之。湛容貌堂堂，国之光辉；智略谋虑，朝之渊薮。髫发厉志，<br /><br />&nbsp;&nbsp;&nbsp;&nbsp;白首不衰。实足以先后王室，名足以光示远人。古者选擢诸侯以为公卿，是故四<br /><br />&nbsp;&nbsp;&nbsp;&nbsp;方回首，仰望京师。柱石之臣，宜居辅弼，出入禁门，补缺拾遗。臣诗愚戆，不<br /><br />&nbsp;&nbsp;&nbsp;&nbsp;足以知宰相之才，窃怀区区，敢不自竭。臣前为侍御史，上封事，言湛公廉爱下，<br /><br />&nbsp;&nbsp;&nbsp;&nbsp;好恶分明，累世儒学，素持名信，经明行修，通达国政，尤宜近侍，纳言左右，<br /><br />&nbsp;&nbsp;&nbsp;&nbsp;旧制九州五尚书，令一郡二人，可以湛代。颇为执事所非。但臣诗蒙恩深渥，所<br /><br />&nbsp;&nbsp;&nbsp;&nbsp;言诚有益于国，虽死无恨，故复越职触冒以闻。”<br /><br />&nbsp;&nbsp;&nbsp;&nbsp;十三年夏，征，敕尚书择拜吏日，未及就位，因宴见中暑，病卒。赐秘器，<br /><br />&nbsp;&nbsp;&nbsp;&nbsp;帝亲吊祠，遣使者送丧修冢。<br /><br />&nbsp;&nbsp;&nbsp;&nbsp;二子：隆、翕。<br /><br />&nbsp;&nbsp;&nbsp;&nbsp;翕嗣爵，卒，子光嗣。光卒，子晨嗣。晨谦敬博爱，好学尤笃，以女孙为顺<br /><br />&nbsp;&nbsp;&nbsp;&nbsp;帝贵人，奉朝请，位特进。卒，子无忌嗣，亦传家学，博物多识，顺帝时，为侍<br /><br />&nbsp;&nbsp;&nbsp;&nbsp;中屯骑校尉。永和元年，诏无忌与议郎黄景校定中书《五经》、诸子百家、艺术。<br /><br />&nbsp;&nbsp;&nbsp;&nbsp;元嘉中，桓帝复诏无忌与黄景、崔等共撰《汉记》。又自采集古今，删著事要，<br /><br />&nbsp;&nbsp;&nbsp;&nbsp;号曰《伏侯注》。无忌卒，子质嗣，官至大司农。质卒，子完嗣，尚桓帝女阳安<br /><br />&nbsp;&nbsp;&nbsp;&nbsp;长公主。女为孝献皇后。曹操杀后，诛伏氏，国除。<br /><br />&nbsp;&nbsp;&nbsp;&nbsp;初，自伏生已后，世传经学，清静无竞，故东州号为“伏不斗”云。<br /><br />&nbsp;&nbsp;&nbsp;&nbsp;隆字伯文，少以节操立名，仕郡督邮。建武二年，诣怀宫，光武甚亲接之。<br /><br />&nbsp;&nbsp;&nbsp;&nbsp;时，张步兄弟各拥强兵，据有齐地，拜隆为太中大夫，持节使青、徐二州，<br /><br />&nbsp;&nbsp;&nbsp;&nbsp;招降郡国。隆移檄告曰：“乃者，猾臣王莽，杀帝盗位。宗室兴兵，除乱诛莽，<br /><br />&nbsp;&nbsp;&nbsp;&nbsp;故群下推立圣公，以主宗庙。而任用贼臣，杀戮贤良，三王作乱，盗贼从横，忤<br /><br />&nbsp;&nbsp;&nbsp;&nbsp;逆天心，卒为赤眉所害。皇天v汉，圣哲应期，陛下神武奋发，以少制众。故寻、<br /><br />&nbsp;&nbsp;&nbsp;&nbsp;邑以百万之军，溃散于昆阳，王郎以全赵之师，土崩于邯郸，大肜、高胡望旗消<br /><br />&nbsp;&nbsp;&nbsp;&nbsp;靡，铁胫、五校莫不摧破。梁王刘永，幸以宗室属籍，爵为侯王，不知厌足，自<br /><br />&nbsp;&nbsp;&nbsp;&nbsp;求祸弃，遂封爵牧守，造为诈逆。今虎牙大将军屯营十万，已拔睢阳，刘永奔迸，<br /><br />&nbsp;&nbsp;&nbsp;&nbsp;家已族矣。此诸君所闻也。不先自图。后悔何及！”青、徐群盗得此惶怖，获索<br /><br />&nbsp;&nbsp;&nbsp;&nbsp;贼右师郎等六校即时皆降。张步遣使随隆，诣阙上书，献鳆鱼。<br /><br />&nbsp;&nbsp;&nbsp;&nbsp;其冬，拜隆光禄大夫，复使于步，并与新除青州牧守及都尉俱东，诏隆辄拜<br /><br />&nbsp;&nbsp;&nbsp;&nbsp;令长以下。隆招怀绥缉，多来降附。帝嘉其功，比之郦生。即拜步为东莱太守，<br /><br />&nbsp;&nbsp;&nbsp;&nbsp;而刘永复遣使立步为齐王。步贪受王爵，茉ノ淳觥Ｂ∠譬曰：“高祖与天下约，<br /><br />&nbsp;&nbsp;&nbsp;&nbsp;非刘氏不王，今可得为十万户侯耳。”步欲留隆与共守二州，隆不听，求得反命，<br /><br />&nbsp;&nbsp;&nbsp;&nbsp;步遂执隆而受永封。隆遣间使上书曰：“臣隆奉使无状，受执凶逆，虽在困厄，<br /><br />&nbsp;&nbsp;&nbsp;&nbsp;授命不顾。又吏人知步反畔，心不附之，愿以时进兵，无以臣隆为念。臣隆得生<br /><br />&nbsp;&nbsp;&nbsp;&nbsp;到阙廷，受诛有司，此其大愿；若令没身寇手，以父母昆弟长累陛下。陛下与皇<br /><br />&nbsp;&nbsp;&nbsp;&nbsp;后、太子永享万国，与天无极。”帝得隆奏，召父湛流涕以示之曰：“隆可谓有<br /><br />&nbsp;&nbsp;&nbsp;&nbsp;苏武之节。恨不且许而遽求还也！”其后步遂杀之，时人莫不怜哀焉。<br /><br />&nbsp;&nbsp;&nbsp;&nbsp;五年，张步平，车驾幸北海，诏隆中弟咸收隆丧，赐给棺敛，太中大夫护送<br /><br />&nbsp;&nbsp;&nbsp;&nbsp;丧事，诏告琅邪作冢，以子瑗为郎中。<br /><br />&nbsp;&nbsp;&nbsp;&nbsp;侯霸字君房，河南密人也。族父渊，以宦者有才辩，任职元帝时，佐右显等<br /><br />&nbsp;&nbsp;&nbsp;&nbsp;领中书，号曰大常侍。成帝时，任霸为太子舍人。霸矜严有威容，家累千金，不<br /><br />&nbsp;&nbsp;&nbsp;&nbsp;事产业。笃志好学，师事九江太守房元，治《谷梁春秋》，为元都讲。王莽初，<br /><br />&nbsp;&nbsp;&nbsp;&nbsp;王威司命陈崇举霸德行，迁随宰。县界旷远，滨带江湖，而亡命者多为寇盗。霸<br /><br />&nbsp;&nbsp;&nbsp;&nbsp;到，即案诛豪猾，分捕山贼，县中清静。再迁为执法刺奸，纠案势位者，无所疑<br /><br />&nbsp;&nbsp;&nbsp;&nbsp;惮。后为淮平大尹，政理有能名。及王莽之败，霸保固自守，卒全一郡。<br /><br />&nbsp;&nbsp;&nbsp;&nbsp;更始元年，遣使征霸，百姓老弱相携号哭，遮使者车，或当道而卧。皆曰：<br /><br />&nbsp;&nbsp;&nbsp;&nbsp;“愿乞侯君复留期年。”民至乃戒乳妇勿得举子，侯君当去，必不能合。使者虑<br /><br />&nbsp;&nbsp;&nbsp;&nbsp;霸就征，临淮必乱，不敢授玺书，具以状闻。会更始败，道路不通。<br /><br />&nbsp;&nbsp;&nbsp;&nbsp;建武四年，光武征霸与车驾会寿春，拜尚书令。时无故典，朝廷又少旧臣，<br /><br />&nbsp;&nbsp;&nbsp;&nbsp;霸明习故事，收录遗文，条奏前世善政法度有益于时者，皆施行之。每春下宽大<br /><br />&nbsp;&nbsp;&nbsp;&nbsp;之诏，奉四时之令，皆霸所建也。明年，代伏湛为大司徒，封关内侯。在位明察<br /><br />&nbsp;&nbsp;&nbsp;&nbsp;守正，奉公不回。<br /><br />&nbsp;&nbsp;&nbsp;&nbsp;十三年，霸薨，帝深伤惜之，亲自临吊。下诏曰：“惟霸积善清洁。视事九<br /><br />&nbsp;&nbsp;&nbsp;&nbsp;年。汉家旧制，丞相拜曰，封为列侯。朕以军师暴露，功臣未封，缘忠臣之义，<br /><br />&nbsp;&nbsp;&nbsp;&nbsp;不欲相逾，未及爵命，奄然而终。呜呼哀哉！”于是追封谥霸则乡哀侯，食邑二<br /><br />&nbsp;&nbsp;&nbsp;&nbsp;千六百户。子昱嗣。临淮吏人共为立祠，四时祭焉。以沛郡太守韩歆代霸为大司<br /><br />&nbsp;&nbsp;&nbsp;&nbsp;徒。<br /><br />&nbsp;&nbsp;&nbsp;&nbsp;歆字翁君，南阳人，以从攻伐有功，封扶阳侯。好直言，无隐讳，帝每不能<br /><br />&nbsp;&nbsp;&nbsp;&nbsp;容。尝因朝会，闻帝读隗嚣、公孙述相与书，歆曰：“亡国之君皆有才，桀、纣<br /><br />&nbsp;&nbsp;&nbsp;&nbsp;亦有才。”帝大怒，以为激发。歆又证岁将饥凶，指天画地，言甚刚切，坐免归<br /><br />&nbsp;&nbsp;&nbsp;&nbsp;田里。帝犹不释，复遣使宣诏责之。司隶校尉鲍永固请不能得，歆及子婴竟自杀。<br /><br />&nbsp;&nbsp;&nbsp;&nbsp;歆素有重名，死非其罪，众多不厌，帝乃追赐钱谷，以成礼葬之。<br /><br />&nbsp;&nbsp;&nbsp;&nbsp;后千乘欧阳歙、清河戴涉相代为大司徒，坐事下狱死，自是大臣难居相任。<br /><br />&nbsp;&nbsp;&nbsp;&nbsp;其后，河内蔡茂、京兆玉况、魏郡冯勤，皆得薨位。况字文伯，性聪敏，为陈留<br /><br />&nbsp;&nbsp;&nbsp;&nbsp;太守，以德行化人，迁司徒，四年薨。<br /><br />&nbsp;&nbsp;&nbsp;&nbsp;昱后徒封於陵侯，永平中兼太仆。昱卒，子建嗣。建卒，子昌嗣。<br /><br />&nbsp;&nbsp;&nbsp;&nbsp;宋弘字仲子，京兆长安人也。父尚，成帝时至少府。哀帝立，以不附董贤，<br /><br />&nbsp;&nbsp;&nbsp;&nbsp;违忤抵罪。弘少而温顺，哀、平间作侍中，王莽时为共工。赤眉入长安，遣使征<br /><br />&nbsp;&nbsp;&nbsp;&nbsp;弘，逼迫不得已，行至渭桥，自投于水，家人救得出，因佯死获免。<br /><br />&nbsp;&nbsp;&nbsp;&nbsp;光武即位，征拜太中大夫。建武二年，代王梁为大司空，封找睾睢Ｋ得租<br /><br />&nbsp;&nbsp;&nbsp;&nbsp;奉分赡九族，家无资产，以清行致称。徙封宣平侯。<br /><br />&nbsp;&nbsp;&nbsp;&nbsp;帝尝问弘通博之士，弘乃荐沛国醒谭才学洽闻，几能及杨雄、刘向父子。于<br /><br />&nbsp;&nbsp;&nbsp;&nbsp;是召谭拜议郎、给事中。帝每宴，辄令鼓琴，好其繁声。弘闻之不悦，悔于荐举，<br /><br />&nbsp;&nbsp;&nbsp;&nbsp;伺谭内出，正朝服坐府上，遣吏召之。谭至，不与席而让之曰：“吾所以荐子者，<br /><br />&nbsp;&nbsp;&nbsp;&nbsp;欲令辅国家以道德也，而今数进郑声以乱《雅》、《颂》，非忠正者也。能自改<br /><br />&nbsp;&nbsp;&nbsp;&nbsp;邪？将令相举以法乎？”谭顿首辞谢，良久乃遣之。后大会群臣，帝使谭鼓琴，<br /><br />&nbsp;&nbsp;&nbsp;&nbsp;谭见弘，失其常度。帝怪而问之。弘乃离席免冠谢曰：“臣所以荐醒谭者，望能<br /><br />&nbsp;&nbsp;&nbsp;&nbsp;以忠正导主，而令朝廷耽悦郑声，臣之罪也。”帝改容谢，使反服，其后遂不复<br /><br />&nbsp;&nbsp;&nbsp;&nbsp;令谭给事中。弘推进贤士冯翊桓梁三十余人，或相及为公卿者。<br /><br />&nbsp;&nbsp;&nbsp;&nbsp;弘当宴见，御坐新屏风，图画列女，帝数顾视之。弘正容言曰：“未见好德<br /><br />&nbsp;&nbsp;&nbsp;&nbsp;如好色者。”帝即为彻之。笑谓弘曰：“闻义则服，可乎？”对曰：“陛下进德，<br /><br />&nbsp;&nbsp;&nbsp;&nbsp;臣不胜其喜。”<br /><br />&nbsp;&nbsp;&nbsp;&nbsp;时帝姊湖阳公主新寡，帝与共论朝臣，微观其竭。主曰：“宋公威容德器，<br /><br />&nbsp;&nbsp;&nbsp;&nbsp;群臣莫及。”帝曰：“方且图之。”后弘被引见，帝令主坐屏风后，因谓弘曰：<br /><br />&nbsp;&nbsp;&nbsp;&nbsp;“谚言贵易交，富易妻，人情乎？”弘曰：“臣闻贫贱之知不可忘，糟糠之妻不<br /><br />&nbsp;&nbsp;&nbsp;&nbsp;下堂。”帝顾谓主曰：“事不谐矣。”<br /><br />&nbsp;&nbsp;&nbsp;&nbsp;弘在位五年，坐考上党太守无所据，免归第。数年卒，无子，国除。<br /><br />&nbsp;&nbsp;&nbsp;&nbsp;弘弟嵩，以刚强孝烈著名，官至河南尹。嵩子由，元和间为太尉，坐阿党窦<br /><br />&nbsp;&nbsp;&nbsp;&nbsp;宪，策免归本郡，自杀。由二子：汉、登。登在《儒林传》。<br /><br />&nbsp;&nbsp;&nbsp;&nbsp;汉字仲和，以经行著名，举茂才，四迁西河太守。永建元年，为东平相、度<br /><br />&nbsp;&nbsp;&nbsp;&nbsp;辽将军，立名节，以威恩著称。迁太仆，上病自乞，拜太中大夫，卒。策曰：<br /><br />&nbsp;&nbsp;&nbsp;&nbsp;“太中大夫宋汉，清修雪白，正直无邪。前在方外，仍统军实，怀柔异类，莫匪<br /><br />&nbsp;&nbsp;&nbsp;&nbsp;嘉绩，戎车载戢，边人用宁。予录乃勋，引登九列。因病退让，守约弥坚，将授<br /><br />&nbsp;&nbsp;&nbsp;&nbsp;三事，未克而终。朝廷愍悼，怛其怆然。《诗》不云乎：‘肇敏戎功，用锡尔祉。’<br /><br />&nbsp;&nbsp;&nbsp;&nbsp;其令将相大夫会葬，加赐钱十万，及其在殡，以全素丝羔羊之洁焉。”<br /><br />&nbsp;&nbsp;&nbsp;&nbsp;子则，字元矩，为鄢陵令，亦有名迹。拔同郡韦著、扶风法真，称为知人。<br /><br />&nbsp;&nbsp;&nbsp;&nbsp;则子年十岁，与苍头共弩射，苍头弦断矢激，误中之，即死。奴叩头就诛，则察<br /><br />&nbsp;&nbsp;&nbsp;&nbsp;而恕之。颍川荀爽深以为美，时人亦服焉。<br /><br />&nbsp;&nbsp;&nbsp;&nbsp;论曰：中兴以后，居台相总权衡多矣，其能以任职取名者，岂非先远业后小<br /><br />&nbsp;&nbsp;&nbsp;&nbsp;数哉？故惠公造次，急于乡射之礼；君房入朝，先奏宽大之令。夫器博者无近用，<br /><br />&nbsp;&nbsp;&nbsp;&nbsp;道长者其功远，盖志士仁人所为根心者也。君子以之得，固贵矣；以之失，亦得<br /><br />&nbsp;&nbsp;&nbsp;&nbsp;矣。宋弘止繁声，戒淫色，其有《关雎》之风乎！<br /><br />&nbsp;&nbsp;&nbsp;&nbsp;蔡茂字子礼，河内怀人也。哀、平间以儒学显，征试博士，对策陈灾异，以<br /><br />&nbsp;&nbsp;&nbsp;&nbsp;高等擢拜议郎，迁侍中。遇王莽居摄，以病自免，不仕莽朝。<br /><br />&nbsp;&nbsp;&nbsp;&nbsp;会天下扰乱，茂素与窦融善，因避难归之。融欲以为张掖太守，固辞不就；<br /><br />&nbsp;&nbsp;&nbsp;&nbsp;每所饷给，计口取足而已。后与融俱征，复拜议郎，再迁广汉太守，有政绩称。<br /><br />&nbsp;&nbsp;&nbsp;&nbsp;时阴氏宾客在郡界多犯吏禁，茂辄纠案，无所回避。会洛阳令董宣举纠湖阳公主，<br /><br />&nbsp;&nbsp;&nbsp;&nbsp;帝始怒收宣，既而赦之。茂喜宣刚正，欲令朝廷禁制贵戚，乃上书曰：“臣闻兴<br /><br />&nbsp;&nbsp;&nbsp;&nbsp;化致教，必由进善；康国宁人，莫大理恶。陛下圣德系兴，再隆大命，即位以来，<br /><br />&nbsp;&nbsp;&nbsp;&nbsp;四海晏然。诚宜夙兴夜寐，虽休勿休。然顷者贵戚椒房之家，数因恩势，干犯吏<br /><br />&nbsp;&nbsp;&nbsp;&nbsp;禁，杀人不死，伤人不论。臣恐绳墨弃而不用，斧斤废而不举。近湖阳公主奴杀<br /><br />&nbsp;&nbsp;&nbsp;&nbsp;人西市，而与主共舆，出入宫省，逋罪积日，冤魂不报。洛阳令董宣，直道不顾，<br /><br />&nbsp;&nbsp;&nbsp;&nbsp;干主讨奸。陛下不先澄审，召欲加。当宣受怒之初，京师侧耳；及其蒙宥，天<br /><br />&nbsp;&nbsp;&nbsp;&nbsp;下试目。今者，外戚忄乔逸，宾客放滥，宜敕有司案理奸罪，使执平之吏永申其<br /><br />&nbsp;&nbsp;&nbsp;&nbsp;用，以厌远近不缉之情。”光武纳之。<br /><br />&nbsp;&nbsp;&nbsp;&nbsp;建武二十年，代戴涉为司徒，在职清俭匪懈。二十三年薨于位，时年七十二。<br /><br />&nbsp;&nbsp;&nbsp;&nbsp;赐东园梓棺，赙赠甚厚。<br /><br />&nbsp;&nbsp;&nbsp;&nbsp;茂初在广汉，梦坐大殿，极上有三穗禾，茂跳取之，得其中穗，辄复失之。<br /><br />&nbsp;&nbsp;&nbsp;&nbsp;以问主簿郭贺，贺离席庆曰：“大殿者，宫府之形象也。极而有禾，人臣之上禄<br /><br />&nbsp;&nbsp;&nbsp;&nbsp;也。取中穗，是中台之位也。于字禾失为秩，虽曰失之，乃所以得禄秩也。衮职<br /><br />&nbsp;&nbsp;&nbsp;&nbsp;有阙，君其补之。”旬月而茂征焉，乃辟贺为掾。<br /><br />&nbsp;&nbsp;&nbsp;&nbsp;贺字乔卿，洛人。祖父坚伯，父游君，并修清节，不仕王莽。贺能明法，累<br /><br />&nbsp;&nbsp;&nbsp;&nbsp;官，建武中为尚书令，在职六年，晓习故事，多所匡益。拜荆州刺史，引见赏赐，<br /><br />&nbsp;&nbsp;&nbsp;&nbsp;恩宠隆异，及到宫，有殊政。百姓便之，歌曰：“厥德仁明郭乔卿，忠正朝廷上<br /><br />&nbsp;&nbsp;&nbsp;&nbsp;下平。”显宗巡狩到南阳，特见嗟叹，赐以三公之服，黼黻冕旒。敕行部去b帷，<br /><br />&nbsp;&nbsp;&nbsp;&nbsp;使百姓见其容服，以章有德。每所经过，吏人指以相示，莫不荣之。永平四年，<br /><br />&nbsp;&nbsp;&nbsp;&nbsp;征拜河南尹，以清静称。在官三年卒，诏书O惜，赐车一乘，钱四十万。<br /><br />&nbsp;&nbsp;&nbsp;&nbsp;冯勤字伟伯，魏郡繁阳人也。曾祖父扬，宣帝时为弘农太守。有八子，皆为<br /><br />&nbsp;&nbsp;&nbsp;&nbsp;二千石，赵魏间荣之，号曰“万石君”焉。兄弟形皆伟壮，唯勤祖父偃，长不满<br /><br />&nbsp;&nbsp;&nbsp;&nbsp;七尺，常自耻短陋，恐子孙之似也，乃为子伉娶长妻。伉生勤，长八尺三寸。八<br /><br />&nbsp;&nbsp;&nbsp;&nbsp;岁善计。<br /><br />&nbsp;&nbsp;&nbsp;&nbsp;初为太守铫期功曹，有高能称。期常从光武征伐，政事一以委勤。勤同县冯<br /><br />&nbsp;&nbsp;&nbsp;&nbsp;巡等举兵应光武，谋未成而为豪右焦廉等所反，勤乃率将老母、兄弟及宗亲归期，<br /><br />&nbsp;&nbsp;&nbsp;&nbsp;期悉以为腹心，荐于光武。初未被用，后乃除为郎中，给事尚书。以图议军粮，<br /><br />&nbsp;&nbsp;&nbsp;&nbsp;在事精勤，遂见亲识。每引进，帝辄顾谓左右曰：“佳乎吏也！”由是使典诸侯<br /><br />&nbsp;&nbsp;&nbsp;&nbsp;封事。勤差量功次轻重，国土远近，地势丰薄，不相逾越，莫不厌服焉。自是封<br /><br />&nbsp;&nbsp;&nbsp;&nbsp;爵之制，非勤不定。帝益以为能，尚书众事，皆令总录之。<br /><br />&nbsp;&nbsp;&nbsp;&nbsp;司徒侯霸荐前梁令阎杨。杨素有讥议，帝常嫌之，既见霸奏，疑其有奸，大<br /><br />&nbsp;&nbsp;&nbsp;&nbsp;怒，赐霸玺书曰：“崇山、幽都何可偶，黄钺一下无处所。欲以身试法邪？将杀<br /><br />&nbsp;&nbsp;&nbsp;&nbsp;身以成仁邪？”使勤奉策至司徒府。勤还，陈霸本意，申释事理，帝意稍解，拜<br /><br />&nbsp;&nbsp;&nbsp;&nbsp;勤尚书仆射。职事十五年，以勤劳赐爵关内侯。迁尚书令，拜大司农，三岁迁司<br /><br />&nbsp;&nbsp;&nbsp;&nbsp;徒。<br /><br />&nbsp;&nbsp;&nbsp;&nbsp;先是，三公多见罪退，帝贤勤，欲令以善自终，乃因宴见从容戒之曰：“朱<br /><br />&nbsp;&nbsp;&nbsp;&nbsp;浮上不忠于君，下陵轹同列，竟以中伤至今，死生吉凶未可知，岂不惜哉！人臣<br /><br />&nbsp;&nbsp;&nbsp;&nbsp;放逐受诛，虽复追加赏赐赙祭，不足以偿不訾之身。忠臣孝子，览照前世，以为<br /><br />&nbsp;&nbsp;&nbsp;&nbsp;镜诫。能尽忠于国，事君无二，则爵赏光乎当世，功名列于不朽，可不勉哉！”<br /><br />&nbsp;&nbsp;&nbsp;&nbsp;勤愈恭约尽忠，号称任职。<br /><br />&nbsp;&nbsp;&nbsp;&nbsp;勤母年八十，每会见，诏敕勿拜，令御者扶上殿，顾谓诸王主曰：“使勤贵<br /><br />&nbsp;&nbsp;&nbsp;&nbsp;宠者，此母也。”其见亲重如此。<br /><br />&nbsp;&nbsp;&nbsp;&nbsp;中元元年，薨，帝悼惜之，使者吊祠，赐东园秘器，R赠有加。<br /><br />&nbsp;&nbsp;&nbsp;&nbsp;勤七子。长子宗嗣，至张掖属国都尉。中子顺，尚平阳长公主，终于大鸿胪。<br /><br />&nbsp;&nbsp;&nbsp;&nbsp;建初八年，以顺中子奋袭主爵为平阳侯，薨，无子。永元七年，诏书复封奋兄羽<br /><br />&nbsp;&nbsp;&nbsp;&nbsp;林右监劲为平阳侯，奉公主之祀。奋弟由，黄门侍郎，尚平安公主。劲薨，子卯<br /><br />&nbsp;&nbsp;&nbsp;&nbsp;嗣。卯延光中为侍中，薨，子留嗣。<br /><br />&nbsp;&nbsp;&nbsp;&nbsp;赵字伯阳，南阳宛人也。少有节操。从兄为人所杀，无子，年十五，常<br /><br />&nbsp;&nbsp;&nbsp;&nbsp;思报之。乃挟兵结客，后遂往复仇。而仇家皆疾病，无相距者。以因疾报杀，<br /><br />&nbsp;&nbsp;&nbsp;&nbsp;非仁者心，且释之而去。顾谓仇曰：“尔曹若健，远相避也。”仇皆卧自搏。后<br /><br />&nbsp;&nbsp;&nbsp;&nbsp;病愈，悉自缚诣，不与相见，后竟杀之。<br /><br />&nbsp;&nbsp;&nbsp;&nbsp;更始即位，舞阴大姓李氏拥城不下，更始遣柱天将军李宝降之，不肯，云：<br /><br />&nbsp;&nbsp;&nbsp;&nbsp;“闻宛之赵氏有孤孙，信义著名，愿得降之。”更始乃征。年未二十，既<br /><br />&nbsp;&nbsp;&nbsp;&nbsp;引见，更始笑曰：“茧栗犊，岂能负重致远乎？”即除为郎中，行偏将军事，使<br /><br />&nbsp;&nbsp;&nbsp;&nbsp;诣舞阴，而李氏遂降。因进入颍川，击诸不下者，历汝南界，还宛。更始大悦，<br /><br />&nbsp;&nbsp;&nbsp;&nbsp;谓曰：“卿名家驹，努力勉之。”会王莽遣王寻、王邑将兵出关，更始乃拜<br /><br />&nbsp;&nbsp;&nbsp;&nbsp;为五威偏将军，使助诸将拒寻、邑于昆阳。光武破寻、邑，被创，有战劳，还<br /><br />&nbsp;&nbsp;&nbsp;&nbsp;拜中郎将，封勇功侯。<br /><br />&nbsp;&nbsp;&nbsp;&nbsp;更始败，为赤眉兵所围，迫急，乃逾屋亡走，与所友善韩仲伯等数十人，<br /><br />&nbsp;&nbsp;&nbsp;&nbsp;携小弱，越山阻，径出武关。仲伯以妇色美，虑有强暴者，而已受其害，欲弃之<br /><br />&nbsp;&nbsp;&nbsp;&nbsp;于道。责怒不听，因以泥涂伯仲妇面，载以鹿车，身自推之。每道逢贼，或欲<br /><br />&nbsp;&nbsp;&nbsp;&nbsp;逼略，辄言其病状，以此得免。既入丹水，遇更始亲属，皆裸跣涂炭，饥困不<br /><br />&nbsp;&nbsp;&nbsp;&nbsp;能前。见之悲感，所装缣制资粮，悉以与之，将护归乡里。<br /><br />&nbsp;&nbsp;&nbsp;&nbsp;时，邓奉反于南阳，素与奉善，数遗书切责之，而谗者因方与奉合谋，<br /><br />&nbsp;&nbsp;&nbsp;&nbsp;帝以为疑。及奉败，帝得书，乃惊曰：“赵真长者也。”即征，引见，赐<br /><br />&nbsp;&nbsp;&nbsp;&nbsp;鞍马，待诏公车。时，江南未宾，道路不通，以守简阳侯相。不肯受兵，单<br /><br />&nbsp;&nbsp;&nbsp;&nbsp;车驰之简阳。吏民不欲内，乃告譬，呼城中大人，示以国家威信，其帅即<br /><br />&nbsp;&nbsp;&nbsp;&nbsp;开门面缚自归，由是诸营壁悉降。荆州牧奏才任理剧，诏以为平林侯相。攻击<br /><br />&nbsp;&nbsp;&nbsp;&nbsp;群贼，安集已降者，县邑平定。<br /><br />&nbsp;&nbsp;&nbsp;&nbsp;后拜怀令。大姓李子春先为琅邪相，豪猾并兼，为人所患。下车，闻其二<br /><br />&nbsp;&nbsp;&nbsp;&nbsp;孙杀人事未发觉，即穷诘其奸，收考子春，二孙自杀。京师为请者数十，终不听。<br /><br />&nbsp;&nbsp;&nbsp;&nbsp;时，赵王良疾病将终，车驾亲临王，问所欲言。王曰：“素与李子春厚，今犯罪，<br /><br />&nbsp;&nbsp;&nbsp;&nbsp;怀令赵欲杀之，愿乞其命。”帝曰：“吏奉法，律不可枉也，更道它所欲。”<br /><br />&nbsp;&nbsp;&nbsp;&nbsp;王无复言。既薨，帝追感赵王，乃贳出子春。<br /><br />&nbsp;&nbsp;&nbsp;&nbsp;其年，迁平原太守。时，平原多盗贼，与诸郡讨捕，斩其渠帅，余党当<br /><br />&nbsp;&nbsp;&nbsp;&nbsp;坐者数千人。上言：“恶恶止其身，可一切徙京师近郡。”帝从之，乃悉移置<br /><br />&nbsp;&nbsp;&nbsp;&nbsp;颍川、陈留。于是擢举义行，诛锄奸恶。后青州大蝗，侵入平原界辄死，岁屡有<br /><br />&nbsp;&nbsp;&nbsp;&nbsp;年，百姓歌之。<br /><br />&nbsp;&nbsp;&nbsp;&nbsp;二十六年，帝延集内戚宴会，欢甚，诸夫人各各前言“赵笃义多恩，往遭<br /><br />&nbsp;&nbsp;&nbsp;&nbsp;赤眉出长安，皆为所济活”。帝甚嘉之。后征入为太仆，引见谓曰：“卿非<br /><br />&nbsp;&nbsp;&nbsp;&nbsp;但为英雄所保也，妇人亦怀卿之恩。”厚加赏赐。<br /><br />&nbsp;&nbsp;&nbsp;&nbsp;二十七年，拜太尉，赐爵关内侯。时，南单于称臣，乌桓、鲜插并来入朝，<br /><br />&nbsp;&nbsp;&nbsp;&nbsp;帝令典边事，思为久长规。上复缘边诸郡，幽、并二州由是而定。<br /><br />&nbsp;&nbsp;&nbsp;&nbsp;三十年，上言宜封禅，正三雍之礼。中元元年，从封泰山。及帝崩，受<br /><br />&nbsp;&nbsp;&nbsp;&nbsp;遗诏，典丧礼。是时，藩王皆在京师，自王莽篡乱，旧典不存，皇太子与东海王<br /><br />&nbsp;&nbsp;&nbsp;&nbsp;等杂止同席，宪章无序。乃正色，横剑殿阶，扶下诸王，以明尊卑。时，藩国<br /><br />&nbsp;&nbsp;&nbsp;&nbsp;官属出入宫省，与百僚无别，乃表奏谒者将护，分止它县，诸王并令就邸，唯<br /><br />&nbsp;&nbsp;&nbsp;&nbsp;朝晡入临。整礼仪，严门卫，内外肃然。<br /><br />&nbsp;&nbsp;&nbsp;&nbsp;永平元年，封节乡侯。三年春，坐考中山相薛事不实免。其冬，代窦融为<br /><br />&nbsp;&nbsp;&nbsp;&nbsp;卫尉。八年，代虞延行太尉事，居府如真。后遭母忧，上疏乞身行丧礼，显宗不<br /><br />&nbsp;&nbsp;&nbsp;&nbsp;许，遣使者为释服，赏赐恩宠甚渥。内典宿卫，外干宰职，正身立朝，未尝懈<br /><br />&nbsp;&nbsp;&nbsp;&nbsp;惰。及帝崩，复典丧事，再奉大行，礼事修举。肃宗即位，进为太傅，录尚书事。<br /><br />&nbsp;&nbsp;&nbsp;&nbsp;擢诸子为郎吏者七人。长子代，给事黄门。<br /><br />&nbsp;&nbsp;&nbsp;&nbsp;建初五年，疾病，帝亲幸视。及薨，车驾往临吊。时年八十四。谥曰正侯。<br /><br />&nbsp;&nbsp;&nbsp;&nbsp;子代嗣，官至越骑校尉。永元中，副行征西将军刘尚征羌，坐事下狱，疾病<br /><br />&nbsp;&nbsp;&nbsp;&nbsp;物故。和帝怜之，赐秘器钱布，赠越骑校尉、节乡侯印绶。子直嗣，官至步兵校<br /><br />&nbsp;&nbsp;&nbsp;&nbsp;尉。直卒，子淑嗣，无子，国除。<br /><br />&nbsp;&nbsp;&nbsp;&nbsp;牟融字子优，北海安丘人也。少博学，以《大夏侯尚书》教授，门徒数百人，<br /><br />&nbsp;&nbsp;&nbsp;&nbsp;名称州里。以司徒茂才为丰令，视事三年，县无狱讼，为州郡最。<br /><br />&nbsp;&nbsp;&nbsp;&nbsp;司徒范迁荐融忠正公方，经行纯备，宜在本朝，并上其理状。永平五年，入<br /><br />&nbsp;&nbsp;&nbsp;&nbsp;代鲍昱为司隶校尉，多所举正，百僚敬惮之。八年，代包咸为大鸿胪。十一年，<br /><br />&nbsp;&nbsp;&nbsp;&nbsp;代鲑阳鸿为大司农。<br /><br />&nbsp;&nbsp;&nbsp;&nbsp;是时，显宗方勤万机，公卿数朝会，每辄延谋政事，判折狱讼。融经明才高，<br /><br />&nbsp;&nbsp;&nbsp;&nbsp;善论议，朝廷皆服其能；帝数嗟叹，以为才堪宰相。明年，代伏恭为司空，举动<br /><br />&nbsp;&nbsp;&nbsp;&nbsp;方重，甚得大臣节。肃宗即位，以融先朝名臣，代赵为太尉，与参录尚书事。<br /><br />&nbsp;&nbsp;&nbsp;&nbsp;建初四年薨，车驾亲临其丧。时融长子麟归乡里，帝以其余子幼弱，敕太尉<br /><br />&nbsp;&nbsp;&nbsp;&nbsp;掾史教其威仪进止，赠R恩宠笃密焉。又赐冢茔地于显节陵下，除麟为郎。<br /><br />&nbsp;&nbsp;&nbsp;&nbsp;韦彪字孟达，扶风平陵人也。高祖贤，宣帝时为丞相。祖赏，哀帝时为大司<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;彪孝行纯至，父母卒，哀毁三年，不出庐寝。服竟，赢瘠骨立异形，医疗数<br /><br />&nbsp;&nbsp;&nbsp;&nbsp;年乃起。好学洽闻，雅称儒宗。建武末，举孝廉，除郎中，以病免，复归教授。<br /><br />&nbsp;&nbsp;&nbsp;&nbsp;安贫乐道，恬于进趣，三辅诸儒莫不慕仰之。<br /><br />&nbsp;&nbsp;&nbsp;&nbsp;显宗闻彪名，永平六年，召拜谒者，赐以车马衣服，三迁魏郡太守。肃宗即<br /><br />&nbsp;&nbsp;&nbsp;&nbsp;位，以病免。征为左中郎将、长乐卫尉，数陈政术，每归宽厚。比上疏乞骸骨，<br /><br />&nbsp;&nbsp;&nbsp;&nbsp;拜为奉车都尉，秩中二千石，赏赐恩宠，俟于亲戚。<br /><br />&nbsp;&nbsp;&nbsp;&nbsp;建初七年，车驾西巡府，以彪行太常从，数召入，问以三辅旧事，礼仪风俗。<br /><br />&nbsp;&nbsp;&nbsp;&nbsp;彪因建言：“今西巡旧都，宜追录高祖、中宗功臣、褒显先勋，纪其子孙。”帝<br /><br />&nbsp;&nbsp;&nbsp;&nbsp;纳之。行至长安，乃制诏京兆尹、右扶风求萧何、霍光后。时光无苗裔，唯封何<br /><br />&nbsp;&nbsp;&nbsp;&nbsp;末孙熊为侯。建初二年已封曹参后曹湛为平阳侯，故不复及焉。乃厚赐彪钱珍<br /><br />&nbsp;&nbsp;&nbsp;&nbsp;羞食物，使归平陵上冢。还，拜大鸿胪。<br /><br />&nbsp;&nbsp;&nbsp;&nbsp;是时，陈事者多言郡国贡举率非功次，故守职益懈而吏事浸疏，咎在州郡。<br /><br />&nbsp;&nbsp;&nbsp;&nbsp;有诏下公卿朝臣议。彪上议曰：“伏惟明诏，忧劳百姓，垂恩选举，务得其人。<br /><br />&nbsp;&nbsp;&nbsp;&nbsp;夫国以简贤为务，贤以孝行为首。孔子曰：‘事亲孝故忠可移于君，是以求忠臣<br /><br />&nbsp;&nbsp;&nbsp;&nbsp;必于孝子之门。’夫人才行少能相兼，是以孟公绰优于赵、魏老，不可以为滕、<br /><br />&nbsp;&nbsp;&nbsp;&nbsp;薛大夫。忠孝之人，持心近厚；锻炼之吏，持心近薄。三代之所以直道而行者，<br /><br />&nbsp;&nbsp;&nbsp;&nbsp;在其所以磨之故也。士宜以才行为先，不可纯以阀阅。然其要归，在于选二千石。<br /><br />&nbsp;&nbsp;&nbsp;&nbsp;二千石贤，则贡举皆得其人矣。”帝深纳之。<br /><br />&nbsp;&nbsp;&nbsp;&nbsp;彪以世承二帝吏化之后，多以苛刻为能，又置官选职，不必以才，因盛夏多<br /><br />&nbsp;&nbsp;&nbsp;&nbsp;寒，上疏谏曰：“臣闻政化之本，必顺阴阳。伏见立夏以来，当暑而寒，殆以刑<br /><br />&nbsp;&nbsp;&nbsp;&nbsp;罚刻急，郡国不奉时令之所致也。农人急于务而苛吏夺其时，赋发充常调而贪吏<br /><br />&nbsp;&nbsp;&nbsp;&nbsp;割其财，此其巨患也。夫欲急人所务，当先除其所患。天下枢要，在于尚书，尚<br /><br />&nbsp;&nbsp;&nbsp;&nbsp;书之选，岂可不重？而间者多从郎官超升此位，虽晓习文法，长于应对，然察察<br /><br />&nbsp;&nbsp;&nbsp;&nbsp;小慧，类无大能。宜简尝历州宰素有名者，虽进退舒迟，时有不逮，然端心向公，<br /><br />&nbsp;&nbsp;&nbsp;&nbsp;奉职周密。宜鉴啬夫捷急之对，沉思绛侯木讷之功也。往时楚狱大起，故置令史<br /><br />&nbsp;&nbsp;&nbsp;&nbsp;以助郎职，而类多小人，好为奸利。今者务简，可皆停省。又谏议之职，应用公<br /><br />&nbsp;&nbsp;&nbsp;&nbsp;直之士，通财謇正，有补益于朝者。今或从征试辈为大夫。又御史外迁，动据州<br /><br />&nbsp;&nbsp;&nbsp;&nbsp;郡。并宜清选其任，责以言绩。其二千石视事虽久，而为吏民所便安者，宜增秩<br /><br />&nbsp;&nbsp;&nbsp;&nbsp;重赏，勿妄迁徙。惟留圣心。”书奏，帝纳之。<br /><br />&nbsp;&nbsp;&nbsp;&nbsp;元和二年春，东巡狩，以彪行司徒事从行。还，以病乞身，帝遣小黄门、太<br /><br />&nbsp;&nbsp;&nbsp;&nbsp;医问病，赐以食物。彪遂称困笃。章和二年夏，使谒者策诏曰：“彪以将相之裔，<br /><br />&nbsp;&nbsp;&nbsp;&nbsp;勤身饬行，出自州里，在位历载。中被笃疾，连上求退。君年在耆艾，不可复以<br /><br />&nbsp;&nbsp;&nbsp;&nbsp;加增，恐职事烦碎，重有损焉。其上大鸿胪印绶。其遣太子舍人诣中臧府，受赐<br /><br />&nbsp;&nbsp;&nbsp;&nbsp;钱二十万。”永元元年，卒，诏尚书：“故大鸿胪韦彪，在位无愆，方欲录用，<br /><br />&nbsp;&nbsp;&nbsp;&nbsp;奄忽而卒。其赐钱二十万，布百匹，谷三千斛。”<br /><br />&nbsp;&nbsp;&nbsp;&nbsp;彪清俭好施，禄赐分与宗族，家无余财，著书十二篇，号曰《韦卿子》。<br /><br />&nbsp;&nbsp;&nbsp;&nbsp;族子义，义字季节。高祖父玄成，元帝时为丞相。初，彪独徙扶风，故义犹<br /><br />&nbsp;&nbsp;&nbsp;&nbsp;为京兆杜陵人焉。<br /><br />&nbsp;&nbsp;&nbsp;&nbsp;兄顺，字淑文，平舆令。有高名。次兄豹，字季明。数辟公府，辄以事去。<br /><br />&nbsp;&nbsp;&nbsp;&nbsp;司徒刘恺复辟之，谓曰：“卿以轻好去就，爵位不跻。今岁垂尽，当选御史，意<br /><br />&nbsp;&nbsp;&nbsp;&nbsp;在相荐，子其宿留乎？”豹曰：“犬马齿衰，旅力已劣，仰慕崇恩，故未能自割。<br /><br />&nbsp;&nbsp;&nbsp;&nbsp;且眩瞀滞疾，不堪久待，选荐之私，非所敢当。”遂跣而起。恺追之，径去不顾。<br /><br />&nbsp;&nbsp;&nbsp;&nbsp;安帝西巡，征拜议郎。<br /><br />&nbsp;&nbsp;&nbsp;&nbsp;义少与二兄齐名，初仕州郡。太傅桓焉辟举理剧，为广都长，甘陵、陈二县<br /><br />&nbsp;&nbsp;&nbsp;&nbsp;令，政甚有绩，官曹无事，牢狱空虚。数上书顺帝，陈宜依古典，考功黜陟，征<br /><br />&nbsp;&nbsp;&nbsp;&nbsp;集名儒，大定其制。又讥切左右，贬刺窦氏。言既无感，而久抑不迁，以兄顺丧<br /><br />&nbsp;&nbsp;&nbsp;&nbsp;去官。比辟公府，不就。广都为生立庙。及卒，三县吏民为义举哀，若丧考妣。<br /><br />&nbsp;&nbsp;&nbsp;&nbsp;豹子著，字休明。少以经行知名，不应州郡之命。大将军梁冀辟，不就。延<br /><br />&nbsp;&nbsp;&nbsp;&nbsp;熹二年，桓帝公车备礼征，至霸陵，称病归，乃入云阳山，采药不反。有司举奏<br /><br />&nbsp;&nbsp;&nbsp;&nbsp;加罪，帝特原之。复诏京兆尹重以礼敦劝，著遂不就征。灵帝即位，中常侍曹节<br /><br />&nbsp;&nbsp;&nbsp;&nbsp;以陈蕃、窦氏既诛，海内多怨，欲借宠时贤以为名，白帝就家拜著东海相。诏书<br /><br />&nbsp;&nbsp;&nbsp;&nbsp;逼切，不得已，解巾之郡。政任威刑，为受罚者所奏，坐论输左校。又后妻骄姿<br /><br />&nbsp;&nbsp;&nbsp;&nbsp;乱政，以之失名，竟归，为奸人所害，隐者耻之。<br /><br />&nbsp;&nbsp;&nbsp;&nbsp;赞曰：“湛、霸奋庸，维宁两邦。淮人孺慕，徐寇要降。弘实体远，仁不忘<br /><br />&nbsp;&nbsp;&nbsp;&nbsp;本。政多迹，彪明理损。牟公简帝，身终上衮。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,191);">加入书签</a><a
                        href="190.html">上一页</a>&larr;<a href="index.html">返回列表</a>&rarr;<a
                            href="192.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "190.html"; var next_page = "192.html"; var index_page = "index.html"; var sortid = "9"; var article_id = "3"; var chapter_id = "191"; var articlename = "后汉书"; var chaptername = " 卷二十六 伏侯宋蔡冯赵牟韦列传第十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>