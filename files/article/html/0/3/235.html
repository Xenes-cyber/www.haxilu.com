<!DOCTYPE html>
<html>
<head>
<meta charset="gbk" />
<title>后汉书- 卷六十六 陈王列传第五十六-在线阅读-哈西文学网</title>
<meta name="keywords" content="范晔，后汉书， 卷六十六 陈王列传第五十六全文， 卷六十六 陈王列传第五十六在线阅读 哈西文学网" />
<meta name="description" content="哈西文学网提供范晔的后汉书  卷六十六 陈王列传第五十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/235.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/235.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十六 陈王列传第五十六</h1>
            <div class="link xb">
                <a href="234.html">上一页</a>&larr;<a href="index.html">返回列表</a>&rarr;<a
                    href="236.html">下一页</a></div>			
            <div id="BookText">&nbsp;&nbsp;&nbsp;&nbsp;陈蕃字仲举，汝南平舆人也。祖河东太守。蕃年十年，尝闲处一室，而庭宇<br /><br />&nbsp;&nbsp;&nbsp;&nbsp;芜秽。父友同郡薛勤来候之，谓蕃曰：“孺子何不洒埽以待宾客？”蕃曰：“大<br /><br />&nbsp;&nbsp;&nbsp;&nbsp;丈夫处世，当埽除天下，安事一室乎！”勤知其有清世志，甚奇之。<br /><br />&nbsp;&nbsp;&nbsp;&nbsp;初仕郡，举孝廉，除郎中。遭母忧，弃官行丧。服阕，刺史周景辟别驾从事，<br /><br />&nbsp;&nbsp;&nbsp;&nbsp;以谏争不合，投传而去。后公府辟举方正，皆不就。<br /><br />&nbsp;&nbsp;&nbsp;&nbsp;太尉李固表荐，征拜议郎，再迁为乐安太守。时，李膺为青州刺史，名有威<br /><br />&nbsp;&nbsp;&nbsp;&nbsp;政，属城闻风，皆自引去，蕃独以清绩留。郡人周G，高洁之士。前后郡守招命<br /><br />&nbsp;&nbsp;&nbsp;&nbsp;莫肯至，唯蕃能致焉。字而不名，特为置一榻，去则县之。G字孟玉，临济人，<br /><br />&nbsp;&nbsp;&nbsp;&nbsp;有美名。民有赵宣葬亲而不闭埏隧，因居其中，行服二十余年，乡邑称孝，州郡<br /><br />&nbsp;&nbsp;&nbsp;&nbsp;数礼请之。郡内以荐蕃，蕃与相见，问其妻子，而宣五子皆服中所生。蕃大怒曰：<br /><br />&nbsp;&nbsp;&nbsp;&nbsp;“圣人制礼，贤者俯就，不肖企及。且祭不欲数，以其易黩故也。况及寝宿冢藏，<br /><br />&nbsp;&nbsp;&nbsp;&nbsp;而孕育其中，诳时惑众，诬污鬼神乎？”遂致其罪。<br /><br />&nbsp;&nbsp;&nbsp;&nbsp;大将军梁冀威震天下，时遣书诣蕃，有所请托，不得通，使者诈求谒，蕃怒，<br /><br />&nbsp;&nbsp;&nbsp;&nbsp;答杀之，坐左转武令。稍迁，拜尚书。<br /><br />&nbsp;&nbsp;&nbsp;&nbsp;时，零陵、桂阳山贼为害，公卿议遣讨之，又诏下州郡，一切皆得举孝廉、<br /><br />&nbsp;&nbsp;&nbsp;&nbsp;茂才。蕃上疏驳之曰：“昔高祖创业，万邦息肩，抚养百姓，同之赤子。今二郡<br /><br />&nbsp;&nbsp;&nbsp;&nbsp;之民，亦陛下赤子也。致令赤子为害，岂非所在贪虐，使其然乎？宜严敕三府，<br /><br />&nbsp;&nbsp;&nbsp;&nbsp;隐核牧守令长，其有在政失和，侵暴百姓者，即便举奏，更选清贤奉公之人，能<br /><br />&nbsp;&nbsp;&nbsp;&nbsp;班宣法令情在爱惠者，可不劳王师，而群贼弭息矣。又三署郎吏二千余人，三府<br /><br />&nbsp;&nbsp;&nbsp;&nbsp;掾属过限未除，但当择善而授之，简恶而去之。岂烦一切之诏，以长请属之路乎！”<br /><br />&nbsp;&nbsp;&nbsp;&nbsp;以此忤左右，故出为豫章太守。性方峻，不接宾客，士民亦畏其高。征为尚书令，<br /><br />&nbsp;&nbsp;&nbsp;&nbsp;送者不出郭门。<br /><br />&nbsp;&nbsp;&nbsp;&nbsp;迁大鸿胪。会白马令李云抗疏谏，桓帝怒，当伏重诛。蕃上书救云，坐免归<br /><br />&nbsp;&nbsp;&nbsp;&nbsp;田里。复征拜议郎，数日迁光禄勋。时，封赏逾制，内宠猥盛，蕃乃上疏谏曰：<br /><br />&nbsp;&nbsp;&nbsp;&nbsp;臣闻有事社稷者，社稷是为；有事人君者，容悦是为。今臣蒙恩圣朝，备位<br /><br />&nbsp;&nbsp;&nbsp;&nbsp;九列，见非不谏，则容悦也。夫诸侯上象四七，垂d在天，下应分土，藩屏上国。<br /><br />&nbsp;&nbsp;&nbsp;&nbsp;高祖之约，非功臣不侯。而闻追录河南尹邓万世父遵之微功，更爵尚书令黄俊先<br /><br />&nbsp;&nbsp;&nbsp;&nbsp;人之绝封，近习以非义授邑，左右以无功传赏，授位不料其任，裂土莫纪其功，<br /><br />&nbsp;&nbsp;&nbsp;&nbsp;至乃一门之内，侯者数人，故纬象失度，阴阳谬序，稼用不成，民用不康。臣知<br /><br />&nbsp;&nbsp;&nbsp;&nbsp;封事已行，言之无及，诚欲陛下从是而止。又比年收敛，十伤五六，万人饥寒，<br /><br />&nbsp;&nbsp;&nbsp;&nbsp;不聊生活，而采女数千，食肉衣绮，脂油粉黛不可赀计。鄙谚言“盗不过五女门”，<br /><br />&nbsp;&nbsp;&nbsp;&nbsp;以女贫家也。今后宫之女，岂不贫国乎！是以倾宫嫁而天下化，楚女悲而西官灾。<br /><br />&nbsp;&nbsp;&nbsp;&nbsp;且聚而不御，必生忧悲之感，以致并隔水旱之困。夫狱以禁止奸违，官以称才理<br /><br />&nbsp;&nbsp;&nbsp;&nbsp;物。若法亏于平，官失其人，则王道有缺。而令天下之论，皆谓狱由怨起，爵以<br /><br />&nbsp;&nbsp;&nbsp;&nbsp;贿成。夫不有臭秽，则苍蝇不飞。陛下宜采求失得，择从忠善。尺一选举，委尚<br /><br />&nbsp;&nbsp;&nbsp;&nbsp;书三公，使褒责诛赏，各有所归，岂不幸甚！<br /><br />&nbsp;&nbsp;&nbsp;&nbsp;帝颇纳其言，为出宫女五百余人，但赐俊爵关内侯，则万世南乡侯。<br /><br />&nbsp;&nbsp;&nbsp;&nbsp;延熹六年，车驾幸广成校猎。蕃上疏谏曰：<br /><br />&nbsp;&nbsp;&nbsp;&nbsp;臣闻人君有事于苑囿，唯仲秋西郊，顺时讲武，杀禽助祭，以敦孝敬。如或<br /><br />&nbsp;&nbsp;&nbsp;&nbsp;违此，则为肆纵。故皋陶戒舜“无教逸游”，周公戒成王“无于游田”。虞舜、<br /><br />&nbsp;&nbsp;&nbsp;&nbsp;成王狱有此戒，况德不及二主者乎！夫安平之时，尚宜有节，况当今之世，有三<br /><br />&nbsp;&nbsp;&nbsp;&nbsp;空之厄哉！田野空，朝廷空，仓库空，是谓三空。加兵戎未戢，四方离散，是陛<br /><br />&nbsp;&nbsp;&nbsp;&nbsp;下焦心毁颜，坐以待旦之时也。岂宜扬旗曜武，骋心舆马之观乎！又秋前多雨，<br /><br />&nbsp;&nbsp;&nbsp;&nbsp;民始种麦。今失其劝种之时，而令给驱禽除路之役，非贤圣恤民之意也。齐景公<br /><br />&nbsp;&nbsp;&nbsp;&nbsp;欲观于海，放乎琅邪，晏子为陈百姓恶闻旌旗舆马之音，举首姑贾感，景公为<br /><br />&nbsp;&nbsp;&nbsp;&nbsp;之不行。周穆王欲肆车辙马迹，祭公谋父为诵《祈招》之诗，以止其心。诚恶逸<br /><br />&nbsp;&nbsp;&nbsp;&nbsp;游之害人也。<br /><br />&nbsp;&nbsp;&nbsp;&nbsp;书奏不纳。<br /><br />&nbsp;&nbsp;&nbsp;&nbsp;自蕃为光禄勋，与五宫中郎将黄琬共典选举，不偏权富，而为势家郎所谮诉，<br /><br />&nbsp;&nbsp;&nbsp;&nbsp;坐免归。顷之，征为尚书仆射，转太中大夫。八年，代杨秉为太尉。蕃让曰：<br /><br />&nbsp;&nbsp;&nbsp;&nbsp;“‘不愆不忘，率由旧章’，臣不如太常胡广。齐七政，训五典，臣不如议郎王<br /><br />&nbsp;&nbsp;&nbsp;&nbsp;畅。聪明亮达，文武兼姿，臣不如弛刑徒李膺。”帝不许。<br /><br />&nbsp;&nbsp;&nbsp;&nbsp;中常侍苏康、管霸等复被任用，遂排陷忠良，共相阿媚。大司农刘v、廷尉<br /><br />&nbsp;&nbsp;&nbsp;&nbsp;冯绲、河南尹李膺，皆以忏旨，为之抵罪。蕃因朝会，固理膺等，请加原宥，升<br /><br />&nbsp;&nbsp;&nbsp;&nbsp;之爵任。言及反复，诚辞恳切。帝不听，因流涕而起。时，小黄门赵津、南阳大<br /><br />&nbsp;&nbsp;&nbsp;&nbsp;猾张汜等，奉事中官，乘势犯法，二郡太守刘}、成考案其罪，虽经赦令，<br /><br />&nbsp;&nbsp;&nbsp;&nbsp;而并竟考杀之。宦官怨恚，有司承旨，遂奏}、罪当弃市。又山阳太守翟<br /><br />&nbsp;&nbsp;&nbsp;&nbsp;超，没入中常侍侯览财产，东海相黄浮，诛杀下邳令徐宣，超、浮并坐髡钳，输<br /><br />&nbsp;&nbsp;&nbsp;&nbsp;作左校。蕃与司徒刘矩、司空刘茂共谏请}、、超、浮等，帝不悦。有司<br /><br />&nbsp;&nbsp;&nbsp;&nbsp;劾奏之，矩、茂不敢复言。蕃乃独上疏曰：<br /><br />&nbsp;&nbsp;&nbsp;&nbsp;臣闻齐桓修霸，务为内政；《春秋》于鲁，小恶必书。宜先自整敕，后以及<br /><br />&nbsp;&nbsp;&nbsp;&nbsp;人。今寇贼在外，四支之疾；内政不理，心腹之患。臣寝不能寐，食不能饱，实<br /><br />&nbsp;&nbsp;&nbsp;&nbsp;忧左右日亲，忠言以疏，内患渐积，外难方深。陛下超从列侯，继承天位。小家<br /><br />&nbsp;&nbsp;&nbsp;&nbsp;畜产百万之资，子孙尚耻愧失其先业，况乃产兼天下，受之先帝，而欲懈怠以自<br /><br />&nbsp;&nbsp;&nbsp;&nbsp;轻忽乎？诚不爱已，不当念先帝得之勤苦邪？前梁氏五侯，毒遍海内，天启圣意，<br /><br />&nbsp;&nbsp;&nbsp;&nbsp;收而戮之，天下之议，冀当小平。明鉴未远，覆车如昨，而近习之权，复相扇结。<br /><br />&nbsp;&nbsp;&nbsp;&nbsp;小黄门赵津、大猾张汜等，肆行贪虐，奸媚左右，前太原太守刘}、南阳太守<br /><br />&nbsp;&nbsp;&nbsp;&nbsp;成王晋，纠而戮之。虽言赦后不当诛杀，原其诚心，在乎去恶。至于陛下，有何<br /><br />&nbsp;&nbsp;&nbsp;&nbsp;？而小人道长，营惑圣听，遂使天威为之发怒。如加刑谪，已为过甚，况乃<br /><br />&nbsp;&nbsp;&nbsp;&nbsp;重罚，令伏欧刀乎！<br /><br />&nbsp;&nbsp;&nbsp;&nbsp;又，前山阳太守翟超、东海相黄浮，奉公不桡，疾恶如仇，超没侯览财物，<br /><br />&nbsp;&nbsp;&nbsp;&nbsp;浮诛徐宣之罪，并蒙刑坐，不逢赦恕。览之从横，没财已幸；宣犯衅过，死有余<br /><br />&nbsp;&nbsp;&nbsp;&nbsp;辜。昔丞相申屠嘉召责邓通，洛阳令董宣折辱公主，而文帝从而请之，光武加以<br /><br />&nbsp;&nbsp;&nbsp;&nbsp;重赏，未闻二臣有专命之诛。而今左右群竖，恶伤党类，妄相交构，致此刑谴。<br /><br />&nbsp;&nbsp;&nbsp;&nbsp;闻臣是言，当复啼诉。陛下深宜割塞近习豫政之源，引纳尚书朝省之事，公卿大<br /><br />&nbsp;&nbsp;&nbsp;&nbsp;官，五日壹朝，简练清高，斥黜佞邪。于是天和于上，地洽于下，休祯符瑞，岂<br /><br />&nbsp;&nbsp;&nbsp;&nbsp;远乎哉！陛下虽厌毒臣言，凡人主有自勉强，敢以死陈。<br /><br />&nbsp;&nbsp;&nbsp;&nbsp;帝得奏愈怒，意无所纳，朝廷众庶莫不怨之。宦官由此疾蕃弥甚，选举奏议，<br /><br />&nbsp;&nbsp;&nbsp;&nbsp;辄以中诏谴却，长史已下多至抵罪。犹以蕃名臣，不敢加害。}字文理，高唐<br /><br />&nbsp;&nbsp;&nbsp;&nbsp;人。字幼平，陕人。并有经术称，处位敢直言，多所搏击，知名当时，皆死<br /><br />&nbsp;&nbsp;&nbsp;&nbsp;于狱中。<br /><br />&nbsp;&nbsp;&nbsp;&nbsp;九年，李膺等以党事下狱考实。蕃因上疏极谏曰：<br /><br />&nbsp;&nbsp;&nbsp;&nbsp;臣闻贤明之君，委心辅佐；亡国之主，讳闻直辞。故汤武虽圣，而兴于伊吕；<br /><br />&nbsp;&nbsp;&nbsp;&nbsp;桀纣迷惑，亡在失人。由此言之，君为元首，臣为股肱，同体相须，共成美恶者<br /><br />&nbsp;&nbsp;&nbsp;&nbsp;也。伏见前司隶校尉李膺、太仆杜密、太尉掾范滂等，正身无玷，死心社稷。以<br /><br />&nbsp;&nbsp;&nbsp;&nbsp;忠忏旨，横加考案，或禁锢闭隔，或死徙非所。杜塞天下之口，聋盲一世之人，<br /><br />&nbsp;&nbsp;&nbsp;&nbsp;与秦焚书坑儒，何以为异？昔武王克殷，表闾封墓，今陛下临政，先诛忠贤。遇<br /><br />&nbsp;&nbsp;&nbsp;&nbsp;善何薄？待恶何优？夫谗人似实，巧言如簧，使听之者惑，视之者昏。夫吉凶之<br /><br />&nbsp;&nbsp;&nbsp;&nbsp;效，存乎识善；成败之机，在于察言。人君者，摄天下之政，秉四海之维，举动<br /><br />&nbsp;&nbsp;&nbsp;&nbsp;不可以违圣法，进退不可以离道规。谬言出口，则乱及八方，何况髡无罪于狱，<br /><br />&nbsp;&nbsp;&nbsp;&nbsp;杀无辜于市乎！昔禹巡狩苍梧，见市杀人，下车而哭之曰：“万方有罪，在予一<br /><br />&nbsp;&nbsp;&nbsp;&nbsp;人！”故其兴也勃焉。又青、徐炎旱，五谷损伤，民物流迁，茹菽不足。而宫女<br /><br />&nbsp;&nbsp;&nbsp;&nbsp;积于房掖，国用尽于罗纨，外戚私门，贪财受赂，所谓“禄去公室，政在大夫”。<br /><br />&nbsp;&nbsp;&nbsp;&nbsp;昔春秋之末，周德衰微，数十年间无复灾眚者，天所弃也。天之于汉，々无<br /><br />&nbsp;&nbsp;&nbsp;&nbsp;已，故殷勤示变，以悟陛下。除妖去孽，实在修德。臣位列台司，忧责深重，不<br /><br />&nbsp;&nbsp;&nbsp;&nbsp;敢尸禄惜生，坐观成败。如蒙采录，使身首分裂，异门而出，所不恨也。<br /><br />&nbsp;&nbsp;&nbsp;&nbsp;帝讳基言切，托以蕃辟召非其人，遂策免之。<br /><br />&nbsp;&nbsp;&nbsp;&nbsp;永康元年，帝崩。窦后临朝，诏曰：“夫民生树君，使司牧之，必须良佐，<br /><br />&nbsp;&nbsp;&nbsp;&nbsp;以固王业。前太尉陈蕃，忠清直亮。其以蕃为太傅，录尚书事。”时，新遭大丧，<br /><br />&nbsp;&nbsp;&nbsp;&nbsp;国嗣未立，诸尚书胃惧权官，托病不朝。蕃以书责之曰：“古人立节，事亡如存。<br /><br />&nbsp;&nbsp;&nbsp;&nbsp;今帝祚未立，政事日蹙，诸君奈何委荼蓼之苦，息偃在床？于义不足，焉得仁乎！”<br /><br />&nbsp;&nbsp;&nbsp;&nbsp;诸尚书惶怖，皆起视事。<br /><br />&nbsp;&nbsp;&nbsp;&nbsp;灵帝即位，窦太后复优诏蕃曰：“盖褒功以劝善，表义以厉俗，无德不报，<br /><br />&nbsp;&nbsp;&nbsp;&nbsp;《大雅》所叹。太傅陈蕃，辅弼先帝，出内累年。忠孝之美，德冠本朝；謇愕之<br /><br />&nbsp;&nbsp;&nbsp;&nbsp;操，华首弥固。今封蕃高阳乡侯，食邑三百户。”<br /><br />&nbsp;&nbsp;&nbsp;&nbsp;蕃上疏让曰：<br /><br />&nbsp;&nbsp;&nbsp;&nbsp;使者即臣庐，授高阳乡侯印绶，臣诚悼心，不知所裁。臣闻让，身之文，德<br /><br />&nbsp;&nbsp;&nbsp;&nbsp;之昭也，然不敢盗以为名。窃惟割地之封，功德是为。臣孰自思省，前后历职，<br /><br />&nbsp;&nbsp;&nbsp;&nbsp;无他异能，合亦食禄，不合亦食禄。臣虽无素洁之行，窃慕“君子不以其道得之，<br /><br />&nbsp;&nbsp;&nbsp;&nbsp;不居也”。若受爵不让，掩面就之，使皇天震怒，灾流下民，于臣之身，亦何所<br /><br />&nbsp;&nbsp;&nbsp;&nbsp;寄？顾惟陛下哀臣朽老，戒之在得。<br /><br />&nbsp;&nbsp;&nbsp;&nbsp;窦太后不许，蕃复固让，章前后十上，竟不受封。<br /><br />&nbsp;&nbsp;&nbsp;&nbsp;初，桓帝欲立所幸田贵人为皇后。蕃以田氏卑微，窦族良家，争之甚固。帝<br /><br />&nbsp;&nbsp;&nbsp;&nbsp;不得已，已立窦后。及后临朝，故委用于蕃。蕃与后父大将军窦武，同心尽力，<br /><br />&nbsp;&nbsp;&nbsp;&nbsp;征用名贤，共参政事，天下之士，莫不延颈想望太平。而帝乳母赵娆，旦夕在太<br /><br />&nbsp;&nbsp;&nbsp;&nbsp;后侧，中常侍曹节、王甫等与共交构，谄事太后。太后信之，数出诏命，有所封<br /><br />&nbsp;&nbsp;&nbsp;&nbsp;拜，及其支类，多行贪虐。蕃常疾之，志诛中官，会窦武亦有谋。蕃自以既从人<br /><br />&nbsp;&nbsp;&nbsp;&nbsp;望而德于太后，必谓其志可申，乃先上疏曰：<br /><br />&nbsp;&nbsp;&nbsp;&nbsp;臣闻言不直而行不正，则为欺乎天而负乎人。危言极意，则群凶侧目，祸不<br /><br />&nbsp;&nbsp;&nbsp;&nbsp;旋踵。钧此二者，臣宁得祸，不敢欺天也。今京师嚣嚣，道路喧哗，言侯览、曹<br /><br />&nbsp;&nbsp;&nbsp;&nbsp;节、公乘昕、王甫、郑飒等与赵夫人诸女尚书并乱天下。附从者升进，忤逆者中<br /><br />&nbsp;&nbsp;&nbsp;&nbsp;伤。方今一朝群臣，如河中木耳，泛泛东西，耽禄畏害。陛下前始摄位，顺天行<br /><br />&nbsp;&nbsp;&nbsp;&nbsp;诛，苏康、管霸并伏其辜。是时，天地清明，人鬼欢喜，奈何数月复纵左右？元<br /><br />&nbsp;&nbsp;&nbsp;&nbsp;恶大奸，莫此之甚。今不急诛，必生变乱，倾危社稷，其祸难量。愿出臣章宣示<br /><br />&nbsp;&nbsp;&nbsp;&nbsp;左右，并令天下诸奸知臣疾之。<br /><br />&nbsp;&nbsp;&nbsp;&nbsp;太后不纳，朝廷闻者莫不震恐。蕃因与窦武谋之，语在《武传》。<br /><br />&nbsp;&nbsp;&nbsp;&nbsp;用理泄，曹节等矫诏诛武等。蕃时年七十余，闻难作，将官属诸生八十余人。<br /><br />&nbsp;&nbsp;&nbsp;&nbsp;并拔刃突入承明门，攘臂呼曰：“大将军忠以卫国，黄门反逆，何云窦氏不道邪？”<br /><br />&nbsp;&nbsp;&nbsp;&nbsp;王甫时出，与蕃相迕，适闻其言，而让蕃曰：“先帝新弃天下，山陵未成，窦武<br /><br />&nbsp;&nbsp;&nbsp;&nbsp;何功，兄弟父子，一门三侯？又多取掖庭宫人，作乐饮宴，旬月之间，赀财亿计。<br /><br />&nbsp;&nbsp;&nbsp;&nbsp;大臣若此，是为道邪？公为栋梁，枉桡阿党，复焉求贼！”遂令收蕃。蕃拔剑叱<br /><br />&nbsp;&nbsp;&nbsp;&nbsp;甫，甫兵不敢近，乃益人围之数十重，遂执蕃送黄门北寺狱。黄门从官驺蹋q蕃<br /><br />&nbsp;&nbsp;&nbsp;&nbsp;曰：“死老魅！复能损我曹员数，夺我曹禀假不？”即日害之。徙其家属于比景，<br /><br />&nbsp;&nbsp;&nbsp;&nbsp;宗族、门生、故吏皆斥免禁锢。<br /><br />&nbsp;&nbsp;&nbsp;&nbsp;蕃友人陈留朱震，时为令，闻而弃官哭之，收葬蕃尸，匿其子逸于甘陵<br /><br />&nbsp;&nbsp;&nbsp;&nbsp;界中。事觉系狱，合门桎梏。震受考掠，誓死不言，故逸得免。后黄巾贼起，大<br /><br />&nbsp;&nbsp;&nbsp;&nbsp;赦党人，乃追还逸，官至鲁相。<br /><br />&nbsp;&nbsp;&nbsp;&nbsp;震字伯厚，初为州从事，奏济阴太守单匡臧罪，并连匡兄中常侍车骑将军超。<br /><br />&nbsp;&nbsp;&nbsp;&nbsp;桓帝收匡下廷尉，以谴超，超诣狱谢。三府谚曰：“车如鸡栖马如狗，疾恶如风<br /><br />&nbsp;&nbsp;&nbsp;&nbsp;朱伯厚。”<br /><br />&nbsp;&nbsp;&nbsp;&nbsp;论曰：桓、灵之世，若陈蕃之徒，咸能树立风声，抗论撬住６驱驰厄<br /><br />&nbsp;&nbsp;&nbsp;&nbsp;之中，与刑人腐夫同朝争衡，终取灭亡之祸者，彼非不能洁情志，违埃雾也。愍<br /><br />&nbsp;&nbsp;&nbsp;&nbsp;夫世士以离俗为高，而人伦莫相恤也。以遁世为非义，故屡退而不去；以仁心为<br /><br />&nbsp;&nbsp;&nbsp;&nbsp;己任，虽道远而弥厉。及遭际会，协策窦武，自谓万世一遇也。懔懔乎伊、望之<br /><br />&nbsp;&nbsp;&nbsp;&nbsp;业矣！功虽不终，然其信义足以携持民心。汉世乱而不亡，百余年间，数公之力<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;王允字子师，太原祁人也。世仕州郡为冠盖。同郡郭林宗尝见允而奇之，曰：<br /><br />&nbsp;&nbsp;&nbsp;&nbsp;“王生一日千里，王佐才也。”遂与定交。<br /><br />&nbsp;&nbsp;&nbsp;&nbsp;年十九，为郡吏，时，小黄门晋阳赵津贪横放恣，为一县巨患，允讨捕杀之。<br /><br />&nbsp;&nbsp;&nbsp;&nbsp;而津兄弟谄事宦官，因缘谮诉，桓帝震怒，征太守刘}，遂下狱死。允送丧还<br /><br />&nbsp;&nbsp;&nbsp;&nbsp;平原，终毕三年，然后归家。复还仕，郡人有路佛者，少无名行，而太守王球召<br /><br />&nbsp;&nbsp;&nbsp;&nbsp;以补吏，允犯颜固争，球怒，收允欲杀之。剌史邓盛闻而驰传辟为别驾从事。允<br /><br />&nbsp;&nbsp;&nbsp;&nbsp;由是知名，而路佛以之废弃。<br /><br />&nbsp;&nbsp;&nbsp;&nbsp;允少好大节，有志于立功，常习诵经传，朝夕试驰射。三公并辟，以司徒高<br /><br />&nbsp;&nbsp;&nbsp;&nbsp;第为侍御史。中平元年，黄巾贼起，特选拜豫州刺史。辟荀爽、孔融等为从事，<br /><br />&nbsp;&nbsp;&nbsp;&nbsp;上除禁党。讨击黄巾别帅，大破之，与左中郎将皇甫嵩、右中郎将朱俊等受降数<br /><br />&nbsp;&nbsp;&nbsp;&nbsp;十万。于贼中得中常侍张让宾客书疏，与黄巾交通，允具发其奸，以状闻。灵帝<br /><br />&nbsp;&nbsp;&nbsp;&nbsp;责怒让，让叩头陈谢，竟不能罪之。而让怀协忿怨，以事中允。明年，遂传下狱。<br /><br />&nbsp;&nbsp;&nbsp;&nbsp;会赦，还复刺史。旬日间，复以他罪被捕。司徒杨赐以允素高，不欲使更楚<br /><br />&nbsp;&nbsp;&nbsp;&nbsp;辱，乃遣客谢之曰：“君以张让之事，故一月再征。凶慝难量，幸为深计。”又<br /><br />&nbsp;&nbsp;&nbsp;&nbsp;诸从事好气决者，共流涕奉药而进之。允厉声曰：“吾为人臣，获罪于君，当伏<br /><br />&nbsp;&nbsp;&nbsp;&nbsp;大辟以谢天下，岂有乳药求死乎！”投杯而起，出就槛车。既至廷尉，左右皆促<br /><br />&nbsp;&nbsp;&nbsp;&nbsp;其事，朝臣莫不叹息。大将军何进、大尉袁隗、司徒杨赐共上疏请之曰：“夫内<br /><br />&nbsp;&nbsp;&nbsp;&nbsp;视反听，则忠臣谒诚；宽贤矜能，则义士厉节。是以孝文纳冯唐之说，晋悼宥魏<br /><br />&nbsp;&nbsp;&nbsp;&nbsp;绛之罪。允以特选受命，诛逆抚顺，曾未期月，州境澄清。方欲列其庸勋，请加<br /><br />&nbsp;&nbsp;&nbsp;&nbsp;爵赏，而以奉事不当，当肆大戮。责轻罚重，有亏众望。臣等备位宰相，不敢寝<br /><br />&nbsp;&nbsp;&nbsp;&nbsp;默。诚以允宜蒙三槐之听，以昭忠贞之心。”书奏，得以减死论。是冬大赦，而<br /><br />&nbsp;&nbsp;&nbsp;&nbsp;允独不在宥，三公咸复为言。至明年，乃得解释。是时，宦者横暴，睚眦触死。<br /><br />&nbsp;&nbsp;&nbsp;&nbsp;允惧不免，乃变易名姓，转侧河内、陈留间。<br /><br />&nbsp;&nbsp;&nbsp;&nbsp;及帝崩，乃奔丧京师。时，大将军何进欲诛宦官，召允与谋事，请为从事中<br /><br />&nbsp;&nbsp;&nbsp;&nbsp;郎，转河南尹。献帝即位，拜太仆，再迁守尚书令。<br /><br />&nbsp;&nbsp;&nbsp;&nbsp;初平元年，代杨彪为司徒，守尚书令如故。及董卓迁都关中，允悉收敛兰台、<br /><br />&nbsp;&nbsp;&nbsp;&nbsp;石室图书秘纬要者以从。既至长安，皆分别条上。又集汉朝旧事所当施用者，一<br /><br />&nbsp;&nbsp;&nbsp;&nbsp;皆奏之。经籍具存，允有力焉。时董卓尚留洛阳，朝政大小，悉委之于允。允矫<br /><br />&nbsp;&nbsp;&nbsp;&nbsp;情屈意，每相承附，卓亦推心，不生乖疑，故得扶持王室于危乱之中，臣主内外，<br /><br />&nbsp;&nbsp;&nbsp;&nbsp;莫不倚恃焉。<br /><br />&nbsp;&nbsp;&nbsp;&nbsp;允见卓祸毒方深，篡逆已兆，密与司隶校尉黄琬、尚书郑公业等谋共诛之。<br /><br />&nbsp;&nbsp;&nbsp;&nbsp;乃上护羌校尉杨瓒行左将军事，执金吾士孙瑞为南阳太守，并将兵出武关道，以<br /><br />&nbsp;&nbsp;&nbsp;&nbsp;讨袁术为名，实欲分路征卓，而后拔天子还洛阳。卓疑而留之，允乃引内瑞为仆<br /><br />&nbsp;&nbsp;&nbsp;&nbsp;射，瓒为尚书。<br /><br />&nbsp;&nbsp;&nbsp;&nbsp;二年，卓还长安，录入关之功，封允为温侯，食邑五千户。固让不受。士孙<br /><br />&nbsp;&nbsp;&nbsp;&nbsp;瑞说允曰：“夫执谦守约，存乎其时。公与董太师并位俱封，而独崇高节，岂和<br /><br />&nbsp;&nbsp;&nbsp;&nbsp;光之道邪？”允纳其言，乃受二千户。<br /><br />&nbsp;&nbsp;&nbsp;&nbsp;三年春，连雨六十余日，允与士孙瑞、杨瓒登台请霁，复结前谋。瑞曰：<br /><br />&nbsp;&nbsp;&nbsp;&nbsp;“自岁末以来，太阳不照，霖雨积时，月犯执法，彗孛仍见，昼阴夜阳，雾气交<br /><br />&nbsp;&nbsp;&nbsp;&nbsp;侵，此期应促尽，内发者胜。几不可后，公其图之。”允然其言，乃潜结卓将吕<br /><br />&nbsp;&nbsp;&nbsp;&nbsp;布，使为内应。会卓入贺，吕布因刺杀之。语在《卓传》。<br /><br />&nbsp;&nbsp;&nbsp;&nbsp;允初议赦卓部曲，吕布亦数劝之。既而疑曰；“此辈无罪，从其主耳。今若<br /><br />&nbsp;&nbsp;&nbsp;&nbsp;名为恶逆而特赦之，适足使其自疑，非所以安之之道也。”吕布又欲以卓财物班<br /><br />&nbsp;&nbsp;&nbsp;&nbsp;赐公卿、将校，允又不从。而素轻布，以剑客遇之。布亦负有功劳，多自夸伐，<br /><br />&nbsp;&nbsp;&nbsp;&nbsp;既失意望，渐不相平。<br /><br />&nbsp;&nbsp;&nbsp;&nbsp;允性刚棱疾恶，初惧董卓豺狼，故折节图之。卓既歼灭，自谓无复患难，及<br /><br />&nbsp;&nbsp;&nbsp;&nbsp;在际会，每乏温润之色，杖正持重，不循权宜之计，是以群下不甚附之。<br /><br />&nbsp;&nbsp;&nbsp;&nbsp;董卓将校及在位者多凉州人，允议罢其军。或说允曰：“凉州人素惮袁氏而<br /><br />&nbsp;&nbsp;&nbsp;&nbsp;畏关东。今若一旦解兵，则必人人自危。可以皇甫义真为将军，就领其众，因使<br /><br />&nbsp;&nbsp;&nbsp;&nbsp;留陕以安抚之，而徐与关东通谋，以观其变。”允曰：“不然。关东举义兵者，<br /><br />&nbsp;&nbsp;&nbsp;&nbsp;皆吾徒耳。今若距险屯陕，虽安凉州，而疑关东之心，甚不可也。”<br /><br />&nbsp;&nbsp;&nbsp;&nbsp;时，百姓讹言，当悉诛凉州人，遂转相恐动。其在关中者，皆拥兵自守。更<br /><br />&nbsp;&nbsp;&nbsp;&nbsp;相谓曰：“丁彦思、蔡伯喈但以董公亲厚，并尚从坐，今既不赦我曹，而欲解兵，<br /><br />&nbsp;&nbsp;&nbsp;&nbsp;今日解兵，明日当复为鱼肉矣。”卓部曲将李唷⒐汜等先将兵在关东，因不<br /><br />&nbsp;&nbsp;&nbsp;&nbsp;自安，遂合谋为乱，攻围长安。城陷，吕布奔走。布驻马青琐门外，招允曰：<br /><br />&nbsp;&nbsp;&nbsp;&nbsp;“公可以去乎？”允曰：“若蒙社稷之灵，上安国家，吾之愿也。如其不获，则<br /><br />&nbsp;&nbsp;&nbsp;&nbsp;奉身以死之。朝廷幼少，恃我而已，临难苟免，吾不忍也。怒力谢关东诸公，勤<br /><br />&nbsp;&nbsp;&nbsp;&nbsp;以国家为念。”<br /><br />&nbsp;&nbsp;&nbsp;&nbsp;初，允以同郡宋翼为左冯翊，王宏为右扶风。是时，三辅民庶炽盛，兵谷富<br /><br />&nbsp;&nbsp;&nbsp;&nbsp;实，李嗟扔即杀允，惧二郡为患，乃先征翼、宏。宏遣使谓翼曰：“郭汜、<br /><br />&nbsp;&nbsp;&nbsp;&nbsp;李嘁晕叶人在外，故未危王公。今日就征，明日俱族。计将安出？”翼曰：<br /><br />&nbsp;&nbsp;&nbsp;&nbsp;“虽祸福难量，然王命所不得避也。”宏曰：“义兵鼎沸，在于董卓，况其党与<br /><br />&nbsp;&nbsp;&nbsp;&nbsp;乎！若举兵共讨君侧恶人，山东必应之，此转祸为福之计也。”翼不从。宏不能<br /><br />&nbsp;&nbsp;&nbsp;&nbsp;独立，遂俱就征，下廷尉。嗄耸赵始耙怼⒑辏并杀之。<br /><br />&nbsp;&nbsp;&nbsp;&nbsp;允时年五十六。长子侍中盖、次子景、定及宗族十余人皆见诛害，唯兄子晨、<br /><br />&nbsp;&nbsp;&nbsp;&nbsp;陵得脱归乡里。天子感恸，百姓丧气，莫敢收允尸者，唯故吏平陵令赵炱官营<br /><br />&nbsp;&nbsp;&nbsp;&nbsp;丧。<br /><br />&nbsp;&nbsp;&nbsp;&nbsp;王宏字长文，少有气力，不拘细行。初为弘农太守，考案郡中有事宦官买爵<br /><br />&nbsp;&nbsp;&nbsp;&nbsp;位者，虽位至二千石，皆掠考收捕，遂杀数十人，威动邻界。素与司隶校尉胡种<br /><br />&nbsp;&nbsp;&nbsp;&nbsp;有隙，及宏下狱，种遂迫促杀之。宏临命诟曰：“宋翼竖儒，不足议大计。胡种<br /><br />&nbsp;&nbsp;&nbsp;&nbsp;乐人之祸，祸将及之。”种后眠辄见宏以杖击之，因发病，数日死。<br /><br />&nbsp;&nbsp;&nbsp;&nbsp;后迁都于许，帝思允忠节，使改殡葬之，遣虎贲中郎将奉策吊祭，赐东园秘<br /><br />&nbsp;&nbsp;&nbsp;&nbsp;器，赠以本官印绶，送还本郡。封其孙黑为安乐亭侯，食邑三百户。<br /><br />&nbsp;&nbsp;&nbsp;&nbsp;士孙瑞字君策，扶风人，颇有才谋。瑞以允自专讨董卓之劳，故归功不侯，<br /><br />&nbsp;&nbsp;&nbsp;&nbsp;所以获免于难。后为国三老、光禄大夫。每三公缺，杨彪、皇甫嵩皆让位于瑞。<br /><br />&nbsp;&nbsp;&nbsp;&nbsp;兴平二年，从驾东归，为乱兵所杀。<br /><br />&nbsp;&nbsp;&nbsp;&nbsp;赵熳质迕，长陵人，性质正多谋。初平中，为尚书，典选举。董卓数欲有<br /><br />&nbsp;&nbsp;&nbsp;&nbsp;所私授，扉坚拒不听，言色强厉。卓怒，召将杀之，众人悚栗，而齑敲沧匀簟<br /><br />&nbsp;&nbsp;&nbsp;&nbsp;卓悔，谢释之。长安之乱，客于荆州，刘表厚礼焉。及曹操平荆州，乃辟之，执<br /><br />&nbsp;&nbsp;&nbsp;&nbsp;焓衷唬骸昂尴嗉晚。”卒相国钟繇长史。<br /><br />&nbsp;&nbsp;&nbsp;&nbsp;论曰：士虽以正立，亦以谋济。若王允之推董卓而引其权，伺其间而敝其罪，<br /><br />&nbsp;&nbsp;&nbsp;&nbsp;当此之时，天下悬解矣。而终不以猜忤为衅者，知其本于忠义之诚也。故推卓不<br /><br />&nbsp;&nbsp;&nbsp;&nbsp;为失正，分权不为苟冒，伺间不为狙诈。及其谋济意从，则归成于正也。<br /><br />&nbsp;&nbsp;&nbsp;&nbsp;赞曰：陈蕃芜室，志清天纲。人谋虽缉，幽运未当。言观殄瘁，曷非云亡？<br /><br />&nbsp;&nbsp;&nbsp;&nbsp;子师图难，晦心倾节。功全元丑，身残余孽。时有隆夷，事亦工拙。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,235);">加入书签</a><a
                        href="234.html">上一页</a>&larr;<a href="index.html">返回列表</a>&rarr;<a
                            href="236.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "234.html"; var next_page = "236.html"; var index_page = "index.html"; var sortid = "9"; var article_id = "3"; var chapter_id = "235"; var articlename = "后汉书"; var chaptername = " 卷六十六 陈王列传第五十六"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>