<!DOCTYPE html>
<html>
<head>
<meta charset="gbk" />
<title>后汉书- 卷一上 光武帝纪第一上-在线阅读-哈西文学网</title>
<meta name="keywords" content="范晔，后汉书， 卷一上 光武帝纪第一上全文， 卷一上 光武帝纪第一上在线阅读 哈西文学网" />
<meta name="description" content="哈西文学网提供范晔的后汉书  卷一上 光武帝纪第一上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/164.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/164.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一上 光武帝纪第一上</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="165.html">下一页</a></div>			
            <div id="BookText">&nbsp;&nbsp;&nbsp;&nbsp;世祖光武皇帝讳秀，字文叔，南阳蔡阳人，高祖九世之孙也，出自景帝生长<br /><br />&nbsp;&nbsp;&nbsp;&nbsp;沙定王发。发生舂陵节侯买，买生郁林太守外，外生巨鹿都尉回，回生南顿令钦，<br /><br />&nbsp;&nbsp;&nbsp;&nbsp;钦生光武。光武年九岁而孤，养于叔父良。身长七尺三寸，美须眉，大口，隆准，<br /><br />&nbsp;&nbsp;&nbsp;&nbsp;日角。性勤于稼穑，而兄伯升好侠养士，常非笑光武事田业，比之高祖兄仲。王<br /><br />&nbsp;&nbsp;&nbsp;&nbsp;莽天凤中，乃之长安，受《尚书》，略通大义。<br /><br />&nbsp;&nbsp;&nbsp;&nbsp;莽末，天下连岁灾蝗，寇盗锋起。地皇三年，南阳荒饥，诸家宾客多为小盗。<br /><br />&nbsp;&nbsp;&nbsp;&nbsp;光武避吏新野，因卖谷于宛。宛人李通等以图谶说光武云：“刘氏复起，李氏为<br /><br />&nbsp;&nbsp;&nbsp;&nbsp;辅。”光武初不敢当，然独念兄伯升素结轻客，必举大事，且王莽败亡已兆，天<br /><br />&nbsp;&nbsp;&nbsp;&nbsp;下方乱，遂与定谋，于是乃市兵弩。十月，与李通从弟轶等起于宛，时年二十八。<br /><br />&nbsp;&nbsp;&nbsp;&nbsp;十一月，有星孛于张。光武遂将宾客还舂陵。时伯升已会众起兵。初，诸家<br /><br />&nbsp;&nbsp;&nbsp;&nbsp;子弟恐惧，皆亡逃自匿，曰“伯升杀我”。及见光武绛衣大冠，皆惊曰“谨厚者<br /><br />&nbsp;&nbsp;&nbsp;&nbsp;亦复为之”，乃稍自安。伯升于是招新市、平林兵，与其帅王凤、陈牧西击长聚。<br /><br />&nbsp;&nbsp;&nbsp;&nbsp;光武初骑牛，杀新野尉乃得马。进屠唐子乡，又杀湖阳尉。军中分财物不均，众<br /><br />&nbsp;&nbsp;&nbsp;&nbsp;恚恨，欲反攻诸刘。光武敛宗人所得物，悉以与之，众乃悦。进拔棘阳，与王莽<br /><br />&nbsp;&nbsp;&nbsp;&nbsp;前队大夫甄阜、属正梁丘赐战于小长安，汉军大败，还保棘阳。<br /><br />&nbsp;&nbsp;&nbsp;&nbsp;更始元年正月甲子朔，汉军复与甄阜、梁丘赐战于a水西，大破之。斩阜、<br /><br />&nbsp;&nbsp;&nbsp;&nbsp;赐。伯升又破王莽纳言将军严尤、秩宗将军陈茂于U阳，进围宛城。<br /><br />&nbsp;&nbsp;&nbsp;&nbsp;二月辛巳，立刘圣公为天子，以伯升为大司徒，光武为太常偏将军。<br /><br />&nbsp;&nbsp;&nbsp;&nbsp;三月，光武别与诸将徇昆阳、定陵、郾，皆下之。多得牛、马、财物，谷数<br /><br />&nbsp;&nbsp;&nbsp;&nbsp;十万斛，转以馈宛下。莽闻阜、赐死，汉帝立，大惧，遣大司徒王寻、大司空王<br /><br />&nbsp;&nbsp;&nbsp;&nbsp;邑将兵百万，其甲士四十二万人，五月，到颍川，复与严尤、陈茂合。初，光武<br /><br />&nbsp;&nbsp;&nbsp;&nbsp;为舂陵侯家讼逋租于尤，尤见而奇之。及是时，城中出降尤者言光武不取财物，<br /><br />&nbsp;&nbsp;&nbsp;&nbsp;但会兵计策。尤笑曰：“是美须眉者邪？何为乃如是！”<br /><br />&nbsp;&nbsp;&nbsp;&nbsp;初，王莽征天下能为兵法者六十三家数百人，并以为军吏；选练武卫，招募<br /><br />&nbsp;&nbsp;&nbsp;&nbsp;猛士，旌旗辎重，千里不绝。时有长人巨无霸，长一丈，大十围，以为垒尉；又<br /><br />&nbsp;&nbsp;&nbsp;&nbsp;驱诸猛兽虎豹犀象之属，以助威武。自秦、汉出师之盛，未尝有也。光武将数千<br /><br />&nbsp;&nbsp;&nbsp;&nbsp;兵，徼之于阳光。诸将见寻、邑兵盛，反走，驰入昆阳，皆惶怖，忧念妻孥，欲<br /><br />&nbsp;&nbsp;&nbsp;&nbsp;散归诸城。光武议曰：“今兵谷既少，而外寇强大，并力御之，功庶可立；如欲<br /><br />&nbsp;&nbsp;&nbsp;&nbsp;分散，势无俱全。且宛城未拔，不能相救，昆阳即破，一日之间，诸部亦灭矣。<br /><br />&nbsp;&nbsp;&nbsp;&nbsp;今不同心胆共举功名，反欲守妻子财物邪？”诸将怒曰：“刘将军何敢如是！”<br /><br />&nbsp;&nbsp;&nbsp;&nbsp;光武笑而起。会候骑还，言大兵且至城北，军陈数百里，不见其后。诸将遽相谓<br /><br />&nbsp;&nbsp;&nbsp;&nbsp;曰：“更请刘将军计之。”光武复为图画成败。诸将忧迫，皆曰：“诺”。时城<br /><br />&nbsp;&nbsp;&nbsp;&nbsp;中唯有八九千人，光武乃使成国上公王凤、廷尉大将军王常留守，夜自与骠骑大<br /><br />&nbsp;&nbsp;&nbsp;&nbsp;将军宗佻、五威将军李轶等十三骑，出城南门，于外收兵。时莽军到城下者且十<br /><br />&nbsp;&nbsp;&nbsp;&nbsp;万，光武几不得出。既至郾、定陵，悉发诸营兵，而诸将贪惜财货，欲分留守之。<br /><br />&nbsp;&nbsp;&nbsp;&nbsp;光武曰：“今若破敌，珍万倍，大功可成；如为所败，首领无余，何财物之<br /><br />&nbsp;&nbsp;&nbsp;&nbsp;有！”众乃从。<br /><br />&nbsp;&nbsp;&nbsp;&nbsp;严尤说王邑曰：“昆阳城小而坚，今假号者在宛，亟进大兵，彼必奔走；宛<br /><br />&nbsp;&nbsp;&nbsp;&nbsp;败，昆阳自服。”邑曰：“吾昔以虎牙将军围翟义，坐不生得，以见责让。今将<br /><br />&nbsp;&nbsp;&nbsp;&nbsp;百万之众，遇城而不能下，何谓邪？”遂围之数十重，列营百数，云车十余丈，<br /><br />&nbsp;&nbsp;&nbsp;&nbsp;瞰临城中，旗帜蔽野，埃尘连天，钲鼓之声闻数百里。或为地道，冲~H城。<br /><br />&nbsp;&nbsp;&nbsp;&nbsp;积弩乱发，矢下如雨，城中负户而汲。王凤等乞降，不许。寻、邑自以为功在漏<br /><br />&nbsp;&nbsp;&nbsp;&nbsp;刻，意气甚逸。夜有流星坠营中，昼有云如坏山，当营而陨，不及地尺而散，吏<br /><br />&nbsp;&nbsp;&nbsp;&nbsp;士皆厌伏。<br /><br />&nbsp;&nbsp;&nbsp;&nbsp;六月己卯，光武遂与营部俱进，自将步骑千余，前去大军四五里而陈。寻、<br /><br />&nbsp;&nbsp;&nbsp;&nbsp;邑亦遣兵数千合战。光武奔之，斩首数十级。诸部喜曰：“刘将军平生见小敌怯，<br /><br />&nbsp;&nbsp;&nbsp;&nbsp;今见大敌勇，甚可怪也，且复居前。请助将军！”光武复进、寻、邑兵却，诸部<br /><br />&nbsp;&nbsp;&nbsp;&nbsp;共乘之，斩首数百千级。连胜，遂前。时，伯升拔宛已三日，而光武尚未知。乃<br /><br />&nbsp;&nbsp;&nbsp;&nbsp;伪使持书报城中，云“宛下兵到”，而阳其书。寻、邑得之，不。诸将既经<br /><br />&nbsp;&nbsp;&nbsp;&nbsp;累捷，胆气益壮，无不一当百。光武乃与敢死者三千人，从城西水上冲其中坚，<br /><br />&nbsp;&nbsp;&nbsp;&nbsp;寻、邑陈乱，乘锐崩之，遂杀王寻。城中亦鼓噪而出，中外合势，震呼动天地，<br /><br />&nbsp;&nbsp;&nbsp;&nbsp;莽兵大溃，走者相腾践，奔殪百余里间。会大雷风，屋瓦皆飞，雨下如注，<br /><br />&nbsp;&nbsp;&nbsp;&nbsp;川盛溢，虎豹皆股战，士卒争赴，溺死者以万数，水为不流。王邑、严尤、陈茂<br /><br />&nbsp;&nbsp;&nbsp;&nbsp;轻骑乘死人度水逃去。尽获其军实辎重、车甲珍宝，不可胜算，举之连月不尽，<br /><br />&nbsp;&nbsp;&nbsp;&nbsp;或燔烧其余。<br /><br />&nbsp;&nbsp;&nbsp;&nbsp;光武因复徇下颍阳。会伯升为更始所害，光武自父城驰诣宛谢。司徒官属迎<br /><br />&nbsp;&nbsp;&nbsp;&nbsp;吊光武，光武难交私语，深引过而已。未尝自伐昆阳之功，又不敢为伯升服丧，<br /><br />&nbsp;&nbsp;&nbsp;&nbsp;饮食言笑如平常。更始以是惭，拜光武为破虏大将军，封武信侯。<br /><br />&nbsp;&nbsp;&nbsp;&nbsp;九月庚戌，三辅豪杰共诛王莽，传首诣宛。<br /><br />&nbsp;&nbsp;&nbsp;&nbsp;更始将北都洛阳，以光武行司隶校尉，使前整修宫府。于是置僚属，作文移，<br /><br />&nbsp;&nbsp;&nbsp;&nbsp;从事司察，一如旧章。时三辅吏士东迎更始，见诸将过，皆冠帻，而服妇人衣，<br /><br />&nbsp;&nbsp;&nbsp;&nbsp;诸于绣Q，莫不笑之，或有畏而走者。及见司隶僚属，皆欢喜不自胜。老吏或<br /><br />&nbsp;&nbsp;&nbsp;&nbsp;垂涕曰：“不图今日复见汉官威仪！”由是识者皆属心焉。及更始至洛阳，乃遣<br /><br />&nbsp;&nbsp;&nbsp;&nbsp;光武以破虏将军行大司马事。十月，持节北度河，镇慰州郡。所到部县，辄见二<br /><br />&nbsp;&nbsp;&nbsp;&nbsp;千石、长吏、三老、官属，下至佐史，考察黜陟，如州牧行部事。辄平遣囚徒，<br /><br />&nbsp;&nbsp;&nbsp;&nbsp;除王莽苛政，复汉官名。吏人喜悦，争持牛、酒迎劳。<br /><br />&nbsp;&nbsp;&nbsp;&nbsp;进至邯郸，故赵缪王子林说光武曰：“赤眉今在河东，但决水灌之，百万之<br /><br />&nbsp;&nbsp;&nbsp;&nbsp;众可使为鱼。”光武不答，去之真定。林于是乃诈以卜者王郎为成帝子子舆，十<br /><br />&nbsp;&nbsp;&nbsp;&nbsp;二月，立郎为天子，都邯郸，遂遣使者降下郡国。<br /><br />&nbsp;&nbsp;&nbsp;&nbsp;二年正月，光武以王郎新盛，乃北徇蓟。王郎移檄购光武十万户，而故广阳<br /><br />&nbsp;&nbsp;&nbsp;&nbsp;王子刘接起兵蓟中以应郎，城内扰乱，转相惊恐，言邯郸使者方到，二千石以下<br /><br />&nbsp;&nbsp;&nbsp;&nbsp;皆出迎。于是光武趣驾南辕，晨夜不敢入城邑，舍食道傍。至饶阳，官属皆乏食。<br /><br />&nbsp;&nbsp;&nbsp;&nbsp;光武乃自称邯郸使者，入传舍。传吏方进食，从者饥，争夺之。传吏疑其伪，乃<br /><br />&nbsp;&nbsp;&nbsp;&nbsp;椎鼓数十通，绐言邯郸将军至，官属皆失色。光武升车欲驰，既而惧不免，徐还<br /><br />&nbsp;&nbsp;&nbsp;&nbsp;坐，曰：“请邯郸将军人。”久乃驾去。传中人遥语门者闭之。门长曰：“天下<br /><br />&nbsp;&nbsp;&nbsp;&nbsp;讵可知，而闭长者乎？”遂得南出。晨夜兼行，蒙犯霜雪，天时寒，面皆破裂。<br /><br />&nbsp;&nbsp;&nbsp;&nbsp;至呼沱河，无船，适遇冰合，得过，未毕数车而陷。进至下博城西，遑惑不知所<br /><br />&nbsp;&nbsp;&nbsp;&nbsp;之。有白衣老父在道旁，指曰：“努力！信都郡为长安守，去此八十里。”光武<br /><br />&nbsp;&nbsp;&nbsp;&nbsp;即驰赴之，信都太守任光开门出迎。世祖因发旁县，得四千人，先击堂阳、贳县，<br /><br />&nbsp;&nbsp;&nbsp;&nbsp;皆降之。王莽和成卒正邳彤亦举郡降。又昌城人刘植，宋子人耿纯，各率宗亲子<br /><br />&nbsp;&nbsp;&nbsp;&nbsp;弟，据其县邑，以奉光武。于是北降下曲阳，众稍合，乐附者至有数万人。<br /><br />&nbsp;&nbsp;&nbsp;&nbsp;复北击中山，拔卢奴。所过发奔命兵，移檄边部，共击邯郸，郡县还复响应。<br /><br />&nbsp;&nbsp;&nbsp;&nbsp;南击新市、真定、元氏、防子，皆下之，因人赵界。<br /><br />&nbsp;&nbsp;&nbsp;&nbsp;时，王郎大将李育屯柏人，汉兵不知而进，前部偏将朱浮、邓禹为育所破，<br /><br />&nbsp;&nbsp;&nbsp;&nbsp;亡失辎重。光武在后闻之，收浮、禹散卒，与育战于郭门，大破之，尽得其所获。<br /><br />&nbsp;&nbsp;&nbsp;&nbsp;育还保城，攻之不下，于是引兵拔广阿。会上谷大守耿况、渔阳太守彭宠各遣其<br /><br />&nbsp;&nbsp;&nbsp;&nbsp;将吴汉、寇恂等将突骑来助击王郎，更始亦遣尚书仆射谢躬讨郎，光武因大飨士<br /><br />&nbsp;&nbsp;&nbsp;&nbsp;卒，遂东围巨鹿。王郎守将王饶坚守，月余不下。郎遣将倪宏、刘奉率数万人救<br /><br />&nbsp;&nbsp;&nbsp;&nbsp;钜鹿，光武逆战于南，斩首数千级。四月，进围邯郸，连战破之。五月甲辰，<br /><br />&nbsp;&nbsp;&nbsp;&nbsp;拔其城，诛王郎。收文书，得吏人与郎交关谤毁者数千章。光武不省，会诸将军<br /><br />&nbsp;&nbsp;&nbsp;&nbsp;烧之，曰：“令反侧子自安。”<br /><br />&nbsp;&nbsp;&nbsp;&nbsp;更始遣侍御史持节立光武为萧王，悉令罢兵诣行在所。光武辞以河北未平，<br /><br />&nbsp;&nbsp;&nbsp;&nbsp;不就征。自是始贰于更始。<br /><br />&nbsp;&nbsp;&nbsp;&nbsp;是时，长安政乱，四方背叛。梁王刘永擅命睢阳，公孙述称王巴蜀，李宪自<br /><br />&nbsp;&nbsp;&nbsp;&nbsp;立为淮南王，秦丰自号楚黎王，张步起琅邪，董宪起东海，延岑起汉中，田戎起<br /><br />&nbsp;&nbsp;&nbsp;&nbsp;夷陵，并置将帅，侵略郡县。又别号诸贼铜马、大肜、高湖、重连、铁胫、大抢、<br /><br />&nbsp;&nbsp;&nbsp;&nbsp;尤来、上江、青犊、五校、檀乡、五幡、五楼、富平、获索等，各领部曲，众合<br /><br />&nbsp;&nbsp;&nbsp;&nbsp;数百万人，所在寇掠。<br /><br />&nbsp;&nbsp;&nbsp;&nbsp;光武将击之，先遣吴汉北发十郡兵。幽州牧苗曾不从，汉遂斩曾而发其众。<br /><br />&nbsp;&nbsp;&nbsp;&nbsp;秋，光武击铜马于，吴汉将突骑来会清阳。贼数挑战，光武坚营自守；有出<br /><br />&nbsp;&nbsp;&nbsp;&nbsp;卤掠者，辄击取之，绝其粮道。积月余日，贼食尽，夜遁去，追至馆陶，大破之。<br /><br />&nbsp;&nbsp;&nbsp;&nbsp;受降未尽，而高湖、重连从东南来，与铜马余众合，光武复与大战于蒲阳，悉破<br /><br />&nbsp;&nbsp;&nbsp;&nbsp;降之，封其渠帅为列侯。降者犹不自安，光武知其意，敕令各归营勒兵，乃自乘<br /><br />&nbsp;&nbsp;&nbsp;&nbsp;轻骑按行部陈。降者更相语曰：“萧王推赤心置人腹中，安得不投死乎！”由是<br /><br />&nbsp;&nbsp;&nbsp;&nbsp;皆服。悉将降人分配诸将，众遂数十万，故关西号光武为“铜马帝”。<br /><br />&nbsp;&nbsp;&nbsp;&nbsp;赤眉别帅与大肜、青犊十余万众在射犬，光武进击，大破之，众皆散走。使<br /><br />&nbsp;&nbsp;&nbsp;&nbsp;吴汉、岑彭袭杀谢躬于邺。青犊、赤眉贼人函谷关，攻更始。光武乃遣邓禹率六<br /><br />&nbsp;&nbsp;&nbsp;&nbsp;裨将引兵而西，以更始、赤眉之乱。时，更始使大司马朱鲔、舞阴王李轶等屯洛<br /><br />&nbsp;&nbsp;&nbsp;&nbsp;阳，光武亦令冯异守孟津以拒之。<br /><br />&nbsp;&nbsp;&nbsp;&nbsp;建武元年春正月，平陵人方望立前孺子刘婴为天子，更始遣丞相李松击斩之。<br /><br />&nbsp;&nbsp;&nbsp;&nbsp;光武北击尤来、大抢、五幡于元氏，追至右北平，连破之。又战于顺水北，<br /><br />&nbsp;&nbsp;&nbsp;&nbsp;乘胜轻进，反为所败。贼追急，短兵接，光武自投高岸，遇突骑王丰，下马授光<br /><br />&nbsp;&nbsp;&nbsp;&nbsp;武，光武抚其肩而上，顾笑谓耿m曰：“几为虏嗤。”m频射却贼，得免。士卒<br /><br />&nbsp;&nbsp;&nbsp;&nbsp;死者数千人，散兵归保范阳。军中不见光武，或云已殁，诸将不知所为。吴汉曰：<br /><br />&nbsp;&nbsp;&nbsp;&nbsp;“卿曹努力！王兄子在南阳，何忧无主？”众恐惧，数日乃定。贼虽战胜，而素<br /><br />&nbsp;&nbsp;&nbsp;&nbsp;慑大威，客主不相知，夜遂引去。大军复进至安交，与战，破之，斩首三千余级。<br /><br />&nbsp;&nbsp;&nbsp;&nbsp;贼人渔阳，乃遣吴汉率耿m、陈俊、马武等十二将军追战于潞东，及平谷，大破<br /><br />&nbsp;&nbsp;&nbsp;&nbsp;灭之。<br /><br />&nbsp;&nbsp;&nbsp;&nbsp;朱鲔遣讨难将军苏茂攻温，冯异、寇恂与战，大破之，斩其将贾。于是诸<br /><br />&nbsp;&nbsp;&nbsp;&nbsp;将议上尊号。马武先进曰：“天下无主。如有圣人承敝而起，虽仲尼为相，孙子<br /><br />&nbsp;&nbsp;&nbsp;&nbsp;为将，犹恐无能有益。反水不收，后悔无及。大王虽执谦退，奈宗庙社稷何！宜<br /><br />&nbsp;&nbsp;&nbsp;&nbsp;且还蓟即尊位，乃议征伐。今此谁贼而驰骛击之乎？”光武惊曰：“何将军出是<br /><br />&nbsp;&nbsp;&nbsp;&nbsp;言？”可斩也！”武曰：“诸将尽然。”光武使出晓之，乃引军还至蓟。<br /><br />&nbsp;&nbsp;&nbsp;&nbsp;夏四月，公孙述自称天子。<br /><br />&nbsp;&nbsp;&nbsp;&nbsp;光武从蓟还，过范阳，命收葬吏士。至中山，诸将复上奏曰：“汉遭王莽，<br /><br />&nbsp;&nbsp;&nbsp;&nbsp;宗庙废绝，豪杰愤怒，兆人涂炭。王与伯升首举义兵，更始因其资以据帝位，而<br /><br />&nbsp;&nbsp;&nbsp;&nbsp;不能奉承大统，败乱纲纪，盗贼日多，群生危蹙。大王初征昆阳，王莽自溃；后<br /><br />&nbsp;&nbsp;&nbsp;&nbsp;拔邯郸，北州弭定；参分天下而有其二，跨州据土，带甲百万。言武力则莫之敢<br /><br />&nbsp;&nbsp;&nbsp;&nbsp;抗，论文德则无所与辞。臣闻帝王不可以久旷，天命不可以谦拒，惟大王以社稷<br /><br />&nbsp;&nbsp;&nbsp;&nbsp;为计，万姓为心。”光武又不听。<br /><br />&nbsp;&nbsp;&nbsp;&nbsp;行到南平棘，诸将复固请之。光武曰：“寇贼未平，四面受敌，何遽欲正号<br /><br />&nbsp;&nbsp;&nbsp;&nbsp;位乎？诸将且出。”耿纯进曰：“天下士大夫捐亲戚，弃土壤，从大王于矢石之<br /><br />&nbsp;&nbsp;&nbsp;&nbsp;间者，其计固望其攀龙鳞，附凤翼，以成其所志耳。今功业即定，天人亦应，而<br /><br />&nbsp;&nbsp;&nbsp;&nbsp;大王留时逆众，不正号位，纯恐士大夫望绝计穷，则有去归之思，无为久自苦也。<br /><br />&nbsp;&nbsp;&nbsp;&nbsp;大众一散，难可复合。时不可留，众不可逆。”纯言甚诚切，光武深感，曰：<br /><br />&nbsp;&nbsp;&nbsp;&nbsp;“吾将思之。”<br /><br />&nbsp;&nbsp;&nbsp;&nbsp;行至z，光武先在长安时同舍生华自关中奉《赤伏符》，曰“刘秀发兵<br /><br />&nbsp;&nbsp;&nbsp;&nbsp;捕不道，四夷云集龙斗野，四七之际火为主。群臣因复奏曰：“受命之符，人应<br /><br />&nbsp;&nbsp;&nbsp;&nbsp;为大，万里合信，不议同情，周之白鱼，曷足比焉？今上无天子，海内淆乱，符<br /><br />&nbsp;&nbsp;&nbsp;&nbsp;瑞之应，昭然著闻，宜答天神，以塞群望。”光武于是命有司设坛场于z南千<br /><br />&nbsp;&nbsp;&nbsp;&nbsp;秋亭五成陌。<br /><br />&nbsp;&nbsp;&nbsp;&nbsp;六月己未，即皇帝位。燔燎告天，于六宗，望于群神。其祝文曰：“皇天<br /><br />&nbsp;&nbsp;&nbsp;&nbsp;上帝，后土神o，眷顾降命，属秀黎元，为人父母，秀不敢当。群下百辟，不谋<br /><br />&nbsp;&nbsp;&nbsp;&nbsp;同辞，咸曰：‘王莽篡位，秀发愤兴兵，破王寻、王邑于昆阳，诛王郎、铜马于<br /><br />&nbsp;&nbsp;&nbsp;&nbsp;河北，平定天下，海内蒙恩。上当天地之心，下为元元所归。’谶记曰：‘刘秀<br /><br />&nbsp;&nbsp;&nbsp;&nbsp;发兵捕不道，卯金修德为天子。’秀犹固辞，至于再，至于三。群下佥曰：‘皇<br /><br />&nbsp;&nbsp;&nbsp;&nbsp;天大命，不可稽留。’敢不敬承。”于是建元为建武，大赦天下，改z为高邑。<br /><br />&nbsp;&nbsp;&nbsp;&nbsp;是月，赤眉立刘盆子为天子。<br /><br />&nbsp;&nbsp;&nbsp;&nbsp;甲子，前将军邓禹击更始定国公王匡于安邑，大破之，斩其将刘均。<br /><br />&nbsp;&nbsp;&nbsp;&nbsp;秋七月辛未，拜前将军邓禹为大司徒。丁丑，以野王令王梁为大司空。壬午，<br /><br />&nbsp;&nbsp;&nbsp;&nbsp;以大将军吴汉为大司马，偏将军景丹为骠骑大将军，大将军耿m为建威大将军，<br /><br />&nbsp;&nbsp;&nbsp;&nbsp;偏将军盖延为虎牙大将军，偏将军朱v为建义大将军，中坚将军杜茂为大将军。<br /><br />&nbsp;&nbsp;&nbsp;&nbsp;时，宗室刘茂自号“厌新将军”，率众降，封为中山王。<br /><br />&nbsp;&nbsp;&nbsp;&nbsp;己亥，幸怀。遣耿m率强弩将军陈俊军五社津，备荥阳以东。使吴汉率朱v<br /><br />&nbsp;&nbsp;&nbsp;&nbsp;及廷尉岑彭、执金吾贾复、扬化将军坚镡等十一将军围朱鲔于洛阳。<br /><br />&nbsp;&nbsp;&nbsp;&nbsp;八月壬子，祭社稷。癸丑，祠高祖、太宗、世宗于怀宫。进幸河阳。更始廪<br /><br />&nbsp;&nbsp;&nbsp;&nbsp;丘王田立降。<br /><br />&nbsp;&nbsp;&nbsp;&nbsp;九月，赤眉入长安，更始奔高陵。辛未，诏曰：“更始破败，弃城逃走，妻<br /><br />&nbsp;&nbsp;&nbsp;&nbsp;子裸袒，流冗道路。朕甚愍之。今封更始为淮阳王。吏人敢有贼害者，罪同大逆。”<br /><br />&nbsp;&nbsp;&nbsp;&nbsp;甲申，以前密令卓茂为太傅。<br /><br />&nbsp;&nbsp;&nbsp;&nbsp;辛卯，朱鲔举城降。<br /><br />&nbsp;&nbsp;&nbsp;&nbsp;冬十月癸丑，车驾入洛阳，幸南宫却非殿，遂定都焉。<br /><br />&nbsp;&nbsp;&nbsp;&nbsp;遣岑彭击荆州群贼。<br /><br />&nbsp;&nbsp;&nbsp;&nbsp;十一月甲午，幸怀。<br /><br />&nbsp;&nbsp;&nbsp;&nbsp;刘永自称天子。<br /><br />&nbsp;&nbsp;&nbsp;&nbsp;十二月丙戌，至自怀。<br /><br />&nbsp;&nbsp;&nbsp;&nbsp;赤眉杀更始，而隗嚣据陇右，卢芳起安定。破虏大将军叔寿击五校贼于曲梁，<br /><br />&nbsp;&nbsp;&nbsp;&nbsp;战殁。<br /><br />&nbsp;&nbsp;&nbsp;&nbsp;二年春正月甲子朔，日有食之。大司马吴汉率九将军击檀乡贼于邺东，大破<br /><br />&nbsp;&nbsp;&nbsp;&nbsp;降之。庚辰，封功臣皆为列侯，大国四县，余各有差。下诏曰：“人情得足，苦<br /><br />&nbsp;&nbsp;&nbsp;&nbsp;于放纵，快须臾之欲，忘慎罚之义。惟诸将业远功大，诚欲传于无穷，宜如临深<br /><br />&nbsp;&nbsp;&nbsp;&nbsp;渊，如履薄冰，战战栗栗，日慎一日。其显效未，各籍未立者，大鸿胪趣上，<br /><br />&nbsp;&nbsp;&nbsp;&nbsp;朕将差而录之。”博士丁恭议曰：“古帝王封诸侯不过百里，故利以建侯，取法<br /><br />&nbsp;&nbsp;&nbsp;&nbsp;于雷，强干弱枝，所以为治也。今封诸侯四县，不合法制。”帝曰：“古之亡国，<br /><br />&nbsp;&nbsp;&nbsp;&nbsp;皆以无道，未尝闻功臣地多而灭亡者。”乃遣谒者即授印绶，策曰：“在上不骄，<br /><br />&nbsp;&nbsp;&nbsp;&nbsp;高而不危；制节谨度，满而不溢。敬之戒之。传尔子孙，长为汉藩。”<br /><br />&nbsp;&nbsp;&nbsp;&nbsp;壬午，更始复汉将军邓晔、辅汉将军于匡降，皆复爵位。<br /><br />&nbsp;&nbsp;&nbsp;&nbsp;壬子，起高庙，建社稷于洛阳，立郊兆于城南，始正火德，色尚赤。<br /><br />&nbsp;&nbsp;&nbsp;&nbsp;是月，赤眉焚西京宫室，发掘园陵，寇掠关中。大司徒邓禹入长安，遣府掾<br /><br />&nbsp;&nbsp;&nbsp;&nbsp;奉十一帝神主，纳于高庙。<br /><br />&nbsp;&nbsp;&nbsp;&nbsp;真定王杨、临邑侯让谋反，遣前将军耿纯诛之。<br /><br />&nbsp;&nbsp;&nbsp;&nbsp;二月己酉，幸修武。<br /><br />&nbsp;&nbsp;&nbsp;&nbsp;大司空王梁免。壬子，以太中大夫宋弘为大司空。<br /><br />&nbsp;&nbsp;&nbsp;&nbsp;遣骠骑大将军景丹率征虏将军祭遵等二将军击弘农贼，破之，因遣祭遵围蛮<br /><br />&nbsp;&nbsp;&nbsp;&nbsp;中贼张满。<br /><br />&nbsp;&nbsp;&nbsp;&nbsp;渔阳太守彭宠反，攻幽州牧朱浮于蓟。<br /><br />&nbsp;&nbsp;&nbsp;&nbsp;延岑自称武安王于汉中。<br /><br />&nbsp;&nbsp;&nbsp;&nbsp;辛卯，至自修武。<br /><br />&nbsp;&nbsp;&nbsp;&nbsp;三月乙未，大赦天下，诏曰：“顷狱多冤人，用刑深刻，朕甚愍之。孔子云：<br /><br />&nbsp;&nbsp;&nbsp;&nbsp;‘刑罚不中，则民无所措手足。’其与中二千石、诸大夫、博士、议郎议省刑法。”<br /><br />&nbsp;&nbsp;&nbsp;&nbsp;遣执金吾贾复率二将军击更始郾王尹遵，破降之。<br /><br />&nbsp;&nbsp;&nbsp;&nbsp;骁骑将军刘植击密贼，战殁。<br /><br />&nbsp;&nbsp;&nbsp;&nbsp;遣虎牙大将军盖延率四将军伐刘永。夏四月，围永于睢阳。更始将苏茂杀淮<br /><br />&nbsp;&nbsp;&nbsp;&nbsp;阳太守潘蹇而附刘永。<br /><br />&nbsp;&nbsp;&nbsp;&nbsp;甲午，封叔父良为广阳王，兄子章为太原王，章弟兴为鲁王，舂陵侯嫡子祉<br /><br />&nbsp;&nbsp;&nbsp;&nbsp;为城阳王。<br /><br />&nbsp;&nbsp;&nbsp;&nbsp;五月庚辰，封更始元氏王歙为泗水王，故真定王杨子得为真定王，周后姬常<br /><br />&nbsp;&nbsp;&nbsp;&nbsp;为周承休公。癸未，诏曰：“民有嫁妻卖子欲归父母者，恣听之。敢拘执，论如<br /><br />&nbsp;&nbsp;&nbsp;&nbsp;律。”<br /><br />&nbsp;&nbsp;&nbsp;&nbsp;六月戊戌，立贵人郭氏为皇后，子为皇太子，大赦天下。增郎、谒者、从<br /><br />&nbsp;&nbsp;&nbsp;&nbsp;官秩各一等。丙午，封宗子刘终为淄川王。<br /><br />&nbsp;&nbsp;&nbsp;&nbsp;秋八月，帝自将征五校。丙辰，幸内黄，大破五校于p阳，降之。<br /><br />&nbsp;&nbsp;&nbsp;&nbsp;遣游击将军邓隆救朱浮，与彭宠战于潞，隆军败绩。<br /><br />&nbsp;&nbsp;&nbsp;&nbsp;盖延拔睢阳，刘永奔谯。<br /><br />&nbsp;&nbsp;&nbsp;&nbsp;破虏将军邓奉据U阳反。<br /><br />&nbsp;&nbsp;&nbsp;&nbsp;九月壬戌，至自内黄。<br /><br />&nbsp;&nbsp;&nbsp;&nbsp;骠骑大将军景丹薨。<br /><br />&nbsp;&nbsp;&nbsp;&nbsp;延岑大破赤眉于杜陵。<br /><br />&nbsp;&nbsp;&nbsp;&nbsp;关中饥，民相食。<br /><br />&nbsp;&nbsp;&nbsp;&nbsp;冬十一月，以廷尉岑彭为征南大将军，率八将军讨邓奉于堵乡。铜马、青犊、<br /><br />&nbsp;&nbsp;&nbsp;&nbsp;尤来余贼共立孙登为天子于上郡。登将乐玄杀登，以其众五万余人降。遣偏将军<br /><br />&nbsp;&nbsp;&nbsp;&nbsp;冯异代邓禹伐赤眉。使太中大夫伏隆持节安辑青、徐二州，招张步降之。<br /><br />&nbsp;&nbsp;&nbsp;&nbsp;十二月戊午，诏曰：“惟宗室列侯为王莽所废，先灵无所依归，朕甚愍之。<br /><br />&nbsp;&nbsp;&nbsp;&nbsp;其并复故国。若侯身已殁，属所上其子孙见名尚书，封拜。”<br /><br />&nbsp;&nbsp;&nbsp;&nbsp;是岁，盖延等大破刘永于沛西。初，王莽末，天下旱蝗，黄金一斤易粟一斛；<br /><br />&nbsp;&nbsp;&nbsp;&nbsp;至是野Y旅生，麻怯仁，野蚕成茧，被于山阜，人收其利焉。<br /><br />&nbsp;&nbsp;&nbsp;&nbsp;三年春正月甲子，以偏将军冯异为征西大将军，杜茂为骠骑大将军。大司徒<br /><br />&nbsp;&nbsp;&nbsp;&nbsp;邓禹及冯异与赤眉战于回溪，禹、异败绩。<br /><br />&nbsp;&nbsp;&nbsp;&nbsp;征虏将军祭遵破蛮中，斩张满。辛巳，立皇考南顿君已上四庙。壬午，大赦<br /><br />&nbsp;&nbsp;&nbsp;&nbsp;天下。<br /><br />&nbsp;&nbsp;&nbsp;&nbsp;闰月乙巳，大司徒邓禹免。<br /><br />&nbsp;&nbsp;&nbsp;&nbsp;冯异与赤眉战于崤底，大破之，余众南向宜阳，帝自将征之。己亥，幸宜阳。<br /><br />&nbsp;&nbsp;&nbsp;&nbsp;甲辰，亲勒六军，大陈戎马，大司马吴汉精卒当前，中军次之，骁骑、武卫分陈<br /><br />&nbsp;&nbsp;&nbsp;&nbsp;左右。赤眉望见震怖，遣使乞降。丙午，赤眉君臣面缚，奉高皇帝玺绶，诏以属<br /><br />&nbsp;&nbsp;&nbsp;&nbsp;城门校尉。戊申，至自宜阳。己酉，诏曰：“群盗纵横，贼害元元，盆子窃尊号，<br /><br />&nbsp;&nbsp;&nbsp;&nbsp;乱惑天下。朕奋兵讨击，应时崩解，十余万众束手降服，先帝玺绶归之王府。斯<br /><br />&nbsp;&nbsp;&nbsp;&nbsp;皆祖宗之灵，士人之力，朕曷足以享斯哉！其择吉日祠高庙，赐天下长子当为父<br /><br />&nbsp;&nbsp;&nbsp;&nbsp;后者爵，人一级。”<br /><br />&nbsp;&nbsp;&nbsp;&nbsp;二月己未，祠高庙，受传国玺。<br /><br />&nbsp;&nbsp;&nbsp;&nbsp;刘永立董宪为海西王，张步为齐王。步杀光禄大夫伏隆而反。幸怀，遣吴汉<br /><br />&nbsp;&nbsp;&nbsp;&nbsp;率二将军击青犊于轵西，大破降之。<br /><br />&nbsp;&nbsp;&nbsp;&nbsp;三月壬寅，以大司徒司直伏湛为大司徒。<br /><br />&nbsp;&nbsp;&nbsp;&nbsp;彭宠陷蓟城，宠自立为燕王。帝自将征邓奉，幸堵阳。<br /><br />&nbsp;&nbsp;&nbsp;&nbsp;夏四月，大破邓奉于小长安，斩之。冯异与延岑战于上林，破之。吴汉率七<br /><br />&nbsp;&nbsp;&nbsp;&nbsp;将军与刘永将苏茂战于广东，大破之。虎牙大将军盖延围刘永于睢阳。<br /><br />&nbsp;&nbsp;&nbsp;&nbsp;五月己酉，车驾不宫。乙卯晦，日有食之。<br /><br />&nbsp;&nbsp;&nbsp;&nbsp;六月壬戌，大赦天下。耿m与延岑战于穰，大破之。<br /><br />&nbsp;&nbsp;&nbsp;&nbsp;秋七月，征南大将军岑彭率三将军伐秦丰，战于黎丘，大破之，获其将蔡宏。<br /><br />&nbsp;&nbsp;&nbsp;&nbsp;庚辰，诏曰：“吏不满六百石，下至墨绶长、相，有罪先请。男子八十以上，十<br /><br />&nbsp;&nbsp;&nbsp;&nbsp;岁以下，及妇人从坐者，自非不道、诏所名捕，皆不得系。当验问者即就验。女<br /><br />&nbsp;&nbsp;&nbsp;&nbsp;徒雇山归家。”盖延拔睢阳，获刘永，而苏茂、周建立永子纡为梁王。<br /><br />&nbsp;&nbsp;&nbsp;&nbsp;冬十月壬申，幸舂陵，祠园庙，因置酒旧宅，大会故人父老。<br /><br />&nbsp;&nbsp;&nbsp;&nbsp;十一月乙未，至自舂陵。涿郡太守张丰反。<br /><br />&nbsp;&nbsp;&nbsp;&nbsp;是岁，李宪自称天子。西州大将军隗嚣奉奏。建义大将军朱v率祭遵与延岑<br /><br />&nbsp;&nbsp;&nbsp;&nbsp;战于东阳，斩其将张成。<br /><br />&nbsp;&nbsp;&nbsp;&nbsp;四年春正月甲申，大赦天下。<br /><br />&nbsp;&nbsp;&nbsp;&nbsp;二月壬子，幸怀。壬申，至自怀。<br /><br />&nbsp;&nbsp;&nbsp;&nbsp;遣右将军邓禹率二将军与延岑战于武当，破之。<br /><br />&nbsp;&nbsp;&nbsp;&nbsp;夏四月丁巳，幸邺。己巳，进幸临平。<br /><br />&nbsp;&nbsp;&nbsp;&nbsp;遣大司马吴汉击五校贼于箕山，大破之。<br /><br />&nbsp;&nbsp;&nbsp;&nbsp;五月，进幸元氏。辛巳，进幸卢奴。遣征虏将军祭遵率四将军讨张丰于涿郡，<br /><br />&nbsp;&nbsp;&nbsp;&nbsp;斩丰。<br /><br />&nbsp;&nbsp;&nbsp;&nbsp;六月辛亥，车驾还宫。<br /><br />&nbsp;&nbsp;&nbsp;&nbsp;七月丁亥，幸谯。遣捕虏将军马武、偏将军王霸围刘纡于垂惠。<br /><br />&nbsp;&nbsp;&nbsp;&nbsp;董宪将贲休以兰陵城降，宪围之。虎牙大将军盖延率平狄将军庞萌救贲休，<br /><br />&nbsp;&nbsp;&nbsp;&nbsp;不克，兰陵为宪所陷。<br /><br />&nbsp;&nbsp;&nbsp;&nbsp;秋八月戊午，进幸寿春。<br /><br />&nbsp;&nbsp;&nbsp;&nbsp;太中大夫徐辽蒙绷倩刺守刘度，磷诛。遣扬武将军马成率三将军伐李宪。<br /><br />&nbsp;&nbsp;&nbsp;&nbsp;九月，围宪于舒。<br /><br />&nbsp;&nbsp;&nbsp;&nbsp;冬十月甲寅，车驾还宫。<br /><br />&nbsp;&nbsp;&nbsp;&nbsp;太傅卓茂薨。<br /><br />&nbsp;&nbsp;&nbsp;&nbsp;十一月丙申，幸宛。遣建义大将军朱v率二将军围秦丰于黎丘。<br /><br />&nbsp;&nbsp;&nbsp;&nbsp;十二月丙寅，进幸黎丘。<br /><br />&nbsp;&nbsp;&nbsp;&nbsp;是岁，征西大将军冯异与公孙述将程焉战于陈仓，破之。<br /><br />&nbsp;&nbsp;&nbsp;&nbsp;五年春正月癸己，车驾还宫。<br /><br />&nbsp;&nbsp;&nbsp;&nbsp;二月丙午，大赦天下。<br /><br />&nbsp;&nbsp;&nbsp;&nbsp;捕虏将军马武、偏将军王霸拔垂惠。乙丑，幸魏郡。壬申，封殷后孔安为殷<br /><br />&nbsp;&nbsp;&nbsp;&nbsp;绍嘉公。<br /><br />&nbsp;&nbsp;&nbsp;&nbsp;彭宠为其苍头所杀，渔阳平。大司马吴汉率建威大将军耿m击富平、获索贼<br /><br />&nbsp;&nbsp;&nbsp;&nbsp;于平原，大破降之。夏遣耿m率二将军讨张步。<br /><br />&nbsp;&nbsp;&nbsp;&nbsp;三月癸未，徙广阳王良为赵王，始就国。<br /><br />&nbsp;&nbsp;&nbsp;&nbsp;平狄将军庞萌反，杀楚郡太守孙萌而东附董宪。遣征南大将军岑彭率二将军<br /><br />&nbsp;&nbsp;&nbsp;&nbsp;伐田戎于津乡，大破之。<br /><br />&nbsp;&nbsp;&nbsp;&nbsp;夏四月，旱，蝗。河西大将军窦融始遣使贡献。<br /><br />&nbsp;&nbsp;&nbsp;&nbsp;五月丙子，诏曰：“久旱伤麦，秋种未下，朕甚忧之。将残吏未胜，狱多冤<br /><br />&nbsp;&nbsp;&nbsp;&nbsp;结，元元愁恨，感动天气乎？其令中都官、三辅、郡、国出系囚，罪非犯殊死一<br /><br />&nbsp;&nbsp;&nbsp;&nbsp;切勿案，见徒免为庶人。务进柔良，退贪酷，各正厥事焉。”<br /><br />&nbsp;&nbsp;&nbsp;&nbsp;六月，建义大将军朱v拔黎丘，获秦丰；而庞荫、苏茂围桃城。帝时幸蒙，<br /><br />&nbsp;&nbsp;&nbsp;&nbsp;因自将征之。先理兵任城，乃进救桃城，大破萌等。<br /><br />&nbsp;&nbsp;&nbsp;&nbsp;秋七月丁丑，幸沛，祠高原庙。诏修复西京园陵。进幸湖陵，征董宪。又幸<br /><br />&nbsp;&nbsp;&nbsp;&nbsp;蕃，遂攻董宪于昌虑，大破之。<br /><br />&nbsp;&nbsp;&nbsp;&nbsp;八月己酉，进幸郯，留吴汉攻刘纡、董宪等，车驾转徇彭城、下邳。吴汉拔<br /><br />&nbsp;&nbsp;&nbsp;&nbsp;郯，获刘纡；汉进围董宪、庞萌于朐。<br /><br />&nbsp;&nbsp;&nbsp;&nbsp;冬十月，还，幸鲁，使大司空祠孔子。耿m等与张步战于临淄，大破之。帝<br /><br />&nbsp;&nbsp;&nbsp;&nbsp;幸临淄，进幸剧。张步斩苏茂以降，齐地平。初起太学。车驾还宫，幸太学，赐<br /><br />&nbsp;&nbsp;&nbsp;&nbsp;博士弟子各有差。<br /><br />&nbsp;&nbsp;&nbsp;&nbsp;十一月壬寅，大司徒状湛免，尚书令侯霸为大司徒。<br /><br />&nbsp;&nbsp;&nbsp;&nbsp;十二月，卢苏自称天子于九原。西州大将军隗嚣遣子恂入侍。交n牧邓让率<br /><br />&nbsp;&nbsp;&nbsp;&nbsp;七郡太守遣使奉贡。诏复济阳二年徭役。<br /><br />&nbsp;&nbsp;&nbsp;&nbsp;是岁，野谷渐少，田亩益广焉。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,164);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="165.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "165.html"; var index_page = "index.html"; var sortid = "9"; var article_id = "3"; var chapter_id = "164"; var articlename = "后汉书"; var chaptername = " 卷一上 光武帝纪第一上"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>