<!DOCTYPE html>
<html>
<head>
<meta charset="gbk" />
<title>后汉书- 志第十三 五行一-在线阅读-哈西文学网</title>
<meta name="keywords" content="范晔，后汉书， 志第十三 五行一全文， 志第十三 五行一在线阅读 哈西文学网" />
<meta name="description" content="哈西文学网提供范晔的后汉书  志第十三 五行一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/276.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/276.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第十三 五行一</h1>
            <div class="link xb">
                <a href="275.html">上一页</a>&larr;<a href="index.html">返回列表</a>&rarr;<a
                    href="277.html">下一页</a></div>			
            <div id="BookText">&nbsp;&nbsp;&nbsp;&nbsp;貌不恭淫雨服妖鸡祸青眚屋自坏讹言旱谣狼食人<br /><br />&nbsp;&nbsp;&nbsp;&nbsp;《五行传》说及其占应，《汉书・五行志》录之详矣。故泰山太守应劭、给<br /><br />&nbsp;&nbsp;&nbsp;&nbsp;事中董巴、散骑常侍谯周并撰建武以来灾异。今合而论之，以续《前志》云。<br /><br />&nbsp;&nbsp;&nbsp;&nbsp;《五行传》曰：“田猎不宿，饮食不享，出入不节，夺民农时，及有奸谋，<br /><br />&nbsp;&nbsp;&nbsp;&nbsp;则木不曲直。”谓木失其性而为灾也。又曰：“貌之不恭，是谓不肃。厥咎狂，<br /><br />&nbsp;&nbsp;&nbsp;&nbsp;厥罚恒雨，厥极恶。时则有服妖，时则有龟孽，时则有鸡祸，时则有下体生上之<br /><br />&nbsp;&nbsp;&nbsp;&nbsp;疴，时则有青眚、青祥，惟金l木。”说云：气之相伤谓之l。<br /><br />&nbsp;&nbsp;&nbsp;&nbsp;建武元年，赤眉贼率樊崇、逢安等共立刘盆子为天子。然崇等视之如小儿，<br /><br />&nbsp;&nbsp;&nbsp;&nbsp;百事自由，初不恤录也。后正旦至，君臣欲共飨，既坐，酒食未下，群臣更起，<br /><br />&nbsp;&nbsp;&nbsp;&nbsp;乱不可整。时，大司农杨音案剑怒曰：“小儿戏尚不如此！”其后遂破坏，崇、<br /><br />&nbsp;&nbsp;&nbsp;&nbsp;安等皆诛死。唯音为关内侯，以寿终。<br /><br />&nbsp;&nbsp;&nbsp;&nbsp;光武崩，山阳王荆哭不哀，作飞书与东海王，劝使作乱。明帝以荆同母弟，<br /><br />&nbsp;&nbsp;&nbsp;&nbsp;太后在，故隐之。后徙王广陵，荆遂坐复谋反自杀也。<br /><br />&nbsp;&nbsp;&nbsp;&nbsp;章帝时，窦皇后兄宪以皇后甚幸于上，故人人莫不畏宪。宪于是强请夺沁水<br /><br />&nbsp;&nbsp;&nbsp;&nbsp;长公主田，公主畏宪，与之，宪乃贱顾之。后上幸公主田，觉之，问宪，宪又上<br /><br />&nbsp;&nbsp;&nbsp;&nbsp;言借之。上以后故，但谴敕之，不治其罪。后章帝崩，窦太后摄政，宪秉机密，<br /><br />&nbsp;&nbsp;&nbsp;&nbsp;忠直之臣与宪忤者，宪多害之，其后宪兄弟遂皆被诛。<br /><br />&nbsp;&nbsp;&nbsp;&nbsp;桓帝时，梁冀秉政，兄弟贵盛自恣，好驱驰过度，至于归家，犹驰驱入门，<br /><br />&nbsp;&nbsp;&nbsp;&nbsp;百姓号之曰“梁氏灭门驱驰”。后遂诛灭。<br /><br />&nbsp;&nbsp;&nbsp;&nbsp;和帝永元十年、十三年、十四年、十五年，皆淫雨伤稼。<br /><br />&nbsp;&nbsp;&nbsp;&nbsp;安帝元初四年秋，郡国十淫雨伤稼。<br /><br />&nbsp;&nbsp;&nbsp;&nbsp;永宁元年，郡国三十三淫雨伤稼。<br /><br />&nbsp;&nbsp;&nbsp;&nbsp;建光元年，京都及郡国二十九淫雨伤稼。是时羌反久未平，百姓屯戍，不解<br /><br />&nbsp;&nbsp;&nbsp;&nbsp;愁苦。<br /><br />&nbsp;&nbsp;&nbsp;&nbsp;延光元年，郡国二十七淫雨伤稼。<br /><br />&nbsp;&nbsp;&nbsp;&nbsp;二年，郡国五连雨伤稼。<br /><br />&nbsp;&nbsp;&nbsp;&nbsp;顺帝永建四年，司隶、荆、豫、兖、冀部淫雨伤稼。<br /><br />&nbsp;&nbsp;&nbsp;&nbsp;六年，冀州淫雨伤稼。<br /><br />&nbsp;&nbsp;&nbsp;&nbsp;桓帝延熹二年夏，霖雨五十余日。是时，大将军梁冀秉政，谋害上所幸邓贵<br /><br />&nbsp;&nbsp;&nbsp;&nbsp;人母宣，冀又擅杀议郎邴尊。上欲诛冀，惧其持权日久，威势强盛，恐有逆命，<br /><br />&nbsp;&nbsp;&nbsp;&nbsp;害及吏民，密与近臣中常侍单超等图其方略。其年八月，冀卒伏罪诛灭。<br /><br />&nbsp;&nbsp;&nbsp;&nbsp;灵帝建宁元年夏，霖雨六十余日。是时，大将军窦武谋变废中官。其年九月，<br /><br />&nbsp;&nbsp;&nbsp;&nbsp;长乐五官史朱r等共与中常侍曹节起兵，先诛武，交兵阙下，败走，追斩武兄弟，<br /><br />&nbsp;&nbsp;&nbsp;&nbsp;死者数百人。<br /><br />&nbsp;&nbsp;&nbsp;&nbsp;熹平元年夏，霖雨七十余日。是时，中常侍曹节等，共诬白勃海王悝谋反，<br /><br />&nbsp;&nbsp;&nbsp;&nbsp;其十月诛悝。<br /><br />&nbsp;&nbsp;&nbsp;&nbsp;中平六年夏，霖雨八十余日。是时，灵帝新弃群臣，大行尚在梓宫，大将军<br /><br />&nbsp;&nbsp;&nbsp;&nbsp;何进与佐军校尉袁绍等共谋欲诛废中官。下文陵毕，中常侍张让等共杀进，兵战<br /><br />&nbsp;&nbsp;&nbsp;&nbsp;京都，死者数千。<br /><br />&nbsp;&nbsp;&nbsp;&nbsp;更始诸将军过雒阳者数十辈，皆帻而衣妇人衣绣拥{髟屈}。时，智者见之，<br /><br />&nbsp;&nbsp;&nbsp;&nbsp;以为服之不中，身之灾也，乃奔入边郡避之。是服妖也。其后更始遂为赤眉所杀。<br /><br />&nbsp;&nbsp;&nbsp;&nbsp;桓帝元嘉中，京都妇女作愁眉、啼妆、堕马髻、折要步、龋齿笑。所谓愁眉<br /><br />&nbsp;&nbsp;&nbsp;&nbsp;者，细而曲折。啼妆者，薄拭目下，若啼处。堕马髻者，作一边。折要步者，足<br /><br />&nbsp;&nbsp;&nbsp;&nbsp;不在体下。龋齿笑者，若齿痛，乐不欣欣。始自大将军梁冀家所为，京都歙然，<br /><br />&nbsp;&nbsp;&nbsp;&nbsp;诸夏皆放效。此近服妖也。梁冀二世上将，婚媾王室，大作威福，将危社稷。天<br /><br />&nbsp;&nbsp;&nbsp;&nbsp;诫若曰：兵马将往收捕，妇女忧愁，q眉啼泣，吏卒掣顿，折其要脊，令髻倾邪，<br /><br />&nbsp;&nbsp;&nbsp;&nbsp;虽强语笑，无复气味也。到延熹二年，举宗诛夷。<br /><br />&nbsp;&nbsp;&nbsp;&nbsp;延熹中，梁冀诛后，京都帻颜短耳长，短上长下。时中常侍单超、左　⑿<br /><br />&nbsp;&nbsp;&nbsp;&nbsp;璜、具瑗、唐衡在帝左右，纵其奸慝。海内愠曰：一将军死，五将军出。家有数<br /><br />&nbsp;&nbsp;&nbsp;&nbsp;侯，子弟列布州郡，宾客杂袭腾翥，上短下长，与梁冀同占。到其八年，桓帝因<br /><br />&nbsp;&nbsp;&nbsp;&nbsp;日蚀之变，乃拜故司徒韩寅为司隶校尉，以次诛I，京都正清。<br /><br />&nbsp;&nbsp;&nbsp;&nbsp;延熹中，京都长者皆著木屐；妇女始嫁，至作漆画五采为系。此服妖也。到<br /><br />&nbsp;&nbsp;&nbsp;&nbsp;九年，党事始发，传黄门北寺，临时惶惑，不能信天任命，多有逃走不就考者，<br /><br />&nbsp;&nbsp;&nbsp;&nbsp;九族拘系，及所过历，长少妇女皆被桎梏，应木屐之象也。<br /><br />&nbsp;&nbsp;&nbsp;&nbsp;灵帝建宁中，京都长者皆以苇方笥为妆具，下士尽然。时有识者窃言：苇方<br /><br />&nbsp;&nbsp;&nbsp;&nbsp;笥，郡国谳箧也；今珍用之，此天下人皆当有罪谳于理官也。到光和三年癸丑赦<br /><br />&nbsp;&nbsp;&nbsp;&nbsp;令诏书，吏民依党禁锢者赦除之，有不见文，他以类比疑者谳。于是诸有党郡皆<br /><br />&nbsp;&nbsp;&nbsp;&nbsp;谳廷尉，人名悉入方笥中。<br /><br />&nbsp;&nbsp;&nbsp;&nbsp;灵帝好胡服、胡帐、胡床、胡坐、胡饭、胡空侯、胡笛、胡舞，京都贵戚皆<br /><br />&nbsp;&nbsp;&nbsp;&nbsp;竞为之。此服妖也。其后董卓多拥胡兵，填塞街衢，虏掠宫掖，发掘园陵。<br /><br />&nbsp;&nbsp;&nbsp;&nbsp;灵帝于宫中西园驾四白驴，躬自操辔，驱驰周旋，以为大乐。于是公卿贵戚<br /><br />&nbsp;&nbsp;&nbsp;&nbsp;转相放效，至乘辎Z以为骑从，互相侵夺，贾与马齐。案《易》曰：“时乘六龙<br /><br />&nbsp;&nbsp;&nbsp;&nbsp;以御天。”行天者莫若龙，行地者莫若马。《诗》云：“四牡Y々，载是常服。”<br /><br />&nbsp;&nbsp;&nbsp;&nbsp;“檀车煌煌，四牡彭彭。”夫驴乃服重致远，上下山谷，野人之所用耳，何有帝<br /><br />&nbsp;&nbsp;&nbsp;&nbsp;王君子而骖服之乎！迟钝之畜，而今贵之。天意若曰：国且大乱，贤愚倒植，凡<br /><br />&nbsp;&nbsp;&nbsp;&nbsp;执政者皆如驴也。其后董卓陵虐王室，多援边人以充本朝，胡夷异种，跨蹈中国。<br /><br />&nbsp;&nbsp;&nbsp;&nbsp;熹平中，省内冠狗带绶，以为笑乐。有一狗突出，走入司徒府门，或见之者，<br /><br />&nbsp;&nbsp;&nbsp;&nbsp;莫不惊怪。京房《易传》曰：“君不正，臣欲篡，厥妖狗冠出。”后灵帝宠用便<br /><br />&nbsp;&nbsp;&nbsp;&nbsp;嬖子弟，永乐宾客、鸿都群小，传相汲引，公卿牧守，比肩是也。又遣御史于西<br /><br />&nbsp;&nbsp;&nbsp;&nbsp;邸卖官，关内侯顾五百万者，赐与金紫；诣阙上书占令长，随县好丑，丰约有贾。<br /><br />&nbsp;&nbsp;&nbsp;&nbsp;强者贪如豺虎，弱者略不类物，实狗而冠者也。司徒，古之丞相，壹统国政。天<br /><br />&nbsp;&nbsp;&nbsp;&nbsp;戒若曰：宰相多非其人，尸禄素餐，莫能据正持重，阿意曲从。今在位者皆如狗<br /><br />&nbsp;&nbsp;&nbsp;&nbsp;也，故狗走入其门。<br /><br />&nbsp;&nbsp;&nbsp;&nbsp;灵帝数游戏于西园中，令后宫采女为客舍主人，身为商贾服。行至舍，采女<br /><br />&nbsp;&nbsp;&nbsp;&nbsp;下酒食，因共饮食以为戏乐。此服妖也。其后天下大乱。<br /><br />&nbsp;&nbsp;&nbsp;&nbsp;献帝建安中，男子之衣，好为长躬而下甚短，女子好为长裙而上甚短。时益<br /><br />&nbsp;&nbsp;&nbsp;&nbsp;州从事莫嗣以为服妖，是阳无下而阴无上也，天下未欲平也。后还，遂大乱。<br /><br />&nbsp;&nbsp;&nbsp;&nbsp;灵帝光和元年，南宫侍中寺雌鸡欲化雄，一身毛皆似雄，但头冠尚未变。诏<br /><br />&nbsp;&nbsp;&nbsp;&nbsp;以问议郎蔡邕。邕对曰：“貌之不恭，则有鸡祸。宣帝黄龙元年，未央宫雌鸡化<br /><br />&nbsp;&nbsp;&nbsp;&nbsp;为雄，不鸣无距。是岁元帝初即位，立王皇后。至初元元年，丞相史家雌鸡化为<br /><br />&nbsp;&nbsp;&nbsp;&nbsp;雄，冠距鸣将。是岁后父禁为阳平侯，女立为皇后。至哀帝晏驾，后摄政，王莽<br /><br />&nbsp;&nbsp;&nbsp;&nbsp;以后兄子为大司马，由是为乱。臣窃推之：头，元首，人君之象。今鸡一身已变，<br /><br />&nbsp;&nbsp;&nbsp;&nbsp;未至于头，而上知之，是将有其事而不遂成之象也。若应之不精，政无所改，头<br /><br />&nbsp;&nbsp;&nbsp;&nbsp;冠或成，为患兹大。”是后张角作乱称黄巾，遂破坏。四方疲于赋役，多叛者。<br /><br />&nbsp;&nbsp;&nbsp;&nbsp;上不改政，遂至天下大乱。<br /><br />&nbsp;&nbsp;&nbsp;&nbsp;桓帝永兴二年四月丙午，光禄勋吏舍壁下夜有青气，视之，得玉钩、i各一。<br /><br />&nbsp;&nbsp;&nbsp;&nbsp;钩长七寸二分，i周五寸四分，身中皆雕镂。此青祥也，玉，金类也。七寸二分，<br /><br />&nbsp;&nbsp;&nbsp;&nbsp;商数也。五寸四分，徵数也。商为臣，徵为事，盖为人臣引决事者不肃，将有祸<br /><br />&nbsp;&nbsp;&nbsp;&nbsp;也。是时梁冀秉政专恣，后四岁，梁氏诛灭也。<br /><br />&nbsp;&nbsp;&nbsp;&nbsp;延熹五年，太学门无故自坏。襄楷以为太学前疑所居，其门自坏，文德将丧，<br /><br />&nbsp;&nbsp;&nbsp;&nbsp;教化废也。是后天下遂至丧乱。<br /><br />&nbsp;&nbsp;&nbsp;&nbsp;永康元年十月壬戌，南宫平城门内屋自坏。金l木，木动也。其十二月，宫<br /><br />&nbsp;&nbsp;&nbsp;&nbsp;车晏驾。<br /><br />&nbsp;&nbsp;&nbsp;&nbsp;灵帝光和元年，南宫平城门内屋、武库屋及外东垣屋前后顿坏。蔡邕对曰：<br /><br />&nbsp;&nbsp;&nbsp;&nbsp;“平城门，正阳之门，与宫连，郊祀法驾所由从出，门之最尊者也。武库，禁兵<br /><br />&nbsp;&nbsp;&nbsp;&nbsp;所藏。东桓，库之外障。《易传》曰：‘小人在位，上下咸悖，厥妖城门内崩。’<br /><br />&nbsp;&nbsp;&nbsp;&nbsp;《潜潭巴》曰：‘宫瓦自堕，诸侯强陵主。’此皆小人显位乱法之咎也。”其后<br /><br />&nbsp;&nbsp;&nbsp;&nbsp;黄巾贼先起东方，库兵大动。皇后同父兄何进为大将军，同母弟苗为车骑将军，<br /><br />&nbsp;&nbsp;&nbsp;&nbsp;兄弟并贵盛，皆统兵在京都。其后进欲诛废中官，为中常侍张让、段等所杀，<br /><br />&nbsp;&nbsp;&nbsp;&nbsp;兵战宫中阙下，更相诛灭，天下兵大起。<br /><br />&nbsp;&nbsp;&nbsp;&nbsp;三年二月，公府驻驾庑自坏，南北三十余间。<br /><br />&nbsp;&nbsp;&nbsp;&nbsp;中平一年二月癸亥，广阳城门外上屋自坏也。<br /><br />&nbsp;&nbsp;&nbsp;&nbsp;献帝初平二年三月，长安宣平城门外屋无故自坏。至三年夏，司徒王允使中<br /><br />&nbsp;&nbsp;&nbsp;&nbsp;郎将吕布杀太师董卓，夷三族。<br /><br />&nbsp;&nbsp;&nbsp;&nbsp;兴平元年十月，长安市门无故自坏。至二年春，李唷⒐汜斗长安中，<br /><br />&nbsp;&nbsp;&nbsp;&nbsp;嘧方偬熳樱移置辔耄尽烧宫殿、城门、官府、民舍，放兵寇抄公卿以下。<br /><br />&nbsp;&nbsp;&nbsp;&nbsp;冬，天子东还雒阳，唷汜追上到曹阳，虏掠乘舆辎重，杀光禄勋邓渊、廷尉<br /><br />&nbsp;&nbsp;&nbsp;&nbsp;宣[、少府田等数十人。<br /><br />&nbsp;&nbsp;&nbsp;&nbsp;《五行传》曰：“好攻战，轻百姓，饰城郭，侵边境，则金不从革。”谓金<br /><br />&nbsp;&nbsp;&nbsp;&nbsp;失其性而为灾也。又曰：“言之不从，是谓不V。厥咎c，厥罚恒阳，厥极忧。<br /><br />&nbsp;&nbsp;&nbsp;&nbsp;时则有诗妖，时则有介虫之孽，时则有犬祸，时则有口舌之疴，时则有白眚、白<br /><br />&nbsp;&nbsp;&nbsp;&nbsp;祥、惟木l金。”介虫，刘歆传以为毛虫。V，治也。<br /><br />&nbsp;&nbsp;&nbsp;&nbsp;安帝永初元年十一月，民讹言相惊，司隶、并、冀州民人流移。时，邓太皇<br /><br />&nbsp;&nbsp;&nbsp;&nbsp;专政。妇人以顺为道，故《礼》“夫死从子”之命。今专主事，此不从而c也。<br /><br />&nbsp;&nbsp;&nbsp;&nbsp;世祖建武五年夏，旱。《京房传》曰：“欲德不用，兹谓张，厥灾荒，其旱<br /><br />&nbsp;&nbsp;&nbsp;&nbsp;阴云不雨，变而赤，因四阴。众出过时，兹谓广，其旱不生。上下皆蔽，兹谓隔，<br /><br />&nbsp;&nbsp;&nbsp;&nbsp;其旱天赤三月，时有雹杀飞禽。上缘求妃，兹谓c，其旱三月大温亡云。君高台<br /><br />&nbsp;&nbsp;&nbsp;&nbsp;府，兹谓犯，阴侵阳，其旱万物根死，有火灾。庶位逾节，兹谓c，其旱泽物枯，<br /><br />&nbsp;&nbsp;&nbsp;&nbsp;为火所伤。”是时，天下c逆者未尽诛，军多过时。<br /><br />&nbsp;&nbsp;&nbsp;&nbsp;章帝章和二年夏，旱。时，章帝崩后，窦太后兄弟用事奢c。<br /><br />&nbsp;&nbsp;&nbsp;&nbsp;和帝永元六年秋，京都旱。时，雒阳有冤囚，和帝幸雒阳寺，录囚徒，理冤<br /><br />&nbsp;&nbsp;&nbsp;&nbsp;囚，收令下狱抵罪。行未还宫，澍雨降。<br /><br />&nbsp;&nbsp;&nbsp;&nbsp;安帝永初六年夏，旱。七年夏，旱。<br /><br />&nbsp;&nbsp;&nbsp;&nbsp;元初元年夏，旱。二年夏，旱。六年夏，旱。<br /><br />&nbsp;&nbsp;&nbsp;&nbsp;顺帝永建三年夏，旱。五年夏，旱。<br /><br />&nbsp;&nbsp;&nbsp;&nbsp;阳嘉二年夏，旱。时，李固对策，以为奢c所致也。<br /><br />&nbsp;&nbsp;&nbsp;&nbsp;冲帝永熹元年夏，旱。时，冲帝幼崩，太尉李固劝太后兄梁冀立嗣帝，择年<br /><br />&nbsp;&nbsp;&nbsp;&nbsp;长有德者，天下赖之，则功名不朽。年幼未可知，如后不善，悔无所及。时太后<br /><br />&nbsp;&nbsp;&nbsp;&nbsp;及冀贪立年幼，欲久自传，遂立质帝，八岁。此不用德。<br /><br />&nbsp;&nbsp;&nbsp;&nbsp;桓帝元嘉元年夏，旱。是时，梁冀秉政，妻、子并受封，宠逾节。<br /><br />&nbsp;&nbsp;&nbsp;&nbsp;延熹元年六月，旱。<br /><br />&nbsp;&nbsp;&nbsp;&nbsp;灵帝熹平五年夏，旱。六年夏，旱。<br /><br />&nbsp;&nbsp;&nbsp;&nbsp;光和五年夏，旱。六年夏，旱。是时，常侍、黄门c作威福。<br /><br />&nbsp;&nbsp;&nbsp;&nbsp;献帝兴平元年秋，长安旱。是时，李唷⒐汜专权纵事。<br /><br />&nbsp;&nbsp;&nbsp;&nbsp;更始时，南阳有童谣曰：“谐不谐，在赤眉。得不得，在河北。”是时，更<br /><br />&nbsp;&nbsp;&nbsp;&nbsp;始在长安，世祖为大司马平定河北。更始大臣并c专权，故谣妖作也。后更始遂<br /><br />&nbsp;&nbsp;&nbsp;&nbsp;为赤眉所杀，是更始之不谐在赤眉也。世祖自河北兴。<br /><br />&nbsp;&nbsp;&nbsp;&nbsp;世祖建武六年，蜀童谣曰：“黄牛白腹，五铢当复。”是时，公孙述c号于<br /><br />&nbsp;&nbsp;&nbsp;&nbsp;蜀，时人窃言王莽称黄，述欲继之，故称白；五铢，汉家货，明当复也。述遂诛<br /><br />&nbsp;&nbsp;&nbsp;&nbsp;灭。<br /><br />&nbsp;&nbsp;&nbsp;&nbsp;王莽末，天水童谣曰：“出吴门，望缇群。见一蹇人，言欲上天；令天可上，<br /><br />&nbsp;&nbsp;&nbsp;&nbsp;地上安得民！”时，隗嚣初起兵于天水，后意稍广，欲为天子，遂破灭，嚣少病<br /><br />&nbsp;&nbsp;&nbsp;&nbsp;蹇。吴门，冀郭门名也。缇群，山名也。<br /><br />&nbsp;&nbsp;&nbsp;&nbsp;顺帝之末，京都童谣曰：“直如弦，死道边。曲如钩，反封侯。”案顺帝即<br /><br />&nbsp;&nbsp;&nbsp;&nbsp;世，孝质短祚，大将军梁冀贪树疏幼，以为己功，专国号令，以赡其私。太尉李<br /><br />&nbsp;&nbsp;&nbsp;&nbsp;固以为清河王雅性聪明，敦诗悦礼，加又属亲，立长则顺，置善则固。而冀建白<br /><br />&nbsp;&nbsp;&nbsp;&nbsp;太后，策免固，征蠡吾侯，遂即至尊。固是日幽毙于狱，暴尸道路，而太尉胡广<br /><br />&nbsp;&nbsp;&nbsp;&nbsp;封安乐乡侯、司徒赵戒厨亭侯、司空袁汤安国亭侯云。<br /><br />&nbsp;&nbsp;&nbsp;&nbsp;桓帝之初，天下童谣曰：“小麦青青大麦枯，谁当获者妇与姑。丈人何在西<br /><br />&nbsp;&nbsp;&nbsp;&nbsp;击胡，吏买马，君具车，请为诸君鼓咙胡。”案元嘉中凉州诸羌一时俱反，南入<br /><br />&nbsp;&nbsp;&nbsp;&nbsp;蜀、汉，东抄三辅，延及并、冀，大为民害。命将出众，每战常负，中国益发甲<br /><br />&nbsp;&nbsp;&nbsp;&nbsp;卒，麦多委弃，但有妇女获刈之也。吏买马，君具车者，言调发重及有秩者也。<br /><br />&nbsp;&nbsp;&nbsp;&nbsp;请为诸君鼓咙胡者，不敢公言，私咽语。<br /><br />&nbsp;&nbsp;&nbsp;&nbsp;桓帝之初，京都童谣曰：“城上乌，尾毕逋，公为吏，子为徒。一徒死，百<br /><br />&nbsp;&nbsp;&nbsp;&nbsp;乘车。车班班，入河间。河间姹女工数钱，以钱为室金为堂。石上慊慊舂黄粱。<br /><br />&nbsp;&nbsp;&nbsp;&nbsp;梁下有悬鼓，我欲击之丞卿怒。”案此皆谓为政贪也。城上乌，尾毕逋者，处高<br /><br />&nbsp;&nbsp;&nbsp;&nbsp;利独食，不与下共，谓人主多聚敛也。公为吏，子为徒者，言蛮夷将叛逆，父既<br /><br />&nbsp;&nbsp;&nbsp;&nbsp;为军吏，其子又为卒徒往击之也。一徒死，百乘车者，言前一人往讨胡既死矣，<br /><br />&nbsp;&nbsp;&nbsp;&nbsp;后又遣百乘车往。车班班，入河间者，言上将崩，乘舆班班入河间迎灵帝也。河<br /><br />&nbsp;&nbsp;&nbsp;&nbsp;间姹女工数钱，以钱为室金为堂者，灵帝既立，其母永乐太后好聚金以为堂也。<br /><br />&nbsp;&nbsp;&nbsp;&nbsp;石上慊慊舂黄粱者，言永乐虽积金钱，慊慊常苦不足，使人舂黄粱而食之也。梁<br /><br />&nbsp;&nbsp;&nbsp;&nbsp;下有悬鼓，我欲击之丞卿怒者，言永乐主教灵帝，使卖官受钱，所禄非其人，天<br /><br />&nbsp;&nbsp;&nbsp;&nbsp;下忠笃之士怨望，欲击悬鼓以求见，丞卿主鼓者，亦复谄顺，怒而止我也。<br /><br />&nbsp;&nbsp;&nbsp;&nbsp;桓帝之初，京都童谣曰：“游平卖印自有平，不辟豪贤及大姓。”案到延熹<br /><br />&nbsp;&nbsp;&nbsp;&nbsp;之末，邓皇后以谴自杀，乃以窦贵人代之，其父名武字游平，拜城门校尉。及太<br /><br />&nbsp;&nbsp;&nbsp;&nbsp;后摄政，为大将军，与太傅陈蕃合心戮力，惟德是建，印绶所加，咸得其人，豪<br /><br />&nbsp;&nbsp;&nbsp;&nbsp;贤大姓，皆绝望矣。<br /><br />&nbsp;&nbsp;&nbsp;&nbsp;桓帝之末，京都童谣曰：“茅田一顷中有井，四方纤纤不可整。嚼复嚼，今<br /><br />&nbsp;&nbsp;&nbsp;&nbsp;年尚可后年铙。”案《易》曰：“拔茅茹以其汇，征吉。”茅喻群贤也。井者，<br /><br />&nbsp;&nbsp;&nbsp;&nbsp;法也。于时中常侍管霸、苏康憎疾海内英哲，与长乐少府刘嚣、太常许咏、尚书<br /><br />&nbsp;&nbsp;&nbsp;&nbsp;柳分、寻穆、史佟、司隶唐珍等，代作唇齿。河内牢川诣阙上书：“汝、颍、南<br /><br />&nbsp;&nbsp;&nbsp;&nbsp;阳，上采虚誉，专作威福；甘陵有南北二部，三辅尤甚。”由是传考黄门北寺，<br /><br />&nbsp;&nbsp;&nbsp;&nbsp;始见废阁。茅田一顷者，言群贤众多也。中有井者，言虽厄穷，不失其法度也。<br /><br />&nbsp;&nbsp;&nbsp;&nbsp;四方纤纤不可整者，言奸慝大炽，不可整理。嚼复嚼者，京都饮酒相强之辞也。<br /><br />&nbsp;&nbsp;&nbsp;&nbsp;言食肉者鄙，不恤王政，徒耽宴饮歌呼而已也。今年尚可者，言但禁锢也。后年<br /><br />&nbsp;&nbsp;&nbsp;&nbsp;铙者，陈、窦被诛，天下大坏。<br /><br />&nbsp;&nbsp;&nbsp;&nbsp;桓帝之末，京都童谣曰：“白盖小车何延延。河间来合谐，河间来合谐！”<br /><br />&nbsp;&nbsp;&nbsp;&nbsp;案解犊亭属饶阳河间县也。居无几何而桓帝崩，使者与解犊侯皆白盖车从河间来。<br /><br />&nbsp;&nbsp;&nbsp;&nbsp;延延，众貌也。是时御史刘┙ㄒ榱⒘榈郏以┪侍中，中常侍侯览畏其亲近，<br /><br />&nbsp;&nbsp;&nbsp;&nbsp;必当间己，白拜┨┥教守，因令司隶迫促杀之。朝廷少长，思其功效，乃拔用<br /><br />&nbsp;&nbsp;&nbsp;&nbsp;其弟A，致位司徒，此为合谐也。<br /><br />&nbsp;&nbsp;&nbsp;&nbsp;灵帝之末，京都童谣曰：“侯非侯，王非王，千乘万骑上北芒。”案到中平<br /><br />&nbsp;&nbsp;&nbsp;&nbsp;六年，史侯登蹑至尊，献帝未有爵号，为中常侍段等数十人所执，公卿百官皆<br /><br />&nbsp;&nbsp;&nbsp;&nbsp;随其后，到河上，乃得来还。此为非侯非王上北芒者也。<br /><br />&nbsp;&nbsp;&nbsp;&nbsp;灵帝中平中，京都歌曰：“承乐世董逃，游四郭董逃，蒙天恩董逃，带金紫<br /><br />&nbsp;&nbsp;&nbsp;&nbsp;董逃，行谢恩董逃，整车骑董逃，垂欲发董逃，与中辞董逃，出西门董逃，瞻宫<br /><br />&nbsp;&nbsp;&nbsp;&nbsp;殿董逃，望京城董逃，日夜绝董逃，心摧伤董逃。”案“董”谓董卓也，言虽跋<br /><br />&nbsp;&nbsp;&nbsp;&nbsp;扈，纵其残暴，终归逃窜，至于灭族也。<br /><br />&nbsp;&nbsp;&nbsp;&nbsp;献帝践祚之初，京都童谣曰：“千里草，何青青。十日卜，不得生。”案千<br /><br />&nbsp;&nbsp;&nbsp;&nbsp;里草为董，十日卜为卓。凡别字之体，皆从上起，左右离合，无有从下发端者也。<br /><br />&nbsp;&nbsp;&nbsp;&nbsp;今二字如此者，天意若曰：卓自下摩上，以臣陵君也。青青者，暴盛之貌也。不<br /><br />&nbsp;&nbsp;&nbsp;&nbsp;得生者，亦旋破亡。<br /><br />&nbsp;&nbsp;&nbsp;&nbsp;建安初，荆州童谣曰：“八九年间始欲衰，至十三年无孑遗。”言自中兴以<br /><br />&nbsp;&nbsp;&nbsp;&nbsp;来，荆州无破乱，及刘表为牧，民又丰乐，至此逮八九年。当始衰者，谓刘表妻<br /><br />&nbsp;&nbsp;&nbsp;&nbsp;当死，诸将并零落也。十三年无孑遗者，言十三年表又当死，民当移诣冀州也。<br /><br />&nbsp;&nbsp;&nbsp;&nbsp;顺帝阳嘉元年十月中，望都蒲阴狼杀童儿九十七人。时，李固对策，引京房<br /><br />&nbsp;&nbsp;&nbsp;&nbsp;《易传》曰“君将无道，害将及人，去之深山以全身，厥妖狼食人”。陛下觉寤，<br /><br />&nbsp;&nbsp;&nbsp;&nbsp;比求隐滞，故狼灾息。<br /><br />&nbsp;&nbsp;&nbsp;&nbsp;灵帝建宁中，群狼数十头入晋阳南城门啮人。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,276);">加入书签</a><a
                        href="275.html">上一页</a>&larr;<a href="index.html">返回列表</a>&rarr;<a
                            href="277.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "275.html"; var next_page = "277.html"; var index_page = "index.html"; var sortid = "9"; var article_id = "3"; var chapter_id = "276"; var articlename = "后汉书"; var chaptername = " 志第十三 五行一"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>