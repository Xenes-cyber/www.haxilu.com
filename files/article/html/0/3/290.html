<!DOCTYPE html>
<html>
<head>
<meta charset="gbk" />
<title>后汉书- 志第二十七 百官四-在线阅读-哈西文学网</title>
<meta name="keywords" content="范晔，后汉书， 志第二十七 百官四全文， 志第二十七 百官四在线阅读 哈西文学网" />
<meta name="description" content="哈西文学网提供范晔的后汉书  志第二十七 百官四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/290.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/290.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第二十七 百官四</h1>
            <div class="link xb">
                <a href="289.html">上一页</a>&larr;<a href="index.html">返回列表</a>&rarr;<a
                    href="291.html">下一页</a></div>			
            <div id="BookText">&nbsp;&nbsp;&nbsp;&nbsp;执金吾太子太傅大长秋太子少傅将作大匠<br /><br />&nbsp;&nbsp;&nbsp;&nbsp;城门校尉北军中候司隶校尉<br /><br />&nbsp;&nbsp;&nbsp;&nbsp;执金吾一人，中二千石。本注曰：掌宫外戒司非常水火之事。月三绕行宫外，<br /><br />&nbsp;&nbsp;&nbsp;&nbsp;及主兵器。吾犹御也。丞一人，比千石。缇骑二百人。本注曰：无秩，比吏食奉。<br /><br />&nbsp;&nbsp;&nbsp;&nbsp;武库令一人，六百石。本注曰：主兵器。丞一人。<br /><br />&nbsp;&nbsp;&nbsp;&nbsp;右属执金吾。本注曰：本有式道、左右中候三人，六百石。车驾出，掌在前<br /><br />&nbsp;&nbsp;&nbsp;&nbsp;清道，还持麾至宫门，宫门乃开。中兴但一人，又不常置，每出，以郎兼式道候，<br /><br />&nbsp;&nbsp;&nbsp;&nbsp;事已罢，不复属执金吾。又省中垒、寺互、都船令、丞、尉及左右京辅都尉。<br /><br />&nbsp;&nbsp;&nbsp;&nbsp;太子太傅一人，中二千石。本注曰：职掌辅导太子。礼如师，不领官属。<br /><br />&nbsp;&nbsp;&nbsp;&nbsp;大长秋一人，二千石。本注曰：承秦将行，宦者。景帝更为大长秋，或用士<br /><br />&nbsp;&nbsp;&nbsp;&nbsp;人。中兴常用宦者，职掌奉宣中宫命。凡给赐宗亲，及宗亲当谒见者关通之，中<br /><br />&nbsp;&nbsp;&nbsp;&nbsp;宫出则从。丞一人，六百石。本注曰：宦者。<br /><br />&nbsp;&nbsp;&nbsp;&nbsp;中宫仆一人，千石。本注曰：宦者。主驭。本注曰：太仆，秩二千石，中兴<br /><br />&nbsp;&nbsp;&nbsp;&nbsp;省“太”，减秩千石，以属长秋。<br /><br />&nbsp;&nbsp;&nbsp;&nbsp;中宫谒者令一人，六百石。本注曰：宦者。中宫谒者三人，四百石。本注曰：<br /><br />&nbsp;&nbsp;&nbsp;&nbsp;宦者。主报中章。<br /><br />&nbsp;&nbsp;&nbsp;&nbsp;中宫尚书五人，六百石。本注曰：宦者。主中文书。<br /><br />&nbsp;&nbsp;&nbsp;&nbsp;中宫私府令一人，六百石。本注曰：宦者。主中藏币帛诸物，裁衣被补浣者<br /><br />&nbsp;&nbsp;&nbsp;&nbsp;皆主之。丞一人。本注曰：宦者。<br /><br />&nbsp;&nbsp;&nbsp;&nbsp;中宫永巷令一人，六百石。本注曰：宦者。主宫人。丞一人。本注曰：宦者。<br /><br />&nbsp;&nbsp;&nbsp;&nbsp;中宫黄门冗从仆射一人，六百石。本注曰：宦者。主中黄门冗从。<br /><br />&nbsp;&nbsp;&nbsp;&nbsp;中宫署令一人，六百石。本注曰：宦者。主中宫请署天子数。女骑六人，丞、<br /><br />&nbsp;&nbsp;&nbsp;&nbsp;复道丞各一人。本注曰：宦者。复道丞主中阁道。<br /><br />&nbsp;&nbsp;&nbsp;&nbsp;中宫药长一人，四百石。本注曰：宦者。<br /><br />&nbsp;&nbsp;&nbsp;&nbsp;右属大长秋。本注曰：承秦，有詹事一人，位在长秋上，亦宦者，主中诸官。<br /><br />&nbsp;&nbsp;&nbsp;&nbsp;成帝省之，以其职并长秋。是后皇后当法驾出，则中谒、中宦者职吏权兼詹事奉<br /><br />&nbsp;&nbsp;&nbsp;&nbsp;引，讫罢。宦者诛后，尚书选兼职吏一人奉引云。其中长信、长乐宫者，置少府<br /><br />&nbsp;&nbsp;&nbsp;&nbsp;一人，职如长秋，及余吏皆以宫名为号，员数秩次如中宫。本注曰：帝祖母称长<br /><br />&nbsp;&nbsp;&nbsp;&nbsp;信宫，故有长信少府，长乐少府，位在长秋上，及职吏皆宦者，秩次如中宫。长<br /><br />&nbsp;&nbsp;&nbsp;&nbsp;乐又有卫尉，仆为太仆，皆二千石，在少府上。其崩则省，不常置。<br /><br />&nbsp;&nbsp;&nbsp;&nbsp;太子少傅，二千石。本注曰：亦以辅导为职，悉主太子官属。<br /><br />&nbsp;&nbsp;&nbsp;&nbsp;太子率更令一人，千石。本注曰：主庶子、舍人更直，职似光禄。<br /><br />&nbsp;&nbsp;&nbsp;&nbsp;太子庶子，四百石。本注曰：无员，如三署中郎。<br /><br />&nbsp;&nbsp;&nbsp;&nbsp;太子舍人，二百石。本注曰：无员，更直宿卫，如二署郎中。<br /><br />&nbsp;&nbsp;&nbsp;&nbsp;太子家令一人，千石。本注曰：主仓谷饮食，职似司农、少府。<br /><br />&nbsp;&nbsp;&nbsp;&nbsp;太子仓令一人，六百石。本注曰：主仓谷。<br /><br />&nbsp;&nbsp;&nbsp;&nbsp;太子食官令一人，六百石。本注曰：主饮食。<br /><br />&nbsp;&nbsp;&nbsp;&nbsp;太子仆一人，千石。本注曰：主车马，职如太仆。<br /><br />&nbsp;&nbsp;&nbsp;&nbsp;太子厩长一人，四百石。本注曰：主车马。<br /><br />&nbsp;&nbsp;&nbsp;&nbsp;太子门大夫，六百石。本注曰：《旧注》云职比郎将。旧有左右户将，别主<br /><br />&nbsp;&nbsp;&nbsp;&nbsp;左右户直郎，建武以来省之。<br /><br />&nbsp;&nbsp;&nbsp;&nbsp;太子中庶子，六百石。本注曰：员五人，职如侍中。<br /><br />&nbsp;&nbsp;&nbsp;&nbsp;太子洗马，比六百石。本注曰：《旧注》云员十六人，职如谒者。太子出，<br /><br />&nbsp;&nbsp;&nbsp;&nbsp;则当直者在前导威仪。<br /><br />&nbsp;&nbsp;&nbsp;&nbsp;太子中盾一人，四百石。本注曰：主周卫徼循。<br /><br />&nbsp;&nbsp;&nbsp;&nbsp;太子卫率一人，四百石。本注曰：主门卫士。<br /><br />&nbsp;&nbsp;&nbsp;&nbsp;右属太子少傅。本注曰：凡初即位，未有太子，官属皆罢，唯舍人不省，领<br /><br />&nbsp;&nbsp;&nbsp;&nbsp;属少府。<br /><br />&nbsp;&nbsp;&nbsp;&nbsp;将作大匠一人，二千石。本注曰：承秦，曰将作少府，景帝改为将作大匠。<br /><br />&nbsp;&nbsp;&nbsp;&nbsp;掌修作宗庙、路寝、宫室、陵园木土之功，并树桐梓之类列于道侧。丞一人，六<br /><br />&nbsp;&nbsp;&nbsp;&nbsp;百石。<br /><br />&nbsp;&nbsp;&nbsp;&nbsp;左校令一人，六百石。本注曰：掌左工徒。丞一人。<br /><br />&nbsp;&nbsp;&nbsp;&nbsp;右校令一人，六百石。本注曰：掌右工徒。丞一人。<br /><br />&nbsp;&nbsp;&nbsp;&nbsp;右属将作大匠。<br /><br />&nbsp;&nbsp;&nbsp;&nbsp;城门校尉一人，比二千石。本注曰：掌雒阳城门十二所。<br /><br />&nbsp;&nbsp;&nbsp;&nbsp;司马一人，千石。本注曰：主兵城门。每门候一人，六百石。本注曰：雒阳<br /><br />&nbsp;&nbsp;&nbsp;&nbsp;城十二门，其正南一门曰平城门，北宫门属卫尉。其余上西门，雍门，广阳门，<br /><br />&nbsp;&nbsp;&nbsp;&nbsp;津门，小苑门，开阳门，m门，中东门，上东门，Y门，夏门，凡十二门。<br /><br />&nbsp;&nbsp;&nbsp;&nbsp;右属城门校尉。<br /><br />&nbsp;&nbsp;&nbsp;&nbsp;北军中候一人，六百石。本注曰：掌监五营。<br /><br />&nbsp;&nbsp;&nbsp;&nbsp;屯骑校尉一人，比二千石。本注曰：掌宿卫兵。司马一人，千石。<br /><br />&nbsp;&nbsp;&nbsp;&nbsp;越骑校尉一人，比二千石。本注曰：掌宿卫兵。司马一人，千石。<br /><br />&nbsp;&nbsp;&nbsp;&nbsp;步兵校尉一人，比二千石。本注曰：掌宿卫兵。司马一人，千石。<br /><br />&nbsp;&nbsp;&nbsp;&nbsp;长水校尉一人，比二千石。本注曰：掌宿卫兵。司马、胡骑司马各一人，千<br /><br />&nbsp;&nbsp;&nbsp;&nbsp;石。本注曰：掌宿卫，主乌桓骑。<br /><br />&nbsp;&nbsp;&nbsp;&nbsp;射声校尉一人，比二千石。本注曰：掌宿卫兵。司马一人，千石。<br /><br />&nbsp;&nbsp;&nbsp;&nbsp;右属北军中候。本注曰：旧有中垒校尉，领北军营垒之事。有胡骑、虎贲校<br /><br />&nbsp;&nbsp;&nbsp;&nbsp;尉，皆武帝置。中兴省中垒，但置中候，以监五营。胡骑并长水。虎贲主轻车，<br /><br />&nbsp;&nbsp;&nbsp;&nbsp;并射声。<br /><br />&nbsp;&nbsp;&nbsp;&nbsp;凡中二千石，丞比千石。真二千石，丞、长史六百石。比二千石，丞比六百<br /><br />&nbsp;&nbsp;&nbsp;&nbsp;石。令、相千石，丞、尉四百石；其六百石，丞、尉三百石。长、相四百石及三<br /><br />&nbsp;&nbsp;&nbsp;&nbsp;百石，丞、尉皆二百石。诸侯、公主家丞，秩皆比百石。诸边鄣塞尉、诸陵校尉<br /><br />&nbsp;&nbsp;&nbsp;&nbsp;长，皆二百石。有常例者不署秩。<br /><br />&nbsp;&nbsp;&nbsp;&nbsp;司隶校尉一人，比二千石。本注曰：孝武帝初置，持节，掌察举百官以下，<br /><br />&nbsp;&nbsp;&nbsp;&nbsp;及京师近郡犯法者。元帝去节，成帝省，建武中复置，并领一州。从事史十二人。<br /><br />&nbsp;&nbsp;&nbsp;&nbsp;本注曰：都官从事，主察举百官犯法者。功曹从事，主州选署及众事。别驾从事，<br /><br />&nbsp;&nbsp;&nbsp;&nbsp;校尉行部则奉引，录众事。簿曹从事，主财谷簿书。其有军事，则置兵曹从事，<br /><br />&nbsp;&nbsp;&nbsp;&nbsp;主兵事。其余部郡国从事，每郡国各一人，主督促文书，察举非法，皆州自辟除，<br /><br />&nbsp;&nbsp;&nbsp;&nbsp;故通为百石云。假佐二十五人。本注曰：主簿录阁下事，省文书。门亭长主州正。<br /><br />&nbsp;&nbsp;&nbsp;&nbsp;门功曹书佐主选用。《孝经》师主监试经。《月令》师主时节祠祀。律令师主平<br /><br />&nbsp;&nbsp;&nbsp;&nbsp;法律。簿曹书佐主簿书。其余都官书佐及每郡国，各有典郡书佐一人，各主一郡<br /><br />&nbsp;&nbsp;&nbsp;&nbsp;文书，以郡吏补，岁满一更。司隶所部郡七。<br /><br />&nbsp;&nbsp;&nbsp;&nbsp;河南尹一人，主京都，特奉朝请。其京兆尹、左冯翊、右扶风三人，汉初都<br /><br />&nbsp;&nbsp;&nbsp;&nbsp;长安，皆秩中二千石，谓之三辅。中兴都雒阳，更以河南郡为尹，以三辅陵庙所<br /><br />&nbsp;&nbsp;&nbsp;&nbsp;在，不改其号，但减其秩。其余弘农、河内、河东三郡。其置尹，冯翊、扶风及<br /><br />&nbsp;&nbsp;&nbsp;&nbsp;太守丞奉之本位，在《地理志》。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,290);">加入书签</a><a
                        href="289.html">上一页</a>&larr;<a href="index.html">返回列表</a>&rarr;<a
                            href="291.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "289.html"; var next_page = "291.html"; var index_page = "index.html"; var sortid = "9"; var article_id = "3"; var chapter_id = "290"; var articlename = "后汉书"; var chaptername = " 志第二十七 百官四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>