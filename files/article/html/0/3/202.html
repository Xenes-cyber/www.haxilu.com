<!DOCTYPE html>
<html>
<head>
<meta charset="gbk" />
<title>后汉书- 卷三十五 张曹郑列传第二十五-在线阅读-哈西文学网</title>
<meta name="keywords" content="范晔，后汉书， 卷三十五 张曹郑列传第二十五全文， 卷三十五 张曹郑列传第二十五在线阅读 哈西文学网" />
<meta name="description" content="哈西文学网提供范晔的后汉书  卷三十五 张曹郑列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/202.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/202.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 张曹郑列传第二十五</h1>
            <div class="link xb">
                <a href="201.html">上一页</a>&larr;<a href="index.html">返回列表</a>&rarr;<a
                    href="203.html">下一页</a></div>			
            <div id="BookText">&nbsp;&nbsp;&nbsp;&nbsp;张纯字伯仁，京兆杜陵人也。高祖父安世，宣帝时为大司马卫将军，封富平<br /><br />&nbsp;&nbsp;&nbsp;&nbsp;侯。父放，为成帝侍中。纯少袭爵士，哀、平间为侍中，王莽时至列卿。遭值篡<br /><br />&nbsp;&nbsp;&nbsp;&nbsp;伪，多亡爵士，纯以敦谨守约，保全前封。<br /><br />&nbsp;&nbsp;&nbsp;&nbsp;建武初，先来诣阙，故得复国。五年，拜太中大夫，使将颍川突骑安集荆、<br /><br />&nbsp;&nbsp;&nbsp;&nbsp;徐、杨部，督委输，监诸将营。反又将兵屯田南阳，迁五官中郎将。有司奏，列<br /><br />&nbsp;&nbsp;&nbsp;&nbsp;侯非宗室不宜复国。光武曰：“张纯宿卫十有余年，其勿废，更封武始侯，食富<br /><br />&nbsp;&nbsp;&nbsp;&nbsp;平之半。”<br /><br />&nbsp;&nbsp;&nbsp;&nbsp;纯在朝历世，明习故事。建武初，旧章多阙，每有疑议，辄以访纯，自郊庙<br /><br />&nbsp;&nbsp;&nbsp;&nbsp;婚冠丧纪礼仪义，多所正定。帝甚重之，以纯兼虎贲中郎将，数被引见，一日或<br /><br />&nbsp;&nbsp;&nbsp;&nbsp;至数四。纯以宗庙未定，昭穆失序，十九年，乃与太仆朱浮共奏言：“陛下兴于<br /><br />&nbsp;&nbsp;&nbsp;&nbsp;匹庶，荡涤天下，诛锄暴乱，兴继祖宗。窃以经义所纪，人事众心，虽实同创革，<br /><br />&nbsp;&nbsp;&nbsp;&nbsp;而名为中兴，宜奉先帝，恭承祭祀者也。元帝以来，宗庙奉祠高皇帝为受命祖，<br /><br />&nbsp;&nbsp;&nbsp;&nbsp;孝文皇帝为太宗，孝武皇帝为世宗，皆如旧制。又立亲庙四世，推南顿君以上尽<br /><br />&nbsp;&nbsp;&nbsp;&nbsp;于舂陵节侯。礼，为人后者则为之子，既事大宗，则降其私亲。今E高庙，陈<br /><br />&nbsp;&nbsp;&nbsp;&nbsp;序昭穆，而舂陵四世，君臣并列，以卑厕尊，不合礼意，设不遭王莽，而国嗣无<br /><br />&nbsp;&nbsp;&nbsp;&nbsp;寄，推求宗室，以陛下继统者，安得复顾私亲，违礼制乎？昔高帝以自受命，不<br /><br />&nbsp;&nbsp;&nbsp;&nbsp;由太上，宣帝以孙后祖，不敢私亲，故为父立庙，独群臣侍祠。臣愚谓宜除今亲<br /><br />&nbsp;&nbsp;&nbsp;&nbsp;庙，以则二帝旧典，愿下有司博采其议。”诏下公卿，大司徒戴涉、大司空窦融<br /><br />&nbsp;&nbsp;&nbsp;&nbsp;议：“宜以宣、元、成、哀、平五帝四世代今亲庙，宣、元皇帝尊为祖、父，可<br /><br />&nbsp;&nbsp;&nbsp;&nbsp;亲奉祠，成帝以下，有司行事，别为南顿君立皇考庙。其祭上至舂陵节侯，群臣<br /><br />&nbsp;&nbsp;&nbsp;&nbsp;奉祠，以明尊尊之敬，亲亲之恩。”帝从之。是时宗庙未备，自元帝以上，祭于<br /><br />&nbsp;&nbsp;&nbsp;&nbsp;洛阳高庙，成帝以下，祠于长安高庙，其南顿四世，随所在而祭焉。<br /><br />&nbsp;&nbsp;&nbsp;&nbsp;明年，纯代朱浮为太仆。二十三年，代杜林为大司空。在位慕曹参之迹，务<br /><br />&nbsp;&nbsp;&nbsp;&nbsp;于无为，选辟椽史，皆知名大儒。明年，上穿阳渠，引洛水为漕，百姓得其利。<br /><br />&nbsp;&nbsp;&nbsp;&nbsp;二十六年，诏纯曰：“E、之祭，不行已久矣。‘三年不为礼，礼必坏；<br /><br />&nbsp;&nbsp;&nbsp;&nbsp;三年不为乐，乐必崩’。宜据经典，详为其制。”纯奏曰：“《礼》，三年一，<br /><br />&nbsp;&nbsp;&nbsp;&nbsp;五年一E。《春秋传》曰：‘大者何？合祭也。’毁庙及未毁庙之主皆登，合<br /><br />&nbsp;&nbsp;&nbsp;&nbsp;食乎太祖，五年而再殷。汉旧制三年一，毁庙主合良高庙，存庙主未尝合祭。<br /><br />&nbsp;&nbsp;&nbsp;&nbsp;元始五年，诸王公列侯庙会，始为E祭。又前十八年亲幸长安，亦行此礼。礼说<br /><br />&nbsp;&nbsp;&nbsp;&nbsp;三年一闰，天气小备；五年再闰，天气大备。故三年一，五年一E。E之为言<br /><br />&nbsp;&nbsp;&nbsp;&nbsp;谛，谛定昭穆尊卑之义也。E祭以夏四月，夏者阳气在上，阴气在下，故正尊卑<br /><br />&nbsp;&nbsp;&nbsp;&nbsp;之义也。祭以冬十月，冬者五谷成孰，物备礼成，故合聚饮食也。斯典之废，<br /><br />&nbsp;&nbsp;&nbsp;&nbsp;于兹八年，谓可如礼施行，以时定议。”定从之，自是E、遂定。<br /><br />&nbsp;&nbsp;&nbsp;&nbsp;时，南单于及乌桓来降，边境无事，百姓新去兵革，岁仍有年，家给人足。<br /><br />&nbsp;&nbsp;&nbsp;&nbsp;纯以圣王之建辟雍，所以崇尊礼义，既富而教者也。乃案七经谶、明堂图、河间<br /><br />&nbsp;&nbsp;&nbsp;&nbsp;《古辟雍记》、孝武太山明堂制度，及平帝时议，欲具奏之。未及上，会博士桓<br /><br />&nbsp;&nbsp;&nbsp;&nbsp;荣上言宜立辟雍、明堂，章下三公、太常，而纯议同荣，帝乃许之。<br /><br />&nbsp;&nbsp;&nbsp;&nbsp;三十年，纯奏上宜封禅，曰：“自古受命而帝，治世之隆，必有封禅，以告<br /><br />&nbsp;&nbsp;&nbsp;&nbsp;成功焉。《乐动声仪》曰：‘以《雅》治人，《风》成于《颂》。’有周之盛，<br /><br />&nbsp;&nbsp;&nbsp;&nbsp;成、康之间，郊配封禅，皆可见也。书曰：‘岁二月，东巡狩，至于岱宗，}’，<br /><br />&nbsp;&nbsp;&nbsp;&nbsp;则封禅之义也。臣伏见陛下受中兴之命，平海内之乱，修复祖宗，抚存万姓，天<br /><br />&nbsp;&nbsp;&nbsp;&nbsp;下旷然，咸蒙更生，恩德云行，惠泽雨施，黎元安宁，夷狄慕义。《诗》云：<br /><br />&nbsp;&nbsp;&nbsp;&nbsp;“受天之祜，四方来贺。’今摄提之岁，仓龙甲寅，德在东宫。宜及嘉时，遵唐<br /><br />&nbsp;&nbsp;&nbsp;&nbsp;帝之典，继孝武之业，以二月东巡狩，封于岱宗，明中兴，勒功勋，复祖统，报<br /><br />&nbsp;&nbsp;&nbsp;&nbsp;天神，禅梁父，祀地o，传祚子孙，万世之基也。”中元元年，帝乃东巡岱宗，<br /><br />&nbsp;&nbsp;&nbsp;&nbsp;以纯视御史大夫从，并上元封旧仪及刻石文。三月，薨，谥曰节候。<br /><br />&nbsp;&nbsp;&nbsp;&nbsp;奋字稚通。父纯，临终敕家丞曰：“司空无功于时，猥蒙爵士，身死之后，<br /><br />&nbsp;&nbsp;&nbsp;&nbsp;勿议传国。”奋兄根，少被病，光武诏奋嗣爵，奋称纯遗敕，固不肯受。帝以奋<br /><br />&nbsp;&nbsp;&nbsp;&nbsp;违诏，敕收下狱，奋惶怖，乃袭封。永平四年，随例归国。<br /><br />&nbsp;&nbsp;&nbsp;&nbsp;奋少好学，节俭行义，常分损租奉，赡恤宗亲，虽至倾匮，而施与不怠。十<br /><br />&nbsp;&nbsp;&nbsp;&nbsp;七年，儋耳降附，奋来朝上寿，引见宣平殿，应对合旨，显宗异其才，以为侍祠<br /><br />&nbsp;&nbsp;&nbsp;&nbsp;侯。建初元年，拜左中郎将，转五官中郎将，迁长水校尉。七年，为将作大匠，<br /><br />&nbsp;&nbsp;&nbsp;&nbsp;章和元年，免。永元元年，复拜城门校尉。四年，迁长乐卫尉。明年，代桓郁为<br /><br />&nbsp;&nbsp;&nbsp;&nbsp;太常。六年，代刘方为司空。<br /><br />&nbsp;&nbsp;&nbsp;&nbsp;时岁灾旱，祈雨不应，乃上表曰：“比年不登，人用饥匮，今复久旱，秋稼<br /><br />&nbsp;&nbsp;&nbsp;&nbsp;未立，阳气垂尽，岁月迫促。夫国以民为本，民以谷为命，政之急务，忧之重者<br /><br />&nbsp;&nbsp;&nbsp;&nbsp;也。臣蒙恩尤深，受职过任，夙夜忧惧，章奏不能叙心，愿对中常侍疏奏。”即<br /><br />&nbsp;&nbsp;&nbsp;&nbsp;时引见，复口陈时政之宜。明日，和帝召太尉、司徒幸洛阳狱，录囚徒，收洛阳<br /><br />&nbsp;&nbsp;&nbsp;&nbsp;令陈歆，即大雨三日。<br /><br />&nbsp;&nbsp;&nbsp;&nbsp;奋在位清白，无他异绩。九年，以病罢。在家上疏曰：“圣人所美，政道至<br /><br />&nbsp;&nbsp;&nbsp;&nbsp;要，本在礼乐。《五经》同归，而礼乐之用尤急。孔子曰：‘安上治民，莫善于<br /><br />&nbsp;&nbsp;&nbsp;&nbsp;礼；移风易俗，莫善于乐。’又曰：‘揖让而化天下者，礼乐之谓也。’先王之<br /><br />&nbsp;&nbsp;&nbsp;&nbsp;道，礼乐可谓盛矣。孔子谓子夏曰：‘礼以修外，乐以制内，丘已矣夫！’又曰：<br /><br />&nbsp;&nbsp;&nbsp;&nbsp;‘礼乐不兴，则刑罚不中；刑罚不中，则民无所厝其手足。’臣以为汉当制作礼<br /><br />&nbsp;&nbsp;&nbsp;&nbsp;乐，是以先帝圣德，数下诏书，愍伤崩缺，而众儒不达，议多驳异。臣累世台辅，<br /><br />&nbsp;&nbsp;&nbsp;&nbsp;而大典未定，私窃惟忧，不忘寝食。臣犬马齿尽，诚冀先死见礼乐之定。”十三<br /><br />&nbsp;&nbsp;&nbsp;&nbsp;年，更召拜太常。复上疏曰：“汉当改作礼乐，图书著明。王者化定制礼，功成<br /><br />&nbsp;&nbsp;&nbsp;&nbsp;作乐。谨条礼乐异议三事，愿下有司，以时考定。昔者孝武皇帝、光武皇帝封禅<br /><br />&nbsp;&nbsp;&nbsp;&nbsp;告成，而礼乐不定，事不相副。先帝已诏曹褒，今陛下但奉而成之，犹周公斟酌<br /><br />&nbsp;&nbsp;&nbsp;&nbsp;文武之道，非自为制，诚无所疑。久执谦谦，令大汉之业不以时成，非所以章显<br /><br />&nbsp;&nbsp;&nbsp;&nbsp;祖宗功德，建太平之基，为后世法。”帝虽善之，犹未施行。其冬，复以病罢。<br /><br />&nbsp;&nbsp;&nbsp;&nbsp;明年，卒于家。<br /><br />&nbsp;&nbsp;&nbsp;&nbsp;子甫嗣，官至津城门候。甫卒，子吉嗣。永初三年，吉卒，无子，国除。自<br /><br />&nbsp;&nbsp;&nbsp;&nbsp;昭帝封安世，至吉，传国八世，经历篡乱，二百年间未尝谴黜，封者莫与为此。<br /><br />&nbsp;&nbsp;&nbsp;&nbsp;曹褒字叔通，鲁国薛人也。父充，持《庆氏礼》，建武中为博士，从巡狩岱<br /><br />&nbsp;&nbsp;&nbsp;&nbsp;宗，定封禅礼，还，受诏议立七郊、三雍、大射、养老礼仪。显宗即位，充上言：<br /><br />&nbsp;&nbsp;&nbsp;&nbsp;“汉再受命，仍有封禅之事，而礼乐崩阙，不可为后嗣法。五帝不相沿乐，三王<br /><br />&nbsp;&nbsp;&nbsp;&nbsp;不相袭礼，大汉当自制礼，以示百世。”帝问：“制礼乐云何？”充对曰：“<br /><br />&nbsp;&nbsp;&nbsp;&nbsp;《河图括地象》曰：‘有汉世礼乐文雅出。’《尚书璇机钤》曰：‘有帝汉出，<br /><br />&nbsp;&nbsp;&nbsp;&nbsp;德洽作乐，名予。’”帝善之，下诏曰：“今且改太乐官曰太予乐，歌诗曲操，<br /><br />&nbsp;&nbsp;&nbsp;&nbsp;以俟君子。”拜充侍中。作章句辩难，于是遂有庆氏学。<br /><br />&nbsp;&nbsp;&nbsp;&nbsp;褒少笃志，有大度，结发传充业，博雅疏通，尤好礼事。常感朝廷制度未备，<br /><br />&nbsp;&nbsp;&nbsp;&nbsp;慕叔孙通为汉礼仪，昼夜研精，沉吟专思，寝则怀抱笔札，行则诵习文书，当其<br /><br />&nbsp;&nbsp;&nbsp;&nbsp;念至，忘所之适。<br /><br />&nbsp;&nbsp;&nbsp;&nbsp;初举孝廉，再迁圉令，以礼理人，以德化俗。时它郡盗徒五人来入圉界，吏<br /><br />&nbsp;&nbsp;&nbsp;&nbsp;捕得入，陈留太守马严闻而疾恶，风县杀之。褒敕吏曰：“夫绝人命者，天亦绝<br /><br />&nbsp;&nbsp;&nbsp;&nbsp;之。皋陶不为盗制死刑，管仲遇盗而升诸公。今承旨而杀之，是逆天心，顺府意<br /><br />&nbsp;&nbsp;&nbsp;&nbsp;也，其罚重矣。如得全此人命而身坐之，吾所愿也。”遂不为杀。严奏褒X弱，<br /><br />&nbsp;&nbsp;&nbsp;&nbsp;免官归郡，为功曹。<br /><br />&nbsp;&nbsp;&nbsp;&nbsp;征拜博士。会肃宗欲制定礼乐，元和二年下诏曰：“《河图》称‘赤九会昌，<br /><br />&nbsp;&nbsp;&nbsp;&nbsp;十世以光，十一以兴’。《尚书璇机钤》曰：‘述尧理世，平制礼乐，放唐之文。’<br /><br />&nbsp;&nbsp;&nbsp;&nbsp;予末小子，托于数终，曷以缵兴，崇弘祖宗，仁济元元？《帝命验》曰：‘顺尧<br /><br />&nbsp;&nbsp;&nbsp;&nbsp;考德，题期立象。’且三五步骤，优劣殊轨，况予顽陋，无以克堪，虽欲从之，<br /><br />&nbsp;&nbsp;&nbsp;&nbsp;末由也已。每见图书，中心恧焉。”褒知帝旨欲有兴作，乃上疏曰：“昔者圣人<br /><br />&nbsp;&nbsp;&nbsp;&nbsp;受命而王，莫不制礼作乐，以著功德。功成作乐，化定制礼，所以救世俗，致祯<br /><br />&nbsp;&nbsp;&nbsp;&nbsp;祥，为万姓获福于皇天者也。今皇天降祉，嘉瑞并臻，制作之符，甚于言语。宜<br /><br />&nbsp;&nbsp;&nbsp;&nbsp;定文制，著成汉礼，丕显祖宗盛德之美。”章下太常，太常巢堪以为一世大典，<br /><br />&nbsp;&nbsp;&nbsp;&nbsp;非褒所定，不可许。<br /><br />&nbsp;&nbsp;&nbsp;&nbsp;帝知群僚拘挛，难与图始，朝廷礼宪，宜时刊立，明年复下诏曰：“朕以不<br /><br />&nbsp;&nbsp;&nbsp;&nbsp;德，膺祖宗弘烈。乃者鸾凤仍集，麟龙并臻，甘露宵降，嘉谷滋生，赤草之类，<br /><br />&nbsp;&nbsp;&nbsp;&nbsp;纪于史官。朕夙夜祗畏，上无以彰于先功，下无以克称灵物。汉遭秦余，礼坏乐<br /><br />&nbsp;&nbsp;&nbsp;&nbsp;崩，且因循故事，未可观省，有知其说者，各尽所能。”褒省诏，乃叹息谓诸生<br /><br />&nbsp;&nbsp;&nbsp;&nbsp;曰：“昔奚斯颂鲁，考甫咏殷。夫人臣依义显君，竭忠彰主，行之美也。当仁不<br /><br />&nbsp;&nbsp;&nbsp;&nbsp;让，吾何辞哉！”遂复上疏，具陈礼乐之本，制改之意。拜褒侍中，从驾南巡，<br /><br />&nbsp;&nbsp;&nbsp;&nbsp;既还，以事下三公，未及奏，诏召玄武司马班固，问改定礼制之宜。固曰：“京<br /><br />&nbsp;&nbsp;&nbsp;&nbsp;师诸儒，多能说礼，宜广招集，共议得失。”帝曰：“谚言‘作舍道边，三年不<br /><br />&nbsp;&nbsp;&nbsp;&nbsp;成’。会礼之家，名为聚讼，互生疑异，笔不得下。昔尧作《大章》，一夔足矣。”<br /><br />&nbsp;&nbsp;&nbsp;&nbsp;章和元年正月，乃召褒诣嘉德门，令小黄门持班固所上叔孙通《汉仪》十二<br /><br />&nbsp;&nbsp;&nbsp;&nbsp;篇，敕褒曰：“此制散略，多不合经，今宜依礼条正，使可族行。于南宫、东观<br /><br />&nbsp;&nbsp;&nbsp;&nbsp;尽心集作。”褒既受命，及次序礼事，依准旧典，杂以《五经》谶记之文，撰次<br /><br />&nbsp;&nbsp;&nbsp;&nbsp;天子至于庶人冠婚吉凶终始制度，以为百五十篇，写以二尺四寸简。其年十二月<br /><br />&nbsp;&nbsp;&nbsp;&nbsp;奏上。帝以众论难一，故但纳之，不复令有司平奏。会帝崩，和帝即位，褒乃为<br /><br />&nbsp;&nbsp;&nbsp;&nbsp;作章句，帝遂以《新礼》二篇冠。擢褒监羽林左骑。永元四年，迁射声校尉。后<br /><br />&nbsp;&nbsp;&nbsp;&nbsp;太尉张T、尚书张敏等奏褒擅制《汉礼》，破乱圣术，宜加刑诛。帝虽寝其奏，<br /><br />&nbsp;&nbsp;&nbsp;&nbsp;而《汉礼》遂不行。<br /><br />&nbsp;&nbsp;&nbsp;&nbsp;褒在射声，营舍有停棺不葬者百余所，褒亲自履行，问其意故。吏对曰：<br /><br />&nbsp;&nbsp;&nbsp;&nbsp;“此等多是建武以来绝无后者，不得埋掩。”褒乃怆然，为买空地，悉葬其无主<br /><br />&nbsp;&nbsp;&nbsp;&nbsp;者，设祭以祀之。迁城门校尉、将作大匠。时有疾疫，褒巡行病徒，为致医药，<br /><br />&nbsp;&nbsp;&nbsp;&nbsp;经理粥，多蒙济活。七年，出为河内太守。时春夏大旱，粮谷踊贵。褒到，<br /><br />&nbsp;&nbsp;&nbsp;&nbsp;乃省吏并职，退去奸残，澍雨数降。其秋大孰，百姓给足，流冗皆还。后坐上灾<br /><br />&nbsp;&nbsp;&nbsp;&nbsp;害不实免。有顷征，再迁，复为侍中。<br /><br />&nbsp;&nbsp;&nbsp;&nbsp;褒博物识古，为儒者宗。十四年，卒官。作《通义》十二篇，演经杂论百二<br /><br />&nbsp;&nbsp;&nbsp;&nbsp;十篇，又传《礼记》四十九篇，教授诸生千余人，庆氏学遂行于世。<br /><br />&nbsp;&nbsp;&nbsp;&nbsp;论曰：“汉初天下创定，朝制无文，叔孙通颇采经礼，参酌秦法，虽适物观<br /><br />&nbsp;&nbsp;&nbsp;&nbsp;时，有救崩敝，然先王之容典盖多阙矣，是以贾谊、仲舒、王吉、刘向之徒，怀<br /><br />&nbsp;&nbsp;&nbsp;&nbsp;愤叹息所不能已也。资文、宣之远图明懿，而终莫或用，故知自燕而观，有不尽<br /><br />&nbsp;&nbsp;&nbsp;&nbsp;矣。孝章永言前王，明发兴作，专命礼臣，撰定国宪，洋洋乎盛德之事焉。而业<br /><br />&nbsp;&nbsp;&nbsp;&nbsp;绝天算，议黜异端，斯道竟复坠矣。夫三王不相袭礼，五帝不相氵公乐，所以<br /><br />&nbsp;&nbsp;&nbsp;&nbsp;《咸》、《茎》异调，中都殊绝。况物运迁回，情数万化，制则不能随其流变，<br /><br />&nbsp;&nbsp;&nbsp;&nbsp;品度未足定其滋章，斯固世主所当损益者也。且乐非夔、襄，而新音代起，律谢<br /><br />&nbsp;&nbsp;&nbsp;&nbsp;皋、苏，而制令亟易，修补旧文，独何猜焉？礼云礼云，曷其然哉！<br /><br />&nbsp;&nbsp;&nbsp;&nbsp;郑玄字康成，北海高密人也。八世祖崇，哀帝时尚书仆射。玄少为乡啬夫，<br /><br />&nbsp;&nbsp;&nbsp;&nbsp;得休归，尝诣学官，不乐为吏，父数怒之，不能禁。遂造太学受业，师事京兆第<br /><br />&nbsp;&nbsp;&nbsp;&nbsp;五元先，始通《京氏易》、《公羊春秋》、《三统历》、《九章算术》。又从东<br /><br />&nbsp;&nbsp;&nbsp;&nbsp;郡张恭祖受《周官》、《礼记》、《左氏春秋》、《韩诗》、《古文尚书》。以<br /><br />&nbsp;&nbsp;&nbsp;&nbsp;山东无兄问者，乃西入关，因涿郡卢植，事扶风马融。<br /><br />&nbsp;&nbsp;&nbsp;&nbsp;融门徒四百余人，升堂进者五十余生。融素骄贵，玄在门下，三年不得见，<br /><br />&nbsp;&nbsp;&nbsp;&nbsp;乃使高业弟子传授于玄。玄日夜寻诵，未尝怠倦。会融集诸生考论图纬，闻玄善<br /><br />&nbsp;&nbsp;&nbsp;&nbsp;算，乃召见于楼上，玄因从质诸疑义，问毕辞归。融喟然谓门人曰：“郑生今去，<br /><br />&nbsp;&nbsp;&nbsp;&nbsp;吾道东矣。”<br /><br />&nbsp;&nbsp;&nbsp;&nbsp;玄自游学，十余年乃归乡里。家贫，客耕东莱，学徒相随已数百千人。及党<br /><br />&nbsp;&nbsp;&nbsp;&nbsp;事起，乃与同郡孙嵩等四十余人俱被禁锢，遂隐修经业，杜门不出。时任城何休<br /><br />&nbsp;&nbsp;&nbsp;&nbsp;好《公羊》学，遂著《公羊墨守》、《左氏膏肓》、《Y梁废疾》；玄乃发《墨<br /><br />&nbsp;&nbsp;&nbsp;&nbsp;守》，针《膏肓》，起《废疾》。休见而叹曰：“康成入吾室，操吾矛，以伐我<br /><br />&nbsp;&nbsp;&nbsp;&nbsp;乎！”初，中兴之后，范升、陈元、李育、贾逵之徒争论古今学，后马融答北地<br /><br />&nbsp;&nbsp;&nbsp;&nbsp;太守刘瑰及玄答何休，义据通深，由是古学遂明。<br /><br />&nbsp;&nbsp;&nbsp;&nbsp;灵帝末，党禁解，大将军何进闻而避之。州郡以进权威，不敢违意，遂迫胁<br /><br />&nbsp;&nbsp;&nbsp;&nbsp;玄，不得已而诣之。进为设几杖，礼待甚优。玄不受朝服，而以幅巾见。一宿逃<br /><br />&nbsp;&nbsp;&nbsp;&nbsp;去。时年六十，弟子河内赵商等自远方至者数千。后将军袁隗表为侍中，以父丧<br /><br />&nbsp;&nbsp;&nbsp;&nbsp;不行。国相孔融深敬于玄，履履造门。告高密县为玄特立一乡，曰：“昔齐置<br /><br />&nbsp;&nbsp;&nbsp;&nbsp;‘土乡’，越有‘君子军’，皆异贤之意也。郑君好学，实怀明德。昔太史公、<br /><br />&nbsp;&nbsp;&nbsp;&nbsp;廷尉吴公、谒者仆射邓公，皆汉之名臣。又南山四皓有园公、夏黄公，潜光隐耀，<br /><br />&nbsp;&nbsp;&nbsp;&nbsp;世嘉其高，皆悉称公。然则公者仁德之正号，不必三事大夫也。今郑君乡宜曰<br /><br />&nbsp;&nbsp;&nbsp;&nbsp;‘郑公乡’。昔东海于公仅有一节，犹或戒乡人侈其门闾，矧乃郑公之德，而无<br /><br />&nbsp;&nbsp;&nbsp;&nbsp;驷牡之路！可广开门衢，令容高车，号为‘通德门’。”<br /><br />&nbsp;&nbsp;&nbsp;&nbsp;董卓迁都长安，公卿举玄为赵相，道断不至。会黄巾寇青部，乃避地徐州，<br /><br />&nbsp;&nbsp;&nbsp;&nbsp;徐州牧陶谦接以师友之礼。建安元年，自徐州还高密，道遇黄巾贼数万人，见玄<br /><br />&nbsp;&nbsp;&nbsp;&nbsp;皆拜，相约不敢入县境。玄后尝疾笃，自虑，以书戒子益恩曰：<br /><br />&nbsp;&nbsp;&nbsp;&nbsp;吾家旧贫，不为父母群弟所容，去厮役之吏，游学周、秦之都，往来幽、并、<br /><br />&nbsp;&nbsp;&nbsp;&nbsp;兖、豫之域，获觐乎在位通人，处逸大儒，得意者咸从捧手，有所受焉。遂博稽<br /><br />&nbsp;&nbsp;&nbsp;&nbsp;《六艺》，粗览传记，时睹秘书纬术之奥。年过四十，乃归供养，假田播殖，以<br /><br />&nbsp;&nbsp;&nbsp;&nbsp;娱朝夕。遇阉尹擅势，坐党禁锢，十有四年，而蒙赦令，举贤良方正有道，辟大<br /><br />&nbsp;&nbsp;&nbsp;&nbsp;将军三司府。公车再召，比牒并名，早为宰相。惟彼数公，懿德大雅，克堪王臣，<br /><br />&nbsp;&nbsp;&nbsp;&nbsp;故宜式序。吾自忖度，无任于此，但念述先圣之元意，思整百家之不齐，亦庶几<br /><br />&nbsp;&nbsp;&nbsp;&nbsp;以竭吾才，故闻命罔从。而黄巾为害，萍浮南北，复归邦乡。入此岁来，已七十<br /><br />&nbsp;&nbsp;&nbsp;&nbsp;矣。宿素衰落，仍有失误，案之礼典，便合传家。今我告尔以老，归尔以事，将<br /><br />&nbsp;&nbsp;&nbsp;&nbsp;闲居以安性，贾思以终业。自非拜国君之命，问族亲之忧，展敬坟墓，观省野物，<br /><br />&nbsp;&nbsp;&nbsp;&nbsp;胡尝扶杖出门乎！家事大小，汝一承之。咨尔z々一夫，曾无同生相依。其<br /><br />&nbsp;&nbsp;&nbsp;&nbsp;勖求君子之道，研钻勿替，敬慎威仪，以近有德。显誉成于僚友，德行立于已志。<br /><br />&nbsp;&nbsp;&nbsp;&nbsp;若致声称，亦有荣于所生，可不深念邪！可不深念邪！吾虽无绂冕之绪，颇有让<br /><br />&nbsp;&nbsp;&nbsp;&nbsp;爵之高。自乐以论赞之功，庶不遗后人之羞，末所愤愤者，徒以亡亲坟垄未成，<br /><br />&nbsp;&nbsp;&nbsp;&nbsp;所好群书率皆腐敝，不得于礼堂写定，传与其人。日西方暮，其可图乎！家今差<br /><br />&nbsp;&nbsp;&nbsp;&nbsp;多于昔，勤力务时，无恤饥寒。菲饥食，薄衣服，节夫二者，尚令吾寡恨。若忽<br /><br />&nbsp;&nbsp;&nbsp;&nbsp;忘不识，亦已焉哉！<br /><br />&nbsp;&nbsp;&nbsp;&nbsp;时，大将军袁绍总兵冀州，遣使要玄，大会宾客，玄最后至，乃延升上坐。<br /><br />&nbsp;&nbsp;&nbsp;&nbsp;身长八尺，饮酒一斛，秀眉明目，容仪温伟。绍客多豪俊，并有才说，见玄儒者，<br /><br />&nbsp;&nbsp;&nbsp;&nbsp;未以通人许之，竞设异端，百家互起。玄依方辩对，咸出问表，皆得所未闻，莫<br /><br />&nbsp;&nbsp;&nbsp;&nbsp;不嗟服。时汝南应劭亦归于绍，因自赞曰：“故太山太守应中远，北面称弟子何<br /><br />&nbsp;&nbsp;&nbsp;&nbsp;如？”玄笑曰：“仲尼之门考以四科，回、赐之徒不称官阀。”劭有惭色。绍乃<br /><br />&nbsp;&nbsp;&nbsp;&nbsp;举玄茂才，表为左中郎将，皆不就。公车征为大司农，给安车一乘，所过长吏送<br /><br />&nbsp;&nbsp;&nbsp;&nbsp;迎。玄乃以病自乞还家。<br /><br />&nbsp;&nbsp;&nbsp;&nbsp;五年春，梦孔子告之曰：“起，起，今年岁在辰，来年岁在巳。”既寤，以<br /><br />&nbsp;&nbsp;&nbsp;&nbsp;谶合之，知命当终，有顷寝疾。时袁绍与曹操相拒于官度，令其子谭遣使逼玄随<br /><br />&nbsp;&nbsp;&nbsp;&nbsp;军，不得已，载病到元城县，疾笃不进，其年六月卒，年七十四。遗令薄葬。自<br /><br />&nbsp;&nbsp;&nbsp;&nbsp;郡守以下尝受业者，\赴会千余人。<br /><br />&nbsp;&nbsp;&nbsp;&nbsp;门人相与撰玄答诸弟子问《五经》，依《论语》作《郑志》八篇。凡玄所注<br /><br />&nbsp;&nbsp;&nbsp;&nbsp;《周易》、《尚书》、《毛诗》、《仪礼》、《礼记》、《论语》、《孝经》、<br /><br />&nbsp;&nbsp;&nbsp;&nbsp;《尚书大传》、《中候》、《乾象历》，又著《天文七政论》、《鲁礼E义》、<br /><br />&nbsp;&nbsp;&nbsp;&nbsp;《六艺论》、《毛诗谱》、《驳许慎五经异义》、《答临孝存周礼难》，凡百余<br /><br />&nbsp;&nbsp;&nbsp;&nbsp;万言。<br /><br />&nbsp;&nbsp;&nbsp;&nbsp;玄质于辞训，通人颇讥其繁。至于经传洽孰，称为纯儒，齐、鲁间宗之。其<br /><br />&nbsp;&nbsp;&nbsp;&nbsp;门人山阳郗虑至御史大夫，东莱王基、清河崔琰著名于世。又乐安国渊、任嘏，<br /><br />&nbsp;&nbsp;&nbsp;&nbsp;时并童幼，玄称渊为国器，嘏有道德，其余亦多所鉴拔，皆如其言。玄唯有一子<br /><br />&nbsp;&nbsp;&nbsp;&nbsp;益恩，孔融在北海，举为孝廉；及融为黄巾所围，益恩赴难损身。有遗腹子，玄<br /><br />&nbsp;&nbsp;&nbsp;&nbsp;以其手文似己，名之曰小同。<br /><br />&nbsp;&nbsp;&nbsp;&nbsp;论曰：自秦焚《六经》，圣文埃灭。汉兴，诸儒颇修艺文；及东京，学者亦<br /><br />&nbsp;&nbsp;&nbsp;&nbsp;各名家。而守文之徒，滞固所禀，异端纷纭，互相诡激，遂令经有数家，家有数<br /><br />&nbsp;&nbsp;&nbsp;&nbsp;说，章句多者或乃百余万言，学徒劳而少功，后生疑而莫正。郑玄括囊大典，网<br /><br />&nbsp;&nbsp;&nbsp;&nbsp;罗众家，删裁繁诬，刊改漏失，自是学者略知所归。王父豫章君每考先儒经训，<br /><br />&nbsp;&nbsp;&nbsp;&nbsp;而长于玄，常以为仲尼之门不能过也。及传授生徒，并专以郑氏家法云。<br /><br />&nbsp;&nbsp;&nbsp;&nbsp;赞曰：富平之绪，承家载世。伯仁先归，厘我国祭。玄定义乖，褒修礼缺。<br /><br />&nbsp;&nbsp;&nbsp;&nbsp;孔书遂明，汉章中辍。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,202);">加入书签</a><a
                        href="201.html">上一页</a>&larr;<a href="index.html">返回列表</a>&rarr;<a
                            href="203.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "201.html"; var next_page = "203.html"; var index_page = "index.html"; var sortid = "9"; var article_id = "3"; var chapter_id = "202"; var articlename = "后汉书"; var chaptername = " 卷三十五 张曹郑列传第二十五"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>