<!DOCTYPE html>
<html>
<head>
<meta charset="gbk" />
<title>后汉书- 卷十下 皇后纪第十下-在线阅读-哈西文学网</title>
<meta name="keywords" content="范晔，后汉书， 卷十下 皇后纪第十下全文， 卷十下 皇后纪第十下在线阅读 哈西文学网" />
<meta name="description" content="哈西文学网提供范晔的后汉书  卷十下 皇后纪第十下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/175.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/175.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十下 皇后纪第十下</h1>
            <div class="link xb">
                <a href="174.html">上一页</a>&larr;<a href="index.html">返回列表</a>&rarr;<a
                    href="176.html">下一页</a></div>			
            <div id="BookText">&nbsp;&nbsp;&nbsp;&nbsp;安思阎皇后讳姬，河南荥阳人也。祖父章，永平中为尚书，以二妹为贵人。<br /><br />&nbsp;&nbsp;&nbsp;&nbsp;章精力晓旧典，久次，当迁以重职，显宗为后宫亲属，竟不用，出为步兵校尉。<br /><br />&nbsp;&nbsp;&nbsp;&nbsp;章生畅，畅生后。<br /><br />&nbsp;&nbsp;&nbsp;&nbsp;后有才色。元初元年，以选入掖庭，甚见宠爱，为贵人。二年，立为皇后。<br /><br />&nbsp;&nbsp;&nbsp;&nbsp;后专房妒忌，帝幸宫人李氏，生皇子保，遂鸩杀李氏。三年，以后父侍中畅为长<br /><br />&nbsp;&nbsp;&nbsp;&nbsp;水校尉，封北宜春侯，食邑五千户。四年，畅卒，谥曰文侯，子显嗣。<br /><br />&nbsp;&nbsp;&nbsp;&nbsp;建光元年，邓太后崩，帝始亲政事。显及弟景、耀、晏并为卿校，典禁兵。<br /><br />&nbsp;&nbsp;&nbsp;&nbsp;延光元年，更封显长社候，食邑万三千五百户，追尊后母宗为荥阳君。显、景诸<br /><br />&nbsp;&nbsp;&nbsp;&nbsp;子年皆童龀，并为黄门侍郎。后宠既盛，而兄弟颇与朝权，后遂与大长秋江京、<br /><br />&nbsp;&nbsp;&nbsp;&nbsp;中常侍樊丰等共谮皇太子保，废为济阴王。<br /><br />&nbsp;&nbsp;&nbsp;&nbsp;四年春，后从帝幸章陵，帝道疾，崩于叶县。后、显兄弟及江京、樊丰等谋<br /><br />&nbsp;&nbsp;&nbsp;&nbsp;曰：“今晏驾道次，济阴王在内，邂逅公卿立之，还为大害。”乃伪云帝疾甚，<br /><br />&nbsp;&nbsp;&nbsp;&nbsp;徙御卧车。行四日，驱驰还宫。明日，诈遣司徒刘熹诣郊庙社稷，告天请命。其<br /><br />&nbsp;&nbsp;&nbsp;&nbsp;夕，乃发丧。尊后曰皇太后。皇太后临朝，以显为车骑将军仪同三司。<br /><br />&nbsp;&nbsp;&nbsp;&nbsp;太后欲久专国政，贪立幼年，与显等定策禁中，迎济北惠王子北乡侯懿，立<br /><br />&nbsp;&nbsp;&nbsp;&nbsp;为皇帝。显忌大将军耿宝位尊权重，威行前朝，乃风有司奏宝及其党与中常侍樊<br /><br />&nbsp;&nbsp;&nbsp;&nbsp;丰、虎贲中郎将谢痢恋苁讨畜啤Ⅲ频艽蠼军长史宓、侍中周广、阿母野王君<br /><br />&nbsp;&nbsp;&nbsp;&nbsp;王圣、圣女永、永婿黄门侍郎樊严等，更相阿党，互作威福，探刺禁省，更为唱<br /><br />&nbsp;&nbsp;&nbsp;&nbsp;和，皆大不道。丰、痢⒐憬韵掠死，家属徙比景；宓、严减死，髡钳；贬宝为<br /><br />&nbsp;&nbsp;&nbsp;&nbsp;则亭侯，遣就国，自杀；王圣母子徙雁门。于是景为卫尉，耀城门校尉，晏执金<br /><br />&nbsp;&nbsp;&nbsp;&nbsp;吾，兄弟权要，威福自由。<br /><br />&nbsp;&nbsp;&nbsp;&nbsp;少帝立二百余日而疾笃，显兄弟及江京等皆在左右。京引显屏语曰：“北乡<br /><br />&nbsp;&nbsp;&nbsp;&nbsp;侯病不解，国嗣宜时有定。前不用济阴王，今若立之，后必当怨，又何不早征诸<br /><br />&nbsp;&nbsp;&nbsp;&nbsp;王子，简所置乎？”显以为然。及少帝薨，京白太后，征济北、河间王子。未至，<br /><br />&nbsp;&nbsp;&nbsp;&nbsp;而中黄门孙程合谋杀江京等，立济阴王，是为顺帝。显、景、晏及党与皆伏诛，<br /><br />&nbsp;&nbsp;&nbsp;&nbsp;迁太后于离宫，家属徙比景。明年，太后崩。在位十二年，合葬恭陵。<br /><br />&nbsp;&nbsp;&nbsp;&nbsp;帝母李氏瘗在洛阳城北，帝初不知，莫敢以闻。及太后崩，左右白之，帝感<br /><br />&nbsp;&nbsp;&nbsp;&nbsp;悟发哀，亲至瘗所，更以礼殡，上尊谥曰恭愍皇后，葬恭北陵，为策书金匮，藏<br /><br />&nbsp;&nbsp;&nbsp;&nbsp;于世祖庙。<br /><br />&nbsp;&nbsp;&nbsp;&nbsp;顺烈梁皇后讳{，大将军商之女，恭怀皇后弟之孙也。后生，有光景之祥。<br /><br />&nbsp;&nbsp;&nbsp;&nbsp;少善女工。好《史书》，九岁能诵《论语》，治《韩诗》，大义略举。常以列女<br /><br />&nbsp;&nbsp;&nbsp;&nbsp;图画置于左右，以自监戒。父商深异之，窃谓诸弟曰：“我先人全济河西，所活<br /><br />&nbsp;&nbsp;&nbsp;&nbsp;者不可胜数。虽大位不究，而积德必报。若庆流子孙者，倘兴此女乎？”<br /><br />&nbsp;&nbsp;&nbsp;&nbsp;永建三年，与姑俱选入掖庭，时年十三，相工茅通见后，惊，再拜贺曰：<br /><br />&nbsp;&nbsp;&nbsp;&nbsp;“此所谓日角偃月，相之极贵，臣所未尝见也。”太史卜兆得寿房，又筮得《坤》<br /><br />&nbsp;&nbsp;&nbsp;&nbsp;之《比》，遂以为贵人。常特被引御，从容辞于帝曰：“夫阳以博施为德，阴以<br /><br />&nbsp;&nbsp;&nbsp;&nbsp;不专为义，螽斯则百，福之所由兴也。愿陛下思云雨之均泽，识贯鱼之次序，使<br /><br />&nbsp;&nbsp;&nbsp;&nbsp;小妾得免罪谤之累。”由是帝加敬焉。<br /><br />&nbsp;&nbsp;&nbsp;&nbsp;阳嘉元年春，有司奏立长秋宫，以乘氏侯商先帝外戚，《春秋》之义，娶先<br /><br />&nbsp;&nbsp;&nbsp;&nbsp;大国，梁小贵人宜配天祚，正位坤极。帝从之，乃于寿安殿立贵人为皇后。后既<br /><br />&nbsp;&nbsp;&nbsp;&nbsp;少聪惠，深览前世得失，虽以德进，不敢有骄专之心，每日月见谪，辄降服求愆。<br /><br />&nbsp;&nbsp;&nbsp;&nbsp;建康元年，帝崩。后无子，美人虞氏子炳立，是为冲帝。尊后为皇太后，太<br /><br />&nbsp;&nbsp;&nbsp;&nbsp;后临朝。冲帝寻崩，复立质帝，犹秉朝政。<br /><br />&nbsp;&nbsp;&nbsp;&nbsp;时，杨、徐剧贼寇扰州郡，西羌、鲜卑及日南蛮夷攻城暴掠，赋敛烦数，官<br /><br />&nbsp;&nbsp;&nbsp;&nbsp;民困竭。太后夙夜勤劳，推心杖贤，委任太尉李固等，拔用忠良，务崇节俭。其<br /><br />&nbsp;&nbsp;&nbsp;&nbsp;贪叨罪慝，多见诛废。分兵讨伐，群寇消夷。故海内肃然，宗庙以宁。而兄大将<br /><br />&nbsp;&nbsp;&nbsp;&nbsp;军冀鸩杀质帝，专权暴滥，忌害忠良，数以邪说疑误太后，遂立桓帝而诛李固。<br /><br />&nbsp;&nbsp;&nbsp;&nbsp;太后又溺于宦官，多所封宠，以此天下失望。<br /><br />&nbsp;&nbsp;&nbsp;&nbsp;和平元年春，归政于帝，太后寝疾遂笃，乃御辇幸宣德殿，见宫省官属及诸<br /><br />&nbsp;&nbsp;&nbsp;&nbsp;梁兄弟。诏曰：“朕素有心下结气，从间以来，加以浮肿，逆害饮食，浸以沉困，<br /><br />&nbsp;&nbsp;&nbsp;&nbsp;比使内外劳心请祷。私自忖度，日夜虚劣，不能复与群公卿士共相终竟。援立圣<br /><br />&nbsp;&nbsp;&nbsp;&nbsp;嗣，恨不久育养，见其终始。今以皇帝、将军兄弟委付股肱，其各自勉焉。”后<br /><br />&nbsp;&nbsp;&nbsp;&nbsp;二日而崩。在位十九年，年四十五。合葬宪陵。<br /><br />&nbsp;&nbsp;&nbsp;&nbsp;虞美人者，以良家子年十三选入掖庭，又生女舞阳长公主。自汉兴，母氏莫<br /><br />&nbsp;&nbsp;&nbsp;&nbsp;不尊宠。顺帝既未加美人爵号，而冲帝早夭，大将军梁冀秉政，忌恶他族，故虞<br /><br />&nbsp;&nbsp;&nbsp;&nbsp;氏抑而不登，但称“大家”而已。<br /><br />&nbsp;&nbsp;&nbsp;&nbsp;陈夫人者，家本魏郡，少以声伎入孝王宫，得幸，生质帝。亦以梁氏故，荣<br /><br />&nbsp;&nbsp;&nbsp;&nbsp;宠不及焉。<br /><br />&nbsp;&nbsp;&nbsp;&nbsp;熹平四年，小黄门赵v、议郎卑整上言：“《春秋》之义，母以子贵。隆汉<br /><br />&nbsp;&nbsp;&nbsp;&nbsp;盛典，尊崇母氏，凡在外戚，莫不加宠。今冲帝母虞大家，质帝母陈夫人，皆诞<br /><br />&nbsp;&nbsp;&nbsp;&nbsp;生圣皇，而未有称号。夫臣子虽贱，尚有追赠之典，况二母见在，不蒙崇显之次，<br /><br />&nbsp;&nbsp;&nbsp;&nbsp;无以述尊先世，垂示后世也。”帝感其言，乃拜虞大家为宪陵贵人，陈夫人为渤<br /><br />&nbsp;&nbsp;&nbsp;&nbsp;海孝王妃，使中常侍持节授印绶，遣太常以三牲告宪陵、怀陵、静陵焉。<br /><br />&nbsp;&nbsp;&nbsp;&nbsp;孝崇郾皇后讳明，为蠡吾侯翼媵妾，生桓帝。桓帝即位，明年，追尊翼为孝<br /><br />&nbsp;&nbsp;&nbsp;&nbsp;崇皇，陵曰博陵，以后为博园贵人。和平元年，梁太后崩，乃就博陵尊后为孝崇<br /><br />&nbsp;&nbsp;&nbsp;&nbsp;皇后。遣司徒持节奉策授玺绶，赍乘舆器服，备法物。宫曰永乐。置太仆、少府<br /><br />&nbsp;&nbsp;&nbsp;&nbsp;以下，皆如长乐宫故事。又置虎贲、羽林卫士，起宫室，分巨鹿九县为后汤沐邑。<br /><br />&nbsp;&nbsp;&nbsp;&nbsp;在位三年，元嘉二年崩。以帝弟平原王石为丧主，敛以东园画梓寿器、玉匣、饭<br /><br />&nbsp;&nbsp;&nbsp;&nbsp;含之具，礼仪制度比恭怀皇后。使司徒持节，大长秋奉吊祠，赙钱四千万，布四<br /><br />&nbsp;&nbsp;&nbsp;&nbsp;万匹，中谒者仆射典护丧事，侍御史护大驾卤簿。诏安平王豹、河间王建、勃海<br /><br />&nbsp;&nbsp;&nbsp;&nbsp;王悝，长社、益阳二长公主，与诸国侯三百里内者，及中二千石、二千石、令、<br /><br />&nbsp;&nbsp;&nbsp;&nbsp;长、相，皆会葬。将作大匠复土，缮庙，合葬博陵。<br /><br />&nbsp;&nbsp;&nbsp;&nbsp;桓帝懿献梁皇后讳女莹，顺烈皇后之女弟也。帝初为蠡吾侯，梁太后征，欲<br /><br />&nbsp;&nbsp;&nbsp;&nbsp;与后为婚，未及嘉礼，会质帝崩，因以立帝。明年，有司奏太后曰：“《春秋》<br /><br />&nbsp;&nbsp;&nbsp;&nbsp;迎王后于纪，在涂则称后。今大将军冀女弟，膺绍圣善。结婚之际，有命既集，<br /><br />&nbsp;&nbsp;&nbsp;&nbsp;宜备礼章，时进征币。请下三公、太常案礼仪。”奏可。于是悉依孝惠皇帝纳后<br /><br />&nbsp;&nbsp;&nbsp;&nbsp;故事，聘黄金二万斤，纳采雁、璧、乘马、束帛，一如旧典。建和元年六月始入<br /><br />&nbsp;&nbsp;&nbsp;&nbsp;掖庭，八月立为皇后。<br /><br />&nbsp;&nbsp;&nbsp;&nbsp;时，太后秉政而梁冀专朝，故后独得宠幸，自下莫得进见。后借姊兄荫势，<br /><br />&nbsp;&nbsp;&nbsp;&nbsp;恣极奢靡，宫幄雕丽，服御珍华，巧饰制度，兼倍前世。及皇太后崩，恩爱稍衰。<br /><br />&nbsp;&nbsp;&nbsp;&nbsp;后既无子，潜怀怨忌，每宫人孕育，鲜得全者。帝虽迫畏梁冀，不敢谴怒，然见<br /><br />&nbsp;&nbsp;&nbsp;&nbsp;御转稀。至延熹二年，后以忧恚崩，在位十三年，葬懿陵。其岁，诛梁冀，废懿<br /><br />&nbsp;&nbsp;&nbsp;&nbsp;陵为贵人冢焉。<br /><br />&nbsp;&nbsp;&nbsp;&nbsp;桓帝邓皇后讳猛女，和熹皇后从兄子邓香之女也。母宣，初适香，生后。改<br /><br />&nbsp;&nbsp;&nbsp;&nbsp;嫁梁纪，纪者，大将军梁冀妻孙寿之舅也。后少孤，随母为居，因冒姓梁氏。冀<br /><br />&nbsp;&nbsp;&nbsp;&nbsp;妻见后貌美，永兴中进入掖庭，为采女，绝幸。明年，封兄邓演为南顿侯，位特<br /><br />&nbsp;&nbsp;&nbsp;&nbsp;进。演卒，子康嗣。及懿献后崩，梁冀诛，立后为皇后。帝恶梁氏，改姓为薄，<br /><br />&nbsp;&nbsp;&nbsp;&nbsp;封后母宣为长安君。四年，有司奏后本郎中邓香之女，不宜改易它姓，于是复为<br /><br />&nbsp;&nbsp;&nbsp;&nbsp;邓氏。追封赠香车骑将军安阳侯印绶，更封宣、康大县，宣为昆阳君，康为a<br /><br />&nbsp;&nbsp;&nbsp;&nbsp;阳侯，赏赐巨万计。宣卒，R赠葬礼，皆依后母旧仪。以康弟统袭封昆阳侯，位<br /><br />&nbsp;&nbsp;&nbsp;&nbsp;侍中；统从兄会袭安阳侯，为虎贲中郎将；又封统弟秉为U阳侯。宗族皆列校、<br /><br />&nbsp;&nbsp;&nbsp;&nbsp;郎将。<br /><br />&nbsp;&nbsp;&nbsp;&nbsp;帝多内幸，博采宫女至五六千人，及驱役从使，复兼倍于此。而后恃尊骄忌，<br /><br />&nbsp;&nbsp;&nbsp;&nbsp;与帝所幸郭贵人更相谮诉。八年，诏废后，送暴室，以忧死。立七年。葬于北邙。<br /><br />&nbsp;&nbsp;&nbsp;&nbsp;从父河南尹万世及会皆下狱死。统筹亦系暴室，免官爵，归本郡，财物没入县官。<br /><br />&nbsp;&nbsp;&nbsp;&nbsp;桓思窦皇后讳妙，章德皇后从祖弟之孙女也。父武。延熹八年，邓皇后废，<br /><br />&nbsp;&nbsp;&nbsp;&nbsp;后以选入掖庭为贵人，其冬，立为皇后，而御见甚稀，帝所宠唯采女田圣等。永<br /><br />&nbsp;&nbsp;&nbsp;&nbsp;康元年冬，帝寝疾，遂以圣等九女皆为贵人。及崩，无嗣，后为皇太后。太后临<br /><br />&nbsp;&nbsp;&nbsp;&nbsp;朝定策，立解犊亭侯宏，是为灵帝。<br /><br />&nbsp;&nbsp;&nbsp;&nbsp;太后素忌忍，积怒田圣等，桓帝梓宫尚在前殿，遂杀田圣。又欲尽诛诸贵人，<br /><br />&nbsp;&nbsp;&nbsp;&nbsp;中常侍管霸、苏康苦谏，乃止。时太后父大将军武谋诛宦官，而中常侍曹节等矫<br /><br />&nbsp;&nbsp;&nbsp;&nbsp;诏杀武，迁太后于南宫云台，家属徙比景。<br /><br />&nbsp;&nbsp;&nbsp;&nbsp;窦氏虽诛，帝犹以太后有援立之功，建宁四年十月朔，率群臣朝于南宫，亲<br /><br />&nbsp;&nbsp;&nbsp;&nbsp;馈上寿。黄门令董萌因此数为太后诉怨，帝深纳之，供养资奉有加于前。中常侍<br /><br />&nbsp;&nbsp;&nbsp;&nbsp;曹节、王甫疾萌附助太后，诬以谤讪永乐宫，萌坐下狱死。熹平元年，太后母卒<br /><br />&nbsp;&nbsp;&nbsp;&nbsp;于比景，太后感疾而崩。立七年。合葬宣陵。<br /><br />&nbsp;&nbsp;&nbsp;&nbsp;孝仁董皇后讳某，河间人。为解犊亭侯苌夫人，生灵帝。建宁元年，帝即位，<br /><br />&nbsp;&nbsp;&nbsp;&nbsp;追尊苌为孝仁皇，陵曰慎陵，以后为慎园贵人。及窦氏诛，明年，帝使中常侍迎<br /><br />&nbsp;&nbsp;&nbsp;&nbsp;贵人，并征贵人兄宠到京师，上尊号曰孝仁皇后，居南宫嘉德殿，宫称永乐。拜<br /><br />&nbsp;&nbsp;&nbsp;&nbsp;宠执金吾。后坐矫称永乐后属请，下狱死。<br /><br />&nbsp;&nbsp;&nbsp;&nbsp;及窦太后崩，始与朝政，使帝卖官求货，自纳金钱，盈满堂室。中平五年，<br /><br />&nbsp;&nbsp;&nbsp;&nbsp;以后兄子卫尉侯重为票骑将军，领兵千余人。初，后自养皇子协，数劝帝立为<br /><br />&nbsp;&nbsp;&nbsp;&nbsp;太子，而何皇后恨之，议未及定而帝崩。何太后临朝，重与太后兄大将军进权势<br /><br />&nbsp;&nbsp;&nbsp;&nbsp;相害，后每欲参干政事，太后辄相禁塞。后忿恚詈言曰：“汝今b张，怙汝兄耶？<br /><br />&nbsp;&nbsp;&nbsp;&nbsp;当敕票骑断何进头来。”何太后闻，以告进。进与三公及弟车骑将军苗等奏：<br /><br />&nbsp;&nbsp;&nbsp;&nbsp;“孝仁皇后使故中常侍夏痢⒂览痔仆封等交通州郡，辜较在所珍宝货赂，悉<br /><br />&nbsp;&nbsp;&nbsp;&nbsp;入西省。蕃后故事不得留京师，舆服有章，膳羞有品。请永乐后迁宫本国。”奏<br /><br />&nbsp;&nbsp;&nbsp;&nbsp;可。何进遂举兵围骠骑府，收重，重免官自杀。后忧怖，疾病暴崩，在位二十二<br /><br />&nbsp;&nbsp;&nbsp;&nbsp;年。民间归咎何氏。丧还河间，合葬慎陵。<br /><br />&nbsp;&nbsp;&nbsp;&nbsp;灵帝宋皇后讳某，扶风平陵人也，肃宗宋贵人之从曾孙也。建宁三年，选入<br /><br />&nbsp;&nbsp;&nbsp;&nbsp;掖庭为贵人。明年，立为皇后。父酆，执金吾，封不其乡侯。<br /><br />&nbsp;&nbsp;&nbsp;&nbsp;后无宠而居正位，后宫幸姬众，共谮毁。初，中常侍王甫枉诛勃海王悝及妃<br /><br />&nbsp;&nbsp;&nbsp;&nbsp;宋氏，妃即后之姑也。甫恐后怨之，乃与太中大夫程阿共构言皇后挟左道祝诅，<br /><br />&nbsp;&nbsp;&nbsp;&nbsp;帝信之。光和元年，遂策收玺绶。后自致暴室，以忧死。在位八年。父及兄弟并<br /><br />&nbsp;&nbsp;&nbsp;&nbsp;被诛。诸常侍、小黄门在省闼者，皆怜宋氏无辜，共合钱物，收葬废后及酆父子，<br /><br />&nbsp;&nbsp;&nbsp;&nbsp;归宋氏旧茔皋门亭。<br /><br />&nbsp;&nbsp;&nbsp;&nbsp;帝后梦见桓帝怒曰：“宋皇后有何罪过，而听用邪孽，使绝其命？勃海王悝<br /><br />&nbsp;&nbsp;&nbsp;&nbsp;既已自贬，又受诛毙。今宋氏及悝自诉于天，上帝震怒，罪在难救。”梦殊明察。<br /><br />&nbsp;&nbsp;&nbsp;&nbsp;帝既觉而恐，以事问于羽林左监许永曰：“此何祥？其可攘乎？”永对曰：“宋<br /><br />&nbsp;&nbsp;&nbsp;&nbsp;皇后亲与陛下共承宗庙，母临万国，历年已久，海内蒙化，过恶无闻。而虚听谗<br /><br />&nbsp;&nbsp;&nbsp;&nbsp;妒之说，以致无辜之罪，身婴极诛，祸及家族，天下臣妾，咸为怨痛。勃海王悝，<br /><br />&nbsp;&nbsp;&nbsp;&nbsp;桓帝母弟也。处国奉藩，未尝有过。陛下曾不证审，遂伏其辜。昔晋侯失刑，亦<br /><br />&nbsp;&nbsp;&nbsp;&nbsp;梦大厉被发属地。天道明察，鬼神难诬。宜并改葬，以安冤魂。反宋后之徙家，<br /><br />&nbsp;&nbsp;&nbsp;&nbsp;复勃海之先封，以消厥咎。”帝弗能用，寻亦崩焉。<br /><br />&nbsp;&nbsp;&nbsp;&nbsp;灵思何皇后讳某，南阳宛人。家本屠者，以选入掖庭。长七尺一寸。生皇子<br /><br />&nbsp;&nbsp;&nbsp;&nbsp;辩，养于史道人家，号曰史侯。拜后为贵人，甚有宠幸。性强忌，后宫莫不震慑。<br /><br />&nbsp;&nbsp;&nbsp;&nbsp;光和三年，立为皇后。明年，追号后父真为车骑将军、舞阳宣德侯，因封后<br /><br />&nbsp;&nbsp;&nbsp;&nbsp;母兴为舞阳君。时王美人任娠，畏后，乃服药欲除之，而胎安不动，又数梦负日<br /><br />&nbsp;&nbsp;&nbsp;&nbsp;而行。四年，生皇子协，后遂鸩杀美人。帝大怒，欲废后，诸宦官固请得止。董<br /><br />&nbsp;&nbsp;&nbsp;&nbsp;太后自养协，号曰董侯。<br /><br />&nbsp;&nbsp;&nbsp;&nbsp;王美人，赵国人也。祖父苞，五官中郎将。美人丰姿色，聪敏有才明，能书<br /><br />&nbsp;&nbsp;&nbsp;&nbsp;会计，以良家子应法相选入掖庭。帝愍协早失母，又思美人，作《追德赋》、<br /><br />&nbsp;&nbsp;&nbsp;&nbsp;《令仪颂》。<br /><br />&nbsp;&nbsp;&nbsp;&nbsp;中平六年，帝崩，皇子辩即位，尊后为皇太后。太后临朝。后兄大将军进欲<br /><br />&nbsp;&nbsp;&nbsp;&nbsp;诛宦官，反为所害；舞阳君亦为乱兵所杀。并州牧董卓被征，将兵入洛阳，陵虐<br /><br />&nbsp;&nbsp;&nbsp;&nbsp;朝庭，遂废少帝为弘农王而立协，是为献帝。扶弘农王下殿，北面称臣。太后鲠<br /><br />&nbsp;&nbsp;&nbsp;&nbsp;涕，群臣含悲，莫敢言。董卓又议太后q迫永乐宫，至今忧死，逆妇姑之礼，乃<br /><br />&nbsp;&nbsp;&nbsp;&nbsp;迁于永安宫，因进鸩，弑而崩。在位十年。董卓令帝出奉常亭举哀，公卿皆白衣<br /><br />&nbsp;&nbsp;&nbsp;&nbsp;会，不成丧也。合葬文昭陵。<br /><br />&nbsp;&nbsp;&nbsp;&nbsp;初，太后新立，当竭二祖庙，欲斋，辄有变故，如此者数，竟不克。时有识<br /><br />&nbsp;&nbsp;&nbsp;&nbsp;之士心独怪之，后遂因何氏倾没汉祚焉。<br /><br />&nbsp;&nbsp;&nbsp;&nbsp;明年，山东义兵大起，讨董卓之乱。卓乃置弘农王于阁上，使郎中令李儒进<br /><br />&nbsp;&nbsp;&nbsp;&nbsp;鸩，曰：“服此药，可以辟恶。”王曰：“我无疾，是欲杀我耳！？不肯饮。强<br /><br />&nbsp;&nbsp;&nbsp;&nbsp;饮之，不得已，乃与妻唐姬及宫人饮宴别。酒行，王悲歌曰：“天道易兮我何艰！<br /><br />&nbsp;&nbsp;&nbsp;&nbsp;弃万乘兮退守蕃。逆臣见迫兮命不延，逝将去汝兮适幽玄！”因令唐姬起舞，姬<br /><br />&nbsp;&nbsp;&nbsp;&nbsp;抗袖而歌曰：“皇天崩兮后土~，身为帝兮命夭摧。死生路异兮从此乖，奈我茕<br /><br />&nbsp;&nbsp;&nbsp;&nbsp;独兮心中哀！”因泣下呜咽，坐者皆[欷。王谓姬曰：“卿王者妃，势不复为吏<br /><br />&nbsp;&nbsp;&nbsp;&nbsp;民妻。自爱，从此长辞！”遂饮药而死。时年十八。<br /><br />&nbsp;&nbsp;&nbsp;&nbsp;唐姬，颍川人也。王薨，归乡里。父会稽太守瑁欲嫁之，姬誓不许。及李<br /><br />&nbsp;&nbsp;&nbsp;&nbsp;嗥瞥ぐ玻遣兵抄关东，略得姬。嘁蛴妻之，固不听，而终不自名。尚书<br /><br />&nbsp;&nbsp;&nbsp;&nbsp;贾诩知之，以状白献帝。帝闻感怆，乃下诏迎姬，置园中，使侍中持节拜为弘农<br /><br />&nbsp;&nbsp;&nbsp;&nbsp;王妃。<br /><br />&nbsp;&nbsp;&nbsp;&nbsp;初平元年二月，葬弘农王于故中常侍赵忠成圹中，谥曰怀王。<br /><br />&nbsp;&nbsp;&nbsp;&nbsp;帝求母王美人兄斌，斌将妻子诣长安，赐第宅田业，拜奉车都尉。<br /><br />&nbsp;&nbsp;&nbsp;&nbsp;兴平元年，帝加元服。有司奏立长秋宫。诏曰：“朕禀受不弘，遭值祸乱，<br /><br />&nbsp;&nbsp;&nbsp;&nbsp;未能绍先，以光故典。皇母前薨，未卜宅兆，礼章有阙，中心如结。三岁之戚，<br /><br />&nbsp;&nbsp;&nbsp;&nbsp;盖不言吉，且须其后。”于是有司乃奏追尊王美人为灵怀皇后，改葬文昭陵，仪<br /><br />&nbsp;&nbsp;&nbsp;&nbsp;比敬、恭二陵，使光禄大夫持节行司空事奉玺绶，斌与河南尹骆业复土。<br /><br />&nbsp;&nbsp;&nbsp;&nbsp;斌还，迁执金吾，封都亭侯，食邑五百户。病卒，赠前将军印绶，谒者监护<br /><br />&nbsp;&nbsp;&nbsp;&nbsp;丧事。长子端袭爵。<br /><br />&nbsp;&nbsp;&nbsp;&nbsp;献帝伏皇后讳寿，琅邪东武人，大司徒湛之八世孙也。父完，沉深有大度，<br /><br />&nbsp;&nbsp;&nbsp;&nbsp;袭爵不其侯，尚桓帝女阳安公主，为侍中。<br /><br />&nbsp;&nbsp;&nbsp;&nbsp;初平元年，从大驾西迁长安，后时入掖庭为贵人。兴平二年，立为皇后，完<br /><br />&nbsp;&nbsp;&nbsp;&nbsp;迁执金吾。帝寻而东归，李唷⒐汜等追败乘舆于曹阳，帝乃潜夜度河走，六<br /><br />&nbsp;&nbsp;&nbsp;&nbsp;宫皆步行出营。后手持缣数匹，董承使符节令孙徽以刃胁夺之，杀傍侍者，血溅<br /><br />&nbsp;&nbsp;&nbsp;&nbsp;后衣。既至安邑，御服穿敝，唯以枣栗为粮。建安元年，拜完辅国将军，仪比三<br /><br />&nbsp;&nbsp;&nbsp;&nbsp;司。完以政在曹操，自嫌尊戚，乃上印绶，拜中散大夫，寻迁屯骑校尉。十四年<br /><br />&nbsp;&nbsp;&nbsp;&nbsp;卒，子典嗣。<br /><br />&nbsp;&nbsp;&nbsp;&nbsp;自帝都许，守位而已，宿卫兵侍，莫非曹氏党旧姻戚。议郎赵彦尝为帝陈言<br /><br />&nbsp;&nbsp;&nbsp;&nbsp;时策，曹操恶而杀之。其余内外，多见诛戮。操后以事入见殿中，帝不任其愤，<br /><br />&nbsp;&nbsp;&nbsp;&nbsp;因曰：“君若能相辅，则厚；不尔，幸垂恩相舍。”操失色，俯仰求出。旧仪，<br /><br />&nbsp;&nbsp;&nbsp;&nbsp;三公领兵朝见，令虎贲执刃挟之。操出，顾左右，汗流浃背，自后不敢复朝请。<br /><br />&nbsp;&nbsp;&nbsp;&nbsp;董承女为贵人，操诛承而求贵人杀之。帝以贵人有妊，累为请，不能得。后自是<br /><br />&nbsp;&nbsp;&nbsp;&nbsp;怀惧，乃与父完书，言曹操残逼之状，令密图之。完不敢发，至十九年，事乃露<br /><br />&nbsp;&nbsp;&nbsp;&nbsp;泄。操追大怒，遂逼帝废后，假为策曰：“皇后寿，得由卑贱，登显尊极，自处<br /><br />&nbsp;&nbsp;&nbsp;&nbsp;椒房，二纪于兹。既无任、姒徽音之美，又乏谨身养己之福，而阴怀妒害，苞藏<br /><br />&nbsp;&nbsp;&nbsp;&nbsp;祸心，弗可以承天命，奉祖宗。今使御史大夫郗虑持节策诏，其上皇后玺绶，退<br /><br />&nbsp;&nbsp;&nbsp;&nbsp;避中宫，迁于它馆。鸣呼伤哉！自寿取之，未致于理，为幸多焉。”又以尚书令<br /><br />&nbsp;&nbsp;&nbsp;&nbsp;华歆为郗虑副，勒兵入宫收后。闭户藏壁中，歆就牵后出。时帝在外殿，引虑于<br /><br />&nbsp;&nbsp;&nbsp;&nbsp;坐。后被发徒跣行泣过诀曰：“不能复相活邪？”帝曰：“我亦不知命在何时！”<br /><br />&nbsp;&nbsp;&nbsp;&nbsp;顾谓虑曰：“郗公，天下宁有是邪？”遂将后下暴室，以幽崩。所生二皇子，皆<br /><br />&nbsp;&nbsp;&nbsp;&nbsp;鸩杀之。后在位二十年，兄弟及宗族死者百余人，母盈等十九人徙涿郡。<br /><br />&nbsp;&nbsp;&nbsp;&nbsp;献穆曹皇后讳节，魏公曹操之中女也。建安十八年，操进三女宪、节、华为<br /><br />&nbsp;&nbsp;&nbsp;&nbsp;夫人，聘以束帛玄c五万匹，小者待年于国。十九年，并拜为贵人。及伏皇后被<br /><br />&nbsp;&nbsp;&nbsp;&nbsp;弑，明年，立节为皇后。魏受禅，遣使求玺绶，后怒不与。如此数辈，后乃呼使<br /><br />&nbsp;&nbsp;&nbsp;&nbsp;者人，亲数让之，以玺抵轩下，因涕泣横流曰：“天不祚尔！”左右皆莫能仰视。<br /><br />&nbsp;&nbsp;&nbsp;&nbsp;后在位七年。魏氏既立，以后为山阳公夫人。自后四十一年，魏景元元年薨，合<br /><br />&nbsp;&nbsp;&nbsp;&nbsp;葬禅陵，车服礼仪皆依汉制。<br /><br />&nbsp;&nbsp;&nbsp;&nbsp;论曰：汉世皇后无谥，皆因帝谥以为称。虽吕氏专政，上官临制，亦无殊号。<br /><br />&nbsp;&nbsp;&nbsp;&nbsp;中兴，明帝始建光烈之称，其后并以德为配，至于贤愚优劣，混同一贯，故马、<br /><br />&nbsp;&nbsp;&nbsp;&nbsp;窦二后惧称德焉。其余唯帝之庶母及蕃王承统，以追尊之重，特为其号，如恭怀、<br /><br />&nbsp;&nbsp;&nbsp;&nbsp;孝崇之比是也。初平中，蔡邕始追正和熹之谥，其安思、顺烈以下，皆依而加焉。<br /><br />&nbsp;&nbsp;&nbsp;&nbsp;赞曰：坤惟厚载，阴正乎内《诗》美好逑，《易》称归妹。祁祁皇C，言<br /><br />&nbsp;&nbsp;&nbsp;&nbsp;观贞淑。媚兹良哲，承我天禄。班政兰闺，宣礼椒屋。既云德升，亦曰幸进。身<br /><br />&nbsp;&nbsp;&nbsp;&nbsp;当隆极，族渐河润。视景争晖，方山并峻。乘刚多阻，行地必顺。咎集骄满，福<br /><br />&nbsp;&nbsp;&nbsp;&nbsp;协贞信。庆延自己，祸成谁衅。<br /><br />&nbsp;&nbsp;&nbsp;&nbsp;汉制，皇女皆封县公主，仪服同列侯。其尊崇者，加号长公主，仪服同蕃王。<br /><br />&nbsp;&nbsp;&nbsp;&nbsp;诸王女皆封乡、亭公主，仪服同乡、亭侯。肃宗唯特封东平宪王苍、琅邪孝王京<br /><br />&nbsp;&nbsp;&nbsp;&nbsp;女为县公主。其后安帝、桓帝妹亦封长公主，同之皇女。其皇女封公主者，所生<br /><br />&nbsp;&nbsp;&nbsp;&nbsp;之子袭母封为列侯，皆传国于后。乡、亭之封，则不传袭。其职僚品秩，事在<br /><br />&nbsp;&nbsp;&nbsp;&nbsp;《百官志》。不足别载，故附于后纪末。<br /><br />&nbsp;&nbsp;&nbsp;&nbsp;皇女义王，建武十五年封舞阳长公主，适陵乡侯太仆梁松。松坐诽谤诛。<br /><br />&nbsp;&nbsp;&nbsp;&nbsp;皇女中礼，十五年封涅阳公主，适显亲侯大鸿胪窦固，肃宗尊为长公主。<br /><br />&nbsp;&nbsp;&nbsp;&nbsp;皇女红夫，十五年封馆陶公主，适驸马都尉韩光。光坐与淮阳王延谋反诛。<br /><br />&nbsp;&nbsp;&nbsp;&nbsp;皇女礼刘，十七年封U阳公主，适阳安侯长乐少府郭璜。璜坐与窦宪谋反<br /><br />&nbsp;&nbsp;&nbsp;&nbsp;诛。<br /><br />&nbsp;&nbsp;&nbsp;&nbsp;皇女绶，二十一年封郦邑公主，适新阳侯世子阴丰。丰害主，诛死。<br /><br />&nbsp;&nbsp;&nbsp;&nbsp;世祖五女。<br /><br />&nbsp;&nbsp;&nbsp;&nbsp;皇女姬，永平二年封获嘉长公主，适杨邑侯将作大匠冯柱。<br /><br />&nbsp;&nbsp;&nbsp;&nbsp;皇女奴，三年封平阳公主，适大鸿胪冯顺。<br /><br />&nbsp;&nbsp;&nbsp;&nbsp;皇女迎，三年封隆虑公主，适牟平侯耿袭。<br /><br />&nbsp;&nbsp;&nbsp;&nbsp;皇女次，三年封平氏公主。<br /><br />&nbsp;&nbsp;&nbsp;&nbsp;皇女致，三年封沁水公主。适高密侯邓乾。<br /><br />&nbsp;&nbsp;&nbsp;&nbsp;皇女小姬，十二年封平皋公主，适昌安侯侍中邓蕃。<br /><br />&nbsp;&nbsp;&nbsp;&nbsp;皇女仲，十七年封浚仪公主，适I侯黄门侍郎王度。<br /><br />&nbsp;&nbsp;&nbsp;&nbsp;皇女惠，十七年封武安公主，适征羌侯世子黄门侍郎来棱，安帝尊为长公主。<br /><br />&nbsp;&nbsp;&nbsp;&nbsp;皇女臣，建初元年封鲁阳公主。<br /><br />&nbsp;&nbsp;&nbsp;&nbsp;皇女小迎，元年封乐平公主。<br /><br />&nbsp;&nbsp;&nbsp;&nbsp;皇女小民，元年封成安公主。<br /><br />&nbsp;&nbsp;&nbsp;&nbsp;显宗十一女。<br /><br />&nbsp;&nbsp;&nbsp;&nbsp;皇女男，建初四年封武德长公主。<br /><br />&nbsp;&nbsp;&nbsp;&nbsp;皇女王，四年封平邑公主，适黄门侍郎冯由。<br /><br />&nbsp;&nbsp;&nbsp;&nbsp;皇女吉，永元五年封阴安公主。<br /><br />&nbsp;&nbsp;&nbsp;&nbsp;肃宗三女。<br /><br />&nbsp;&nbsp;&nbsp;&nbsp;皇女保，延平元年封武长公主。<br /><br />&nbsp;&nbsp;&nbsp;&nbsp;皇女成，元年封共邑公主。<br /><br />&nbsp;&nbsp;&nbsp;&nbsp;皇女利，元年封临颍公主，适即墨侯侍中贾建。<br /><br />&nbsp;&nbsp;&nbsp;&nbsp;皇女兴，元年封闻喜公主。<br /><br />&nbsp;&nbsp;&nbsp;&nbsp;和帝四女。<br /><br />&nbsp;&nbsp;&nbsp;&nbsp;皇女生，永和三年封舞阳长公主。<br /><br />&nbsp;&nbsp;&nbsp;&nbsp;皇女成男，三年封冠军长公主。<br /><br />&nbsp;&nbsp;&nbsp;&nbsp;皇女广，永和六年封汝阳长公主。<br /><br />&nbsp;&nbsp;&nbsp;&nbsp;顺帝三女。<br /><br />&nbsp;&nbsp;&nbsp;&nbsp;皇女华，延熹元年封阳安长公主，适不其侯辅国将军伏完。<br /><br />&nbsp;&nbsp;&nbsp;&nbsp;皇女坚，七年封颍阴长公主。<br /><br />&nbsp;&nbsp;&nbsp;&nbsp;皇女，七年封阳翟长公主。<br /><br />&nbsp;&nbsp;&nbsp;&nbsp;桓帝三女。<br /><br />&nbsp;&nbsp;&nbsp;&nbsp;皇女某，光和三年封万年公主。<br /><br />&nbsp;&nbsp;&nbsp;&nbsp;灵帝一女。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,175);">加入书签</a><a
                        href="174.html">上一页</a>&larr;<a href="index.html">返回列表</a>&rarr;<a
                            href="176.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "174.html"; var next_page = "176.html"; var index_page = "index.html"; var sortid = "9"; var article_id = "3"; var chapter_id = "175"; var articlename = "后汉书"; var chaptername = " 卷十下 皇后纪第十下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>