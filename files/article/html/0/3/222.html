<!DOCTYPE html>
<html>
<head>
<meta charset="gbk" />
<title>后汉书- 卷五十四 杨震列传第四十四-在线阅读-哈西文学网</title>
<meta name="keywords" content="范晔，后汉书， 卷五十四 杨震列传第四十四全文， 卷五十四 杨震列传第四十四在线阅读 哈西文学网" />
<meta name="description" content="哈西文学网提供范晔的后汉书  卷五十四 杨震列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/222.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/222.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十四 杨震列传第四十四</h1>
            <div class="link xb">
                <a href="221.html">上一页</a>&larr;<a href="index.html">返回列表</a>&rarr;<a
                    href="223.html">下一页</a></div>			
            <div id="BookText">&nbsp;&nbsp;&nbsp;&nbsp;杨震字伯起，弘农华阴人也。八世祖喜，高祖时有功，封赤泉侯。高祖敞，<br /><br />&nbsp;&nbsp;&nbsp;&nbsp;昭帝时为丞相，封安平侯。父宝，习《欧阳尚书》。哀、平之世，隐居教授。居<br /><br />&nbsp;&nbsp;&nbsp;&nbsp;摄二年，与两龚、蒋诩俱征，遂遁逃，不知所处。光武高其节。建武中，公车特<br /><br />&nbsp;&nbsp;&nbsp;&nbsp;征，老病不到，卒于家。<br /><br />&nbsp;&nbsp;&nbsp;&nbsp;震少好学，受《欧阳尚书》于太常桓郁，明经博览，无不穷究。诸儒为之语<br /><br />&nbsp;&nbsp;&nbsp;&nbsp;曰：“关西孔子杨伯起。”常客居于湖，不答州郡礼命数十年，众人谓之晚暮，<br /><br />&nbsp;&nbsp;&nbsp;&nbsp;而震志愈笃。后有冠雀衔三@鱼，飞集讲堂前，都讲取鱼进曰：“蛇@者，卿大<br /><br />&nbsp;&nbsp;&nbsp;&nbsp;夫服之象也。数三者，法三台也。先生自此升矣。”年五十，乃始仕州郡。<br /><br />&nbsp;&nbsp;&nbsp;&nbsp;大将军邓骘闻其贤而辟之，举茂才，四迁荆州刺史、东莱太守。当之郡，道<br /><br />&nbsp;&nbsp;&nbsp;&nbsp;经昌邑，故所举荆州茂才王密为昌邑令，谒见，至夜怀金十斤以遗震。震曰：<br /><br />&nbsp;&nbsp;&nbsp;&nbsp;“故人知君，君不知故人，何也？”密曰：“暮夜无知者。”震曰：“天知，神<br /><br />&nbsp;&nbsp;&nbsp;&nbsp;知，我知，子知。何谓无知！”密愧而出。后转涿郡太守。性公廉，不受私谒。<br /><br />&nbsp;&nbsp;&nbsp;&nbsp;子孙常蔬食步行，故旧长者或欲令为开产业，震不肯，曰：“使后世称为清白吏<br /><br />&nbsp;&nbsp;&nbsp;&nbsp;子孙，以此遗之，不亦厚乎！”<br /><br />&nbsp;&nbsp;&nbsp;&nbsp;元初四年，征入为太仆，迁太常。先是博士选举多不以实，震举荐明经名士<br /><br />&nbsp;&nbsp;&nbsp;&nbsp;陈留杨伦等，显传学业，诸儒称之。<br /><br />&nbsp;&nbsp;&nbsp;&nbsp;永宁元年，代刘恺为司徒。明年，邓太后崩，内宠始横。安帝乳母王圣，因<br /><br />&nbsp;&nbsp;&nbsp;&nbsp;保养之勤，缘恩放恣；圣子女伯荣出入宫掖，传通奸赂。震上疏曰：<br /><br />&nbsp;&nbsp;&nbsp;&nbsp;臣闻政以得贤为本，理以去秽为务。是以唐虞俟V在官，四凶流放，天下咸<br /><br />&nbsp;&nbsp;&nbsp;&nbsp;服，以致雍熙。方今九德未事，嬖幸充庭。阿母王圣出自贱微，得遭千载，奉养<br /><br />&nbsp;&nbsp;&nbsp;&nbsp;圣躬，虽有推燥居湿之勤，前后赏惠，过报劳苦，而无厌之心，不知纪极，外交<br /><br />&nbsp;&nbsp;&nbsp;&nbsp;属托，扰乱天下，损辱清朝，尘点日月。《书》诫牝鸡牡鸣，《诗》刺哲妇丧国。<br /><br />&nbsp;&nbsp;&nbsp;&nbsp;昔郑严公从母氏之欲，恣骄弟之情，几至危国，然后加讨，《春秋》贬之，以为<br /><br />&nbsp;&nbsp;&nbsp;&nbsp;失教。夫女子小人，近之喜，远之怨，实为难养。《易》曰：‘无攸遂，在中馈。’<br /><br />&nbsp;&nbsp;&nbsp;&nbsp;言妇人不得与于政事也。宜速出阿母，令居外舍，断绝伯荣，莫使往来，令恩德<br /><br />&nbsp;&nbsp;&nbsp;&nbsp;两隆，上下俱美。惟陛下绝婉娈之私，割不忍之心，留神万机，诫慎拜爵，减省<br /><br />&nbsp;&nbsp;&nbsp;&nbsp;献御，损节征发。令野无《鹤鸣》之叹，朝无《小明》之悔，《大东》不兴于今，<br /><br />&nbsp;&nbsp;&nbsp;&nbsp;劳止不怨于下。拟踪往古，比德哲王，岂不休哉！<br /><br />&nbsp;&nbsp;&nbsp;&nbsp;奏御，帝以示阿母等，内幸皆怀忿恚。而伯荣骄淫尤甚，与故朝阳侯刘护从<br /><br />&nbsp;&nbsp;&nbsp;&nbsp;兄瑰交通，瑰遂以为妻，得袭护爵，位至侍中。震深疾之，复诣阙上疏曰：<br /><br />&nbsp;&nbsp;&nbsp;&nbsp;臣闻高祖与群臣约，非功臣不得封，故经制父死子继，兄亡弟及，以防篡也。<br /><br />&nbsp;&nbsp;&nbsp;&nbsp;伏见诏书封故朝阳侯刘护再从兄瑰袭护爵为侯。护同产弟威，今犹见在。臣闻天<br /><br />&nbsp;&nbsp;&nbsp;&nbsp;子专封封有功，诸侯专爵爵有德。今瑰无佗功行，但以配阿母女，一时之间，既<br /><br />&nbsp;&nbsp;&nbsp;&nbsp;位侍中，又至封侯，不稽旧制，不合经义，行人喧哗，百姓不安。陛下宜览镜既<br /><br />&nbsp;&nbsp;&nbsp;&nbsp;往，顺帝之则。<br /><br />&nbsp;&nbsp;&nbsp;&nbsp;书奏不省。<br /><br />&nbsp;&nbsp;&nbsp;&nbsp;延光二年，代刘恺为太尉。帝舅大鸿胪耿宝荐中常侍李闰兄于震，震不从。<br /><br />&nbsp;&nbsp;&nbsp;&nbsp;宝乃自往候震曰：“李常侍国家所重，欲令公辟其兄，宝唯传上意耳。”震曰：<br /><br />&nbsp;&nbsp;&nbsp;&nbsp;“如朝廷欲令三府辟召，故宜有尚书敕。”遂拒不许，宝大恨而去。皇后兄执金<br /><br />&nbsp;&nbsp;&nbsp;&nbsp;吾阎显亦荐所亲厚于震，震又不从。司空刘授闻之，即辟此二人，旬日中皆见拔<br /><br />&nbsp;&nbsp;&nbsp;&nbsp;擢。由是震益见怨。<br /><br />&nbsp;&nbsp;&nbsp;&nbsp;时诏遣使者大为阿母修弟，中常侍樊丰及侍中周广、谢恋雀相扇动，倾摇<br /><br />&nbsp;&nbsp;&nbsp;&nbsp;朝廷。震复上疏曰：<br /><br />&nbsp;&nbsp;&nbsp;&nbsp;臣闻古者九年耕必有三年之储，故尧遭洪水，人无菜色。臣伏念方今灾害发<br /><br />&nbsp;&nbsp;&nbsp;&nbsp;起，弥弥滋甚，百姓空虚，不能自赡。重以螟蝗，羌虏抄掠，三边震扰，战斗之<br /><br />&nbsp;&nbsp;&nbsp;&nbsp;役至今未息，兵甲军粮不能复给。大司农帑藏匮乏，殆非社稷安宁之时。伏见诏<br /><br />&nbsp;&nbsp;&nbsp;&nbsp;书为阿母兴起津城门内第舍，合两为一，连里竟街，雕修缮饰，穷极巧伎。今盛<br /><br />&nbsp;&nbsp;&nbsp;&nbsp;夏土王，而攻山采石，其大匠左校别部将作合数十处，转相迫促，为费巨亿。周<br /><br />&nbsp;&nbsp;&nbsp;&nbsp;广、谢列值埽与国无肺腑枝叶之属，依倚近幸奸佞之人，与樊丰、王永等分威<br /><br />&nbsp;&nbsp;&nbsp;&nbsp;共权，属托州郡，倾动大臣。宰司辟召，承望旨意，招来海内贪污之人，受其货<br /><br />&nbsp;&nbsp;&nbsp;&nbsp;赂，至有臧锢弃世之徒复得显用。白黑混淆，清浊同源，天下哗，咸曰财货上<br /><br />&nbsp;&nbsp;&nbsp;&nbsp;流，为朝结讥。臣闻师言：“上之所取，财尽则怨，力尽则叛。”怨叛之人，不<br /><br />&nbsp;&nbsp;&nbsp;&nbsp;可复使，故曰：“百姓不足，君谁与足？”惟陛下度之。<br /><br />&nbsp;&nbsp;&nbsp;&nbsp;丰、恋燃震连切谏不从，无所顾忌，遂诈作诏书，调发司农钱谷、大匠见<br /><br />&nbsp;&nbsp;&nbsp;&nbsp;徒材木，各起家舍、园池、庐观，役费无数。<br /><br />&nbsp;&nbsp;&nbsp;&nbsp;震因地震，复上疏曰：<br /><br />&nbsp;&nbsp;&nbsp;&nbsp;臣蒙恩备台辅，不能奉宣政化，调和阴阳，去年十二月四日，京师地动。臣<br /><br />&nbsp;&nbsp;&nbsp;&nbsp;闻师言：“地者阴精，当安静承阳。”而今动摇者，yīn道盛也。其日戊辰，三者<br /><br />&nbsp;&nbsp;&nbsp;&nbsp;皆土，位在中官，此中臣近官盛于持权用事之象也。臣伏惟陛下以边境未宁，躬<br /><br />&nbsp;&nbsp;&nbsp;&nbsp;自菲薄，宫殿垣屋倾倚，枝柱而已，无所兴造，欲令远近咸知政化之清流，商邑<br /><br />&nbsp;&nbsp;&nbsp;&nbsp;之翼翼也。而亲近幸臣，未崇断金，骄溢逾法，多请徒士，盛修第舍，卖弄威福。<br /><br />&nbsp;&nbsp;&nbsp;&nbsp;道路哗，众所闻见。地动之变，近在城郭，殆为此发。又冬无宿雪，春节未雨，<br /><br />&nbsp;&nbsp;&nbsp;&nbsp;百僚餍模而缮修不止，诚致旱之征也。《书》曰：“c恒阳若，臣无作威作福<br /><br />&nbsp;&nbsp;&nbsp;&nbsp;玉食。”唯陛下奋乾刚之德，弃骄奢之臣，以掩@言之口，奉承皇天之戒，无<br /><br />&nbsp;&nbsp;&nbsp;&nbsp;令威福久移于下。<br /><br />&nbsp;&nbsp;&nbsp;&nbsp;震前后所上，转有切至，帝既不平之，而樊丰等皆侧目愤怨，俱以其名儒，<br /><br />&nbsp;&nbsp;&nbsp;&nbsp;未敢加害。寻有河间男子赵腾诣阙上书，指陈得失。帝发怒，遂收考诏狱。结以<br /><br />&nbsp;&nbsp;&nbsp;&nbsp;罔上不道。震复上疏救之曰：“臣闻尧、舜之世，谏鼓谤木，立之于朝；殷、周<br /><br />&nbsp;&nbsp;&nbsp;&nbsp;哲王，小人怨詈，则还自敬德。所以达聪明，开不讳，博采负薪，尽极不情也。<br /><br />&nbsp;&nbsp;&nbsp;&nbsp;今赵腾所坐激讦谤语为罪，与手刃犯法有差。乞为亏除，全腾之命，以诱刍荛舆<br /><br />&nbsp;&nbsp;&nbsp;&nbsp;人之言。”帝不省，腾竟伏尸都市。<br /><br />&nbsp;&nbsp;&nbsp;&nbsp;会三年春，东巡岱宗，樊丰等因乘舆在外，竞修第宅，震部掾高舒召大匠令<br /><br />&nbsp;&nbsp;&nbsp;&nbsp;史考校之，得丰等所诈下诏书，具奏，须行还上之。丰等闻，惶怖，会太史言星<br /><br />&nbsp;&nbsp;&nbsp;&nbsp;变逆行，遂共谮震云：“自赵腾死后，深用怨怼；且邓氏故吏，有恚恨之心。”<br /><br />&nbsp;&nbsp;&nbsp;&nbsp;及车驾行还，便时太学，夜遣使者策收震太尉印绶，于是柴门绝宾客。丰等复恶<br /><br />&nbsp;&nbsp;&nbsp;&nbsp;之，乃请大将军耿宝奏震大臣不服罪，怀恚望，有诏遣归本郡。震行至城西几阳<br /><br />&nbsp;&nbsp;&nbsp;&nbsp;亭，乃慷慨谓其诸子门人曰：“死者士之常分。吾蒙恩居上司，疾奸臣狡猾而不<br /><br />&nbsp;&nbsp;&nbsp;&nbsp;能诛，恶嬖女倾乱而不能禁，何面目复见日月！身死之日，以杂木为棺，布单被<br /><br />&nbsp;&nbsp;&nbsp;&nbsp;裁足盖形，勿归冢次，忽设祭祠。”因饮鸩而卒，时年七十余。弘农太守移良承<br /><br />&nbsp;&nbsp;&nbsp;&nbsp;樊丰等旨，遣吏于陕县留停震丧，露棺道侧，谪震诸子代邮行书，道路皆为陨涕。<br /><br />&nbsp;&nbsp;&nbsp;&nbsp;岁余，顺帝即位，樊丰、周广等诛死，震门生虞放、陈翼诣阙追讼震事。朝<br /><br />&nbsp;&nbsp;&nbsp;&nbsp;廷咸称其忠，乃下诏除二子为郎，赠钱百万，以礼改葬于华阴潼亭，远近毕至。<br /><br />&nbsp;&nbsp;&nbsp;&nbsp;先葬十余日，有大鸟高丈余，集震丧前，俯仰悲鸣，泪下沾地，葬毕，乃飞去。<br /><br />&nbsp;&nbsp;&nbsp;&nbsp;郡以状上。时连有灾异，帝感震之枉，乃下诏策曰：“故太尉震，正直是与，俾<br /><br />&nbsp;&nbsp;&nbsp;&nbsp;匡时政，而青蝇点素，同兹在藩。上天降威，灾眚屡作，尔卜尔筮，惟震之故。<br /><br />&nbsp;&nbsp;&nbsp;&nbsp;朕之不德，用彰厥咎，山崩栋折，我其危哉！今使太守丞以中牢具祠，魂而有灵，<br /><br />&nbsp;&nbsp;&nbsp;&nbsp;傥其歆享。”于是时人立石鸟象于其墓所。<br /><br />&nbsp;&nbsp;&nbsp;&nbsp;震之被谮也，高舒亦得罪，以减死论。及震事显，舒拜侍御史，至荆州刺史。<br /><br />&nbsp;&nbsp;&nbsp;&nbsp;震五子。长子牧，富波相。<br /><br />&nbsp;&nbsp;&nbsp;&nbsp;牧孙奇，灵帝时为侍中，帝尝从容问奇曰：“朕何如桓帝？”对曰：“陛下<br /><br />&nbsp;&nbsp;&nbsp;&nbsp;之于桓帝，亦犹虞舜比德唐尧。”帝不悦曰：“卿强项，真杨震子孙，死后必复<br /><br />&nbsp;&nbsp;&nbsp;&nbsp;致大鸟矣。”出为汝南太守。帝崩后，复入为侍中卫尉，从献帝西迁，有功勤。<br /><br />&nbsp;&nbsp;&nbsp;&nbsp;及李嘈驳酃槠溆，奇与黄门侍郎钟繇诱嗖壳将宋晔、杨昂令反啵<br /><br />&nbsp;&nbsp;&nbsp;&nbsp;嘤纱斯氯酰帝乃得东。后徙都许，追封奇子亮为阳成亭侯。<br /><br />&nbsp;&nbsp;&nbsp;&nbsp;震少子奉，奉子敷，笃志博闻，议者以为能世其家。敷早卒，子众，亦传先<br /><br />&nbsp;&nbsp;&nbsp;&nbsp;业，以谒者仆射从献帝入关，累迁御史中丞。及帝东还，夜走度河，众率诸官属<br /><br />&nbsp;&nbsp;&nbsp;&nbsp;步从至太阳，拜侍中。建安二年，追前功封亭侯。<br /><br />&nbsp;&nbsp;&nbsp;&nbsp;震中子秉。<br /><br />&nbsp;&nbsp;&nbsp;&nbsp;秉字叔节，少传父业，兼明《京氏易》，博通书传，常隐居教授。年四十余，<br /><br />&nbsp;&nbsp;&nbsp;&nbsp;乃应司空辟，拜侍御史，频出为豫、荆、徐、兖四州刺史，迁任城相。自为刺史、<br /><br />&nbsp;&nbsp;&nbsp;&nbsp;二千石，计日受奉，余禄不入私门。故吏赍钱百万遗之，闭门不受。以廉洁称。<br /><br />&nbsp;&nbsp;&nbsp;&nbsp;桓帝即位，以明《尚书》征入劝讲，拜太中大夫、左中郎将，迁侍中、尚书。<br /><br />&nbsp;&nbsp;&nbsp;&nbsp;帝时微行，私过幸河南尹梁胤府舍。是日，大风拔树，昼昏，秉因上疏谏曰：<br /><br />&nbsp;&nbsp;&nbsp;&nbsp;臣闻瑞由德至，灾应事生。传曰：“祸福无门，唯人所召。”天不言语，以<br /><br />&nbsp;&nbsp;&nbsp;&nbsp;灾异谴告，是以孔子迅雷风烈必有变动。《诗》云：“敬天之威，不敢驱驰。”<br /><br />&nbsp;&nbsp;&nbsp;&nbsp;王者至尊，出入有常，警跸而行，静室而止，自非郊庙之事，则銮旗不驾。故<br /><br />&nbsp;&nbsp;&nbsp;&nbsp;《诗》称“自郊徂宫”，《易》曰“王假有庙，致孝享也”。诸侯如臣之家，<br /><br />&nbsp;&nbsp;&nbsp;&nbsp;《春秋》尚列其诫，况以先王法服而私出游！降乱尊卑，等威无序，侍卫守空<br /><br />&nbsp;&nbsp;&nbsp;&nbsp;宫，绂玺委女妾，设有非常之变，任章之谋，上负先帝，下悔靡及。臣奕世受恩，<br /><br />&nbsp;&nbsp;&nbsp;&nbsp;得备纳言，又以薄学，充在讲劝，特蒙哀识，见照日月，恩重命轻，义使士死，<br /><br />&nbsp;&nbsp;&nbsp;&nbsp;敢惮摧折，略陈其愚。<br /><br />&nbsp;&nbsp;&nbsp;&nbsp;帝不纳。秉以病乞退，出为右扶风。太尉黄琼惜其去朝廷，上秉劝讲帷幄，<br /><br />&nbsp;&nbsp;&nbsp;&nbsp;不宜外迁，留拜光禄大夫。是时，大将军梁冀用权，秉称病。六年，冀诛后，乃<br /><br />&nbsp;&nbsp;&nbsp;&nbsp;拜太仆，廷太常。<br /><br />&nbsp;&nbsp;&nbsp;&nbsp;延熹三年，白马令李云以谏受罪，秉争之不能得，坐免官，归田里。其年冬，<br /><br />&nbsp;&nbsp;&nbsp;&nbsp;复征拜河南尹。先是中常侍单超弟匡为济阴太守，以臧罪为刺史第五种所劾，窘<br /><br />&nbsp;&nbsp;&nbsp;&nbsp;急，乃赂客任方刺兖州从事卫羽。事已见《种传》。及捕得方，囚系洛阳，匡虑<br /><br />&nbsp;&nbsp;&nbsp;&nbsp;秉当穷竟其事，密令方等得突狱亡走。尚书召秉诘责，秉对曰：“《春秋》不诛<br /><br />&nbsp;&nbsp;&nbsp;&nbsp;黎比而鲁多盗，方等无状，衅由单匡。刺执法之吏，害奉公之臣，复令逃窜，宽<br /><br />&nbsp;&nbsp;&nbsp;&nbsp;纵罪身，元恶大憝，终为国害。乞槛车征匡考核其事，则奸慝踪绪，必可立得。”<br /><br />&nbsp;&nbsp;&nbsp;&nbsp;而秉竟坐输作左校，以久旱赦出。<br /><br />&nbsp;&nbsp;&nbsp;&nbsp;会日食，太山太守皇甫规等讼秉忠正，不宜久抑不用。有诏公车征秉及处士<br /><br />&nbsp;&nbsp;&nbsp;&nbsp;韦著，二人各称疾不至。有司并效秉、著大不敬，请下所属正其罪。尚书令周景<br /><br />&nbsp;&nbsp;&nbsp;&nbsp;与尚书边韶议奏：“秉儒学侍讲，常在谦虚；著隐居行义，以退让为节。俱征不<br /><br />&nbsp;&nbsp;&nbsp;&nbsp;至，诚违侧席之望，然逶迤退食，足抑苟进之风。夫明王之世，必有下召之臣，<br /><br />&nbsp;&nbsp;&nbsp;&nbsp;圣朝弘养，宜用优游之礼。可告在所属，喻以朝庭恩意。如遂不至，详议其罚。”<br /><br />&nbsp;&nbsp;&nbsp;&nbsp;于是重征，乃到，拜太常。<br /><br />&nbsp;&nbsp;&nbsp;&nbsp;五年冬，代刘矩为太尉。是时，宦官方炽，任人及子弟为官，布满天下，竞<br /><br />&nbsp;&nbsp;&nbsp;&nbsp;为贪淫，朝野嗟怨。秉与司空周景上言：“内外吏职，多非其人，自顷所征，皆<br /><br />&nbsp;&nbsp;&nbsp;&nbsp;特拜不试，致盗窃纵恣，怨讼纷错。旧典，中臣子弟不得居位秉势，而今枝叶宾<br /><br />&nbsp;&nbsp;&nbsp;&nbsp;客布列职署，或年少庸人，典据守宰，上下忿患，四方愁毒。可遵用旧章，退贪<br /><br />&nbsp;&nbsp;&nbsp;&nbsp;残，塞灾谤。请下司隶校尉、中二千石、二千石、城门五营校尉、北军中候，各<br /><br />&nbsp;&nbsp;&nbsp;&nbsp;实核所部，应当斥罢，自以状言，三府廉察有遗漏，续上。”帝从之。于是秉条<br /><br />&nbsp;&nbsp;&nbsp;&nbsp;奏牧守以下匈奴中郎将燕瑗、青州刺史羊亮、辽东太守孙等五十余人，或死<br /><br />&nbsp;&nbsp;&nbsp;&nbsp;或免，天下莫不肃然。<br /><br />&nbsp;&nbsp;&nbsp;&nbsp;时，郡国计吏多留拜为郎，秉上言三署见郎七百余人，帑臧空虚，浮食者众，<br /><br />&nbsp;&nbsp;&nbsp;&nbsp;而不良守相，欲因国为池，浇濯衅秽。宜绝横拜，以塞觊觎之端。自此终桓帝世，<br /><br />&nbsp;&nbsp;&nbsp;&nbsp;计吏无复留拜者。<br /><br />&nbsp;&nbsp;&nbsp;&nbsp;七年，南巡园陵，特召秉从。南阳太守张彪与帝微时有旧恩，以车驾当至，<br /><br />&nbsp;&nbsp;&nbsp;&nbsp;因傍发调，多以入私。秉闻之，下书责让荆州刺史，以状副言公府。及行至南阳，<br /><br />&nbsp;&nbsp;&nbsp;&nbsp;左右并通奸利，诏书多所除拜。秉复上疏谏曰：“臣闻先王建国，顺天制官。太<br /><br />&nbsp;&nbsp;&nbsp;&nbsp;微积星，名为郎位，入奉宿卫，出牧百姓。皋陶诫虞，在于官人。顷者道路拜除，<br /><br />&nbsp;&nbsp;&nbsp;&nbsp;恩加竖隶，爵以货成，化由此败，所以俗夫巷议，白驹远逝，穆穆清朝，远近莫<br /><br />&nbsp;&nbsp;&nbsp;&nbsp;观。宜割不忍之恩，以断求欲之路。”于是诏除乃止。<br /><br />&nbsp;&nbsp;&nbsp;&nbsp;时，中常侍侯览弟参为益州刺史，累有臧罪，暴虐一州。明年，秉劾奏参，<br /><br />&nbsp;&nbsp;&nbsp;&nbsp;槛车征诣廷尉。参惶恐，道自杀。秉因奏览及中常侍具瑗曰：<br /><br />&nbsp;&nbsp;&nbsp;&nbsp;臣案国旧典，宦竖之官，本在给使省闼，司昏守夜，而今猥受过宠，执政操<br /><br />&nbsp;&nbsp;&nbsp;&nbsp;权。其阿谀取容者，则因公褒举，以报私惠；有忤逆于心者，必求事中伤，肆其<br /><br />&nbsp;&nbsp;&nbsp;&nbsp;凶忿。居法王公，富拟国家，饮食极肴膳，仆妾盈纨素，虽季氏专鲁，穰侯擅秦，<br /><br />&nbsp;&nbsp;&nbsp;&nbsp;何以尚兹！案中常侍侯览弟参，贪残元恶，自取祸灭，览顾知衅重，必有自疑之<br /><br />&nbsp;&nbsp;&nbsp;&nbsp;意，臣愚以为不宜复见亲近。昔懿公刑邴b之父，夺阎职之妻，而使二人参乘，<br /><br />&nbsp;&nbsp;&nbsp;&nbsp;卒有竹中之难，《春秋》书之，以为至戒。盖郑詹来而国乱，四佞放而众服。以<br /><br />&nbsp;&nbsp;&nbsp;&nbsp;此观之，容可近乎？览宜急屏斥，投畀豺虎。若斯之人，非恩所宥，请免官送归<br /><br />&nbsp;&nbsp;&nbsp;&nbsp;本郡。<br /><br />&nbsp;&nbsp;&nbsp;&nbsp;书奏，尚书召对秉掾属曰：“公府外职，而奏劾近官，经典汉制有故事乎？”<br /><br />&nbsp;&nbsp;&nbsp;&nbsp;秉使对曰：“《春秋》赵鞅以晋阳之甲，逐君侧之恶。传曰：‘除君之恶，唯力<br /><br />&nbsp;&nbsp;&nbsp;&nbsp;是视。’邓通懈慢，申屠嘉召通诘责，文帝从而请之。汉世故事，三公之职无所<br /><br />&nbsp;&nbsp;&nbsp;&nbsp;不统。”尚书不能诘。帝不得已，竟免览官，而削瑗国。每朝廷有得失，辄尽忠<br /><br />&nbsp;&nbsp;&nbsp;&nbsp;规谏，多见纳用。<br /><br />&nbsp;&nbsp;&nbsp;&nbsp;秉性不饮酒，又早丧夫人，遂不复娶，所在以淳白称。尝从容言曰：“我有<br /><br />&nbsp;&nbsp;&nbsp;&nbsp;三不惑：酒、色、财也。”八年薨，时年七十四，赐茔陪陵。子赐。<br /><br />&nbsp;&nbsp;&nbsp;&nbsp;赐字伯献。少传家学，笃志博闻。常退居隐约，教授门徒，不答州郡礼命。<br /><br />&nbsp;&nbsp;&nbsp;&nbsp;后辟大将军梁冀府，非其好也。出除陈仓令，因病不行。公车征不至，连辞三公<br /><br />&nbsp;&nbsp;&nbsp;&nbsp;之命。后以司空高第，再迁侍中、越骑校尉。<br /><br />&nbsp;&nbsp;&nbsp;&nbsp;建宁初，灵帝当受学，诏太傅、三公选通《尚书》桓君章句宿有重名者，三<br /><br />&nbsp;&nbsp;&nbsp;&nbsp;公举赐，乃侍讲于华光殿中。迁少府、光禄勋。<br /><br />&nbsp;&nbsp;&nbsp;&nbsp;熹平元年，青F见御坐，帝以问赐，赐上封事曰：<br /><br />&nbsp;&nbsp;&nbsp;&nbsp;臣闻和气致祥，乖气致灾，休征则五福应，咎征则六极至。夫善不妄来，灾<br /><br />&nbsp;&nbsp;&nbsp;&nbsp;不空发。王者心有所惟，意有所想，虽未形颜色，而五星以之推移，阴阳为其变<br /><br />&nbsp;&nbsp;&nbsp;&nbsp;度。以此而观，天之与人，岂不符哉？《尚书》曰：“天齐乎人，假我一日。”<br /><br />&nbsp;&nbsp;&nbsp;&nbsp;是其明征也。夫皇极不建，则有蛇龙之孽。《诗》云：“惟虺惟蛇，女子之祥。”<br /><br />&nbsp;&nbsp;&nbsp;&nbsp;故《春秋》两蛇斗于郑门，昭公殆以女败；康王一朝晏起，《关雎》见几而作。<br /><br />&nbsp;&nbsp;&nbsp;&nbsp;夫女谒行则谗夫昌，谗夫昌则苞苴通，故殷汤以之自戒，终济亢旱之灾。惟陛下<br /><br />&nbsp;&nbsp;&nbsp;&nbsp;思乾刚之道，别内外之宜，崇帝乙之制，受元吉之祉，抑皇甫之权，割艳妻之爱，<br /><br />&nbsp;&nbsp;&nbsp;&nbsp;则蛇变可消，祯祥立应。殷戊、宋景，其事甚明。<br /><br />&nbsp;&nbsp;&nbsp;&nbsp;二年，代唐珍为司空，以灾异免。复拜光禄大夫，秩中二千石。五年，代袁<br /><br />&nbsp;&nbsp;&nbsp;&nbsp;隗为司徒。是时朝廷爵授，多不以次，而帝好微行，游幸外苑。赐复上疏曰：<br /><br />&nbsp;&nbsp;&nbsp;&nbsp;臣闻天生蒸民，不能自理，故立君长使司牧之，是以唐、虞兢兢业业，周文<br /><br />&nbsp;&nbsp;&nbsp;&nbsp;日昊不暇，明慎庶官，俊V在职，三载考绩，以观厥成。而今所序用无佗德，有<br /><br />&nbsp;&nbsp;&nbsp;&nbsp;形势者，旬日累迁，守真之徒，历载不转，劳逸无别，善恶同流，《北山》之诗，<br /><br />&nbsp;&nbsp;&nbsp;&nbsp;所为训作。又闻数微行出幸苑囿，观鹰犬之势，极游之荒，政事日堕，大化陵<br /><br />&nbsp;&nbsp;&nbsp;&nbsp;迟。陛下不顾二祖之勤止，追慕五宗之美踪，而欲以望太平，是由曲表而欲直景，<br /><br />&nbsp;&nbsp;&nbsp;&nbsp;却行而求及前人也。宜绝慢傲之戏，念官人之重，割用板之恩，慎贯鱼之次，无<br /><br />&nbsp;&nbsp;&nbsp;&nbsp;令丑女有四殆之叹，遐迩有愤怨之声。臣受恩偏特，忝任师傅，不敢自同凡臣，<br /><br />&nbsp;&nbsp;&nbsp;&nbsp;括囊避咎，谨自手书密上。<br /><br />&nbsp;&nbsp;&nbsp;&nbsp;后坐辟党人免。复拜光禄大夫。光和元年，有虹U昼降于嘉德殿前，帝恶之，<br /><br />&nbsp;&nbsp;&nbsp;&nbsp;引赐及议郎蔡邕等入金商门崇德署，使中常侍曹节、王甫问以祥异祸福所在。赐<br /><br />&nbsp;&nbsp;&nbsp;&nbsp;仰天而叹，谓节等曰：“吾每读《张禹传》，未尝不愤恚叹息，既不能竭忠尽情，<br /><br />&nbsp;&nbsp;&nbsp;&nbsp;极言其要，而反留意少子，乞还女婿。朱游欲得尚方斩马剑以理之，固其宜也。<br /><br />&nbsp;&nbsp;&nbsp;&nbsp;吾以微薄之学，充先师之末，累世见宠，无以报国。猥当大问，死而后已。”乃<br /><br />&nbsp;&nbsp;&nbsp;&nbsp;书对曰：<br /><br />&nbsp;&nbsp;&nbsp;&nbsp;臣闻之经传，或得神以昌，或得神以亡。国家休明，则鉴其德；邪辟昏乱，<br /><br />&nbsp;&nbsp;&nbsp;&nbsp;则视其祸。今殿前之气，应为虹U，皆妖邪所生，不正之象，诗人所谓[X者<br /><br />&nbsp;&nbsp;&nbsp;&nbsp;也。于《中孚经》曰：“U之比，无德以色亲。”方今内多嬖幸，外任小臣，上<br /><br />&nbsp;&nbsp;&nbsp;&nbsp;下并怨，喧哗盈路，是以灾异屡见，前后丁宁。今复投U，可谓孰矣。案《春秋<br /><br />&nbsp;&nbsp;&nbsp;&nbsp;谶》曰：“天投U，天下怨，海内乱。”加四百之期，亦复垂及。昔虹贯牛山，<br /><br />&nbsp;&nbsp;&nbsp;&nbsp;管仲谏桓公无近妃宫。《易》曰：“天垂象，见吉凶，圣人则之。”今妾媵嬖人<br /><br />&nbsp;&nbsp;&nbsp;&nbsp;阉尹之徒，共专国朝，欺罔日月，又鸿都门下，招会群小，造作赋说，以虫篆小<br /><br />&nbsp;&nbsp;&nbsp;&nbsp;技见宠于时，如O兜、共工更相荐说，旬月之间，并各拔擢，乐松处常伯，任芝<br /><br />&nbsp;&nbsp;&nbsp;&nbsp;居纳言。郄俭、梁鹄俱以便辟之性，佞辨之心，各受丰爵不次之宠，而令|绅之<br /><br />&nbsp;&nbsp;&nbsp;&nbsp;徒委伏田亩，口诵尧、舜之言，身蹈绝俗之行，弃捐沟壑，不见逮及。冠履倒易，<br /><br />&nbsp;&nbsp;&nbsp;&nbsp;陵谷代处，从小人之邪意，顺无知之私欲，不念《板》、《荡》之作，虺蜴之诫。<br /><br />&nbsp;&nbsp;&nbsp;&nbsp;殆哉之危，莫过于今。幸赖皇天垂象谴告。《周书》曰：“天子见怪则修德，诸<br /><br />&nbsp;&nbsp;&nbsp;&nbsp;侯见怪则修政，卿大夫见怪则修职，士庶人见怪则修身。”惟陛下慎经典之诫，<br /><br />&nbsp;&nbsp;&nbsp;&nbsp;图变复之道，斥远佞巧之臣，速征鹤鸣之士，内亲张仲，外任山甫，断绝尺一，<br /><br />&nbsp;&nbsp;&nbsp;&nbsp;抑止游，留思庶政，无敢怠遑。冀上天还威，众变可弭。老臣过受师傅之任，<br /><br />&nbsp;&nbsp;&nbsp;&nbsp;数蒙宠异之恩，岂敢爱惜垂没之年，而不尽其忄娄々之心哉！<br /><br />&nbsp;&nbsp;&nbsp;&nbsp;书奏，甚忤曹节等。蔡邕坐直对抵罪，徙朔方。赐以师傅之恩，故得免咎。<br /><br />&nbsp;&nbsp;&nbsp;&nbsp;其冬，行辟雍礼，引赐为三老。复拜少府、光禄勋，代刘A为司徒。帝欲造<br /><br />&nbsp;&nbsp;&nbsp;&nbsp;毕圭灵琨苑，赐复上疏谏曰：<br /><br />&nbsp;&nbsp;&nbsp;&nbsp;窃闻使者并出，规度城南人田，欲以为苑。昔先王造囿，裁足以修三驱之礼，<br /><br />&nbsp;&nbsp;&nbsp;&nbsp;薪莱刍牧，皆悉往焉。先帝之制，左开鸿池，右作上林，不奢不约，以合礼中。<br /><br />&nbsp;&nbsp;&nbsp;&nbsp;今猥规郊城之地，以为苑囿，坏沃衍，废田园，驱居人，畜禽兽，殆非所谓‘若<br /><br />&nbsp;&nbsp;&nbsp;&nbsp;保赤子’之义。今城外之苑已有五六，可以逞情意，顺四节也，宜惟夏禹卑宫，<br /><br />&nbsp;&nbsp;&nbsp;&nbsp;太宗露台之意，以尉下民之劳。<br /><br />&nbsp;&nbsp;&nbsp;&nbsp;书奏，帝欲止，以问侍中任芝、中常侍乐松。松等曰：“昔文王之囿百里，<br /><br />&nbsp;&nbsp;&nbsp;&nbsp;人以为小；齐宣五里，人以为大。今与百姓共之，无害于政也。”帝悦，遂令筑<br /><br />&nbsp;&nbsp;&nbsp;&nbsp;苑。<br /><br />&nbsp;&nbsp;&nbsp;&nbsp;四年，赐以病罢。居无何，拜太常，诏赐御府衣一袭，自所服冠帻绶，玉壶<br /><br />&nbsp;&nbsp;&nbsp;&nbsp;革带，金错钩佩。<br /><br />&nbsp;&nbsp;&nbsp;&nbsp;五年冬，复拜太尉。中平元年，黄巾贼起，赐被召会议诣省x，切谏忤旨，<br /><br />&nbsp;&nbsp;&nbsp;&nbsp;因以寇贼免。<br /><br />&nbsp;&nbsp;&nbsp;&nbsp;先是，黄巾帅张角等执左道，称大贤，以诳d百姓，天下H负归之。赐时<br /><br />&nbsp;&nbsp;&nbsp;&nbsp;在司徒，召掾刘陶告曰：“张角等遭赦不悔，而稍益滋蔓，今若下州郡捕讨，恐<br /><br />&nbsp;&nbsp;&nbsp;&nbsp;更骚扰，速成其患。且欲切敕刺史、二千石，简别流人，各护归本郡，以孤弱其<br /><br />&nbsp;&nbsp;&nbsp;&nbsp;党，然后诛其渠帅，可不劳而定，何如？”陶对曰：“此孙子所谓不战而屈人之<br /><br />&nbsp;&nbsp;&nbsp;&nbsp;兵，庙胜之术也。”赐遂上书言之。会去位，事留中。后帝徙南宫。阅录故事，<br /><br />&nbsp;&nbsp;&nbsp;&nbsp;得赐所上张角奏及前侍讲注籍，乃感悟，下诏封赐临晋侯，邑千五百户。初，赐<br /><br />&nbsp;&nbsp;&nbsp;&nbsp;与太尉刘宽、司空张济并入侍讲，自以不宜独受封赏，上书愿分户邑于宽、济。<br /><br />&nbsp;&nbsp;&nbsp;&nbsp;帝嘉叹，复封宽及济子，拜赐尚书令。数日出为廷尉，赐自以代非法家，言曰：<br /><br />&nbsp;&nbsp;&nbsp;&nbsp;“三后成功，惟殷于民，皋陶不与焉，盖吝之也。”遂固辞，以特进就第。<br /><br />&nbsp;&nbsp;&nbsp;&nbsp;二年九月，复代张温为司空。其月薨。天子素服，三日不临朝，赠东园梓器<br /><br />&nbsp;&nbsp;&nbsp;&nbsp;`服，赐钱三百万，布五百匹。策曰：“故司空临晋侯赐，华岳所挺，九德纯<br /><br />&nbsp;&nbsp;&nbsp;&nbsp;备，三叶宰相，辅国以忠。朕昔初载，授道帷幄，遂阶成勋，以陟大猷。师范之<br /><br />&nbsp;&nbsp;&nbsp;&nbsp;功，昭于内外，庶官之务，劳亦勤止。七在卿校，殊位特进，五登衮职，弭难V<br /><br />&nbsp;&nbsp;&nbsp;&nbsp;宁。虽受茅土，未答厥勋，哲人其萎，将谁谘度！朕甚惧焉。礼设殊等。物有服<br /><br />&nbsp;&nbsp;&nbsp;&nbsp;章。今使左中郎将郭仪持节追位特进，赠司空骠骑将军印绶。”及葬，又使侍御<br /><br />&nbsp;&nbsp;&nbsp;&nbsp;史持节送丧，兰台令史十人发羽林骑轻车介士，前后部鼓吹，又敕骠骑将军官属<br /><br />&nbsp;&nbsp;&nbsp;&nbsp;司空法驾，送至旧茔。公卿已下会葬。谥文烈侯。及小祥，又会焉。子彪嗣。<br /><br />&nbsp;&nbsp;&nbsp;&nbsp;彪字文先，少传家学。初举孝廉，州举茂才，辟公府，皆不应。熹平中，以<br /><br />&nbsp;&nbsp;&nbsp;&nbsp;博习旧闻，公车征拜议郎，迁侍中、京兆尹。光和中，黄门令王甫使门生于郡界<br /><br />&nbsp;&nbsp;&nbsp;&nbsp;辜榷官财物七千余万，彪发其奸，言之司隶。司隶校尉阳球因此奏诛甫，天下莫<br /><br />&nbsp;&nbsp;&nbsp;&nbsp;不惬心。征还为侍中、五官中郎将，迁颍川、南阳太守，复拜侍中，三迁永乐少<br /><br />&nbsp;&nbsp;&nbsp;&nbsp;府、太仆、卫尉。<br /><br />&nbsp;&nbsp;&nbsp;&nbsp;中平六年，代董卓为司空，其冬，代黄琬为司徒。明年，关东兵起，董卓惧，<br /><br />&nbsp;&nbsp;&nbsp;&nbsp;欲迁都以违其难。乃大会公卿议曰：“高祖都关中十有一世，光武宫洛阳，于今<br /><br />&nbsp;&nbsp;&nbsp;&nbsp;亦十世矣。案《石包谶》，宜徙都长安，以应天人之意。”百官无敢言者。彪曰：<br /><br />&nbsp;&nbsp;&nbsp;&nbsp;“移都改制，天下大事，故盘庚五迁，殷民胥怨。昔关中遭王莽变乱，宫室焚荡，<br /><br />&nbsp;&nbsp;&nbsp;&nbsp;民庶涂炭，百不一在。光武受命，更都洛邑。今天下无虞，百姓乐安，明公建立<br /><br />&nbsp;&nbsp;&nbsp;&nbsp;圣主，光隆汉祚，无故捐宗庙，弃园陵，恐百姓惊动，必有糜沸之乱。《石包室<br /><br />&nbsp;&nbsp;&nbsp;&nbsp;谶》，妖邪之书，岂可信用？”卓曰：“关中肥饶，故秦得并吞六国。且陇右材<br /><br />&nbsp;&nbsp;&nbsp;&nbsp;木自出，致之甚易。又杜陵南山下有武帝故瓦陶灶数千所，并功营之，可使一朝<br /><br />&nbsp;&nbsp;&nbsp;&nbsp;而辨。百姓何足与议！若有前却，我以大兵驱之，可令诣沧海。”彪曰：“天下<br /><br />&nbsp;&nbsp;&nbsp;&nbsp;动之至易，安之甚难，惟明公虑焉。”卓作色曰：“公欲沮国计邪？”太尉黄琬<br /><br />&nbsp;&nbsp;&nbsp;&nbsp;曰：“此国之大事，杨公之言得无可思？”卓不答。司空荀爽见卓意壮，恐害彪<br /><br />&nbsp;&nbsp;&nbsp;&nbsp;等，因从容言曰：“相国岂乐此邪？山东兵起，非一日可禁，故当迁以图之，此<br /><br />&nbsp;&nbsp;&nbsp;&nbsp;秦、汉之势也。”卓意小解。<br /><br />&nbsp;&nbsp;&nbsp;&nbsp;爽私谓彪曰：“诸君坚争不止，祸必有归，故吾不为也。”议罢，卓使司隶<br /><br />&nbsp;&nbsp;&nbsp;&nbsp;校尉宣播以灾异奏免琬、彪等，诣阙谢，即拜光禄大夫。十余日，迁大鸿胪。从<br /><br />&nbsp;&nbsp;&nbsp;&nbsp;入关，转少府、太常，以病免。复为京兆尹、光禄勋，再迁光禄大夫。三年秋，<br /><br />&nbsp;&nbsp;&nbsp;&nbsp;代淳于嘉为司空，以地震免。复拜太常。兴平元年，代朱俊为太尉，录尚书事。<br /><br />&nbsp;&nbsp;&nbsp;&nbsp;及李唷⒐汜之乱，彪尽节卫主，崎岖危难之间，几不免于害。语在《董卓传》。<br /><br />&nbsp;&nbsp;&nbsp;&nbsp;及车驾还洛阳，复守尚书令。<br /><br />&nbsp;&nbsp;&nbsp;&nbsp;建安元年，从东都许。时天子新迁，大会公卿，兖州刺史曹操上殿，见彪色<br /><br />&nbsp;&nbsp;&nbsp;&nbsp;不悦，恐于此图之，未得宴设，托疾如厕，因出还营。彪以疾罢。时，袁术c乱，<br /><br />&nbsp;&nbsp;&nbsp;&nbsp;操托彪与术婚姻，诬以欲图废置，奏收下狱，劾以大逆。将作大匠孔融闻之，不<br /><br />&nbsp;&nbsp;&nbsp;&nbsp;及朝服，往见操曰：“杨公四世清德，海内所瞻。《周书》父子兄弟罪不相及，<br /><br />&nbsp;&nbsp;&nbsp;&nbsp;况以袁氏归罪杨公。《易》称‘积善余庆’，徒欺人耳。”操曰：“此国家之意。”<br /><br />&nbsp;&nbsp;&nbsp;&nbsp;融曰：“假使成王杀邵公，周公可得言不知邪？今天下缨q|绅所以瞻仰明公者，<br /><br />&nbsp;&nbsp;&nbsp;&nbsp;以公聪明仁智，辅相汉朝，举直厝枉，致之雍熙也。今横杀无辜，则海内观听，<br /><br />&nbsp;&nbsp;&nbsp;&nbsp;谁不解体！孔融鲁国男子，明日便当拂衣而去，不复朝矣。”操不得已，遂理出<br /><br />&nbsp;&nbsp;&nbsp;&nbsp;彪。<br /><br />&nbsp;&nbsp;&nbsp;&nbsp;四年，复拜太常，十年免。十一年，诸以恩泽为侯者皆夺封。彪见汉祚将终，<br /><br />&nbsp;&nbsp;&nbsp;&nbsp;遂称脚挛不复行，积十年。后子为曹操所杀，操见彪问曰：“公何瘦之甚？”<br /><br />&nbsp;&nbsp;&nbsp;&nbsp;对曰：“愧无日先见之明，犹怀老牛舐犊之爱。”操为之改容。<br /><br />&nbsp;&nbsp;&nbsp;&nbsp;字德祖，好学，有俊才，为丞相曹操主簿，用事曹氏。及操自平汉中，欲<br /><br />&nbsp;&nbsp;&nbsp;&nbsp;因讨刘备而不得进，欲守之又难为功，护军不知进止何依。操于是出教，唯曰：<br /><br />&nbsp;&nbsp;&nbsp;&nbsp;“鸡肋”而已。外曹莫能晓，独曰：“夫鸡肋，食之则无所得，弃之则如可惜，<br /><br />&nbsp;&nbsp;&nbsp;&nbsp;公归计决矣。”乃令外白稍严，操于此回师。之几决，多有此类。修又尝出行，<br /><br />&nbsp;&nbsp;&nbsp;&nbsp;筹操有问外事，乃逆为答记，敕守舍儿：“若有令出，依次通之。”既而果然。<br /><br />&nbsp;&nbsp;&nbsp;&nbsp;如是者三，操怪其速，使廉之，知状，于此忌。且以袁术之甥，虑为后患，遂<br /><br />&nbsp;&nbsp;&nbsp;&nbsp;因事杀之。<br /><br />&nbsp;&nbsp;&nbsp;&nbsp;所著赋、颂、碑、赞、诗、哀辞、表、记、书凡十五篇。<br /><br />&nbsp;&nbsp;&nbsp;&nbsp;及魏文帝受禅，欲以彪为太尉，先遣使示旨。彪辞曰：“彪备汉三公，遭世<br /><br />&nbsp;&nbsp;&nbsp;&nbsp;倾乱，不能有所补益。耄年被病，岂可赞惟新之朝？”遂固辞。乃授光禄大夫，<br /><br />&nbsp;&nbsp;&nbsp;&nbsp;赐几杖衣袍，因朝会引见，令彪着布单衣，鹿皮冠，杖而入，待以宾客之礼。年<br /><br />&nbsp;&nbsp;&nbsp;&nbsp;八十四，黄初六年卒于家。自震至彪，四世太尉，德业相继，与袁氏俱为东京名<br /><br />&nbsp;&nbsp;&nbsp;&nbsp;族云。<br /><br />&nbsp;&nbsp;&nbsp;&nbsp;论曰：孔子称“危而不持，颠而不扶，则将焉用彼相矣”。诚以负荷之寄，<br /><br />&nbsp;&nbsp;&nbsp;&nbsp;不可以虚冒，崇高之位，忧重责深也。延、光之间，震为上相，抗直方以临权枉，<br /><br />&nbsp;&nbsp;&nbsp;&nbsp;先公道而后身名，可谓怀王臣之节，识所任之体矣。遂累叶载德，继踵宰相。信<br /><br />&nbsp;&nbsp;&nbsp;&nbsp;哉，“积善之家，必有余庆”。先世韦、平，方之蔑矣。<br /><br />&nbsp;&nbsp;&nbsp;&nbsp;赞曰：“杨氏载德，仍世柱国。震畏四知，秉去三惑。赐亦无讳，彪诚匪忒。<br /><br />&nbsp;&nbsp;&nbsp;&nbsp;虽才子，渝我淳则。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,222);">加入书签</a><a
                        href="221.html">上一页</a>&larr;<a href="index.html">返回列表</a>&rarr;<a
                            href="223.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "221.html"; var next_page = "223.html"; var index_page = "index.html"; var sortid = "9"; var article_id = "3"; var chapter_id = "222"; var articlename = "后汉书"; var chaptername = " 卷五十四 杨震列传第四十四"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>