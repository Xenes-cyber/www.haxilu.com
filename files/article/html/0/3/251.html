<!DOCTYPE html>
<html>
<head>
<meta charset="gbk" />
<title>后汉书- 卷八十上 文苑列传第七十上-在线阅读-哈西文学网</title>
<meta name="keywords" content="范晔，后汉书， 卷八十上 文苑列传第七十上全文， 卷八十上 文苑列传第七十上在线阅读 哈西文学网" />
<meta name="description" content="哈西文学网提供范晔的后汉书  卷八十上 文苑列传第七十上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/251.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/251.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十上 文苑列传第七十上</h1>
            <div class="link xb">
                <a href="250.html">上一页</a>&larr;<a href="index.html">返回列表</a>&rarr;<a
                    href="252.html">下一页</a></div>			
            <div id="BookText">&nbsp;&nbsp;&nbsp;&nbsp;杜笃字季雅，京兆杜陵人也。高祖延年，宣帝时为御史大夫。笃少博学，不<br /><br />&nbsp;&nbsp;&nbsp;&nbsp;修小节，不为乡人所礼。居美阳，与美阳令游，数从请托，不谐，颇相恨。令怒，<br /><br />&nbsp;&nbsp;&nbsp;&nbsp;收笃送京师。会大司马吴汉薨，光武诏诸儒诔之，笃于狱中为诔，辞最高，美帝<br /><br />&nbsp;&nbsp;&nbsp;&nbsp;之，赐帛免刑。<br /><br />&nbsp;&nbsp;&nbsp;&nbsp;笃以关中表里山河，先帝旧京，不宜改营洛邑，乃上奏《论都赋》曰：<br /><br />&nbsp;&nbsp;&nbsp;&nbsp;臣闻知而复知，是为重知。臣所欲言，陛下已知，故略其梗概，不敢具陈。<br /><br />&nbsp;&nbsp;&nbsp;&nbsp;昔般庚去奢，行俭于亳；成周之隆，乃即中洛。遭时制都，不常厥邑。贤圣之虑，<br /><br />&nbsp;&nbsp;&nbsp;&nbsp;盖有优劣；霸王之姿，明知相绝。守国之势，同归异术；或弃去阻厄，务处平易；<br /><br />&nbsp;&nbsp;&nbsp;&nbsp;或据山带河，并吞六国；或富贵思归，不顾见袭；或掩空击虚，自蜀汉出，即日<br /><br />&nbsp;&nbsp;&nbsp;&nbsp;车驾，策由一卒；或知而不从，久都。臣不敢有所据。窃见司马相如、<br /><br />&nbsp;&nbsp;&nbsp;&nbsp;杨子云作辞赋以讽主上，臣诚慕之，伏作书一篇，名曰《论都》，谨并封奏如左。<br /><br />&nbsp;&nbsp;&nbsp;&nbsp;皇帝以建武十八年二月甲辰，升舆洛邑，巡于西岳。推天时，顺斗极，排阊<br /><br />&nbsp;&nbsp;&nbsp;&nbsp;阖，入函谷，观厄于崤、黾，图险于陇、蜀。其三月丁酉，行至长安。经营宫室，<br /><br />&nbsp;&nbsp;&nbsp;&nbsp;伤愍旧京，即诏京兆，乃命扶风，斋肃致敬，告觐园陵。凄然有怀祖之思，喟乎<br /><br />&nbsp;&nbsp;&nbsp;&nbsp;以思诸夏之隆。遂天旋云游，造舟于渭，北<方亢>泾流。千乘方毂，万骑骈罗，<br /><br />&nbsp;&nbsp;&nbsp;&nbsp;衍陈于岐、梁，东横乎大河。瘗后土，礼郊。其岁四月，反于洛都。明年，有<br /><br />&nbsp;&nbsp;&nbsp;&nbsp;诏复函谷关，作大驾宫、六王邸、高车厩于长安。修理东都城门，桥泾、渭，往<br /><br />&nbsp;&nbsp;&nbsp;&nbsp;往缮离观。东临霸、海西望昆明，北登长平，规龙首，抚未央，平乐，<br /><br />&nbsp;&nbsp;&nbsp;&nbsp;仪建章。<br /><br />&nbsp;&nbsp;&nbsp;&nbsp;是时山东翕然狐疑，意圣朝之西都，惧关门之反拒也。客有为笃言：“彼<br /><br />&nbsp;&nbsp;&nbsp;&nbsp;删之潢污，固不容夫吞舟；且洛邑之s，曷足以居乎万乘哉？咸阳守<br /><br />&nbsp;&nbsp;&nbsp;&nbsp;国利器，不可久虚，以示奸萌。”笃未甚然其言也，故因为述大汉之崇，世据雍<br /><br />&nbsp;&nbsp;&nbsp;&nbsp;州之利，而今国家未暇之故，以喻客意。曰：<br /><br />&nbsp;&nbsp;&nbsp;&nbsp;昔在强秦，爰初开畔，霸自岐、雍，国富人衍，卒以并兼，桀虐作乱。天命<br /><br />&nbsp;&nbsp;&nbsp;&nbsp;有圣，托之大汉。大汉开基，高祖有勋。斩白蛇，屯黑云，聚五星于东井，提干<br /><br />&nbsp;&nbsp;&nbsp;&nbsp;将而呵暴秦。蹈沧海，跨昆仑，奋彗光，扫项军，遂济人难，荡涤于泗、沂。刘<br /><br />&nbsp;&nbsp;&nbsp;&nbsp;敬建策，初都长安。太宗承流，守之以文。躬履节俭，侧身行仁，食不二味，衣<br /><br />&nbsp;&nbsp;&nbsp;&nbsp;无异采。赈人以农桑，率下以约已，曼丽之容不悦于目，郑、卫之声不过于耳，<br /><br />&nbsp;&nbsp;&nbsp;&nbsp;佞邪之臣不列于朝，巧伪之物不鬻于市，故能理升平而刑几措。富衍于孝、景，<br /><br />&nbsp;&nbsp;&nbsp;&nbsp;功传于后嗣。<br /><br />&nbsp;&nbsp;&nbsp;&nbsp;是时，孝武因其余财府帑之蓄，始有钩深图远之意，探冒顿之罪，校平城之<br /><br />&nbsp;&nbsp;&nbsp;&nbsp;仇。遂命票骑，勤任卫青，勇惟鹰扬，军如流星，深之匈奴，割裂王庭，席卷漠<br /><br />&nbsp;&nbsp;&nbsp;&nbsp;北，叩勒祁连，横分单于，屠裂百蛮。烧Y帐，系阏氏，燔康居，灰珍奇，椎鸣<br /><br />&nbsp;&nbsp;&nbsp;&nbsp;镝，钉鹿蠡，驰坑岸，获昆弥，虏亻数E，驱骡驴，御宛马，鞭if。拓<br /><br />&nbsp;&nbsp;&nbsp;&nbsp;地万里，威震八荒。肇置四郡，据守敦煌。并域属国，一郡领方。立侯隅北，建<br /><br />&nbsp;&nbsp;&nbsp;&nbsp;护西羌。捶驱氐、k，寥狼n、g。东摩乌桓，蹂辚桴觥Ｄ项抗愁，水剑强越。<br /><br />&nbsp;&nbsp;&nbsp;&nbsp;残夷文身，海波沫血。郡县日南，漂概朱崖。部尉东南，兼有黄支。连缓耳，琐<br /><br />&nbsp;&nbsp;&nbsp;&nbsp;雕题，摧天督，牵象犀，椎蚌蛤，碎琉璃，甲玳瑁，戕觜。于是同穴裘褐之域，<br /><br />&nbsp;&nbsp;&nbsp;&nbsp;共川鼻饮之国，莫不袒跣稽颡，失气虏伏。非夫大汉之世盛，世借雍土之饶，得<br /><br />&nbsp;&nbsp;&nbsp;&nbsp;御外理内之术，孰能致功若斯！故创业于高祖，嗣传于孝惠，德隆于太宗，财衍<br /><br />&nbsp;&nbsp;&nbsp;&nbsp;于孝景，威盛于圣武，政行于宣、元，侈极于成、哀、祚缺于孝平。传世十一，<br /><br />&nbsp;&nbsp;&nbsp;&nbsp;历载三百，德衰而复盈，道微而复章，皆莫能迁于雍州，而背于咸阳。宫室寝庙，<br /><br />&nbsp;&nbsp;&nbsp;&nbsp;山陵相望，高显弘丽，可思可荣，羲、农已来，无兹著明。<br /><br />&nbsp;&nbsp;&nbsp;&nbsp;夫雍州本帝皇所以育业、霸王所以衍功，战士角难之场也。《禹贡》所载，<br /><br />&nbsp;&nbsp;&nbsp;&nbsp;厥田惟上。沃野千里，原隰弥望。保殖五谷，桑麻条畅。滨据南山，带以泾、渭，<br /><br />&nbsp;&nbsp;&nbsp;&nbsp;号曰陆海，蠢生万类。F楠檀柘，蔬果成实。畎渎润淤，水泉灌溉，渐泽成川，<br /><br />&nbsp;&nbsp;&nbsp;&nbsp;粳稻陶遂。厥土之膏，亩价一金。田田相如，x株林。火耕流种，功浅得深。<br /><br />&nbsp;&nbsp;&nbsp;&nbsp;既有蓄积，厄塞四临：四被陇、蜀，南通汉中，北据谷口，东阻卵摇９睾守<br /><br />&nbsp;&nbsp;&nbsp;&nbsp;，山东道穷；置列F、陇，壅偃西戎；拒守褒斜，岭南不通；杜口绝津，朔<br /><br />&nbsp;&nbsp;&nbsp;&nbsp;方无从。鸿、渭之流，径入于河；大船万艘，转漕相过；东综沧海，西纲流纱；<br /><br />&nbsp;&nbsp;&nbsp;&nbsp;朔南暨声，诸夏是和。城池百尺，厄塞要害。关梁之险，多所衿带。一卒举W，<br /><br />&nbsp;&nbsp;&nbsp;&nbsp;千夫沉滞；一人奋戟，三军沮败。地势便利，介胄剽悍，可与守近，利以攻远。<br /><br />&nbsp;&nbsp;&nbsp;&nbsp;士卒易保，人不肉袒。肇十有二，是为赡腴。用霸则兼并，先据则功殊；修文则<br /><br />&nbsp;&nbsp;&nbsp;&nbsp;财衍，行武则士要；为政则化上，篡逆则难诛；进攻则百克，退守则有余：斯固<br /><br />&nbsp;&nbsp;&nbsp;&nbsp;帝王之渊囿，而守国之利器也。<br /><br />&nbsp;&nbsp;&nbsp;&nbsp;逮及亡新，时汉之衰，偷忍渊囿，篡器慢违，徒以势便，莫能卒危。假之十<br /><br />&nbsp;&nbsp;&nbsp;&nbsp;八，诛自京师。天畀更始，不能引维。慢藏招寇，复致赤眉。海内云扰，诸夏灭<br /><br />&nbsp;&nbsp;&nbsp;&nbsp;微。群龙并战，未知是非。于时圣帝，赫然申威，荷天人之符，兼不世之姿。受<br /><br />&nbsp;&nbsp;&nbsp;&nbsp;命于皇上，获助于灵o。立号高邑，搴旗四麾。首策之臣，运筹出奇；怒之旅；<br /><br />&nbsp;&nbsp;&nbsp;&nbsp;如虎如螭。师之攸向，无不靡披。盖夫燔鱼蛇，莫之方斯。大呼山东，响动流<br /><br />&nbsp;&nbsp;&nbsp;&nbsp;沙。要龙渊，首镆铘，命腾太白，亲发狼、弧。南禽公孙，北背强胡，西平陇、<br /><br />&nbsp;&nbsp;&nbsp;&nbsp;冀，东据洛都。乃廓平帝宇，济蒸人于涂炭，成兆庶之，遂兴复乎大汉。<br /><br />&nbsp;&nbsp;&nbsp;&nbsp;今天下新定，矢石之勤始瘳，而主上方以边垂为忧，忿葭萌之不柔，未遑于<br /><br />&nbsp;&nbsp;&nbsp;&nbsp;论都而遗思雍州也。方躬劳圣思，以率海内，厉抚名将，略地疆外，信威于征伐，<br /><br />&nbsp;&nbsp;&nbsp;&nbsp;展武乎荒裔。若夫文身鼻饮缓耳之主，椎结左衽L之君，东南殊俗不羁之<br /><br />&nbsp;&nbsp;&nbsp;&nbsp;国，西北绝域难制之邻，靡不重译纳贡，请为藩臣。上犹谦让，而不伐勤。意以<br /><br />&nbsp;&nbsp;&nbsp;&nbsp;为获无用之虏，不如安有益之民；略荒裔之地，不如保殖五谷之渊；远救于已亡，<br /><br />&nbsp;&nbsp;&nbsp;&nbsp;不若近而存存也。今国家躬修道德，吐惠含仁，湛恩沾洽，时风显宣。徒垂意于<br /><br />&nbsp;&nbsp;&nbsp;&nbsp;持平守实，务在爱育元元，苟有便于王政者，圣主纳焉。何则？物罔挹而不损，<br /><br />&nbsp;&nbsp;&nbsp;&nbsp;道无隆而不移，阳盛则运，阴满则亏，故存不忘亡，安不讳危，虽有仁义，犹设<br /><br />&nbsp;&nbsp;&nbsp;&nbsp;城池也。<br /><br />&nbsp;&nbsp;&nbsp;&nbsp;客以利器不可久虚，而国家亦不忘乎西都，何必去洛邑之s与？<br /><br />&nbsp;&nbsp;&nbsp;&nbsp;笃后仕郡文学掾。以目疾，二十余年不窥京师。<br /><br />&nbsp;&nbsp;&nbsp;&nbsp;笃之外高祖破羌将军辛武贤，以武略称。笃常叹曰：“杜氏文明善政，而笃<br /><br />&nbsp;&nbsp;&nbsp;&nbsp;不任为吏；辛氏秉义经武，而笃又怯于事。外内五世，至笃衰矣！”<br /><br />&nbsp;&nbsp;&nbsp;&nbsp;女弟适扶风马氏。建初三年，车骑将军马防击西羌，请笃为从事中郎，战没<br /><br />&nbsp;&nbsp;&nbsp;&nbsp;于射姑山。<br /><br />&nbsp;&nbsp;&nbsp;&nbsp;所著赋、诔、吊、书、赞、《七言》、《女诫》及杂文，凡十八篇。又著<br /><br />&nbsp;&nbsp;&nbsp;&nbsp;《明世论》十五篇。<br /><br />&nbsp;&nbsp;&nbsp;&nbsp;子硕，豪侠，以货殖闻。<br /><br />&nbsp;&nbsp;&nbsp;&nbsp;王隆字文山，冯翊云阳人也。王莽时，以父任为郎，后避难河西，为窦融左<br /><br />&nbsp;&nbsp;&nbsp;&nbsp;护军。建武中，为新汲令。能文章，所著诗、赋、铭、书凡二十六篇。<br /><br />&nbsp;&nbsp;&nbsp;&nbsp;初，王莽末，沛国史岑子孝亦以文章显，莽以为谒者，著颂、诔、《复神》、<br /><br />&nbsp;&nbsp;&nbsp;&nbsp;《说疾》凡四篇。<br /><br />&nbsp;&nbsp;&nbsp;&nbsp;夏恭字敬公，梁国蒙人也。习《韩诗》、《孟氏易》，讲授门徒常千余人。<br /><br />&nbsp;&nbsp;&nbsp;&nbsp;王莽末，盗贼从横，攻没郡县。恭以恩信为众所附，拥兵固守，独安全。光武即<br /><br />&nbsp;&nbsp;&nbsp;&nbsp;位，嘉其忠果，召拜郎中，再迁太山都尉。和集百姓，甚得其欢心。<br /><br />&nbsp;&nbsp;&nbsp;&nbsp;恭善为文，著赋、颂、诗、《励学》凡二十篇。年四十九卒官，诸儒共谥曰<br /><br />&nbsp;&nbsp;&nbsp;&nbsp;宣明君。<br /><br />&nbsp;&nbsp;&nbsp;&nbsp;子牙，少习家业，著赋、颂、赞、诔凡四十篇。举孝廉，早卒，乡人号曰文<br /><br />&nbsp;&nbsp;&nbsp;&nbsp;德先生。<br /><br />&nbsp;&nbsp;&nbsp;&nbsp;傅毅字武仲，扶风茂陵人也。少傅学。永平中，于平陵习章句，因作《迪志<br /><br />&nbsp;&nbsp;&nbsp;&nbsp;诗》曰：<br /><br />&nbsp;&nbsp;&nbsp;&nbsp;咨尔庶士，迨时斯勖。日月逾迈，岂云旋复！哀我经营，旅力靡及。在兹弱<br /><br />&nbsp;&nbsp;&nbsp;&nbsp;寇，靡所庶立。<br /><br />&nbsp;&nbsp;&nbsp;&nbsp;于赫我祖，显于殷国。二迹阿衡，克光其则。武丁兴商，伊宗皇士。爰作股<br /><br />&nbsp;&nbsp;&nbsp;&nbsp;肱，万邦是纪。<br /><br />&nbsp;&nbsp;&nbsp;&nbsp;奕世载德，迄我显考。保膺淑懿，缵修其道。汉之中叶，俊V式序，秩彼殷<br /><br />&nbsp;&nbsp;&nbsp;&nbsp;宗，光此勋绪。<br /><br />&nbsp;&nbsp;&nbsp;&nbsp;伊余小子，秽陋靡逮。惧我世烈，自兹以坠。谁能革浊，清我濯溉？谁能昭<br /><br />&nbsp;&nbsp;&nbsp;&nbsp;暗，启我童昧？<br /><br />&nbsp;&nbsp;&nbsp;&nbsp;先人有训，我讯我诰。训我嘉务，诲我博学。爰率朋友，寻此旧则。契阔夙<br /><br />&nbsp;&nbsp;&nbsp;&nbsp;夜，庶不懈忒。<br /><br />&nbsp;&nbsp;&nbsp;&nbsp;秩秩大猷，纪纲庶式。匪勤匪昭，匪壹匪测。农夫不怠，越有黍稷，谁能云<br /><br />&nbsp;&nbsp;&nbsp;&nbsp;作，考之居息？<br /><br />&nbsp;&nbsp;&nbsp;&nbsp;二事败业，多疾我力。如彼遵衢，则罔所极。二志靡成，聿劳我心。如彼兼<br /><br />&nbsp;&nbsp;&nbsp;&nbsp;听，则溷于音。<br /><br />&nbsp;&nbsp;&nbsp;&nbsp;於戏君子，无恒自逸。徂年如流，鲜暇日。行迈屡税，胡能有迄。密勿朝夕，<br /><br />&nbsp;&nbsp;&nbsp;&nbsp;聿同始卒。<br /><br />&nbsp;&nbsp;&nbsp;&nbsp;毅以显宗求贤不笃，士多隐处，故作《七激》以为讽。<br /><br />&nbsp;&nbsp;&nbsp;&nbsp;建初中，肃宗博召文学之士，以毅为兰台令史，拜郎中，与班固、贾逵共典<br /><br />&nbsp;&nbsp;&nbsp;&nbsp;校书。毅追美李明皇帝功德最盛，而庙颂未立，乃依《清庙》作《显宗颂》十篇<br /><br />&nbsp;&nbsp;&nbsp;&nbsp;奏之，由是文雅显于朝廷。<br /><br />&nbsp;&nbsp;&nbsp;&nbsp;车骑将军马防，外戚尊重，请毅为军司马，待以师友之礼。及马氏败，免官<br /><br />&nbsp;&nbsp;&nbsp;&nbsp;归。<br /><br />&nbsp;&nbsp;&nbsp;&nbsp;永元元年，车骑将军窦宪，复请毅为主记室，崔S为主簿。及宪迁大将军，<br /><br />&nbsp;&nbsp;&nbsp;&nbsp;复以毅为司马，班固为中护军。宪府文章之盛，冠于当世。<br /><br />&nbsp;&nbsp;&nbsp;&nbsp;毅早卒，著诗、赋、诔、颂、祝文、《七激》、连珠凡二十八篇。<br /><br />&nbsp;&nbsp;&nbsp;&nbsp;黄香字文强，江夏安陆人也。年九岁，失母，思慕憔悴，殆不免丧，乡人称<br /><br />&nbsp;&nbsp;&nbsp;&nbsp;其至孝。年十二，大守刘护闻而召之，署门下孝子，甚见爱敬。香家贫，内无仆<br /><br />&nbsp;&nbsp;&nbsp;&nbsp;妾，躬执苦勤，尽心奉养。遂博学经典，究精道术，能文章，京师号曰“天下无<br /><br />&nbsp;&nbsp;&nbsp;&nbsp;双江夏黄童”。<br /><br />&nbsp;&nbsp;&nbsp;&nbsp;初除郎中，元和元年，肃宗诏香诣东观，读所未尝见书。香后告休，及归京<br /><br />&nbsp;&nbsp;&nbsp;&nbsp;师，时千乘王冠，帝会中山邸，乃诏香殿下，顾谓诸王曰：“此‘天下无双江夏<br /><br />&nbsp;&nbsp;&nbsp;&nbsp;黄童’者也。”左右莫不改观。后召诣安福殿言政事，拜尚书郎，数陈得失，赏<br /><br />&nbsp;&nbsp;&nbsp;&nbsp;赉增加。常独止宿台上，昼夜不离省闼，帝闻善之。<br /><br />&nbsp;&nbsp;&nbsp;&nbsp;永元四年，拜左丞。功满当迁，和帝留，增秩。六年，累迁尚书令。后以为<br /><br />&nbsp;&nbsp;&nbsp;&nbsp;东郡太守，香上疏让曰：“臣江淮孤贱，愚小生，经学行能，无可算录。遭<br /><br />&nbsp;&nbsp;&nbsp;&nbsp;值太平，先人余福，得以弱冠特蒙征用，连阶累任，遂极台阁。讫无纤介称，报<br /><br />&nbsp;&nbsp;&nbsp;&nbsp;恩效死，诚不意悟。卒被非望，显拜近郡，尊位千里。臣闻量能授官，则职无废<br /><br />&nbsp;&nbsp;&nbsp;&nbsp;事；因劳施爵，则贤愚得宜。臣香小丑，少为诸生，典郡从政，固非所堪。诚恐<br /><br />&nbsp;&nbsp;&nbsp;&nbsp;顿，孤忝圣恩。又惟机密端首，至为尊要，复非臣香所当久奉。承诏惊惶，<br /><br />&nbsp;&nbsp;&nbsp;&nbsp;不知所裁。臣香年在方刚，适可驱使。愿乞余恩，留备冗官，赐以督责小职，任<br /><br />&nbsp;&nbsp;&nbsp;&nbsp;之宫台烦事，以毕臣香蝼蚁小志，诚瞑目至愿，土灰极荣。”帝亦惜香干用，久<br /><br />&nbsp;&nbsp;&nbsp;&nbsp;习旧事，复留为尚书令，增秩二千石，赐钱三十万。是后遂管枢机，甚见亲重，<br /><br />&nbsp;&nbsp;&nbsp;&nbsp;而香亦o勤物务，忧公如家。<br /><br />&nbsp;&nbsp;&nbsp;&nbsp;十二年，东平清河奏@言卿仲辽等，所连及且千人。香料别据奏，全活甚<br /><br />&nbsp;&nbsp;&nbsp;&nbsp;众。每郡国疑罪，辄务求轻科，爱惜人命，每存忧济。又晓习边事，均量军政，<br /><br />&nbsp;&nbsp;&nbsp;&nbsp;皆得事宜。帝知其精勤，数加恩赏。疾病存问，赐医药。在位多所荐达，宠遇甚<br /><br />&nbsp;&nbsp;&nbsp;&nbsp;盛，议者讥其过幸。<br /><br />&nbsp;&nbsp;&nbsp;&nbsp;延平元年，迁魏郡太守。郡旧有内外园田，常与人分种，收谷岁数千斛。香<br /><br />&nbsp;&nbsp;&nbsp;&nbsp;曰：“《田令》‘商者不农’，《王制》‘仕者不耕’，伐冰食禄之人，不与百<br /><br />&nbsp;&nbsp;&nbsp;&nbsp;姓争利。”乃悉以赋人，课令耕种。时被水年肌，乃分奉禄及所得赏赐班赡贫者，<br /><br />&nbsp;&nbsp;&nbsp;&nbsp;于是丰富之家各出义谷，助官禀贷，荒民获全。后坐水潦事免，数月，卒于家。<br /><br />&nbsp;&nbsp;&nbsp;&nbsp;所著贼、笺、奏、书、令、凡五篇。子琼，自有传。<br /><br />&nbsp;&nbsp;&nbsp;&nbsp;刘毅，北海敬王子也。初封平望侯，永元中，坐事夺爵。毅少有文辩称。元<br /><br />&nbsp;&nbsp;&nbsp;&nbsp;初元年，上《汉德论》并《宪论》十二篇。时，刘珍、邓耽、尹兑、马融共上书<br /><br />&nbsp;&nbsp;&nbsp;&nbsp;称其美，安帝嘉之，赐钱三万，拜议郎。<br /><br />&nbsp;&nbsp;&nbsp;&nbsp;李尤字伯仁，广汉雒人也。少以文章显。和帝时，侍中贾逵荐尤有相如、杨<br /><br />&nbsp;&nbsp;&nbsp;&nbsp;雄之风，召诣东观，受诏作赋，拜兰台令史。稍迁，安帝时为谏议大夫，受诏与<br /><br />&nbsp;&nbsp;&nbsp;&nbsp;谒者仆射刘珍等俱撰《汉记》。后帝废太子为济阴王，尤上书谏争。顺帝立，迁<br /><br />&nbsp;&nbsp;&nbsp;&nbsp;乐安相。年八十三卒。所著诗、赋、铭、诔、颂、《七叹》、《哀典》，凡二十<br /><br />&nbsp;&nbsp;&nbsp;&nbsp;八篇。<br /><br />&nbsp;&nbsp;&nbsp;&nbsp;尤同郡李胜，亦有文才，为东观郎，著赋、诔、颂、论数十篇。<br /><br />&nbsp;&nbsp;&nbsp;&nbsp;苏顺字孝山，京兆霸陵人也。和安间以才学见称。好养生术，隐处求道。晚<br /><br />&nbsp;&nbsp;&nbsp;&nbsp;乃仕，拜郎中，卒于官。所著贼、论、诔、哀辞、杂文，凡十六篇。<br /><br />&nbsp;&nbsp;&nbsp;&nbsp;时，三辅多士，扶风曹众伯师亦有才学，著诔、书、论四篇。<br /><br />&nbsp;&nbsp;&nbsp;&nbsp;又有曹朔，不知何许人，作《汉颂》四篇。<br /><br />&nbsp;&nbsp;&nbsp;&nbsp;刘珍字秋孙，一名宝，南阳蔡阳人也。少好学。永初中，为谒者仆射。邓太<br /><br />&nbsp;&nbsp;&nbsp;&nbsp;后诏，使与校书刘PB、马融及《五经》博士，校定东观《五观》、诸子传<br /><br />&nbsp;&nbsp;&nbsp;&nbsp;记、百家艺术，整齐脱误，是正文字。永宁元年，太后又诏珍与PB作建武<br /><br />&nbsp;&nbsp;&nbsp;&nbsp;已来名臣传，迁侍中、越骑校尉。延光四年，拜宗正。明年，转卫尉，卒官。著<br /><br />&nbsp;&nbsp;&nbsp;&nbsp;诔、颂、连珠凡七篇。又撰《释名》三十篇，以辩万物之称号云。<br /><br />&nbsp;&nbsp;&nbsp;&nbsp;葛龚字元甫，梁国宁陵人也。和帝时，以善文记知名。性慷慨壮烈，勇力过<br /><br />&nbsp;&nbsp;&nbsp;&nbsp;人。安帝永初中，举孝廉，为太官丞，上便宜四事，拜荡阴令。辟太尉府，病不<br /><br />&nbsp;&nbsp;&nbsp;&nbsp;就。州举茂才，为临汾令。居二县，皆有称绩。著文、贼、碑、诔、书记，凡十<br /><br />&nbsp;&nbsp;&nbsp;&nbsp;二篇。<br /><br />&nbsp;&nbsp;&nbsp;&nbsp;王逸字叔师，南郡宜城人也。元初中，举上计吏，为校书郎。顺帝时，为侍<br /><br />&nbsp;&nbsp;&nbsp;&nbsp;中。著《楚辞章句》行于世。其赋、诔、书、论及杂文，凡二十一篇。又作《汉<br /><br />&nbsp;&nbsp;&nbsp;&nbsp;诗》百二十三篇。<br /><br />&nbsp;&nbsp;&nbsp;&nbsp;子延寿，字文考，有俊才。少游鲁国，作《灵光殿赋》。后蔡邕亦造此赋，<br /><br />&nbsp;&nbsp;&nbsp;&nbsp;未成，及见延寿所为，甚奇之，遂辍翰而已。曾有异梦，意恶之，乃作《梦赋》<br /><br />&nbsp;&nbsp;&nbsp;&nbsp;以自厉。后溺水死，时年二十余。<br /><br />&nbsp;&nbsp;&nbsp;&nbsp;崔琦字子玮，涿郡安平人，济北相瑗之宗也。少游学京师，以文章博通称。<br /><br />&nbsp;&nbsp;&nbsp;&nbsp;初举考廉，为郎。河南尹梁冀闻其才，请与交。冀行多不轨，琦数引古今成败以<br /><br />&nbsp;&nbsp;&nbsp;&nbsp;戒之，冀不能受。乃作《外戚箴》。其辞曰。<br /><br />&nbsp;&nbsp;&nbsp;&nbsp;赦赦外戚，华宠煌煌。昔在帝舜，德隆英、皇。周兴三母，有莘崇汤。宣王<br /><br />&nbsp;&nbsp;&nbsp;&nbsp;晏起，姜后脱簪。齐桓好乐，卫姬不音。皆辅主以礼，扶君以仁，达才进善，以<br /><br />&nbsp;&nbsp;&nbsp;&nbsp;义济身。<br /><br />&nbsp;&nbsp;&nbsp;&nbsp;爰暨未叶，渐已~亏。贯鱼不叙，九御差池。晋国之难，祸起于丽。惟家之<br /><br />&nbsp;&nbsp;&nbsp;&nbsp;索。牝鸡之晨。专权擅爱，显已蔽人。陵长间旧，圮剥至亲。并后匹嫡，淫女毙<br /><br />&nbsp;&nbsp;&nbsp;&nbsp;陈。匪贤是上，番为司徒。荷爵负乘，采食名都。诗人是刺，德用无怃。暴辛惑<br /><br />&nbsp;&nbsp;&nbsp;&nbsp;妇，拒谏自孤。蝠蛇其心，纵毒不辜。诸父是杀，孕子是刳。天怒地忿，人谋鬼<br /><br />&nbsp;&nbsp;&nbsp;&nbsp;图。甲子昧爽，身首分离。初为天子，后为人螭。<br /><br />&nbsp;&nbsp;&nbsp;&nbsp;非但耽色，母后尤然。不相率以礼，而竞奖以权。先笑后号，卒以辱残。国<br /><br />&nbsp;&nbsp;&nbsp;&nbsp;家泯绝，宗庙烧燔。末嬉丧夏，褒姒毙周，妲已亡殷，赵灵沙丘。戚姬人豕，吕<br /><br />&nbsp;&nbsp;&nbsp;&nbsp;宗以败。陈后作巫，卒死于外。霍欲鸩子，身乃罹废。<br /><br />&nbsp;&nbsp;&nbsp;&nbsp;故曰：无谓我贵，天将尔摧；无恃常好，色有歇微；无怙常幸，爱有陵迟；<br /><br />&nbsp;&nbsp;&nbsp;&nbsp;无曰我能，天人尔违。患生不德，福有慎机。日不常中，月盈有亏。履道者固，<br /><br />&nbsp;&nbsp;&nbsp;&nbsp;杖势者危。微臣司戚，敢告在斯。<br /><br />&nbsp;&nbsp;&nbsp;&nbsp;琦以言不从，失意，复作《白鹄赋》以为风。梁冀见之，呼琦问曰：“百官<br /><br />&nbsp;&nbsp;&nbsp;&nbsp;外内，各有司存，天下云云，岂独吾人之尤，君何激刺之过乎！”琦对曰：“昔<br /><br />&nbsp;&nbsp;&nbsp;&nbsp;管仲相齐，乐闻机谏之言；萧何佐汉，乃设书过之吏。今将军累世台辅，任齐伊、<br /><br />&nbsp;&nbsp;&nbsp;&nbsp;公，而德政未闻，黎元涂炭。不能结纳贞良，以救祸败，反复欲钳塞士口，杜蔽<br /><br />&nbsp;&nbsp;&nbsp;&nbsp;主听，将使玄黄改色，马鹿易形乎？”冀无以对，因遣琦归。<br /><br />&nbsp;&nbsp;&nbsp;&nbsp;后除为临济长，不敢之职，解印绶去。冀遂令刺客阴求杀之。客见琦耕于陌<br /><br />&nbsp;&nbsp;&nbsp;&nbsp;上，怀书一卷，息辄偃而咏之。客哀其志，以实告琦，曰：“将军令吾要子，今<br /><br />&nbsp;&nbsp;&nbsp;&nbsp;见君贤者，情怀忍忍。可亟自逃，吾亦于此亡矣。”琦得脱走，冀后竟捕杀之。<br /><br />&nbsp;&nbsp;&nbsp;&nbsp;所著赋、颂、铭、诔、箴、吊、论、《九咨》、《七言》，凡十五篇。<br /><br />&nbsp;&nbsp;&nbsp;&nbsp;边韶字孝先，陈留浚仪人也。以文章知名，教授数百人。韶口辩，曾昼日假<br /><br />&nbsp;&nbsp;&nbsp;&nbsp;卧，弟子私嘲之曰：“边孝先，腹便便。懒读书，但欲眠。”韶潜闻之，应时对<br /><br />&nbsp;&nbsp;&nbsp;&nbsp;曰：“边为姓、考为字。腹便便，《五经》笥。但欲眠，思经事。寐与周公通梦，<br /><br />&nbsp;&nbsp;&nbsp;&nbsp;静与孔子同意。师而可嘲，出何典记？”嘲者大惭。韶之才捷皆此类也。<br /><br />&nbsp;&nbsp;&nbsp;&nbsp;桓帝时，为临颍侯相，征拜太中大夫，著作东观。再迁北地太守，入拜尚书<br /><br />&nbsp;&nbsp;&nbsp;&nbsp;令。后为陈相，卒官。著诗、颂、碑、铭、书、策，凡十五篇。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,251);">加入书签</a><a
                        href="250.html">上一页</a>&larr;<a href="index.html">返回列表</a>&rarr;<a
                            href="252.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "250.html"; var next_page = "252.html"; var index_page = "index.html"; var sortid = "9"; var article_id = "3"; var chapter_id = "251"; var articlename = "后汉书"; var chaptername = " 卷八十上 文苑列传第七十上"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>