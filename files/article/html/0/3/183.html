<!DOCTYPE html>
<html>
<head>
<meta charset="gbk" />
<title>后汉书- 卷十八 吴盖陈臧列传第八-在线阅读-哈西文学网</title>
<meta name="keywords" content="范晔，后汉书， 卷十八 吴盖陈臧列传第八全文， 卷十八 吴盖陈臧列传第八在线阅读 哈西文学网" />
<meta name="description" content="哈西文学网提供范晔的后汉书  卷十八 吴盖陈臧列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/183.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/183.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 吴盖陈臧列传第八</h1>
            <div class="link xb">
                <a href="182.html">上一页</a>&larr;<a href="index.html">返回列表</a>&rarr;<a
                    href="184.html">下一页</a></div>			
            <div id="BookText">&nbsp;&nbsp;&nbsp;&nbsp;吴汉字子颜，南阳宛人也。家贫，给事县为亭长。王莽末，以宾客犯法，乃<br /><br />&nbsp;&nbsp;&nbsp;&nbsp;亡命至渔阳，资用乏，以贩马自业，往来燕、蓟间，所至皆交结豪杰。更始立，<br /><br />&nbsp;&nbsp;&nbsp;&nbsp;使使者韩鸿徇河北。或谓鸿曰：“吴子颜，奇士也，可与计事。”鸿召见汉，其<br /><br />&nbsp;&nbsp;&nbsp;&nbsp;悦之，遂承制拜为安乐令。<br /><br />&nbsp;&nbsp;&nbsp;&nbsp;会王郎起，北州扰惑。汉素闻光武长者，独欲归心。乃说太守彭宠曰：“渔<br /><br />&nbsp;&nbsp;&nbsp;&nbsp;阳、上谷突骑，天下所闻也。君何不合二郡精锐，附刘公击邯郸，此一时之功也。”<br /><br />&nbsp;&nbsp;&nbsp;&nbsp;宠以为然，而官属皆欲附王郎，宠不能夺。汉乃辞出，止外亭，念所以谲众，未<br /><br />&nbsp;&nbsp;&nbsp;&nbsp;知所出。望见道中有一人似儒生者，汉使人召之，为具食，问以所闻。生因言刘<br /><br />&nbsp;&nbsp;&nbsp;&nbsp;公所过，为郡县所归；邯郸举尊号者，实非刘氏。汉大喜，即诈为光武书，移檄<br /><br />&nbsp;&nbsp;&nbsp;&nbsp;渔阳，使生赍以诣宠，令县以所闻说之，汉复随后入。宠甚然之。于是遣汉将兵<br /><br />&nbsp;&nbsp;&nbsp;&nbsp;与上谷诸将并军而南，所至击斩王郎将帅。及光武于广阿，拜汉为偏将军。既拔<br /><br />&nbsp;&nbsp;&nbsp;&nbsp;邯郸，赐号建策侯。<br /><br />&nbsp;&nbsp;&nbsp;&nbsp;汉为人质厚少文，造次不能以辞自达。邓禹及诸将我知之。数相荐举，及得<br /><br />&nbsp;&nbsp;&nbsp;&nbsp;召见，遂见亲信，赏居门下。<br /><br />&nbsp;&nbsp;&nbsp;&nbsp;光武将发幽州兵，夜召邓禹，问可使行者。禹曰：“间数与吴汉言，其人勇<br /><br />&nbsp;&nbsp;&nbsp;&nbsp;鸷有智谋，诸将鲜能及者。”即拜汉大将军，持节北发十郡突骑。更始幽州牧苗<br /><br />&nbsp;&nbsp;&nbsp;&nbsp;曾闻之，阴勒兵，敕诸郡不肯应调。汉乃将二十骑先驰至无终。曾以汉无备，出<br /><br />&nbsp;&nbsp;&nbsp;&nbsp;迎于路，汉即直骑，收曾斩之，而夺其军。北州震骇，城邑莫不望风弭从。遂<br /><br />&nbsp;&nbsp;&nbsp;&nbsp;悉发其兵，引而南，与光武会清阳。诸将望见汉还，士马甚盛，皆曰：“是宁肯<br /><br />&nbsp;&nbsp;&nbsp;&nbsp;分兵与人邪？”及汉至莫府，上兵簿，诸将人人多请之。光武曰：“属者恐不与<br /><br />&nbsp;&nbsp;&nbsp;&nbsp;人，今所请又何多也？”诸将皆惭。<br /><br />&nbsp;&nbsp;&nbsp;&nbsp;初，更始遣尚书令谢躬率六将军攻王郎，不能下。会光武至，共定邯郸，而<br /><br />&nbsp;&nbsp;&nbsp;&nbsp;躬裨将虏掠不相承禀，光武深忌之。虽俱在邯郸，遂分城而处，然每有以慰安之。<br /><br />&nbsp;&nbsp;&nbsp;&nbsp;躬勤于职事，光武常称曰“谢尚书真吏也”，故不自疑。躬既而率其兵数万，还屯<br /><br />&nbsp;&nbsp;&nbsp;&nbsp;于邺。时光武南击青犊，谓躬曰：“我追贼于射犬，必破之。尤来在山阳者，势<br /><br />&nbsp;&nbsp;&nbsp;&nbsp;必当惊走。若以君威力，击此散虏，必成禽也。”躬曰：“善。”及青犊破，而<br /><br />&nbsp;&nbsp;&nbsp;&nbsp;尤来果北走隆虑山，躬乃留大将军刘庆、魏郡太守陈康守邺，自率诸将军击之。<br /><br />&nbsp;&nbsp;&nbsp;&nbsp;穷寇死战，其锋不可当，躬遂大败，死者数千人。光武因躬在外，乃使汉与岑彭<br /><br />&nbsp;&nbsp;&nbsp;&nbsp;袭其城。汉先令辩士说陈康曰：“盖闻上智不处危以侥幸，中智能因危以为功，<br /><br />&nbsp;&nbsp;&nbsp;&nbsp;下愚安于危以自亡。危亡之至，在人所由，不可不察。今京师败乱，四方云扰，<br /><br />&nbsp;&nbsp;&nbsp;&nbsp;公所闻也。萧王兵强士附，河北归命，公所见也。谢躬内背萧王，外失众心，公<br /><br />&nbsp;&nbsp;&nbsp;&nbsp;所知也。公今据孤危之城，待灭亡之祸，义无所立，节无所成。不若开门内军，<br /><br />&nbsp;&nbsp;&nbsp;&nbsp;转祸为祸，免下愚之败，收中智之功，此计之至者也。”康然之。于是康收刘庆<br /><br />&nbsp;&nbsp;&nbsp;&nbsp;及躬妻子，开门内汉等。及躬从隆虑归邺，不知康已反之，乃与数百骑轻入城。<br /><br />&nbsp;&nbsp;&nbsp;&nbsp;汉伏兵收之，手击杀躬，其众悉降。<br /><br />&nbsp;&nbsp;&nbsp;&nbsp;躬字子张，南阳人。初，其妻知光武不平之，常戒躬曰：“君与刘公积不相<br /><br />&nbsp;&nbsp;&nbsp;&nbsp;能，而信其虚谈，不为人备，终受制矣。”躬不纳，故及于难。<br /><br />&nbsp;&nbsp;&nbsp;&nbsp;光武北击群贼，汉常将突骑五千为军锋，数先登陷陈。及河北平，汉与诸将<br /><br />&nbsp;&nbsp;&nbsp;&nbsp;奉图书，上尊号。光武即位，拜为大司马，更封舞阳侯。<br /><br />&nbsp;&nbsp;&nbsp;&nbsp;建武二年春，汉率大司空王梁，建义大将军朱v，大将军杜茂，执金吾贾复，<br /><br />&nbsp;&nbsp;&nbsp;&nbsp;扬化将军坚镡，偏将军王霸，骑都尉刘隆、马武、阴识，共击檀乡贼于邺东漳水<br /><br />&nbsp;&nbsp;&nbsp;&nbsp;上，大破之。降者十余万人。帝使使者玺书定封汉为广平侯，食广平、斥漳、曲<br /><br />&nbsp;&nbsp;&nbsp;&nbsp;周、广年，凡四县。复率诸将击邺西山贼黎伯卿等，及河内武，悉破诸屯聚。<br /><br />&nbsp;&nbsp;&nbsp;&nbsp;车驾亲幸抚劳。复遣汉进兵南阳，击宛、涅阳、郦、穰、新野诸城、皆下之。引<br /><br />&nbsp;&nbsp;&nbsp;&nbsp;兵南，与秦丰战黄邮水上，破之。又与偏将军冯异击昌城五楼贼张文等，又攻铜<br /><br />&nbsp;&nbsp;&nbsp;&nbsp;马、五幡于新安，皆破之。<br /><br />&nbsp;&nbsp;&nbsp;&nbsp;明年春，率建威大将军耿m、虎牙大将军盖延，击青犊于轵西，大破降之。<br /><br />&nbsp;&nbsp;&nbsp;&nbsp;又率骠骑大将军杜茂、强弩将军陈俊等，围苏茂于广乐。刘永将周建别招聚收集<br /><br />&nbsp;&nbsp;&nbsp;&nbsp;得十余万人，救广乐。汉将轻骑迎与之战，不利，堕马伤膝，还营，建等遂连兵<br /><br />&nbsp;&nbsp;&nbsp;&nbsp;入城。诸将谓汉曰：“大敌在前而公伤卧，众心惧矣。”汉乃勃然裹创而起，椎<br /><br />&nbsp;&nbsp;&nbsp;&nbsp;牛飨士，令军中曰：“贼众虽多，皆劫掠群盗，‘胜不相让，败不相救’，非有<br /><br />&nbsp;&nbsp;&nbsp;&nbsp;仗节死义者也。今日封侯之秋，诸君勉之！”于是军士激怒，人倍其气。旦日，<br /><br />&nbsp;&nbsp;&nbsp;&nbsp;建、茂出兵围汉。汉选四部精兵黄头吴河等，及乌桓突骑三千余人，齐鼓而进。<br /><br />&nbsp;&nbsp;&nbsp;&nbsp;建军大溃，反还奔城。汉长驱追击，争门并入，大破之，茂、建突走。汉留杜茂、<br /><br />&nbsp;&nbsp;&nbsp;&nbsp;陈俊等守广乐，自将兵助盖延围刘永于睢阳。永既死，二城皆降。<br /><br />&nbsp;&nbsp;&nbsp;&nbsp;明年，又率陈俊及前将军王梁，击破五校贼于临平，追至东郡箕山，大破之。<br /><br />&nbsp;&nbsp;&nbsp;&nbsp;北击清河长直及平原五里贼，皆平之。时，鬲县五姓共逐守长，据城而反。诸将<br /><br />&nbsp;&nbsp;&nbsp;&nbsp;争欲攻之，汉不听，曰：“使鬲反者，皆守长罪也。敢轻冒进兵者斩。”乃移檄<br /><br />&nbsp;&nbsp;&nbsp;&nbsp;告郡，使收守长，而使人谢城中。五姓大喜，即相率归降。诸将乃服，曰：“不<br /><br />&nbsp;&nbsp;&nbsp;&nbsp;战而下城，非众所及也。”<br /><br />&nbsp;&nbsp;&nbsp;&nbsp;冬，汉率建威大将军耿m、汉忠将军王常等，击富平、获索二贼于平原。明<br /><br />&nbsp;&nbsp;&nbsp;&nbsp;年春，贼率五万余人夜攻汉营，军中惊乱，汉坚卧不动，有顷乃定。即夜发精兵<br /><br />&nbsp;&nbsp;&nbsp;&nbsp;出营突击，大破其众。因追讨余党，遂至无盐，进击勃海，皆平之。又从征董宪，<br /><br />&nbsp;&nbsp;&nbsp;&nbsp;围朐城。明年春，拔朐，斩宪。事已见《刘永传》。东方悉定，振旅还京师。<br /><br />&nbsp;&nbsp;&nbsp;&nbsp;会隗嚣畔，夏，复遣汉西屯长安。八年，从东驾上陇，遂围隗嚣于西城。帝<br /><br />&nbsp;&nbsp;&nbsp;&nbsp;敕汉曰：“诸郡甲卒但坐费粮食，若有逃亡，则沮败众心，宜悉罢之。”汉等贪<br /><br />&nbsp;&nbsp;&nbsp;&nbsp;并力攻嚣，遂不能遣，粮食日少，吏士疲役，逃亡者多，及公孙述救至，汉遂退<br /><br />&nbsp;&nbsp;&nbsp;&nbsp;败。<br /><br />&nbsp;&nbsp;&nbsp;&nbsp;十一年春，率征南大将军岑彭等伐公孙述。及彭破荆门，长驱入江关，汉留<br /><br />&nbsp;&nbsp;&nbsp;&nbsp;夷陵，装露桡船，将南阳兵及弛刑募士三万人溯江而上。会岑彭为刺客所杀，<br /><br />&nbsp;&nbsp;&nbsp;&nbsp;汉并将其军。十二年春，与公孙述将魏党、公孙永战于鱼涪津，大破之，遂围武<br /><br />&nbsp;&nbsp;&nbsp;&nbsp;阳。述遣子婿史兴将五千人救之。汉迎击兴，尽殄其众，因入犍为界。诸县皆城<br /><br />&nbsp;&nbsp;&nbsp;&nbsp;守。汉乃进军攻广都，拔之。遣轻骑烧成都市桥，武阳以东诸小城皆降。<br /><br />&nbsp;&nbsp;&nbsp;&nbsp;帝戒汉曰：“成都十余万众，不可轻也。但坚据广都，待其来攻，勿与争锋。<br /><br />&nbsp;&nbsp;&nbsp;&nbsp;若不敢来，公转营迫之，须其力废，乃可击也。”汉乘利，遂自将步骑二万余人<br /><br />&nbsp;&nbsp;&nbsp;&nbsp;进逼成都，去城十余里，阻江北为营，作浮桥，使副将武威将军刘尚将万余人屯<br /><br />&nbsp;&nbsp;&nbsp;&nbsp;于江南，相去二十余里。帝闻大惊，让汉曰：“比敕公千条万端，何意临事勃乱！<br /><br />&nbsp;&nbsp;&nbsp;&nbsp;既轻敌深入，又与尚别营，事有缓急，不复相及。贼若出兵缀公，以大众攻尚，<br /><br />&nbsp;&nbsp;&nbsp;&nbsp;尚破，公即败矣。幸无它者，急引兵还广都。”诏书未到，述果使其将谢丰、袁<br /><br />&nbsp;&nbsp;&nbsp;&nbsp;吉将众十许万，分为二十余营，并出攻汉。使别将将万余人劫刘尚，令不得相救。<br /><br />&nbsp;&nbsp;&nbsp;&nbsp;汉与大战一日，兵败，走入壁，丰因围之。汉乃召诸将厉之曰：“吾共诸君逾越<br /><br />&nbsp;&nbsp;&nbsp;&nbsp;险阻，转战千里，所在斩获，遂深入敌地，至其城下。而今与刘尚二处受围，势<br /><br />&nbsp;&nbsp;&nbsp;&nbsp;既不接，其祸难量。欲潜师就尚于江南，并兵御之。若能同心一力，人自为战，<br /><br />&nbsp;&nbsp;&nbsp;&nbsp;大功可立；如其不然，败必无余。成败之机，在此一举。”诸将皆曰“诺”。于<br /><br />&nbsp;&nbsp;&nbsp;&nbsp;是飨士秣马，闭门三日不出，乃多树幡旗，使烟火不绝，夜衔枚引兵与刘尚合军。<br /><br />&nbsp;&nbsp;&nbsp;&nbsp;丰等不觉，明日，乃分兵拒江北，自将攻江南。汉悉兵迎战，自旦至晡，遂大破<br /><br />&nbsp;&nbsp;&nbsp;&nbsp;之，斩谢丰、袁吉，获甲首五千余级。于是引还广都，留刘尚拒述，具以状上，<br /><br />&nbsp;&nbsp;&nbsp;&nbsp;而深自谴责。帝报曰：“公还广都，甚得其宜，述必不敢略尚而击公也。若先攻<br /><br />&nbsp;&nbsp;&nbsp;&nbsp;尚，公从广都五十里悉步骑赴之，适当值其危困，破之必矣。”自是汉与述战于<br /><br />&nbsp;&nbsp;&nbsp;&nbsp;广都、成都之间，八战八克，遂军于其郭中。述自将数万人出城大战，汉使护军<br /><br />&nbsp;&nbsp;&nbsp;&nbsp;高午、唐邯将数万锐卒击之。述兵败走，高午奔陈刺述，杀之。事已见《述传》。<br /><br />&nbsp;&nbsp;&nbsp;&nbsp;旦日城降，斩述首传送洛阳。明年正月，汉振旅浮江而下。至宛，诏令过家上冢，<br /><br />&nbsp;&nbsp;&nbsp;&nbsp;赐谷二万斛。<br /><br />&nbsp;&nbsp;&nbsp;&nbsp;十五年，复率扬武将军马成、捕虏将军马武北击匈奴，徙雁门、代郡、上谷<br /><br />&nbsp;&nbsp;&nbsp;&nbsp;吏人六万余口，置居庸、常山关以东。<br /><br />&nbsp;&nbsp;&nbsp;&nbsp;十八年，蜀郡守将史歆反于成都，自称大司马，攻太守张穆，穆逾城走广都，<br /><br />&nbsp;&nbsp;&nbsp;&nbsp;歆遂移檄郡县，而宕渠杨伟、朐<月忍>徐容等，起兵各数千人以应之。帝以歆昔为<br /><br />&nbsp;&nbsp;&nbsp;&nbsp;岑彭护军，晓习兵事，故遣汉率刘尚及太中大夫臧宫将万余人讨之。汉入武都，<br /><br />&nbsp;&nbsp;&nbsp;&nbsp;乃发广汉、巴、蜀三郡兵围成都，百余日城破，诛歆等。汉乃乘桴沿江下巴郡，<br /><br />&nbsp;&nbsp;&nbsp;&nbsp;杨伟、徐容等惶恐解散，汉诛其渠帅二百余人，徙其党与数百家于南郡、长沙而<br /><br />&nbsp;&nbsp;&nbsp;&nbsp;还。<br /><br />&nbsp;&nbsp;&nbsp;&nbsp;汉性强力，每从征伐，帝未安，恒侧足而言。诸将见战陈不利，或多惶惧，<br /><br />&nbsp;&nbsp;&nbsp;&nbsp;失其常度。汉意气自若，方整厉器械，激扬士吏。帝时遣人观大司马何为，还言<br /><br />&nbsp;&nbsp;&nbsp;&nbsp;方修战攻之具，乃叹曰：“吴公差强人意，隐若一敌国矣！”每当出师，朝受诏，<br /><br />&nbsp;&nbsp;&nbsp;&nbsp;夕即引道，初无办严之日。故能常任职，以功名终。及在朝廷，斤斤谨质，形于<br /><br />&nbsp;&nbsp;&nbsp;&nbsp;体貌。汉尝出征，妻子在后买田业。汉还，让之曰：“军师在外，吏士不足，何<br /><br />&nbsp;&nbsp;&nbsp;&nbsp;多买田宅乎！”遂尽以分与昆弟外家。<br /><br />&nbsp;&nbsp;&nbsp;&nbsp;二十年，汉病笃。车驾亲临，问所欲言。对曰：“臣愚无所知识，惟愿陛下<br /><br />&nbsp;&nbsp;&nbsp;&nbsp;慎无亦攵而已。”及薨，有诏悼愍，赐谥曰忠侯。发北军五校、轻车、介士送葬，<br /><br />&nbsp;&nbsp;&nbsp;&nbsp;如大将军霍光故事。<br /><br />&nbsp;&nbsp;&nbsp;&nbsp;子哀侯成嗣，为奴所杀。二十八年，分汉封为三国：成子旦为阳侯，以<br /><br />&nbsp;&nbsp;&nbsp;&nbsp;奉汉嗣；旦弟盱为筑阳侯；成弟国为新蔡侯。旦卒，无子，国除。建初八年，徙<br /><br />&nbsp;&nbsp;&nbsp;&nbsp;封盱为平春侯，以奉汉后。盱卒，子胜嗣。初，汉兄尉为将军，从征战死，封尉<br /><br />&nbsp;&nbsp;&nbsp;&nbsp;子彤为安阳侯。帝以汉功大，复封弟翕为褒亲侯。吴氏侯者凡五国。<br /><br />&nbsp;&nbsp;&nbsp;&nbsp;初，渔阳都尉严宣与汉俱会光武于广阿，光武以为偏将军，封建信侯。<br /><br />&nbsp;&nbsp;&nbsp;&nbsp;论曰：吴汉自建武世，常居上公之位，终始倚爱之亲，谅由质简而强力也。<br /><br />&nbsp;&nbsp;&nbsp;&nbsp;子曰“刚毅木讷近仁”，斯岂汉之方乎！昔陈平智有余以见疑，周勃资朴忠而见<br /><br />&nbsp;&nbsp;&nbsp;&nbsp;信。夫仁义不足以相怀，则智者以有余为疑，而朴者以不足取信矣。<br /><br />&nbsp;&nbsp;&nbsp;&nbsp;盖延字巨卿，渔阳要阳人也。身长八尺，弯弓三百斤。边俗尚勇力，而延以<br /><br />&nbsp;&nbsp;&nbsp;&nbsp;气闻，历郡列掾、州从事，所在职办。彭宠为太守，召延署营尉，行护军。<br /><br />&nbsp;&nbsp;&nbsp;&nbsp;及王郎起，延与吴汉同谋归光武。延至广阿，拜偏将军，号建功侯，从平河<br /><br />&nbsp;&nbsp;&nbsp;&nbsp;北。光武即位，以延为虎牙将军。<br /><br />&nbsp;&nbsp;&nbsp;&nbsp;建武二年，更封安平侯。遣南击敖仓，转攻酸枣、封丘，皆拔。其夏，督驸<br /><br />&nbsp;&nbsp;&nbsp;&nbsp;马都尉马武、骑都尉刘隆、护军都尉马成、偏将军王霸等南伐刘永，先攻拔襄邑，<br /><br />&nbsp;&nbsp;&nbsp;&nbsp;进取麻乡，遂围永于睢阳。数月，尽收野麦，夜梯其城入。永惊惧，引兵走出东<br /><br />&nbsp;&nbsp;&nbsp;&nbsp;门，延追击，大破之。永弃军走谯，延进攻，拔薛，斩其鲁郡太守，而彭城、扶<br /><br />&nbsp;&nbsp;&nbsp;&nbsp;阳、杼秋、萧皆降。又破永沛郡太守，斩之。永将苏茂、佼、周建等三万余人<br /><br />&nbsp;&nbsp;&nbsp;&nbsp;救永，共攻延，延与战于沛西，大破之。永军乱，遁没溺死者大半。永弃城走湖<br /><br />&nbsp;&nbsp;&nbsp;&nbsp;陵，苏茂奔广乐。延遂定沛、楚、临淮，修高祖庙，置啬夫、祝宰、乐人。<br /><br />&nbsp;&nbsp;&nbsp;&nbsp;三年，睢阳复反城迎刘永，延复率诸将围之百日，收其野谷。永乏食，突走，<br /><br />&nbsp;&nbsp;&nbsp;&nbsp;延追击，尽得辎重。永为其所杀，永弟防举城降。<br /><br />&nbsp;&nbsp;&nbsp;&nbsp;四年春，延又击苏茂、周建于蕲，进与董宪战留下，皆破之。因率平狄将军<br /><br />&nbsp;&nbsp;&nbsp;&nbsp;庞萌攻西防，拔之。复追败周建、苏茂于彭城，茂、建亡奔董宪，董宪将贲休举<br /><br />&nbsp;&nbsp;&nbsp;&nbsp;兰陵城降。宪闻之，自郯围休。时，延及庞萌在楚，请往救之。帝敕曰：“可直<br /><br />&nbsp;&nbsp;&nbsp;&nbsp;往捣郯，则兰陵必自解。”延等以贲休城危，遂先赴之。宪逆战而阳败，延等逐<br /><br />&nbsp;&nbsp;&nbsp;&nbsp;退，因拔围入城。明日，宪大出兵合围，延等惧，遽出突走，因往攻郯。帝让之<br /><br />&nbsp;&nbsp;&nbsp;&nbsp;曰：“间欲先赴郯者，以其不意故耳。今既奔走，贼计已立，围岂可解乎！”延<br /><br />&nbsp;&nbsp;&nbsp;&nbsp;等至郯，果不能克，而董宪遂拔兰陵，杀贲休。延等往来要击宪别将于彭城、郯、<br /><br />&nbsp;&nbsp;&nbsp;&nbsp;邳之间，战或日数合，颇有克获。帝以延轻敌深入，数以书诫之。及庞萌反，攻<br /><br />&nbsp;&nbsp;&nbsp;&nbsp;杀楚郡太守，引军袭败延，延走，北渡泗水，破舟楫，坏津梁，仅而得免。帝自<br /><br />&nbsp;&nbsp;&nbsp;&nbsp;将而东，征延与大司马吴汉、汉忠将军王常、前将军王梁、捕虏将军马武、讨虏<br /><br />&nbsp;&nbsp;&nbsp;&nbsp;将军王霸等会任城，讨庞萌于桃乡，又并从征董宪于昌虑，皆破平之。六年春，<br /><br />&nbsp;&nbsp;&nbsp;&nbsp;遣屯长安。<br /><br />&nbsp;&nbsp;&nbsp;&nbsp;九年，隗嚣死，延西击街泉、略阳、清水诸屯聚，皆定。<br /><br />&nbsp;&nbsp;&nbsp;&nbsp;十一年，与中郎将来歙攻河池，未克，以病引还，拜为左冯翊，将军如故。<br /><br />&nbsp;&nbsp;&nbsp;&nbsp;十三年，增封定食万户。十五年，薨于位。<br /><br />&nbsp;&nbsp;&nbsp;&nbsp;子扶嗣。扶卒，子侧嗣。永平十三年，坐与舅王平谋反，伏诛，国除。永初<br /><br />&nbsp;&nbsp;&nbsp;&nbsp;七年，邓太后绍封延曾孙恢为芦亭侯。恢卒，子遂嗣。<br /><br />&nbsp;&nbsp;&nbsp;&nbsp;陈俊字子昭，西阳西鄂人也。少为郡吏，更始立，以宗室刘嘉为太常将军，<br /><br />&nbsp;&nbsp;&nbsp;&nbsp;俊为长史。光武徇河北，嘉遣书荐俊，光武以为安集掾。<br /><br />&nbsp;&nbsp;&nbsp;&nbsp;从击铜马于清阳，进至蒲阳，拜强弩将军。与五校战于安次，俊下马，手接<br /><br />&nbsp;&nbsp;&nbsp;&nbsp;短兵，所向必破，追奔二十余里，斩其渠帅而还。光武望而叹曰：“战将尽如是，<br /><br />&nbsp;&nbsp;&nbsp;&nbsp;岂有忧哉！”五校引退入渔阳，所过虏掠。俊言于光武曰：“宜令轻骑出贼前，<br /><br />&nbsp;&nbsp;&nbsp;&nbsp;使百姓各自坚壁，以绝其食，可不战而殄也。”光武然之，遣俊将轻骑驰出贼前。<br /><br />&nbsp;&nbsp;&nbsp;&nbsp;视人保壁坚完者，敕令固守；放散在野者，因掠取之。贼至无所得，遂散败。及<br /><br />&nbsp;&nbsp;&nbsp;&nbsp;军还，光武谓俊曰：“困此虏者，将军策也。”及即位，封俊为列侯。<br /><br />&nbsp;&nbsp;&nbsp;&nbsp;建武二年春，攻匡贼，下四县，更封新处侯。引击顿丘，降三城。其秋，大<br /><br />&nbsp;&nbsp;&nbsp;&nbsp;司马吴汉承制拜俊为强弩大将军，别击金门、白马贼于河内，皆破之。四年，转<br /><br />&nbsp;&nbsp;&nbsp;&nbsp;徇汝阳及项，又拔南武阳。是时，太山豪杰多拥众与张步连兵，吴汉言于帝曰：<br /><br />&nbsp;&nbsp;&nbsp;&nbsp;“非陈俊莫能定此郡。”于是拜俊太山太守，行大将军事。张步闻之，遣其将击<br /><br />&nbsp;&nbsp;&nbsp;&nbsp;俊，战于嬴下，俊大破之，追至济南，收得印绶九十余，稍攻下诸县，遂定太山。<br /><br />&nbsp;&nbsp;&nbsp;&nbsp;五年，与建威大将军耿m共破张步。事在《m传》。<br /><br />&nbsp;&nbsp;&nbsp;&nbsp;时，琅邪未平，乃徙俊为琅邪太守，领将军如故。齐地素闻俊名，入界，盗<br /><br />&nbsp;&nbsp;&nbsp;&nbsp;贼皆解散。俊将兵击董宪于赣榆，进破朐贼孙阳，平之。八年，张步畔，还琅邪，<br /><br />&nbsp;&nbsp;&nbsp;&nbsp;俊追讨，斩之。帝美其功，诏俊得专征青、徐。俊抚贫弱，表有义，检制军吏，<br /><br />&nbsp;&nbsp;&nbsp;&nbsp;不得与郡县相干，百姓歌之。数上书自请，愿奋击陇、蜀。诏报曰：“东州新平，<br /><br />&nbsp;&nbsp;&nbsp;&nbsp;大将军之功也。负海猾夏，盗贼之处，国家以为重忧，且勉镇抚之。”<br /><br />&nbsp;&nbsp;&nbsp;&nbsp;十三年，增邑，定封祝阿侯。明年，征奉朝请。二十三年卒。<br /><br />&nbsp;&nbsp;&nbsp;&nbsp;子浮嗣，徙封薪春侯。浮卒，子专诸嗣。专诸卒，子笃嗣。<br /><br />&nbsp;&nbsp;&nbsp;&nbsp;臧宫字君翁，颍川郏人也。少为县亭长、游徼，后率宾客入下江兵中为校尉，<br /><br />&nbsp;&nbsp;&nbsp;&nbsp;因从光武征战，诸将多称其勇。光武察宫勤力少言，甚亲纳之。及至河北，以为<br /><br />&nbsp;&nbsp;&nbsp;&nbsp;偏将军，从破群贼，数陷陈却敌。<br /><br />&nbsp;&nbsp;&nbsp;&nbsp;光武即位，以为侍中、骑都尉。建武二年，封成安侯。明年，将突骑与征虏<br /><br />&nbsp;&nbsp;&nbsp;&nbsp;将军祭遵击更始将左防、韦颜于涅阳、郦，悉降之。五年，将兵徇江夏，击代乡、<br /><br />&nbsp;&nbsp;&nbsp;&nbsp;钟武、竹里，皆下之。帝使太中大夫持节拜宫为辅威将军。七年，更封期思侯。<br /><br />&nbsp;&nbsp;&nbsp;&nbsp;击梁郡、济阴，皆平之。<br /><br />&nbsp;&nbsp;&nbsp;&nbsp;十一年，将兵至中卢，屯骆越。是时，公孙述将田戎、任满与征南大将军岑<br /><br />&nbsp;&nbsp;&nbsp;&nbsp;彭相距于荆门，彭等战数不利，越人谋畔从蜀。官兵少，力不能制。会属县送委<br /><br />&nbsp;&nbsp;&nbsp;&nbsp;输车数百乘至，宫夜使锯断城门限，令车声回转出入至旦。越人候伺者闻车声不<br /><br />&nbsp;&nbsp;&nbsp;&nbsp;绝，而门限断，相告以汉兵大至。其渠帅乃奉牛、酒以劳军营。宫陈兵大会，击<br /><br />&nbsp;&nbsp;&nbsp;&nbsp;牛酾酒，飨赐慰纳之，越人由是遂安。<br /><br />&nbsp;&nbsp;&nbsp;&nbsp;宫与岑彭等破荆门，别至垂鹊山，通道出秭归，至江州。岑彭下巴郡，使宫<br /><br />&nbsp;&nbsp;&nbsp;&nbsp;将降卒五万，从涪水上平曲。公孙述将延岑盛兵于沈水，时宫众多食少，转输不<br /><br />&nbsp;&nbsp;&nbsp;&nbsp;至，而降者皆欲散畔，郡邑复更保聚，观望成败。宫欲引还，恐为所反，会帝遣<br /><br />&nbsp;&nbsp;&nbsp;&nbsp;谒者将兵诣岑彭，有马七百匹，宫矫制取以自益，晨夜进兵，多张旗帜，登山鼓<br /><br />&nbsp;&nbsp;&nbsp;&nbsp;噪，右步左骑，挟船而引，呼声动山谷。岑不意汉军卒至，登山望之，大震恐。<br /><br />&nbsp;&nbsp;&nbsp;&nbsp;宫因从击，大破之。斩首溺死者万余人，水为之浊流。延岑奔成都，其众悉降，<br /><br />&nbsp;&nbsp;&nbsp;&nbsp;尽获其兵马珍宝。自是乘胜追北，降者以十万数。<br /><br />&nbsp;&nbsp;&nbsp;&nbsp;军至平阳乡，蜀将王元举众降。进拔绵竹，破涪城，斩公孙述弟恢，复攻拔<br /><br />&nbsp;&nbsp;&nbsp;&nbsp;繁、郫。前后收得节五，印绶千八百。是时，大司马吴汉亦乘胜进营逼成都。宫<br /><br />&nbsp;&nbsp;&nbsp;&nbsp;连屠大城，兵马旌旗甚盛，乃乘兵入小雒郭门，历成都城下，至吴汉营，饮酒高<br /><br />&nbsp;&nbsp;&nbsp;&nbsp;会。汉见之甚欢，谓宫曰：“将军向者经虏城下，震扬威灵，风行电照。然穷寇<br /><br />&nbsp;&nbsp;&nbsp;&nbsp;难量，还营愿从它道矣。”宫不从，复路而归，贼亦不敢近之。进军咸门，与吴<br /><br />&nbsp;&nbsp;&nbsp;&nbsp;汉并灭公孙述。<br /><br />&nbsp;&nbsp;&nbsp;&nbsp;帝以蜀地新定，拜宫为广汉太守。十三年，增邑，更封侯。十五年，征还<br /><br />&nbsp;&nbsp;&nbsp;&nbsp;京师，以列侯奉朝请，定封朗陵侯。十八年，拜太中大夫。<br /><br />&nbsp;&nbsp;&nbsp;&nbsp;十九年，妖巫维汜弟子单臣、傅镇等，复妖言相聚，入原武城，劫吏人，自<br /><br />&nbsp;&nbsp;&nbsp;&nbsp;称将军。于是遣宫将北军及黎阳营数千人围之。贼谷食多，数攻不下，士卒死伤。<br /><br />&nbsp;&nbsp;&nbsp;&nbsp;帝召公卿诸侯王问方略，皆曰“宜重其购赏”。时，显宗为东海王，独对曰：<br /><br />&nbsp;&nbsp;&nbsp;&nbsp;“妖巫相劫，势无久立，其中必有悔欲亡者。但外围急，不得走耳。宜小挺缓，<br /><br />&nbsp;&nbsp;&nbsp;&nbsp;令得逃亡，逃亡则一亭长足以禽矣。”帝然之，即敕宫彻围缓贼，贼众分散，遂<br /><br />&nbsp;&nbsp;&nbsp;&nbsp;斩臣、镇等。宫还，迁城门校尉，复转左中郎将。击武溪贼，至江陵，降之。<br /><br />&nbsp;&nbsp;&nbsp;&nbsp;宫以谨信质朴，故常见任用。后匈奴饥疫，自相分争，帝以问宫，宫曰：<br /><br />&nbsp;&nbsp;&nbsp;&nbsp;“愿得五千骑以立功。”帝笑曰：“常胜之家，难与虑敌，吾方自思之。”二十<br /><br />&nbsp;&nbsp;&nbsp;&nbsp;七年，宫乃与杨虚侯马武上书曰：“匈奴贪利，无有礼信，穷则稽首，安则侵盗，<br /><br />&nbsp;&nbsp;&nbsp;&nbsp;缘边被其毒痛，中国忧其抵突。虏今人畜疫死，旱蝗赤地，疫困之力，不当中国<br /><br />&nbsp;&nbsp;&nbsp;&nbsp;一郡。万里死命，县在陛下。福不再来，时或易失，岂宜固守文德而堕武事乎？<br /><br />&nbsp;&nbsp;&nbsp;&nbsp;今命将临塞，厚县购赏，喻告高句骊、乌恒、鲜卑攻其左，发河西四郡、天水、<br /><br />&nbsp;&nbsp;&nbsp;&nbsp;陇西羌胡击其右。如此，北虏之灭，不过数年。臣恐陛下仁恩不忍，谋臣狐疑，<br /><br />&nbsp;&nbsp;&nbsp;&nbsp;令万世刻石之功不立于圣世。”诏报曰：“《黄石公记》曰，‘柔能制刚，弱能<br /><br />&nbsp;&nbsp;&nbsp;&nbsp;制强’。柔者德也，刚者贼也，弱者仁之助也，强者怨之归也。故曰有德之君，<br /><br />&nbsp;&nbsp;&nbsp;&nbsp;以所乐乐人；无德之君，以所乐乐身。乐人者其乐长，乐身者不久而亡。舍近谋<br /><br />&nbsp;&nbsp;&nbsp;&nbsp;远者，劳而无功；舍远谋近者，逸而有终。逸政多忠臣，劳政多乱人。故曰务广<br /><br />&nbsp;&nbsp;&nbsp;&nbsp;地者荒，务广德者强。有其有者安，贪人有者残。残灭之政，虽成必败。今国无<br /><br />&nbsp;&nbsp;&nbsp;&nbsp;善政，灾变不息，百姓惊惶，人不自保，而复欲远事边外乎？孔子曰：‘吾恐季<br /><br />&nbsp;&nbsp;&nbsp;&nbsp;孙之忧，不在颛臾。’且北狄尚强，而屯田警备传闻之事，恒多失实。诚能举天<br /><br />&nbsp;&nbsp;&nbsp;&nbsp;下之半以灭大寇，岂非至愿；苟非其时，不如息人。”自是诸将莫敢复言兵事者。<br /><br />&nbsp;&nbsp;&nbsp;&nbsp;宫永平元年卒，谥曰愍侯。子信嗣。信卒，子震嗣。震卒，子松嗣。元初四<br /><br />&nbsp;&nbsp;&nbsp;&nbsp;年，与母别居，国除。永宁元年，邓太后绍封松弟由为郎陵侯。<br /><br />&nbsp;&nbsp;&nbsp;&nbsp;论曰：中兴之业，诚艰难也。然敌无秦、项之强，人资附汉之思，虽怀玺纡<br /><br />&nbsp;&nbsp;&nbsp;&nbsp;绂，跨陵州县，殊名诡号，千队为群，尚未足以为比功上烈也。至于山西既定，<br /><br />&nbsp;&nbsp;&nbsp;&nbsp;威临天下，戎竭丧其精胆，群帅贾其余壮，斯诚雄心尚武之几，先志玩兵之日。<br /><br />&nbsp;&nbsp;&nbsp;&nbsp;臧宫、马武之徒，抚鸣剑而抵掌，志驰于伊吾之北矣。光武审《黄石》，存包桑，<br /><br />&nbsp;&nbsp;&nbsp;&nbsp;闭玉门以谢西域之质，卑词币以礼匈奴之使，其意防盖已弘深。岂其颠沛平城之<br /><br />&nbsp;&nbsp;&nbsp;&nbsp;围，忍伤黥王之陈乎？<br /><br />&nbsp;&nbsp;&nbsp;&nbsp;赞曰：吴公鸷强，实为龙骧。电扫群孽，风行巴、梁。虎牙猛力，功立睢阳。<br /><br />&nbsp;&nbsp;&nbsp;&nbsp;宫、俊休休，是亦鹰扬。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,183);">加入书签</a><a
                        href="182.html">上一页</a>&larr;<a href="index.html">返回列表</a>&rarr;<a
                            href="184.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "182.html"; var next_page = "184.html"; var index_page = "index.html"; var sortid = "9"; var article_id = "3"; var chapter_id = "183"; var articlename = "后汉书"; var chaptername = " 卷十八 吴盖陈臧列传第八"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>