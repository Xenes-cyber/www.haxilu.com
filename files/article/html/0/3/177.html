<!DOCTYPE html>
<html>
<head>
<meta charset="gbk" />
<title>后汉书- 卷十二 王刘张李彭卢列传第二-在线阅读-哈西文学网</title>
<meta name="keywords" content="范晔，后汉书， 卷十二 王刘张李彭卢列传第二全文， 卷十二 王刘张李彭卢列传第二在线阅读 哈西文学网" />
<meta name="description" content="哈西文学网提供范晔的后汉书  卷十二 王刘张李彭卢列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/177.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/177.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 王刘张李彭卢列传第二</h1>
            <div class="link xb">
                <a href="176.html">上一页</a>&larr;<a href="index.html">返回列表</a>&rarr;<a
                    href="178.html">下一页</a></div>			
            <div id="BookText">&nbsp;&nbsp;&nbsp;&nbsp;王昌一名郎，赵国邯郸人也。素为卜相工，明星历，常以为河北有天子气。<br /><br />&nbsp;&nbsp;&nbsp;&nbsp;时赵缪王子林好奇数，任侠于赵、魏间，多通豪猾，而郎与之亲善。初，王莽篡<br /><br />&nbsp;&nbsp;&nbsp;&nbsp;位，长安中或自称成帝子子舆者，莽杀之。郎缘是诈称真子舆，云“母故成帝讴<br /><br />&nbsp;&nbsp;&nbsp;&nbsp;者，尝下殿卒僵，须臾有黄气从上下，半日乃解，遂妊身就馆。赵后欲害之，伪<br /><br />&nbsp;&nbsp;&nbsp;&nbsp;易他人子，以故得全。子舆年十二，识命者郎中李曼卿，与俱至蜀；十七，到丹<br /><br />&nbsp;&nbsp;&nbsp;&nbsp;阳；二十，还长安；展转中山，来往燕、赵，以须天时”。林等愈动疑惑，乃与<br /><br />&nbsp;&nbsp;&nbsp;&nbsp;赵国大豪李育、张参等通谋，规共立郎。会人间传赤眉将度河，林等因此宣言赤<br /><br />&nbsp;&nbsp;&nbsp;&nbsp;眉当至，立刘子舆以观众心，百姓多信之。<br /><br />&nbsp;&nbsp;&nbsp;&nbsp;更始元年十二月，林等遂率车骑数百，晨入邯郸城，止于王宫，立郎为天子。<br /><br />&nbsp;&nbsp;&nbsp;&nbsp;林为丞相，李育为大司马，张参为大将军。分遣将帅，徇下幽、冀。移檄州郡曰：<br /><br />&nbsp;&nbsp;&nbsp;&nbsp;“制诏部刺史、郡太守：朕，孝成皇帝子子舆者也。昔遭赵氏之祸，因以王莽篡<br /><br />&nbsp;&nbsp;&nbsp;&nbsp;杀，赖知命者将护朕躬，解形河滨，削迹赵、魏。王莽窃位，获罪于天，天命佑<br /><br />&nbsp;&nbsp;&nbsp;&nbsp;汉，故使东郡太守翟义、严乡侯刘信，拥兵征讨，出入胡、汉。普天率土，知朕<br /><br />&nbsp;&nbsp;&nbsp;&nbsp;隐在人间。南岳诸刘，为其先驱。朕仰观天文，乃兴于斯，以今月壬辰即位赵宫。<br /><br />&nbsp;&nbsp;&nbsp;&nbsp;休气熏蒸，应时获雨。盖闻为国，子之袭父，古今不易。刘圣公未知朕，故且持<br /><br />&nbsp;&nbsp;&nbsp;&nbsp;帝号。诸兴义兵，咸以助朕，皆当裂土享祚子孙。已诏圣公及翟太守，亟与功臣<br /><br />&nbsp;&nbsp;&nbsp;&nbsp;诣行在所。疑刺史、二千石皆圣公所置，未睹朕之沉滞，或不识去就，强者负力，<br /><br />&nbsp;&nbsp;&nbsp;&nbsp;弱者惶惑。今元元创痍，已过半矣，朕甚悼焉，故遣使者班下诏书。”郎以百姓<br /><br />&nbsp;&nbsp;&nbsp;&nbsp;思汉，既多言翟义不死，故祚称之，以从人望。于是赵国以北，辽东以西，皆从<br /><br />&nbsp;&nbsp;&nbsp;&nbsp;风而靡。<br /><br />&nbsp;&nbsp;&nbsp;&nbsp;明年，光武自蓟得郎檄，南走信都，发兵徇帝县，遂攻柏人，不下。议者以<br /><br />&nbsp;&nbsp;&nbsp;&nbsp;为守柏人不如定巨鹿，光武乃引兵东北围巨鹿。郎太守王饶据城，数十日连攻不<br /><br />&nbsp;&nbsp;&nbsp;&nbsp;克。耿纯说曰：“久守王饶，士众疲敝，不如及大兵精锐，进攻邯郸。若王郎已<br /><br />&nbsp;&nbsp;&nbsp;&nbsp;诛，王饶不战自服矣。”光武善其计，乃留将军邓满守巨鹿，而进军邯郸，屯其<br /><br />&nbsp;&nbsp;&nbsp;&nbsp;郭北门。<br /><br />&nbsp;&nbsp;&nbsp;&nbsp;郎数出战不利，乃使其谏议大夫杜威持节请降。威雅称郎实成帝遗体。光武<br /><br />&nbsp;&nbsp;&nbsp;&nbsp;曰：“设使成帝复生，天下不可得，况诈子舆者乎！”威请求万户侯。光武曰：<br /><br />&nbsp;&nbsp;&nbsp;&nbsp;“顾得全身可矣。”威曰：“邯郸虽鄙，并力固守，尚旷日月，终不君臣相率但<br /><br />&nbsp;&nbsp;&nbsp;&nbsp;全身而已。”遂辞而去。因急攻之，二十余日，郎少傅李立为反间，开门内汉兵，<br /><br />&nbsp;&nbsp;&nbsp;&nbsp;遂拔邯郸。郎夜亡走，道死，追斩之。<br /><br />&nbsp;&nbsp;&nbsp;&nbsp;刘永者，梁郡睢阳人，梁孝王八世孙也。传国至父立。元始中，立与平帝外<br /><br />&nbsp;&nbsp;&nbsp;&nbsp;家卫氏交通，为王莽所诛。<br /><br />&nbsp;&nbsp;&nbsp;&nbsp;更始即位，永先诣洛阳，绍封为梁王，都睢阳。永闻更始政乱，遂据国起兵，<br /><br />&nbsp;&nbsp;&nbsp;&nbsp;以弟防为辅国大将军，防弟少公御史大夫，封鲁王。遂招诸豪杰沛人周建等，并<br /><br />&nbsp;&nbsp;&nbsp;&nbsp;署为将帅，攻下齐阴、山阴、沛、楚、淮阳、汝南，凡得二十八城。又遣使拜西<br /><br />&nbsp;&nbsp;&nbsp;&nbsp;防贼帅山阳佼为横行将军。是时，东海人董宪起兵据其郡，而张步亦定齐地。<br /><br />&nbsp;&nbsp;&nbsp;&nbsp;永遣使拜宪翼汉大将军、步辅汉大将军，与共连兵，遂专据东方。及更始败，永<br /><br />&nbsp;&nbsp;&nbsp;&nbsp;自称天子。<br /><br />&nbsp;&nbsp;&nbsp;&nbsp;建武二年夏，光武遣虎牙大将军盖延等伐永。初，陈留人苏茂为更始讨难将<br /><br />&nbsp;&nbsp;&nbsp;&nbsp;军，与朱鲔等守洛阳。鲔既降汉，茂亦归命，光武因使茂与盖延俱攻永。军中不<br /><br />&nbsp;&nbsp;&nbsp;&nbsp;相能，茂遂反，杀淮阳太守，掠得数县。据广乐而臣于永。永以茂为大司马、淮<br /><br />&nbsp;&nbsp;&nbsp;&nbsp;阳王。盖延遂围睢阳，数月，拔之，永将家属走虞。虞人反，杀其母及妻子，永<br /><br />&nbsp;&nbsp;&nbsp;&nbsp;与麾下数十人奔谯。苏茂。佼、周建合军救永，为盖延所败，茂奔还广乐，、<br /><br />&nbsp;&nbsp;&nbsp;&nbsp;建从永走保湖陵。<br /><br />&nbsp;&nbsp;&nbsp;&nbsp;三年春，永遣使立张步为齐王，董宪为海西王。于是遣大司马吴汉等围苏茂<br /><br />&nbsp;&nbsp;&nbsp;&nbsp;于广乐，周建率众救茂，茂、建战败，弃城复还湖陵，而睢阳人反城迎永。吴汉<br /><br />&nbsp;&nbsp;&nbsp;&nbsp;与盖延等合军围之，城中食尽，永与茂、建走。诸将追急，永将庆吾斩永首降，<br /><br />&nbsp;&nbsp;&nbsp;&nbsp;封吾为列侯。苏茂、周建奔垂惠，共立永子纡为梁王。佼还保西防。<br /><br />&nbsp;&nbsp;&nbsp;&nbsp;四年秋，遣捕虏将军马武、骑都尉王霸围纡、建于垂惠，苏茂将五校兵救之，<br /><br />&nbsp;&nbsp;&nbsp;&nbsp;纡、建亦出兵与武等战，不克，而建兄子诵反，闭城门拒之。建、茂、纡等皆走，<br /><br />&nbsp;&nbsp;&nbsp;&nbsp;建于道死，茂奔下邳与董宪合，纡奔佼。五年，遣骠骑大将军杜茂攻佼于西<br /><br />&nbsp;&nbsp;&nbsp;&nbsp;防，与刘纡奔董宪。<br /><br />&nbsp;&nbsp;&nbsp;&nbsp;时，平狄将军庞萌反叛，遂袭破盖延，引兵与董宪连和，自号东平王，屯桃<br /><br />&nbsp;&nbsp;&nbsp;&nbsp;乡之北。<br /><br />&nbsp;&nbsp;&nbsp;&nbsp;庞萌，山阳人。初亡命在下江兵中。更始立，以为冀州牧，将兵属尚书令谢<br /><br />&nbsp;&nbsp;&nbsp;&nbsp;躬，共破王郎。及躬败，萌乃归降，光武即位，以为侍中。萌为人逊顺，甚见信<br /><br />&nbsp;&nbsp;&nbsp;&nbsp;爱。帝常称曰：“可以托六尺之孤，寄百里之命者，庞萌是也。”拜为平狄将军，<br /><br />&nbsp;&nbsp;&nbsp;&nbsp;与盖延共击董宪。<br /><br />&nbsp;&nbsp;&nbsp;&nbsp;时，诏书独下延而不及萌，萌以为延谮己，自疑，遂反。帝闻之，大怒，乃<br /><br />&nbsp;&nbsp;&nbsp;&nbsp;自将讨萌。与诸将书曰：“吾常以庞萌社稷之臣，将军得无笑其言乎？老贼当族。<br /><br />&nbsp;&nbsp;&nbsp;&nbsp;其各厉兵马，会睢阳！”宪闻帝自讨庞萌，乃与刘纡、苏茂、佼去下邳，还兰<br /><br />&nbsp;&nbsp;&nbsp;&nbsp;陵，使茂、助萌，合兵三万，急围桃城。<br /><br />&nbsp;&nbsp;&nbsp;&nbsp;帝时幸蒙，闻之，乃留辎重，自将轻骑三千，步卒数万，晨夜驰赴，师次任<br /><br />&nbsp;&nbsp;&nbsp;&nbsp;城，去桃乡六十里。旦日，诸将请进，贼亦勒兵挑战，帝不听，乃休士养锐，以<br /><br />&nbsp;&nbsp;&nbsp;&nbsp;挫其锋。城中闻车驾至，众心益固。时吴汉等在东郡，驰使召之。萌等乃悉兵攻<br /><br />&nbsp;&nbsp;&nbsp;&nbsp;城，二十余日，众疲困而不能下。及吴汉与诸将到，乃率众军进桃战，而帝亲自<br /><br />&nbsp;&nbsp;&nbsp;&nbsp;搏战，大破之。萌、茂、夜弃辎重逃奔，董宪乃与刘纡悉其兵数万人屯昌虑，<br /><br />&nbsp;&nbsp;&nbsp;&nbsp;自将锐卒拒新阳。帝先遣吴汉击破之，宪走还昌虑。汉进守之，宪恐，乃招诱五<br /><br />&nbsp;&nbsp;&nbsp;&nbsp;校余贼步骑数千人屯建阳，去昌虑三十里。<br /><br />&nbsp;&nbsp;&nbsp;&nbsp;帝王蕃，去宪所百余里。诸将请进，帝不听，知五校乏食当退，敕各坚壁以<br /><br />&nbsp;&nbsp;&nbsp;&nbsp;待其敝。顷之，五校粮尽，果引去。帝乃亲临，四面攻宪，三日，复大破之，众<br /><br />&nbsp;&nbsp;&nbsp;&nbsp;皆奔散。遣吴汉追击之，佼将其众降，苏茂奔张步，宪及庞萌走入缯山。数日，<br /><br />&nbsp;&nbsp;&nbsp;&nbsp;吏士闻宪尚在，复往往相聚，得数百骑，迎宪入郯城。吴汉等复攻拔郯，宪与庞<br /><br />&nbsp;&nbsp;&nbsp;&nbsp;萌走保朐。刘纡不知所归，军士高扈斩其首降，梁地悉平。<br /><br />&nbsp;&nbsp;&nbsp;&nbsp;吴汉进围朐。明年，城中谷尽，宪、萌潜出，袭取赣榆，琅邪太守陈俊攻之，<br /><br />&nbsp;&nbsp;&nbsp;&nbsp;宪、萌走泽中。会吴汉下朐城，进尽获其妻子。宪乃流涕谢其将士曰：“妻子皆<br /><br />&nbsp;&nbsp;&nbsp;&nbsp;已得矣。嗟乎！久苦诸卿。”乃将数十骑夜去，欲从间道归降，而吴汉校尉韩湛<br /><br />&nbsp;&nbsp;&nbsp;&nbsp;追斩宪于方与，方与人黔陵亦斩萌，皆传首洛阳。封韩湛为列侯，黔陵关内侯。<br /><br />&nbsp;&nbsp;&nbsp;&nbsp;张步字文公，琅邪不其人也。汉兵之起，步亦聚众数千，转攻傍县，下数城，<br /><br />&nbsp;&nbsp;&nbsp;&nbsp;自为五威将军，遂据本郡。<br /><br />&nbsp;&nbsp;&nbsp;&nbsp;更始遣魏郡王闳为琅邪太守，步拒之，不得进。闳为檄，晓喻吏人降，得赣<br /><br />&nbsp;&nbsp;&nbsp;&nbsp;榆等六县，收兵数千人，与步战，不胜。时梁王刘永自以更始所立，贪步兵强，<br /><br />&nbsp;&nbsp;&nbsp;&nbsp;承制拜步辅汉大将军、忠节侯，督青、徐二州，使征不从命者。步贪其爵号，遂<br /><br />&nbsp;&nbsp;&nbsp;&nbsp;受之。乃理兵于剧，以弟弘为卫将军，弘弟蓝玄武大将军，蓝弟寿高密太守。遣<br /><br />&nbsp;&nbsp;&nbsp;&nbsp;将徇太山、东莱、城阳、胶东、北海、济南、齐诸郡，皆下之。<br /><br />&nbsp;&nbsp;&nbsp;&nbsp;步拓地浸广，兵甲日盛。王闳惧其众散，乃诣步相见，欲诱以义方。步大陈<br /><br />&nbsp;&nbsp;&nbsp;&nbsp;兵引闳，怒曰：“步有何过，君前见攻之甚乎！”闳按剑曰：“太守奉朝命，而<br /><br />&nbsp;&nbsp;&nbsp;&nbsp;文公拥兵相距，闳攻贼耳，何谓甚邪！”步嘿然，良久，离席跪谢，乃陈乐献酒，<br /><br />&nbsp;&nbsp;&nbsp;&nbsp;待以上宾之礼，令闳关掌郡事。<br /><br />&nbsp;&nbsp;&nbsp;&nbsp;建武三年，光武遣光禄大夫伏隆持节使齐，拜步为东莱太守。刘永闻隆至剧，<br /><br />&nbsp;&nbsp;&nbsp;&nbsp;乃驰遣立步为齐王，步即杀隆而受永命。<br /><br />&nbsp;&nbsp;&nbsp;&nbsp;是时，帝方北忧渔阳，南事梁、楚，故步得专集齐地，据郡十二，及刘永死，<br /><br />&nbsp;&nbsp;&nbsp;&nbsp;步等欲立永子纡为天子，自为定汉公，置百官。王闳谏曰：“梁王以奉本朝之故，<br /><br />&nbsp;&nbsp;&nbsp;&nbsp;是以山东颇能归之。今尊立其子，将疑众心。且齐人多诈，宜且详之。”步乃止。<br /><br />&nbsp;&nbsp;&nbsp;&nbsp;五年，步闻帝将攻之，以其将费邑为济南王，屯历下。冬，建威大将军耿m破斩<br /><br />&nbsp;&nbsp;&nbsp;&nbsp;费邑，进拔临淄。步以m兵少远客，可一举而取，乃悉将其众攻m于临淄。步兵<br /><br />&nbsp;&nbsp;&nbsp;&nbsp;大败，还奔剧。帝自幸剧。步退保平寿，苏茂将万余人来救之。茂让步曰：“以<br /><br />&nbsp;&nbsp;&nbsp;&nbsp;南阳兵精，延岑善战，而耿m走之。大王奈何就攻其营？既呼茂，不能待邪？”<br /><br />&nbsp;&nbsp;&nbsp;&nbsp;步曰：“负负，无可言者。”帝乃遣使告步、茂，能相斩降者，封为列侯。步遂<br /><br />&nbsp;&nbsp;&nbsp;&nbsp;斩茂，使使奉其首降。步三弟各自系所在狱，皆赦之。封步为安丘侯，后与家属<br /><br />&nbsp;&nbsp;&nbsp;&nbsp;居洛阳。王闳亦诣剧降。<br /><br />&nbsp;&nbsp;&nbsp;&nbsp;八年夏，步将妻子逃奔临淮，与弟弘、蓝欲招其故众，乘船入海，琅邪太守<br /><br />&nbsp;&nbsp;&nbsp;&nbsp;陈俊追击斩之。<br /><br />&nbsp;&nbsp;&nbsp;&nbsp;王闳者，王莽叔父平阿侯谭之子也，哀帝时为中常侍。时幸臣董贤为大司马，<br /><br />&nbsp;&nbsp;&nbsp;&nbsp;宠爱贵盛，闳屡谏，忤旨。哀帝临崩，以玺绶付贤曰：“无妄以与人。”时国无<br /><br />&nbsp;&nbsp;&nbsp;&nbsp;嗣主，内外b惧，闳白元后，请夺之；即带剑至宣德后闼，举手叱贤曰：“宫<br /><br />&nbsp;&nbsp;&nbsp;&nbsp;车晏驾，国嗣未立，公受恩深重，当俯伏号泣，何事久持玺绶以待祸至邪！”贤<br /><br />&nbsp;&nbsp;&nbsp;&nbsp;知闳必死，不敢拒之，乃跪授玺绶。闳持上太后，朝廷壮之。及王莽篡位，c忌<br /><br />&nbsp;&nbsp;&nbsp;&nbsp;闳，乃出为东郡太守。闳惧诛，常系药手内。莽败，汉兵起，闳独完全东郡三十<br /><br />&nbsp;&nbsp;&nbsp;&nbsp;余万户，归降更始。<br /><br />&nbsp;&nbsp;&nbsp;&nbsp;李宪者，颍川许昌人也。王莽时为庐江属令。莽末，江贼王州公等起众十余<br /><br />&nbsp;&nbsp;&nbsp;&nbsp;万，攻掠郡县，莽以宪为偏将军、庐江连率，击破州公。莽败，宪据郡自守。更<br /><br />&nbsp;&nbsp;&nbsp;&nbsp;始元年，自称淮南王。建武三年，遂自立为天子，置公卿百官，拥九城，众十余<br /><br />&nbsp;&nbsp;&nbsp;&nbsp;万。<br /><br />&nbsp;&nbsp;&nbsp;&nbsp;四年秋，光武幸寿春，遣扬武将军马成等击宪，围舒。至六年正月，拔之。<br /><br />&nbsp;&nbsp;&nbsp;&nbsp;宪亡走，其军士帛意，追斩宪而降，宪妻子皆伏诛。封帛意渔侯。<br /><br />&nbsp;&nbsp;&nbsp;&nbsp;后宪余党淳于临等犹聚众数千人，屯山，攻杀安风令。杨州牧欧阳歙遣兵<br /><br />&nbsp;&nbsp;&nbsp;&nbsp;不能克，帝议欲讨之。庐江人陈众为从事，白歙请得喻降临；于是乘单车，驾白<br /><br />&nbsp;&nbsp;&nbsp;&nbsp;马，往说而降之。山人共生为立祠，号“白马陈从事”云。<br /><br />&nbsp;&nbsp;&nbsp;&nbsp;彭宠字伯通，南阳宛人也。父宏，哀帝时为渔阳太守，伟容貌，能饮饭，有<br /><br />&nbsp;&nbsp;&nbsp;&nbsp;威于边。王莽居摄，诛不附己者，宏与何武、鲍宣并遇害。<br /><br />&nbsp;&nbsp;&nbsp;&nbsp;宠少为郡吏，地皇中，为大司空士，从王邑东拒汉军。到洛阳，闻同产弟在<br /><br />&nbsp;&nbsp;&nbsp;&nbsp;汉兵中，惧诛，即与乡人吴汉亡至渔阳，抵父时吏。更始立，使谒者韩鸿持节徇<br /><br />&nbsp;&nbsp;&nbsp;&nbsp;北州，承制得专拜二千石已下。鸿至蓟，以宠、汉并乡闾故人，相见欢甚，即拜<br /><br />&nbsp;&nbsp;&nbsp;&nbsp;宠偏将军，行渔阳太守事，汉安乐令。<br /><br />&nbsp;&nbsp;&nbsp;&nbsp;及光武镇慰河北，至蓟，以书招宠。宠具牛、酒，将上谒。会王郎诈立，传<br /><br />&nbsp;&nbsp;&nbsp;&nbsp;檄燕、赵，遣将徇渔阳、上谷，急发其兵，北州众多疑惑，欲从之。吴汉说宠从<br /><br />&nbsp;&nbsp;&nbsp;&nbsp;光武，语在《汉传》。会上谷太守耿况亦使功曹寇恂诣宠，结谋共归光武。宠乃<br /><br />&nbsp;&nbsp;&nbsp;&nbsp;发步骑三千人，以吴汉行长史，及都尉严宣、护军盖延、狐奴令王梁，与上谷军<br /><br />&nbsp;&nbsp;&nbsp;&nbsp;合而南，及光武于广阿。光武承制封宠建忠侯，赐号大将军。遂围邯郸，宠转粮<br /><br />&nbsp;&nbsp;&nbsp;&nbsp;食，前后不绝。<br /><br />&nbsp;&nbsp;&nbsp;&nbsp;及王郎死，光武追铜马，北至蓟。宠上谒，自负其功，意望甚高，光武接之<br /><br />&nbsp;&nbsp;&nbsp;&nbsp;不能满，以此怀不平。光武知之，以问幽州牧朱浮。浮对曰：“前吴汉北发兵时，<br /><br />&nbsp;&nbsp;&nbsp;&nbsp;大王遗宠以所服剑，又倚以为北道主人。宠谓至当迎x握手，交欢并坐。今既不<br /><br />&nbsp;&nbsp;&nbsp;&nbsp;然，所以失望。”浮因曰：“王莽为宰衡时，甄丰旦夕入谋议，时人语曰：‘夜<br /><br />&nbsp;&nbsp;&nbsp;&nbsp;半客，甄长伯。’及莽篡位后，丰意不平，卒以诛死。”光武大笑，以为不至于<br /><br />&nbsp;&nbsp;&nbsp;&nbsp;此。及即位，吴汉、王梁，宠之所遣，并为三公，而宠独无所加，愈怏怏不得志。<br /><br />&nbsp;&nbsp;&nbsp;&nbsp;叹曰：“我功当为王；但尔者，陛下忘我邪？”<br /><br />&nbsp;&nbsp;&nbsp;&nbsp;是时，北州破散，而渔阳差完，有旧盐铁官，宠转以贸谷，积珍宝，益富强，<br /><br />&nbsp;&nbsp;&nbsp;&nbsp;朱浮与宠不相能，浮数谮构之。建武二年春，诏征宠，宠意浮卖己，上疏愿与浮<br /><br />&nbsp;&nbsp;&nbsp;&nbsp;俱征。又与吴汉、盖延等书，盛言浮枉状，固求同征。帝不许，益以自疑。而其<br /><br />&nbsp;&nbsp;&nbsp;&nbsp;妻素刚，不堪抑屈，固劝无受召。宠又与常所亲信吏计议，皆怀怨于浮，莫有劝<br /><br />&nbsp;&nbsp;&nbsp;&nbsp;行者。帝遣宠从弟子后兰卿喻之，宠因留子后兰卿，遂发兵反，拜署将帅，自将<br /><br />&nbsp;&nbsp;&nbsp;&nbsp;二万余人攻朱浮于蓟，分兵徇广阳、上谷、右北平。又自与耿况俱有重功，而恩<br /><br />&nbsp;&nbsp;&nbsp;&nbsp;赏并薄，数遣使要诱况。况不受，辄斩其使。<br /><br />&nbsp;&nbsp;&nbsp;&nbsp;秋，帝使游击将军邓隆救蓟。隆军潞南，浮军雍奴，遣吏奏状。帝读檄，怒<br /><br />&nbsp;&nbsp;&nbsp;&nbsp;谓使吏曰：“营相去百里，其势岂可得相及？比若还，北军必败矣。”宠果盛兵<br /><br />&nbsp;&nbsp;&nbsp;&nbsp;临河以拒隆，又别发轻骑三千袭其后，大破隆军。浮远，遂不能救，引而去。明<br /><br />&nbsp;&nbsp;&nbsp;&nbsp;年春，宠遂拔右北平、上谷数县。遣使以美女缯彩赂遗匈奴，要结和亲。单于使<br /><br />&nbsp;&nbsp;&nbsp;&nbsp;左南将军七八千骑，往来为游兵以助宠。又南结张步及富平获索诸豪杰，皆与交<br /><br />&nbsp;&nbsp;&nbsp;&nbsp;质连衡。遂攻拔蓟城，自立为燕王。<br /><br />&nbsp;&nbsp;&nbsp;&nbsp;其妻数恶梦，又多见怪变，卜筮及望气者皆言兵当从中起。宠疑子后兰卿质<br /><br />&nbsp;&nbsp;&nbsp;&nbsp;汉归，故不信之，使将兵居外，无亲于中。五年春，宠斋，独在便室。苍头子密<br /><br />&nbsp;&nbsp;&nbsp;&nbsp;等三人因宠卧寐，共缚着床，告外吏云：“大王斋禁，皆使吏休。”伪称宠命教，<br /><br />&nbsp;&nbsp;&nbsp;&nbsp;收缚奴婢，各置一处。又以宠命呼其妻。妻入，大惊。宠急呼曰：“趣为诸将军<br /><br />&nbsp;&nbsp;&nbsp;&nbsp;办装。”于是两奴将妻入取宝物，留一奴守宠。宠谓守奴曰：“若小儿，我素爱<br /><br />&nbsp;&nbsp;&nbsp;&nbsp;也，今为子密所迫劫耳。解我缚，当以女珠妻汝，家中财物皆与若。”小奴意欲<br /><br />&nbsp;&nbsp;&nbsp;&nbsp;解之，视户外，见子密听其语，遂不敢解。于是收金玉衣物，至宠所装之，被马<br /><br />&nbsp;&nbsp;&nbsp;&nbsp;六匹，使妻缝两缣囊。昏夜后，解宠手，令作记告城门将军云：“今遣子密等至<br /><br />&nbsp;&nbsp;&nbsp;&nbsp;子后兰卿所，速开门出，勿稽留之。”书成，即斩宠及妻头，置囊中，便持记驰<br /><br />&nbsp;&nbsp;&nbsp;&nbsp;出城，因以诣阙。封为不义侯。明旦，x门不开，官属逾墙而入，见宠尸，惊怖。<br /><br />&nbsp;&nbsp;&nbsp;&nbsp;其尚书韩立等共立宠子午为王，以子后兰卿为将军。国师韩利斩午首，诣征虏将<br /><br />&nbsp;&nbsp;&nbsp;&nbsp;军祭遵降。夷其宗族。<br /><br />&nbsp;&nbsp;&nbsp;&nbsp;卢芳字君期，安定三水人入，居左谷中。王莽时，天下咸思汉德，芳由是诈<br /><br />&nbsp;&nbsp;&nbsp;&nbsp;自称武帝曾孙刘文伯。曾祖母匈奴谷蠡浑邪王之姊为武帝皇后，生三子。遭江充<br /><br />&nbsp;&nbsp;&nbsp;&nbsp;之乱，太子诛，皇后坐死，中子次卿亡之长陵，小子回卿逃于左谷。霍将军立次<br /><br />&nbsp;&nbsp;&nbsp;&nbsp;卿，迎回卿。回卿不出，因居左谷，生子孙卿，孙卿生文伯。常以是言诳惑安定<br /><br />&nbsp;&nbsp;&nbsp;&nbsp;间。王莽末，乃与三水属国羌胡起兵。更始至长安，征芳为骑都尉，使镇抚安定<br /><br />&nbsp;&nbsp;&nbsp;&nbsp;以西。<br /><br />&nbsp;&nbsp;&nbsp;&nbsp;更始败，三水豪杰共计议，以芳刘氏子孙，宜承宗庙，乃共立芳为上将军、<br /><br />&nbsp;&nbsp;&nbsp;&nbsp;西平王，使使与西羌、匈奴结和亲。单于曰：“匈怒本与汉约为兄弟。后匈奴中<br /><br />&nbsp;&nbsp;&nbsp;&nbsp;衰，呼韩邪单于归汉，汉为发兵拥护，世世称臣。今汉亦中绝，刘氏来归我，亦<br /><br />&nbsp;&nbsp;&nbsp;&nbsp;当立之，令尊事我。”乃使句林王将数千骑迎芳，芳与兄禽、弟程俱入匈奴。单<br /><br />&nbsp;&nbsp;&nbsp;&nbsp;于遂立芳为汉帝。以程为中郎将，将胡骑还入安定。<br /><br />&nbsp;&nbsp;&nbsp;&nbsp;初，五原人李兴、随昱，朔方人田飒，代郡人石鲔、闵堪，各起兵自称将军。<br /><br />&nbsp;&nbsp;&nbsp;&nbsp;建武四年，单于遣无楼且渠王入五原塞，与李兴等和亲，告兴欲令芳还汉地为帝。<br /><br />&nbsp;&nbsp;&nbsp;&nbsp;五年，李兴、闵堪引兵至单于庭迎芳，与俱入塞，都九原县。掠有五原、朔方、<br /><br />&nbsp;&nbsp;&nbsp;&nbsp;云中、定襄、雁门五郡，并置守令，与胡通兵，侵苦北边。<br /><br />&nbsp;&nbsp;&nbsp;&nbsp;六年，芳将军贾览将胡骑击杀代郡太守刘兴。芳后以事诛其五原太守李兴兄<br /><br />&nbsp;&nbsp;&nbsp;&nbsp;弟，而其朔方太守田飒、云中太守桥扈恐惧，叛芳，举郡降，光武令领职如故。<br /><br />&nbsp;&nbsp;&nbsp;&nbsp;后大司马吴汉、骠骑大将军杜茂数击芳，并不克。十二年，芳与贾览共攻云中，<br /><br />&nbsp;&nbsp;&nbsp;&nbsp;久不下，其将随昱留守九原，欲胁芳降。芳知羽翼外附，心膂内离，遂弃辎重，<br /><br />&nbsp;&nbsp;&nbsp;&nbsp;与十余骑亡入匈奴，其众尽归随昱。昱乃随使者程恂诣阙。拜昱为五原太守，封<br /><br />&nbsp;&nbsp;&nbsp;&nbsp;镌胡侯，昱弟宪武进侯。<br /><br />&nbsp;&nbsp;&nbsp;&nbsp;十六年，芳复入居高柳，与闵堪兄林使使请降。乃立芳为代王，堪为代相，<br /><br />&nbsp;&nbsp;&nbsp;&nbsp;林为代太傅，赐缯二万匹，因使和集匈奴。芳上疏谢曰：“臣芳过托先帝遗体，<br /><br />&nbsp;&nbsp;&nbsp;&nbsp;弃在边陲。社稷遭王莽废绝，以是子孙之忧，所宜共诛，故遂西连羌戎，北怀匈<br /><br />&nbsp;&nbsp;&nbsp;&nbsp;奴。单于不忘旧德，权立救助，是时兵革并起，往往而在。臣非敢有所贪觊，期<br /><br />&nbsp;&nbsp;&nbsp;&nbsp;于奉承宗庙，兴立社稷，是以久c号位，十有余年，罪宜万死。陛下圣德高明，<br /><br />&nbsp;&nbsp;&nbsp;&nbsp;躬率众贤，海内宾服，惠及殊俗。以c附之故，赦臣芳罪，加以仁恩，封为代王，<br /><br />&nbsp;&nbsp;&nbsp;&nbsp;使备北藩。无以报塞重责，冀必欲和辑匈奴，不敢遗余力，负恩贷。谨奉天子玉<br /><br />&nbsp;&nbsp;&nbsp;&nbsp;玺，思望阙庭。”诏报芳朝明年正月。其冬，芳入朝，南及昌平，有诏止，令更<br /><br />&nbsp;&nbsp;&nbsp;&nbsp;朝明岁。芳自道还，忧恐，乃复背叛，遂反，与闵堪、闵林相攻连月。匈妈遣数<br /><br />&nbsp;&nbsp;&nbsp;&nbsp;百骑迎芳及妻子出塞。芳留匈奴中十余年，病死。<br /><br />&nbsp;&nbsp;&nbsp;&nbsp;初，安定属国胡与芳为寇，及芳败，胡人还乡里，积苦县官徭役。其中有驳<br /><br />&nbsp;&nbsp;&nbsp;&nbsp;马少伯者，素刚壮；二十一年，遂率种人反叛，与匈奴连和，屯聚青山。乃遗将<br /><br />&nbsp;&nbsp;&nbsp;&nbsp;兵长史陈讠斤，率三千骑击之，少伯乃降。徙于冀县。<br /><br />&nbsp;&nbsp;&nbsp;&nbsp;论曰：传称“盛德必百世祀”，孔子曰“宽则得众”。夫能得众心，则百世<br /><br />&nbsp;&nbsp;&nbsp;&nbsp;不忘矣。观更始之际，刘氏之遗恩余烈，英雄岂能抗之哉！然则知高祖、孝文之<br /><br />&nbsp;&nbsp;&nbsp;&nbsp;宽仁，结于人心深矣。周人之思邵公，爱其甘棠，又况其子孙哉！刘氏之再受命，<br /><br />&nbsp;&nbsp;&nbsp;&nbsp;盖以此乎！若数子者，岂有国之远图哉！因时扰攘，苟瓷纵而已耳，然犹以附假<br /><br />&nbsp;&nbsp;&nbsp;&nbsp;宗室，能掘强岁月之间。观其智略，固无足以惮汉祖，发其英灵者也。<br /><br />&nbsp;&nbsp;&nbsp;&nbsp;赞曰：天地闭革，野战群龙。昌、芳c诈，梁、齐连锋。宠负强地，宪萦深<br /><br />&nbsp;&nbsp;&nbsp;&nbsp;江。实惟非律，代委神邦。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,177);">加入书签</a><a
                        href="176.html">上一页</a>&larr;<a href="index.html">返回列表</a>&rarr;<a
                            href="178.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "176.html"; var next_page = "178.html"; var index_page = "index.html"; var sortid = "9"; var article_id = "3"; var chapter_id = "177"; var articlename = "后汉书"; var chaptername = " 卷十二 王刘张李彭卢列传第二"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>