<!DOCTYPE html>
<html>
<head>
<meta charset="gbk" />
<title>后汉书- 卷四十一 第五钟离宋寒列传第三十一-在线阅读-哈西文学网</title>
<meta name="keywords" content="范晔，后汉书， 卷四十一 第五钟离宋寒列传第三十一全文， 卷四十一 第五钟离宋寒列传第三十一在线阅读 哈西文学网" />
<meta name="description" content="哈西文学网提供范晔的后汉书  卷四十一 第五钟离宋寒列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/209.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/209.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十一 第五钟离宋寒列传第三十一</h1>
            <div class="link xb">
                <a href="208.html">上一页</a>&larr;<a href="index.html">返回列表</a>&rarr;<a
                    href="210.html">下一页</a></div>			
            <div id="BookText">&nbsp;&nbsp;&nbsp;&nbsp;第五伦字伯鱼，京兆长陵人也。其先齐诸田，诸田徙园陵者多，故以次第为<br /><br />&nbsp;&nbsp;&nbsp;&nbsp;氏。<br /><br />&nbsp;&nbsp;&nbsp;&nbsp;伦少介然有义行。王莽末，盗贼起，宗族闾里争往附之。伦乃依险固筑营壁，<br /><br />&nbsp;&nbsp;&nbsp;&nbsp;有贼，辄奋厉其众，引强持满以拒之，铜马、赤眉之属前后数十辈，皆不能下。<br /><br />&nbsp;&nbsp;&nbsp;&nbsp;伦始以营长诣郡尹鲜于褒，褒见而异之，署为吏。后褒坐事左转高唐令，临去，<br /><br />&nbsp;&nbsp;&nbsp;&nbsp;握伦臂诀曰：“恨相知晚。”<br /><br />&nbsp;&nbsp;&nbsp;&nbsp;伦后为乡啬夫，平徭赋，理怨结，得人欢心。自以为久宦不达，遂将家属客<br /><br />&nbsp;&nbsp;&nbsp;&nbsp;河东，变名姓，自称王伯齐，载盐往来太原、上党，所过辄为粪除而去，陌上号<br /><br />&nbsp;&nbsp;&nbsp;&nbsp;为道士，亲友故人莫知其处。<br /><br />&nbsp;&nbsp;&nbsp;&nbsp;数年，鲜于褒荐之于京兆尹阎兴，兴即召伦为主簿。时长安铸钱多奸巧，乃<br /><br />&nbsp;&nbsp;&nbsp;&nbsp;署伦为督铸钱掾，领长安市。伦平铨衡，正斗斛，市无阿枉，百姓悦服。每读诏<br /><br />&nbsp;&nbsp;&nbsp;&nbsp;书，常叹息曰：“此圣主也，一见决矣。”等辈笑之曰：“尔说将尚不下，安能<br /><br />&nbsp;&nbsp;&nbsp;&nbsp;动万乘乎？”伦曰：“未遇知己，道不同故耳。”<br /><br />&nbsp;&nbsp;&nbsp;&nbsp;建武二十七年，举孝廉，补淮阳国医工长，随王之国。光武召见，甚异之。<br /><br />&nbsp;&nbsp;&nbsp;&nbsp;二十九年，从王朝京师，随官属得会见，帝问以政事，伦因此酬对政道，帝大悦。<br /><br />&nbsp;&nbsp;&nbsp;&nbsp;明日，复特召入，与语至夕。帝戏谓伦曰：“闻卿为吏U妇公，不过从兄饭，宁<br /><br />&nbsp;&nbsp;&nbsp;&nbsp;有之邪？”伦对曰：“臣三娶妻皆无父。少遭饥乱，实不敢妄过人食。”帝大笑。<br /><br />&nbsp;&nbsp;&nbsp;&nbsp;伦出，有诏以为扶夷长，未到官，追拜会稽太守。虽为二千石，躬自斩刍养马，<br /><br />&nbsp;&nbsp;&nbsp;&nbsp;妻执炊爨。受俸裁留一月粮，余皆贱贸与民之贫羸者。会稽俗多淫祀，好卜筮。<br /><br />&nbsp;&nbsp;&nbsp;&nbsp;民常以牛祭神，百姓财产以之困匮，其自食牛肉而不以荐祠者，发病且死先为牛<br /><br />&nbsp;&nbsp;&nbsp;&nbsp;鸣，前后郡将莫敢禁。伦到宫，移书属县，晓告百姓。其巫祝有依托鬼神诈怖愚<br /><br />&nbsp;&nbsp;&nbsp;&nbsp;民，皆案论之。有妄屠牛者，吏辄行罚。民初颇恐惧，或祝诅妄言，伦案之愈急，<br /><br />&nbsp;&nbsp;&nbsp;&nbsp;后遂断绝，百姓以安。<br /><br />&nbsp;&nbsp;&nbsp;&nbsp;永平五年，坐法征，老小攀车叩马，啼呼相随，日裁行数里，不得前，伦乃<br /><br />&nbsp;&nbsp;&nbsp;&nbsp;伪止亭舍，阴乘船去。众知，复追之。及诣廷尉，吏民上书守阙者千余人。是时，<br /><br />&nbsp;&nbsp;&nbsp;&nbsp;显宗方案梁松事，亦多为松讼者。帝患之，诏公车诸为梁氏及会稽太守上书者勿<br /><br />&nbsp;&nbsp;&nbsp;&nbsp;复受。会帝幸廷尉录囚徒，得免归田里。身自耕种，不交通人物。<br /><br />&nbsp;&nbsp;&nbsp;&nbsp;数岁，拜为宕渠令，显拔乡佐玄贺，贺后为九江、沛二郡守，以清洁称，所<br /><br />&nbsp;&nbsp;&nbsp;&nbsp;在化行，终于大司农。<br /><br />&nbsp;&nbsp;&nbsp;&nbsp;伦在职四年，迁蜀郡太守。蜀地肥饶，人吏富实，掾史家资多至千万，皆鲜<br /><br />&nbsp;&nbsp;&nbsp;&nbsp;车怒马，以财货自达。伦悉简其丰赡者遣还之，更选孤贫志行之人以处曹任，于<br /><br />&nbsp;&nbsp;&nbsp;&nbsp;是争赇抑绝，文职修理。所举吏多至九卿、二千石，时以为知人。<br /><br />&nbsp;&nbsp;&nbsp;&nbsp;视事七岁，肃宗初立，擢自远郡，代牟融为司空。帝以明德太后故，尊崇舅<br /><br />&nbsp;&nbsp;&nbsp;&nbsp;氏马廖，兄弟并居职任。廖等倾身交结，冠盖之士争赴趣之。伦以后族过盛，欲<br /><br />&nbsp;&nbsp;&nbsp;&nbsp;令朝廷抑损其权，上疏曰：<br /><br />&nbsp;&nbsp;&nbsp;&nbsp;臣闻忠不隐讳，直不避害。不胜愚狷，昧死自表。《书》曰：“臣无作威作<br /><br />&nbsp;&nbsp;&nbsp;&nbsp;福，其害于而家，凶于而国。”传曰：“大夫无境外之交，束修之馈。”近代光<br /><br />&nbsp;&nbsp;&nbsp;&nbsp;烈皇后，虽友爱天至，而卒使阴就归国，徙废阴兴宾客；其后梁、窦之家，互有<br /><br />&nbsp;&nbsp;&nbsp;&nbsp;非法，明帝即位，竟多诛之。自是洛中无复权威，书记请托一皆断绝。又譬诸外<br /><br />&nbsp;&nbsp;&nbsp;&nbsp;戚曰：“苦身待士，不如为国，戴盆望天，事不两施。”臣常刻著五臧，书诸绅<br /><br />&nbsp;&nbsp;&nbsp;&nbsp;带。而今之议者，复以马氏为言。窃闻卫尉廖以布三千匹，城门校尉防以钱三百<br /><br />&nbsp;&nbsp;&nbsp;&nbsp;万，私赡三辅衣冠，知与不知，莫不毕给。又闻腊日亦遗其在洛中者钱各五千，<br /><br />&nbsp;&nbsp;&nbsp;&nbsp;越骑校尉光，腊用羊三百头，米四百斛，肉五千斤。臣愚以为不应经义，惶恐不<br /><br />&nbsp;&nbsp;&nbsp;&nbsp;敢不以闻。陛下情欲厚之，亦宜所以安之。臣今言此，诚欲上忠陛下，下全后家，<br /><br />&nbsp;&nbsp;&nbsp;&nbsp;裁蒙省察。<br /><br />&nbsp;&nbsp;&nbsp;&nbsp;及马防为车骑将军，当出征西羌，伦又上疏曰：<br /><br />&nbsp;&nbsp;&nbsp;&nbsp;臣愚以为贵戚可封侯以富之，不当职事以任之。何者？绳以法则伤恩，私以<br /><br />&nbsp;&nbsp;&nbsp;&nbsp;亲则违宪。伏闻马防今当西征，臣以太后恩仁，陛下至孝，恐卒有纤介，难为意<br /><br />&nbsp;&nbsp;&nbsp;&nbsp;爱。闻防请杜笃为从事中郎，多赐财帛。笃为乡里所废，客居美阳，女弟为马氏<br /><br />&nbsp;&nbsp;&nbsp;&nbsp;妻，恃此交通，在所县令苦其不法，收系论之。今来防所，议者咸致疑怪，况乃<br /><br />&nbsp;&nbsp;&nbsp;&nbsp;以为从事，将恐议及朝廷。今宜为选贤能以辅助之，不可复今防自请人，有损事<br /><br />&nbsp;&nbsp;&nbsp;&nbsp;望。苟有所怀，敢不自闻。<br /><br />&nbsp;&nbsp;&nbsp;&nbsp;并不见省用。<br /><br />&nbsp;&nbsp;&nbsp;&nbsp;伦虽峭直，然常疾俗吏苛刻。及为三公，值帝长者，屡有善政，乃上疏褒称<br /><br />&nbsp;&nbsp;&nbsp;&nbsp;盛美，因以劝成风德，曰：<br /><br />&nbsp;&nbsp;&nbsp;&nbsp;陛下即位，躬天然之德，体晏晏之姿，以宽弘临下，出入四年，前岁诛刺史、<br /><br />&nbsp;&nbsp;&nbsp;&nbsp;二千石贪残者六人。斯皆明圣所鉴，非群下所及。然诏书每下宽和而政急不解，<br /><br />&nbsp;&nbsp;&nbsp;&nbsp;务存节俭而奢侈不止者，咎在俗敝，群下不称故也。光武承王莽之余，颇以严猛<br /><br />&nbsp;&nbsp;&nbsp;&nbsp;为政，后代因之，遂成风化。郡国所举，类多辩职俗吏。殊未有宽博之选以应上<br /><br />&nbsp;&nbsp;&nbsp;&nbsp;求者也。陈留令刘豫，冠军令驷协，并以刻薄之姿，临人宰邑，专念掠杀，务为<br /><br />&nbsp;&nbsp;&nbsp;&nbsp;严苦，吏民愁怨，莫不疾之，而今之议者反以为能，违天心，失经义，诚不可不<br /><br />&nbsp;&nbsp;&nbsp;&nbsp;慎也。非徒应坐豫、协，亦当宜谴举者。务进仁贤以任时政，不过数人，则风俗<br /><br />&nbsp;&nbsp;&nbsp;&nbsp;自化矣。臣尝读书记，知秦以酷急亡国，又目见王莽亦以苛法自灭，故勤勤恳恳，<br /><br />&nbsp;&nbsp;&nbsp;&nbsp;实在于此，又闻诸王主贵戚，骄奢逾制，京师尚然，何以示远？故曰：“其身不<br /><br />&nbsp;&nbsp;&nbsp;&nbsp;正，虽令下从。”以身教者从，以言教者讼。夫阴阳和岁乃丰，君臣同心化乃成<br /><br />&nbsp;&nbsp;&nbsp;&nbsp;也。其刺史、太守以下，拜除京师及道出洛阳者，宜皆召见，可因博问四方，兼<br /><br />&nbsp;&nbsp;&nbsp;&nbsp;以观察其人。诸上书言事有不合者，可但报归田里，不宜过加喜怒，以明在宽。<br /><br />&nbsp;&nbsp;&nbsp;&nbsp;臣愚不足采。<br /><br />&nbsp;&nbsp;&nbsp;&nbsp;及诸马得罪归国，而窦氏始贵，伦复上疏曰：<br /><br />&nbsp;&nbsp;&nbsp;&nbsp;臣得以空虚之质，当辅弼之任。素性驽怯，位尊爵重，抱迫大义，思自策厉，<br /><br />&nbsp;&nbsp;&nbsp;&nbsp;虽遭百死，不敢择地，又况亲遇危言之世哉！今承百王之敝，人尚文巧，感趋邪<br /><br />&nbsp;&nbsp;&nbsp;&nbsp;路，莫能守正。伏见虎贲中郎将窦宪，椒房之亲，典司禁兵，出入省闼，年盛志<br /><br />&nbsp;&nbsp;&nbsp;&nbsp;美，卑谦乐善，此诚其好士交结之方。然诸出入贵戚者，类多瑕衅禁锢之人，尤<br /><br />&nbsp;&nbsp;&nbsp;&nbsp;少守约安贫之节，士大夫无志之徒更相贩卖，云集其门。众煦飘山，聚蚊成雷，<br /><br />&nbsp;&nbsp;&nbsp;&nbsp;盖骄佚所从生也。三辅论议者，至云以贵戚废锢，当复以贵戚浣濯之，犹解酲当<br /><br />&nbsp;&nbsp;&nbsp;&nbsp;以酒也。险趣势之徒，诚不可亲近。臣愚愿陛下中宫严敕宪等闭门自守，无<br /><br />&nbsp;&nbsp;&nbsp;&nbsp;妄交通士大夫，防其未萌，虑于无形，令宪永保福禄，君臣交欢，无纤介之隙。<br /><br />&nbsp;&nbsp;&nbsp;&nbsp;此臣之至所愿也。<br /><br />&nbsp;&nbsp;&nbsp;&nbsp;伦奉公尽节，言事无所依违。诸子或时谏止，辄叱遣之，吏人奏记及便宜者，<br /><br />&nbsp;&nbsp;&nbsp;&nbsp;亦并封上，其无私若此。性质悫，少文采，在位以贞白称，时人方之前朝贡禹。<br /><br />&nbsp;&nbsp;&nbsp;&nbsp;然少蕴藉，不修威仪，亦以此见轻。或问伦曰：“公有私乎？”对曰：“昔人有<br /><br />&nbsp;&nbsp;&nbsp;&nbsp;与吾千里马者，吾虽不受，每三公有所选举，心不能忘，而亦终不用也。吾兄子<br /><br />&nbsp;&nbsp;&nbsp;&nbsp;常病，一夜十往，退而安寝；吾子有疾，虽不省视而竟夕不眠。若是者，岂可谓<br /><br />&nbsp;&nbsp;&nbsp;&nbsp;无私乎？”连以老病上疏乞身。元和三年，赐策罢，以二千石奉终其身，加赐钱<br /><br />&nbsp;&nbsp;&nbsp;&nbsp;五十万，公宅一区。后数年卒，时年八十余，诏赐秘器、衣衾、钱布。<br /><br />&nbsp;&nbsp;&nbsp;&nbsp;少子颉嗣，历桂阳、庐江、南阳太守，所在见称。顺帝之为太子废也，颉为<br /><br />&nbsp;&nbsp;&nbsp;&nbsp;太中大夫，与太仆来历等共守阙固争。帝即位，擢为将作大匠，卒官。伦曾孙种。<br /><br />&nbsp;&nbsp;&nbsp;&nbsp;论曰：第五伦峭核为方，非夫恺悌之士，省其奏议，归诸宽厚，将惩苛<br /><br />&nbsp;&nbsp;&nbsp;&nbsp;切之敝使其然乎？昔人以弦韦为佩，盖犹此矣。然而君子侈不c上，俭不逼下，<br /><br />&nbsp;&nbsp;&nbsp;&nbsp;岂尊临千里而与牧圉等庸乎？讵非矫激，则未可以中和言也。<br /><br />&nbsp;&nbsp;&nbsp;&nbsp;种字兴先，少厉志义，为吏，冠名州郡。永寿中，以司徒掾清诏使冀州，廉<br /><br />&nbsp;&nbsp;&nbsp;&nbsp;察灾害，举奏刺史、二千石以下，所刑免甚众，弃官奔走者数十人。还，以奉使<br /><br />&nbsp;&nbsp;&nbsp;&nbsp;称职，拜高密侯相。是时徐、兖二州盗贼群辈，高密在二州之郊，种乃大储粮<br /><br />&nbsp;&nbsp;&nbsp;&nbsp;V，勤厉吏士，贼闻皆惮之，桴鼓不鸣，流民归者，岁中至数千家。以能换为<br /><br />&nbsp;&nbsp;&nbsp;&nbsp;卫相。<br /><br />&nbsp;&nbsp;&nbsp;&nbsp;迁兖州刺史。中常侍单超兄子匡为济阴太守，负势贪放，种欲收举，未知所<br /><br />&nbsp;&nbsp;&nbsp;&nbsp;使。会闻从事卫羽素抗厉，乃召羽具告之。谓曰：“闻公不畏强御，今欲相委以<br /><br />&nbsp;&nbsp;&nbsp;&nbsp;重事，若何？”对曰：“愿庶几于一割。”羽出，遂驰至定陶，闭门收匡宾客亲<br /><br />&nbsp;&nbsp;&nbsp;&nbsp;吏四十余人，六七日中，纠发其臧五六千万。种即奏匡，并以劾超。匡窘迫，遣<br /><br />&nbsp;&nbsp;&nbsp;&nbsp;刺客刺羽，羽觉其奸，乃收系客，具得情状。州内震栗，朝廷嗟叹之。<br /><br />&nbsp;&nbsp;&nbsp;&nbsp;是时太山贼叔孙无忌等暴横一境，州郡不能讨。羽说种曰：“中国安宁，忘<br /><br />&nbsp;&nbsp;&nbsp;&nbsp;战日久，而太山险阻，寇猾不制。今虽有精兵，难以赴敌，羽请往譬降之。”种<br /><br />&nbsp;&nbsp;&nbsp;&nbsp;敬诺。羽乃往，备说祸福，无忌即帅其党与三千余人降。单超积怀忿恨，遂以事<br /><br />&nbsp;&nbsp;&nbsp;&nbsp;陷种，竟坐徙朔方。超外孙董援为朔方太守，V怒以待之。初，种为卫相，以<br /><br />&nbsp;&nbsp;&nbsp;&nbsp;门下掾孙斌贤，善遇之。及当徙斥，斌具闻超谋，乃谓其友人同县闾子直及高密<br /><br />&nbsp;&nbsp;&nbsp;&nbsp;甄子然曰：“盖盗憎其主，从来旧矣。第五使君当投裔土，而单超外属为彼郡守。<br /><br />&nbsp;&nbsp;&nbsp;&nbsp;夫危者易仆，可为寒心。吾今方追使君，庶免其难。若奉使君以还，将以付子。”<br /><br />&nbsp;&nbsp;&nbsp;&nbsp;二人曰：“子其行矣，是吾心也。”于是斌将侠客晨夜追种，及之于太原，遮险<br /><br />&nbsp;&nbsp;&nbsp;&nbsp;格杀送吏，因下马与种，斌自步从。一日一夜行四百余里，遂得脱归。<br /><br />&nbsp;&nbsp;&nbsp;&nbsp;种匿于闾、甄氏数年，徐州从事臧F上书讼之曰：<br /><br />&nbsp;&nbsp;&nbsp;&nbsp;臣闻士有忍死之辱，必有就事之计，故季布屈节于朱家，管仲错行于召忽。<br /><br />&nbsp;&nbsp;&nbsp;&nbsp;此二臣可以死而不死者，非爱身于须臾，贪命于苟活，隐其智力，顾其权略，庶<br /><br />&nbsp;&nbsp;&nbsp;&nbsp;幸逢时有所为耳。卒遭高帝之成业，齐桓之兴伯，遗其亡逃之行，赦其射钩之仇，<br /><br />&nbsp;&nbsp;&nbsp;&nbsp;拔于囚虏之中，信其佐国之谋，勋效传于百世，君臣载于篇籍。假令二主纪过于<br /><br />&nbsp;&nbsp;&nbsp;&nbsp;纤介，则此二臣同死于犬马，沉名于沟壑，当何由得申其补过之功，建其奇奥之<br /><br />&nbsp;&nbsp;&nbsp;&nbsp;术乎？伏见故兖州刺史第五种，杰然自建，在乡曲无苞苴之嫌，步朝堂无择言之<br /><br />&nbsp;&nbsp;&nbsp;&nbsp;阙，天性疾恶，公方不曲，故论者说清高以种为上，序直士以种为首。《春秋》<br /><br />&nbsp;&nbsp;&nbsp;&nbsp;之义，选人所长，弃其所短，录其小善，除其大过。种所坐以盗贼公负，筋力未<br /><br />&nbsp;&nbsp;&nbsp;&nbsp;就，罪至征徙，非有大恶。昔虞舜事亲，大杖则走。故种逃亡，苟全性命，冀有<br /><br />&nbsp;&nbsp;&nbsp;&nbsp;朱家之路，以显季布之会，愿陛下无遗须臾之恩，令种有持忠入地之恨。<br /><br />&nbsp;&nbsp;&nbsp;&nbsp;会赦出，卒于家。<br /><br />&nbsp;&nbsp;&nbsp;&nbsp;钟离意字子阿，会稽山阴人也。少为郡督邮。时部县亭长有受人酒礼者，府<br /><br />&nbsp;&nbsp;&nbsp;&nbsp;下记案考之。意封还记，入言于太守曰：“《春秋》先内后外，《诗》云‘刑于<br /><br />&nbsp;&nbsp;&nbsp;&nbsp;寡妻，以御于家邦’，明政化之本，由近及远。今宜先清府内，且阔略远县细微<br /><br />&nbsp;&nbsp;&nbsp;&nbsp;之愆。”太守甚贤之，遂任以县事。建武十四年，会稽大疫，死者万数，意独身<br /><br />&nbsp;&nbsp;&nbsp;&nbsp;自隐亲，经给医药，所部多蒙全济。<br /><br />&nbsp;&nbsp;&nbsp;&nbsp;举孝廉，再迁，辟大司徒侯霸府。诏部送徒诣河内，时冬寒，徒病不能行。<br /><br />&nbsp;&nbsp;&nbsp;&nbsp;路过弘农，意辄移属县使作徒衣，县不得已与之，而上书言状，意亦具以闻。光<br /><br />&nbsp;&nbsp;&nbsp;&nbsp;武得奏，以视霸，曰：“君所使掾何乃仁于用心？诚良吏也！”意遂于道解徒桎<br /><br />&nbsp;&nbsp;&nbsp;&nbsp;梏，恣所欲过，与克期俱至，无或违者。还，以病免。<br /><br />&nbsp;&nbsp;&nbsp;&nbsp;后除瑕丘令。吏有檀建者，盗窃县内，意屏人问状，建叩头服罪，不忍加刑，<br /><br />&nbsp;&nbsp;&nbsp;&nbsp;遣令长休。建父闻之，为建设酒，谓曰：“吾闻无道之君以刃残人，有道之君以<br /><br />&nbsp;&nbsp;&nbsp;&nbsp;义行诛。子罪，命也。”遂令建进药而死。二十五年，迁堂邑令。县人防广为父<br /><br />&nbsp;&nbsp;&nbsp;&nbsp;报仇，系狱，其母病死，广哭泣不食。意怜伤之，乃听广归家，使得殡敛。丞掾<br /><br />&nbsp;&nbsp;&nbsp;&nbsp;皆争，意曰：“罪自我归，义不累下。”遂遣之。广敛母讫，果还入狱。意密以<br /><br />&nbsp;&nbsp;&nbsp;&nbsp;状闻，广竟得以减死论。<br /><br />&nbsp;&nbsp;&nbsp;&nbsp;显宗即位，征为尚书。时交n太守张恢，坐臧千金，征还伏法，以资物簿入<br /><br />&nbsp;&nbsp;&nbsp;&nbsp;大司农，诏班赐群臣。意得珠玑，悉以委地而不拜赐。帝怪而问其故。对曰：<br /><br />&nbsp;&nbsp;&nbsp;&nbsp;“臣闻孔子忍渴于盗泉之水，曾参回车于胜母之闾，恶其名也。此臧秽之宝，诚<br /><br />&nbsp;&nbsp;&nbsp;&nbsp;不敢拜。”帝嗟叹曰：“清乎尚书之言！”乃更以库钱三十万赐意。转为尚书仆<br /><br />&nbsp;&nbsp;&nbsp;&nbsp;射。车驾数幸广成苑，意以为从禽废政，常当年阵谏般乐游田之事，天子即时还<br /><br />&nbsp;&nbsp;&nbsp;&nbsp;宫。永平三年夏旱，而大起北宫，意诣阙免冤上疏曰；<br /><br />&nbsp;&nbsp;&nbsp;&nbsp;伏见陛下以天时小旱，忧念元元，降避正殿，躬自克责，而比日密云，遂无<br /><br />&nbsp;&nbsp;&nbsp;&nbsp;大润，岂政有未得应天心者邪？昔成汤遭旱，以六事自责曰：“政不节邪？使人<br /><br />&nbsp;&nbsp;&nbsp;&nbsp;疾邪？宫室荣邪？女谒盛邪？苞苴行邪？谗夫昌邪？”窃见北宫大作，人失农时，<br /><br />&nbsp;&nbsp;&nbsp;&nbsp;此所谓宫室荣也。自古非苦宫室小狭，但患人不安宁。宜且罢止，以应天心。臣<br /><br />&nbsp;&nbsp;&nbsp;&nbsp;意以匹夫之才，无有行能，久食重禄，擢备近臣，比受厚赐，喜惧相并，不胜愚<br /><br />&nbsp;&nbsp;&nbsp;&nbsp;戆征营，罪当万死<br /><br />&nbsp;&nbsp;&nbsp;&nbsp;帝策诏报曰：“汤引六事，咎在一人。其冠履，勿谢。比上天降旱，密云数<br /><br />&nbsp;&nbsp;&nbsp;&nbsp;会，朕戚然惭惧，思获嘉应，故分布祷请，窥候风云，北祈明堂，南设雩场。今<br /><br />&nbsp;&nbsp;&nbsp;&nbsp;又敕大匠止作诸宫，减省不急，庶消灾谴。”诏因谢公卿百僚，遂应时澍雨焉。<br /><br />&nbsp;&nbsp;&nbsp;&nbsp;时，诏赐降胡子缣，尚书案事，误以十为百。帝见司农上簿，大怒，召郎，<br /><br />&nbsp;&nbsp;&nbsp;&nbsp;将笞之。意因入叩头曰：“过误之失，常人所容。若以懈慢为愆，则臣位大，罪<br /><br />&nbsp;&nbsp;&nbsp;&nbsp;重，郎位小，罪轻，咎皆在臣，臣当先坐。”乃解衣就格。帝意解，使复冠而贳<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;帝性褊察，好以耳目隐发为明，故公卿大臣数被诋毁，近臣尚书以下至见提<br /><br />&nbsp;&nbsp;&nbsp;&nbsp;拽。尝以事怒郎药崧，以杖撞之。崧走入床下，帝怒甚，疾言曰：“郎出！郎出！”<br /><br />&nbsp;&nbsp;&nbsp;&nbsp;崧曰：“天子穆穆，诸侯煌煌。未闻入君自起撞郎。”帝赦之。朝廷莫不悚栗，<br /><br />&nbsp;&nbsp;&nbsp;&nbsp;争为严切，以避诛责；惟意独敢谏争，数封还诏书，臣下过失辄救解之。会连有<br /><br />&nbsp;&nbsp;&nbsp;&nbsp;变异，意复上疏曰：<br /><br />&nbsp;&nbsp;&nbsp;&nbsp;伏惟陛下躬行孝道，修明经术，郊祀天地，畏敬鬼神，忧恤黎元，劳心不怠。<br /><br />&nbsp;&nbsp;&nbsp;&nbsp;而天气未和，日月不明，水泉涌溢，寒暑违节者，咎在群臣不能宣化理职，而以<br /><br />&nbsp;&nbsp;&nbsp;&nbsp;苛刻为俗。吏杀良人，继踵不绝。百官无相亲之心，吏人无雍雍之志。至于骨肉<br /><br />&nbsp;&nbsp;&nbsp;&nbsp;相残，毒害弥深，感逆和气，以致天灾。百姓可以德胜，难以力服。先王要道，<br /><br />&nbsp;&nbsp;&nbsp;&nbsp;民用和睦，故能致天下和平，灾害不生，祸乱不作。《鹿鸣》之诗必言宴乐者，<br /><br />&nbsp;&nbsp;&nbsp;&nbsp;以人神之心洽，然后天气和也。愿陛下垂圣德，揆万机，诏有司，慎人命，缓刑<br /><br />&nbsp;&nbsp;&nbsp;&nbsp;罚，顺时气，以调阴阳，垂之无极。<br /><br />&nbsp;&nbsp;&nbsp;&nbsp;帝虽不能用，然知其至诚。亦以此故不得久留，出为鲁相。后德阳殿成，百<br /><br />&nbsp;&nbsp;&nbsp;&nbsp;官大会。帝思意言，谓公卿曰：“钟离尚书若在，此殿不立。”<br /><br />&nbsp;&nbsp;&nbsp;&nbsp;意视事五年，以爱利为化，人多殷富。以久病卒官。遗言上书陈升平之世，<br /><br />&nbsp;&nbsp;&nbsp;&nbsp;难以急化，宜少宽假。帝感伤其意，下诏嗟叹，赐钱二十万。<br /><br />&nbsp;&nbsp;&nbsp;&nbsp;药崧者，河内人，天性朴忠。家贫为郎，常独直台上，无被，枕y，食糟<br /><br />&nbsp;&nbsp;&nbsp;&nbsp;糠。帝每夜入台，辄见崧，问其故，甚嘉之，自此诏太官赐尚书以下朝夕餐，给<br /><br />&nbsp;&nbsp;&nbsp;&nbsp;帷被阜袍，及侍史二人。崧官至南阳太守。<br /><br />&nbsp;&nbsp;&nbsp;&nbsp;宋均字叔痒，南阳安众人也。父伯，建武初为五官中郎将。均以父任为郎，<br /><br />&nbsp;&nbsp;&nbsp;&nbsp;时年十五，好经书，每休沐日，辄受业博士，通《诗》、《礼》，善论难。至二<br /><br />&nbsp;&nbsp;&nbsp;&nbsp;十余，调补辰阳长。其俗少学者而信巫鬼，均为立学校，禁绝淫祀，人皆安之。<br /><br />&nbsp;&nbsp;&nbsp;&nbsp;以祖母丧去官，客授颍川。<br /><br />&nbsp;&nbsp;&nbsp;&nbsp;后为谒者。会武陵蛮反，围武威将军刘尚，诏使均乘传发江夏奔命三千人往<br /><br />&nbsp;&nbsp;&nbsp;&nbsp;救之。既至而尚已没。会伏波将军马援至，诏因令均监军，与诸将俱进，贼拒厄<br /><br />&nbsp;&nbsp;&nbsp;&nbsp;不得前。及马援卒于师，军士多温湿疾病，死者太半。均虑军遂不反，乃与诸将<br /><br />&nbsp;&nbsp;&nbsp;&nbsp;议曰：“今道远士病，不可以战，欲权承制降之何如？”诸将皆伏地莫敢应。均<br /><br />&nbsp;&nbsp;&nbsp;&nbsp;曰：“夫忠臣出竟，有可以安国家，专之可也。”乃矫制调伏波司马吕种守沅陵<br /><br />&nbsp;&nbsp;&nbsp;&nbsp;长，命种奉诏书入虏营，告以恩信，因勒兵随其后。蛮夷震怖，即共斩其大帅而<br /><br />&nbsp;&nbsp;&nbsp;&nbsp;降，于是入贼营，散其众，遣归本郡，为置长吏而还。均未至，先自劾矫制之罪。<br /><br />&nbsp;&nbsp;&nbsp;&nbsp;光武嘉其功，迎赐以金帛，令过家上冢。其后每有四方异议，数访问焉。<br /><br />&nbsp;&nbsp;&nbsp;&nbsp;迁上蔡令。时府下记，禁人丧葬不得侈长。均曰：“夫送终逾制，失之轻者。<br /><br />&nbsp;&nbsp;&nbsp;&nbsp;今有不义之民，尚未循化，而遽罚过礼，非政之先。”竟不肯施行。<br /><br />&nbsp;&nbsp;&nbsp;&nbsp;迁九江太守。郡多虎暴，数为民患，常募设槛阱而犹多伤害。均到，下记属<br /><br />&nbsp;&nbsp;&nbsp;&nbsp;县曰：“夫虎豹在山，鼋鼍在水，各有所托。且江淮之有猛兽，犹北土之有鸡豚<br /><br />&nbsp;&nbsp;&nbsp;&nbsp;也。今为民害，咎在残吏，而劳勤张捕，非忧恤之本也。其务退奸贪，思进忠善，<br /><br />&nbsp;&nbsp;&nbsp;&nbsp;可一去槛阱，除削课制。”其后传言虎相与东游度江。中元元年，山阳、楚、沛<br /><br />&nbsp;&nbsp;&nbsp;&nbsp;多蝗，其飞至九江界者，辄东西散去，由是名称远近。浚遒县有唐、后二山，民<br /><br />&nbsp;&nbsp;&nbsp;&nbsp;共祠之，众巫遂取百姓男女以为公妪，岁岁改易，既而不敢嫁娶，前后守令莫敢<br /><br />&nbsp;&nbsp;&nbsp;&nbsp;禁。均乃下书曰：“自今以后，为山娶者皆娶巫家，勿扰良民。”于是遂绝。<br /><br />&nbsp;&nbsp;&nbsp;&nbsp;永平元年，迁东海相，在郡五年，坐法免官，客授颍川。而东海吏民思均恩<br /><br />&nbsp;&nbsp;&nbsp;&nbsp;化，为之作歌，诣阙乞还者数千人。显宗以其能，七年，征拜尚书令。每有驳议，<br /><br />&nbsp;&nbsp;&nbsp;&nbsp;多合上旨。均尝删剪疑事，帝以为有奸，大怒，收郎缚格之。诸尚书惶恐，皆叩<br /><br />&nbsp;&nbsp;&nbsp;&nbsp;头谢罪。均顾厉色曰：“盖忠臣执义，无有二心。若畏威失正，均虽死，不易志。”<br /><br />&nbsp;&nbsp;&nbsp;&nbsp;小黄门在傍，入具以闻。帝善其不挠，即令贳郎，迁均司隶校尉。数月，出为河<br /><br />&nbsp;&nbsp;&nbsp;&nbsp;内太守，政化大行。<br /><br />&nbsp;&nbsp;&nbsp;&nbsp;均尝寝病，百姓耆老为祷请，旦夕问起居，其为民爱若此。以疾上书乞免，<br /><br />&nbsp;&nbsp;&nbsp;&nbsp;诏除子条为太子舍人。均自扶舆诣阙谢恩，帝使中黄门慰问，因留养疾。司徒缺，<br /><br />&nbsp;&nbsp;&nbsp;&nbsp;帝以均才任宰相，召入视其疾，令两驺扶之。均拜谢曰：“天罚有罪，所苦浸笃，<br /><br />&nbsp;&nbsp;&nbsp;&nbsp;不复奉望帷幄！”因流涕而辞。帝甚伤之，召条扶侍均出，赐钱三十万。<br /><br />&nbsp;&nbsp;&nbsp;&nbsp;均性宽和，不喜文法，常以为吏能弘厚，虽贪污放纵，犹无所害；至于苛察<br /><br />&nbsp;&nbsp;&nbsp;&nbsp;之人，身或廉法，而巧黠刻削，毒加百姓，灾害流亡所由而作。及在尚书，恒欲<br /><br />&nbsp;&nbsp;&nbsp;&nbsp;叩头争之，以时方严切，故遂不敢陈。帝后闻其言而追悲之。建初元年，卒于家。<br /><br />&nbsp;&nbsp;&nbsp;&nbsp;族子意。<br /><br />&nbsp;&nbsp;&nbsp;&nbsp;意字伯志。父京，以《大夏侯尚书》教授，至辽东太守。意少传父业，显宗<br /><br />&nbsp;&nbsp;&nbsp;&nbsp;时举孝廉，以召对合旨，擢拜阿阳侯相。建初中，征为尚书。<br /><br />&nbsp;&nbsp;&nbsp;&nbsp;肃宗性宽仁，而亲亲之恩笃，故叔父济南、中山二王每数入朝，特加恩宠，<br /><br />&nbsp;&nbsp;&nbsp;&nbsp;及诸昆弟并留京师，不遣就国。意以为人臣有节，不宜逾礼过恩，乃上疏谏曰：<br /><br />&nbsp;&nbsp;&nbsp;&nbsp;“陛下至孝AA，恩受隆深，以济南王康、中山王焉先帝昆弟，特蒙礼宠，圣情<br /><br />&nbsp;&nbsp;&nbsp;&nbsp;恋恋，不忍远离，比年朝见，久留京师，崇以叔父之尊，同之家人之礼，车入殿<br /><br />&nbsp;&nbsp;&nbsp;&nbsp;门，即席不拜，分甘损膳，赏赐优渥。昔周公怀圣人之德，有致太平之功，然后<br /><br />&nbsp;&nbsp;&nbsp;&nbsp;王曰叔父，加以锡币。今康、焉幸以支庶享食大国，陛下即位，蠲除前过，还所<br /><br />&nbsp;&nbsp;&nbsp;&nbsp;削黜，衍食他县，男女少长，并受爵邑，恩宠逾制，礼敬过度。《春秋》之义，<br /><br />&nbsp;&nbsp;&nbsp;&nbsp;诸父昆弟无所不臣，所以尊尊卑卑，强干弱枝者也。陛下德业隆盛，当为万世典<br /><br />&nbsp;&nbsp;&nbsp;&nbsp;法，不宜以私恩损上下之序，失君臣之正。又西平王羡等六王，皆妻子成家，官<br /><br />&nbsp;&nbsp;&nbsp;&nbsp;属备具，当早就蕃国，为子孙基n。而室第相望，久磐京邑，婚姻之盛，过于本<br /><br />&nbsp;&nbsp;&nbsp;&nbsp;朝，仆马之众，充塞城郭，骄奢c拟，宠禄隆过。今诸国之封，并皆豪腴，风气<br /><br />&nbsp;&nbsp;&nbsp;&nbsp;平调，道路夷近，朝聘有期，行来不难。宜割情不忍，以义断恩，发遣康、焉各<br /><br />&nbsp;&nbsp;&nbsp;&nbsp;归蕃国，令羡等速就便时，以塞众望。”帝纳之。<br /><br />&nbsp;&nbsp;&nbsp;&nbsp;章和二年，鲜卑击破北匈奴，而南单于乘此请兵北伐，因欲还归旧庭。时窦<br /><br />&nbsp;&nbsp;&nbsp;&nbsp;太后临朝，议欲从之。意上疏曰：<br /><br />&nbsp;&nbsp;&nbsp;&nbsp;夫戎狄之隔远中国，幽处北极，界以沙漠，简贱礼义，无有上下，强者为雄，<br /><br />&nbsp;&nbsp;&nbsp;&nbsp;弱即屈服。自汉兴以来，征伐数矣，其所克获，曾不补害。光武皇帝躬服金革之<br /><br />&nbsp;&nbsp;&nbsp;&nbsp;难，深昭天地之明，故因其来降，羁縻畜养，边人得生，劳役休息，于兹四十余<br /><br />&nbsp;&nbsp;&nbsp;&nbsp;年矣。今鲜卑奉顺，斩获万数，中国坐享大功，而百姓不知其劳，汉兴功烈。于<br /><br />&nbsp;&nbsp;&nbsp;&nbsp;斯为盛。所以然者，夷虏相攻，无损汉兵者也。臣察鲜卑侵伐匈奴，正是利其抄<br /><br />&nbsp;&nbsp;&nbsp;&nbsp;掠，及归功圣朝，实由贪得重赏。今若听南虏还都北庭，则不得不禁制鲜卑。鲜<br /><br />&nbsp;&nbsp;&nbsp;&nbsp;卑外失暴掠之愿，内无功劳之赏，豺狼贪婪，必为边患。今北虏西遁，请求和亲，<br /><br />&nbsp;&nbsp;&nbsp;&nbsp;宜因其归附，以为外I，巍巍之业，无以过此。若引兵费赋，以顺南虏，则坐失<br /><br />&nbsp;&nbsp;&nbsp;&nbsp;上略，去安即危矣。诚不可许。<br /><br />&nbsp;&nbsp;&nbsp;&nbsp;会南单于竟不北徙。<br /><br />&nbsp;&nbsp;&nbsp;&nbsp;迁司隶校尉。永元初，大将军窦宪兄弟贵盛，步兵校尉邓叠、河南尹王调、<br /><br />&nbsp;&nbsp;&nbsp;&nbsp;故蜀郡太守廉范等群党，出入宪门，负势放纵。意随违举奏，无所回避，由是与<br /><br />&nbsp;&nbsp;&nbsp;&nbsp;窦氏有隙。二年，病卒。<br /><br />&nbsp;&nbsp;&nbsp;&nbsp;孙俱，灵帝时为司空。<br /><br />&nbsp;&nbsp;&nbsp;&nbsp;寒朗字伯奇，鲁国薛人也。生三日，遭天下乱，弃之荆刺；数日兵解，母往<br /><br />&nbsp;&nbsp;&nbsp;&nbsp;视，犹尚气息，遂收养之。及长，好经学，博通书传，以《尚书》教授。举孝廉。<br /><br />&nbsp;&nbsp;&nbsp;&nbsp;永平中，以谒者守侍御史，与三府掾属共考案楚狱颜忠、王平等，辞连及隧<br /><br />&nbsp;&nbsp;&nbsp;&nbsp;乡侯耿建、朗陵侯臧信、护泽侯邓鲤、曲成侯刘建。建等辞未尝与忠、平相见。<br /><br />&nbsp;&nbsp;&nbsp;&nbsp;是时，显宗怒甚，吏皆惶恐，诸所连及，率一切陷入，无敢以情恕者。朗心伤其<br /><br />&nbsp;&nbsp;&nbsp;&nbsp;冤，试以建等物色独问忠、平，而二人错愕不能对。朗知其诈，乃上言建等无奸，<br /><br />&nbsp;&nbsp;&nbsp;&nbsp;专为忠、平所诬，疑天下无辜类多如此。帝乃召朗人，问曰：“建等即如是，忠、<br /><br />&nbsp;&nbsp;&nbsp;&nbsp;平何故引之？”朗对曰：“忠、平自知所犯不道，故多有虚引，冀以自明。”帝<br /><br />&nbsp;&nbsp;&nbsp;&nbsp;曰：“即如是，四侯无事，何不早奏，狱竟而久系至今邪？”郎对曰：“臣虽考<br /><br />&nbsp;&nbsp;&nbsp;&nbsp;之无事，然恐海内别有发其奸者，故未敢时上。”帝怒骂曰：“吏持两端，促提<br /><br />&nbsp;&nbsp;&nbsp;&nbsp;下。”左右方引去，朗曰：“愿一言而死。小臣不敢欺，欲助国耳。”帝问曰：<br /><br />&nbsp;&nbsp;&nbsp;&nbsp;“谁与共为章？”对曰：“臣自知当必族灭，不敢多污染人，诚冀陛下一觉悟而<br /><br />&nbsp;&nbsp;&nbsp;&nbsp;已。臣见考囚在事者，咸共言妖恶大故，臣子所宜同疾，今出之不如入之，可无<br /><br />&nbsp;&nbsp;&nbsp;&nbsp;后责。是以考一连十，考十连百。又公卿朝会，陛下问以得失，皆长跪言，旧制<br /><br />&nbsp;&nbsp;&nbsp;&nbsp;大罪祸及九族，陛下大恩，裁止于身，天下幸甚。及其归舍，口虽不言，而仰屋<br /><br />&nbsp;&nbsp;&nbsp;&nbsp;窃叹，莫不知其多冤，无敢牾陛下者。臣今所陈，诚死无悔。”帝意解，诏遣朗<br /><br />&nbsp;&nbsp;&nbsp;&nbsp;出。后二日，车驾自幸洛阳狱录囚徒，理出千余人。后平、忠死狱中，朗乃自系。<br /><br />&nbsp;&nbsp;&nbsp;&nbsp;会赦，免官。复举孝廉。<br /><br />&nbsp;&nbsp;&nbsp;&nbsp;建初中，肃宗大会群臣，朗前谢恩，诏以朗纳忠先帝，拜为易长。岁余，迁<br /><br />&nbsp;&nbsp;&nbsp;&nbsp;济阳令，以母丧去官，百姓追思之。章和元年，上行东巡狩，过济阳，三老吏人<br /><br />&nbsp;&nbsp;&nbsp;&nbsp;上书陈朗前政治状。帝至梁，召见朗，诏三府为辟首，由是辟司徒府。永元中，<br /><br />&nbsp;&nbsp;&nbsp;&nbsp;再迁清河太守，坐法免。<br /><br />&nbsp;&nbsp;&nbsp;&nbsp;永初三年，太尉张禹荐朗为博士，征诣公车，会卒，时年八十四。<br /><br />&nbsp;&nbsp;&nbsp;&nbsp;论曰：左丘明有言：“仁人之言，其利博哉！”晏子一言，齐侯省刑。若钟<br /><br />&nbsp;&nbsp;&nbsp;&nbsp;离意之就格请过，寒朗之廷争冤狱，笃矣乎，仁者之情也！夫正直本于忠诚则不<br /><br />&nbsp;&nbsp;&nbsp;&nbsp;诡，本于谏争则绞切。彼二子之所本得乎天，故言信而志行也。<br /><br />&nbsp;&nbsp;&nbsp;&nbsp;赞曰：伯鱼、子阿，矫急去苛。临官以洁，匡帝以奢。宋均达政，禁此妖H。<br /><br />&nbsp;&nbsp;&nbsp;&nbsp;禽虫畏德，子民请病。意明尊尊，割恩蕃屏。鲁黎，寒君为命。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,209);">加入书签</a><a
                        href="208.html">上一页</a>&larr;<a href="index.html">返回列表</a>&rarr;<a
                            href="210.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "208.html"; var next_page = "210.html"; var index_page = "index.html"; var sortid = "9"; var article_id = "3"; var chapter_id = "209"; var articlename = "后汉书"; var chaptername = " 卷四十一 第五钟离宋寒列传第三十一"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>