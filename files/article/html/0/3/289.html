<!DOCTYPE html>
<html>
<head>
<meta charset="gbk" />
<title>后汉书- 志第二十六 百官三-在线阅读-哈西文学网</title>
<meta name="keywords" content="范晔，后汉书， 志第二十六 百官三全文， 志第二十六 百官三在线阅读 哈西文学网" />
<meta name="description" content="哈西文学网提供范晔的后汉书  志第二十六 百官三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/289.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/289.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第二十六 百官三</h1>
            <div class="link xb">
                <a href="288.html">上一页</a>&larr;<a href="index.html">返回列表</a>&rarr;<a
                    href="290.html">下一页</a></div>			
            <div id="BookText">&nbsp;&nbsp;&nbsp;&nbsp;宗正大司农少府<br /><br />&nbsp;&nbsp;&nbsp;&nbsp;宗正，卿一人，中二千石。本注曰：掌序录王国嫡庶之次及诸宗室亲属远近，<br /><br />&nbsp;&nbsp;&nbsp;&nbsp;郡国岁因计上宗室名籍。若有犯法当髡以上，先上诸宗正，宗正以闻，乃报决。<br /><br />&nbsp;&nbsp;&nbsp;&nbsp;丞一人，比千石。<br /><br />&nbsp;&nbsp;&nbsp;&nbsp;诸公主，每主家令一人，六百石。丞一人，三百石。本注曰：其余属吏增减<br /><br />&nbsp;&nbsp;&nbsp;&nbsp;无常。<br /><br />&nbsp;&nbsp;&nbsp;&nbsp;右属宗正。本注曰：中兴省都司空令、丞。<br /><br />&nbsp;&nbsp;&nbsp;&nbsp;大司农，卿一人，中二千石。本注曰：掌诸钱谷金帛诸货币。郡国四时上月<br /><br />&nbsp;&nbsp;&nbsp;&nbsp;旦见钱谷簿，其逋未毕，各具别之。边郡诸官请调度者，皆为报给，损多益寡，<br /><br />&nbsp;&nbsp;&nbsp;&nbsp;取相给足。丞一人，比千石。部丞一人，六百石。本注曰：部丞主帑藏。<br /><br />&nbsp;&nbsp;&nbsp;&nbsp;太仓令一人，六百石。本注曰：主受郡国传漕谷。丞一人。<br /><br />&nbsp;&nbsp;&nbsp;&nbsp;平准令一人，六百石。本注曰：掌知物贾，主练染，作采色。丞一人。<br /><br />&nbsp;&nbsp;&nbsp;&nbsp;导官令一人，六百石。本注曰：主舂御米及作乾L。导，择也。丞一人。<br /><br />&nbsp;&nbsp;&nbsp;&nbsp;右属大司农。本注曰：郡国盐官、铁官本属司农，中兴皆属郡县。又有廪牺<br /><br />&nbsp;&nbsp;&nbsp;&nbsp;令，六百石，掌祭祀牺牲雁鹜之属。及雒阳市长、荥阳敖仓官，中兴皆属河南尹。<br /><br />&nbsp;&nbsp;&nbsp;&nbsp;余均输等皆省。<br /><br />&nbsp;&nbsp;&nbsp;&nbsp;少府，卿一人，中二千石。本注曰：掌中服御诸物，衣服宝货珍膳之属。丞<br /><br />&nbsp;&nbsp;&nbsp;&nbsp;一人，比千石。<br /><br />&nbsp;&nbsp;&nbsp;&nbsp;太医令一人，六百石。本注曰：掌诸医。药丞、方丞各一人。本注曰：药丞<br /><br />&nbsp;&nbsp;&nbsp;&nbsp;主药。方丞主药方。<br /><br />&nbsp;&nbsp;&nbsp;&nbsp;太官令一人，六百石。本注曰：掌御饮食。左丞、甘丞、汤官丞、果丞各一<br /><br />&nbsp;&nbsp;&nbsp;&nbsp;人。本注曰：左丞主饮食。甘丞主膳具。汤官丞主酒。果丞主果。<br /><br />&nbsp;&nbsp;&nbsp;&nbsp;守宫令一人，六百石。本注曰：主御纸笔墨及尚书财用诸物及封泥。丞一人。<br /><br />&nbsp;&nbsp;&nbsp;&nbsp;上林苑令一人，六百石。本注曰：主苑中禽兽。颇有民居，皆主之。捕得其<br /><br />&nbsp;&nbsp;&nbsp;&nbsp;兽送太官。丞、尉各一人。<br /><br />&nbsp;&nbsp;&nbsp;&nbsp;侍中，比二千石。本注曰：无员。掌侍左右，赞导众事，顾问应对。法驾出，<br /><br />&nbsp;&nbsp;&nbsp;&nbsp;则多识者一人参乘，余皆骑在乘舆车后。本有仆射一人，中兴转为祭酒，或置或<br /><br />&nbsp;&nbsp;&nbsp;&nbsp;否。<br /><br />&nbsp;&nbsp;&nbsp;&nbsp;中常侍，千石。本注曰：宦者，无员。后增秩比二千石。掌侍左右，从入内<br /><br />&nbsp;&nbsp;&nbsp;&nbsp;宫，赞导内众事，顾问应对给事。<br /><br />&nbsp;&nbsp;&nbsp;&nbsp;黄门侍郎，六百石。本注曰：无员。掌侍从左右，给事中，关通中外。及诸<br /><br />&nbsp;&nbsp;&nbsp;&nbsp;王朝见于殿上，引王就坐。<br /><br />&nbsp;&nbsp;&nbsp;&nbsp;小黄门，六百石。本注曰：宦者，无员。掌侍左右，受尚书事。上在内宫，<br /><br />&nbsp;&nbsp;&nbsp;&nbsp;关通中外及中宫已下众事。诸公主及王太妃等有疾苦，则使问之。<br /><br />&nbsp;&nbsp;&nbsp;&nbsp;黄门令一人，六百石。本注曰：宦者。主省中诸宦者。丞、从丞各一人。本<br /><br />&nbsp;&nbsp;&nbsp;&nbsp;注曰：宦者。从丞主出入从。<br /><br />&nbsp;&nbsp;&nbsp;&nbsp;黄门署长、画室署长、玉堂署长各一人。丙署长七人。皆四百石，黄绶。本<br /><br />&nbsp;&nbsp;&nbsp;&nbsp;注曰：宦者。各主中宫别处。<br /><br />&nbsp;&nbsp;&nbsp;&nbsp;中黄门冗从仆射一人，六百石。本注曰：宦者。主中黄门冗从。居则宿卫，<br /><br />&nbsp;&nbsp;&nbsp;&nbsp;直守门户；出则骑从，夹乘舆车。<br /><br />&nbsp;&nbsp;&nbsp;&nbsp;中黄门，比百石。本注曰：宦者，无员。后增比三百石。掌给事禁中。<br /><br />&nbsp;&nbsp;&nbsp;&nbsp;掖庭令一人，六百石。本注曰：宦者。掌后宫贵人采女事。左右丞、暴室丞<br /><br />&nbsp;&nbsp;&nbsp;&nbsp;各一人。本注曰：宦者。暴室丞主中妇人疾病者，就此室治；其皇后、贵人有罪，<br /><br />&nbsp;&nbsp;&nbsp;&nbsp;亦就此室。<br /><br />&nbsp;&nbsp;&nbsp;&nbsp;永巷令一人，六百石。本注曰：宦者。典官婢侍使。丞一人。本注曰：宦者。<br /><br />&nbsp;&nbsp;&nbsp;&nbsp;御府令一人，六百石。本注曰：宦者。典官婢作中衣服及补浣之属。丞、织<br /><br />&nbsp;&nbsp;&nbsp;&nbsp;室丞各一人。本注曰：宦者。<br /><br />&nbsp;&nbsp;&nbsp;&nbsp;祠祀令一人，六百石。本注曰：典中诸小祠祀。丞一人。本注曰：宦者。<br /><br />&nbsp;&nbsp;&nbsp;&nbsp;钩盾令一人，六百石。本注曰：宦者。典诸近池苑囿游观之处。丞、永安丞<br /><br />&nbsp;&nbsp;&nbsp;&nbsp;各一人，三百石。本注曰：宦者。永安，北宫东北别小宫名，有园观。苑中丞、<br /><br />&nbsp;&nbsp;&nbsp;&nbsp;果丞、鸿池丞、南园丞各一人，二百石。本注曰：苑中丞主苑中离官。果丞主果<br /><br />&nbsp;&nbsp;&nbsp;&nbsp;园。鸿池，池名，在雒阳东二十里。南园在雒水南。濯龙监、直里监各一人，四<br /><br />&nbsp;&nbsp;&nbsp;&nbsp;百石。本注曰：濯龙亦园名，近北宫。直里亦园名也，在雒阳城西南角。<br /><br />&nbsp;&nbsp;&nbsp;&nbsp;中藏府令一人，六百石。本注曰：掌中币帛金银诸货物。丞一人。<br /><br />&nbsp;&nbsp;&nbsp;&nbsp;内者令一人，六百石。本注曰：掌宫中布张诸亵物。左右丞各一人。<br /><br />&nbsp;&nbsp;&nbsp;&nbsp;尚方令一人，六百石。本注曰：掌上手工作御刀剑诸好器物。丞一人。<br /><br />&nbsp;&nbsp;&nbsp;&nbsp;尚方令一人，千石。本注曰：承秦所置，武帝用宦者，更为中书谒者令，成<br /><br />&nbsp;&nbsp;&nbsp;&nbsp;帝用士人，复故。掌凡选署及奏下尚书曹文书众事。<br /><br />&nbsp;&nbsp;&nbsp;&nbsp;尚书仆射一人，六百石。本注曰：署尚书事，令不在则奏下众事。<br /><br />&nbsp;&nbsp;&nbsp;&nbsp;尚书六人，六百石。本注曰：成帝初署尚书四人，分为四曹：常侍曹尚书主<br /><br />&nbsp;&nbsp;&nbsp;&nbsp;公卿事，二千石曹尚书主郡国二千石事，民曹尚书主凡吏上书事，客曹尚书主外<br /><br />&nbsp;&nbsp;&nbsp;&nbsp;国夷狄事。世祖承遵，后分二千石曹，又分客曹为南主客曹、北主客曹，凡六曹。<br /><br />&nbsp;&nbsp;&nbsp;&nbsp;左右丞各一人，四百石。本注曰：掌录文书期会。左丞主吏民章报及驺伯史。右<br /><br />&nbsp;&nbsp;&nbsp;&nbsp;丞假署印绶及纸笔墨诸财用库藏。侍郎三十六人，四百石。本注曰：一曹有六人，<br /><br />&nbsp;&nbsp;&nbsp;&nbsp;主作文书起草。令史十八人，二百石。本注曰：曹有三，主书。后增剧曹三人，<br /><br />&nbsp;&nbsp;&nbsp;&nbsp;合二十一人。<br /><br />&nbsp;&nbsp;&nbsp;&nbsp;符节令一人，六百石。本注曰：为符节台率，主符节事。凡遣使掌授节。尚<br /><br />&nbsp;&nbsp;&nbsp;&nbsp;符玺郎中四人。本注曰：旧二人在中，主玺及虎符、竹符之半者。符节令史，二<br /><br />&nbsp;&nbsp;&nbsp;&nbsp;百石。本注曰：掌书。<br /><br />&nbsp;&nbsp;&nbsp;&nbsp;御史中丞一人，千石。本注曰：御史大夫之丞也。旧别监御史在殿中，密举<br /><br />&nbsp;&nbsp;&nbsp;&nbsp;非法。及御史大夫转为司空，因别留中，为御史台率，后又属少府。治书侍御史<br /><br />&nbsp;&nbsp;&nbsp;&nbsp;二人，六百石。本注曰：掌选明法律者为之。凡天下诸谳疑事，掌以法律当其是<br /><br />&nbsp;&nbsp;&nbsp;&nbsp;非。侍御史十五人，六百石。本注曰：掌察举非法，受公卿群吏奏事，有违失举<br /><br />&nbsp;&nbsp;&nbsp;&nbsp;劾之。凡郊庙之祠及大朝会、大封拜，则二人监威仪，有违失则劾奏。<br /><br />&nbsp;&nbsp;&nbsp;&nbsp;兰台令史，六百石。本注曰：掌奏及印工文书。<br /><br />&nbsp;&nbsp;&nbsp;&nbsp;右属少府。本注曰：职属少府者，自太医、上林凡四官。自侍中至御史，皆<br /><br />&nbsp;&nbsp;&nbsp;&nbsp;以文属焉。承秦，凡山泽陂池之税，名曰禁钱，属少府。世祖改属司农，考工转<br /><br />&nbsp;&nbsp;&nbsp;&nbsp;属太仆，都水属郡国。孝武帝初置水衡都尉，秩比二千石，别主上林苑有离官燕<br /><br />&nbsp;&nbsp;&nbsp;&nbsp;休之处，世祖省之，并其职于少府。每立秋刘之日，辄暂置水衡都尉，事讫乃<br /><br />&nbsp;&nbsp;&nbsp;&nbsp;罢之。少府本六丞，省五。又省汤官、织室令，置丞。又省上林十池监，胞人长<br /><br />&nbsp;&nbsp;&nbsp;&nbsp;丞，宦者、昆台、璺扇令，二十一丞。又省水衡属官令、长、丞、尉二十余人。<br /><br />&nbsp;&nbsp;&nbsp;&nbsp;章和以下，中官稍广，加尝药、太官、御者、钩盾、尚方、考工、别作监，皆六<br /><br />&nbsp;&nbsp;&nbsp;&nbsp;百石，宦者为之，转为兼副，或省，故录本官。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,289);">加入书签</a><a
                        href="288.html">上一页</a>&larr;<a href="index.html">返回列表</a>&rarr;<a
                            href="290.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "288.html"; var next_page = "290.html"; var index_page = "index.html"; var sortid = "9"; var article_id = "3"; var chapter_id = "289"; var articlename = "后汉书"; var chaptername = " 志第二十六 百官三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>