<!DOCTYPE html>
<html>
<head>
<meta charset="gbk" />
<title>后汉书- 卷三十七 桓荣丁鸿列传第二十七-在线阅读-哈西文学网</title>
<meta name="keywords" content="范晔，后汉书， 卷三十七 桓荣丁鸿列传第二十七全文， 卷三十七 桓荣丁鸿列传第二十七在线阅读 哈西文学网" />
<meta name="description" content="哈西文学网提供范晔的后汉书  卷三十七 桓荣丁鸿列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/204.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/204.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 桓荣丁鸿列传第二十七</h1>
            <div class="link xb">
                <a href="203.html">上一页</a>&larr;<a href="index.html">返回列表</a>&rarr;<a
                    href="205.html">下一页</a></div>			
            <div id="BookText">&nbsp;&nbsp;&nbsp;&nbsp;桓荣字春卿，沛郡龙亢人也。少学长安，习《欧阳尚书》，事博士九江朱普。<br /><br />&nbsp;&nbsp;&nbsp;&nbsp;贫窭无资，常客佣以自给，精力不倦，十五年不窥家园。至王莽篡位乃归。会朱<br /><br />&nbsp;&nbsp;&nbsp;&nbsp;普卒，荣奔丧九江，负土成坟，因留教授，徒众数百人。莽败，天下乱。荣抱其<br /><br />&nbsp;&nbsp;&nbsp;&nbsp;经书与弟子逃匿山谷，虽常饥困而讲论不辍，后复客授江淮间。<br /><br />&nbsp;&nbsp;&nbsp;&nbsp;建武十九年，年六十余，始辟大司徒府。时，显宗始立为皇太子，选求明经，<br /><br />&nbsp;&nbsp;&nbsp;&nbsp;乃擢荣弟子豫章何汤为虎贲中郎将，以《尚书》授太子。世祖从容问汤本师为谁，<br /><br />&nbsp;&nbsp;&nbsp;&nbsp;汤对曰：“事沛国桓荣。”帝即召荣，令说《尚书》，甚善之。拜为议郎，赐钱<br /><br />&nbsp;&nbsp;&nbsp;&nbsp;十万，入使授太子。每朝会，辄令荣于公卿前敷奏经书。帝称善。曰：“得生几<br /><br />&nbsp;&nbsp;&nbsp;&nbsp;晚！”会欧阳博士缺，帝欲用荣。荣叩头让曰：“臣经术浅薄，不如同门生郎中<br /><br />&nbsp;&nbsp;&nbsp;&nbsp;彭闳，扬州从事皋弘。”帝曰：“俞，往，女谐。”因拜荣为博士，引闳、弘为<br /><br />&nbsp;&nbsp;&nbsp;&nbsp;议郎。<br /><br />&nbsp;&nbsp;&nbsp;&nbsp;车驾幸大学，会诸博士论难于前，荣被服儒衣，温恭有蕴藉，辩明经义，每<br /><br />&nbsp;&nbsp;&nbsp;&nbsp;以礼让相厌，不以辞长胜人，儒者莫之及，特加赏赐。又诏诸生雅吹击磬，<br /><br />&nbsp;&nbsp;&nbsp;&nbsp;尽日乃罢。后荣入会庭中，诏赐奇果，受者皆怀之，荣独举手捧之以拜。帝笑指<br /><br />&nbsp;&nbsp;&nbsp;&nbsp;之曰：“此真儒生也。”以是愈见敬厚，常令止宿太子宫。积五年，荣荐门下生<br /><br />&nbsp;&nbsp;&nbsp;&nbsp;九江胡宪侍讲，乃听得出，旦一入而已。荣尝寝病，太子朝夕遣中傅问病，赐以<br /><br />&nbsp;&nbsp;&nbsp;&nbsp;珍羞、帷、帐、奴婢，谓曰：“如有不讳，无忧家室也。”后病愈，复入侍进。<br /><br />&nbsp;&nbsp;&nbsp;&nbsp;二十八年，大会百官，诏问谁可傅太子者，群臣承望上意，皆言太子舅执金<br /><br />&nbsp;&nbsp;&nbsp;&nbsp;吾原鹿侯阴识可。博士张佚正色曰：“今陛下立太子，为阴氏乎？为天下乎？即<br /><br />&nbsp;&nbsp;&nbsp;&nbsp;为阴氏，则阴侯可；为天下，则固宜用天下之贤才。”帝称善，曰：“欲置傅者，<br /><br />&nbsp;&nbsp;&nbsp;&nbsp;以辅太子也。今博士不难正朕，况太子乎？”即拜佚为太子太傅，而以荣为少傅，<br /><br />&nbsp;&nbsp;&nbsp;&nbsp;赐以辎车、乘马。荣大会诸生，陈其车马、印绶，曰：“今日所蒙，稽古之力也，<br /><br />&nbsp;&nbsp;&nbsp;&nbsp;可不勉哉！”荣以太子经学成毕，上疏谢曰：“臣幸得侍帷幄，执经连年，而智<br /><br />&nbsp;&nbsp;&nbsp;&nbsp;学浅短，无以补益万分。今皇太子以聪睿之姿，通明经义，观览古今，储君副主<br /><br />&nbsp;&nbsp;&nbsp;&nbsp;莫能专精博学若此者也。斯诚国家福v，天下幸甚。臣师道已尽，皆在太子，谨<br /><br />&nbsp;&nbsp;&nbsp;&nbsp;使掾臣汜再拜归道。”太子报书曰：“庄以童蒙，学道九载，而典训不明，无所<br /><br />&nbsp;&nbsp;&nbsp;&nbsp;晓识。夫《五经》广大，圣言幽远，非天下之至精，岂能与于此！况以不才，敢<br /><br />&nbsp;&nbsp;&nbsp;&nbsp;承诲命。昔之先师谢弟子者有矣，上则通达经旨，分明章句，下则去家慕乡，求<br /><br />&nbsp;&nbsp;&nbsp;&nbsp;谢师门。今蒙下列，不敢有辞，愿君慎疾加餐，重爱玉体。”<br /><br />&nbsp;&nbsp;&nbsp;&nbsp;三十年，拜为太常。荣初遭仓卒，与族人桓元卿同饥厄，而荣讲诵不息。元<br /><br />&nbsp;&nbsp;&nbsp;&nbsp;卿嗤荣曰：“但自苦气力，何时复施用乎？”荣笑不应。及为太常，元卿叹曰：<br /><br />&nbsp;&nbsp;&nbsp;&nbsp;“我农家子，岂意学之为利乃若是哉！”<br /><br />&nbsp;&nbsp;&nbsp;&nbsp;显宗即位，尊以师礼，甚见亲重，拜二子为郎。荣年逾八十，自以衰老，数<br /><br />&nbsp;&nbsp;&nbsp;&nbsp;上书乞身，辄加赏赐。乘与尝幸太常府，令荣坐东面，设几仗，会百官骠骑将军<br /><br />&nbsp;&nbsp;&nbsp;&nbsp;东平王苍以下及荣门生数百人，天子亲自执业，每言辄曰“大师在是”。既罢，<br /><br />&nbsp;&nbsp;&nbsp;&nbsp;悉以太官供具赐太常家。其恩礼若此。<br /><br />&nbsp;&nbsp;&nbsp;&nbsp;永平二年，三雍初成，拜荣为五更。每大射养老礼毕，帝辄引荣及弟子升堂，<br /><br />&nbsp;&nbsp;&nbsp;&nbsp;执经自为下说。乃封荣为关内侯，食邑五千户。<br /><br />&nbsp;&nbsp;&nbsp;&nbsp;荣每疾病，帝辄遣使者存问，太官、太医相望于道。及笃，上疏谢恩，让还<br /><br />&nbsp;&nbsp;&nbsp;&nbsp;爵士。帝幸其家问起居，入街下车，拥经而前，抚荣垂涕，赐以床茵、帷帐、刀<br /><br />&nbsp;&nbsp;&nbsp;&nbsp;剑、衣被，良久乃去。自是诸侯将军大夫问疾者，不敢复乘车到门，皆拜床下。<br /><br />&nbsp;&nbsp;&nbsp;&nbsp;荣卒，帝亲自变服，临丧送葬，赐冢茔于首山之阳。除兄子二人补四百石，都讲<br /><br />&nbsp;&nbsp;&nbsp;&nbsp;生八人补二百石，其余门徒多至公卿。子郁嗣。<br /><br />&nbsp;&nbsp;&nbsp;&nbsp;论曰：张佚讦切阴侯，以取高位，危言犯众，义动明后，知其直有余也。若<br /><br />&nbsp;&nbsp;&nbsp;&nbsp;夫一言纳赏，志士为之怀耻；受爵不让，风人所以兴歌。而佚廷议戚援，自居全<br /><br />&nbsp;&nbsp;&nbsp;&nbsp;德，意者以廉不足乎？昔乐羊食子，有功见疑；西巴放，以罪作傅。盖推仁审<br /><br />&nbsp;&nbsp;&nbsp;&nbsp;伪，本乎其情。君人者能以此察，则真邪几于辨矣。<br /><br />&nbsp;&nbsp;&nbsp;&nbsp;郁字仲恩，少以父任为郎。敦厚笃学，传父业，以《尚书》教授，门徒常数<br /><br />&nbsp;&nbsp;&nbsp;&nbsp;百人。荣卒，郁当袭爵，上书让于兄子，显宗不许，不得已受封，悉以租入与<br /><br />&nbsp;&nbsp;&nbsp;&nbsp;之。帝以郁先师子，有礼让，甚见亲厚，常居中论经书，问以政事，稍迁侍中。<br /><br />&nbsp;&nbsp;&nbsp;&nbsp;帝自制《五家要说章句》，令郁校定于宣明殿，以侍中监虎贲中郎将。<br /><br />&nbsp;&nbsp;&nbsp;&nbsp;永平十五年，入授皇太子经，迁越骑校尉，诏敕太子、诸王各奉贺致礼。郁<br /><br />&nbsp;&nbsp;&nbsp;&nbsp;数进忠言，多见纳录。肃宗即位，郁以母忧乞身，诏听以侍中行服。建初二年，<br /><br />&nbsp;&nbsp;&nbsp;&nbsp;迁屯骑校尉。<br /><br />&nbsp;&nbsp;&nbsp;&nbsp;和帝即位，富于春秋，侍中窦宪自以外戚之重，欲令少主颇涉经学，上疏皇<br /><br />&nbsp;&nbsp;&nbsp;&nbsp;太后曰：<br /><br />&nbsp;&nbsp;&nbsp;&nbsp;《礼记》云：“天下之命，悬于天子；天子之善，成乎所习。习与智长，则<br /><br />&nbsp;&nbsp;&nbsp;&nbsp;切而不勤；化与心成，则中道若性。昔成王幼小，越在襁褓，周公在前，史佚在<br /><br />&nbsp;&nbsp;&nbsp;&nbsp;后，太公在左，召公在右。中立听朝，四圣维之。是以虑无遗计，举无过事。”<br /><br />&nbsp;&nbsp;&nbsp;&nbsp;孝昭皇帝八岁即位，大臣辅政，亦选名儒韦贤、蔡义、夏侯胜等入授于前，平成<br /><br />&nbsp;&nbsp;&nbsp;&nbsp;圣德。近建初元年，张T、魏应、召训亦讲禁中。臣伏惟皇帝陛下，躬天然之姿，<br /><br />&nbsp;&nbsp;&nbsp;&nbsp;宜渐教学，而独对左右小臣，未闻典义。昔五更桓荣，亲为帝师，子郁，结发敦<br /><br />&nbsp;&nbsp;&nbsp;&nbsp;尚，继传父业，故再以校尉入授先帝，父子给事禁省，更历四世，今白首好礼，<br /><br />&nbsp;&nbsp;&nbsp;&nbsp;经行笃备。又宗正刘方，宗室之表，善为《诗经》，先帝所褒。宜令郁、方并入<br /><br />&nbsp;&nbsp;&nbsp;&nbsp;教授，以崇本朝，光示大化。<br /><br />&nbsp;&nbsp;&nbsp;&nbsp;由是迁长乐少府，复入侍讲。顷之，转为侍中奉车都尉。永元四年，代丁鸿<br /><br />&nbsp;&nbsp;&nbsp;&nbsp;为太常。明年，病卒。<br /><br />&nbsp;&nbsp;&nbsp;&nbsp;郁经授二帝，恩宠甚笃，赏赐前后数百千万，显于当世。门人杨震、朱宠，<br /><br />&nbsp;&nbsp;&nbsp;&nbsp;皆至三公。<br /><br />&nbsp;&nbsp;&nbsp;&nbsp;初，荣受朱普学章句四十万言，浮辞繁长，多过其实。及荣入授显宗，减为<br /><br />&nbsp;&nbsp;&nbsp;&nbsp;二十三万言。郁复删省定成十二万言。由是有《桓君大小太常章句》。<br /><br />&nbsp;&nbsp;&nbsp;&nbsp;子普嗣，传爵至曾孙。郁中子焉，能世传其家学。孙鸾、曾孙彬，并知名。<br /><br />&nbsp;&nbsp;&nbsp;&nbsp;焉字叔元，少以父任为郎。明经笃行，有名称。永初元年，入授安帝，三迁<br /><br />&nbsp;&nbsp;&nbsp;&nbsp;为侍中步兵校尉。永宁中，顺帝立为皇太子，以焉为太子少傅，月余，迁太傅，<br /><br />&nbsp;&nbsp;&nbsp;&nbsp;以母忧自乞，听以大夫行丧。逾年，诏使者赐牛酒，夺服，即拜光禄大夫，迁太<br /><br />&nbsp;&nbsp;&nbsp;&nbsp;常。时废皇太子为济阴王，焉与太仆来历、廷尉张谏，不能得，事已具《来<br /><br />&nbsp;&nbsp;&nbsp;&nbsp;历传》。<br /><br />&nbsp;&nbsp;&nbsp;&nbsp;顺帝即位，拜太傅，与太尉朱宠并录尚书事。焉复入授经禁中，因宴见，建<br /><br />&nbsp;&nbsp;&nbsp;&nbsp;言宜引三公、尚书入省事，帝从之。以焉前廷议守正，封阳平侯，固让不受。视<br /><br />&nbsp;&nbsp;&nbsp;&nbsp;事三年，坐辟召禁锢者为吏免。复拜光禄大夫。阳嘉二年，代来历为大鸿胪，数<br /><br />&nbsp;&nbsp;&nbsp;&nbsp;日，迁为太常。永和五年，代王龚为太尉。汉安元年，以日食免。明年，卒于家。<br /><br />&nbsp;&nbsp;&nbsp;&nbsp;弟子传业者数百人，黄琼、杨赐最为显贵。焉孙典。<br /><br />&nbsp;&nbsp;&nbsp;&nbsp;典字公雅，复传其家业，以《尚书》教授颍川，门徒数百人。举孝廉为郎。<br /><br />&nbsp;&nbsp;&nbsp;&nbsp;居无几，会国相王吉以罪被诛，故人亲戚莫敢至者。典独弃官收敛归葬，服丧三<br /><br />&nbsp;&nbsp;&nbsp;&nbsp;年，负土成坟，为立祠堂，尽礼而去。<br /><br />&nbsp;&nbsp;&nbsp;&nbsp;辟司徒袁隗府，举高第，拜侍御史。是时，宦官秉权，典执政无所回避。常<br /><br />&nbsp;&nbsp;&nbsp;&nbsp;乘骢马，京师畏惮，为之语曰：“行行且止，避骢马御史。”及黄巾贼起荥阳，<br /><br />&nbsp;&nbsp;&nbsp;&nbsp;典奉使督军。贼破，还，以牾宦官赏不行。在御史七年不调，后出为郎。<br /><br />&nbsp;&nbsp;&nbsp;&nbsp;灵帝崩，大将军何进秉政，典与同谋议，三迁羽林中郎将。献帝即位，三公<br /><br />&nbsp;&nbsp;&nbsp;&nbsp;奏典前与何进谋诛阉官，功虽不遂，忠义炳著。诏拜家一人为郎，赐钱二十万。<br /><br />&nbsp;&nbsp;&nbsp;&nbsp;从西入关，拜御史中丞，赐爵关内侯。车驾都许，迁光禄勋。建安六年，卒<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;鸾字始春，焉弟子也。少立操行，袍糟食，不求盈余。以世浊，州郡多<br /><br />&nbsp;&nbsp;&nbsp;&nbsp;非其人，耻不肯仕。<br /><br />&nbsp;&nbsp;&nbsp;&nbsp;年四十余，时太守向苗有名迹，乃举鸾孝廉，迁为胶东令。始到官而苗卒，<br /><br />&nbsp;&nbsp;&nbsp;&nbsp;鸾即去职奔丧，终三年然后归，淮汝之间高其义。后为巳吾、汲二县令，甚有名<br /><br />&nbsp;&nbsp;&nbsp;&nbsp;迹。诸公并荐，复征拜议郎。上陈五事：举贤才，审授用，黜佞幸，省苑囿，息<br /><br />&nbsp;&nbsp;&nbsp;&nbsp;役赋。书奏御，牾内竖，故不省。以病免。中平元年，年七十七，卒于家。子晔。<br /><br />&nbsp;&nbsp;&nbsp;&nbsp;晔字文林，一名严，尤修志介。姑为司空杨赐夫人。初鸾卒，姑归宁赴哀，<br /><br />&nbsp;&nbsp;&nbsp;&nbsp;将至，止于传舍，整饰从者而后入，晔心非之。及姑劳问，终无所言，号哭而已。<br /><br />&nbsp;&nbsp;&nbsp;&nbsp;赐遣吏奉祠，因县发取祠具，晔拒不受。后每至京师，未尝舍宿杨氏。其贞忮若<br /><br />&nbsp;&nbsp;&nbsp;&nbsp;此。宾客从者，皆祗其志行，一餐不受于人。仕为郡功曹。后举孝廉，有道、方<br /><br />&nbsp;&nbsp;&nbsp;&nbsp;正、茂才，三公并辟，皆不应。<br /><br />&nbsp;&nbsp;&nbsp;&nbsp;初平中，天下乱，避地会稽，遂浮海客交n，越人化其节，至闾里不争讼。<br /><br />&nbsp;&nbsp;&nbsp;&nbsp;为凶人所诬，遂死于合浦狱。<br /><br />&nbsp;&nbsp;&nbsp;&nbsp;彬字彦林，焉之兄孙也。<br /><br />&nbsp;&nbsp;&nbsp;&nbsp;父麟，字元凤，早有才惠。桓帝初，为议郎，入侍讲禁中，以直道牾左右，<br /><br />&nbsp;&nbsp;&nbsp;&nbsp;出为许令，病免。会母终，麟不胜丧，未祥而卒，年四十一。所著碑、诔、赞、<br /><br />&nbsp;&nbsp;&nbsp;&nbsp;说、书凡二十一篇。<br /><br />&nbsp;&nbsp;&nbsp;&nbsp;彬少与蔡邕齐名。初举孝廉，拜尚书郎。时中常侍曹节女婿冯方亦为郎，彬<br /><br />&nbsp;&nbsp;&nbsp;&nbsp;厉志操，与左丞刘歆，右丞杜希同好交善，未尝与方共酒食之会，方深怨之，遂<br /><br />&nbsp;&nbsp;&nbsp;&nbsp;章言彬等为酒党。事下尚书令刘猛，雅善彬等，不举正其事，节大怒，劾奏猛，<br /><br />&nbsp;&nbsp;&nbsp;&nbsp;以为阿党，请收下诏狱，在朝者为之寒心，猛意气自若，旬日得出，免官禁锢。<br /><br />&nbsp;&nbsp;&nbsp;&nbsp;彬遂以废。光和元年，卒于家，年四十六。诸儒莫不伤之。<br /><br />&nbsp;&nbsp;&nbsp;&nbsp;所著《七说》及书凡三篇，蔡邕等共论序其志，佥以为彬有过人者四：夙智<br /><br />&nbsp;&nbsp;&nbsp;&nbsp;早成，岐嶷也；学优文丽，至通也；仕不苟禄，绝高也，辞隆从，洁操也。乃<br /><br />&nbsp;&nbsp;&nbsp;&nbsp;共树碑而颂焉。<br /><br />&nbsp;&nbsp;&nbsp;&nbsp;刘猛，琅邪人。桓帝时为宗正，直道不容，自免归家。灵帝即位，太傅陈蕃、<br /><br />&nbsp;&nbsp;&nbsp;&nbsp;大将军窦武辅政，复征用之。<br /><br />&nbsp;&nbsp;&nbsp;&nbsp;论曰：伏氏自东西京相袭为名儒，以取爵位。中兴而桓氏尤盛，自荣至典，<br /><br />&nbsp;&nbsp;&nbsp;&nbsp;世宗其道，父子兄弟代作帝师，受其业者皆至卿相，显乎当世。孔子曰：“古之<br /><br />&nbsp;&nbsp;&nbsp;&nbsp;学者为己，今之学者为人。”为人者，凭誉以显物；为己者，因心以会道。桓荣<br /><br />&nbsp;&nbsp;&nbsp;&nbsp;之累世见宗，岂其为己乎！<br /><br />&nbsp;&nbsp;&nbsp;&nbsp;丁鸿字孝公，颍川定陵人也。<br /><br />&nbsp;&nbsp;&nbsp;&nbsp;公D，字幼春，王莽末守颍阳尉。世祖略地颍阳，颍阳城守不下，D说其宰，<br /><br />&nbsp;&nbsp;&nbsp;&nbsp;遂与俱降，世祖大喜，厚加赏劳，以D为偏将军，因从征伐。D将兵先度河，移<br /><br />&nbsp;&nbsp;&nbsp;&nbsp;檄郡国，攻营略地，下河南、陈留、颍川二十一县。<br /><br />&nbsp;&nbsp;&nbsp;&nbsp;建武元年，拜河南太守。及封功臣，帝令各言所乐，诸将皆占丰邑美县，惟<br /><br />&nbsp;&nbsp;&nbsp;&nbsp;D愿封本乡。或谓D曰：“人皆欲县，子独求乡，何也？”D曰：“昔孙叔敖敕<br /><br />&nbsp;&nbsp;&nbsp;&nbsp;其子，受封必求硗之地，今D能蒲功微，得乡亭厚矣。”帝从之，封定陵新<br /><br />&nbsp;&nbsp;&nbsp;&nbsp;安乡侯，食邑五千户，后徙封陵阳侯。<br /><br />&nbsp;&nbsp;&nbsp;&nbsp;鸿年十三，从桓荣受《欧阳尚书》，三年而明章句，善论难，为都讲，遂笃<br /><br />&nbsp;&nbsp;&nbsp;&nbsp;志精锐，布衣荷担，不远千里。<br /><br />&nbsp;&nbsp;&nbsp;&nbsp;初，D从世祖征伐，鸿独与弟盛居，怜盛幼小而共寒苦。及D卒，鸿当袭封，<br /><br />&nbsp;&nbsp;&nbsp;&nbsp;上书让国于盛，不报。既葬，乃挂\于冢庐而逃去，留书与盛曰：“鸿贪经书，<br /><br />&nbsp;&nbsp;&nbsp;&nbsp;不顾恩义，弱而随师，生不供养，死不饭i，皇天先祖，并不v助，身被大病，<br /><br />&nbsp;&nbsp;&nbsp;&nbsp;不任茅土。前上疾状，愿辞爵仲公，章寝不报，迫且当袭封。谨自放弃。逐求良<br /><br />&nbsp;&nbsp;&nbsp;&nbsp;医。如遂不瘳，永归沟壑。”鸿初与九江人鲍骏同事桓荣，甚相友善，及鸿亡封，<br /><br />&nbsp;&nbsp;&nbsp;&nbsp;与骏遇于东海，阳狂不识骏。骏乃止而让之曰：“昔伯夷、吴札乱世权行，故得<br /><br />&nbsp;&nbsp;&nbsp;&nbsp;申其志耳。《春秋》之义，不以家事废王事。今子以兄弟私恩而绝父不灭之基，<br /><br />&nbsp;&nbsp;&nbsp;&nbsp;可谓智乎？”鸿感悟，垂涕叹息，乃还就国，开门教授。鲍骏亦上书言鸿经学至<br /><br />&nbsp;&nbsp;&nbsp;&nbsp;行，显宗甚贤之。<br /><br />&nbsp;&nbsp;&nbsp;&nbsp;永平十年诏征，鸿至即召见，说《文侯之命篇》，赐御衣及绶，禀食公车，<br /><br />&nbsp;&nbsp;&nbsp;&nbsp;与博士同礼。顷之，拜侍中。十三年，兼射声校尉。建初四年，徙封鲁阳乡侯。<br /><br />&nbsp;&nbsp;&nbsp;&nbsp;肃宗诏鸿与广平王羡及诸儒楼望、成封、桓郁、贾逵等，论定《五经》同异<br /><br />&nbsp;&nbsp;&nbsp;&nbsp;于北宫白虎观，使五官中郎将魏应主承制问难，侍中淳于恭奏上，帝亲称制临决。<br /><br />&nbsp;&nbsp;&nbsp;&nbsp;鸿以才高，论难最明，诸儒称之，帝数嗟美焉。时人叹曰：“殿中无双丁孝公。”<br /><br />&nbsp;&nbsp;&nbsp;&nbsp;数受赏赐，擢徙校书，遂代成封为少府。门下由是益盛，远方至者数千人。彭城<br /><br />&nbsp;&nbsp;&nbsp;&nbsp;刘恺、北海巴茂、九江朱伥皆至公卿。元和三年，徙封马亭乡侯。<br /><br />&nbsp;&nbsp;&nbsp;&nbsp;和帝即位，迁太常。永元四年，代袁安为司徒。是时窦太后临政，宪兄弟各<br /><br />&nbsp;&nbsp;&nbsp;&nbsp;擅威权。鸿因日食，上封事曰：<br /><br />&nbsp;&nbsp;&nbsp;&nbsp;臣闻日者阳精，守实不亏，君之象也；月者阴精，盈毁有常，臣之表也。故<br /><br />&nbsp;&nbsp;&nbsp;&nbsp;日食者，臣乘君，阴陵阳；月满不亏，下骄盈也。昔周室衰季，皇甫之属专权于<br /><br />&nbsp;&nbsp;&nbsp;&nbsp;外，党类强盛，侵夺主势，则日月薄食，故《诗》曰：“十月之交，朔月辛卯，<br /><br />&nbsp;&nbsp;&nbsp;&nbsp;日有食之，亦孔之丑。”《春秋》日食三十六，弑君三十二。变不空生，各以类<br /><br />&nbsp;&nbsp;&nbsp;&nbsp;应。夫威柄不以放下，利器不可假人。览观往古，近察汉兴，倾危之祸，靡不由<br /><br />&nbsp;&nbsp;&nbsp;&nbsp;之。是以三桓专鲁，田氏擅齐，六卿分严；诸吕握权，统嗣几移；哀、平之末，<br /><br />&nbsp;&nbsp;&nbsp;&nbsp;庙不血食。故虽有周公之亲，而无其德，不得行其势也。<br /><br />&nbsp;&nbsp;&nbsp;&nbsp;今大将军虽欲敕身自约，不敢c差，然而天下远近皆惶怖承旨，刺史二千石<br /><br />&nbsp;&nbsp;&nbsp;&nbsp;初除谒辞，求通待报，虽奉符玺、受台敕，不敢便去，久者至数十日。背王室，<br /><br />&nbsp;&nbsp;&nbsp;&nbsp;向私门，此乃上威损，下权盛也。人道悖于下，效验见于天，虽有隐谋，神照其<br /><br />&nbsp;&nbsp;&nbsp;&nbsp;情，垂象见戒，以告人君。间者月满先节，过望不亏，此臣骄溢背君，专功独行<br /><br />&nbsp;&nbsp;&nbsp;&nbsp;也。陛下未深觉悟，故天重见戒，诚宜畏惧，以防其祸。《诗》云：“敬天之怒，<br /><br />&nbsp;&nbsp;&nbsp;&nbsp;不敢戏豫。”若敕政责躬，杜渐防萌，则凶妖销灭，害除福凑矣。<br /><br />&nbsp;&nbsp;&nbsp;&nbsp;夫坏崖破岩之水，源自涓涓；干云蔽日之木，起于葱青。禁微则易，救末者<br /><br />&nbsp;&nbsp;&nbsp;&nbsp;难，人莫不忽于微细，以致其大。恩不忍诲，义不忍割，去事之后，未然之明镜<br /><br />&nbsp;&nbsp;&nbsp;&nbsp;也。臣愚以为左官外附之臣，依托权门，倾覆谄谀，以者容媚者，宜行一切之诛。<br /><br />&nbsp;&nbsp;&nbsp;&nbsp;间者大将军再出，威振州郡，莫不赋敛吏人，遣使贡献。大将军虽云不受，而物<br /><br />&nbsp;&nbsp;&nbsp;&nbsp;不还主，部署之吏无所畏惮，纵行非法，不伏罪辜，故海内贪猾，竞为奸吏，小<br /><br />&nbsp;&nbsp;&nbsp;&nbsp;民吁嗟，怨气满腹。臣闻天不可以不刚，不刚则三光不明；王不可以不强，不强<br /><br />&nbsp;&nbsp;&nbsp;&nbsp;则宰牧从横。宜因大变，改政匡失，以塞天意。<br /><br />&nbsp;&nbsp;&nbsp;&nbsp;书奏十余日，帝以鸿行太尉兼卫尉，屯南、北宫。于是收窦宪大将军印绶，<br /><br />&nbsp;&nbsp;&nbsp;&nbsp;宪及诸弟皆自杀。<br /><br />&nbsp;&nbsp;&nbsp;&nbsp;时大郡口五六十万举孝廉二人，小郡口二十万并有蛮夷者亦举二人，帝以为<br /><br />&nbsp;&nbsp;&nbsp;&nbsp;不均，下公卿会议。鸿与司空刘方上言：“凡口率之科，宜有阶品，蛮夷错杂，<br /><br />&nbsp;&nbsp;&nbsp;&nbsp;不得为数。自今郡国率二十万口岁举孝廉一人，四十万二人，六十万三人，八十<br /><br />&nbsp;&nbsp;&nbsp;&nbsp;万四人，百万五人，百二十万六人。不满二十万二岁一人，不满十万三岁一人。”<br /><br />&nbsp;&nbsp;&nbsp;&nbsp;帝从之。<br /><br />&nbsp;&nbsp;&nbsp;&nbsp;六年，鸿薨，赐赠有加常礼。子湛嗣。湛卒，子浮嗣。浮卒，子夏嗣。<br /><br />&nbsp;&nbsp;&nbsp;&nbsp;论曰：“孔子曰“太伯三以天下让，民无得而称焉”。孟子曰“闻伯夷之风<br /><br />&nbsp;&nbsp;&nbsp;&nbsp;者，贪夫廉，懦夫有立志”。若乃太伯以天下而违周，伯夷率洁情以去国，并未<br /><br />&nbsp;&nbsp;&nbsp;&nbsp;始有其让也。故太伯称至德，伯夷称贤人。后世闻其让而慕其风，徇其名而昧其<br /><br />&nbsp;&nbsp;&nbsp;&nbsp;致，所以激诡行生而取与妄矣。至夫邓彪、刘恺，让其弟以取义，使弟受非服而<br /><br />&nbsp;&nbsp;&nbsp;&nbsp;己厚其名，于义不亦薄乎！君子立言，非苟显其理，将以启天下之方悟者；立行，<br /><br />&nbsp;&nbsp;&nbsp;&nbsp;非独善其身，将以训天下之方动者。言行之所开塞，可无慎哉！原丁鸿之心，主<br /><br />&nbsp;&nbsp;&nbsp;&nbsp;于忠爱乎？何其终悟而从义也！异夫数子类乎徇名者焉。<br /><br />&nbsp;&nbsp;&nbsp;&nbsp;赞曰：五更待问，应若鸣钟。庭列辎驾，堂修礼容。穆穆帝则，拥经以从。<br /><br />&nbsp;&nbsp;&nbsp;&nbsp;丁鸿翼翼，让而不饰。高论白虎，深言日食。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,204);">加入书签</a><a
                        href="203.html">上一页</a>&larr;<a href="index.html">返回列表</a>&rarr;<a
                            href="205.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "203.html"; var next_page = "205.html"; var index_page = "index.html"; var sortid = "9"; var article_id = "3"; var chapter_id = "204"; var articlename = "后汉书"; var chaptername = " 卷三十七 桓荣丁鸿列传第二十七"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>