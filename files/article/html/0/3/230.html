<!DOCTYPE html>
<html>
<head>
<meta charset="gbk" />
<title>后汉书- 卷六十一 左周黄列传第五十一-在线阅读-哈西文学网</title>
<meta name="keywords" content="范晔，后汉书， 卷六十一 左周黄列传第五十一全文， 卷六十一 左周黄列传第五十一在线阅读 哈西文学网" />
<meta name="description" content="哈西文学网提供范晔的后汉书  卷六十一 左周黄列传第五十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/230.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/230.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十一 左周黄列传第五十一</h1>
            <div class="link xb">
                <a href="229.html">上一页</a>&larr;<a href="index.html">返回列表</a>&rarr;<a
                    href="231.html">下一页</a></div>			
            <div id="BookText">&nbsp;&nbsp;&nbsp;&nbsp;左雄字伯豪，南阳涅阳人也。安帝时，举孝廉，稍迁冀州刺史。州部多豪族，<br /><br />&nbsp;&nbsp;&nbsp;&nbsp;好请托，雄常闭门不与交通。奏案贪猾二千石，无所回忌。<br /><br />&nbsp;&nbsp;&nbsp;&nbsp;永建初，公车征拜议郎。时，顺帝新立，大臣懈怠，朝多阙政，雄数言事，<br /><br />&nbsp;&nbsp;&nbsp;&nbsp;其辞深切。尚书仆射虞诩以雄有忠公节，上疏荐之曰：“臣见方今公卿以下，类<br /><br />&nbsp;&nbsp;&nbsp;&nbsp;多拱默，以树恩为贤，尽节为愚，至相戒曰：‘白璧不可为，容容多后福。’伏<br /><br />&nbsp;&nbsp;&nbsp;&nbsp;见议郎左雄，数上封事，至引陛下身遭难厄，以为警戒，实有王臣蹇蹇之节，周<br /><br />&nbsp;&nbsp;&nbsp;&nbsp;公谟成王之风。宜擢在喉舌之官，必有匡弼之益。”由是拜雄尚书，再迁尚书令。<br /><br />&nbsp;&nbsp;&nbsp;&nbsp;上疏陈事曰：<br /><br />&nbsp;&nbsp;&nbsp;&nbsp;臣闻柔远和迩，莫大宁人，宁人之务，莫重用贤，用贤之道，必存考黜。是<br /><br />&nbsp;&nbsp;&nbsp;&nbsp;以皋陶对禹，贵在知人。“安人则惠，黎民怀之。”分伯建侯，代位亲民，民用<br /><br />&nbsp;&nbsp;&nbsp;&nbsp;和穆，礼让以兴。故《诗》云：“有{凄凄，兴雨祁祁。雨我公田，遂及我私。”<br /><br />&nbsp;&nbsp;&nbsp;&nbsp;及幽、厉昏乱，不自为政，褒艳用权，七子党进，贤愚错绪，深谷为陵。故其诗<br /><br />&nbsp;&nbsp;&nbsp;&nbsp;云：“四国无政，不用其良。”又曰：“哀今之人，胡为虺蜴？”言人畏吏如虺<br /><br />&nbsp;&nbsp;&nbsp;&nbsp;蜴也。宗周既灭，六国并秦，坑儒泯典，i革五等，更立郡县，县设令苛救敝，<br /><br />&nbsp;&nbsp;&nbsp;&nbsp;悦以济难，抚而循之。至于文、景，天下康V。诚由玄靖宽柔，克慎官人故也。<br /><br />&nbsp;&nbsp;&nbsp;&nbsp;降及宣帝，兴于仄陋，综核名实，知时所病，刺史守相，辄亲引见，考察言行，<br /><br />&nbsp;&nbsp;&nbsp;&nbsp;信赏必罚。帝乃叹曰：“民所以安而无怨者，政平吏良也。与我共此者，其唯良<br /><br />&nbsp;&nbsp;&nbsp;&nbsp;二千石乎！”以为吏数变易，则下不安业；久于其事，则民服教化。其有政理者，<br /><br />&nbsp;&nbsp;&nbsp;&nbsp;辄以玺书勉励，增秩赐金，或爵至关内侯，公卿缺则以次用之。是以吏称其职，<br /><br />&nbsp;&nbsp;&nbsp;&nbsp;人安其业。汉世良吏，于兹为盛，故能降来仪之端，建中兴之功。<br /><br />&nbsp;&nbsp;&nbsp;&nbsp;汉初至今，三百余载，俗浸雕敝，巧伪滋萌，下饰其诈，上肆其残。曲城百<br /><br />&nbsp;&nbsp;&nbsp;&nbsp;里，转动无常，各怀一切，莫虑长久。谓杀害不辜为威风，聚敛整辨为贤能，以<br /><br />&nbsp;&nbsp;&nbsp;&nbsp;理已安民为劣弱，以奉法循理为不化。髡钳之戮，生于睚眦；覆尸之祸，成于喜<br /><br />&nbsp;&nbsp;&nbsp;&nbsp;怒。视民如寇雠，税之如豺虎。监司项背相望，与同疾P，见非不举，闻恶不<br /><br />&nbsp;&nbsp;&nbsp;&nbsp;察，观政于停传，责成于期月，言善不称德，论功不据实，虚诞者获誉，拘检者<br /><br />&nbsp;&nbsp;&nbsp;&nbsp;离毁。或因罪而引高，或色斯以求名。州宰不覆，竞共辟召，踊跃升腾，超等逾<br /><br />&nbsp;&nbsp;&nbsp;&nbsp;匹。或考奏捕案，而亡不受罪，会赦行赂，复见洗涤。朱紫同色，清浊不分。故<br /><br />&nbsp;&nbsp;&nbsp;&nbsp;使奸猾枉滥，轻忽去就，拜除如流，缺动百数。乡官部吏，职斯禄薄，车马衣服，<br /><br />&nbsp;&nbsp;&nbsp;&nbsp;一出于民，谦者取足，贪者充家，特选横调，纷纷不绝，送迎烦费，损政伤民。<br /><br />&nbsp;&nbsp;&nbsp;&nbsp;和气未洽，灾眚不消，咎皆在此。今之墨绶，犹古之诸侯，拜爵王庭，舆服有庸，<br /><br />&nbsp;&nbsp;&nbsp;&nbsp;而齐于匹竖，叛命避负，非所以崇宪明理，惠育元元也。臣愚以为守相长吏，惠<br /><br />&nbsp;&nbsp;&nbsp;&nbsp;和有显效者，可就增秩，勿使移徙，非父母丧不得去官。其不从法禁，不式王命，<br /><br />&nbsp;&nbsp;&nbsp;&nbsp;锢之终身，虽会赦令，不得齿列。若被劾奏，亡不就法者，徙家边郡，以惩其后。<br /><br />&nbsp;&nbsp;&nbsp;&nbsp;乡部亲民之吏，皆用儒生清白任从政者，宽其负算，增其秩禄，吏职满岁，宰府<br /><br />&nbsp;&nbsp;&nbsp;&nbsp;州郡乃得辟举。如此，威福之路塞，虚伪之端绝，送迎之役损，赋敛之源息。循<br /><br />&nbsp;&nbsp;&nbsp;&nbsp;理之吏，得成其化；率土之民，各宁其所。追配文、宣中兴之轨，流光垂祚，永<br /><br />&nbsp;&nbsp;&nbsp;&nbsp;世不刊。<br /><br />&nbsp;&nbsp;&nbsp;&nbsp;帝感其言：申下有司，考其真伪，详所施行。雄之所言，皆明达政体，而宦<br /><br />&nbsp;&nbsp;&nbsp;&nbsp;竖擅权，终不能用。自是选代交互，令长月易，迎新送旧，劳扰无已，或官寺空<br /><br />&nbsp;&nbsp;&nbsp;&nbsp;旷，无人案事，每选部剧，乃至逃亡。<br /><br />&nbsp;&nbsp;&nbsp;&nbsp;永建三年，京师、汉阳地皆震裂，水泉涌出。四年，司、冀复有大水。雄推<br /><br />&nbsp;&nbsp;&nbsp;&nbsp;较灾异，以为下人有逆上之征，又上疏言：“宜密为备，以俟不虞。”寻而青、<br /><br />&nbsp;&nbsp;&nbsp;&nbsp;冀、杨、州盗贼连发，数年之间，海内扰乱。其后天下大赦，贼虽颇解，而官犹<br /><br />&nbsp;&nbsp;&nbsp;&nbsp;无备，流叛之余，数月复起。雄与仆射郭虔共上疏，以为：“寇贼连年，死亡太<br /><br />&nbsp;&nbsp;&nbsp;&nbsp;半，一人犯法，举宗群亡。宜及其尚微，开令改悔。若告党与者，听除其罪；能<br /><br />&nbsp;&nbsp;&nbsp;&nbsp;诛斩者，明加其赏。”书奏，并不省。<br /><br />&nbsp;&nbsp;&nbsp;&nbsp;又上言：“宜崇经术，缮修太学。”帝从之。阳嘉元年，太学新成，诏试明<br /><br />&nbsp;&nbsp;&nbsp;&nbsp;经者补弟子，增甲乙之科，员各十人。除京师及郡国耆儒年六十以上为郎、舍人、<br /><br />&nbsp;&nbsp;&nbsp;&nbsp;诸王国郎者百三十八人。<br /><br />&nbsp;&nbsp;&nbsp;&nbsp;雄又上言：“郡国孝廉，古之贡士，出则宰民，宣协风教。若其面墙，则无<br /><br />&nbsp;&nbsp;&nbsp;&nbsp;所施用。孔子曰‘四十不惑’，《礼》称‘强仕’。请自今孝廉年不满四十，不<br /><br />&nbsp;&nbsp;&nbsp;&nbsp;得察举，皆先诣公府，诸生试家法，文吏课笺奏，副之端门，练其虚实，以观异<br /><br />&nbsp;&nbsp;&nbsp;&nbsp;能，以美风俗。有不承科令者，正其罪法。若有茂才异行，自可不拘年齿。”帝<br /><br />&nbsp;&nbsp;&nbsp;&nbsp;从之，于是班下郡国。明年，有广陵孝廉徐淑，年未及举，台郎疑而诘之。对曰：<br /><br />&nbsp;&nbsp;&nbsp;&nbsp;“诏书曰‘有如颜回、子奇，不拘年齿’，是故本郡以臣充选。”郎不能屈。雄<br /><br />&nbsp;&nbsp;&nbsp;&nbsp;诘之曰：“昔颜回闻一知十，孝廉闻一知几邪？”淑无以对，乃谴却郡。于是济<br /><br />&nbsp;&nbsp;&nbsp;&nbsp;阴太守胡广等十余人皆坐谬举免黜，唯汝南陈蕃、颖川李膺、下邳陈球等三十余<br /><br />&nbsp;&nbsp;&nbsp;&nbsp;人得拜郎中。自是牧守畏栗，莫敢轻举。迄于永，察选清平，多得其人。<br /><br />&nbsp;&nbsp;&nbsp;&nbsp;雄又奏征海内名儒为博士，使公卿子弟为诸生。有志操者，加其俸禄。及汝<br /><br />&nbsp;&nbsp;&nbsp;&nbsp;南谢廉，河南赵建，年始十二，各能通经，雄并奏拜童子郎。于是负书来学，云<br /><br />&nbsp;&nbsp;&nbsp;&nbsp;集京师。<br /><br />&nbsp;&nbsp;&nbsp;&nbsp;初，帝废为济阴王，乳母宋娥与黄门孙程等共议立帝，帝后以娥前有谋，遂<br /><br />&nbsp;&nbsp;&nbsp;&nbsp;封为山阳君，邑五千户。又封大将军梁商子冀襄邑侯。雄上封事曰：“夫裂土封<br /><br />&nbsp;&nbsp;&nbsp;&nbsp;侯，王制所重。高皇帝约，非刘氏不王，非有功不侯。孝安皇帝封江京、王圣等，<br /><br />&nbsp;&nbsp;&nbsp;&nbsp;遂致地震之异。永建二年，封阴谋之功，又有日食之变。数术之士，咸归咎于封<br /><br />&nbsp;&nbsp;&nbsp;&nbsp;爵。今青州饥虚，盗贼未息，民有乏绝，上求禀贷。陛下乾乾劳思，以济民为务。<br /><br />&nbsp;&nbsp;&nbsp;&nbsp;宜循古法，宁静无为，以求天意，以消灾异。诚不宜追录小恩，亏失大典。”帝<br /><br />&nbsp;&nbsp;&nbsp;&nbsp;不听。雄复谏曰：<br /><br />&nbsp;&nbsp;&nbsp;&nbsp;臣闻人君莫不好忠正而恶谗谀，然而历世之患，莫不以忠正得罪，谗谀蒙幸<br /><br />&nbsp;&nbsp;&nbsp;&nbsp;者，盖听忠难，从谀易也。夫刑罪，人情之所甚恶；贵宠，人情之所甚欲。是以<br /><br />&nbsp;&nbsp;&nbsp;&nbsp;时俗为忠者少，而习谀者多。故令人主数闻其美，稀知其过，迷而不悟，至于危<br /><br />&nbsp;&nbsp;&nbsp;&nbsp;亡。臣伏见诏书，顾念阿母旧德宿恩。欲特加显赏。案尚书故事，无乳母爵邑之<br /><br />&nbsp;&nbsp;&nbsp;&nbsp;制，唯先帝时阿母王圣为野王君。圣造生谗贼废立之祸，生为天下所咀嚼，死为<br /><br />&nbsp;&nbsp;&nbsp;&nbsp;海内所欢快。桀、纣贵为天子，而庸仆羞与为比者，以其无义也。夷、齐贱为匹<br /><br />&nbsp;&nbsp;&nbsp;&nbsp;夫，而王侯争与为伍者，以其有德也。今阿母躬蹈约俭，以身率下，群僚蒸庶，<br /><br />&nbsp;&nbsp;&nbsp;&nbsp;莫不向风，而与王圣并同爵号，惧违本操，失其常愿。臣愚以为凡人之心，理不<br /><br />&nbsp;&nbsp;&nbsp;&nbsp;相远，其所不安，古今一也。百姓深惩王圣倾覆之祸，民萌之命，危于累卵，常<br /><br />&nbsp;&nbsp;&nbsp;&nbsp;惧时世复有此类。怵惕之念，未离于心；恐惧之言，未绝乎口。乞如前议，岁以<br /><br />&nbsp;&nbsp;&nbsp;&nbsp;千万给奉阿母，内足以尽恩爱之欢，外可不为吏民所怪。梁冀之封，事非机急，<br /><br />&nbsp;&nbsp;&nbsp;&nbsp;宜过灾厄之运，然后平议可否。<br /><br />&nbsp;&nbsp;&nbsp;&nbsp;会复有地震、缑氏山崩之异，雄复上疏谏曰：“先帝封野王君，汉阳地震，<br /><br />&nbsp;&nbsp;&nbsp;&nbsp;今封山阳君而京城复震，专政在阴，其灾尤大。臣前后瞽言封爵至重，王者可私<br /><br />&nbsp;&nbsp;&nbsp;&nbsp;人以财，不可以官，宜还阿母之封，以塞灾异。今冀已高让，山阳君亦宜崇其本<br /><br />&nbsp;&nbsp;&nbsp;&nbsp;节。”雄言数切至，娥亦畏惧辞让，而帝恋恋不能已，卒封之。后阿母遂以交遘<br /><br />&nbsp;&nbsp;&nbsp;&nbsp;失爵。<br /><br />&nbsp;&nbsp;&nbsp;&nbsp;是时，大司农刘据以职事被谴，召诣尚书，传呼促步，又加以捶扑。雄上言：<br /><br />&nbsp;&nbsp;&nbsp;&nbsp;“九卿位亚三事，班在大臣，行有佩玉之节，动有痒序之仪。孝明皇帝始有扑罚，<br /><br />&nbsp;&nbsp;&nbsp;&nbsp;皆非古典。”帝从而改之，其后九卿无复捶扑者。自雄掌纳言，多所匡肃，每有<br /><br />&nbsp;&nbsp;&nbsp;&nbsp;章表奏议，台阁以为故事。迁司隶校尉。<br /><br />&nbsp;&nbsp;&nbsp;&nbsp;初，雄荐周举为尚书，举既称职，议者咸称焉。及在司隶，又举故冀州刺史<br /><br />&nbsp;&nbsp;&nbsp;&nbsp;冯直以为将帅，而直尝坐臧受罪，举以此劾奏雄。雄悦曰：’吾尝事冯直之父而<br /><br />&nbsp;&nbsp;&nbsp;&nbsp;又与直善，今宣光以此奏吾，乃是韩厥之举也。”由是天下服焉。明年坐法免。<br /><br />&nbsp;&nbsp;&nbsp;&nbsp;后复为尚书。永和三年卒。<br /><br />&nbsp;&nbsp;&nbsp;&nbsp;周举字宣光，汝南汝阳人，陈留太守防之子。防在《儒林传》。举姿貌短陋，<br /><br />&nbsp;&nbsp;&nbsp;&nbsp;而博学洽闻，为儒者所宗，故京师为之语曰：“《五经》从横周宣光。”<br /><br />&nbsp;&nbsp;&nbsp;&nbsp;延光四年，辟司徒李A府。时宦者孙程等既立顺帝，诛灭诸阎，议郎陈禅以<br /><br />&nbsp;&nbsp;&nbsp;&nbsp;为阎太后与帝无母子恩，宜徙别馆，绝朝见。群臣议者咸以为宜。举谓A曰：<br /><br />&nbsp;&nbsp;&nbsp;&nbsp;“昔郑武姜谋杀严公，严公誓之黄泉；秦始皇怨母失行，久而隔绝，后感颍考叔、<br /><br />&nbsp;&nbsp;&nbsp;&nbsp;茅焦之言，循复子道。书传美之。今诸阎新诛，太皇幽在离宫，若悲愁生疾，一<br /><br />&nbsp;&nbsp;&nbsp;&nbsp;旦不虞，主上将何以令于天下？如从禅议，后世归咎明公。宜密表朝廷，令奉太<br /><br />&nbsp;&nbsp;&nbsp;&nbsp;后，率厉群臣，朝觐如旧，以厌天心，以答人望。”A即上疏陈之。明年正月，<br /><br />&nbsp;&nbsp;&nbsp;&nbsp;帝乃朝于东宫，太后由此以安。<br /><br />&nbsp;&nbsp;&nbsp;&nbsp;后长乐少府朱伥代A为司徒，举犹为吏。时孙程等坐怀表上殿争功，帝怒，<br /><br />&nbsp;&nbsp;&nbsp;&nbsp;悉徙封远县，敕洛阳令促期发遣。举说朱伥曰：“朝廷在西钟下时，非孙程等岂<br /><br />&nbsp;&nbsp;&nbsp;&nbsp;立？虽韩、彭、吴、贾之功，何以加诸！今忘其大德，录其小过，如道路夭折，<br /><br />&nbsp;&nbsp;&nbsp;&nbsp;帝有杀功臣之讥。及今未去，宜急表之。”伥曰：“今诏怒，二尚书已奏其事，<br /><br />&nbsp;&nbsp;&nbsp;&nbsp;吾独表此，必致罪谴。”举曰：“明公年过八十，位为台辅，不于今时竭忠报国，<br /><br />&nbsp;&nbsp;&nbsp;&nbsp;惜身安宠，欲以何求？禄位虽全，必陷佞邪之讥；谏而获罪，犹有忠贞之名。若<br /><br />&nbsp;&nbsp;&nbsp;&nbsp;举言不足采，请从此辞。”伥乃表谏，帝果从之。<br /><br />&nbsp;&nbsp;&nbsp;&nbsp;举后举茂才，为平丘令。上书言当世得失，辞甚切正。尚书郭虔、应贺等见<br /><br />&nbsp;&nbsp;&nbsp;&nbsp;之叹息，共上疏称举忠直，欲帝置章御坐，以为规诫。<br /><br />&nbsp;&nbsp;&nbsp;&nbsp;举稍迁并州刺史。太原一郡，旧俗以介子推焚骸，有龙忌之禁。至其亡月，<br /><br />&nbsp;&nbsp;&nbsp;&nbsp;咸言神灵不乐举火，由是士民每冬中辄一月寒食，莫敢烟爨，老小不堪，岁多死<br /><br />&nbsp;&nbsp;&nbsp;&nbsp;者。举既到州，乃作吊书以置子推之庙，言盛冬去火，残损民命，非贤者之意，<br /><br />&nbsp;&nbsp;&nbsp;&nbsp;以宣示愚民，使还温食。于是众惑稍解，风俗颇革。<br /><br />&nbsp;&nbsp;&nbsp;&nbsp;转冀州刺史。阳嘉三年，司隶校尉左雄荐举，征拜尚书。举与仆射黄琼同心<br /><br />&nbsp;&nbsp;&nbsp;&nbsp;辅政，名重朝廷，左右惮之。是岁河南、三辅大旱，五谷灾伤，天子亲自露坐德<br /><br />&nbsp;&nbsp;&nbsp;&nbsp;阳殿东厢请雨，又下司隶、河南祷祀河神、名山、大泽。诏书以举才学优深，特<br /><br />&nbsp;&nbsp;&nbsp;&nbsp;下策问曰：“朕以不德，仰承三统，夙兴夜寐，思协大中。顷年以来，旱灾屡应，<br /><br />&nbsp;&nbsp;&nbsp;&nbsp;稼穑焦枯，民食困乏。五品不训，王泽未流，群司素餐，据非其位。审所贬黜，<br /><br />&nbsp;&nbsp;&nbsp;&nbsp;变复之征，厥效何由？分别具对，勿有所讳。”举对曰：<br /><br />&nbsp;&nbsp;&nbsp;&nbsp;臣闻《易》称“天尊地卑，乾坤以定”。二仪交构，乃生万物，万物之中，<br /><br />&nbsp;&nbsp;&nbsp;&nbsp;以人为贵。故圣人养之以君，成之以化，顺四节之宜，适阴阳之和，便男女婚娶<br /><br />&nbsp;&nbsp;&nbsp;&nbsp;不过其时。包之以仁恩，导之以德教，示之以灾异，训之以嘉祥。此先圣承乾养<br /><br />&nbsp;&nbsp;&nbsp;&nbsp;物之始也。夫阴阳闭隔，则二气否塞；二气否塞，则人物不昌；人物不昌，则风<br /><br />&nbsp;&nbsp;&nbsp;&nbsp;雨不时；风雨不时，则水旱成灾。陛下处唐、虞之位，未行尧、舜之政，近废文<br /><br />&nbsp;&nbsp;&nbsp;&nbsp;帝、光武之法，而循亡秦奢侈之欲，内积怨女，外有旷夫。今皇嗣不兴，东宫未<br /><br />&nbsp;&nbsp;&nbsp;&nbsp;立，伤和逆理，断绝人伦之所致也。非但陛下行此而已，竖宦之人，亦复虚以形<br /><br />&nbsp;&nbsp;&nbsp;&nbsp;势，威侮良家，取女闭之，至有白首殁无配偶，逆于天心。昔武王入殷，出倾宫<br /><br />&nbsp;&nbsp;&nbsp;&nbsp;之女；成汤遭灾，以六事克已；鲁僖遇旱，而自责祈雨；皆以精诚，转祸为福。<br /><br />&nbsp;&nbsp;&nbsp;&nbsp;自枯旱以来，弥历年岁，未闻陛下改过之效，徒劳至尊暴露风尘，诚无益也。又<br /><br />&nbsp;&nbsp;&nbsp;&nbsp;下州郡祈神致请。昔齐有大旱，景公欲祀河伯，晏子谏曰：“不可。夫河伯以水<br /><br />&nbsp;&nbsp;&nbsp;&nbsp;为城国，鲁鳖为民庶。水尽鱼枯，岂不欲雨？自是不能致也。”陛下所行，但务<br /><br />&nbsp;&nbsp;&nbsp;&nbsp;其华，不寻其实，犹缘木求鱼，却行求前。诚宜推信革政，崇道变惑，出后宫不<br /><br />&nbsp;&nbsp;&nbsp;&nbsp;御之女，理天下冤枉之狱，除太官重膳之费。夫五品不训，责在司徒，有非其位，<br /><br />&nbsp;&nbsp;&nbsp;&nbsp;宜急黜斥。臣自藩外擢典纳言，学薄智浅，不足以对。《易传》曰：“阳感天，<br /><br />&nbsp;&nbsp;&nbsp;&nbsp;不旋日。”惟陛下留神裁察。<br /><br />&nbsp;&nbsp;&nbsp;&nbsp;因召见举及尚书令成翊世、仆射黄琼，问以得失。举等并对以为宜慎官人，<br /><br />&nbsp;&nbsp;&nbsp;&nbsp;去斥贪污，离远佞邪，循文帝之俭，尊孝明之教，则时雨必应。帝曰：“百官贪<br /><br />&nbsp;&nbsp;&nbsp;&nbsp;污佞邪者为谁乎？”举独对曰：“臣从下州，超备机密，不足以别群臣。然公卿<br /><br />&nbsp;&nbsp;&nbsp;&nbsp;大臣数有直言者，忠贞也；阿谀苟容者，佞邪也。司徒视事六年，未闻有忠言异<br /><br />&nbsp;&nbsp;&nbsp;&nbsp;谋，愚心在此。”其后以事免司徒刘崎，迁举司隶校尉。<br /><br />&nbsp;&nbsp;&nbsp;&nbsp;永和元年，灾异数见，省内恶之。诏召公、卿、中二千石、尚书诣显亲殿，<br /><br />&nbsp;&nbsp;&nbsp;&nbsp;问曰：“言事者多云，昔周公摄天子事，及薨，成王欲以公礼葬之，天为动变。<br /><br />&nbsp;&nbsp;&nbsp;&nbsp;及更葬以天子之礼，即有反风之应。北乡侯亲为天子而葬以王礼，故数有灾异，<br /><br />&nbsp;&nbsp;&nbsp;&nbsp;宜加尊谥，列于昭穆。”群臣议者多谓宜如诏旨，举独对曰：“昔周公有请命之<br /><br />&nbsp;&nbsp;&nbsp;&nbsp;应，隆太平之功，故皇天动威，以章圣德。北乡侯本非正统，奸臣所立，立不逾<br /><br />&nbsp;&nbsp;&nbsp;&nbsp;岁，年号未改，皇天不v，大命夭昏。《春秋》王子猛不称崩，鲁子野不书葬。<br /><br />&nbsp;&nbsp;&nbsp;&nbsp;今北乡侯无它功德，以王礼葬之，于事已崇，不宜称谥。灾眚之来，弗由此也。”<br /><br />&nbsp;&nbsp;&nbsp;&nbsp;于是司徒黄尚、太常桓焉等七十人同举议，帝从之。尚字伯河，南郡人也，少历<br /><br />&nbsp;&nbsp;&nbsp;&nbsp;显位，亦以政事称。<br /><br />&nbsp;&nbsp;&nbsp;&nbsp;举出为蜀郡太守，坐事免。大将军梁商表为从事中郎，甚敬重焉。六年三月<br /><br />&nbsp;&nbsp;&nbsp;&nbsp;上已日，商大会宾客，宴于洛水，举时称疾不往。商与亲昵酣饮极欢，及酒阑倡<br /><br />&nbsp;&nbsp;&nbsp;&nbsp;罢，继以《Ε露》之歌，坐中闻者，皆为掩涕。太仆张种时亦在焉，会还，以事<br /><br />&nbsp;&nbsp;&nbsp;&nbsp;告举。举叹曰：“此所谓哀乐失时，非其所也，殃将及乎！”商至秋果薨。商疾<br /><br />&nbsp;&nbsp;&nbsp;&nbsp;笃，帝亲临幸，问以遗言。对曰：“人之将死，其言也善。臣从事中郎周举，清<br /><br />&nbsp;&nbsp;&nbsp;&nbsp;高忠正，可重任也。”由是拜举谏议大夫。<br /><br />&nbsp;&nbsp;&nbsp;&nbsp;时，连有灾异，帝思商言，召举于显亲殿，问以变眚。举对曰：“陛下初立，<br /><br />&nbsp;&nbsp;&nbsp;&nbsp;遵修旧典，兴化致政，远近肃然。顷年以来，稍违于前，朝多宠幸，禄不序德。<br /><br />&nbsp;&nbsp;&nbsp;&nbsp;观天察人，准今方古，诚可危惧。《书》曰：‘c恒D若。’夫c差无度，则言<br /><br />&nbsp;&nbsp;&nbsp;&nbsp;不从而下不正；阳无以制，则上扰下竭。宜密严敕州郡，察强宗大奸，以时禽讨。”<br /><br />&nbsp;&nbsp;&nbsp;&nbsp;其后江淮猾贼周生、徐凤等处处并起，如举所陈。<br /><br />&nbsp;&nbsp;&nbsp;&nbsp;时，诏遣八使巡行风俗，皆选素有威名者，乃拜举为侍中，与侍中杜乔、守<br /><br />&nbsp;&nbsp;&nbsp;&nbsp;光禄大夫周栩、前青州刺史冯羡、尚书栾巴、侍御史张纲、兖州刺史郭遵、太尉<br /><br />&nbsp;&nbsp;&nbsp;&nbsp;长史刘班，并守光禄大夫，分行天下。其刺史、二千石有臧罪显明者，驿马上之；<br /><br />&nbsp;&nbsp;&nbsp;&nbsp;墨绶以下，便辄收举。其有清忠惠利，为百姓所安，宜表异者，皆以状上。于是<br /><br />&nbsp;&nbsp;&nbsp;&nbsp;八使同时俱拜，天下号曰：“八俊”。举于是劾奏贪猾，表荐公清，朝廷称之。<br /><br />&nbsp;&nbsp;&nbsp;&nbsp;迁河内太守，征为大鸿胪。<br /><br />&nbsp;&nbsp;&nbsp;&nbsp;及梁太后临朝，诏以殇帝幼崩，庙次宜在顺帝下。太常马访奏宜如诏书，谏<br /><br />&nbsp;&nbsp;&nbsp;&nbsp;议大夫吕勃以为应依昭穆之序，先殇帝，后顺帝。诏下公卿。举议曰：“《春秋》<br /><br />&nbsp;&nbsp;&nbsp;&nbsp;鲁闵公无子，庶兄僖公代立，其子文公遂跻僖于闵上。孔子讥之，书曰：‘有事<br /><br />&nbsp;&nbsp;&nbsp;&nbsp;于太庙，跻僖公。’《传》曰：‘逆祀也。’及定公正其序，经曰‘从祀先公’，<br /><br />&nbsp;&nbsp;&nbsp;&nbsp;为万世法也。今殇帝在先，于秩为父，顺帝在后，于亲为子，先后之义不可改，<br /><br />&nbsp;&nbsp;&nbsp;&nbsp;昭穆之序不可乱。吕勃议是也。”太后下诏从之。迁光禄勋，会遭母忧去职，后<br /><br />&nbsp;&nbsp;&nbsp;&nbsp;拜光禄大夫。<br /><br />&nbsp;&nbsp;&nbsp;&nbsp;建和三年卒。朝廷以举清公亮直，方欲以为宰相，深痛惜之。乃诏先光禄勋、<br /><br />&nbsp;&nbsp;&nbsp;&nbsp;汝南太守曰：“昔在前世，求贤如渴，封墓轼闾，以光贤哲。故公叔见诔，翁归<br /><br />&nbsp;&nbsp;&nbsp;&nbsp;蒙述，所以昭忠厉俗，作范后昆。故光禄大夫周举，性侔夷、鱼，忠逾随、管，<br /><br />&nbsp;&nbsp;&nbsp;&nbsp;前授牧守，及还纳言，出入京辇，有钦哉之绩，在禁闱有密静之风。予录乃勋，<br /><br />&nbsp;&nbsp;&nbsp;&nbsp;用登九列。方欲式序百官，亮协三事，不永夙终，用乖远图。朝廷愍悼，良为怆<br /><br />&nbsp;&nbsp;&nbsp;&nbsp;然。《诗》不云乎：‘肇敏戎功，用锡尔祉。’其令将大夫以下到丧发日复会吊。<br /><br />&nbsp;&nbsp;&nbsp;&nbsp;加赐钱十万，以旌委蛇素丝之节焉。”子勰。<br /><br />&nbsp;&nbsp;&nbsp;&nbsp;勰字巨胜，少尚玄虚，以父任为郎，自免归家。父故吏河南召夔为郡将，卑<br /><br />&nbsp;&nbsp;&nbsp;&nbsp;身降礼，致敬于勰。勰耻交报之，因杜门自绝。后太太守举孝廉，复以疾去。时<br /><br />&nbsp;&nbsp;&nbsp;&nbsp;梁冀贵盛，被其征命者，莫敢不应，唯勰前后三辟，竟不能屈。后举贤良方正，<br /><br />&nbsp;&nbsp;&nbsp;&nbsp;不应。又公车征，玄c备礼，固辞废疾。常隐处窜身，慕老聃清静，杜绝人事，<br /><br />&nbsp;&nbsp;&nbsp;&nbsp;巷生荆棘，十有余岁。至延熹二年，乃开门延宾，游谈宴乐，及秋而梁冀诛，年<br /><br />&nbsp;&nbsp;&nbsp;&nbsp;终而勰卒，时年五十。蔡邕以为知命。自勰曾祖父扬至勰孙恂，六世一身，皆知<br /><br />&nbsp;&nbsp;&nbsp;&nbsp;名云。<br /><br />&nbsp;&nbsp;&nbsp;&nbsp;黄琼字世英，江夏安陆人，魏郡太守香之子也。香在《文苑传》。琼初以父<br /><br />&nbsp;&nbsp;&nbsp;&nbsp;任为太子舍人，辞病不就。遭父忧，服阕，五府俱辟，连年不应。<br /><br />&nbsp;&nbsp;&nbsp;&nbsp;永建中，公卿多荐琼者，于是与会稽贺纯、广汉杨厚俱公车征。琼至纶氏，<br /><br />&nbsp;&nbsp;&nbsp;&nbsp;称疾不进。有司劾不敬，诏下县以礼慰遣，遂不得已。先是，征聘处士多不称望，<br /><br />&nbsp;&nbsp;&nbsp;&nbsp;李固素慕于琼，乃以书逆遗之曰：<br /><br />&nbsp;&nbsp;&nbsp;&nbsp;闻已度伊、洛，近在万岁亭，岂即事有渐，将顺王命乎？盖君子谓伯夷隘，<br /><br />&nbsp;&nbsp;&nbsp;&nbsp;柳下惠不恭，故传曰“不夷不惠，可否之间”。盖圣贤居身之所珍也。诚遂欲枕<br /><br />&nbsp;&nbsp;&nbsp;&nbsp;山栖谷，拟亦巢、由，斯则可矣；若当辅政济民，今其时也。自生民以来，善政<br /><br />&nbsp;&nbsp;&nbsp;&nbsp;少而乱俗多，必待尧、舜之君，此为志士终无时矣。常闻语曰：“ii者易缺，<br /><br />&nbsp;&nbsp;&nbsp;&nbsp;者易污。”《阳春》之曲，和者必寡，盛名之下，其实难副。近鲁阳樊君，<br /><br />&nbsp;&nbsp;&nbsp;&nbsp;被征初至，朝廷设坛席，犹待神明。虽无大异，而言行所守无缺。而毁谤布流，<br /><br />&nbsp;&nbsp;&nbsp;&nbsp;应时折减者，岂非观听望深，声名太盛乎？自顷征聘之士，胡元安、薛孟尝、朱<br /><br />&nbsp;&nbsp;&nbsp;&nbsp;仲昭、顾季鸿等，其功业皆无所采，是故俗论皆言处士纯盗虚声。愿先生弘此远<br /><br />&nbsp;&nbsp;&nbsp;&nbsp;谟，令众人叹服，一雪此言耳。<br /><br />&nbsp;&nbsp;&nbsp;&nbsp;琼至，即拜议郎，稍迁尚书仆射。<br /><br />&nbsp;&nbsp;&nbsp;&nbsp;初，琼随父在台阁，习见故事。及后居职，达练官曹，争议朝堂，莫能抗夺。<br /><br />&nbsp;&nbsp;&nbsp;&nbsp;时连有灾异，琼上疏顺帝曰：“间者以来，卦位错谬，寒燠相干，蒙气数兴，日<br /><br />&nbsp;&nbsp;&nbsp;&nbsp;暗月散。原之天意，殆不虚然。陛下宜开石室，案《河》、《洛》，外命史官，<br /><br />&nbsp;&nbsp;&nbsp;&nbsp;悉条上永建以前至汉初灾异，与永建以后讫于今日，孰为多少。又使近臣儒者参<br /><br />&nbsp;&nbsp;&nbsp;&nbsp;考政事，数见公卿，察问得失。诸无功德者，宜皆斥黜。臣前颇陈灾眚，并荐光<br /><br />&nbsp;&nbsp;&nbsp;&nbsp;禄大夫樊英、太中大夫薛包及会稽贺纯、广汉杨厚，未蒙御省。伏见处士巴郡黄<br /><br />&nbsp;&nbsp;&nbsp;&nbsp;错、汉阳任棠，年皆耆耋，有作者七人之志。宜更见引致，助崇大化。”于是有<br /><br />&nbsp;&nbsp;&nbsp;&nbsp;诏公车征错等。<br /><br />&nbsp;&nbsp;&nbsp;&nbsp;三年，大旱。琼复上疏曰：“昔鲁僖遇旱，以六事自让，躬节俭，闭女谒，<br /><br />&nbsp;&nbsp;&nbsp;&nbsp;放谗佞者十三人，诛税民受货者九人，退舍南郊，天立大雨。今亦宜顾省政事，<br /><br />&nbsp;&nbsp;&nbsp;&nbsp;有所损阙，务存质俭，以易民听。尚方御府，息除烦费。明敕近臣，使遵法度，<br /><br />&nbsp;&nbsp;&nbsp;&nbsp;如有不移，示以好恶。数见公卿，引纳儒士，访以政化，使陈得失。又囚徒尚积，<br /><br />&nbsp;&nbsp;&nbsp;&nbsp;多致死亡，亦足以感伤和气，招降灾旱。若改敝从善，择用嘉谋，则灾消福至矣。”<br /><br />&nbsp;&nbsp;&nbsp;&nbsp;书奏，引见德阳殿，使中常侍以琼奏书属主者施行。<br /><br />&nbsp;&nbsp;&nbsp;&nbsp;自帝即位以后，不行籍田之礼。琼以国之大典不宜久废，上疏奏<br /><br />&nbsp;&nbsp;&nbsp;&nbsp;自古圣帝哲王，莫不敬恭明祀，增致福祥，故必躬郊庙之礼，亲籍田之勤，<br /><br />&nbsp;&nbsp;&nbsp;&nbsp;以先群萌，率劝农功。昔周宣王不籍千亩，虢文公以为大讥，卒有姜戎之难，终<br /><br />&nbsp;&nbsp;&nbsp;&nbsp;损中兴之名。窃见陛下遵稽古之鸿业，体虔肃以应天，顺时奉元，怀柔百神，朝<br /><br />&nbsp;&nbsp;&nbsp;&nbsp;夕触尘埃于道路，昼暮聆庶政以恤人。虽《诗》咏成汤之不怠遑，《书》美文王<br /><br />&nbsp;&nbsp;&nbsp;&nbsp;之不暇食，诚不能加。今庙祀适阕，而祈谷洁斋之事，近在明日。臣恐左右之心，<br /><br />&nbsp;&nbsp;&nbsp;&nbsp;不欲屡动圣躬，以为亲耕之礼，可得而废。臣闻先王制典，籍田有日，司徒咸戒，<br /><br />&nbsp;&nbsp;&nbsp;&nbsp;司空除坛。先时五日，有协风之应，王即斋官，飨醴载耒，诚重之也。自癸已以<br /><br />&nbsp;&nbsp;&nbsp;&nbsp;来，仍西北风，甘泽不集，寒凉尚结。迎春东郊，既不躬亲，先农之礼，所宜自<br /><br />&nbsp;&nbsp;&nbsp;&nbsp;勉，以逆和气，以致时风。《易》曰：“君子自强不息。”斯其道也。<br /><br />&nbsp;&nbsp;&nbsp;&nbsp;书奏，帝从之。<br /><br />&nbsp;&nbsp;&nbsp;&nbsp;顷之，迁尚书令。琼以前左雄所上孝廉之选，专用儒学文吏，于取士之义，<br /><br />&nbsp;&nbsp;&nbsp;&nbsp;犹有所遗，乃奏增孝悌及能从政者为四科，事竟施行。又雄前议举吏先试之于公<br /><br />&nbsp;&nbsp;&nbsp;&nbsp;府，又覆之于端门，后尚书张盛奏除此科。琼复上言：“覆试之作，将以澄洗清<br /><br />&nbsp;&nbsp;&nbsp;&nbsp;浊，覆实虚滥，不宜改革。”帝乃止。出为魏郡太守，稍迁太常。和平中，以选<br /><br />&nbsp;&nbsp;&nbsp;&nbsp;入侍讲禁中。<br /><br />&nbsp;&nbsp;&nbsp;&nbsp;元嘉元年，迁司空。桓帝欲褒崇大将军梁冀，使中朝二千石以上会议其礼。<br /><br />&nbsp;&nbsp;&nbsp;&nbsp;特进胡广、太常羊溥、司隶校尉祝恬、太中大夫边韶等，咸称冀之勋德，其制度<br /><br />&nbsp;&nbsp;&nbsp;&nbsp;赍赏，以宜比周公，锡之山川、土田、附庸。琼独建议曰：“冀前以亲迎之劳，<br /><br />&nbsp;&nbsp;&nbsp;&nbsp;增邑三千，又其子胤亦加封赏。昔周公辅相成王，制礼作乐，化致太平，是以大<br /><br />&nbsp;&nbsp;&nbsp;&nbsp;启土宇，开地七百。今诸侯以户邑为制，不以里数为限。萧何识高祖于泗水，霍<br /><br />&nbsp;&nbsp;&nbsp;&nbsp;光定倾危以兴国，皆益户增封，以显其功。冀可比邓禹，合食四县，赏赐之差，<br /><br />&nbsp;&nbsp;&nbsp;&nbsp;同于霍光，使天下知赏必当功，爵不越德。”朝廷从之。冀意以为恨。会以地动<br /><br />&nbsp;&nbsp;&nbsp;&nbsp;策免。复为太仆。<br /><br />&nbsp;&nbsp;&nbsp;&nbsp;永兴元年，迁司徒，转太尉。梁冀前后所托辟召，一无所用。虽有善人而为<br /><br />&nbsp;&nbsp;&nbsp;&nbsp;冀所饰举者，亦不加命。延熹元年，以日食免。复为大司农。明年，梁冀被诛，<br /><br />&nbsp;&nbsp;&nbsp;&nbsp;太尉胡广、司徒韩t、司空孙朗皆坐阿附免废，复拜琼为太尉。以师傅之恩，<br /><br />&nbsp;&nbsp;&nbsp;&nbsp;而不阿梁氏，乃封为乡侯，邑千户。琼辞疾让封六七上，言旨恳恻，乃许之。<br /><br />&nbsp;&nbsp;&nbsp;&nbsp;梁冀既诛，琼首居公位，举奏州郡素行贪污至死徙者十余人，海内由是翕然望之。<br /><br />&nbsp;&nbsp;&nbsp;&nbsp;寻而五侯擅权，倾动内外，自度力不能匡，乃称疾不起。四年，以寇贼免。其年<br /><br />&nbsp;&nbsp;&nbsp;&nbsp;复为司空。秋，以地震免。<br /><br />&nbsp;&nbsp;&nbsp;&nbsp;七年，疾笃，上疏谏曰；<br /><br />&nbsp;&nbsp;&nbsp;&nbsp;臣闻天者务刚其气，君者务强其政。是以王者处高自持，不可不安；履危任<br /><br />&nbsp;&nbsp;&nbsp;&nbsp;力，不可不据。夫自持不安则颠，任力不据则危。故圣人升高据上，则以德义为<br /><br />&nbsp;&nbsp;&nbsp;&nbsp;首；涉危蹈倾，则以贤者为力。唐尧以德化为寇冕，以稷、契为筋力。高而益崇，<br /><br />&nbsp;&nbsp;&nbsp;&nbsp;动而愈据，此先圣所以长守万国，保其社稷者也。昔高皇帝应天顺民，奋剑而王，<br /><br />&nbsp;&nbsp;&nbsp;&nbsp;埽除秦、项，革命创制，降德流祚。至于哀、平，而帝道不纲，秕政日乱，遂使<br /><br />&nbsp;&nbsp;&nbsp;&nbsp;奸佞擅朝，外戚专恣。所寇不以仁义为冕，所蹈不以贤佐为力，终至颠蹶，灭绝<br /><br />&nbsp;&nbsp;&nbsp;&nbsp;汉祚。天绝陵弛，民鬼惨怆，赖皇乾眷命，炎德复辉。光武以圣武天挺，继统<br /><br />&nbsp;&nbsp;&nbsp;&nbsp;兴业，创基冰泮之上，立足枳棘之林。擢贤于众愚之中，画功于无形之世。崇礼<br /><br />&nbsp;&nbsp;&nbsp;&nbsp;义于交争，循道化于乱离。是自历高而不倾，任力危而不跌，兴复洪祚，开建中<br /><br />&nbsp;&nbsp;&nbsp;&nbsp;兴，光被八极，垂名无穷。至于中叶，盛业渐衰。陛下初从藩国，爰升帝位，天<br /><br />&nbsp;&nbsp;&nbsp;&nbsp;下拭目，谓见太平。而即位以来，未有胜政。诸梁秉权，竖宦充朝，重封累积，<br /><br />&nbsp;&nbsp;&nbsp;&nbsp;倾动朝廷，卿校牧守之选，皆出其门，羽毛齿革、明珠南金之宝，殷满其室，富<br /><br />&nbsp;&nbsp;&nbsp;&nbsp;拟王府，势回天地。言之者必族，附之者必荣。忠臣惧死而杜口，万夫怖祸而木<br /><br />&nbsp;&nbsp;&nbsp;&nbsp;舌，塞陛下耳目之明，更为聋瞽之主。故太尉李固、杜乔，忠以直言，德以辅政，<br /><br />&nbsp;&nbsp;&nbsp;&nbsp;念国妄身，陨殁为报，而坐陈国议，遂见残灭。贤愚切痛，海内伤惧。又前白马<br /><br />&nbsp;&nbsp;&nbsp;&nbsp;令李云，指言宦官罪秽宜诛，皆因众人之心，以救积薪之敝。弘农杜众，知云所<br /><br />&nbsp;&nbsp;&nbsp;&nbsp;言宜行，惧云以忠获罪，故上书陈理之，乞同日而死，所以感悟国家，庶云获免。<br /><br />&nbsp;&nbsp;&nbsp;&nbsp;而云既不辜，众又并坐，天下尤痛，益以怨结，故朝野之人，以忠为讳。昔赵杀<br /><br />&nbsp;&nbsp;&nbsp;&nbsp;鸣犊，孔子临河而反。夫覆巢破卵，则凤皇不翔；刳牲夭胎，则麒麟不臻。诚物<br /><br />&nbsp;&nbsp;&nbsp;&nbsp;类相感，理使其然。尚书周永，昔为沛令，素事梁冀，幸其威势，坐事当罪，越<br /><br />&nbsp;&nbsp;&nbsp;&nbsp;拜令职。见冀将衰，乃阳毁示忠，遂因奸计，亦取侯封。又黄门协邪，群辈相党，<br /><br />&nbsp;&nbsp;&nbsp;&nbsp;自冀兴盛，腹背相亲，朝夕图谋，共构奸轨。临冀当诛，无可设巧，复记其恶，<br /><br />&nbsp;&nbsp;&nbsp;&nbsp;以要爵赏。陛下不加清澄，审别真伪，复兴忠臣并时显封，使朱紫共色，粉墨杂<br /><br />&nbsp;&nbsp;&nbsp;&nbsp;蹂，所谓抵金玉于沙砾，碎璧于泥涂。四方闻之，莫不愤叹。昔曾子大孝，慈<br /><br />&nbsp;&nbsp;&nbsp;&nbsp;母投杼；伯奇至贤，终于流放。夫谗谀所举，无高而不可升；阿党相抑，无深而<br /><br />&nbsp;&nbsp;&nbsp;&nbsp;不可论。可不察欤？臣至顽驽，世荷国恩，身轻位重，勤不补过，然惧于永殁，<br /><br />&nbsp;&nbsp;&nbsp;&nbsp;负衅益深。敢以垂绝之日，陈不讳之言，庶有万分，无恨三泉。<br /><br />&nbsp;&nbsp;&nbsp;&nbsp;其年卒，时年七十九。赠车骑将军，谥曰忠侯。孙琬。<br /><br />&nbsp;&nbsp;&nbsp;&nbsp;琬字子琰。少失父。早而辩慧。祖父琼，初为魏郡太守，建和元年正月日食，<br /><br />&nbsp;&nbsp;&nbsp;&nbsp;京师不见而琼以状闻。太后诏问所食多少，琼思其对而未知所况。琬年七岁，在<br /><br />&nbsp;&nbsp;&nbsp;&nbsp;傍，曰：“何不言日食之余，如月之初？”琼大惊，即以其言应诏，而深奇爱之。<br /><br />&nbsp;&nbsp;&nbsp;&nbsp;后琼为司徒，琬以公孙拜童子郎，辞病不就，知名京师。时司空盛允有疾，琼遣<br /><br />&nbsp;&nbsp;&nbsp;&nbsp;琬候问，会江夏上蛮贼事副府，允发书视毕，微戏琬曰：“江夏大邦，而蛮多士<br /><br />&nbsp;&nbsp;&nbsp;&nbsp;少。”琬奉手对曰：“蛮夷猾夏，责在司空。”因拂衣辞去，允甚奇之。<br /><br />&nbsp;&nbsp;&nbsp;&nbsp;稍迁五官中郎将。时陈蕃为光禄勋，深相敬待，数与议事。旧制，光禄举三<br /><br />&nbsp;&nbsp;&nbsp;&nbsp;署郎，以高功久次才德尤异者为茂才四行。时权富子弟多以人事得举，而贫约守<br /><br />&nbsp;&nbsp;&nbsp;&nbsp;志者以穷退见遗，京师为之谣曰：“欲得不能，光禄茂才。”于是琬、蕃同心，<br /><br />&nbsp;&nbsp;&nbsp;&nbsp;显用志士，平原刘醇、河东朱山、蜀郡殷参等并以才行蒙举。蕃、琬遂为权富郎<br /><br />&nbsp;&nbsp;&nbsp;&nbsp;所见中伤，事下御史中丞王畅、侍御史刁韪。韪、畅素重蕃、琬，不举其事，而<br /><br />&nbsp;&nbsp;&nbsp;&nbsp;左右复陷以朋党，畅坐左转议郎而免蕃官，琬、韪俱禁锢。<br /><br />&nbsp;&nbsp;&nbsp;&nbsp;韪字子荣，彭城人。后陈蕃被征，而言事者多讼韪，复拜议郎，迁尚书。在<br /><br />&nbsp;&nbsp;&nbsp;&nbsp;朝有鲠直节，出为鲁、东海二郡相。性抗厉，有明略，所在称神。常以法度自整，<br /><br />&nbsp;&nbsp;&nbsp;&nbsp;家人莫见容焉。<br /><br />&nbsp;&nbsp;&nbsp;&nbsp;琬被废弃几二十年。至光和末，大尉杨赐上书荐琬有拨乱之才，由是征拜议<br /><br />&nbsp;&nbsp;&nbsp;&nbsp;郎，擢为青州刺史，迁侍中。中平初，出为右扶风，征拜将作大芹、少府、太仆。<br /><br />&nbsp;&nbsp;&nbsp;&nbsp;又为豫州牧。时寇贼陆梁，州境雕残，琬讨击平之，威声大震。政绩为天下表，<br /><br />&nbsp;&nbsp;&nbsp;&nbsp;封关内侯。<br /><br />&nbsp;&nbsp;&nbsp;&nbsp;及董卓秉政，以琬名臣，征为司徒，迁太仆，更封阳泉乡侯。卓议迁都长安，<br /><br />&nbsp;&nbsp;&nbsp;&nbsp;琬与司徒杨彪同谏不从。琬退而驳议之曰：“昔周公营洛邑以宁姬，光武卜东郡<br /><br />&nbsp;&nbsp;&nbsp;&nbsp;以隆汉，天之所启，神之所安。大业既定，岂宜妄有迁动，以亏四海之望？”时<br /><br />&nbsp;&nbsp;&nbsp;&nbsp;人惧卓暴怒，琬必及害，固谏之。琬对曰：“昔白公作乱于楚，屈庐冒刃而前；<br /><br />&nbsp;&nbsp;&nbsp;&nbsp;崔杼弑君于齐，晏婴不惧其盟。吾虽不德，诚慕古人之节。”琬竟坐免。卓犹敬<br /><br />&nbsp;&nbsp;&nbsp;&nbsp;其名德旧族，不敢害。后与杨彪同拜光禄大夫，及徙西都，转司隶校尉，与司徒<br /><br />&nbsp;&nbsp;&nbsp;&nbsp;王允同谋诛卓。及卓将李唷⒐汜攻破长安，遂收琬下狱死，时年五十二。<br /><br />&nbsp;&nbsp;&nbsp;&nbsp;论曰：古者诸侯岁贡士，进贤受上赏，非贤贬爵士。升之司马，辩论其才，<br /><br />&nbsp;&nbsp;&nbsp;&nbsp;论定然后官之。任官然后禄之。故王者得其人，进仕劝其行，经邦弘务，所由久<br /><br />&nbsp;&nbsp;&nbsp;&nbsp;矣。汉初诏举贤良、方正，州郡察孝廉、秀才，斯亦贡士之方也。中兴以后，复<br /><br />&nbsp;&nbsp;&nbsp;&nbsp;增敦朴、有道、贤能、直言、独行、高节、质直、清白、敦厚之属。荣路既广，<br /><br />&nbsp;&nbsp;&nbsp;&nbsp;觖望难裁，自是窃名伪服，浸以流竞。权门贵仕，请谒繁兴。自左雄任事，限年<br /><br />&nbsp;&nbsp;&nbsp;&nbsp;试才，虽颇有不密，固亦因识时宜。而黄琼、胡广、张衡、崔瑗之徒，泥滞旧方，<br /><br />&nbsp;&nbsp;&nbsp;&nbsp;互相诡驳，循名者屈其短，算实者挺其效。故雄在尚书，天下不敢妄选，十余年<br /><br />&nbsp;&nbsp;&nbsp;&nbsp;间，称为得人，斯亦效实之征乎？顺帝始以童弱反政，而号令自出，知能任使，<br /><br />&nbsp;&nbsp;&nbsp;&nbsp;故士得用情，天下喁喁仰其风采。遂乃备玄c玉帛，以聘南阳樊英，天子降寝殿，<br /><br />&nbsp;&nbsp;&nbsp;&nbsp;设坛席，尚书奉引，延问失得。急登贤之举，虚降己之礼，于是处士鄙生，忘其<br /><br />&nbsp;&nbsp;&nbsp;&nbsp;拘儒，拂巾衽褐，以企旌车之招矣。至乃英能承风，俊V咸事，若李固、周举之<br /><br />&nbsp;&nbsp;&nbsp;&nbsp;渊谟弘深，左雄、黄琼之政事贞固，桓焉，杨厚以儒学进，崔瑗、马融以文章显，<br /><br />&nbsp;&nbsp;&nbsp;&nbsp;吴v、苏章、种薄㈣锇湍撩裰良干，庞参、虞诩将帅之宏规，王龚、张皓虚心<br /><br />&nbsp;&nbsp;&nbsp;&nbsp;以推士，张纲、杜乔直道以纠违，郎阴阳详密，张衡机术特妙，东京之士，于<br /><br />&nbsp;&nbsp;&nbsp;&nbsp;兹盛焉。向使庙堂纳其高谋，疆场宣其智力，帷幄容其謇辞，举厝禀其成式，则<br /><br />&nbsp;&nbsp;&nbsp;&nbsp;武、宣之轨，岂其远而？《诗》云：“靡不有初，鲜克有终。”可为恨哉！及孝<br /><br />&nbsp;&nbsp;&nbsp;&nbsp;桓之时，硕德继兴，陈蕃、杨秉处称贤宰，皇甫、张、段出号名将，王畅、李膺<br /><br />&nbsp;&nbsp;&nbsp;&nbsp;弥缝衮阙，朱穆、刘陶献替匡时，郭有道奖鉴人伦，陈仲弓弘道下邑。其余宏儒<br /><br />&nbsp;&nbsp;&nbsp;&nbsp;远智，高心洁行，激扬风流者，不可胜言。而斯道莫振，文武陵队，在朝者以正<br /><br />&nbsp;&nbsp;&nbsp;&nbsp;议婴戮，谢事者以党锢致灾。往车虽折，而来轸方遒。所以倾而未颠，决而未溃，<br /><br />&nbsp;&nbsp;&nbsp;&nbsp;岂非仁人君子心力之为乎？呜呼！<br /><br />&nbsp;&nbsp;&nbsp;&nbsp;赞曰：雄作纳言，古之八元。举升以汇，越自下蕃。登朝理政，并纾灾昏。<br /><br />&nbsp;&nbsp;&nbsp;&nbsp;琼名夙知，累章国疵。琬亦早秀，位及志差。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,230);">加入书签</a><a
                        href="229.html">上一页</a>&larr;<a href="index.html">返回列表</a>&rarr;<a
                            href="231.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "229.html"; var next_page = "231.html"; var index_page = "index.html"; var sortid = "9"; var article_id = "3"; var chapter_id = "230"; var articlename = "后汉书"; var chaptername = " 卷六十一 左周黄列传第五十一"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>