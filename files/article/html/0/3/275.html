<!DOCTYPE html>
<html>
<head>
<meta charset="gbk" />
<title>后汉书- 志第十二 天文下-在线阅读-哈西文学网</title>
<meta name="keywords" content="范晔，后汉书， 志第十二 天文下全文， 志第十二 天文下在线阅读 哈西文学网" />
<meta name="description" content="哈西文学网提供范晔的后汉书  志第十二 天文下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/275.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/275.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 志第十二 天文下</h1>
            <div class="link xb">
                <a href="274.html">上一页</a>&larr;<a href="index.html">返回列表</a>&rarr;<a
                    href="276.html">下一页</a></div>			
            <div id="BookText">&nbsp;&nbsp;&nbsp;&nbsp;桓三十八灵二十献九陨石<br /><br />&nbsp;&nbsp;&nbsp;&nbsp;孝桓建和元年八月壬寅，荧惑犯舆鬼质星。二年二月辛卯，荧惑行在舆鬼中。<br /><br />&nbsp;&nbsp;&nbsp;&nbsp;三年五月己丑，太白行入太微右掖门，留十五日，出端门。丙申，荧惑入东井。<br /><br />&nbsp;&nbsp;&nbsp;&nbsp;八月己亥，镇星犯舆鬼中南星。乙丑，彗星芒长五尺，见天市中，东南指，色黄<br /><br />&nbsp;&nbsp;&nbsp;&nbsp;白，九月戊辰不见。荧惑犯舆鬼为死丧，质星为戮臣，入太微为乱臣。镇星犯舆<br /><br />&nbsp;&nbsp;&nbsp;&nbsp;鬼为丧。彗星见天市中为贵人。至和平元年二月甲寅，梁太后崩，梁冀益骄乱矣。<br /><br />&nbsp;&nbsp;&nbsp;&nbsp;元嘉元年二月戊子，太白昼见。永兴二年闰月丁酉，太白昼见。时，上幸后<br /><br />&nbsp;&nbsp;&nbsp;&nbsp;宫采女邓猛，明年，封猛兄演为南顿侯。后四岁，梁皇后崩，梁冀被诛，猛立为<br /><br />&nbsp;&nbsp;&nbsp;&nbsp;皇后，恩宠甚盛。<br /><br />&nbsp;&nbsp;&nbsp;&nbsp;永寿元年三月丙申，镇星逆行入太微中，七十四日去左掖门。七月己未，辰<br /><br />&nbsp;&nbsp;&nbsp;&nbsp;星入太微中，八十日去左掖门。八月己巳，荧惑入太微，二十一日出端门。太微，<br /><br />&nbsp;&nbsp;&nbsp;&nbsp;天子廷也。镇星为贵臣妃后，逆行为匿谋。辰星入太微为大水，一曰后宫有忧。<br /><br />&nbsp;&nbsp;&nbsp;&nbsp;是岁雒水溢至津门，南阳大水。荧惑留入太微中，又为乱臣。是时梁氏专政。九<br /><br />&nbsp;&nbsp;&nbsp;&nbsp;月己酉，昼有流星长二尺所，色黄白。癸巳，荧惑犯岁星，为奸臣谋，大将戮。<br /><br />&nbsp;&nbsp;&nbsp;&nbsp;二年六月甲寅，辰星入太微，遂伏不见。辰星为水，为兵，为妃后。八月戊<br /><br />&nbsp;&nbsp;&nbsp;&nbsp;午，太白犯轩辕大星，为皇后。其三年四月戊寅，荧惑入东井口中，为大臣有诛<br /><br />&nbsp;&nbsp;&nbsp;&nbsp;者。其七月丁丑，太白犯心前星，为大臣。后二年七月，懿献皇后以忧死。大将<br /><br />&nbsp;&nbsp;&nbsp;&nbsp;军梁冀使太仓令秦宫刺杀议郎邴尊，又欲杀邓后母宣。事觉，桓帝收冀及妻寿襄<br /><br />&nbsp;&nbsp;&nbsp;&nbsp;城君印绶，皆自杀。诛诸梁及孙氏宗族，或徙边。是其应也。<br /><br />&nbsp;&nbsp;&nbsp;&nbsp;延熹四年三月甲寅，荧惑犯舆鬼质星。五月辛酉，客星在营室，稍顺行，生<br /><br />&nbsp;&nbsp;&nbsp;&nbsp;芒长五尺所，至心一度，转为彗。荧惑犯舆鬼质星，大臣有戮死者。五年十月，<br /><br />&nbsp;&nbsp;&nbsp;&nbsp;南郡太守李肃坐蛮夷贼攻盗郡县，取财物一亿以上，入府取铜虎符，肃背敌走，<br /><br />&nbsp;&nbsp;&nbsp;&nbsp;不救城郭；又临黎阳竭者燕乔坐赃，重泉令彭良杀无辜，皆弃市。京兆虎牙都尉<br /><br />&nbsp;&nbsp;&nbsp;&nbsp;宋谦坐赃，下狱死。客星在营室至心作彗，为大丧。后四年，邓后以忧死。<br /><br />&nbsp;&nbsp;&nbsp;&nbsp;六年十一月丁亥，太白昼见。是时，邓后家贵盛。<br /><br />&nbsp;&nbsp;&nbsp;&nbsp;七年七月戊辰，辰星犯岁星。八月庚戌，荧惑犯舆鬼质星。庚申，岁星犯轩<br /><br />&nbsp;&nbsp;&nbsp;&nbsp;辕大星。十月丙辰，太白犯房北星。丁卯，辰星犯太白。十二月乙丑，荧惑犯轩<br /><br />&nbsp;&nbsp;&nbsp;&nbsp;辕第二星。辰星犯岁星为兵。荧惑犯质星有戮臣。岁星犯轩辕为女主忧。太白犯<br /><br />&nbsp;&nbsp;&nbsp;&nbsp;房北星为后宫。其八年二月，太仆南乡侯左胜以罪赐死，胜弟中常侍上蔡侯　<br /><br />&nbsp;&nbsp;&nbsp;&nbsp;北乡侯党皆自杀。癸亥，皇后邓氏坐执左道废，迁于桐宫死，宗亲侍中a阳侯<br /><br />&nbsp;&nbsp;&nbsp;&nbsp;邓康、河南尹邓万、越骑校尉邓弼、虎贲中郎将安阳侯邓会、侍中监羽林左骑邓<br /><br />&nbsp;&nbsp;&nbsp;&nbsp;德、右骑邓寿、昆阳侯邓统、U阳侯邓秉、议郎邓循皆系暴室，万、会死，康<br /><br />&nbsp;&nbsp;&nbsp;&nbsp;等免官。又荆州刺史芝、交n刺史葛祗皆为贼所拘略，桂阳太守任胤背敌走，皆<br /><br />&nbsp;&nbsp;&nbsp;&nbsp;弃市，荧惑犯舆鬼质星之应也。<br /><br />&nbsp;&nbsp;&nbsp;&nbsp;八年五月癸酉，太白犯舆鬼质星。壬午，荧惑入太微右执法。闰月己未，太<br /><br />&nbsp;&nbsp;&nbsp;&nbsp;白犯心前星。十月癸酉，岁星犯左执法。十一月戊午，岁星入太微，犯左执法。<br /><br />&nbsp;&nbsp;&nbsp;&nbsp;九年正月壬辰，岁星入太微中，五十八日出端门。六月壬戌，太白行人舆鬼。七<br /><br />&nbsp;&nbsp;&nbsp;&nbsp;月乙未，荧惑行舆鬼中，犯质星。九月辛亥，荧惑入太微西门，积五十八日。永<br /><br />&nbsp;&nbsp;&nbsp;&nbsp;康元年正月庚寅，荧惑逆行入太微东门，留太微中百一日出端门。七月丙戌，太<br /><br />&nbsp;&nbsp;&nbsp;&nbsp;白昼见经天。太白犯心前星，太白犯舆鬼质星有戮臣。荧惑入太微为贼臣。太白<br /><br />&nbsp;&nbsp;&nbsp;&nbsp;犯心前星为兵丧。岁星入太微犯左执法，将相有诛者。岁星入守太微五十日，占<br /><br />&nbsp;&nbsp;&nbsp;&nbsp;为人主。太白、荧惑入舆鬼，皆为死丧，又犯质星为戮臣。荧惑留太微中百一日，<br /><br />&nbsp;&nbsp;&nbsp;&nbsp;占为人主。太白昼见经天为兵，忧在大人。其九年十一月，太原太守刘}、南<br /><br />&nbsp;&nbsp;&nbsp;&nbsp;阳太守成皆坐杀无辜，荆州刺史李隗为贼所拘，尚书郎孟坐受金漏言，皆<br /><br />&nbsp;&nbsp;&nbsp;&nbsp;弃市。永康元年十二月丁丑，桓帝崩，太傅陈蕃、大将军窦武、尚书令尹勋、黄<br /><br />&nbsp;&nbsp;&nbsp;&nbsp;门令山冰等皆枉死，太白犯心，荧惑留守太微之应也。<br /><br />&nbsp;&nbsp;&nbsp;&nbsp;孝灵帝建宁元年六月，太白在西方，入太微，犯西蕃南头星。太微，天廷也。<br /><br />&nbsp;&nbsp;&nbsp;&nbsp;太白行其中，宫门当闭，大将被甲兵，大臣伏诛。其八月，太傅陈蕃、大将军窦<br /><br />&nbsp;&nbsp;&nbsp;&nbsp;武谋欲尽诛诸宦者；其九月辛亥，中常侍曹节、长乐五官史朱r觉之，矫制杀蕃、<br /><br />&nbsp;&nbsp;&nbsp;&nbsp;武等，家属徙日南比景。<br /><br />&nbsp;&nbsp;&nbsp;&nbsp;熹平元年十月，荧惑入南斗中。占曰：“荧惑所守为兵乱。”斗为吴，其十<br /><br />&nbsp;&nbsp;&nbsp;&nbsp;一月，会稽贼许昭聚众自称大将军，昭父生为越王，攻破郡县。<br /><br />&nbsp;&nbsp;&nbsp;&nbsp;二年四月，有星出文昌，入紫宫，蛇行，有首尾无身，赤色，有光、召垣<br /><br />&nbsp;&nbsp;&nbsp;&nbsp;墙。八月丙寅，太白犯心前星。辛未，白气如一匹练，冲北斗第四星。占曰：<br /><br />&nbsp;&nbsp;&nbsp;&nbsp;“文昌为上将贵相。太白犯心前星，为大臣。”后六年，司徒刘A为中常侍曹节<br /><br />&nbsp;&nbsp;&nbsp;&nbsp;所谮，下狱死。白气冲北斗为大战，明年冬，扬州刺史臧F、丹阳太守陈寅，攻<br /><br />&nbsp;&nbsp;&nbsp;&nbsp;盗贼苴康，斩首数千级。<br /><br />&nbsp;&nbsp;&nbsp;&nbsp;光和元年四月癸丑，流星犯轩辕第二星，东北行入北斗魁中。八月，彗星出<br /><br />&nbsp;&nbsp;&nbsp;&nbsp;亢北，入天市中，长数尺，稍长至五六丈，赤色，经历十余宿，八十余日，乃消<br /><br />&nbsp;&nbsp;&nbsp;&nbsp;于天菀中。流星为贵使，轩辕为内宫，北斗魁主杀。流星从轩辕出抵北斗魁，是<br /><br />&nbsp;&nbsp;&nbsp;&nbsp;天子大使将出，有伐杀也。至中平元年，黄巾贼起，上遣中郎将皇甫嵩、朱俊等<br /><br />&nbsp;&nbsp;&nbsp;&nbsp;征之，斩首十万余级。彗除天市，天帝将徙，帝将易都。至初平元年，献帝迁都<br /><br />&nbsp;&nbsp;&nbsp;&nbsp;长安。<br /><br />&nbsp;&nbsp;&nbsp;&nbsp;三年冬，彗星出狼、弧，东行至于张乃去。张为周地，彗星犯之为兵乱。后<br /><br />&nbsp;&nbsp;&nbsp;&nbsp;四年，京都大发兵击黄巾贼。<br /><br />&nbsp;&nbsp;&nbsp;&nbsp;五年四月，荧惑在太微中，守屏。七月，彗星出三台下，东行入太微，至太<br /><br />&nbsp;&nbsp;&nbsp;&nbsp;子、幸臣，二十余日而消。十月，岁星、荧惑、太白三合于虚，相去各五六寸，<br /><br />&nbsp;&nbsp;&nbsp;&nbsp;如连珠。占曰：“荧惑在太微为乱臣。”是时，中常侍赵忠、张让、郭胜、孙璋<br /><br />&nbsp;&nbsp;&nbsp;&nbsp;等，并为奸乱。彗星入太微，天下易主。至中平六年，宫车晏驾。岁星、荧惑、<br /><br />&nbsp;&nbsp;&nbsp;&nbsp;太白三合于虚为丧。虚，齐地。明年，琅邪王据薨。<br /><br />&nbsp;&nbsp;&nbsp;&nbsp;光和中，国皇星东南角去地一二丈，如炬火状，十余日不见。占曰：“国皇<br /><br />&nbsp;&nbsp;&nbsp;&nbsp;星为内乱，外内有兵丧。”其后黄巾贼张角烧州郡，朝廷遣将讨平，斩首十余万<br /><br />&nbsp;&nbsp;&nbsp;&nbsp;级。中平六年，官车晏驾，大将军何进令司隶校尉袁绍私募兵千余人，阴N雒<br /><br />&nbsp;&nbsp;&nbsp;&nbsp;阳城外，窃呼并州牧董卓使将兵至京都，共诛中官，对战南、北宫阙下，死者数<br /><br />&nbsp;&nbsp;&nbsp;&nbsp;千人，燔烧宫室，迁都西京。及司徒王允与将军吕布诛卓，卓部曲将郭汜、李<br /><br />&nbsp;&nbsp;&nbsp;&nbsp;嘈兵攻长安，公卿百官吏民战死者且万人。天下之乱，皆自内发。<br /><br />&nbsp;&nbsp;&nbsp;&nbsp;中平二年十月癸亥，客星出南门中，大如半筵，五色喜怒稍小，至后年六月<br /><br />&nbsp;&nbsp;&nbsp;&nbsp;消。占曰：“为兵。”至六年，司隶校尉袁绍诛灭中官，大将军部曲将吴匡攻杀<br /><br />&nbsp;&nbsp;&nbsp;&nbsp;车骑将军何苗，死者数千人。<br /><br />&nbsp;&nbsp;&nbsp;&nbsp;三年四月，荧惑逆行守心后星，十月戊午，月食心后星。占曰：“为大丧。”<br /><br />&nbsp;&nbsp;&nbsp;&nbsp;后三年而灵帝崩。<br /><br />&nbsp;&nbsp;&nbsp;&nbsp;五年二月，彗星出奎，逆行入紫宫，后三出，六十余日乃消。六月丁卯，客<br /><br />&nbsp;&nbsp;&nbsp;&nbsp;星如三升碗，出贯索，西南行入天市，至尾而消。占曰：“彗除紫宫，天下易主。<br /><br />&nbsp;&nbsp;&nbsp;&nbsp;客星入天市，为贵人丧。”明年四月，宫车晏驾。中平中夏，流星赤如火，长三<br /><br />&nbsp;&nbsp;&nbsp;&nbsp;丈，起河鼓，入天市，抵触宦者星，色白，长二三丈，后尾再屈，食顷乃灭，状<br /><br />&nbsp;&nbsp;&nbsp;&nbsp;似枉矢。占曰：“枉矢流发，其宫射，所谓矢当直而枉者，操矢者邪枉人也。”<br /><br />&nbsp;&nbsp;&nbsp;&nbsp;中平六年，大将军何进谋尽诛中官，中官觉，于省中杀进：俱两破灭，天下由此<br /><br />&nbsp;&nbsp;&nbsp;&nbsp;遂大坏乱。<br /><br />&nbsp;&nbsp;&nbsp;&nbsp;六年八月丙寅，太白犯心前星，戊辰犯心中大星。其日未冥四刻，大将军何<br /><br />&nbsp;&nbsp;&nbsp;&nbsp;进于省中为诸黄门所杀。己巳，车骑将军何苗为进部曲将吴匡所杀。<br /><br />&nbsp;&nbsp;&nbsp;&nbsp;孝献初平二年九月，蚩尤旗见，长十余丈，色白，出角、亢之南。占曰：<br /><br />&nbsp;&nbsp;&nbsp;&nbsp;“蚩尤旗见，则王征伐四方。”其后丞相曹公征讨天下且三十年。<br /><br />&nbsp;&nbsp;&nbsp;&nbsp;四年十月，孛星出两角间，东北行入天市中而灭。占曰：“彗除天市，天帝<br /><br />&nbsp;&nbsp;&nbsp;&nbsp;将徙，帝将易都。”是时上在长安，后二年东迁，明年七月，至雒阳，其八月，<br /><br />&nbsp;&nbsp;&nbsp;&nbsp;曹公迎上都许。<br /><br />&nbsp;&nbsp;&nbsp;&nbsp;建安五年十月辛亥，有星孛于大梁，冀州分也。时袁绍在冀州。其年十一月，<br /><br />&nbsp;&nbsp;&nbsp;&nbsp;绍军为曹公所破。七年夏，绍死，后曹公遂取冀州。<br /><br />&nbsp;&nbsp;&nbsp;&nbsp;九年十一月，有星孛于东井舆鬼，入轩辕太微。十一年正月，星孛于北斗，<br /><br />&nbsp;&nbsp;&nbsp;&nbsp;首在斗中，尾贯紫宫，及北辰。占曰：“彗星扫太微宫，人主易位。”其后魏文<br /><br />&nbsp;&nbsp;&nbsp;&nbsp;帝受禅。<br /><br />&nbsp;&nbsp;&nbsp;&nbsp;十二年十月辛卯，有星孛于鹑尾。荆州分也，时荆州牧刘表据荆州，益州从<br /><br />&nbsp;&nbsp;&nbsp;&nbsp;事周群以为荆州牧将死而失土。明年秋，表卒，以小子琮自代。曹公将伐荆州，<br /><br />&nbsp;&nbsp;&nbsp;&nbsp;琮惧，举军诣公降。<br /><br />&nbsp;&nbsp;&nbsp;&nbsp;十七年十二月，有星孛于五诸侯。周群以为西方专据土地者，皆将失土。是<br /><br />&nbsp;&nbsp;&nbsp;&nbsp;时益州牧刘璋据益州，汉中太守张鲁别据汉中，韩遂据凉州，宗建别据⒑薄Ｃ<br /><br />&nbsp;&nbsp;&nbsp;&nbsp;年冬，曹公遣偏将击凉州。十九年，获宗建，韩遂逃于羌中，病死。其年秋，璋<br /><br />&nbsp;&nbsp;&nbsp;&nbsp;失益州。二十年秋，曹公攻汉中，鲁降。<br /><br />&nbsp;&nbsp;&nbsp;&nbsp;十八年秋，岁星、镇星、荧惑俱入太微，逆行留守帝坐百余日。占曰：“岁<br /><br />&nbsp;&nbsp;&nbsp;&nbsp;星入太微，人主改。”<br /><br />&nbsp;&nbsp;&nbsp;&nbsp;二十三年三月，孛星晨见东方二十余日，夕出西方，犯历五车、东井、五诸<br /><br />&nbsp;&nbsp;&nbsp;&nbsp;侯、文昌、轩辕、后妃、太微，锋炎指帝坐。占曰：“除旧布新之象也。”<br /><br />&nbsp;&nbsp;&nbsp;&nbsp;殇帝延平元年九月乙亥，陨石陈留四。《春秋》僖公十六年，陨石于宋五，<br /><br />&nbsp;&nbsp;&nbsp;&nbsp;传曰陨星也。董仲舒以为从高反下之象。或以为庶人惟星，陨，民困之象也。<br /><br />&nbsp;&nbsp;&nbsp;&nbsp;桓帝延熹七年三月癸亥，陨石右扶风一，又陨石二，皆有声如雷。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,275);">加入书签</a><a
                        href="274.html">上一页</a>&larr;<a href="index.html">返回列表</a>&rarr;<a
                            href="276.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "274.html"; var next_page = "276.html"; var index_page = "index.html"; var sortid = "9"; var article_id = "3"; var chapter_id = "275"; var articlename = "后汉书"; var chaptername = " 志第十二 天文下"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>