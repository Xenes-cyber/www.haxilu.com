<!DOCTYPE html>
<html>
<head>
<meta charset="gbk" />
<title>后汉书- 卷六十二 荀韩钟陈列传第五十二-在线阅读-哈西文学网</title>
<meta name="keywords" content="范晔，后汉书， 卷六十二 荀韩钟陈列传第五十二全文， 卷六十二 荀韩钟陈列传第五十二在线阅读 哈西文学网" />
<meta name="description" content="哈西文学网提供范晔的后汉书  卷六十二 荀韩钟陈列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/231.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/231.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十二 荀韩钟陈列传第五十二</h1>
            <div class="link xb">
                <a href="230.html">上一页</a>&larr;<a href="index.html">返回列表</a>&rarr;<a
                    href="232.html">下一页</a></div>			
            <div id="BookText">&nbsp;&nbsp;&nbsp;&nbsp;荀淑字季和，颍川颍阴人，荀卿十一世孙也。少有高行，博学而不好章句，<br /><br />&nbsp;&nbsp;&nbsp;&nbsp;多为俗儒所非，而州里称其知人。<br /><br />&nbsp;&nbsp;&nbsp;&nbsp;安帝时，征拜郎中，后再迁当涂长。去职还乡里。当世名贤李固、李膺等皆<br /><br />&nbsp;&nbsp;&nbsp;&nbsp;师宗之。及梁太后临朝，有日食地震之变，诏公卿举贤良方正，光禄勋杜乔、少<br /><br />&nbsp;&nbsp;&nbsp;&nbsp;府房植举淑对策，讥刺贵幸，为大将军梁冀所忌，出补朗陵侯相。莅事明理，称<br /><br />&nbsp;&nbsp;&nbsp;&nbsp;为神君。顷之，弃官归，闲居养志。产业每增，辄以赡宗族知友，年六十七，建<br /><br />&nbsp;&nbsp;&nbsp;&nbsp;和三年卒，李膺时为尚书，自表师丧。二县皆为立祠。有子八人：俭、绲、靖、<br /><br />&nbsp;&nbsp;&nbsp;&nbsp;焘、汪、爽、肃、专，并有名称，时人谓之“八龙”。<br /><br />&nbsp;&nbsp;&nbsp;&nbsp;初，荀氏旧里名西豪，颍阴令勃海苑康以为昔高阳氏有才子八人，今荀氏亦<br /><br />&nbsp;&nbsp;&nbsp;&nbsp;有八子，故改其里曰高阳里。<br /><br />&nbsp;&nbsp;&nbsp;&nbsp;靖有至行，不仕，年五十而终，号曰玄行先生。<br /><br />&nbsp;&nbsp;&nbsp;&nbsp;淑兄子昱字伯条，昙字无智。昱为沛相，昙为广陵太守。兄弟皆正身疾恶，<br /><br />&nbsp;&nbsp;&nbsp;&nbsp;志除阉宦。其支党宾客有在二郡者，纤罪必诛。昱后共大将军窦武谋诛中官，与<br /><br />&nbsp;&nbsp;&nbsp;&nbsp;李膺俱死。昙亦禁锢终身。<br /><br />&nbsp;&nbsp;&nbsp;&nbsp;爽字慈明，一名。幼而好学，年十二，能通《春秋》、《论语》。太尉杜<br /><br />&nbsp;&nbsp;&nbsp;&nbsp;乔见而称之，曰：“可为人师。”爽遂耽思经书，庆吊不行，征命不应。颍川为<br /><br />&nbsp;&nbsp;&nbsp;&nbsp;之语曰：“荀氏八龙，慈明无双。”<br /><br />&nbsp;&nbsp;&nbsp;&nbsp;延熹九年，太常赵典举爽至孝，拜郎中。对策陈便宜曰：<br /><br />&nbsp;&nbsp;&nbsp;&nbsp;臣闻之于师曰：“汉为火德，火生于木，木盛于火，故其德为孝，其象在<br /><br />&nbsp;&nbsp;&nbsp;&nbsp;《周易》之《离》。”夫在地为火，在天为日。在天者用其精，在地者用其形。<br /><br />&nbsp;&nbsp;&nbsp;&nbsp;夏则火王，其精在天，温暖之气，养生百木，是其孝也。冬时则废，其形在地，<br /><br />&nbsp;&nbsp;&nbsp;&nbsp;酷烈之气，焚烧山林，是其不孝也。故汉制使天下诵《孝经》，选吏举孝廉。夫<br /><br />&nbsp;&nbsp;&nbsp;&nbsp;丧亲自尽，孝之终也。今之公卿及二千石，三年之丧，不得即去，殆非所以增崇<br /><br />&nbsp;&nbsp;&nbsp;&nbsp;孝道而克称火德者也。往者孝文劳谦，行过乎俭，故有遗诏以日易月。此当时之<br /><br />&nbsp;&nbsp;&nbsp;&nbsp;宜，不可贯之万世。古今之制虽有损益，而谅之礼未尝改移，以示天下莫遗其<br /><br />&nbsp;&nbsp;&nbsp;&nbsp;亲。今公卿群寮皆政教所瞻，而父母之丧不得奔赴。夫仁义之行，自上而始；敦<br /><br />&nbsp;&nbsp;&nbsp;&nbsp;厚之俗，以应乎下。传曰：“丧祭之礼阙，则人臣之恩薄，背死忘生者众矣。”<br /><br />&nbsp;&nbsp;&nbsp;&nbsp;曾子曰：“人未有自致者，必也亲丧乎！”《春秋传》曰：“上之所为，民之归<br /><br />&nbsp;&nbsp;&nbsp;&nbsp;也。”夫上所不为而民或为之，故加刑罚；若上之所为，民亦为之，又何诛焉？<br /><br />&nbsp;&nbsp;&nbsp;&nbsp;昔丞相翟方进，以自备宰相，而不敢逾制。至遭母忧，三十六日而除。夫失礼之<br /><br />&nbsp;&nbsp;&nbsp;&nbsp;源，自上而始。古者大丧三年不呼其门，所以崇国厚俗笃化之道也。事失宜正，<br /><br />&nbsp;&nbsp;&nbsp;&nbsp;过勿惮改。天下通丧，可如旧礼。<br /><br />&nbsp;&nbsp;&nbsp;&nbsp;臣闻有夫妇然后有父子，有父子然后有君臣，有君臣然后有上下，有上下然<br /><br />&nbsp;&nbsp;&nbsp;&nbsp;后有礼仪。礼义备，则人知所厝矣。夫妇人伦之始，王化之端，故文王作《易》，<br /><br />&nbsp;&nbsp;&nbsp;&nbsp;上经首《乾》、《坤》，下经首《咸》、《恒》孔子曰：“天尊地卑，乾坤定矣。”<br /><br />&nbsp;&nbsp;&nbsp;&nbsp;夫妇之道，所谓顺也。《尧典》曰：“降二女于妫I，嫔于虞。”降者下也，<br /><br />&nbsp;&nbsp;&nbsp;&nbsp;嫔者妇也。言虽帝尧之女，下嫁于虞，犹屈体降下，勤修妇道。《易》曰：“帝<br /><br />&nbsp;&nbsp;&nbsp;&nbsp;乙归妹，以祉元吉。”妇人谓嫁曰归，言汤以娶礼归其妹于诸侯也。《春秋》之<br /><br />&nbsp;&nbsp;&nbsp;&nbsp;义，王姬嫁齐，使鲁主之，不以天子之尊加于诸侯也。今汉承秦法，设尚主之仪，<br /><br />&nbsp;&nbsp;&nbsp;&nbsp;以妻制夫，以卑临尊，违乾坤之道，失阳唱之义。孔子曰：“昔圣人之作《易》<br /><br />&nbsp;&nbsp;&nbsp;&nbsp;也，仰则观象于天，俯则察法于地，睹鸟兽之文，与地之宜。近取诸身，远取诸<br /><br />&nbsp;&nbsp;&nbsp;&nbsp;物，以通神明之德，以类万物之情。”今观法于天，则北极至尊，四星妃后。察<br /><br />&nbsp;&nbsp;&nbsp;&nbsp;法于地，则昆山象夫，卑泽象妻。睹鸟兽之文，鸟则雄者鸣鸲，雌则顺服；兽则<br /><br />&nbsp;&nbsp;&nbsp;&nbsp;牡为唱导，牝乃相从。近取诸身，则乾为人首，坤为人腹。远取诸物，则木实属<br /><br />&nbsp;&nbsp;&nbsp;&nbsp;天，根D属地。阳尊阴卑，盖乃天性。且《诗》初篇实首《关雎》；《礼》始<br /><br />&nbsp;&nbsp;&nbsp;&nbsp;《寇》、《婚》，先正夫妇。天地《六经》，其旨一揆。宜改尚主之制，以称乾<br /><br />&nbsp;&nbsp;&nbsp;&nbsp;坤之性。遵法尧、汤，式是周、孔。合之天地而不谬，质之鬼神而不疑。人事如<br /><br />&nbsp;&nbsp;&nbsp;&nbsp;此，则嘉瑞降天，吉符出地，五韪咸备，各以其叙矣。<br /><br />&nbsp;&nbsp;&nbsp;&nbsp;昔者圣人建天地之中而谓之礼，礼者，所以兴福祥之本，而止祸乱之源也。<br /><br />&nbsp;&nbsp;&nbsp;&nbsp;人能枉欲从礼者，则福归之；顺情废礼者，则祸归之。推祸福之所应，知兴废之<br /><br />&nbsp;&nbsp;&nbsp;&nbsp;所由来也。众礼之中，婚礼为首。故天子娶十二，天之数也；诸侯以下各有等差，<br /><br />&nbsp;&nbsp;&nbsp;&nbsp;事之降也。阳性纯而能施，阴体顺而能化，以礼济乐，节宣其气。故能丰子孙之<br /><br />&nbsp;&nbsp;&nbsp;&nbsp;祥，致老寿之福。及三代之季，淫而无节。瑶台、倾宫，陈妾数百。阳竭于上，<br /><br />&nbsp;&nbsp;&nbsp;&nbsp;阴隔天下。故周公之戒曰：“不知稼穑之艰难，不闻小人之劳，惟耽乐之从，时<br /><br />&nbsp;&nbsp;&nbsp;&nbsp;亦罔或克寿。”是其明戒。后世之人，好福不务其本，恶祸不易其轨。传曰：<br /><br />&nbsp;&nbsp;&nbsp;&nbsp;“截趾适屦，孰云其愚？何与斯人，追欲丧躯？”诚可痛也。臣窃闻后宫采女<br /><br />&nbsp;&nbsp;&nbsp;&nbsp;五六千人，从官侍使复在其外。冬夏衣服，朝夕禀粮，耗费缣帛，空竭府藏，征<br /><br />&nbsp;&nbsp;&nbsp;&nbsp;调增倍，十而税一，空赋不辜之民，以供无用之女，百姓穷困于外，阴阳隔塞于<br /><br />&nbsp;&nbsp;&nbsp;&nbsp;内。故感动和气，灾异屡臻。臣愚以为诸非礼聘未曾幸御者，一皆遣出，使成妃<br /><br />&nbsp;&nbsp;&nbsp;&nbsp;合。一曰通怨旷，和阴阳。二曰省财用，实府藏。三曰修礼制，绥眉寿。四曰配<br /><br />&nbsp;&nbsp;&nbsp;&nbsp;阳施，祈螽斯。五曰宽役赋，安黎民。此诚国家之弘利，天人之大福也。<br /><br />&nbsp;&nbsp;&nbsp;&nbsp;夫寒热晦明，所以为岁；尊卑奢俭，所以为礼：故以晦明寒暑之气，尊卑侈<br /><br />&nbsp;&nbsp;&nbsp;&nbsp;约之礼为其节也。《易》曰：“天地节而四时成。”《春秋传》曰：“唯器与名<br /><br />&nbsp;&nbsp;&nbsp;&nbsp;不可以假人。”《孝经》曰：“安上治民，莫善于礼。”礼者，尊卑之差，上下<br /><br />&nbsp;&nbsp;&nbsp;&nbsp;之制也。昔季氏八佾舞于庭，非有伤害困于人物，而孔子犹曰“是可忍也，孰不<br /><br />&nbsp;&nbsp;&nbsp;&nbsp;可忍。”《洪范》曰：“惟辟作威，惟辟作福，惟辟玉食。”凡此三者，君所独<br /><br />&nbsp;&nbsp;&nbsp;&nbsp;行而臣不得同也。今臣c君服，下食上珍，所谓害于而家，凶于而国者也。宜略<br /><br />&nbsp;&nbsp;&nbsp;&nbsp;依古礼尊卑之差，及董仲舒制度之别，严督有司，必行其命。此则禁乱善俗足用<br /><br />&nbsp;&nbsp;&nbsp;&nbsp;之要。<br /><br />&nbsp;&nbsp;&nbsp;&nbsp;奏闻，即弃官去。<br /><br />&nbsp;&nbsp;&nbsp;&nbsp;后遭党锢，隐于海上，又南遁汉滨，积十余年，以著述为事，遂称为硕儒。<br /><br />&nbsp;&nbsp;&nbsp;&nbsp;党禁解，五府并辟，司空袁逢举有道，不应。及逢卒，爽制服三年，当世往往化<br /><br />&nbsp;&nbsp;&nbsp;&nbsp;以为俗。时人多不行妻服，虽在亲忧犹有吊问丧疾者，又私谥其君父及诸名士，<br /><br />&nbsp;&nbsp;&nbsp;&nbsp;爽皆引据大义，正之经典，虽不悉变，亦颇有改。<br /><br />&nbsp;&nbsp;&nbsp;&nbsp;后公车征为大将军何进从事中郎。进恐其不至，迎荐为侍中，及进败而诏命<br /><br />&nbsp;&nbsp;&nbsp;&nbsp;中绝。献帝即位，董卓辅政，复征之。爽欲遁命，吏持之急，不得去，因复就拜<br /><br />&nbsp;&nbsp;&nbsp;&nbsp;平原相。行至宛陵，复追为光禄勋。视事三日，进拜司空。爽自被征命及登台司，<br /><br />&nbsp;&nbsp;&nbsp;&nbsp;九十五日。因从迁都长安。<br /><br />&nbsp;&nbsp;&nbsp;&nbsp;爽见董卓忍暴滋甚，必危社稷，其所辟举皆取才略之士，将共图之，亦与司<br /><br />&nbsp;&nbsp;&nbsp;&nbsp;徒王允及卓长史何J等为内谋。会病薨，年六十三。<br /><br />&nbsp;&nbsp;&nbsp;&nbsp;著《礼》、《易传》、《诗传》、《尚书正经》、《春秋条例》，又集汉事<br /><br />&nbsp;&nbsp;&nbsp;&nbsp;成败可为鉴戒者，谓之《汉语》。又作《公羊问》及《辩谶》，并它所论叙，题<br /><br />&nbsp;&nbsp;&nbsp;&nbsp;为《新书》。凡百余篇，今多所亡缺。<br /><br />&nbsp;&nbsp;&nbsp;&nbsp;兄子悦、并知名。自有传。<br /><br />&nbsp;&nbsp;&nbsp;&nbsp;论曰：荀爽、郑玄、申屠蟠俱以儒行为处士，累征并谢病不诣。及董卓当朝，<br /><br />&nbsp;&nbsp;&nbsp;&nbsp;复备礼召之。蟠、玄竟不屈以全其高。爽已黄发矣，独至焉，未十旬而取卿相。<br /><br />&nbsp;&nbsp;&nbsp;&nbsp;意者疑其乖趣舍，余窃商其情，以为出处君子之大致也，平运则弘道以求志，陵<br /><br />&nbsp;&nbsp;&nbsp;&nbsp;夷则濡迹以匡时。荀公之急急自励，其濡迹乎？不然，何为违贞吉而履虎尾焉？<br /><br />&nbsp;&nbsp;&nbsp;&nbsp;观其逊言迁都之议，以救杨、黄之祸。及后潜图董氏，几振国命，所谓“大直若<br /><br />&nbsp;&nbsp;&nbsp;&nbsp;屈”，道故逶迤也。<br /><br />&nbsp;&nbsp;&nbsp;&nbsp;悦字仲豫，俭之子也。俭早卒。悦年十二，能说《春秋》。家贫无书，每之<br /><br />&nbsp;&nbsp;&nbsp;&nbsp;人间，所见篇牍，一览多能诵记。性沉静，美姿容，尤好著述。灵帝时阉官用权，<br /><br />&nbsp;&nbsp;&nbsp;&nbsp;士多退身穷处，悦乃托疾隐居，时人莫之识，唯从弟特称敬焉。初辟镇东将军<br /><br />&nbsp;&nbsp;&nbsp;&nbsp;曹操府，迁黄门侍郎。献帝颇好文学，悦与及少府孔融侍讲禁中，旦夕谈论。<br /><br />&nbsp;&nbsp;&nbsp;&nbsp;累迁秘书监、侍中。<br /><br />&nbsp;&nbsp;&nbsp;&nbsp;时，政移曹氏，天子恭己而已。悦志在献替，而谋无所用，乃作《申鉴》五<br /><br />&nbsp;&nbsp;&nbsp;&nbsp;篇。其所论辩，通见政体，既成而奏之。其大略曰：<br /><br />&nbsp;&nbsp;&nbsp;&nbsp;夫道之本，仁义而已矣。五典以经之，群籍以纬之，咏之歌之，弦之舞之，<br /><br />&nbsp;&nbsp;&nbsp;&nbsp;前监既明，后复申之。故古之圣王，其于仁义也，申重而已。<br /><br />&nbsp;&nbsp;&nbsp;&nbsp;致政之术，先屏四患，乃崇五政。<br /><br />&nbsp;&nbsp;&nbsp;&nbsp;一曰伪，二曰私，三曰放，四曰奢。伪乱俗，私坏法，放越轨，奢败制。四<br /><br />&nbsp;&nbsp;&nbsp;&nbsp;者不除，则政末由行矣。夫俗乱则道荒，虽天地不得保其性矣；法坏则世倾，虽<br /><br />&nbsp;&nbsp;&nbsp;&nbsp;人主不得守其度矣；轨越则礼亡，虽圣人不得全其道矣；制败则欲肆，虽四表不<br /><br />&nbsp;&nbsp;&nbsp;&nbsp;得充其求矣。是谓四患。<br /><br />&nbsp;&nbsp;&nbsp;&nbsp;兴农桑以养其生，审好恶以正其俗，宣文教以章其化，立武备以秉其威，明<br /><br />&nbsp;&nbsp;&nbsp;&nbsp;赏罚以统其法。是谓五政。<br /><br />&nbsp;&nbsp;&nbsp;&nbsp;人不畏死，不可惧以罪。人不乐生，不可劝以善。虽使契布五教，皋陶作士，<br /><br />&nbsp;&nbsp;&nbsp;&nbsp;政不行焉。故在上者先丰人财以定其志，帝耕籍田，后桑蚕宫，国无游人，野无<br /><br />&nbsp;&nbsp;&nbsp;&nbsp;荒业，财不贾用，力不妄加，以周人事。是谓养生。<br /><br />&nbsp;&nbsp;&nbsp;&nbsp;君子之所以动天地，应神明，正万物而成王化者，必乎真定而已。故在上者<br /><br />&nbsp;&nbsp;&nbsp;&nbsp;审定好丑焉。善恶要乎功罪，毁誉效于准验。听言责事，举名察实，无惑诈伤，<br /><br />&nbsp;&nbsp;&nbsp;&nbsp;以荡众心。故事无不核，物无不切，善无不显，恶无不章，俗无奸怪，民无淫风。<br /><br />&nbsp;&nbsp;&nbsp;&nbsp;百姓上下睹利害之存乎己也，故肃恭其心，慎修其行，内不回惑，外无异望，则<br /><br />&nbsp;&nbsp;&nbsp;&nbsp;民志平矣。是谓正俗。<br /><br />&nbsp;&nbsp;&nbsp;&nbsp;君子以情用，小人以刑用。荣辱者，赏罚之精华也。故礼教荣辱，以加君子，<br /><br />&nbsp;&nbsp;&nbsp;&nbsp;化其情也；桎梏鞭扑，以加小人，化其刑也。君子不犯辱，况于刑乎！小人不忌<br /><br />&nbsp;&nbsp;&nbsp;&nbsp;刑，况于辱乎！若教化之废，推中人而坠于小人之域；教化之行，引中人而纳于<br /><br />&nbsp;&nbsp;&nbsp;&nbsp;君子之涂。是谓章化。小人之情，缓则骄，骄则恣，恣则怨，怨则叛，危则谋乱，<br /><br />&nbsp;&nbsp;&nbsp;&nbsp;安则思欲，非威强无以惩之。故在上者，必有武备，以戒不虞，以遏寇虐。安居<br /><br />&nbsp;&nbsp;&nbsp;&nbsp;则寄之内政，有事则用之军旅。是谓秉威。<br /><br />&nbsp;&nbsp;&nbsp;&nbsp;赏罚，政之柄也。明赏必罚，审信慎令，赏以劝善，罚以惩恶。人主不妄赏，<br /><br />&nbsp;&nbsp;&nbsp;&nbsp;非徒爱其财也，赏妄行则善不劝矣。不妄罚，非矜其人也，罚妄行则恶不惩矣。<br /><br />&nbsp;&nbsp;&nbsp;&nbsp;赏不劝谓之止善，罚不惩谓之纵恶。在上者能不止下为善，不纵下为恶，则国法<br /><br />&nbsp;&nbsp;&nbsp;&nbsp;立矣。是谓统法。<br /><br />&nbsp;&nbsp;&nbsp;&nbsp;四患既蠲，五政又立，行之以诚，守之以固，简而不怠，疏而不失，无为为<br /><br />&nbsp;&nbsp;&nbsp;&nbsp;之，使自施之，无事事之，使自交之。不肃而成，不严而化，垂拱揖让，而海内<br /><br />&nbsp;&nbsp;&nbsp;&nbsp;平矣。是谓为政之方。<br /><br />&nbsp;&nbsp;&nbsp;&nbsp;又言：<br /><br />&nbsp;&nbsp;&nbsp;&nbsp;尚主之制非古。厘降二女，陶唐之典。归妹元吉，帝乙之训。王姬归齐，宗<br /><br />&nbsp;&nbsp;&nbsp;&nbsp;周之礼。以阴乘阳违天，以妇陵夫违人。违天不祥，违人不义。又古者天子诸侯<br /><br />&nbsp;&nbsp;&nbsp;&nbsp;有事，必告于庙。庙有二史，左史记言，右史书事。事为《春秋》，言为《尚书》。<br /><br />&nbsp;&nbsp;&nbsp;&nbsp;君举必记，善恶成败，无不存焉。下及士庶，苟有茂异，咸在载籍。或欲显而不<br /><br />&nbsp;&nbsp;&nbsp;&nbsp;得，或欲隐而名章。得失一朝，而荣辱千载。善人劝焉，淫人惧焉。宜于今者备<br /><br />&nbsp;&nbsp;&nbsp;&nbsp;置史官，掌其典文，纪其行事。每于岁尽，举之尚书。以助赏罚，以弘法教。<br /><br />&nbsp;&nbsp;&nbsp;&nbsp;帝览而善之。<br /><br />&nbsp;&nbsp;&nbsp;&nbsp;帝好典籍，常以班固《汉书》文繁难省，乃令悦依《左氏传》体以为《汉纪》<br /><br />&nbsp;&nbsp;&nbsp;&nbsp;三十篇，诏尚书给笔札。辞约事详，论辨多美。其序之曰：<br /><br />&nbsp;&nbsp;&nbsp;&nbsp;昔在上圣，惟建皇极，经纬天地，观象立法，乃作书契，以通宇宙，扬于王<br /><br />&nbsp;&nbsp;&nbsp;&nbsp;庭，厥用大焉。先王光演大业，肆于时夏。亦惟厥后，永世作典。夫立典有五志<br /><br />&nbsp;&nbsp;&nbsp;&nbsp;焉：一曰达道义，二曰章法式，三曰通古今，四日著功勋，五曰表贤能。于是天<br /><br />&nbsp;&nbsp;&nbsp;&nbsp;人之际，事物之宜，粲然显著，罔不备矣。世济其轨，不陨其业。损益盈虚，与<br /><br />&nbsp;&nbsp;&nbsp;&nbsp;时消息。臧否不同，其揆一也。汉四百有六载，拨乱反正，统武兴文，永惟祖宗<br /><br />&nbsp;&nbsp;&nbsp;&nbsp;之洪业，思光启乎万嗣。圣上穆然，惟文之恤，瞻前顾后，是绍是继，阐崇大猷，<br /><br />&nbsp;&nbsp;&nbsp;&nbsp;命立国典。于是缀叙旧书，以述《汉纪》。中兴以前，明主贤臣得失之轨，亦足<br /><br />&nbsp;&nbsp;&nbsp;&nbsp;以观矣。<br /><br />&nbsp;&nbsp;&nbsp;&nbsp;又著《崇德》、《正论》及诸论数十篇。年六十二，建安十四年卒。<br /><br />&nbsp;&nbsp;&nbsp;&nbsp;韩韶字仲黄，颍川舞阳人也。少仕郡，辟司徒府。时，太山贼公孙举伪号历<br /><br />&nbsp;&nbsp;&nbsp;&nbsp;年，守、令不能破散，多为坐法。尚书选三府掾能理剧者，乃以韶为赢长。贼闻<br /><br />&nbsp;&nbsp;&nbsp;&nbsp;其贤，相戒不入赢境。余县多被寇盗，废耕桑，其流入县界求索衣粮者甚众。韶<br /><br />&nbsp;&nbsp;&nbsp;&nbsp;愍其饥困，乃开仓赈之，所禀赡万余户。主者争谓不可。韶曰：“长活沟壑之人，<br /><br />&nbsp;&nbsp;&nbsp;&nbsp;而以此伏罪，含笑入地矣。”太守素知韶名德，竟无所坐。以病卒官。同郡李膺、<br /><br />&nbsp;&nbsp;&nbsp;&nbsp;陈、杜密、荀淑等为立碑颂焉。<br /><br />&nbsp;&nbsp;&nbsp;&nbsp;子融，字无长。少能辩理而不为章句学。声名甚盛，五府并辟。献帝初，至<br /><br />&nbsp;&nbsp;&nbsp;&nbsp;太仆。年七十卒。<br /><br />&nbsp;&nbsp;&nbsp;&nbsp;钟皓字季明，颍川长社人也。为郡著姓，世善刑律。皓少以笃行称，公府连<br /><br />&nbsp;&nbsp;&nbsp;&nbsp;辟，为二兄未仕，避隐密山，以诗律教授门徒千余人。同郡陈，年不及皓，皓<br /><br />&nbsp;&nbsp;&nbsp;&nbsp;引与为友。皓为郡功曹，会辟司徒府，临辞，太守问：“谁可代卿者？”皓曰：<br /><br />&nbsp;&nbsp;&nbsp;&nbsp;“明府欲必得其人，西门亭长陈可。”闻之，曰：“钟君似不察人，不知何<br /><br />&nbsp;&nbsp;&nbsp;&nbsp;独识我？”皓顷之自劾去。前后九辟公府，征为廷尉正、博士、林虑长，皆不就。<br /><br />&nbsp;&nbsp;&nbsp;&nbsp;时，皓及荀淑并为士大夫所归慕。李膺常叹曰：“荀君清识难尚，钟君至德可师。”<br /><br />&nbsp;&nbsp;&nbsp;&nbsp;皓兄子瑾母，膺之姑也。瑾好学慕古，有退让风，与膺同年，俱有声名。膺<br /><br />&nbsp;&nbsp;&nbsp;&nbsp;祖太尉，常言：“瑾似我家性，邦有道不废，邦无道免于刑戮。”复以膺妹妻<br /><br />&nbsp;&nbsp;&nbsp;&nbsp;之。瑾辟州府。未尝屈志。膺谓之曰：“孟子以为‘人无是非之心，非人也’。<br /><br />&nbsp;&nbsp;&nbsp;&nbsp;弟何期不与孟轲同邪？”瑾常以膺言白皓。皓曰：“昔国武子好昭人过，以致怨<br /><br />&nbsp;&nbsp;&nbsp;&nbsp;本。卒保身全家，尔道为贵。”其体训所安，多此类也。<br /><br />&nbsp;&nbsp;&nbsp;&nbsp;年六十九，终于家。诸儒颂之曰：“林虑懿德，非礼不处。悦此诗书，弦琴<br /><br />&nbsp;&nbsp;&nbsp;&nbsp;乐古。五就州招，九应台辅。逡巡王命，卒岁容与。”<br /><br />&nbsp;&nbsp;&nbsp;&nbsp;皓孙繇，建安中为司隶校尉。<br /><br />&nbsp;&nbsp;&nbsp;&nbsp;陈字仲弓，颍川许人也。出于单微。自为儿童，虽在戏弄，为等类所归。<br /><br />&nbsp;&nbsp;&nbsp;&nbsp;少作县吏，常给事厮役，后为都亭佐。而有志好学，坐立诵读。县令邓邵试与语，<br /><br />&nbsp;&nbsp;&nbsp;&nbsp;奇之，听受业太学。后令复召为吏，乃避隐阳城山中。时有杀人者，同县杨吏以<br /><br />&nbsp;&nbsp;&nbsp;&nbsp;疑，县遂逮系，考掠无实，而后得出。乃为督邮，乃密托许令，礼召杨吏。远<br /><br />&nbsp;&nbsp;&nbsp;&nbsp;近闻者，咸叹服之。<br /><br />&nbsp;&nbsp;&nbsp;&nbsp;家贫，复为郡西门亭长，寻转功曹。时中常侍侯览托太守高伦用吏，伦教署<br /><br />&nbsp;&nbsp;&nbsp;&nbsp;为文学掾。知非其人，怀檄请见。言曰：“此人不宜用，而侯常侍不可违。<br /><br />&nbsp;&nbsp;&nbsp;&nbsp;乞从外署，不足以尘明德。”伦从之。于是乡论怪其非举，终无所言。伦后被<br /><br />&nbsp;&nbsp;&nbsp;&nbsp;征为尚书，郡中士大夫送至轮氏传舍。伦谓众人言曰：“吾前为侯常侍用吏，陈<br /><br />&nbsp;&nbsp;&nbsp;&nbsp;君密持教还，而于外白署。比闻议者以此少之，此咎由故人畏惮强御，陈君可谓<br /><br />&nbsp;&nbsp;&nbsp;&nbsp;善则称君，过则称己者也。”固自引愆，闻者方叹息，由是天下服其德。<br /><br />&nbsp;&nbsp;&nbsp;&nbsp;司空黄琼辟选理剧，补闻喜长，旬月，以期丧去官。复再迁除太丘长。修德<br /><br />&nbsp;&nbsp;&nbsp;&nbsp;清静，百姓以安。邻县人户归附者，辄训导譬解，发遣各令还本司官行部。吏<br /><br />&nbsp;&nbsp;&nbsp;&nbsp;虑有讼者，白欲禁之。曰：“讼以求直，禁之理将何申？其勿所拘。”司官闻<br /><br />&nbsp;&nbsp;&nbsp;&nbsp;而叹息曰：“陈君所言若是，岂有怨于人乎？”亦意无讼者。以沛相赋敛违法，<br /><br />&nbsp;&nbsp;&nbsp;&nbsp;乃解印绶去，吏人追思之。<br /><br />&nbsp;&nbsp;&nbsp;&nbsp;及后逮捕党人，事亦连。余人多逃避求免，曰：“吾不就狱，众无所恃。”<br /><br />&nbsp;&nbsp;&nbsp;&nbsp;乃请囚焉。遇赦得出。灵帝初，大将军窦武辟以为掾属。时中常侍张让权倾天下。<br /><br />&nbsp;&nbsp;&nbsp;&nbsp;让父死，归葬颍川，虽一郡毕至，而名士无往者，让甚耻之，乃独吊焉。及后<br /><br />&nbsp;&nbsp;&nbsp;&nbsp;复诛党人，让感，故多所全宥。<br /><br />&nbsp;&nbsp;&nbsp;&nbsp;在乡闾，平心率物。其有争讼，辄求判正，晓譬曲直，退无怨者。至乃叹<br /><br />&nbsp;&nbsp;&nbsp;&nbsp;曰：“宁为刑罚所加，不为陈君所短。”时、岁荒民俭，有盗夜入其室，止于梁<br /><br />&nbsp;&nbsp;&nbsp;&nbsp;上。阴见，乃起自整拂，呼命子孙，正色训之曰：“夫人不可不自勉。不善之<br /><br />&nbsp;&nbsp;&nbsp;&nbsp;人未必本恶，习以性成，遂至于此。梁上君子者是矣！”盗大惊，自投于地，稽<br /><br />&nbsp;&nbsp;&nbsp;&nbsp;颡归罪。徐譬之曰：“视君状貌，不似恶人，宜深克己反善。然此当由贫困。”<br /><br />&nbsp;&nbsp;&nbsp;&nbsp;令遗绢二匹。自是一县无复盗窃。<br /><br />&nbsp;&nbsp;&nbsp;&nbsp;太尉杨赐、司徒陈耽，每拜公卿，群僚毕贺，赐等常叹大位未登，愧于先<br /><br />&nbsp;&nbsp;&nbsp;&nbsp;之。及党禁始解，大将军何进、司徒袁隗遣人敦，欲特表以不次之位。乃谢<br /><br />&nbsp;&nbsp;&nbsp;&nbsp;使者曰：“久绝人事，饰巾待终而已。”时，三公每缺，议者归之，累见征命，<br /><br />&nbsp;&nbsp;&nbsp;&nbsp;遂不起，闭门悬车，栖迟养老。中平四年，年八十四，卒于家。何进遣使吊祭，<br /><br />&nbsp;&nbsp;&nbsp;&nbsp;海内赴者三万余人，制衰麻者以百数。共刊石立碑，谥为文范先生。<br /><br />&nbsp;&nbsp;&nbsp;&nbsp;有六子，纪、谌最贤。<br /><br />&nbsp;&nbsp;&nbsp;&nbsp;纪字元方，亦以至德称。兄弟孝养，闺门雍和，后进之士皆推慕其风。及遭<br /><br />&nbsp;&nbsp;&nbsp;&nbsp;党锢，发愤著书数万言，号曰《陈子》。党禁解，四府并命，无所屈就。遭父忧，<br /><br />&nbsp;&nbsp;&nbsp;&nbsp;每哀至，辄欧血绝气，虽衰服已除，而积毁消瘠，殆将灭性。豫州刺史嘉其至行，<br /><br />&nbsp;&nbsp;&nbsp;&nbsp;表上尚书，图象百城，以厉风俗。董卓入洛阳，乃使就家拜五官中郎将，不得已，<br /><br />&nbsp;&nbsp;&nbsp;&nbsp;到京师，迁侍中。出为平原相，往谒卓，时欲徙都长安，乃谓纪曰：“三辅平敞，<br /><br />&nbsp;&nbsp;&nbsp;&nbsp;四面险固，土地肥美，号为陆海。今关东起兵，恐洛阳不可久居。长安犹有宫室，<br /><br />&nbsp;&nbsp;&nbsp;&nbsp;今欲西迁何如？”纪曰：“天下有道，守在四夷。宜修德政，以怀不附。迁移至<br /><br />&nbsp;&nbsp;&nbsp;&nbsp;尊，诚计之末者。愚以公宜事委公卿，专精外任。其有违命，则威之以武。今关<br /><br />&nbsp;&nbsp;&nbsp;&nbsp;东兵起，民不堪命。若谦远朝政，率师讨伐，则涂炭之民，庶几可全。若欲徙万<br /><br />&nbsp;&nbsp;&nbsp;&nbsp;乘以自安，将有累卵之危，峥嵘之险也。”卓意甚忤，而敬纪名行，无所复言。<br /><br />&nbsp;&nbsp;&nbsp;&nbsp;时议欲以为司徙，纪见祸乱方作，不复辨严，即时之郡。玺书追拜太仆，又征为<br /><br />&nbsp;&nbsp;&nbsp;&nbsp;尚书令。建安初，袁绍为太尉，让于纪；纪不受，拜大鸿胪。年七十一，卒于官。<br /><br />&nbsp;&nbsp;&nbsp;&nbsp;子群，为魏司空。天下以为公惭卿，卿惭长。<br /><br />&nbsp;&nbsp;&nbsp;&nbsp;弟谌，字季方。与纪齐德同行，父子并著高名，时号三君。每宰府辟召，常<br /><br />&nbsp;&nbsp;&nbsp;&nbsp;同时旌命，羔雁成群，当世者靡不荣之。谌早终。<br /><br />&nbsp;&nbsp;&nbsp;&nbsp;论曰：汉自中世以下，阉竖擅恣，故俗遂以遁身矫洁放言为高。士有不谈此<br /><br />&nbsp;&nbsp;&nbsp;&nbsp;者，则芸夫牧竖已叫呼之矣。故时政弥福而其风愈往。唯陈先生进退之节，<br /><br />&nbsp;&nbsp;&nbsp;&nbsp;必可度也。据于德故物不犯，安于仁故不离群，行成乎身而道训天下，故凶邪不<br /><br />&nbsp;&nbsp;&nbsp;&nbsp;能以权夺，王公不能以贵骄，所以声教废于上，而风俗清乎下也。<br /><br />&nbsp;&nbsp;&nbsp;&nbsp;赞曰：二李师淑，陈君友皓。韩韶就吏，赢寇怀道。太丘奥广，模我彝伦。<br /><br />&nbsp;&nbsp;&nbsp;&nbsp;曾是渊轨，薄夫以淳。庆基既启，有蔚颍滨，二方承则，八慈继尘。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,231);">加入书签</a><a
                        href="230.html">上一页</a>&larr;<a href="index.html">返回列表</a>&rarr;<a
                            href="232.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "230.html"; var next_page = "232.html"; var index_page = "index.html"; var sortid = "9"; var article_id = "3"; var chapter_id = "231"; var articlename = "后汉书"; var chaptername = " 卷六十二 荀韩钟陈列传第五十二"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>