<!DOCTYPE html>
<html>
<head>
<meta charset="gbk" />
<title>后汉书- 卷六十三 李杜列传第五十三-在线阅读-哈西文学网</title>
<meta name="keywords" content="范晔，后汉书， 卷六十三 李杜列传第五十三全文， 卷六十三 李杜列传第五十三在线阅读 哈西文学网" />
<meta name="description" content="哈西文学网提供范晔的后汉书  卷六十三 李杜列传第五十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/3/232.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/3/232.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 后汉书</div>
		<div class="fr"><a id="add-bookcase" href="javascript:void(0)" onClick="addbookcase(3,0);">加入书架</a>|<a id="book-vote" href="javascript:void(0)" onClick="vote(3);">投推荐票</a>|<a id="err-report" href="javascript:void(0)" onClick="report('后汉书出错啦!');">错误举报</a>|<a href="https://www.haxi88.com/files/article/info/0/3.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十三 李杜列传第五十三</h1>
            <div class="link xb">
                <a href="231.html">上一页</a>&larr;<a href="index.html">返回列表</a>&rarr;<a
                    href="233.html">下一页</a></div>			
            <div id="BookText">&nbsp;&nbsp;&nbsp;&nbsp;李固字子坚，汉中南郑人，司徒A之子也。A在《方术传》。固貌状有奇表，<br /><br />&nbsp;&nbsp;&nbsp;&nbsp;鼎角匿犀，足履龟文。少好学，常步行寻师，不远千里。遂究览坟籍，结交英贤。<br /><br />&nbsp;&nbsp;&nbsp;&nbsp;四方有志之士，多慕其风而来学。京师咸叹曰：“是复为李公矣。”司隶、益州<br /><br />&nbsp;&nbsp;&nbsp;&nbsp;并命郡举孝廉，辟司空掾，皆不就。<br /><br />&nbsp;&nbsp;&nbsp;&nbsp;阳嘉二年，有地动、山崩、火灾之异，公卿举固对策，诏又特问当世之敝，<br /><br />&nbsp;&nbsp;&nbsp;&nbsp;为政所宜。固对曰：<br /><br />&nbsp;&nbsp;&nbsp;&nbsp;臣闻王者父天母地，宝有山川。王道得则阴阳和穆，政化乖则崩震为灾。斯<br /><br />&nbsp;&nbsp;&nbsp;&nbsp;皆关之天心，效于成事者也。夫化以职成，官由能理。古之进者，有德有命；今<br /><br />&nbsp;&nbsp;&nbsp;&nbsp;之进者，唯才与力。伏闻诏书务求宽博，疾恶严暴。而今长吏多杀伐致声名者，<br /><br />&nbsp;&nbsp;&nbsp;&nbsp;必加迁赏。其存宽和无党援者，辄见斥逐。是以淳厚之风不宣，雕薄之俗未革。<br /><br />&nbsp;&nbsp;&nbsp;&nbsp;虽繁刑重禁，何能有益？前孝安皇帝变乱旧典，封爵阿母，因造妖{薛女}，使樊<br /><br />&nbsp;&nbsp;&nbsp;&nbsp;丰之徒乘权放恣，侵夺主威，改乱嫡嗣，至令圣躬狼狈，亲遇其艰。既拔自困殆，<br /><br />&nbsp;&nbsp;&nbsp;&nbsp;龙兴即位，天下喁喁，属望风政。积敝之后，易致中兴，诚当沛然思惟善道；而<br /><br />&nbsp;&nbsp;&nbsp;&nbsp;论者犹云，方今之事，复同于前。臣伏从山草，痛心伤臆。实以汉兴以来，三百<br /><br />&nbsp;&nbsp;&nbsp;&nbsp;余年，贤圣相继，十有八主。岂无阿乳之恩？岂忘贵爵之宠？然上畏天威，俯案<br /><br />&nbsp;&nbsp;&nbsp;&nbsp;经典，知义不可，故不封也。今宋阿母虽有大功勤谨之德，但加赏赐，足以酬其<br /><br />&nbsp;&nbsp;&nbsp;&nbsp;劳苦；至于裂土开国，实乖旧典。闻阿母体性谦虚，必有逊让，陛下宜许其辞国<br /><br />&nbsp;&nbsp;&nbsp;&nbsp;之高，使成万安之福。<br /><br />&nbsp;&nbsp;&nbsp;&nbsp;夫妃后之家所以少完全者，岂天性当然。但以爵位尊显，专总权柄，天道恶<br /><br />&nbsp;&nbsp;&nbsp;&nbsp;盈，不知自损，故至颠仆。先帝宠遇阎氏，位号太疾，故其受祸，曾不旋时。<br /><br />&nbsp;&nbsp;&nbsp;&nbsp;《老子》曰：“其进锐，其退速也。”今梁氏戚为椒房，礼所不臣，尊以高爵，<br /><br />&nbsp;&nbsp;&nbsp;&nbsp;尚可然也。而子弟群从，荣显兼加，永平、建初故事，殆不如此。宜令步兵校尉<br /><br />&nbsp;&nbsp;&nbsp;&nbsp;冀及诸侍中还居黄门之官，使权去外戚，政归国家，岂不休乎！<br /><br />&nbsp;&nbsp;&nbsp;&nbsp;又诏书所以禁侍中尚书中臣子弟不得为吏察孝廉者，以其秉戚权，容请托故<br /><br />&nbsp;&nbsp;&nbsp;&nbsp;也。而中常侍在日月之侧，声势振天下，子弟禄仕，曾无限极。虽外托谦默，不<br /><br />&nbsp;&nbsp;&nbsp;&nbsp;干州郡，而谄伪之徒，望风进举。今可为设常禁，同之中臣。<br /><br />&nbsp;&nbsp;&nbsp;&nbsp;昔馆陶公主为子求郎，明帝不许，赐钱千万。所以轻厚赐，重薄位者，为官<br /><br />&nbsp;&nbsp;&nbsp;&nbsp;人失才，害及百姓也。窃闻长水司马武宣、开阳城门候羊迪等，无他功德，初拜<br /><br />&nbsp;&nbsp;&nbsp;&nbsp;便真。此虽小失，而渐坏旧章。先圣法度，所宜坚守，政教一跌，百年不复。<br /><br />&nbsp;&nbsp;&nbsp;&nbsp;《诗》云：“上帝板板，下民卒瘅。”刺周王变祖法度，故使下民将尽病也。<br /><br />&nbsp;&nbsp;&nbsp;&nbsp;今陛下之有尚书，犹天下之有北斗也。斗为天喉舌，尚书亦为陛下喉舌。斗<br /><br />&nbsp;&nbsp;&nbsp;&nbsp;斟酌元气，运平四时。尚书出纳王命，赋政四海，权尊势重，责之所归。若不平<br /><br />&nbsp;&nbsp;&nbsp;&nbsp;心，灾眚必至。诚宜审择其人，以毗圣政。今与陛下共理天下者，外则公卿尚书，<br /><br />&nbsp;&nbsp;&nbsp;&nbsp;内则常侍黄门，譬犹一门之内，一家之事，安则共其福庆，危则通其祸败。刺史、<br /><br />&nbsp;&nbsp;&nbsp;&nbsp;二千石，外统职事，内受法则。夫表曲者景必邪，源清者流必洁，犹叩树本，百<br /><br />&nbsp;&nbsp;&nbsp;&nbsp;枝皆动也。《周颂》曰：“薄言振之，莫不震叠。”此言动之于内，而应于外者<br /><br />&nbsp;&nbsp;&nbsp;&nbsp;也。由此言之，本朝号令，岂可蹉跌？间隙一开，则邪人动心；利竞暂启，则仁<br /><br />&nbsp;&nbsp;&nbsp;&nbsp;义道塞。刑罪不能复禁，化导以之浸坏。此天下之纪纲，当今之急务。陛下宜开<br /><br />&nbsp;&nbsp;&nbsp;&nbsp;石室，陈图书，招会群儒，引问失得，指`变象，以求天意。其言有中理，即时<br /><br />&nbsp;&nbsp;&nbsp;&nbsp;施行，显拔其人，以表能者。则圣听日有所闻，忠臣尽其所知。又宜罢退宦官，<br /><br />&nbsp;&nbsp;&nbsp;&nbsp;去其权重，裁置常侍二人，方直有德者，省事左右；小黄门五人，才智闲雅者，<br /><br />&nbsp;&nbsp;&nbsp;&nbsp;给事殿中。如此，则论者厌塞，升平可致也。臣所以敢陈愚瞽，冒昧自闻者，傥<br /><br />&nbsp;&nbsp;&nbsp;&nbsp;或皇天欲令微臣觉悟陛下。陛下宜熟察臣言，怜赦臣死。<br /><br />&nbsp;&nbsp;&nbsp;&nbsp;顺帝览其对，多所纳用，即进出阿母还弟舍，诸常侍悉叩头谢罪，朝廷肃然。<br /><br />&nbsp;&nbsp;&nbsp;&nbsp;以固为议郎。而阿母宦者疾固言直，因诈飞章以陷其罪，事从中下。大司农黄尚<br /><br />&nbsp;&nbsp;&nbsp;&nbsp;等请之于大将军梁商，又仆射黄琼救明固事，久乃得拜议郎。<br /><br />&nbsp;&nbsp;&nbsp;&nbsp;出为广汉<召隹>令，至白水关，解印绶，还汉中，杜门不交人事。岁中，梁<br /><br />&nbsp;&nbsp;&nbsp;&nbsp;商请为从事中郎。商以后父辅政，而柔和自守，不能有所整裁，灾异数见，下权<br /><br />&nbsp;&nbsp;&nbsp;&nbsp;日重。固欲令商先正风化，退辞高满，乃奏记曰：<br /><br />&nbsp;&nbsp;&nbsp;&nbsp;《春秋》褒仪父以开义路，贬无骇以闭利门，夫义路闭则利门开，利门开则<br /><br />&nbsp;&nbsp;&nbsp;&nbsp;义路闭也。前孝安皇帝内任伯荣、樊丰之属，外委周广、谢林徒，开门受赂，<br /><br />&nbsp;&nbsp;&nbsp;&nbsp;署用非次，天下纷然，怨声满道。朝廷初立，颇存清静，未能数年，稍复堕损。<br /><br />&nbsp;&nbsp;&nbsp;&nbsp;左右党进者，日有迁拜，守死善道者，滞洇穷路，而未有改敝立德之方。又即位<br /><br />&nbsp;&nbsp;&nbsp;&nbsp;以来，十有余年，圣嗣未立，群下继望。可令中宫博简嫔媵，兼采微贱宜子之人，<br /><br />&nbsp;&nbsp;&nbsp;&nbsp;进御至尊，顺助天意。若有皇子，母自乳养，无委保妾医巫，以致飞燕之祸。明<br /><br />&nbsp;&nbsp;&nbsp;&nbsp;将军望尊位显，当以天下为忧，崇尚谦省，垂则万方。而新营祠堂，费功亿计，<br /><br />&nbsp;&nbsp;&nbsp;&nbsp;非以昭明令德，崇示清俭。自数年以来，灾怪屡见，比无雨润，而沉阴郁泱。宫<br /><br />&nbsp;&nbsp;&nbsp;&nbsp;省之内，容有阴谋。孔子曰：“智者见变思刑，愚者睹怪讳名。”天道无亲，可<br /><br />&nbsp;&nbsp;&nbsp;&nbsp;为祗畏。加近者月食既于端门之侧。月者，大臣之体也。夫穷高侧危，大满则溢，<br /><br />&nbsp;&nbsp;&nbsp;&nbsp;月盈则缺，日中则移。凡此四者，自然之数也。天地之心，福谦忌盛，是以贤达<br /><br />&nbsp;&nbsp;&nbsp;&nbsp;功遂身退，全名养寿，无有怵迫之忧。诚令王纲一整，道行忠立，明公踵伯成之<br /><br />&nbsp;&nbsp;&nbsp;&nbsp;高，全不朽之誉，岂与此外戚凡辈耽荣好位者同日而论哉！固狂夫下愚，不达大<br /><br />&nbsp;&nbsp;&nbsp;&nbsp;体，窃感古人一饭之报，况受顾遇而容不尽乎！<br /><br />&nbsp;&nbsp;&nbsp;&nbsp;商不能用。<br /><br />&nbsp;&nbsp;&nbsp;&nbsp;永和中，荆州盗贼起，弥年不定，乃以固为荆州刺史。固到，遣吏劳问境内，<br /><br />&nbsp;&nbsp;&nbsp;&nbsp;赦寇盗前衅，与之更始。于是贼帅夏密等敛其魁党六百余人，自缚归首。固皆原<br /><br />&nbsp;&nbsp;&nbsp;&nbsp;之，遣还，使自相招集，开示威法。半岁间，余类悉降，州内清平。<br /><br />&nbsp;&nbsp;&nbsp;&nbsp;上奏南阳太守高赐等臧秽。赐等惧罪，遂共重赂大将军梁冀，冀为千里移檄，<br /><br />&nbsp;&nbsp;&nbsp;&nbsp;而固持之愈急。冀遂令徙固为太山太守。时，太山盗贼屯聚历年，郡兵常千人，<br /><br />&nbsp;&nbsp;&nbsp;&nbsp;追讨不能制。固到，悉罢遣归农，但选留任战者百余人，以恩信招诱之。未满岁，<br /><br />&nbsp;&nbsp;&nbsp;&nbsp;贼皆弭散。<br /><br />&nbsp;&nbsp;&nbsp;&nbsp;迁将作大匠。上疏陈事曰：<br /><br />&nbsp;&nbsp;&nbsp;&nbsp;臣闻气之清者为神，人之清者为贤。养身者以练神为宝，安国者以积贤为道。<br /><br />&nbsp;&nbsp;&nbsp;&nbsp;昔秦欲谋楚，王孙圉设坛西门，陈列名臣，秦使萑唬遂为寝兵。魏文侯师卜<br /><br />&nbsp;&nbsp;&nbsp;&nbsp;子夏，友田子方，轼段干木，故群俊竞至，名过齐桓，秦人不敢窥兵于西河，斯<br /><br />&nbsp;&nbsp;&nbsp;&nbsp;盖积贤人之符也。陛下拨乱龙飞，初登大位，聘南阳樊英、江夏黄琼、广汉杨厚、<br /><br />&nbsp;&nbsp;&nbsp;&nbsp;会稽贺纯，策书嗟叹，待以大夫之位。是以岩穴幽人，智术之士，弹冠振衣，乐<br /><br />&nbsp;&nbsp;&nbsp;&nbsp;欲为用，四海欣然，归服圣德。厚等在职，虽无奇卓，然夕惕孽孽，志在忧国。<br /><br />&nbsp;&nbsp;&nbsp;&nbsp;臣前在荆州，闻厚、纯等以病免归，诚以怅然，为时惜之。一日朝会，见诸侍中<br /><br />&nbsp;&nbsp;&nbsp;&nbsp;并皆年少，无一宿儒大人可顾问者，诚可叹息。宜征还厚等，以副群望。琼久处<br /><br />&nbsp;&nbsp;&nbsp;&nbsp;议郎，已且十年，众人皆怪始隆崇，今更滞也。光禄大夫周举，才谟高正，宜在<br /><br />&nbsp;&nbsp;&nbsp;&nbsp;常伯，访以言议。侍中杜乔，学深行直，当世良臣，久托疾病，可敕令起。<br /><br />&nbsp;&nbsp;&nbsp;&nbsp;又荐陈留杨伦、河南尹存、东平王痢⒊鹿何临、清河房植等。是日有诏征<br /><br />&nbsp;&nbsp;&nbsp;&nbsp;用伦、厚等，而迁琼、举，以固为大司农。<br /><br />&nbsp;&nbsp;&nbsp;&nbsp;先是，周举等八使案察天下，多所劾奏，其中并是宦者亲属，辄为请乞，诏<br /><br />&nbsp;&nbsp;&nbsp;&nbsp;遂令勿考。又旧任三府选令史，光禄试尚书郎，时皆特拜，不复选试。固乃与廷<br /><br />&nbsp;&nbsp;&nbsp;&nbsp;尉吴雄上疏，以为八使所纠，宜急诛罚，选举署置，可归有司。帝感其言，乃更<br /><br />&nbsp;&nbsp;&nbsp;&nbsp;下免八使所举刺史、二千石，自是稀复特拜，切责三公，明加考察，朝廷称善。<br /><br />&nbsp;&nbsp;&nbsp;&nbsp;乃复与光禄勋刘宣上言：“自顷选举牧守，多非其人，至行无道，侵害百姓。又<br /><br />&nbsp;&nbsp;&nbsp;&nbsp;宜止游，专心庶政。”帝纳其言，于是下诏诸州劾奏守令以下，政有乖枉，遇<br /><br />&nbsp;&nbsp;&nbsp;&nbsp;人无惠者，免所居官；其奸秽重罪，收付诏狱。<br /><br />&nbsp;&nbsp;&nbsp;&nbsp;及冲帝即位，以固为太尉，与梁冀参录尚书事。明年帝崩，梁太后以杨、徐<br /><br />&nbsp;&nbsp;&nbsp;&nbsp;盗贼盛强，恐惊扰致乱，使中常侍诏固等，欲须所征诸王侯到乃发丧。固对曰：<br /><br />&nbsp;&nbsp;&nbsp;&nbsp;“帝虽幼少，犹天下之父。今日崩亡，人神感动，岂有臣子反共掩匿乎？昔秦皇<br /><br />&nbsp;&nbsp;&nbsp;&nbsp;亡于沙丘，胡亥、赵高隐而不发，卒害扶苏，以至亡国。近北乡侯薨，阎后兄弟<br /><br />&nbsp;&nbsp;&nbsp;&nbsp;及江京等亦共掩秘，遂有孙程手刃之事。此天下大忌，不可之甚者也。”太后从<br /><br />&nbsp;&nbsp;&nbsp;&nbsp;之，即暮发丧。<br /><br />&nbsp;&nbsp;&nbsp;&nbsp;固以清河王蒜年长有德，欲立之，谓梁冀曰：“今当立帝，宜择长年高明有<br /><br />&nbsp;&nbsp;&nbsp;&nbsp;德，任亲政事者，愿将军审详大计，察周、霍之立文、宣，戒邓、阎之利幼弱。”<br /><br />&nbsp;&nbsp;&nbsp;&nbsp;冀不从，乃立乐安王子缵，年八岁，是为质帝。时，冲帝将北卜山陵。固乃议曰：<br /><br />&nbsp;&nbsp;&nbsp;&nbsp;“今处处寇贼，军兴用费加倍，新创宪陵，贼发非一。帝尚幼小，可起陵于宪陵<br /><br />&nbsp;&nbsp;&nbsp;&nbsp;茔内，依康陵制度，其于役费三分减一。”乃从固议。时太后以比遭不造，委任<br /><br />&nbsp;&nbsp;&nbsp;&nbsp;宰辅，固所匡正，每辄从用，其黄门宦者一皆斥遣，天下咸望遂平，而梁冀猜专，<br /><br />&nbsp;&nbsp;&nbsp;&nbsp;每相忌疾。<br /><br />&nbsp;&nbsp;&nbsp;&nbsp;初，顺帝时诸所除官，多不以次，及固在事，奏免百余人。此等既怨，又希<br /><br />&nbsp;&nbsp;&nbsp;&nbsp;望冀旨，遂共作飞章虚诬固罪曰：<br /><br />&nbsp;&nbsp;&nbsp;&nbsp;臣闻君不稽古，无以承天；臣不述旧，无以奉君。昔尧殂之后，舜仰慕三年，<br /><br />&nbsp;&nbsp;&nbsp;&nbsp;坐则见尧于墙，食则睹尧于羹。斯所谓聿追来孝，不失臣子之节者。太尉李固，<br /><br />&nbsp;&nbsp;&nbsp;&nbsp;因公假私，依正行邪，离间近戚，自隆支党。至于表举荐达，例皆门徒，及所辟<br /><br />&nbsp;&nbsp;&nbsp;&nbsp;召，靡非先旧。或富室财赂，或子婿婚属，其列在官牒者凡四十九人。又广选贾<br /><br />&nbsp;&nbsp;&nbsp;&nbsp;竖，以补令史；募求好马，临窗呈试。出入逾侈，辎Z曜日。大行在殡，路人掩<br /><br />&nbsp;&nbsp;&nbsp;&nbsp;涕，固独胡粉饰貌，搔头弄姿，旋偃仰，从容冶步，曾无惨怛伤悴之心。山陵<br /><br />&nbsp;&nbsp;&nbsp;&nbsp;未成，违矫旧政，善则称已，过则归君，斥逐近臣，不得侍送，作威作福，莫固<br /><br />&nbsp;&nbsp;&nbsp;&nbsp;之甚。臣闻台辅之位，实和阴阳，璇机不平，寇贼奸轨，则责在太尉。固受任之<br /><br />&nbsp;&nbsp;&nbsp;&nbsp;后，东南跋扈，两州数郡，千里萧条，兆人伤损，大化陵迟，而诋疵先主，苟肆<br /><br />&nbsp;&nbsp;&nbsp;&nbsp;狂狷。存无廷争之忠，没有诽谤之说。夫子罪莫大于累父，臣恶莫深于毁君。固<br /><br />&nbsp;&nbsp;&nbsp;&nbsp;之过衅，事合诛辟。<br /><br />&nbsp;&nbsp;&nbsp;&nbsp;书奏，冀以白太后，使下其事。太后不听，得免。<br /><br />&nbsp;&nbsp;&nbsp;&nbsp;冀忌帝聪慧，恐为后患，遂令左右进鸠。帝苦烦甚，促使召固。固入，前问：<br /><br />&nbsp;&nbsp;&nbsp;&nbsp;“陛下得患所由？”帝尚能言，曰：“食煮饼，今腹中闷，得水尚可活。”时冀<br /><br />&nbsp;&nbsp;&nbsp;&nbsp;亦在侧，曰：“恐吐，不可饮水。”语未绝而崩。固伏尸号哭，推举侍医。冀虑<br /><br />&nbsp;&nbsp;&nbsp;&nbsp;其事泄，大恶之。<br /><br />&nbsp;&nbsp;&nbsp;&nbsp;因议立嗣，固引司徒胡广、司空赵戒，先与冀书曰：<br /><br />&nbsp;&nbsp;&nbsp;&nbsp;天下不幸，仍遭大忧。皇太后圣德当朝，摄统万机，明将军体履忠孝，忧存<br /><br />&nbsp;&nbsp;&nbsp;&nbsp;社稷，而频年之间，国祚三绝。今当立帝，天下重器，诚知太后垂心，将军劳虑，<br /><br />&nbsp;&nbsp;&nbsp;&nbsp;详择其人，务存圣明。然愚情眷眷，窃独有怀。远寻先世废立旧仪，近见国家践<br /><br />&nbsp;&nbsp;&nbsp;&nbsp;祚前事，未尝不询访公卿，广求群议，令上应天心，下合众望。且永初以来，政<br /><br />&nbsp;&nbsp;&nbsp;&nbsp;事多谬，地震宫庙，彗星竟天，诚是将军用情之日。”传曰：“以天下与人易，<br /><br />&nbsp;&nbsp;&nbsp;&nbsp;为天下得人难。”昔昌邑之立，昏乱日滋，霍光忧愧发愤，悔之折骨。自非博陆<br /><br />&nbsp;&nbsp;&nbsp;&nbsp;忠勇，延年奋发，大汉之祀，几将倾矣。至忧至重，可不熟虑！悠悠万事，唯此<br /><br />&nbsp;&nbsp;&nbsp;&nbsp;为大，国之兴衰，在此一举。<br /><br />&nbsp;&nbsp;&nbsp;&nbsp;冀得书，乃召三公、中二千石、列侯大议所立。固、广、戒及大鸿胪杜乔皆<br /><br />&nbsp;&nbsp;&nbsp;&nbsp;以为清河王蒜明德著闻，又属最尊亲，宜立为嗣。先是蠡吾侯志当取冀妹，时在<br /><br />&nbsp;&nbsp;&nbsp;&nbsp;京师，冀欲立之。众论既异，愤愤不得意，而未有以相夺，中常侍曹腾等闻而夜<br /><br />&nbsp;&nbsp;&nbsp;&nbsp;往说冀曰：“将军累世有椒房之亲，秉摄万机，宾客纵横，多有过差。清河王严<br /><br />&nbsp;&nbsp;&nbsp;&nbsp;明，若果立，则将军受祸不久矣。不如立蠡吾侯，富贵可长保也。”冀然其言，<br /><br />&nbsp;&nbsp;&nbsp;&nbsp;明日重会公卿，冀意气凶凶，而言辞激切。自胡广、赵戒以下，莫不慑惮之。皆<br /><br />&nbsp;&nbsp;&nbsp;&nbsp;曰：“惟大将军令。”而固独与杜乔坚守本议。冀厉声曰：“罢会。”固意既不<br /><br />&nbsp;&nbsp;&nbsp;&nbsp;从，犹望众心可立，复以书劝冀。冀愈激怒，乃说太后先策免固，竟立蠡吾侯，<br /><br />&nbsp;&nbsp;&nbsp;&nbsp;是为桓帝。<br /><br />&nbsp;&nbsp;&nbsp;&nbsp;后岁余，甘陵刘文、魏郡刘鲔各谋立蒜为天子，梁冀因此诬固与文、鲔共为<br /><br />&nbsp;&nbsp;&nbsp;&nbsp;妖言，下狱。门生勃海王调贯械上书，证固之枉，河内赵承等数十人亦要a@诣<br /><br />&nbsp;&nbsp;&nbsp;&nbsp;阙通诉，太后明之，乃赦焉。及出狱，京师市里皆称万岁。冀闻之大惊，畏固名<br /><br />&nbsp;&nbsp;&nbsp;&nbsp;德终为己害，乃更据奏前事，遂诛之，时年五十四。<br /><br />&nbsp;&nbsp;&nbsp;&nbsp;临命，与胡广、赵戒书曰：“固受国厚恩，是以竭其股肱，不顾死亡，志欲<br /><br />&nbsp;&nbsp;&nbsp;&nbsp;扶持王室，比隆文、宣。何图一朝梁氏迷谬，公等曲从，以吉为凶，成事为败乎？<br /><br />&nbsp;&nbsp;&nbsp;&nbsp;汉家衰微，从此始矣。公等受主厚禄，颠而不扶，倾覆大事，后之良史，岂有所<br /><br />&nbsp;&nbsp;&nbsp;&nbsp;私？固身已矣，于义得矣，夫复何言！”广、戒得书悲惭，皆长叹流涕。<br /><br />&nbsp;&nbsp;&nbsp;&nbsp;州郡收固二子基、兹子郾城，皆死狱中。小子燮得脱亡命。冀乃封广、戒而<br /><br />&nbsp;&nbsp;&nbsp;&nbsp;露固尸于四衢，令有敢临者加其罪。固弟子汝南郭亮，年始成童，游学洛阳，乃<br /><br />&nbsp;&nbsp;&nbsp;&nbsp;左提章钺，右秉a@，诣阙上书，乞收固尸。不许，因往临哭，陈辞于前，遂守<br /><br />&nbsp;&nbsp;&nbsp;&nbsp;丧不去。夏门亭长呵之曰：“李、杜二公为大臣，不能安上纳忠，而兴造无端。<br /><br />&nbsp;&nbsp;&nbsp;&nbsp;卿曹何等腐生，公犯诏书。干试有司乎？”亮曰：“亮含阴阳以生，戴乾履坤。<br /><br />&nbsp;&nbsp;&nbsp;&nbsp;义之所动，岂知性命，何为以死相惧？”亭长叹曰：“居非命之世，天高不敢不<br /><br />&nbsp;&nbsp;&nbsp;&nbsp;啵地厚不敢不。耳目适宜视听，口不可以妄言也。”太后闻而不诛。南阳<br /><br />&nbsp;&nbsp;&nbsp;&nbsp;人董班亦往哭固，而殉尸不肯去。太后怜之，乃听得`敛归葬。二人由此显名，<br /><br />&nbsp;&nbsp;&nbsp;&nbsp;三公并辟。班遂隐身，莫知所归。<br /><br />&nbsp;&nbsp;&nbsp;&nbsp;固所著章、表、奏、议、教令、对策、记、铭凡十一篇。弟子赵承等悲叹不<br /><br />&nbsp;&nbsp;&nbsp;&nbsp;已，乃共论固言迹，以为《德行》一篇。<br /><br />&nbsp;&nbsp;&nbsp;&nbsp;燮字德公。初，固既策罢，知不免祸，乃遣三子归乡里。时，燮年十三，姊<br /><br />&nbsp;&nbsp;&nbsp;&nbsp;文姬为司郡赵伯英妻，贤而有智，见二兄归，具知事本，默然独悲曰：“李氏灭<br /><br />&nbsp;&nbsp;&nbsp;&nbsp;矣！自太公已来，积德累仁，何以遇此？”密与二兄谋豫藏匿燮，托言还京师，<br /><br />&nbsp;&nbsp;&nbsp;&nbsp;人咸信之。有顷难作，下郡收固三子。二兄受害，文姬乃告父门生王成曰：“君<br /><br />&nbsp;&nbsp;&nbsp;&nbsp;执义先公，有古人之节。今委君以六尺之孤，李氏存灭，其在君矣。”成感其义，<br /><br />&nbsp;&nbsp;&nbsp;&nbsp;乃将燮乘江东入下，入徐州界内，令变名姓为酒家佣，而成卖卜于市。各为异人，<br /><br />&nbsp;&nbsp;&nbsp;&nbsp;阴相往来。<br /><br />&nbsp;&nbsp;&nbsp;&nbsp;燮从受学，酒家异之，意非恒人，以女妻燮。燮专精经学。十余年间，梁冀<br /><br />&nbsp;&nbsp;&nbsp;&nbsp;既诛而灾眚屡见。明年，史官上言宜有赦令，又当存录大臣冤死者子孙，于是大<br /><br />&nbsp;&nbsp;&nbsp;&nbsp;赦天下，并求固后嗣。燮乃以本末告酒家，酒家具车重厚遣之，皆不受，遂还乡<br /><br />&nbsp;&nbsp;&nbsp;&nbsp;里，追服。姊弟相见，悲感傍人。既而戒燮曰：“先公正直，为汉忠臣，而遇朝<br /><br />&nbsp;&nbsp;&nbsp;&nbsp;廷倾乱，梁冀肆虐，令吾宗祀血食将绝。今弟幸而得济，岂非天邪！宜杜绝众人，<br /><br />&nbsp;&nbsp;&nbsp;&nbsp;勿妄往来，慎无一言加于梁氏。加梁氏则连主上，祸重至矣。唯引咎而已。”燮<br /><br />&nbsp;&nbsp;&nbsp;&nbsp;谨从其诲。后王成卒，燮以礼葬之，感伤旧恩，每四节为设上宾之位而祠焉。<br /><br />&nbsp;&nbsp;&nbsp;&nbsp;州郡礼命，四府并辟，皆无所就，后征拜议郎。及其在位，廉方自守，所交<br /><br />&nbsp;&nbsp;&nbsp;&nbsp;皆舍短取长，好成人之美。时，颍川荀爽、贾彪，虽俱知名而不相能，燮并交二<br /><br />&nbsp;&nbsp;&nbsp;&nbsp;子，情无适莫，世称其平正。<br /><br />&nbsp;&nbsp;&nbsp;&nbsp;灵帝时拜安平相。先是安平王续为张角贼所略，国家赎王得还，朝廷议复其<br /><br />&nbsp;&nbsp;&nbsp;&nbsp;国。燮上奏曰：“续在国无政，为妖贼所虏，守藩不称，损辱圣朝，不宜复国。”<br /><br />&nbsp;&nbsp;&nbsp;&nbsp;时议者不同，而续竟归藩。燮以谤毁宗室，输作左校。未满岁，王果坐不道被诛，<br /><br />&nbsp;&nbsp;&nbsp;&nbsp;乃拜燮为议郎。京师语曰：“父不肯立帝，子不肯立王。”<br /><br />&nbsp;&nbsp;&nbsp;&nbsp;擢迁河南尹。时既以货赂为官，诏书复横发钱三亿，以实西园。燮上书陈谏，<br /><br />&nbsp;&nbsp;&nbsp;&nbsp;辞议深切，帝乃止。先是，颍川甄邵诌附梁冀，为邺令。有同岁生得罪于冀，亡<br /><br />&nbsp;&nbsp;&nbsp;&nbsp;奔邵，邵伪纳而阴以告冀，冀即捕杀之。邵当迁为郡守，会母亡，邵且埋尸于马<br /><br />&nbsp;&nbsp;&nbsp;&nbsp;屋，先受封，然后发丧，邵还至洛阳，燮行涂遇之，使卒投车于沟中，笞捶乱下，<br /><br />&nbsp;&nbsp;&nbsp;&nbsp;大署帛于其背曰“谄贵卖友，贪官埋母”。乃具表其状。邵遂废锢终身。燮在职<br /><br />&nbsp;&nbsp;&nbsp;&nbsp;二年卒，时人感其世忠正，咸伤惜焉。<br /><br />&nbsp;&nbsp;&nbsp;&nbsp;杜乔字叔荣，河内林虑人也。少为诸生，举孝廉，辟司徒杨震府。稍迁为南<br /><br />&nbsp;&nbsp;&nbsp;&nbsp;郡太守，转东海相，入拜侍中。<br /><br />&nbsp;&nbsp;&nbsp;&nbsp;汉安元年，以乔守光禄大夫，使徇察兖州。表奏太山太守李固政为天下第一；<br /><br />&nbsp;&nbsp;&nbsp;&nbsp;陈留太守梁让、济阴太守汜宫、济北相崔瑗等臧罪千万以上。让即大将军梁冀季<br /><br />&nbsp;&nbsp;&nbsp;&nbsp;父，宫、瑗皆冀所善。还，拜太子太傅，迁大司农。<br /><br />&nbsp;&nbsp;&nbsp;&nbsp;时，梁冀子弟五人及中常侍等以无功并封，乔上书谏曰：“陛下越从藩臣，<br /><br />&nbsp;&nbsp;&nbsp;&nbsp;龙飞即位，天人瞩心，万邦攸赖。不急忠贤之礼，而先左右之封，伤善害德，兴<br /><br />&nbsp;&nbsp;&nbsp;&nbsp;长佞谀。臣闻古之明君，褒罚必以功过；末世暗主，诛赏各缘其私。今梁氏一门，<br /><br />&nbsp;&nbsp;&nbsp;&nbsp;宦者微孽，并带无功之绂，裂劳臣之土，其为乖滥，胡可胜言！夫有功不赏，为<br /><br />&nbsp;&nbsp;&nbsp;&nbsp;善失其望；奸回不诘，为恶肆其凶。故陈资斧而人靡畏，班爵位而物无劝。苟遂<br /><br />&nbsp;&nbsp;&nbsp;&nbsp;斯道，岂伊伤政，为乱而已，丧身亡国，可不慎哉！”书奏不省。<br /><br />&nbsp;&nbsp;&nbsp;&nbsp;益州刺史种本氽烙啦太守刘君世以金蛇遗梁冀，事发觉，以蛇输司农。冀<br /><br />&nbsp;&nbsp;&nbsp;&nbsp;从乔借观之，乔不肯与，冀始为恨。累迁大鸿胪。时，冀小女死，令公卿会丧，<br /><br />&nbsp;&nbsp;&nbsp;&nbsp;乔独不往，冀又衔之。<br /><br />&nbsp;&nbsp;&nbsp;&nbsp;迁光禄勋。建和元年，代胡广为太尉。桓帝将纳梁冀未，冀欲令以厚礼迎之，<br /><br />&nbsp;&nbsp;&nbsp;&nbsp;乔据执旧典，不听。又冀属乔举汜宫为尚书，乔以宫臧罪明著，遂不肯用，因此<br /><br />&nbsp;&nbsp;&nbsp;&nbsp;日忏于冀。先是李固见废，内外丧气，群臣侧足而立，唯乔正色无所回桡。由是<br /><br />&nbsp;&nbsp;&nbsp;&nbsp;海内叹息，朝野瞻望焉。在位数月，以地震免。宦者唐衡、左〉纫蚬糙谟诘墼唬<br /><br />&nbsp;&nbsp;&nbsp;&nbsp;“陛下前当即位，乔与李固抗议言上不堪奉汉宗祀。”帝亦怨之。及清河王蒜事<br /><br />&nbsp;&nbsp;&nbsp;&nbsp;起，梁冀遂讽有司劾乔及李固与刘鲔等交通，请逮案罪。而梁太后素知乔忠，但<br /><br />&nbsp;&nbsp;&nbsp;&nbsp;策免而已。冀愈怒，使人胁乔曰：“早从宜，妻子可得全。”乔不肯。明日冀遣<br /><br />&nbsp;&nbsp;&nbsp;&nbsp;骑至其门，不闻哭者，遂白执系之，死狱中。妻、子归故郡。与李固俱暴尸于城<br /><br />&nbsp;&nbsp;&nbsp;&nbsp;北，家属故人莫敢视者。<br /><br />&nbsp;&nbsp;&nbsp;&nbsp;乔故掾陈留杨匡闻之，号泣星行到洛阳，乃著故赤帻，托为夏门亭吏，守卫<br /><br />&nbsp;&nbsp;&nbsp;&nbsp;尸丧，驱护蝇虫，积十二日，都官从事执之以闻。梁太后义而不罪。匡于是带a<br /><br />&nbsp;&nbsp;&nbsp;&nbsp;@诣阙上书，并乞李、杜二公骸骨。太后许之。成礼殡殓，送乔丧还家，葬送行<br /><br />&nbsp;&nbsp;&nbsp;&nbsp;服，隐匿不仕。匡初好学，常在外黄大泽教授门徒。补蕲长，政有异绩，迁平原<br /><br />&nbsp;&nbsp;&nbsp;&nbsp;令。时国相徐曾，中常侍璜之兄也，匡耻与接事，托疾牧豕云。<br /><br />&nbsp;&nbsp;&nbsp;&nbsp;论曰：夫称仁人者，其道弘矣！立言践行，岂徒徇名安己而已哉，将以定去<br /><br />&nbsp;&nbsp;&nbsp;&nbsp;就之概，正天下之风，使生以理全，死与义合也。夫专为义则伤生，专为生则骞<br /><br />&nbsp;&nbsp;&nbsp;&nbsp;义，专为物则害智，专为己则损仁。若义重于生，舍生可也。生重于义，全生可<br /><br />&nbsp;&nbsp;&nbsp;&nbsp;也。上以残暗失君道，下以笃固尽臣节。臣节尽而死之，则为杀身以成仁，去之<br /><br />&nbsp;&nbsp;&nbsp;&nbsp;不为求生以害仁也。顺、桓之间，国统三绝，太后称制，贼臣虎视。李固据位持<br /><br />&nbsp;&nbsp;&nbsp;&nbsp;重，以争大义，确乎而不可夺。岂不知守节之触祸，耻夫覆折之伤任也。观其发<br /><br />&nbsp;&nbsp;&nbsp;&nbsp;正辞，及所遗梁冀书，虽机失谋乖，犹恋恋而不能已。至矣哉，社稷之心乎！其<br /><br />&nbsp;&nbsp;&nbsp;&nbsp;顾视胡广、赵戒，犹粪土也。<br /><br />&nbsp;&nbsp;&nbsp;&nbsp;赞曰：李、杜司职，朋心合力。致主文、宣，抗情伊、稷。道亡时晦，终离<br /><br />&nbsp;&nbsp;&nbsp;&nbsp;罔极。燮同赵孤，世载弦直。</div>
            <div class="link">
                <a id="err-report" href="javascript:void(0)" onClick="report('后汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(3,232);">加入书签</a><a
                        href="231.html">上一页</a>&larr;<a href="index.html">返回列表</a>&rarr;<a
                            href="233.html">下一页</a><a id="book-vote" href="javascript:void(0)" onClick="vote(3);">投推荐票</a><a
                                id="err-report" href="javascript:void(0)" onClick="report('后汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "231.html"; var next_page = "233.html"; var index_page = "index.html"; var sortid = "9"; var article_id = "3"; var chapter_id = "232"; var articlename = "后汉书"; var chaptername = " 卷六十三 李杜列传第五十三"; var author = "范晔"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>