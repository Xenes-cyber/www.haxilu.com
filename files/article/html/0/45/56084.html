<!DOCTYPE html>
<html>
<head>
<meta charset="gbk" />
<title>旧唐书- 卷一百九十下 列传第一百四十-在线阅读-哈西文学网</title>
<meta name="keywords" content="刘d，旧唐书， 卷一百九十下 列传第一百四十全文， 卷一百九十下 列传第一百四十在线阅读 哈西文学网" />
<meta name="description" content="哈西文学网提供刘d的旧唐书  卷一百九十下 列传第一百四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56084.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56084.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十下 列传第一百四十</h1>
            <div class="link xb">
                <a href="56083.html">上一页</a>&larr;<a href="index.html">返回列表</a>&rarr;<a
                    href="56085.html">下一页</a></div>			
            <div id="BookText">&nbsp;&nbsp;&nbsp;&nbsp;◎文苑下<br /><br />&nbsp;&nbsp;&nbsp;&nbsp;○李华萧颖士（李翰附）陆据崔颢王昌龄孟浩然元德秀王维<br /><br />&nbsp;&nbsp;&nbsp;&nbsp;李白杜甫吴通玄兄通微王仲舒崔咸唐次（子扶持持子彦谦）<br /><br />&nbsp;&nbsp;&nbsp;&nbsp;刘t李商隐温庭筠薛逢（子廷）李拯李巨川司空图<br /><br />&nbsp;&nbsp;&nbsp;&nbsp;李华字遐叔，赵郡人。开元二十三年进士擢第。天宝中，登朝为监察御史。<br /><br />&nbsp;&nbsp;&nbsp;&nbsp;累转侍御史，礼部、吏部二员外郎。华善属文，与兰陵萧颖士友善。华进士时，<br /><br />&nbsp;&nbsp;&nbsp;&nbsp;著《含元殿赋》万余言，颖士见而赏之，曰：“《景福》之上，《灵光》之下。”<br /><br />&nbsp;&nbsp;&nbsp;&nbsp;华文体温丽，少宏杰之气；颖士词锋俊发。华自以所业过之，疑其诬词。乃为<br /><br />&nbsp;&nbsp;&nbsp;&nbsp;《祭古战场文》，熏污之，如故物，置于佛书之阁。华与颖士因阅佛书得之。华<br /><br />&nbsp;&nbsp;&nbsp;&nbsp;谓之曰：“此文何如？”颖士曰：“可矣。”华曰：“当代秉笔者，谁及于此？”<br /><br />&nbsp;&nbsp;&nbsp;&nbsp;颖士曰：“君稍精思，便可及此。”华愕然。华著论言龟卜可废，通人当其言。<br /><br />&nbsp;&nbsp;&nbsp;&nbsp;禄山陷京师，玄宗出幸，华扈从不及，陷贼，伪署为凤阁舍人。收城后，三<br /><br />&nbsp;&nbsp;&nbsp;&nbsp;司类例减等，从轻贬官，遂废于家，卒。华尝为《鲁山令元德秀墓碑》，颜真卿<br /><br />&nbsp;&nbsp;&nbsp;&nbsp;书，李阳冰篆额，后人争模写之，号为“四绝碑”。有文集十卷，行于时。<br /><br />&nbsp;&nbsp;&nbsp;&nbsp;萧颖士者，字茂挺。与华同年登进士第。当开元中，天下承平，人物骈集，<br /><br />&nbsp;&nbsp;&nbsp;&nbsp;如贾曾、席豫、张、韦述辈，皆有盛名，而颖士皆与之游，由是缙绅多誉之。<br /><br />&nbsp;&nbsp;&nbsp;&nbsp;李林甫采其名，欲拔用之，乃召见。时颖士寓居广陵，母丧，即\麻而诣京师，<br /><br />&nbsp;&nbsp;&nbsp;&nbsp;径谒林甫于政事省。林甫素不识，遽见\麻，大恶之，即令斥去。颖士大忿，乃<br /><br />&nbsp;&nbsp;&nbsp;&nbsp;为《伐樱桃赋》以刺林甫云：“擢无庸之琐质，因本枝而自庇。洎枝干而非据，<br /><br />&nbsp;&nbsp;&nbsp;&nbsp;专庙廷之右地。虽先寝而或荐，岂和羹之正味。”其狂率不逊，皆此类也。然而<br /><br />&nbsp;&nbsp;&nbsp;&nbsp;聪警绝伦。尝与李华、陆据同游洛南龙门，三人共读路侧古碑，颖士一阅，即能<br /><br />&nbsp;&nbsp;&nbsp;&nbsp;诵之，华再阅，据三阅，方能记之。议者以三人才格高下亦如此。是时外夷亦知<br /><br />&nbsp;&nbsp;&nbsp;&nbsp;颖士之名，新罗使入朝，言国人愿得萧夫子为师，其名动华夷若此。终以诞傲褊<br /><br />&nbsp;&nbsp;&nbsp;&nbsp;忿，困踬而卒。<br /><br />&nbsp;&nbsp;&nbsp;&nbsp;华宗人翰，亦以进士知名。天宝中，寓居阳翟。为文精密，用思苦涩。常从<br /><br />&nbsp;&nbsp;&nbsp;&nbsp;阳翟令皇甫曾求音乐，每思涸则奏乐，神逸则著文。禄山之乱，从友人张巡客宋<br /><br />&nbsp;&nbsp;&nbsp;&nbsp;州。巡率州人守城，贼攻围经年，食尽矢穷方陷。当时薄巡者，言其降贼，翰乃<br /><br />&nbsp;&nbsp;&nbsp;&nbsp;序巡守城事迹，撰《张巡姚等传》两卷上之。肃宗方明巡之忠义，士友称之。<br /><br />&nbsp;&nbsp;&nbsp;&nbsp;上元中，为卫县尉，入朝为侍御史。<br /><br />&nbsp;&nbsp;&nbsp;&nbsp;陆据者，周上庸公腾六代孙。少孤。文章俊逸，言论纵横。年三十余，始游<br /><br />&nbsp;&nbsp;&nbsp;&nbsp;京师，举进士。公卿览其文，称重之，辟为从事。累官至司勋员外郎。天宝十三<br /><br />&nbsp;&nbsp;&nbsp;&nbsp;载卒。<br /><br />&nbsp;&nbsp;&nbsp;&nbsp;开元、天宝间，文士知名者，汴州崔颢、京兆王昌龄、高适、襄阳孟浩然，<br /><br />&nbsp;&nbsp;&nbsp;&nbsp;皆名位不振，唯高适官达，自有传。<br /><br />&nbsp;&nbsp;&nbsp;&nbsp;崔颢者，登进士第，有俊才，无士行，好h博饮酒。及游京师，娶妻择有貌<br /><br />&nbsp;&nbsp;&nbsp;&nbsp;者，稍不惬意，即去之，前后数四。累官司勋员外郎。天宝十三年卒。<br /><br />&nbsp;&nbsp;&nbsp;&nbsp;王昌龄者，进士登第，补秘书省校书郎。又以博学宏词登科，再迁汜水县尉。<br /><br />&nbsp;&nbsp;&nbsp;&nbsp;不护细行，屡见贬斥，卒。昌龄为文，绪微而思清。有集五卷。<br /><br />&nbsp;&nbsp;&nbsp;&nbsp;孟浩然，隐鹿门山，以诗自适。年四十，来游京师，应进士，不第，还襄阳。<br /><br />&nbsp;&nbsp;&nbsp;&nbsp;张九龄镇荆州，署为从事，与之唱和。不达而卒。<br /><br />&nbsp;&nbsp;&nbsp;&nbsp;元德秀者，河南人，字紫芝。开元二十一年登进士第。性纯朴，无缘饰，动<br /><br />&nbsp;&nbsp;&nbsp;&nbsp;师古道。父为延州刺史。<br /><br />&nbsp;&nbsp;&nbsp;&nbsp;德秀少孤贫，事母以孝闻。开元中，从乡赋，岁游京师，不忍离亲，每行则<br /><br />&nbsp;&nbsp;&nbsp;&nbsp;自负板舆，与母诣长安。登第后，母亡，庐于墓所，食无盐酪，藉无茵席，刺血<br /><br />&nbsp;&nbsp;&nbsp;&nbsp;画像写佛经。久之，以孤幼牵于禄仕，调授邢州南和尉。佐治有惠政，黜陟使上<br /><br />&nbsp;&nbsp;&nbsp;&nbsp;闻，召补龙武录事参军。<br /><br />&nbsp;&nbsp;&nbsp;&nbsp;德季早失恃怙，\麻相继，不及亲在而娶。既孤之后，遂不娶婚。族人以绝<br /><br />&nbsp;&nbsp;&nbsp;&nbsp;嗣规之，德秀曰：“吾兄有子，继先人之祀。”以兄子婚娶，家贫无以为礼，求<br /><br />&nbsp;&nbsp;&nbsp;&nbsp;为鲁山令。先是，堕车伤足，不任趋拜，汝郡守以客礼待之。部人为盗，吏捕之，<br /><br />&nbsp;&nbsp;&nbsp;&nbsp;系狱。会县界有猛兽为暴，盗自陈曰：“愿格杀猛兽以自赎。”德秀许之。胥吏<br /><br />&nbsp;&nbsp;&nbsp;&nbsp;曰：“盗诡计苟免，擅放官囚，无乃累乎？”德秀曰：“吾不欲负约，累则吾坐，<br /><br />&nbsp;&nbsp;&nbsp;&nbsp;必请不及诸君。”即破械出之。翌日，格猛兽而还。诚信化人，大率此类。<br /><br />&nbsp;&nbsp;&nbsp;&nbsp;秩满，南游陆浑，见佳山水，杳然有长往之志，乃结庐山阿。岁属饥歉，庖<br /><br />&nbsp;&nbsp;&nbsp;&nbsp;厨不爨，而弹琴读书，怡然自得。好事者载酒P过之，不择贤不肖，与之对酌，<br /><br />&nbsp;&nbsp;&nbsp;&nbsp;陶陶然遗身物外。琴觞之余，间以文咏，率情而书，语无雕刻。所著《季子听乐<br /><br />&nbsp;&nbsp;&nbsp;&nbsp;论》、《蹇士赋》，为高人所称。<br /><br />&nbsp;&nbsp;&nbsp;&nbsp;天宝十三年卒，时年五十九，门人相与谥为文行先生。士大夫高其行，不名，<br /><br />&nbsp;&nbsp;&nbsp;&nbsp;谓之元鲁山。<br /><br />&nbsp;&nbsp;&nbsp;&nbsp;王维，字摩诘，太原祁人。父处廉，终汾州司马，徙家于蒲，遂为河东人。<br /><br />&nbsp;&nbsp;&nbsp;&nbsp;维开元九年进士擢第。事母崔氏以孝闻。与弟缙俱有俊才，博学多艺亦齐名，<br /><br />&nbsp;&nbsp;&nbsp;&nbsp;闺门友悌，多士推之。历右拾遗、监察御史、左补阙、库部郎中。居母丧，柴毁<br /><br />&nbsp;&nbsp;&nbsp;&nbsp;骨立，殆不胜丧。服阕，拜吏部郎中。天宝末，为给事中。<br /><br />&nbsp;&nbsp;&nbsp;&nbsp;禄山陷两都，玄宗出幸，维扈从不及，为贼所得。维服药取痢，伪称喑病。<br /><br />&nbsp;&nbsp;&nbsp;&nbsp;禄山素怜之，遣人迎置洛阳，拘于普施寺，迫以伪署。禄山宴其徒于凝碧宫，其<br /><br />&nbsp;&nbsp;&nbsp;&nbsp;乐工皆梨园弟子、教坊工人。维闻之悲恻，潜为诗曰：“万户伤心生野烟，百官<br /><br />&nbsp;&nbsp;&nbsp;&nbsp;何日再朝天？秋槐花落空宫里，凝碧池头奏管弦。”贼平，陷贼官三等定罪。维<br /><br />&nbsp;&nbsp;&nbsp;&nbsp;以《凝碧诗》闻于行在，肃宗嘉之。会缙请削己刑部侍郎以赎兄罪，特宥之，责<br /><br />&nbsp;&nbsp;&nbsp;&nbsp;授太子中允。乾元中，迁太子中庶子、中书舍人，复拜给事中，转尚书右丞。<br /><br />&nbsp;&nbsp;&nbsp;&nbsp;维以诗名盛于开元、天宝间，昆仲宦游两都，凡诸王驸马豪右贵势之门，无<br /><br />&nbsp;&nbsp;&nbsp;&nbsp;不拂席迎之，宁王、薛王待之如师友。维尤长五言诗。书画特臻其妙，笔踪措思，<br /><br />&nbsp;&nbsp;&nbsp;&nbsp;参于造化；而创意经图，即有所缺，如山水平远，云峰石色，绝迹天机，非绘者<br /><br />&nbsp;&nbsp;&nbsp;&nbsp;之所及也。人有得《奏乐图》，不知其名，维视之曰：“《霓裳》第三叠第一拍<br /><br />&nbsp;&nbsp;&nbsp;&nbsp;也。”好事者集乐工按之，一无差，咸服其精思。<br /><br />&nbsp;&nbsp;&nbsp;&nbsp;维弟兄俱奉佛，居常蔬食，不茹荤血；晚年长斋，不衣文彩。得宋之问蓝田<br /><br />&nbsp;&nbsp;&nbsp;&nbsp;别墅，在辋口；辋水周于舍下，别涨竹洲花坞，与道友裴迪浮舟往来，弹琴赋诗，<br /><br />&nbsp;&nbsp;&nbsp;&nbsp;啸咏终日。尝聚其田园所为诗，号《辋川集》。在京师日饭十数名僧，以玄谈为<br /><br />&nbsp;&nbsp;&nbsp;&nbsp;乐。斋中无所有，唯茶铛、药臼、经案、绳床而已。退朝之后，焚香独坐，以禅<br /><br />&nbsp;&nbsp;&nbsp;&nbsp;诵为事。妻亡不再娶，三十年孤居一室，屏绝尘累。乾元二年七月卒。临终之际，<br /><br />&nbsp;&nbsp;&nbsp;&nbsp;以缙在凤翔，忽索笔作别缙书，又与平生亲故作别书数幅，多敦厉朋友奉佛修心<br /><br />&nbsp;&nbsp;&nbsp;&nbsp;之旨，舍笔而绝。<br /><br />&nbsp;&nbsp;&nbsp;&nbsp;代宗时，缙为宰相。代宗好文，常谓缙曰：“卿之伯氏，天宝中诗名冠代，<br /><br />&nbsp;&nbsp;&nbsp;&nbsp;朕尝于诸王座闻其乐章。今有多少文集，卿可进来。”缙曰：“臣兄开元中诗百<br /><br />&nbsp;&nbsp;&nbsp;&nbsp;千余篇，天宝事后，十不存一。比于中外亲故间相与编缀，都得四百余篇。”翌<br /><br />&nbsp;&nbsp;&nbsp;&nbsp;日上之，帝优诏褒赏。缙自有传。<br /><br />&nbsp;&nbsp;&nbsp;&nbsp;李白，字太白，山东人。少有逸才，志气宏放，飘然有超世之心。父为任城<br /><br />&nbsp;&nbsp;&nbsp;&nbsp;尉，因家焉。少与鲁中诸生孔巢父、韩沔、裴政、张叔明、陶沔等隐于徂徕山，<br /><br />&nbsp;&nbsp;&nbsp;&nbsp;酣歌纵酒，时号“竹溪六逸”。<br /><br />&nbsp;&nbsp;&nbsp;&nbsp;天宝初，客游会稽，与道士吴筠隐于剡中。既而玄宗诏筠赴京师，筠荐之于<br /><br />&nbsp;&nbsp;&nbsp;&nbsp;朝，遣使召之，与筠俱待诏翰林。白既嗜酒，日与饮徒醉于酒肆。玄宗度曲，欲<br /><br />&nbsp;&nbsp;&nbsp;&nbsp;造乐府新词，亟召白，白已卧于酒肆矣。召入，以水洒面，即令秉笔，顷之成十<br /><br />&nbsp;&nbsp;&nbsp;&nbsp;余章，帝颇嘉之。尝沉醉殿上，引足令高力士脱靴，由是斥去。乃浪迹江湖，终<br /><br />&nbsp;&nbsp;&nbsp;&nbsp;日沉饮。时侍御史崔宗之谪官金陵，与白诗酒唱和。尝月夜乘舟，自采石达金陵，<br /><br />&nbsp;&nbsp;&nbsp;&nbsp;白衣宫锦袍，于舟中顾瞻笑傲，傍若无人。<br /><br />&nbsp;&nbsp;&nbsp;&nbsp;初，贺知章见白，赏之曰：“此天上谪仙人也。”禄山之乱，玄宗幸蜀，在<br /><br />&nbsp;&nbsp;&nbsp;&nbsp;途以永王U为江淮兵马都督、扬州节度大使，白在宣州谒见，遂辟为从事。永王<br /><br />&nbsp;&nbsp;&nbsp;&nbsp;谋乱，兵败，白坐长流夜郎。后遇赦得还，竟以饮酒过度，醉死于宣城。有文集<br /><br />&nbsp;&nbsp;&nbsp;&nbsp;二十卷，行于时。<br /><br />&nbsp;&nbsp;&nbsp;&nbsp;杜甫，字子美，本襄阳人，后徙河南巩县。曾祖依艺，位终巩令。祖审言，<br /><br />&nbsp;&nbsp;&nbsp;&nbsp;位终膳部员外郎，自有传。父闲，终奉天令。<br /><br />&nbsp;&nbsp;&nbsp;&nbsp;甫天宝初应进士不第。天宝末，献《三大礼赋》。玄宗奇之，召试文章，授<br /><br />&nbsp;&nbsp;&nbsp;&nbsp;京兆府兵曹参军。十五载，禄山陷京师，肃宗征兵灵武。甫自京师宵遁赴河西，<br /><br />&nbsp;&nbsp;&nbsp;&nbsp;谒肃宗于彭原郡，拜右拾遗。房g布衣时与甫善，时g为宰相，请自帅师讨贼，<br /><br />&nbsp;&nbsp;&nbsp;&nbsp;帝许之。其年十月，g兵败于陈涛斜。明年春，g罢相。甫上疏言g有才，不宜<br /><br />&nbsp;&nbsp;&nbsp;&nbsp;罢免。肃宗怒，贬g为刺史，出甫为华州司功参军。时关畿乱离，谷食踊贵，甫<br /><br />&nbsp;&nbsp;&nbsp;&nbsp;寓居成州同谷县，自负薪采o，儿女饿殍者数人。久之，召补京兆府功曹。<br /><br />&nbsp;&nbsp;&nbsp;&nbsp;上元二年冬，黄门侍郎、郑国公严武镇成都，奏为节度参谋、检校尚书工部<br /><br />&nbsp;&nbsp;&nbsp;&nbsp;员外郎，赐绯鱼袋。武与甫世旧，待遇甚隆。甫性褊躁，无器度，恃恩放恣。尝<br /><br />&nbsp;&nbsp;&nbsp;&nbsp;凭醉登武之床，瞪视武曰：“严挺之乃有此儿！”武虽急暴，不以为忤。<br /><br />&nbsp;&nbsp;&nbsp;&nbsp;甫于成都浣花里种竹植树，结庐枕江，纵酒啸咏，与田夫野老相狎荡，无拘<br /><br />&nbsp;&nbsp;&nbsp;&nbsp;检。严武过之，有时不冠，其傲诞如此。永泰元年夏，武卒，甫无所依。及郭英<br /><br />&nbsp;&nbsp;&nbsp;&nbsp;V代武镇成都，英V武人粗暴，无能刺谒，乃游东蜀依高适。既至而适卒。是岁，<br /><br />&nbsp;&nbsp;&nbsp;&nbsp;崔宁杀英V，杨子琳攻西川，蜀中大乱。甫以其家避乱荆、楚，扁舟下峡，未维<br /><br />&nbsp;&nbsp;&nbsp;&nbsp;舟而江陵乱，乃溯沿湘流，游衡山，寓居耒阳。甫尝游岳庙，为暴水所阻，旬日<br /><br />&nbsp;&nbsp;&nbsp;&nbsp;不得食。耒阳聂令知之，自棹舟迎甫而还。<br /><br />&nbsp;&nbsp;&nbsp;&nbsp;永泰二年，啖牛肉白酒，一夕而卒于耒阳，时年五十九。<br /><br />&nbsp;&nbsp;&nbsp;&nbsp;子宗武，流落湖、湘而卒。元和中，宗武子嗣业，自耒阳迁甫之柩，归葬于<br /><br />&nbsp;&nbsp;&nbsp;&nbsp;偃师县西北首阳山之前。<br /><br />&nbsp;&nbsp;&nbsp;&nbsp;天宝末诗人，甫与李白齐名，而白自负文格放达，讥甫龌龊，而有饭颗山之<br /><br />&nbsp;&nbsp;&nbsp;&nbsp;嘲诮。元和中，词人元稹论李、杜之优劣曰：<br /><br />&nbsp;&nbsp;&nbsp;&nbsp;予读诗至杜子美，而知小大之有所总萃焉。始尧、舜之时，君臣以赓歌相和。<br /><br />&nbsp;&nbsp;&nbsp;&nbsp;是后诗人继作，历夏、殷、周千余年，仲尼缉拾选拣，取其干预教化之尤者三百，<br /><br />&nbsp;&nbsp;&nbsp;&nbsp;余无所闻。骚人作而怨愤之态繁，然犹去《风》、《雅》日近，尚相比拟。秦、<br /><br />&nbsp;&nbsp;&nbsp;&nbsp;汉已还，采诗之官既废，天下妖谣民讴、歌颂讽赋、曲度嬉戏之辞，亦随时间作。<br /><br />&nbsp;&nbsp;&nbsp;&nbsp;至汉武赋《柏梁》而七言之体具。苏子卿、李少卿之徒，尤工为五言。虽句读文<br /><br />&nbsp;&nbsp;&nbsp;&nbsp;律各异，雅郑之音亦杂，而辞意简远，指事言情，自非有为而为，则文不妄作。<br /><br />&nbsp;&nbsp;&nbsp;&nbsp;建安之后，天下之士遭罹兵战，曹氏父子鞍马间为文，往往横槊赋诗，故其遒壮<br /><br />&nbsp;&nbsp;&nbsp;&nbsp;抑扬、冤哀悲离之作，尤极于古。晋世风概稍存。宋、齐之间，教失根本，士以<br /><br />&nbsp;&nbsp;&nbsp;&nbsp;简慢翕习舒徐相尚，文章以风容色泽、放旷精清为高，盖吟写性灵、留连光景之<br /><br />&nbsp;&nbsp;&nbsp;&nbsp;文也。意义格力无取焉。陵迟至于梁、陈，淫艳刻饰、佻巧小碎之词剧，又宋、<br /><br />&nbsp;&nbsp;&nbsp;&nbsp;齐之所不取也。<br /><br />&nbsp;&nbsp;&nbsp;&nbsp;唐兴，官学大振，历世能者之文互出。而又沈、宋之流，研练精切，稳顺声<br /><br />&nbsp;&nbsp;&nbsp;&nbsp;势，谓之为律诗。由是之后，文体之变极焉。然而莫不好古者遗近，务华者去实，<br /><br />&nbsp;&nbsp;&nbsp;&nbsp;效齐、梁则不迨于魏、晋，工乐府则力屈于五言，律切则骨格不存，闲暇则纤<br /><br />&nbsp;&nbsp;&nbsp;&nbsp;莫备。<br /><br />&nbsp;&nbsp;&nbsp;&nbsp;至于子美，盖所谓上薄《风》、《骚》，下该沈、宋，言夺苏、李，气吞曹、<br /><br />&nbsp;&nbsp;&nbsp;&nbsp;刘，掩颜、谢之孤高，杂徐、庾之流丽，尽得古今之体势，而兼人人之所独专矣！<br /><br />&nbsp;&nbsp;&nbsp;&nbsp;使仲尼考锻其旨要，尚不知贵其多乎哉！苟以为能所不能，无可无不可，则诗人<br /><br />&nbsp;&nbsp;&nbsp;&nbsp;已来未有如子美者。<br /><br />&nbsp;&nbsp;&nbsp;&nbsp;是时山东人李白，亦以文奇取称，时人谓之李、杜。予观其壮浪纵恣，摆去<br /><br />&nbsp;&nbsp;&nbsp;&nbsp;拘束，模写物象，及乐府歌诗，诚亦差肩于子美矣。至若铺陈终始，排比声韵，<br /><br />&nbsp;&nbsp;&nbsp;&nbsp;大或千言，次犹数百，词气豪迈，而风调清深，属对律切，而脱弃凡近，则李尚<br /><br />&nbsp;&nbsp;&nbsp;&nbsp;不能历其藩翰，况堂奥乎！<br /><br />&nbsp;&nbsp;&nbsp;&nbsp;予尝欲条析其文，体别相附，与来者为之准，特病懒未就尔。自后属文者，<br /><br />&nbsp;&nbsp;&nbsp;&nbsp;以稹论为是。甫有文集六十。<br /><br />&nbsp;&nbsp;&nbsp;&nbsp;吴通玄，海州人。父道为道士，善教诱童孺。大历中，召入宫，为太子诸<br /><br />&nbsp;&nbsp;&nbsp;&nbsp;王授经。德宗在东宫，师道，而通玄兄弟，出入宫掖，恒侍太子游，故遇之厚。<br /><br />&nbsp;&nbsp;&nbsp;&nbsp;通玄与兄通微，俱博学善属文，文彩绮丽。通玄幼应神童举，释褐秘书正字、<br /><br />&nbsp;&nbsp;&nbsp;&nbsp;左骁卫兵曹、大理评事。建中初，策贤良方正等科，通玄应文词清丽，登乙第，<br /><br />&nbsp;&nbsp;&nbsp;&nbsp;授同州司户、京兆户曹。<br /><br />&nbsp;&nbsp;&nbsp;&nbsp;贞元初，召充翰林学士。迁起居舍人、知制诰，与陆贽、吉中孚、韦执谊等<br /><br />&nbsp;&nbsp;&nbsp;&nbsp;同视草。陆贽富词藻，特承德宗重顾，经历艰难。通玄弟兄又以东宫侍上，由是<br /><br />&nbsp;&nbsp;&nbsp;&nbsp;争宠，颇相嫌恨。贽性褊急，屡于上前短通玄，又言：“承平时工艺书画之徒，<br /><br />&nbsp;&nbsp;&nbsp;&nbsp;待诏翰林，比无学士。只自至德后，天子召集贤学士于禁中草书诏，因在翰林院<br /><br />&nbsp;&nbsp;&nbsp;&nbsp;待进止，遂以为名。奔播之时，道途或豫除改，权令草制。今四方无事，百揆时<br /><br />&nbsp;&nbsp;&nbsp;&nbsp;序，制书职分，宜归中书舍人。学士之名，理须停寝。”贽以通玄援引朋党，于<br /><br />&nbsp;&nbsp;&nbsp;&nbsp;禁中叶力排己，故欲废之，德宗（缺文）计。会贽权知兵部侍郎，知贡举，乃正<br /><br />&nbsp;&nbsp;&nbsp;&nbsp;拜之，罢内职，皆通玄谮之也。<br /><br />&nbsp;&nbsp;&nbsp;&nbsp;七年，自起居郎拜谏议大夫、知制诰。通玄自以久次当拜中书舍人，而反除<br /><br />&nbsp;&nbsp;&nbsp;&nbsp;谏议，殊失望。<br /><br />&nbsp;&nbsp;&nbsp;&nbsp;陆贽与宰相窦参相恶。参从子给事中申，参尤宠之。每预中书拟议，所至人<br /><br />&nbsp;&nbsp;&nbsp;&nbsp;呼申为“喜鹊”。申，嗣虢王则之从父甥也。申与则之亲善。则之为金吾将军，<br /><br />&nbsp;&nbsp;&nbsp;&nbsp;好学有文，申与则之潜结吴通玄兄弟，为参共倾陆贽。则之令人造谤书，言贽考<br /><br />&nbsp;&nbsp;&nbsp;&nbsp;试举人不实，招纳贿赂。时通玄取宗室女为外妇，德宗知之。既闻申、则之谮陆<br /><br />&nbsp;&nbsp;&nbsp;&nbsp;贽，纲纪伺之，果与通玄结构其谋。帝大怒，罢窦参知政事，寻贬郴州司马，窦<br /><br />&nbsp;&nbsp;&nbsp;&nbsp;申锦州司户，李则之昭州司马，通玄泉州司马。帝召见之，亲自临问，责以污辱<br /><br />&nbsp;&nbsp;&nbsp;&nbsp;近属。行至华州长城驿，赐死。寻以陆贽为中书侍郎、平章事，代窦参。<br /><br />&nbsp;&nbsp;&nbsp;&nbsp;通微，建中四年自寿安县令入为金部员外，召充翰林学士。寻改职方郎中，<br /><br />&nbsp;&nbsp;&nbsp;&nbsp;知制诰。与弟通玄同职禁署，人士荣之。七年，改礼部郎中，寻转中书舍人。通<br /><br />&nbsp;&nbsp;&nbsp;&nbsp;玄死，素服待罪于国门，帝特宥之。通微竟不敢为丧服。<br /><br />&nbsp;&nbsp;&nbsp;&nbsp;通玄词藻婉丽，帝尤怜之。贞元初，昭德王皇后崩，诏李纾为谥册文，宰相<br /><br />&nbsp;&nbsp;&nbsp;&nbsp;张延赏、柳浑为庙乐章。及进，皆不称旨，并召通玄重撰。凡中旨撰述，非通玄<br /><br />&nbsp;&nbsp;&nbsp;&nbsp;之笔，无不慊然，重之如此。<br /><br />&nbsp;&nbsp;&nbsp;&nbsp;王仲舒，字弘中，太原人。少孤贫，事母以孝闻。嗜学工文，不就乡举。凡<br /><br />&nbsp;&nbsp;&nbsp;&nbsp;与结交，必知名之士，与杨顼、梁聿、裴枢为忘形之契。贞元十年，策试贤良方<br /><br />&nbsp;&nbsp;&nbsp;&nbsp;正、能直言极谏等科，仲舒登乙第，超拜右拾遗。裴延龄领度支，矫诞大言，中<br /><br />&nbsp;&nbsp;&nbsp;&nbsp;伤良善，仲舒上疏极论之。累转尚书郎。元和五年，自职方郎中知制诰。<br /><br />&nbsp;&nbsp;&nbsp;&nbsp;仲舒文思温雅，制诰所出，人皆传写。京兆尹杨凭为中丞李夷简所劾，贬临<br /><br />&nbsp;&nbsp;&nbsp;&nbsp;贺尉。仲舒与凭善，宣言于朝，言夷简掎摭凭罪，仲舒坐贬硖州刺史。迁苏州。<br /><br />&nbsp;&nbsp;&nbsp;&nbsp;穆宗即位，复召为中书舍人。其年出为洪州刺史、御史中丞、江南西道观察使。<br /><br />&nbsp;&nbsp;&nbsp;&nbsp;江西前例榷酒私酿法深，仲舒至镇，奏罢之。又出官钱二万贯，代贫户输税。长<br /><br />&nbsp;&nbsp;&nbsp;&nbsp;庆三年冬，卒于镇。<br /><br />&nbsp;&nbsp;&nbsp;&nbsp;崔咸，字重易，博陵人。祖安石。父锐，位终给事中。咸元和二年进士擢第，<br /><br />&nbsp;&nbsp;&nbsp;&nbsp;又登博学宏词科。郑余庆、李夷简辟为宾佐，待如师友。及登朝，历践台阁，独<br /><br />&nbsp;&nbsp;&nbsp;&nbsp;行守正，时望甚重。敬宗欲幸东都，人心不安。裴度以勋旧自兴元随表入觐。既<br /><br />&nbsp;&nbsp;&nbsp;&nbsp;至，李逢吉不欲度复入中书。京兆尹刘栖楚，逢吉党也。栖楚等十余人驾肩排度，<br /><br />&nbsp;&nbsp;&nbsp;&nbsp;而朝士持两端者日拥度门。一日，度留客命酒，栖楚矫求度之欢，曲躬附裴耳而<br /><br />&nbsp;&nbsp;&nbsp;&nbsp;语，咸嫉其矫，举爵罚度曰：“丞相不当许所由官汔慷语。”度笑而饮之。<br /><br />&nbsp;&nbsp;&nbsp;&nbsp;栖楚不自安，趋出。坐客皆壮之。累迁陕州大都督府长史、陕虢观察等使。自旦<br /><br />&nbsp;&nbsp;&nbsp;&nbsp;至暮，与宾僚痛饮，恒醉不醒。簿领堆积，夜分省览，剖判决断，无毫厘之差，<br /><br />&nbsp;&nbsp;&nbsp;&nbsp;胥吏以为神人。入为右散骑常侍、秘书监。太和八年十月卒。<br /><br />&nbsp;&nbsp;&nbsp;&nbsp;初，锐佐李抱真为泽潞从事，有道人自称卢老，曾事隋朝云际寺李先生，预<br /><br />&nbsp;&nbsp;&nbsp;&nbsp;知过往未来之事。属河朔禁游客，锐馆之于家。一旦辞去，且曰：“我死，当与<br /><br />&nbsp;&nbsp;&nbsp;&nbsp;君为子。”因指口下黑子，愿以为志。咸之生也，果有黑子，其形神即卢老也，<br /><br />&nbsp;&nbsp;&nbsp;&nbsp;父即以卢老字之。<br /><br />&nbsp;&nbsp;&nbsp;&nbsp;既冠，栖心高尚，志于林壑，往往独游南山，经时方还。尤长于歌诗，或风<br /><br />&nbsp;&nbsp;&nbsp;&nbsp;景晴明，花朝月夕，朗吟意惬，必凄怆沾襟，旨趣高奇，名流嗟挹。有文集二十<br /><br />&nbsp;&nbsp;&nbsp;&nbsp;卷。<br /><br />&nbsp;&nbsp;&nbsp;&nbsp;唐次，并州晋阳人也，国初功臣礼部尚书俭之后。建中初进士擢第，累辟使<br /><br />&nbsp;&nbsp;&nbsp;&nbsp;府。贞元初，历侍御史。窦参深重之，转礼部员外郎。八年，参贬官，次坐出为<br /><br />&nbsp;&nbsp;&nbsp;&nbsp;开州刺史。在巴峡间十余年，不获进用。西川节度使韦皋抗表请为副使，德宗密<br /><br />&nbsp;&nbsp;&nbsp;&nbsp;谕皋令罢之。次久滞蛮荒，孤心抑郁，怨谤所积，孰与申明，乃采自古忠臣贤士，<br /><br />&nbsp;&nbsp;&nbsp;&nbsp;遭罹谗谤放逐，遂至杀身，而君犹不悟，其书三篇，谓之《辩谤略》，上之。德<br /><br />&nbsp;&nbsp;&nbsp;&nbsp;宗省之，犹怒，谓左右曰：“唐次乃方吾为古之昏主，何自谕如此！”改夔州刺<br /><br />&nbsp;&nbsp;&nbsp;&nbsp;史。宪宗即位，与李吉甫同自峡内召还，授次礼部郎中。寻以本官知制诰，正拜<br /><br />&nbsp;&nbsp;&nbsp;&nbsp;中书舍人，卒。<br /><br />&nbsp;&nbsp;&nbsp;&nbsp;章武皇帝明哲嫉恶，尤恶人朋比倾陷。尝阅书禁中，得次所上书三篇，览而<br /><br />&nbsp;&nbsp;&nbsp;&nbsp;善之。谓学士沈传师曰：“唐次所集辩谤之书，实君人者时宜观览。朕思古书中<br /><br />&nbsp;&nbsp;&nbsp;&nbsp;多有此事，次编录未尽。卿家传史学，可与学士类例广之。”传师奉诏与令狐楚、<br /><br />&nbsp;&nbsp;&nbsp;&nbsp;杜元颖等分功修续，广为十卷，号《元和辩谤略》，其序曰：<br /><br />&nbsp;&nbsp;&nbsp;&nbsp;臣闻乾坤定而上下分矣。至于播四时之候，遂万物之宜，在验乎妖、祥之二<br /><br />&nbsp;&nbsp;&nbsp;&nbsp;气；祥气降则为丰为茂，妖气降则为l为灾。君臣立而卑高隔矣。至于处神明之<br /><br />&nbsp;&nbsp;&nbsp;&nbsp;奥，询献纳之辞，在审乎邪、正之二说；正言胜则为忠为谠，邪言胜则为谗为谀。<br /><br />&nbsp;&nbsp;&nbsp;&nbsp;故《诗》云：“萋兮斐兮，成是贝锦。”刺其组织之甚巧也。语曰：“邪径败良<br /><br />&nbsp;&nbsp;&nbsp;&nbsp;田，谗口乱善人。”恶其莠言之蠹政也。盖谓似信而诈，似忠而非，便便可以动<br /><br />&nbsp;&nbsp;&nbsp;&nbsp;心，捷捷可以乱德，岂止_卉，薏苡惑珠者哉！况立国家，自中徂外，道偏<br /><br />&nbsp;&nbsp;&nbsp;&nbsp;则刑罚不中，谗胜则忠孝靡彰。逖览前闻，缅想近古，招贤容鲠，远佞嫉邪，<br /><br />&nbsp;&nbsp;&nbsp;&nbsp;虑之则深，防之未至。<br /><br />&nbsp;&nbsp;&nbsp;&nbsp;伏惟睿圣文武皇帝陛下，垂衣御宇，化洽文明，谟猷博访于缙绅，旌贲屡臻<br /><br />&nbsp;&nbsp;&nbsp;&nbsp;于岩穴。尚复广四目，周四聪，制理皆在于未萌，作范将垂于不朽。乃诏掌文之<br /><br />&nbsp;&nbsp;&nbsp;&nbsp;臣令狐楚等，上自周、汉，下洎隋朝，求史籍之忠贤，罹谗谤之事迹，叙瑕衅之<br /><br />&nbsp;&nbsp;&nbsp;&nbsp;本末，纪谣咏之浅深，编次指明，勒成十卷。昔虞舜有垦谗之命，我皇修辩谤之<br /><br />&nbsp;&nbsp;&nbsp;&nbsp;书，千古一心，同垂至理。将俟法宫退日昃之政，别殿备乙夜之观，则圣虑先辩，<br /><br />&nbsp;&nbsp;&nbsp;&nbsp;谤何由兴！上天不言，而民自信矣。<br /><br />&nbsp;&nbsp;&nbsp;&nbsp;宪宗优诏答之。<br /><br />&nbsp;&nbsp;&nbsp;&nbsp;次子扶、持。<br /><br />&nbsp;&nbsp;&nbsp;&nbsp;扶，字云翔，元和五年进士登第，累佐使府。入朝为监察御史，出为刺史。<br /><br />&nbsp;&nbsp;&nbsp;&nbsp;太和初，入朝为屯田郎中。十五年，充山南道宣抚使，至邓州。奏：“内乡县行<br /><br />&nbsp;&nbsp;&nbsp;&nbsp;市、黄涧两场仓督邓琬等，先主掌湖南、江西运到糙米，至浙川县于荒野中囤贮，<br /><br />&nbsp;&nbsp;&nbsp;&nbsp;除支用外，六千九百四十五硕，`烂成灰尘。度支牒征元掌所由，自贞元二十年，<br /><br />&nbsp;&nbsp;&nbsp;&nbsp;邓琬父子兄弟至玄孙，相承禁系二十八年，前后禁死九人。今琬孙及玄孙见在枷<br /><br />&nbsp;&nbsp;&nbsp;&nbsp;禁者。”敕曰：“如闻盐铁、度支两使，此类极多。其邓琬等四人，资产全已卖<br /><br />&nbsp;&nbsp;&nbsp;&nbsp;纳，禁系三代，瘐死狱中，实伤和气。邓琬等并疏放。天下州府监院如有此类，<br /><br />&nbsp;&nbsp;&nbsp;&nbsp;不得禁经三年已上。速便疏理以闻。”物议嘉扶有宣抚之才。俄转司勋郎中。<br /><br />&nbsp;&nbsp;&nbsp;&nbsp;八年，充弘文馆学士，判院事。九年，转职方郎中，权知中书舍人事。开成<br /><br />&nbsp;&nbsp;&nbsp;&nbsp;初，正拜舍人，逾月，授福州刺史、御史中丞、福建团练观察使。四年十一月，<br /><br />&nbsp;&nbsp;&nbsp;&nbsp;卒于镇。<br /><br />&nbsp;&nbsp;&nbsp;&nbsp;扶佐幕立事，登朝有名，及廉问瓯、闽，政事不治。身殁之后，仆妾争财，<br /><br />&nbsp;&nbsp;&nbsp;&nbsp;诣阙论诉，法司按劾，其家财十万贯，归于二妾。又尝枉杀部人，为其家所诉。<br /><br />&nbsp;&nbsp;&nbsp;&nbsp;行己前后不类，时论非之。<br /><br />&nbsp;&nbsp;&nbsp;&nbsp;持，字德守，元和十五年擢进士第，累辟诸侯府。入朝为侍御史、尚书郎。<br /><br />&nbsp;&nbsp;&nbsp;&nbsp;大中末，自工部郎中出为容州刺史、御史中丞、容管经略招讨使。入为给事中。<br /><br />&nbsp;&nbsp;&nbsp;&nbsp;大中末，检校左散骑常侍、灵州大都督府长史、朔方节度、灵武六城转运等使。<br /><br />&nbsp;&nbsp;&nbsp;&nbsp;进位检校户部尚书、潞州大都督府长史、昭义节度、泽潞邢炒殴鄄齑χ玫仁梗<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;子彦谦，字茂业。咸通末应进士，才高负气，无所屈降，十余年不第。乾符<br /><br />&nbsp;&nbsp;&nbsp;&nbsp;末，河南盗起，两都覆没，以其家避地汉南。中和中，王重荣镇河中，辟为从事。<br /><br />&nbsp;&nbsp;&nbsp;&nbsp;累奏至河中节度副使，历晋、绛二州刺史。<br /><br />&nbsp;&nbsp;&nbsp;&nbsp;彦谦博学多艺，文词壮丽，至于书画音乐博饮之技，无不出于辈流。尤能七<br /><br />&nbsp;&nbsp;&nbsp;&nbsp;言诗，少时师温庭筠，故文格类之。<br /><br />&nbsp;&nbsp;&nbsp;&nbsp;光启末，王重荣为部下所害，朝议责参佐。彦谦与书记李巨川俱贬汉中掾曹。<br /><br />&nbsp;&nbsp;&nbsp;&nbsp;时杨守亮镇兴元，素闻其名。彦谦以本府参承，守亮见之，喜握手曰：“闻尚书<br /><br />&nbsp;&nbsp;&nbsp;&nbsp;名久矣，邂逅于兹。”翌日，署为判官。累官至副使，阆、壁二郡刺史。卒于汉<br /><br />&nbsp;&nbsp;&nbsp;&nbsp;中。有诗数百篇，礼部侍郎薛廷为之序，号《鹿门先生集》，行于时。子涣，<br /><br />&nbsp;&nbsp;&nbsp;&nbsp;位亦至郡守。<br /><br />&nbsp;&nbsp;&nbsp;&nbsp;次弟款、欣。款贞元六年登进士第，累辟使府，登朝为御史，出为郡守，卒。<br /><br />&nbsp;&nbsp;&nbsp;&nbsp;子技。技字己有，会昌末，累迁刑部员外，转郎中，累历刺史，卒。<br /><br />&nbsp;&nbsp;&nbsp;&nbsp;刘C，字去华，昌平人。父勉。C宝历二年进士擢第。博学善属文，尤精<br /><br />&nbsp;&nbsp;&nbsp;&nbsp;《左氏春秋》。与朋友交，好谈王霸大略，耿介嫉恶。言及世务，慨然有澄清之<br /><br />&nbsp;&nbsp;&nbsp;&nbsp;志。自元和末，阍寺权盛，握兵宫闱，横制天下。天子废立，由其可否，干挠庶<br /><br />&nbsp;&nbsp;&nbsp;&nbsp;政。当时目为南北司，爱恶相攻，有同水火。C草泽中居常愤惋。文宗即位，恭<br /><br />&nbsp;&nbsp;&nbsp;&nbsp;俭求理，太和二年策试贤良曰：<br /><br />&nbsp;&nbsp;&nbsp;&nbsp;朕闻古先哲王之理也，玄默无为，端拱思道；陶民心以居简，凝日用而不宰；<br /><br />&nbsp;&nbsp;&nbsp;&nbsp;厚下以立本，推诚而建中。由是天人通，阴阳和，俗跻仁寿，物无疵疠。噫，盛<br /><br />&nbsp;&nbsp;&nbsp;&nbsp;德之所臻，负跄可及也。三代令王，质文迭究，百伪滋炽，风流浸微，自汉而<br /><br />&nbsp;&nbsp;&nbsp;&nbsp;降，足征盖寡。朕顾惟昧道，祗荷丕构，奉若谟训，不敢怠荒。任贤惕厉，宵衣<br /><br />&nbsp;&nbsp;&nbsp;&nbsp;旰食，讵追三五之遐轨，庶绍祖宗之鸿绪。而心有所未达，行有所未孚，由中及<br /><br />&nbsp;&nbsp;&nbsp;&nbsp;外，阙政斯广。是以人不率化，气或堙厄，灾旱竟岁，播植愆时。国廪罕蓄，乏<br /><br />&nbsp;&nbsp;&nbsp;&nbsp;九年之储；吏道多端，微三载之绩。京师，诸夏之本也，将以观理，而豪猾时逾<br /><br />&nbsp;&nbsp;&nbsp;&nbsp;检；太学，明教之源也，期于变风，而生徒多惰业。列郡在乎颁条，而干禁或未<br /><br />&nbsp;&nbsp;&nbsp;&nbsp;绝；百工在乎按度，而淫巧或未衰。俗堕风靡，积讹成蠹。其择官济理也，听人<br /><br />&nbsp;&nbsp;&nbsp;&nbsp;以言，则枝叶难辨；御下以法，则耻格不形。其阜财发号也，生之寡而食之众，<br /><br />&nbsp;&nbsp;&nbsp;&nbsp;烦于令而鲜于理。思所以究此缪T，致之治平，兹心浩然，若涉泉水。故前诏有<br /><br />&nbsp;&nbsp;&nbsp;&nbsp;司，博延群彦，伫启宿懵，冀臻时雍。子大夫识达古今，明于康济，造廷待问，<br /><br />&nbsp;&nbsp;&nbsp;&nbsp;副朕虚怀。必当箴主之阙，辩政之疵，明纲条之致紊，稽富庶之所急。何施斯革<br /><br />&nbsp;&nbsp;&nbsp;&nbsp;于前弊！何泽斯惠乎下土！何而理古可近！何道而和气克充！推之本源，著于<br /><br />&nbsp;&nbsp;&nbsp;&nbsp;条对。至于夷吾轻重之权，孰辅于理？严尤底定之策，孰叶于时？元凯之考课何<br /><br />&nbsp;&nbsp;&nbsp;&nbsp;先？叔子之克平何务？推此龟镜，择乎中庸，期在洽闻，朕将亲览。<br /><br />&nbsp;&nbsp;&nbsp;&nbsp;时对策者百余人，所对止循常务，唯C切论黄门太横，将危宗社。对曰：<br /><br />&nbsp;&nbsp;&nbsp;&nbsp;臣诚不佞，有匡国致君之术，无位而不得行；有犯颜敢谏之心，无路而不得<br /><br />&nbsp;&nbsp;&nbsp;&nbsp;进。但怀愤郁抑，思有时而一发耳。常欲与庶人议于道，商旅谤于市，得通上听，<br /><br />&nbsp;&nbsp;&nbsp;&nbsp;一悟主心，虽被妖言之罪，无所悔焉！况逢陛下以至德嗣兴，以大明垂照，询求<br /><br />&nbsp;&nbsp;&nbsp;&nbsp;过阙，咨访谟猷，制诏中外，举直言极谏者。臣既辱斯举，专承大问，敢不悉意<br /><br />&nbsp;&nbsp;&nbsp;&nbsp;以言！至于上之所忌，时之所禁，权幸之所讳恶，有司之所与夺，臣愚不识。伏<br /><br />&nbsp;&nbsp;&nbsp;&nbsp;惟陛下少加优容，不使圣朝有谠直而受戮者，乃天下之幸也！谨昧死以对。<br /><br />&nbsp;&nbsp;&nbsp;&nbsp;伏惟圣策，有思先古之理，念玄默之化。将欲通天人以齐俗，和阴阳以煦物，<br /><br />&nbsp;&nbsp;&nbsp;&nbsp;见陛下慕道之深也。臣以为哲王之理，其则不远，惟陛下致之之道何如尔！<br /><br />&nbsp;&nbsp;&nbsp;&nbsp;伏惟圣策，有祗荷丕构而不敢荒宁，奉若谟训而罔有怠忽，见陛下忧劳之志<br /><br />&nbsp;&nbsp;&nbsp;&nbsp;也。若夫任贤惕厉，宵衣旰食，宜黜左右之纤佞，进股肱之大臣；若夫追踪三五，<br /><br />&nbsp;&nbsp;&nbsp;&nbsp;绍复祖宗，宜鉴前古之兴亡，明当时之成败。心有所未达，以下情塞而不得上通；<br /><br />&nbsp;&nbsp;&nbsp;&nbsp;行有所未孚，以上泽壅而不得下浃。欲人之化也，在己以先之；欲气之和也，<br /><br />&nbsp;&nbsp;&nbsp;&nbsp;在遂性以导之。救灾患在致乎精诚，广播植在视乎食力。国廪罕蓄，本乎冗食尚<br /><br />&nbsp;&nbsp;&nbsp;&nbsp;繁；吏道多端，本乎选用失当。豪猾逾制，由中外之法殊；生徒惰业，由学校之<br /><br />&nbsp;&nbsp;&nbsp;&nbsp;官废。列郡干禁，由授任非人；百工淫巧，由制度不立。<br /><br />&nbsp;&nbsp;&nbsp;&nbsp;伏以圣策，有择官济理之心，阜财发号之叹，见陛下教化之本也。且进人以<br /><br />&nbsp;&nbsp;&nbsp;&nbsp;行，则枝叶安有难别乎？防下以礼，则耻格安有不形乎？念生寡而食众，可罢斥<br /><br />&nbsp;&nbsp;&nbsp;&nbsp;惰游；念令烦而理鲜，要察其行否。博延群彦，愿陛下必纳其言；造廷待问，则<br /><br />&nbsp;&nbsp;&nbsp;&nbsp;小臣安敢爱死！<br /><br />&nbsp;&nbsp;&nbsp;&nbsp;伏以圣策，有求贤箴阙之言，审政辩疵之念，见陛下咨访之勤也。遂小臣屏<br /><br />&nbsp;&nbsp;&nbsp;&nbsp;奸豪之志，则弊革于前；守陛下念康济之心，则惠敷于下。邪正之道分，则理古<br /><br />&nbsp;&nbsp;&nbsp;&nbsp;可近；礼乐之方著，而和气克充。至若夷吾之法，非皇王之权；严尤所陈，无最<br /><br />&nbsp;&nbsp;&nbsp;&nbsp;上之策。元凯之所先，不若唐、虞之考绩；叔子之所务，不若重华之舞干。且俱<br /><br />&nbsp;&nbsp;&nbsp;&nbsp;非大德之中庸，未为上圣之龟鉴，何足以为陛下道之哉！或有以系安危之机，兆<br /><br />&nbsp;&nbsp;&nbsp;&nbsp;存亡之变者，臣请披沥肝胆，为陛下别白而重言之。<br /><br />&nbsp;&nbsp;&nbsp;&nbsp;臣前所称“哲王之理，其则不远”者，在陛下慎思之，力行之，终始不懈而<br /><br />&nbsp;&nbsp;&nbsp;&nbsp;已。臣谨按《春秋》：“元者，气之始也；春者，岁之始也。”《春秋》以元加<br /><br />&nbsp;&nbsp;&nbsp;&nbsp;于岁，以春加于王，明王者当奉若天道，以谨其始也。又举时以终岁，举月以终<br /><br />&nbsp;&nbsp;&nbsp;&nbsp;时，《春秋》虽无事，必书首月以存时，明王者当奉若天道，以谨其终也。王<br /><br />&nbsp;&nbsp;&nbsp;&nbsp;者动作终始必法于天者，以其运行不息也。陛下既能谨其始，又能谨其终，懋而<br /><br />&nbsp;&nbsp;&nbsp;&nbsp;修之，勤而行之，则可以执契而居简，无为而不宰，广立本之大业，崇建中之盛<br /><br />&nbsp;&nbsp;&nbsp;&nbsp;德矣！又安有三代循环之弊，而为百伪滋炽之渐乎？臣故曰：“惟陛下致之之道<br /><br />&nbsp;&nbsp;&nbsp;&nbsp;何如耳！”<br /><br />&nbsp;&nbsp;&nbsp;&nbsp;臣前所谓“若夫任贤惕厉，宵衣旰食，宜罢黜左右之纤佞，进股肱之大臣”<br /><br />&nbsp;&nbsp;&nbsp;&nbsp;者，实以陛下忧劳之至也。臣闻不宜忧而忧者，国必衰；宜忧而不忧者，国必危。<br /><br />&nbsp;&nbsp;&nbsp;&nbsp;今陛下不以国家存亡之事、社稷安危之策，而降于清问。臣未知陛下以布衣之臣<br /><br />&nbsp;&nbsp;&nbsp;&nbsp;不足以定大计耶？或万机之勤，而圣虑有所未至耶？不然，何宜忧而不忧者乎？<br /><br />&nbsp;&nbsp;&nbsp;&nbsp;臣以为陛下宜先忧者，宫闱将变，社稷将危，天下将倾，海内将乱。此四者，国<br /><br />&nbsp;&nbsp;&nbsp;&nbsp;家已然之兆，故臣谓圣虑宜先及之。<br /><br />&nbsp;&nbsp;&nbsp;&nbsp;夫帝业既艰难而成之，故不可容易而守之。昔太祖肇其基，高祖勤其绩，太<br /><br />&nbsp;&nbsp;&nbsp;&nbsp;宗定其业，玄宗继其明，至于陛下，二百有余载矣。其间明圣相因，忧乱继作，<br /><br />&nbsp;&nbsp;&nbsp;&nbsp;未有不委用贤士，亲近正人，而能绍兴其徽烈者也！或一日不念，则颠覆大器，<br /><br />&nbsp;&nbsp;&nbsp;&nbsp;宗庙之耻，万古为恨！<br /><br />&nbsp;&nbsp;&nbsp;&nbsp;臣谨按《春秋》，人君之道，在体元以居正，昔董仲舒为汉武帝言之略矣。<br /><br />&nbsp;&nbsp;&nbsp;&nbsp;其所未尽者，臣得为陛下备而论之。夫继故必书即位，所以正其始也；终必书所<br /><br />&nbsp;&nbsp;&nbsp;&nbsp;终之地，所以正其终也。故为君者，所发必正言，所履必正道，所居必正位，所<br /><br />&nbsp;&nbsp;&nbsp;&nbsp;近必正人。<br /><br />&nbsp;&nbsp;&nbsp;&nbsp;臣又按《春秋》“阍弑吴子余祭”，不书其君。《春秋》讥其疏远贤士，昵<br /><br />&nbsp;&nbsp;&nbsp;&nbsp;近刑人，有不君之道矣。伏惟陛下思祖宗开国之勤，念《春秋》继故之诫。将明<br /><br />&nbsp;&nbsp;&nbsp;&nbsp;法度之端，则发正言而履正道；将杜篡弑之渐，则居正位而近正人。远刀锯之贱，<br /><br />&nbsp;&nbsp;&nbsp;&nbsp;亲骨鲠之直，辅相得以专其任，庶职得以守其官。奈何以亵近五六人，总天下大<br /><br />&nbsp;&nbsp;&nbsp;&nbsp;政，外专陛下之命，内窃陛下之权，威慑朝廷，势倾海内，群臣莫敢指其状，天<br /><br />&nbsp;&nbsp;&nbsp;&nbsp;子不得制其心！祸稔萧墙，奸生帷幄，臣恐曹节、侯览，复生于今日，此宫闱之<br /><br />&nbsp;&nbsp;&nbsp;&nbsp;所以将变也！<br /><br />&nbsp;&nbsp;&nbsp;&nbsp;臣谨按《春秋》，鲁定公元年春王不言正月者。《春秋》以其先君不得正其<br /><br />&nbsp;&nbsp;&nbsp;&nbsp;终，则后君不得正其始，故曰定无正也。今忠贤无腹心之寄，阍寺持废立之权，<br /><br />&nbsp;&nbsp;&nbsp;&nbsp;陷先君不得正其终，致陛下不得正其始。况皇储未建，郊祀未，将相之职不归，<br /><br />&nbsp;&nbsp;&nbsp;&nbsp;名分之宜不定，此社稷之所以将危也！<br /><br />&nbsp;&nbsp;&nbsp;&nbsp;臣谨按《春秋》“王札子杀召伯、毛伯”。《春秋》之义，两下相杀不书。<br /><br />&nbsp;&nbsp;&nbsp;&nbsp;而此书者，重其专王命也。且天之所授者在君，君之所授者在命。操其命而失之<br /><br />&nbsp;&nbsp;&nbsp;&nbsp;者，是不君也；侵其命而专之者，是不臣也。君不君，臣不臣，此天下所以将倾<br /><br />&nbsp;&nbsp;&nbsp;&nbsp;也！<br /><br />&nbsp;&nbsp;&nbsp;&nbsp;臣谨按《春秋》，晋赵鞅以晋阳之兵叛入于晋。书其归者，以其能逐君侧恶<br /><br />&nbsp;&nbsp;&nbsp;&nbsp;人以安其君，故《春秋》善之。今威柄凌夷，藩臣跋扈。或有不达人臣之节，首<br /><br />&nbsp;&nbsp;&nbsp;&nbsp;乱者以安君为名；不究《春秋》之微，称兵者以逐恶为义。则政刑不由乎天子，<br /><br />&nbsp;&nbsp;&nbsp;&nbsp;攻伐必自于诸侯，此海内之所以将乱也！<br /><br />&nbsp;&nbsp;&nbsp;&nbsp;又樊哙排闼而雪涕，爰盎当车以抗词，京房发愤以殒身，窦武不顾而毕命，<br /><br />&nbsp;&nbsp;&nbsp;&nbsp;此皆陛下明知之矣。<br /><br />&nbsp;&nbsp;&nbsp;&nbsp;臣谨按《春秋》，晋狐射姑杀阳处父。书襄公杀之者，以其上漏言也。襄公<br /><br />&nbsp;&nbsp;&nbsp;&nbsp;不能固阴重之机，处父所以及戕贼之祸，故《春秋》非之。夫上漏其情，则下不<br /><br />&nbsp;&nbsp;&nbsp;&nbsp;敢尽意；上泄其事，则下不敢尽言。《传》有“造膝”、“诡辞”之文，《易》<br /><br />&nbsp;&nbsp;&nbsp;&nbsp;有“杀身”、“害成”戒。今公卿大臣，非不能为陛下言之，虑陛下必不能用之。<br /><br />&nbsp;&nbsp;&nbsp;&nbsp;陛下既忽之而不用，必泄其言；臣下既言之而不行，必婴其祸。适足以钳直臣之<br /><br />&nbsp;&nbsp;&nbsp;&nbsp;口，重奸臣之威。是以欲尽其言，则起失身之惧；欲尽其意，则有害成之忧。故<br /><br />&nbsp;&nbsp;&nbsp;&nbsp;徘徊郁塞，以俟陛下感悟，然后尽其启沃耳。陛下何不以听朝之余，时御便殿，<br /><br />&nbsp;&nbsp;&nbsp;&nbsp;召当时贤相与旧德老臣，访持变扶危之谋，求定倾救乱之术！塞阴邪之路，屏亵<br /><br />&nbsp;&nbsp;&nbsp;&nbsp;狎之臣；制侵凌迫胁之心，复门户扫除之役；戒其所宜戒，忧其所宜忧。既不能<br /><br />&nbsp;&nbsp;&nbsp;&nbsp;治于前，当治于后；既不能正其始，当正其终。则可以虔奉典谟，克承丕构，终<br /><br />&nbsp;&nbsp;&nbsp;&nbsp;任贤之效，无旰食之忧矣！<br /><br />&nbsp;&nbsp;&nbsp;&nbsp;臣前所谓“若夫追踪三五，绍复祖宗，宜鉴前古之兴亡，明当时之成败”者。<br /><br />&nbsp;&nbsp;&nbsp;&nbsp;臣闻尧、舜之为君而天下之人理者，以其能任九官四岳十二牧，不失其举，不贰<br /><br />&nbsp;&nbsp;&nbsp;&nbsp;其业，不侵其职。居官惟其能，左右惟其贤。元凯在下，虽微必举；四凶在朝，<br /><br />&nbsp;&nbsp;&nbsp;&nbsp;虽强必诛。考其安危，明其取舍。至秦之二代，汉之元、成，咸欲措国如唐、虞，<br /><br />&nbsp;&nbsp;&nbsp;&nbsp;致身如尧、舜，而终败亡者，以其不见安危之机，不知取舍之道，不任大臣，不<br /><br />&nbsp;&nbsp;&nbsp;&nbsp;辩奸人，不亲忠良，不远谗佞。伏惟陛下察唐、虞之所以兴，而景行于前；鉴秦、<br /><br />&nbsp;&nbsp;&nbsp;&nbsp;汉之所以亡，而戒惧于后。<br /><br />&nbsp;&nbsp;&nbsp;&nbsp;陛下无谓庙堂无贤相，庶官无贤士。今纪纲未绝，典刑犹在，人谁不欲致身<br /><br />&nbsp;&nbsp;&nbsp;&nbsp;为王臣，致时为太平，陛下何忽而不用之耶？又有居官非其能，左右非其贤，其<br /><br />&nbsp;&nbsp;&nbsp;&nbsp;恶如四凶，其诈如赵高，其奸如恭、显，陛下又何惮而不去之耶？神器固有归，<br /><br />&nbsp;&nbsp;&nbsp;&nbsp;天命固有分，祖庙固有灵，忠臣固有心，陛下其念之哉！昔秦之亡也，失于强暴；<br /><br />&nbsp;&nbsp;&nbsp;&nbsp;汉之亡也，失于微弱。强暴则贼臣畏死而害上，微弱则奸臣窃权而震主。伏见敬<br /><br />&nbsp;&nbsp;&nbsp;&nbsp;宗皇帝不虞亡秦之祸，不翦其萌。伏惟陛下深轸亡汉之忧，以杜其渐。则祖宗之<br /><br />&nbsp;&nbsp;&nbsp;&nbsp;鸿业可绍，三五之遐轨可追矣！<br /><br />&nbsp;&nbsp;&nbsp;&nbsp;臣前所谓“陛下心有所未达，以下情塞而不能上通；行有所未孚，以上泽壅<br /><br />&nbsp;&nbsp;&nbsp;&nbsp;而不得下浃”者。且百姓涂炭之苦，陛下无由而知；则陛下有子育之心，百姓无<br /><br />&nbsp;&nbsp;&nbsp;&nbsp;由而信。臣谨按《春秋》书“梁亡”，不书取者，梁自亡也。以其思虑昏而耳目<br /><br />&nbsp;&nbsp;&nbsp;&nbsp;塞，上出恶政，人为寇盗，皆不知其所以然，以自取其灭亡也。臣闻国君之所<br /><br />&nbsp;&nbsp;&nbsp;&nbsp;以尊者，重其社稷也；社稷之所以重者，存其百姓也。苟百姓之不存，则社稷不<br /><br />&nbsp;&nbsp;&nbsp;&nbsp;得固其重；苟社稷之不重，则国君不得保其尊。故治天下不可不知百姓之情。夫<br /><br />&nbsp;&nbsp;&nbsp;&nbsp;百姓者，陛下之赤子也。陛下宜令仁慈者亲育之，如保傅焉，如乳哺焉，如师之<br /><br />&nbsp;&nbsp;&nbsp;&nbsp;教导焉。故人信于上也，敬之如神明，爱之如父母。今或不然。陛下亲近贵幸，<br /><br />&nbsp;&nbsp;&nbsp;&nbsp;分曹补署，建除卒吏，召致宾客，因其货贿，假其气势。大者统藩方，小者为牧<br /><br />&nbsp;&nbsp;&nbsp;&nbsp;守。居上无清惠之致，而有饕餮之害；居下无忠诚之节，而有奸欺之罪。故人之<br /><br />&nbsp;&nbsp;&nbsp;&nbsp;于上也，畏之如豺狼，恶之如仇敌。今海内困穷，处处流散，饥者不得食，寒者<br /><br />&nbsp;&nbsp;&nbsp;&nbsp;不得衣，鳏寡孤独者不得存，老幼疾病者不得养。加以国之权柄，专在左右，贪<br /><br />&nbsp;&nbsp;&nbsp;&nbsp;臣聚敛以固宠，奸吏因缘而弄法。冤痛之声，上达于九天，下流于九泉；鬼神怨<br /><br />&nbsp;&nbsp;&nbsp;&nbsp;怒，阴阳为之愆错。君门万里而不得告诉，士人无所归化，百姓无所归命。官乱<br /><br />&nbsp;&nbsp;&nbsp;&nbsp;人贫，盗贼并起，土崩之势，忧在旦夕。即不幸因之以疾疠，继之以凶荒，臣恐<br /><br />&nbsp;&nbsp;&nbsp;&nbsp;陈胜、吴广不独起于秦，赤眉、黄巾不独起于汉。故臣所以为陛下发愤扼腕，痛<br /><br />&nbsp;&nbsp;&nbsp;&nbsp;心泣血尔。如此则百姓有涂炭之苦，陛下何由而知之；陛下有子育之心，百姓安<br /><br />&nbsp;&nbsp;&nbsp;&nbsp;得而信之乎？致使陛下“行有所未孚，心有所未达”者，固其然也！<br /><br />&nbsp;&nbsp;&nbsp;&nbsp;臣闻昔汉元帝即位之初，更制七十余事，其心甚诚，其称甚美。然而纪纲日<br /><br />&nbsp;&nbsp;&nbsp;&nbsp;紊，国祚日衰，奸宄日强，黎元日困者，以其不能择贤明而任之，失其操柄也。<br /><br />&nbsp;&nbsp;&nbsp;&nbsp;自陛下御宇，忧勤兆庶，屡降德音，四海之内，莫不抗首而长息，自喜复生于死<br /><br />&nbsp;&nbsp;&nbsp;&nbsp;亡之中也。伏惟陛下慎终如始，以塞万方之望。诚能揭国权以归其相，持兵柄以<br /><br />&nbsp;&nbsp;&nbsp;&nbsp;归其将，去贪臣聚敛之政，除奸吏因缘之害，惟忠贤是近，惟正直是用，内宠便<br /><br />&nbsp;&nbsp;&nbsp;&nbsp;僻，无所听焉！选清慎之官，择仁惠之长，敏之以利，煦之以仁，教之以孝慈，<br /><br />&nbsp;&nbsp;&nbsp;&nbsp;导之以德义，去耳目之塞，通上下之情，俾万国欢康，兆民苏息，则心无不达，<br /><br />&nbsp;&nbsp;&nbsp;&nbsp;行无不孚矣！<br /><br />&nbsp;&nbsp;&nbsp;&nbsp;臣前所谓“欲兆人之化也，在修己以先之”者。臣闻德以修己，教以导人。<br /><br />&nbsp;&nbsp;&nbsp;&nbsp;修之也，则人不劝而自至；导之也，则人敦行而率从。是以君子欲政之必行也，<br /><br />&nbsp;&nbsp;&nbsp;&nbsp;故以身先之；欲人之从化也，故以道御之。今陛下先之以身而政未必行，御之以<br /><br />&nbsp;&nbsp;&nbsp;&nbsp;道而人未从化，岂不以立教之旨未尽其方也？夫立教之方，在乎君以明制之，臣<br /><br />&nbsp;&nbsp;&nbsp;&nbsp;以忠行之。君以知人为明，臣以匡时为忠；知人则任贤而去邪，匡时则固本而守<br /><br />&nbsp;&nbsp;&nbsp;&nbsp;法。贤不任则重赏不足以劝善，邪不去则严刑不足以禁非。本不固则民流，法不<br /><br />&nbsp;&nbsp;&nbsp;&nbsp;守则政散。而欲教之使必至，化之使必行，不可得也！陛下能斥奸邪不私其左右，<br /><br />&nbsp;&nbsp;&nbsp;&nbsp;举贤正不遗其疏远，则化浃于朝廷矣。爱人以敦本，分职而奉法，修其身以及其<br /><br />&nbsp;&nbsp;&nbsp;&nbsp;人，始于中而成于外，则化行于天下矣！<br /><br />&nbsp;&nbsp;&nbsp;&nbsp;臣前所谓“欲气之和也，在于遂性以导之”者，当纳人于仁寿也。夫欲人之<br /><br />&nbsp;&nbsp;&nbsp;&nbsp;仁寿也，在乎立制度，修教化。夫制度立则财用省，财用省则赋敛轻，赋敛轻则<br /><br />&nbsp;&nbsp;&nbsp;&nbsp;人富矣。教化修则争竞息，争竞息则刑罚清，刑罚清则人安矣！既富矣，则仁义<br /><br />&nbsp;&nbsp;&nbsp;&nbsp;兴焉；既安矣，则寿考至焉。仁寿之心感于下，和平之气应于上，故灾害不作，<br /><br />&nbsp;&nbsp;&nbsp;&nbsp;休祥荐臻，四方底宁，万物咸遂矣！<br /><br />&nbsp;&nbsp;&nbsp;&nbsp;臣前所谓“救灾旱在致乎精诚”者。臣谨按《春秋》，鲁僖公七月之中，三<br /><br />&nbsp;&nbsp;&nbsp;&nbsp;书不雨者，以其君有恤人之志也；鲁文公三年之中，一书不雨者，以其君无悯人<br /><br />&nbsp;&nbsp;&nbsp;&nbsp;之心也。故僖公致精诚而旱不害物，文公无恤悯而旱则成灾。陛下诚能有恤人之<br /><br />&nbsp;&nbsp;&nbsp;&nbsp;心，则无成灾之变矣！<br /><br />&nbsp;&nbsp;&nbsp;&nbsp;臣前所谓“广播植在视乎食力”者。臣谨按《春秋》：“君人者，必时视人<br /><br />&nbsp;&nbsp;&nbsp;&nbsp;之所勤。人勤于力，则功筑罕；人勤于财，则贡赋少；人勤于食，则百事废。”<br /><br />&nbsp;&nbsp;&nbsp;&nbsp;今食与财力皆勤矣，愿陛下废百事之劳，广三时之务，则播植不愆矣！<br /><br />&nbsp;&nbsp;&nbsp;&nbsp;臣前所谓“国廪罕蓄，本乎冗食尚繁”者。臣谨按《春秋》“臧孙辰告籴于<br /><br />&nbsp;&nbsp;&nbsp;&nbsp;齐”，《春秋》讥其国无九年之蓄，一年不登而百姓饥。臣愿斥游惰之人以笃其<br /><br />&nbsp;&nbsp;&nbsp;&nbsp;耕植，省不急之费以赡其黎元，则廪蓄不乏矣！<br /><br />&nbsp;&nbsp;&nbsp;&nbsp;臣前所谓“吏道多端，本乎选用失当”者，由国家取人不尽其才，任人不明<br /><br />&nbsp;&nbsp;&nbsp;&nbsp;其要故也。今陛下之用人也，求其声而不得其实；故人之趋进也，务其末而不务<br /><br />&nbsp;&nbsp;&nbsp;&nbsp;其本。臣愿核考课之实，定迁序之制，则多端之吏息矣！<br /><br />&nbsp;&nbsp;&nbsp;&nbsp;臣前所谓“豪猾逾检，由中外之法殊”者，以其官禁不一也。臣谨按《春秋》，<br /><br />&nbsp;&nbsp;&nbsp;&nbsp;齐桓公盟诸侯不以日，而葵丘之盟特以日者，美其能宣明天子之禁，率奉王官之<br /><br />&nbsp;&nbsp;&nbsp;&nbsp;法，故《春秋》备而书之。夫官者，五帝、三王之所建也；法者，高祖、太宗之<br /><br />&nbsp;&nbsp;&nbsp;&nbsp;所制也。法宜画一，官宜正名。今又分外官、中官之员，立南司、北司之局，或<br /><br />&nbsp;&nbsp;&nbsp;&nbsp;犯禁于南，则亡命于北，或正刑于外，则破律于中，法出多门，人无所措，实由<br /><br />&nbsp;&nbsp;&nbsp;&nbsp;兵农势异，而中外法殊也。臣闻古者因井田而制军赋，间农事以修武备，提封约<br /><br />&nbsp;&nbsp;&nbsp;&nbsp;卒乘之数，命将在公卿之列，故兵农一致而文武同方，可以保V邦家，式遏祸乱。<br /><br />&nbsp;&nbsp;&nbsp;&nbsp;暨太宗皇帝肇建邦典，亦置府兵，台省军卫，文武参掌；居闲岁则补力穑，将<br /><br />&nbsp;&nbsp;&nbsp;&nbsp;有事则释耒荷戈，所以修复古制，不废旧物。今则不然。夏官不知兵籍，止于奉<br /><br />&nbsp;&nbsp;&nbsp;&nbsp;朝请；六军不主兵事，止于养勋阶。军容合中宫之政，戎律附内臣之职。首一戴<br /><br />&nbsp;&nbsp;&nbsp;&nbsp;武弁，嫉文吏如仇雠；足一蹈军门，视农夫如草芥。谋不足以翦除凶逆，而诈足<br /><br />&nbsp;&nbsp;&nbsp;&nbsp;以抑扬威福；勇不足以镇卫社稷，而暴足以侵轶里闾。羁X藩臣，干凌宰辅，<br /><br />&nbsp;&nbsp;&nbsp;&nbsp;隳裂王度，汨乱朝经。张武夫之威，上以制君父；假天子之命，下以御英豪。有<br /><br />&nbsp;&nbsp;&nbsp;&nbsp;藏奸观衅之心，无伏节死难之义。岂先王经文纬武之旨耶！臣愿陛下贯文武之道，<br /><br />&nbsp;&nbsp;&nbsp;&nbsp;均兵农之功；正贵贱之名，一中外之法。选军卫之职，修省署之官，近崇贞观之<br /><br />&nbsp;&nbsp;&nbsp;&nbsp;规，远复成周之制。自邦畿以刑于下国，始天子以达于诸侯，则可以制豪猾之强，<br /><br />&nbsp;&nbsp;&nbsp;&nbsp;无逾检之患矣！<br /><br />&nbsp;&nbsp;&nbsp;&nbsp;臣前所谓“生徒堕业，由学校之官废”者，盖以国家贵其禄而贱其能，先其<br /><br />&nbsp;&nbsp;&nbsp;&nbsp;身而后其行。故庶官乏通经之学，诸生无修业之心矣。<br /><br />&nbsp;&nbsp;&nbsp;&nbsp;臣前所谓“列郡干禁，由授任非其人”者。臣以为刺史之任，理乱之根本系<br /><br />&nbsp;&nbsp;&nbsp;&nbsp;焉，朝廷之法制在焉。权可以抑豪猾，恩可以惠孤寡，强可以御奸寇，政可以移<br /><br />&nbsp;&nbsp;&nbsp;&nbsp;风俗。其将校有曾经战阵，及功臣子弟，各请随宜酬赏。如无治人之术者，不当<br /><br />&nbsp;&nbsp;&nbsp;&nbsp;授任此官，则绝干禁之患矣。<br /><br />&nbsp;&nbsp;&nbsp;&nbsp;臣前所谓“百工淫巧，由制度不立”者。臣请以官位禄秩，制其器用车服，<br /><br />&nbsp;&nbsp;&nbsp;&nbsp;禁人金银珠玉锦绣雕镂不蓄于私室，则无荡心之巧矣。<br /><br />&nbsp;&nbsp;&nbsp;&nbsp;臣前所谓“辩枝叶”者，考其言以询行也。<br /><br />&nbsp;&nbsp;&nbsp;&nbsp;臣前所谓“形于耻格”者，道德而齐礼也。<br /><br />&nbsp;&nbsp;&nbsp;&nbsp;臣前所谓“念生寡而食众，可罢斥惰游”者，已备之于前矣。<br /><br />&nbsp;&nbsp;&nbsp;&nbsp;臣前所谓“令烦而理鲜，要察其行否”者，臣闻号令者，乃理国之具也，君<br /><br />&nbsp;&nbsp;&nbsp;&nbsp;审而出之，臣奉而行之，或亏上旨，罪在不赦。今陛下令烦而理鲜，得非持之者<br /><br />&nbsp;&nbsp;&nbsp;&nbsp;有所蔽欺乎？<br /><br />&nbsp;&nbsp;&nbsp;&nbsp;臣前所谓“博延群彦，愿陛下必纳其言；造廷待问，则小臣不敢爱死”者。<br /><br />&nbsp;&nbsp;&nbsp;&nbsp;臣闻晁错为汉画削诸侯之策，非不知祸之将至也。忠臣之心，壮夫之节，苟利社<br /><br />&nbsp;&nbsp;&nbsp;&nbsp;稷，死无悔焉！今臣非不知言发而祸应，计行而身戮，盖所以痛社稷之危，哀生<br /><br />&nbsp;&nbsp;&nbsp;&nbsp;人之困，岂忍姑息时忌，窃陛下一命之宠哉！昔龙逢死而启殷，比干死而启周，<br /><br />&nbsp;&nbsp;&nbsp;&nbsp;韩非死而启汉，陈蕃死而启魏。今臣之来也，有司或不敢荐臣之言，陛下又无以<br /><br />&nbsp;&nbsp;&nbsp;&nbsp;察臣之心，退必受戮于权臣之手。臣幸得从四子于地下，固臣之愿也。所不知杀<br /><br />&nbsp;&nbsp;&nbsp;&nbsp;臣者，臣死之后，将孰为启之哉？至于人主之阙，政教之疵，前日之弊，臣既言<br /><br />&nbsp;&nbsp;&nbsp;&nbsp;之矣。若乃流下土之惠，条近古之理，而致其和平者，在陛下行之而已。然上之<br /><br />&nbsp;&nbsp;&nbsp;&nbsp;所陈者，实以臣亲奉圣问，敢不条对！虽臣之愚，以为未极教化之大端，皇王之<br /><br />&nbsp;&nbsp;&nbsp;&nbsp;要道。伏惟陛下事天地以教人敬，奉宗庙以教人孝，养高年以教人悌长，字百姓<br /><br />&nbsp;&nbsp;&nbsp;&nbsp;以教人慈幼，调元气以煦育，扇大和于仁寿，可以逍遥无为，垂拱成化。至若念<br /><br />&nbsp;&nbsp;&nbsp;&nbsp;陶钧之道，在择宰相而任之，使权造物之柄。念保定之功，在择将帅而任之，使<br /><br />&nbsp;&nbsp;&nbsp;&nbsp;修分阃之寄。念百度之未贞，在择庶官而任之，使专职业之守。念百姓之愁痛，<br /><br />&nbsp;&nbsp;&nbsp;&nbsp;在择长吏而任之，使明惠育之术。自然言足以为天下教，行足以为天下法，仁足<br /><br />&nbsp;&nbsp;&nbsp;&nbsp;以劝善，义足以禁非，又何必宵衣旰食，劳神惕虑，然后以致其理哉！<br /><br />&nbsp;&nbsp;&nbsp;&nbsp;是岁，左散骑常侍冯宿、太常少卿贾M、库部郎中庞严为考策官，三人者，<br /><br />&nbsp;&nbsp;&nbsp;&nbsp;时之文士也，睹C条对，叹服嗟悒，以为汉之晁、董，无以过之。言论激切，士<br /><br />&nbsp;&nbsp;&nbsp;&nbsp;林感动。时登科者二十二人，而中官当途，考官不敢留C在籍中，物论喧然不平<br /><br />&nbsp;&nbsp;&nbsp;&nbsp;之。守道正人，传读其文，至有相对垂泣者。谏官御史，扼腕愤发，而执政之臣，<br /><br />&nbsp;&nbsp;&nbsp;&nbsp;从而弭之，以避黄门之怨。唯登科人李A谓人曰：“刘C不第，我辈登科，实厚<br /><br />&nbsp;&nbsp;&nbsp;&nbsp;颜矣！”请以所授官让C。事虽不行，人士多之。令狐楚在兴元，牛僧孺镇襄阳，<br /><br />&nbsp;&nbsp;&nbsp;&nbsp;辟为从事，待如师友。位终使府御史。<br /><br />&nbsp;&nbsp;&nbsp;&nbsp;李商隐，字义山，怀州河内人。曾祖叔恒，年十九登进士第，位终安阳令。<br /><br />&nbsp;&nbsp;&nbsp;&nbsp;祖Y，位终邢州录事参军。父嗣。<br /><br />&nbsp;&nbsp;&nbsp;&nbsp;商隐幼能为文。令狐楚镇河阳，以所业文干之，年才及弱冠。楚以其少俊，<br /><br />&nbsp;&nbsp;&nbsp;&nbsp;深礼之，令与诸子游。楚镇天平、汴州，从为巡官，岁给资装，令随计上都。开<br /><br />&nbsp;&nbsp;&nbsp;&nbsp;成二年，方登进士第，释褐秘书省校书郎，调补弘农尉。会昌二年，又以书判拔<br /><br />&nbsp;&nbsp;&nbsp;&nbsp;萃。<br /><br />&nbsp;&nbsp;&nbsp;&nbsp;王茂元镇河阳，辟为掌书记，得待御史。茂元爱其才，以子妻之。茂元虽读<br /><br />&nbsp;&nbsp;&nbsp;&nbsp;书为儒，然本将家子，李德裕素遇之，时德裕秉政，用为河阳帅。德裕与李宗闵、<br /><br />&nbsp;&nbsp;&nbsp;&nbsp;杨嗣复、令狐楚大相仇怨。商隐既为茂元从事，宗闵党大薄之。时令狐楚已卒，<br /><br />&nbsp;&nbsp;&nbsp;&nbsp;子T为员外郎，以商隐背恩，尤恶其无行。俄而茂元卒，来游京师，久之不调。<br /><br />&nbsp;&nbsp;&nbsp;&nbsp;会给事中郑亚廉察桂州，请为观察判官、检校水部员外郎。大中初，白敏中执政，<br /><br />&nbsp;&nbsp;&nbsp;&nbsp;令狐T在内署，共排李德裕逐之。亚坐德裕党，亦贬循州刺史。商隐随亚在岭表<br /><br />&nbsp;&nbsp;&nbsp;&nbsp;累载。<br /><br />&nbsp;&nbsp;&nbsp;&nbsp;三年入朝，京兆尹卢弘正奏署掾曹，令典笺奏。明年，令狐T作相，商隐屡<br /><br />&nbsp;&nbsp;&nbsp;&nbsp;启陈情，T不之省。弘正镇徐州，又从为掌书记。府罢入朝，复以文章干b，乃<br /><br />&nbsp;&nbsp;&nbsp;&nbsp;补太学博士。会河南尹柳仲郢镇东蜀，辟为节度判官、检校工部郎中。大中末，<br /><br />&nbsp;&nbsp;&nbsp;&nbsp;仲郢坐专杀左迁，商隐废罢，还郑州，未几病卒。<br /><br />&nbsp;&nbsp;&nbsp;&nbsp;商隐能为古文，不喜偶对。从事令狐楚幕。楚能章奏，遂以其道授商隐，自<br /><br />&nbsp;&nbsp;&nbsp;&nbsp;是始为今体章奏。博学强记，下笔不能自休，尤善为诔奠之辞。与太原温庭筠、<br /><br />&nbsp;&nbsp;&nbsp;&nbsp;南郡段成式齐名，时号“三十六”。文思清丽，庭筠过之。而俱无持操，恃才诡<br /><br />&nbsp;&nbsp;&nbsp;&nbsp;激，为当涂者所薄。名宦不进，坎爸丈怼<br /><br />&nbsp;&nbsp;&nbsp;&nbsp;弟羲叟，亦以进士擢第，累为宾佐。商隐有表状集四十卷。<br /><br />&nbsp;&nbsp;&nbsp;&nbsp;温庭筠者，太原人，本名岐，字飞卿。大中初，应进士。苦心砚席，尤长于<br /><br />&nbsp;&nbsp;&nbsp;&nbsp;诗赋。初至京师，人士翕然推重。然士行尘杂，不修边幅，能逐弦吹之音，为测<br /><br />&nbsp;&nbsp;&nbsp;&nbsp;艳之词，公卿家无赖子弟裴诚、令狐缟之徒，相与h饮，酣醉终日，由是累年不<br /><br />&nbsp;&nbsp;&nbsp;&nbsp;第。徐商镇襄阳，往依之，署为巡官。咸通中，失意归江东，路由广陵，心怨令<br /><br />&nbsp;&nbsp;&nbsp;&nbsp;狐T在位时不为成名。既至，与新进少年狂游狭邪，久不刺谒。又乞索于杨子院，<br /><br />&nbsp;&nbsp;&nbsp;&nbsp;醉而犯夜，为虞候所击，败面折齿，方还扬州诉之。令狐T捕虞候治之，极言庭<br /><br />&nbsp;&nbsp;&nbsp;&nbsp;筠狭邪丑迹，乃两释之。自是污行闻于京师。庭筠自至长安，致书公卿间雪冤。<br /><br />&nbsp;&nbsp;&nbsp;&nbsp;属徐商知政事，颇为言之。无何，商罢相出镇，杨收怒之，贬为方城尉。再迁隋<br /><br />&nbsp;&nbsp;&nbsp;&nbsp;县尉，卒。<br /><br />&nbsp;&nbsp;&nbsp;&nbsp;子宪，以进士擢第。弟庭皓，咸通中为徐州从事，节度使崔彦鲁为庞勋所杀，<br /><br />&nbsp;&nbsp;&nbsp;&nbsp;庭皓亦被害。<br /><br />&nbsp;&nbsp;&nbsp;&nbsp;庭筠著述颇多，而诗赋韵格清拔，文士称之。<br /><br />&nbsp;&nbsp;&nbsp;&nbsp;薛逢，字陶臣，河东人。父倚。逢会昌初进士擢第，释褐秘书省校书郎。崔<br /><br />&nbsp;&nbsp;&nbsp;&nbsp;铉罢相镇河中，辟为从事。铉复辅政，奏授万年尉，直弘文馆，累迁侍御史、尚<br /><br />&nbsp;&nbsp;&nbsp;&nbsp;书郎。<br /><br />&nbsp;&nbsp;&nbsp;&nbsp;逢文词俊拔，论议激切，自负经画之略，久之不达。应进士时，与彭城刘<br /><br />&nbsp;&nbsp;&nbsp;&nbsp;尤相善，而词艺不迨逢，逢每侮之。至大中末，扬历禁署，逢愈不<br /><br />&nbsp;&nbsp;&nbsp;&nbsp;得意，自是相怨。俄而知政事，或荐逢知制诰，奏曰：“先朝立制，两<br /><br />&nbsp;&nbsp;&nbsp;&nbsp;省官给事中、舍人除拜，须先历州县。逢未尝治郡，宜先试之。”乃出为巴州刺<br /><br />&nbsp;&nbsp;&nbsp;&nbsp;史。既而沈询、杨收、王铎由学士相继为将相，皆逢同年进士，而逢文艺最优。<br /><br />&nbsp;&nbsp;&nbsp;&nbsp;杨收作相后，逢有诗云：“须知金印朝天客，同是沙堤避路人。威凤偶时皆瑞圣，<br /><br />&nbsp;&nbsp;&nbsp;&nbsp;潜龙无水谩通神。”收闻，大衔之，又出为蓬州刺史。收罢相，入为太常少卿。<br /><br />&nbsp;&nbsp;&nbsp;&nbsp;给事中王铎作相，逢又有诗云：“昨日鸿毛万钧重，今朝山岳一尘轻。”铎又怨<br /><br />&nbsp;&nbsp;&nbsp;&nbsp;之。以恃才褊忿，人士鄙之。迁秘书监，卒。<br /><br />&nbsp;&nbsp;&nbsp;&nbsp;子廷。中和中登进士第。大顺初，累迁司勋员外郎，知制诰，正拜中书舍<br /><br />&nbsp;&nbsp;&nbsp;&nbsp;人。乾宁三年，奉使太原复命，昭宗幸华州，改左散骑常侍。移疾免，客游成都。<br /><br />&nbsp;&nbsp;&nbsp;&nbsp;光化中，复为中书舍人。迁刑部、吏部二侍郎，权知礼部贡举，拜尚书左丞。入<br /><br />&nbsp;&nbsp;&nbsp;&nbsp;梁，至礼部尚书。<br /><br />&nbsp;&nbsp;&nbsp;&nbsp;李拯，字昌时，陇西人。咸通十二年登进士第。乾符中，累佐府幕。黄巢之<br /><br />&nbsp;&nbsp;&nbsp;&nbsp;乱，避地平阳。僖宗还京，召拜尚书郎，转考功郎中，知制诰。僖宗再幸宝鸡，<br /><br />&nbsp;&nbsp;&nbsp;&nbsp;拯扈从不及，在凤翔。襄王c号，逼为翰林学士。拯既污伪署，心不自安。后朱<br /><br />&nbsp;&nbsp;&nbsp;&nbsp;玫秉政，百揆无叙，典章浊乱，拯尝朝退，驻马国门，望南山而吟曰：“紫宸朝<br /><br />&nbsp;&nbsp;&nbsp;&nbsp;罢缀鸳鸾，丹凤楼前驻马看。唯有终南山色在，晴明依旧满长安。”吟已涕下。<br /><br />&nbsp;&nbsp;&nbsp;&nbsp;及王行瑜杀朱玫，襄王出奔，京城乱，拯为乱兵所杀。<br /><br />&nbsp;&nbsp;&nbsp;&nbsp;妻卢氏，知书能文，有姿色。拯既死，伏其尸恸哭。贼逼之，坚哭不动；又<br /><br />&nbsp;&nbsp;&nbsp;&nbsp;临之以兵，至于断一臂，终不顾，为贼所害，人皆伤之。<br /><br />&nbsp;&nbsp;&nbsp;&nbsp;李巨川，字下己，陇右人。国初十八学士道玄之后，故相逢吉之侄曾孙。父<br /><br />&nbsp;&nbsp;&nbsp;&nbsp;循，大中八年登进士第。<br /><br />&nbsp;&nbsp;&nbsp;&nbsp;巨川乾符中应进士，属天下大乱，流离奔播，切于禄位，乃以刀笔从诸侯府。<br /><br />&nbsp;&nbsp;&nbsp;&nbsp;王重荣镇河中，辟为掌书记。时车驾在蜀，贼据京师，重荣匡合诸藩，叶力诛寇，<br /><br />&nbsp;&nbsp;&nbsp;&nbsp;军书奏请，堆案盈几。巨川文思敏速，翰动如飞，传之藩邻，无不耸动，重荣收<br /><br />&nbsp;&nbsp;&nbsp;&nbsp;复功，巨川之助也。及重荣为部下所害，朝议罪参佐，贬为汉中掾。时杨守亮帅<br /><br />&nbsp;&nbsp;&nbsp;&nbsp;兴元，素知之，闻巨川至，喜谓客曰：“天以李书记遗我也！”即命管记室，累<br /><br />&nbsp;&nbsp;&nbsp;&nbsp;迁幕职。<br /><br />&nbsp;&nbsp;&nbsp;&nbsp;景福中，守亮为李茂贞所攻，城陷，以部下数百人欲投太原。入秦，为华军<br /><br />&nbsp;&nbsp;&nbsp;&nbsp;所擒。巨川时从守亮，亦被械系。在途，巨川题诗于树叶以遗华帅韩建，词情哀<br /><br />&nbsp;&nbsp;&nbsp;&nbsp;鸣，建欣然解缚。守亮诛，即命为掌书记。俄而李茂贞犯京师，天子驻跸于华。<br /><br />&nbsp;&nbsp;&nbsp;&nbsp;韩建以一州之力，供亿万乘，虑其不济，遣巨川传檄天下，请助转饷，同匡王室，<br /><br />&nbsp;&nbsp;&nbsp;&nbsp;完葺京城。四方书檄，酬报辐凑，巨川洒翰陈叙，文理俱惬，昭宗深重之，即时<br /><br />&nbsp;&nbsp;&nbsp;&nbsp;巨川之名闻于天下。昭宗还京，特授谏议大夫，仍留佐建。<br /><br />&nbsp;&nbsp;&nbsp;&nbsp;光化初，朱全忠陷河中，进兵入潼关。建惧，令巨川见全忠送款，至河中，<br /><br />&nbsp;&nbsp;&nbsp;&nbsp;从容言事。巨川指陈利害，全忠方图问鼎，闻巨川所陈，心恶之。判官敬翔，亦<br /><br />&nbsp;&nbsp;&nbsp;&nbsp;以文笔见知于全忠，虑得巨川减落名价，谓全忠曰：“李谏议文章信美，但不利<br /><br />&nbsp;&nbsp;&nbsp;&nbsp;主人。”是日为全忠所害。<br /><br />&nbsp;&nbsp;&nbsp;&nbsp;司空图，字表圣，本临淄人。曾祖遂，密令。祖彖，水部郎中。父舆，精吏<br /><br />&nbsp;&nbsp;&nbsp;&nbsp;术。大中初，户部侍郎卢弘正领盐铁，奏舆为安邑两池榷盐使、检校司封郎中。<br /><br />&nbsp;&nbsp;&nbsp;&nbsp;先是，盐法条例疏阔，吏多犯禁；舆乃特定新法十条奏之，至今以为便。入朝为<br /><br />&nbsp;&nbsp;&nbsp;&nbsp;司门员外郎，迁户部郎中，卒。<br /><br />&nbsp;&nbsp;&nbsp;&nbsp;图，咸通十年登进士第，主司王凝于进士中尤奇之。凝左授商州刺史，图请<br /><br />&nbsp;&nbsp;&nbsp;&nbsp;从之。凝加器重，洎廉问宣歙，辟为上客。召拜殿中侍御史，以赴阙迟留，责授<br /><br />&nbsp;&nbsp;&nbsp;&nbsp;光禄寺主簿，分司东都。<br /><br />&nbsp;&nbsp;&nbsp;&nbsp;乾符六年，宰相卢携罢免，以宾客分司，图与之游，携嘉其高节，厚礼之。<br /><br />&nbsp;&nbsp;&nbsp;&nbsp;尝过图舍，手题于壁曰：“姓氏司空贵，官班御史卑。老夫如且在，不用念屯奇。”<br /><br />&nbsp;&nbsp;&nbsp;&nbsp;明年，携复入朝，路由陕虢，谓陕帅卢渥曰：“司空御史，高士也，公其厚之。”<br /><br />&nbsp;&nbsp;&nbsp;&nbsp;渥即日奏为宾佐。其年，携复知政事，召图为礼部员外郎，赐绯鱼袋，迁本司郎<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;其年冬，巢贼犯京师，天子出幸，图从之不及，乃退还河中。时故相王徽亦<br /><br />&nbsp;&nbsp;&nbsp;&nbsp;在蒲，待图颇厚。数年，徽受诏镇潞，乃表图为副使，徽不赴镇而止。僖宗自蜀<br /><br />&nbsp;&nbsp;&nbsp;&nbsp;还，次凤翔，召图知制诰，寻正拜中书舍人。其年僖宗出幸宝鸡，复从之不及，<br /><br />&nbsp;&nbsp;&nbsp;&nbsp;退还河中。<br /><br />&nbsp;&nbsp;&nbsp;&nbsp;龙纪初，复召拜舍人，未几又以疾辞。河北乱，乃寓居华阴。景福中，又以<br /><br />&nbsp;&nbsp;&nbsp;&nbsp;谏议大夫征。时朝廷微弱，纪纲大坏，图自深惟出不如处，移疾不起。乾宁中，<br /><br />&nbsp;&nbsp;&nbsp;&nbsp;又以户部侍郎征，一至阙廷致谢，数日乞还山，许之。昭宗在华，征拜兵部侍郎，<br /><br />&nbsp;&nbsp;&nbsp;&nbsp;称足疾不任趋拜，致章谢之而已。昭宗迁洛，鼎欲归梁，柳璨希贼旨，陷害旧族，<br /><br />&nbsp;&nbsp;&nbsp;&nbsp;诏图入朝。图惧见诛，力疾至洛阳，谒见之日，堕笏失仪，旨趣极野。璨知不可<br /><br />&nbsp;&nbsp;&nbsp;&nbsp;屈，诏曰：“司空图俊造登科，朱紫升籍，既养高以傲代，类移山以钓名，心惟<br /><br />&nbsp;&nbsp;&nbsp;&nbsp;乐于漱流，任非专于禄食。匪夷匪惠，难居公正之朝；载省载思，当徇栖衡之志。<br /><br />&nbsp;&nbsp;&nbsp;&nbsp;可放还山。”<br /><br />&nbsp;&nbsp;&nbsp;&nbsp;图有先人别墅在中条山之王官谷，泉石林亭，颇称幽栖之趣。自考高卧，<br /><br />&nbsp;&nbsp;&nbsp;&nbsp;日与名僧高士游咏其中。晚年为文，尤事放达，尝拟白居易《醉吟传》为《休休<br /><br />&nbsp;&nbsp;&nbsp;&nbsp;亭记》曰：<br /><br />&nbsp;&nbsp;&nbsp;&nbsp;司空氏祯贻溪之休休亭，本名濯缨亭，为陕军所焚。天复癸亥岁，复葺于坏<br /><br />&nbsp;&nbsp;&nbsp;&nbsp;垣之中，乃更名曰休休。休，休也，美也，既休而具美存焉。盖量其才一宜休，<br /><br />&nbsp;&nbsp;&nbsp;&nbsp;揣其分二宜休，耄且聩三宜休。又少而惰，长而率，老而迂，是三者皆非济时之<br /><br />&nbsp;&nbsp;&nbsp;&nbsp;用，又宜休也。尚虑多难不能自信，既而昼寝，遇二僧谓予曰：“吾尝为汝师。<br /><br />&nbsp;&nbsp;&nbsp;&nbsp;汝昔矫于道，锐而不固，为利欲之所拘，幸悟而悔，将复从我于是溪耳！且汝虽<br /><br />&nbsp;&nbsp;&nbsp;&nbsp;退，亦尝为匪人之所嫉，宜耐辱自警，庶保其终始，与靖节、醉吟第其品级于千<br /><br />&nbsp;&nbsp;&nbsp;&nbsp;载之下，复何求哉！”因为《耐辱居士歌》，题于东北楹曰：“咄咄，休休休，<br /><br />&nbsp;&nbsp;&nbsp;&nbsp;莫莫莫，伎俩虽多性灵恶，赖是长教闲处着。休休休，莫莫莫，一局棋，一炉药，<br /><br />&nbsp;&nbsp;&nbsp;&nbsp;天意时情可料度。白日偏催快活人，黄金难买堪骑鹤。若曰：‘尔何能？’答云：<br /><br />&nbsp;&nbsp;&nbsp;&nbsp;‘耐辱莫。’”其诡激啸傲，多此类也。<br /><br />&nbsp;&nbsp;&nbsp;&nbsp;图既脱柳璨之祸还山，乃预为寿藏终制。故人来者，引之圹中，赋诗对酌。<br /><br />&nbsp;&nbsp;&nbsp;&nbsp;人或难色，图规之曰：“达人大观，幽显一致，非止暂游此中。公何不广哉！”<br /><br />&nbsp;&nbsp;&nbsp;&nbsp;图布衣鸠杖，出则以女家人鸾台自随。岁时村社雩祭祠祷，鼓舞会集，图必造之，<br /><br />&nbsp;&nbsp;&nbsp;&nbsp;与野老同席，曾无傲色。王重荣父子兄弟尤重之，伏腊馈遗，不绝于途。<br /><br />&nbsp;&nbsp;&nbsp;&nbsp;唐祚亡之明年，闻辉王遇弑于济阴，不怿而疾，数日卒，时年七十二。有文<br /><br />&nbsp;&nbsp;&nbsp;&nbsp;集三十卷。<br /><br />&nbsp;&nbsp;&nbsp;&nbsp;图无子，以其甥荷为嗣。荷官至永州刺史。以甥为嗣，尝为御史所弹，昭宗<br /><br />&nbsp;&nbsp;&nbsp;&nbsp;不之责。<br /><br />&nbsp;&nbsp;&nbsp;&nbsp;赞曰：国之华彩，人文化成。间代杰出，奋藻び。骐骥逸步，《咸》、<br /><br />&nbsp;&nbsp;&nbsp;&nbsp;《韶》正声。粲流缃素，下视姬、嬴。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56084);">加入书签</a><a
                        href="56083.html">上一页</a>&larr;<a href="index.html">返回列表</a>&rarr;<a
                            href="56085.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56083.html"; var next_page = "56085.html"; var index_page = "index.html"; var sortid = "9"; var article_id = "45"; var chapter_id = "56084"; var articlename = "旧唐书"; var chaptername = " 卷一百九十下 列传第一百四十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>