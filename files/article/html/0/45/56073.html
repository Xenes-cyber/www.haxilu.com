<!DOCTYPE html>
<html>
<head>
<meta charset="gbk" />
<title>旧唐书- 卷一百八十五上 列传第一百三十五-在线阅读-哈西文学网</title>
<meta name="keywords" content="刘d，旧唐书， 卷一百八十五上 列传第一百三十五全文， 卷一百八十五上 列传第一百三十五在线阅读 哈西文学网" />
<meta name="description" content="哈西文学网提供刘d的旧唐书  卷一百八十五上 列传第一百三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56073.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56073.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十五上 列传第一百三十五</h1>
            <div class="link xb">
                <a href="56072.html">上一页</a>&larr;<a href="index.html">返回列表</a>&rarr;<a
                    href="56074.html">下一页</a></div>			
            <div id="BookText">&nbsp;&nbsp;&nbsp;&nbsp;◎良吏上<br /><br />&nbsp;&nbsp;&nbsp;&nbsp;○韦仁寿陈君宾张允济李桐客李素立（孙至远至远子）<br /><br />&nbsp;&nbsp;&nbsp;&nbsp;薛大鼎贾敦颐（弟敦实）李君球崔知温高智周田仁会（子归道）<br /><br />&nbsp;&nbsp;&nbsp;&nbsp;韦机（孙岳岳子景骏）权怀恩（叔祖万纪）冯元常（弟元淑）<br /><br />&nbsp;&nbsp;&nbsp;&nbsp;蒋俨王方翼薛季昶<br /><br />&nbsp;&nbsp;&nbsp;&nbsp;汉宣帝曰：“使政平讼息，民无愁叹，与我共理，其惟良二千石乎！”故汉<br /><br />&nbsp;&nbsp;&nbsp;&nbsp;代命官，重外轻内，郎官出宰百里，郡守入作三公。世祖中兴，尤深吏术，慎选<br /><br />&nbsp;&nbsp;&nbsp;&nbsp;名儒为辅相，不以吏事责功臣；政优则增秩赐金，绩负则论输左校。选任之道，<br /><br />&nbsp;&nbsp;&nbsp;&nbsp;皇汉其优。<br /><br />&nbsp;&nbsp;&nbsp;&nbsp;隋政不纲，彝伦斯紊。天子事巡游而务征伐，具僚逞侧媚而窃恩权。是时朝<br /><br />&nbsp;&nbsp;&nbsp;&nbsp;廷无正人，方岳无廉吏。跨州连郡，莫非豺虎之流；佩紫怀黄，悉奋爪牙之毒。<br /><br />&nbsp;&nbsp;&nbsp;&nbsp;以至土崩不救，旋踵而亡。<br /><br />&nbsp;&nbsp;&nbsp;&nbsp;武德之初，余风未殄。太宗皇帝削平乱迹，湔洗污风，唯思稼穑之艰，不以<br /><br />&nbsp;&nbsp;&nbsp;&nbsp;珠玑为宝。以是人知耻格，俗尚贞修，太平之基，率由兹道。洎天后、玄宗之代，<br /><br />&nbsp;&nbsp;&nbsp;&nbsp;贞元、长庆之间，或以卿士大夫惴街荩或以御史、郎官宰畿甸，行古道也，<br /><br />&nbsp;&nbsp;&nbsp;&nbsp;所病不能。<br /><br />&nbsp;&nbsp;&nbsp;&nbsp;自武德已还，历年三百，其间岳牧，不乏循良。今录其政术有闻，为之立传，<br /><br />&nbsp;&nbsp;&nbsp;&nbsp;所冀表吏师而儆不恪也。<br /><br />&nbsp;&nbsp;&nbsp;&nbsp;韦仁寿，雍州万年人也。大业末，为蜀郡司法书佐，断狱平恕，其得罪者皆<br /><br />&nbsp;&nbsp;&nbsp;&nbsp;曰：“韦君所断，死而无恨。”高祖入关，遣使定巴蜀，使者承制拜仁寿`州都<br /><br />&nbsp;&nbsp;&nbsp;&nbsp;督府长史。时南宁州内附，朝廷每遣使安抚，类皆受贿，边人患之，或有叛者。<br /><br />&nbsp;&nbsp;&nbsp;&nbsp;高祖以仁寿素有能名，令检校南宁州都督，寄听政于越`，使每岁一至其地以慰<br /><br />&nbsp;&nbsp;&nbsp;&nbsp;抚之。仁寿将兵五百人至西洱河，承制置八州十七县，授其豪帅为牧宰，法令清<br /><br />&nbsp;&nbsp;&nbsp;&nbsp;肃，人怀欢悦。及将还，酋长号泣曰：“天子遣公镇抚南宁，何得便去？”仁寿<br /><br />&nbsp;&nbsp;&nbsp;&nbsp;以城池未立为辞，诸酋长乃相与筑城，立廨舍，旬日而就。仁寿又曰：“吾奉诏<br /><br />&nbsp;&nbsp;&nbsp;&nbsp;但令巡抚，不敢擅住。”及将归，蛮夷父老各挥涕相送。因遣子弟随之入朝，贡<br /><br />&nbsp;&nbsp;&nbsp;&nbsp;方物，高祖大悦。仁寿复请徙居南宁，以兵镇守。有诏特听以便宜从事，令益州<br /><br />&nbsp;&nbsp;&nbsp;&nbsp;给兵送之。刺史窦轨害其功，托以蜀中山獠反叛，未遑远略，不时发遣。经岁余，<br /><br />&nbsp;&nbsp;&nbsp;&nbsp;仁寿病卒。<br /><br />&nbsp;&nbsp;&nbsp;&nbsp;陈君宾，陈鄱阳王伯山子也。仕隋为襄国太守。武德初，以郡归款，封东阳<br /><br />&nbsp;&nbsp;&nbsp;&nbsp;公，拜邢州刺史。贞观元年，累转邓州刺史。州邑丧乱之后，百姓流离。君宾至<br /><br />&nbsp;&nbsp;&nbsp;&nbsp;才期月，皆来复业。二年，天下诸州并遭霜涝，君宾一境独免。当年多有储积，<br /><br />&nbsp;&nbsp;&nbsp;&nbsp;蒲、虞等州户口，尽入其境逐食。太宗下诏劳之曰：<br /><br />&nbsp;&nbsp;&nbsp;&nbsp;朕以隋末乱离，毒被海内；率土百姓，零落殆尽，州里萧条，十不存一；寤<br /><br />&nbsp;&nbsp;&nbsp;&nbsp;寐思之，心焉若疚。是以日昃忘食，未明求衣，晓夜孜孜，惟以安养为虑。每见<br /><br />&nbsp;&nbsp;&nbsp;&nbsp;水旱降灾，霜雹失所，抚躬责己，自惭德薄。恐贫乏之黎庶，不免饥馁；倾竭仓<br /><br />&nbsp;&nbsp;&nbsp;&nbsp;廪，普加赈恤。其有一人绝食，若朕夺之，分命庶僚，尽心匡救。去年关内六州<br /><br />&nbsp;&nbsp;&nbsp;&nbsp;及蒲、虞、陕、鼎等复遭亢旱，禾稼不登，粮储既少，遂令分房就食。比闻刺史<br /><br />&nbsp;&nbsp;&nbsp;&nbsp;以下及百姓等并识朕怀，逐粮户到，递相安养，回还之日，各有赢粮。乃别赍布<br /><br />&nbsp;&nbsp;&nbsp;&nbsp;帛，以申赠遗，如此用意，嘉叹良深。一则知水旱无常，彼此递相拯赡，不虑凶<br /><br />&nbsp;&nbsp;&nbsp;&nbsp;年。二则知礼让兴行，轻财重义，四海士庶，皆为兄弟。变浇薄之风，敦仁慈之<br /><br />&nbsp;&nbsp;&nbsp;&nbsp;俗，政化如此，朕复何忧。其安置客口，官人支配得所，并令考司录为功最。养<br /><br />&nbsp;&nbsp;&nbsp;&nbsp;户百姓，不吝财帛，已敕主者免今年调物。宜知此意，善相劝勉。<br /><br />&nbsp;&nbsp;&nbsp;&nbsp;其年，入为太府少卿，转少府少监。九年，坐事除名。后起授虔州刺史，卒。<br /><br />&nbsp;&nbsp;&nbsp;&nbsp;张允济，青州北海人也。隋大业中为武阳令，务以德教训下，百姓怀之。元<br /><br />&nbsp;&nbsp;&nbsp;&nbsp;武县与其邻接，有人以寂Ｒ榔淦藜艺甙司拍辏牛孳产至十余头；及将异居，妻<br /><br />&nbsp;&nbsp;&nbsp;&nbsp;家不与，县司累政不能决。其人诣武阳质于允济。允济曰：“尔自有令，何至此<br /><br />&nbsp;&nbsp;&nbsp;&nbsp;也？”其人垂泣不止，具言所以。允济遂令左右缚牛主，以衫蒙其头，将诣妻家<br /><br />&nbsp;&nbsp;&nbsp;&nbsp;村中，云捕盗牛贼，召村中牛悉集，各问所从来处。妻家不知其故，恐被连及，<br /><br />&nbsp;&nbsp;&nbsp;&nbsp;指其所诉牛曰：“此是女婿家牛也，非我所知。”允济遂发蒙，谓妻家人曰：<br /><br />&nbsp;&nbsp;&nbsp;&nbsp;“此即女婿，可以牛归之。”妻家叩头服罪。元武县司闻之，皆大惭。又尝道逢<br /><br />&nbsp;&nbsp;&nbsp;&nbsp;一老母种葱者，结庵守之。允济谓母曰：“但归，不烦守也。若遇盗，当来告令。”<br /><br />&nbsp;&nbsp;&nbsp;&nbsp;老母如其言，居一宿而葱大失。母以告允济。悉召葱地十里中男女毕集，允济呼<br /><br />&nbsp;&nbsp;&nbsp;&nbsp;前验问，果得盗葱者。曾有行人候晓先发，遗衫于路，行十数里方觉。或谓曰：<br /><br />&nbsp;&nbsp;&nbsp;&nbsp;“我武阳境内，路不拾遗，但能回取，物必当在。”如言果得。远近称之。政绩<br /><br />&nbsp;&nbsp;&nbsp;&nbsp;尤异。<br /><br />&nbsp;&nbsp;&nbsp;&nbsp;迁高阳郡丞，时无郡将，允济独统大郡，吏人畏悦。及贼帅王须拔攻围，时<br /><br />&nbsp;&nbsp;&nbsp;&nbsp;城中粮尽，吏人取槐叶藁节食之，竟无叛者。贞观初，累迁刑部侍郎，封武城县<br /><br />&nbsp;&nbsp;&nbsp;&nbsp;男。出为幽州刺史，寻卒。<br /><br />&nbsp;&nbsp;&nbsp;&nbsp;李桐客，冀州衡水人也。仕隋为门下录事。大业末，炀帝幸江都，时四方兵<br /><br />&nbsp;&nbsp;&nbsp;&nbsp;起，谋欲徙都丹阳，召百僚会议。公卿希旨，俱言“江右黔黎，皆思望幸，巡狩<br /><br />&nbsp;&nbsp;&nbsp;&nbsp;吴会，勒石纪功，复禹之迹，今其时也。”桐客独议曰：“江南卑湿，地狭州小，<br /><br />&nbsp;&nbsp;&nbsp;&nbsp;内奉万乘，外给三军，吴人力屈，不堪命。且逾越险阻，非社稷之福。”御史奏<br /><br />&nbsp;&nbsp;&nbsp;&nbsp;桐客谤毁朝政，仅而获免。后隋灭，从宇文化及至黎阳，转没窦建德。建德平，<br /><br />&nbsp;&nbsp;&nbsp;&nbsp;太宗召授秦府法曹参军。贞观初，累迁通、巴二州。所在清平流誉，百姓呼为慈<br /><br />&nbsp;&nbsp;&nbsp;&nbsp;父。后卒于家。<br /><br />&nbsp;&nbsp;&nbsp;&nbsp;李素立，赵州高邑人，北齐梁州刺史义深曾孙也。祖B，散骑常侍。父政<br /><br />&nbsp;&nbsp;&nbsp;&nbsp;藻，隋水部郎中，大业末充使淮南，为盗所杀。素立，武德初为监察御史。时有<br /><br />&nbsp;&nbsp;&nbsp;&nbsp;犯法不至死者，高祖特命杀之，素立谏曰：“三尺之法，与天下共之，法一动摇，<br /><br />&nbsp;&nbsp;&nbsp;&nbsp;则人无所措手足。陛下甫创鸿业，遐荒尚阻，奈何辇毂之下，便弃刑书？臣忝法<br /><br />&nbsp;&nbsp;&nbsp;&nbsp;司，不敢奉旨。”高祖从之。自是屡承恩顾。素立寻丁忧，高祖令所司夺情，授<br /><br />&nbsp;&nbsp;&nbsp;&nbsp;以七品清要官，所司拟雍州司户参军。高祖曰：“此官要而不清。”又拟秘书郎。<br /><br />&nbsp;&nbsp;&nbsp;&nbsp;高祖曰：“此官清而不要。”遂擢授侍御史，高祖曰：“此官清而复要。”<br /><br />&nbsp;&nbsp;&nbsp;&nbsp;贞观中，累转扬州大都督府司马。时突厥铁勒部相率内附，太宗于其地置瀚<br /><br />&nbsp;&nbsp;&nbsp;&nbsp;海都护府以统之，以素立为瀚海都护。又有阙泥孰别部，犹为边患。素立遣使招<br /><br />&nbsp;&nbsp;&nbsp;&nbsp;谕降之。夷人感其惠，率马牛以馈素立，素立唯受其酒一杯，余悉还之。为建立<br /><br />&nbsp;&nbsp;&nbsp;&nbsp;廨舍，开置屯田。久之，转绵州刺史。永徽初，迁蒲州刺史，及将之任，所余粮<br /><br />&nbsp;&nbsp;&nbsp;&nbsp;储及什物，皆令州司收之，唯赍己之书籍而去。道病卒，高宗闻而特为废朝一日，<br /><br />&nbsp;&nbsp;&nbsp;&nbsp;谥曰平。<br /><br />&nbsp;&nbsp;&nbsp;&nbsp;其孙至远，有重名。长寿中为天官郎中。内史李昭德重其才，荐于则天，擢<br /><br />&nbsp;&nbsp;&nbsp;&nbsp;令知流内选事。或劝至远谢其私恩，至远曰：“李公以公见用，岂得以私谒也。”<br /><br />&nbsp;&nbsp;&nbsp;&nbsp;竟不谢，遂为昭德所衔，因事出为壁州刺史卒。<br /><br />&nbsp;&nbsp;&nbsp;&nbsp;至远子，初为汜水主簿。处事敏速，有声称，虽村童厕养之辈，一阅之后，<br /><br />&nbsp;&nbsp;&nbsp;&nbsp;无不知替代姓名者。累转国子司业。事母甚谨，闺门邕睦，累代同居。每岁时拜<br /><br />&nbsp;&nbsp;&nbsp;&nbsp;庆，长幼男女，咸有礼节。及妻卒，时母已先病，恐伤母意，约家人不令哭声<br /><br />&nbsp;&nbsp;&nbsp;&nbsp;使闻于母，朝夕定省，不曾见其忧念之色，士友甚以此称之。及母终，过毁，卒<br /><br />&nbsp;&nbsp;&nbsp;&nbsp;于丧。<br /><br />&nbsp;&nbsp;&nbsp;&nbsp;至远弟从远，景云中历黄门侍郎、太府卿。<br /><br />&nbsp;&nbsp;&nbsp;&nbsp;素立从兄子游道，则天时官至冬官尚书、同凤阁鸾台三品。<br /><br />&nbsp;&nbsp;&nbsp;&nbsp;薛大鼎，蒲州汾阳人，周太子少傅博平公善孙也。父粹，隋介州长史。汉王<br /><br />&nbsp;&nbsp;&nbsp;&nbsp;谅谋反，授绛州刺史，谅败伏诛。大鼎以年幼免死，配流辰州，后得还乡里。义<br /><br />&nbsp;&nbsp;&nbsp;&nbsp;旗初建，于龙门谒高祖，因说：“请勿攻河东，从龙门直渡，据永丰仓，传檄远<br /><br />&nbsp;&nbsp;&nbsp;&nbsp;近，则足食足兵。既总天府，据百二之所，斯亦拊背扼喉之计。”高祖深然之。<br /><br />&nbsp;&nbsp;&nbsp;&nbsp;时将士咸请先攻河东，遂从众议。授大将军府察非掾。<br /><br />&nbsp;&nbsp;&nbsp;&nbsp;贞观中，累转鸿胪少卿、沧州刺史。州界有无棣河，隋末填废。大鼎奏开之，<br /><br />&nbsp;&nbsp;&nbsp;&nbsp;引鱼盐于海。百姓歌之曰：“新河得通舟楫利，直达沧海鱼盐至。昔日徒行今骋<br /><br />&nbsp;&nbsp;&nbsp;&nbsp;驷，美哉薛公德滂被。”大鼎又以州界卑下，遂决长芦及漳、衡等三河，分泄夏<br /><br />&nbsp;&nbsp;&nbsp;&nbsp;潦，境内无复水害。时与瀛州刺史贾敦颐、曹州刺史郑德本，俱有美政，河北称<br /><br />&nbsp;&nbsp;&nbsp;&nbsp;为“铛脚刺史”。<br /><br />&nbsp;&nbsp;&nbsp;&nbsp;永徽四年，授银青光禄大夫，行荆州大都督府长史。明年卒。有二子：克构、<br /><br />&nbsp;&nbsp;&nbsp;&nbsp;克勤。<br /><br />&nbsp;&nbsp;&nbsp;&nbsp;克构，天授中官至麟台监。克勤，历司农少卿，为来俊臣所陷伏诛。克构坐<br /><br />&nbsp;&nbsp;&nbsp;&nbsp;配流岭表而死。<br /><br />&nbsp;&nbsp;&nbsp;&nbsp;贾敦颐，曹州冤句人也。贞观中，历迁沧州刺史。在职清洁，每入朝，尽室<br /><br />&nbsp;&nbsp;&nbsp;&nbsp;而行，唯弊车一乘，羸马数匹；羁勒有阙，以绳为之，见者不知其刺史也。二十<br /><br />&nbsp;&nbsp;&nbsp;&nbsp;三年，转瀛州刺史。州界滹沱河及A水，每岁泛溢，漂流居人，敦颐奏立堤堰，<br /><br />&nbsp;&nbsp;&nbsp;&nbsp;自是无复水患。<br /><br />&nbsp;&nbsp;&nbsp;&nbsp;永徽五年，累迁洛州刺史。时豪富之室，皆籍外占田；敦颐都括获三千余顷，<br /><br />&nbsp;&nbsp;&nbsp;&nbsp;以给贫乏。又发奸摘伏，有若神明。寻卒。弟敦实。<br /><br />&nbsp;&nbsp;&nbsp;&nbsp;敦实，贞观中为饶阳令，政化清静，老幼怀之。时敦颐复授瀛州刺史。旧制，<br /><br />&nbsp;&nbsp;&nbsp;&nbsp;大功以上不复连官。朝廷以其兄弟在职，俱有能名，竟不迁替。咸亨元年，累转<br /><br />&nbsp;&nbsp;&nbsp;&nbsp;洛州长史，甚有惠政。时洛阳令杨德干杖杀人吏，以立威名，敦实曰：“政在养<br /><br />&nbsp;&nbsp;&nbsp;&nbsp;人，义须存抚，伤生过多，虽能亦不足贵也。”常抑止德干，德干亦为之稍减。<br /><br />&nbsp;&nbsp;&nbsp;&nbsp;四年，迁太子右庶子。<br /><br />&nbsp;&nbsp;&nbsp;&nbsp;初敦颐为洛州刺史，百姓共树碑于大市通衢；及敦实去职，复刻石颂美，立<br /><br />&nbsp;&nbsp;&nbsp;&nbsp;于兄之碑侧，时人号为“棠棣碑”。敦实后为怀州刺史。永淳初，以年老致仕。<br /><br />&nbsp;&nbsp;&nbsp;&nbsp;及病笃，子孙迎医视之，敦实曰：“未闻良医能治老也。”终不服药。垂拱四年<br /><br />&nbsp;&nbsp;&nbsp;&nbsp;卒，时年九十余。<br /><br />&nbsp;&nbsp;&nbsp;&nbsp;子膺福，先天中，历左散骑常侍、昭文馆学士，坐预窦怀贞等谋逆伏诛。<br /><br />&nbsp;&nbsp;&nbsp;&nbsp;李君球，齐州平陵人也。父义满，属隋乱，纠合宗党，保固村闾，外盗不敢<br /><br />&nbsp;&nbsp;&nbsp;&nbsp;侵逼，以功累授齐郡通守。武德初，远申诚款，诏以其宅为州，仍拜为总管，<br /><br />&nbsp;&nbsp;&nbsp;&nbsp;封平陵郡公。<br /><br />&nbsp;&nbsp;&nbsp;&nbsp;君球少任侠，颇涉书籍。贞观中，齐州都督齐王据州城举兵作乱，君球与兄<br /><br />&nbsp;&nbsp;&nbsp;&nbsp;子行均守县城。事平，太宗闻而嘉之，擢授游击将军，仍改其本县为全节县。君<br /><br />&nbsp;&nbsp;&nbsp;&nbsp;球累补左骁卫、义全府折冲都尉。<br /><br />&nbsp;&nbsp;&nbsp;&nbsp;龙朔三年，高宗将伐高丽，君球上疏谏曰：<br /><br />&nbsp;&nbsp;&nbsp;&nbsp;臣闻心之病者，不能缓声；事之急者，不能安言；性之慈者，不能隐情。且<br /><br />&nbsp;&nbsp;&nbsp;&nbsp;食君之禄者，死君之事。今臣食陛下之禄矣，其敢爱身乎？臣闻《司马法》曰：<br /><br />&nbsp;&nbsp;&nbsp;&nbsp;“国虽大，好战必亡；天下虽安，忘战必危。”兵者，凶器，战者，危事，故圣<br /><br />&nbsp;&nbsp;&nbsp;&nbsp;主明王重行之也。爱人力之尽，恐府库之殚，惧社稷之危，生中国之患。故古人<br /><br />&nbsp;&nbsp;&nbsp;&nbsp;云：“务广德者昌，务广地者亡。”昔秦始皇好战不已，至于失国，是不爱其内<br /><br />&nbsp;&nbsp;&nbsp;&nbsp;而务其外故也。汉武远讨朔方，殆乎万里，广拓南海，分为八郡；终于户口减半，<br /><br />&nbsp;&nbsp;&nbsp;&nbsp;国用空虚。至于末年，方垂哀痛之诏，自悔其失。<br /><br />&nbsp;&nbsp;&nbsp;&nbsp;彼高丽者，辟侧小丑，潜藏山海之间，得其人不足以彰圣化；弃其地不足以<br /><br />&nbsp;&nbsp;&nbsp;&nbsp;损天威。何至乎疲中国之人，倾府库之实，使男子不得耕耘，女子不得蚕织！陛<br /><br />&nbsp;&nbsp;&nbsp;&nbsp;下为人父母，不垂恻隐之心，倾其有限之赀，贪于无用之地。设令高丽既灭，即<br /><br />&nbsp;&nbsp;&nbsp;&nbsp;不得不发兵镇守，少发则兵威不足，多发则人心不安，是乃疲于转戍，万姓无聊<br /><br />&nbsp;&nbsp;&nbsp;&nbsp;生也。万姓无聊，即天下败矣！天下既败，陛下何以自安？故臣以为征之不如不<br /><br />&nbsp;&nbsp;&nbsp;&nbsp;征，灭之不如不灭。<br /><br />&nbsp;&nbsp;&nbsp;&nbsp;书奏不纳。<br /><br />&nbsp;&nbsp;&nbsp;&nbsp;寻迁蔚州刺史。未行，改为兴州刺史。累迁扬州大都督府长史。政尚严肃，<br /><br />&nbsp;&nbsp;&nbsp;&nbsp;人吏惮之，盗贼屏迹，高宗频降书劳勉。时有吐谷浑犯塞，以君球素有威重，转<br /><br />&nbsp;&nbsp;&nbsp;&nbsp;为灵州都督。寻卒官。<br /><br />&nbsp;&nbsp;&nbsp;&nbsp;崔知温，许州鄢陵人。祖枢，司农卿。父义真，陕州刺史。知温初为左千牛。<br /><br />&nbsp;&nbsp;&nbsp;&nbsp;麟德中，累转灵州都督府司马。州界有浑、斛薛部落万余帐，数侵掠居人，百姓<br /><br />&nbsp;&nbsp;&nbsp;&nbsp;咸废农业，习骑射以备之。知温表请徙于河北，斛薛不愿迁移。时将军契何力<br /><br />&nbsp;&nbsp;&nbsp;&nbsp;为之言于高宗，遂寝其奏。知温前后十五上诏，竟从之，于是百姓始就耕获。后<br /><br />&nbsp;&nbsp;&nbsp;&nbsp;斛薛入朝，因过州谢曰：“前蒙奏徙河北，实有怨心。然牧地膏腴，水草不乏，<br /><br />&nbsp;&nbsp;&nbsp;&nbsp;部落日富，始荷公恩。”拜伏而去。<br /><br />&nbsp;&nbsp;&nbsp;&nbsp;知温四迁兰州刺史。会有党项三万余众来寇州城，城内胜兵既少，众大惧，<br /><br />&nbsp;&nbsp;&nbsp;&nbsp;不知所为。知温使开城门延贼，贼恐有伏，不敢进。俄而将军权善才率兵来救，<br /><br />&nbsp;&nbsp;&nbsp;&nbsp;大破党项之众。善才因其降，欲尽坑之，以绝后患，知温曰：“弗逆克奔，古人<br /><br />&nbsp;&nbsp;&nbsp;&nbsp;之善战。诛无噍类，祸及后昆。又溪谷峥嵘，草木幽蔚，万一变生，悔之何及！”<br /><br />&nbsp;&nbsp;&nbsp;&nbsp;善才然其计。又欲分降口五百人以与知温。知温曰：“向论安危之策，乃公事也，<br /><br />&nbsp;&nbsp;&nbsp;&nbsp;岂图私利哉！”固辞不受。党项余众由是悉来降附。<br /><br />&nbsp;&nbsp;&nbsp;&nbsp;知温累迁尚书左丞，转黄门侍郎、同中书门下三品，兼修国史。永隆二年七<br /><br />&nbsp;&nbsp;&nbsp;&nbsp;月，迁中书令。永淳三年三月卒，年五十七，赠荆州大都督。<br /><br />&nbsp;&nbsp;&nbsp;&nbsp;子泰之，开元中官至工部尚书。<br /><br />&nbsp;&nbsp;&nbsp;&nbsp;少子谔之。谔之，神龙初为将作少匠，预诛张易之有功，封博陵县侯，赐实<br /><br />&nbsp;&nbsp;&nbsp;&nbsp;封二百户。开元初，累迁少府监。<br /><br />&nbsp;&nbsp;&nbsp;&nbsp;知温兄知悌。知悌，高宗时官至户部尚书。<br /><br />&nbsp;&nbsp;&nbsp;&nbsp;高智周，常州晋陵人。少好学，举进士。累补费县令，与丞、尉均分俸钱，<br /><br />&nbsp;&nbsp;&nbsp;&nbsp;政化大行，人吏刊石以颂之。寻授秘书郎、弘文馆直学士，预撰《瑶山玉彩》、<br /><br />&nbsp;&nbsp;&nbsp;&nbsp;《文馆辞林》等。三迁兰台大夫。时孝敬在东宫，智周与司文郎中贺凯、司经大<br /><br />&nbsp;&nbsp;&nbsp;&nbsp;夫王真儒等，俱以儒学诏授为侍读。总章元年，请假归葬其父母，因谓所亲曰：<br /><br />&nbsp;&nbsp;&nbsp;&nbsp;“知进而不知退，取患之道也。”乃称疾去职。<br /><br />&nbsp;&nbsp;&nbsp;&nbsp;俄起授寿州刺史，政存宽惠，百姓安之。每行部，必先召学官。见诸生，试<br /><br />&nbsp;&nbsp;&nbsp;&nbsp;其讲诵，访以经义及时政得失，然后问及垦田狱讼之事。咸亨二年，召拜正谏大<br /><br />&nbsp;&nbsp;&nbsp;&nbsp;夫，兼检校礼部侍郎。寻迁黄门侍郎、同中书门下三品，兼修国史。俄转御史大<br /><br />&nbsp;&nbsp;&nbsp;&nbsp;夫，累表固辞烦剧之任，高宗嘉其意，拜右散骑常侍。又请致仕，许之。永淳二<br /><br />&nbsp;&nbsp;&nbsp;&nbsp;年十月，卒于家，年八十二，赠越州都督府。<br /><br />&nbsp;&nbsp;&nbsp;&nbsp;智周少与乡人蒋子慎善，同诣善相者，曰：“明公位极人臣，而胤嗣微弱；<br /><br />&nbsp;&nbsp;&nbsp;&nbsp;蒋侯官禄至薄，而子孙转盛。”子慎后累年为建安尉卒，其子绘来谒智周。智周<br /><br />&nbsp;&nbsp;&nbsp;&nbsp;已贵矣，曰：“吾与子父有故，子复有才。”因以女妻之。永淳中，为缑氏尉、<br /><br />&nbsp;&nbsp;&nbsp;&nbsp;郑州司兵卒。<br /><br />&nbsp;&nbsp;&nbsp;&nbsp;绘子捷，举进士。开元中，历台省，仕至湖、延二州刺史。子贵，赠扬州大<br /><br />&nbsp;&nbsp;&nbsp;&nbsp;都督。<br /><br />&nbsp;&nbsp;&nbsp;&nbsp;捷子冽、涣，并进士及第。冽，历礼、吏、户部三侍郎，尚书左丞；涣，天<br /><br />&nbsp;&nbsp;&nbsp;&nbsp;宝末给事中，永泰初右散骑常侍。高氏殄灭已久，果符相者之言。初，冽兄弟在<br /><br />&nbsp;&nbsp;&nbsp;&nbsp;父艰，庐于墓侧，植松柏千余株，又同时荣贵，人推其友爱。<br /><br />&nbsp;&nbsp;&nbsp;&nbsp;冽子链，涣子铢，亦进士举。<br /><br />&nbsp;&nbsp;&nbsp;&nbsp;田仁会，雍州长安人。祖轨，隋幽州刺史、信都郡公。父弘，陵州刺史，袭<br /><br />&nbsp;&nbsp;&nbsp;&nbsp;信都郡公。仁会，武德初应制举，授左卫兵曹，累迁左武候中郎将。贞观十八年，<br /><br />&nbsp;&nbsp;&nbsp;&nbsp;太宗征辽发后，薛延陀数万骑抄河南，太宗令仁会及执失思力率兵击破之，逐北<br /><br />&nbsp;&nbsp;&nbsp;&nbsp;数百里，延陀脱身走免。太宗嘉其功，降玺书慰劳。<br /><br />&nbsp;&nbsp;&nbsp;&nbsp;永徽二年，授平州刺史，劝学务农，称为善政。转郢州刺史，属时旱，仁会<br /><br />&nbsp;&nbsp;&nbsp;&nbsp;自曝祈祷，竟获甘泽。其年大熟，百姓歌曰：“父母育我田使君，精诚为人上天<br /><br />&nbsp;&nbsp;&nbsp;&nbsp;闻。田中致雨山出云，仓廪既实礼义申。但愿常在不患贫。”五迁胜州都督。州<br /><br />&nbsp;&nbsp;&nbsp;&nbsp;界有山贼阻险，劫夺行李，仁会发骑尽捕杀之。自是外户不闭，盗贼绝迹。入为<br /><br />&nbsp;&nbsp;&nbsp;&nbsp;太府少卿。<br /><br />&nbsp;&nbsp;&nbsp;&nbsp;麟德二年，转右金吾将军，所得禄俸，估外有余，辄以纳官，时人颇讥其邀<br /><br />&nbsp;&nbsp;&nbsp;&nbsp;名。仁会强力疾恶，昼夜巡警，自宫城至于衢路，丝毫越法，无不立发。每日庭<br /><br />&nbsp;&nbsp;&nbsp;&nbsp;引百余人，躬自阅罚，略无宽者。京城贵贱，咸畏惮之。<br /><br />&nbsp;&nbsp;&nbsp;&nbsp;时有女巫蔡氏，以鬼道惑众，自云能令死者复生，市里以为神明，仁会验其<br /><br />&nbsp;&nbsp;&nbsp;&nbsp;假妄，奏请徙边。高宗曰：“若死者不活，便是妖妄；若死者得生，更是罪过。”<br /><br />&nbsp;&nbsp;&nbsp;&nbsp;竟依仁会所奏。<br /><br />&nbsp;&nbsp;&nbsp;&nbsp;仁会，总章二年迁太常正卿，咸亨初又转右卫将军，以年老致仕。仪凤四年<br /><br />&nbsp;&nbsp;&nbsp;&nbsp;卒，年七十八，谥曰威。神龙中，以子归道赠户部尚书。<br /><br />&nbsp;&nbsp;&nbsp;&nbsp;归道，弱冠明经举。长寿中累补司宾丞，仍通事舍人内供奉。久之，转左卫<br /><br />&nbsp;&nbsp;&nbsp;&nbsp;郎将。<br /><br />&nbsp;&nbsp;&nbsp;&nbsp;圣历初，突厥默啜遣使请和，制遣左豹韬卫将军阎知微入蕃，册为立功报国<br /><br />&nbsp;&nbsp;&nbsp;&nbsp;可汗。默啜又遣使入朝谢恩，知微遇诸途，便与之绯袍、银带，兼表请蕃使入都<br /><br />&nbsp;&nbsp;&nbsp;&nbsp;日，大备陈设。归道上言曰：“突厥背恩积稔，悔过来朝，宜待圣恩，宽其罪戾，<br /><br />&nbsp;&nbsp;&nbsp;&nbsp;解辫削衽，须禀天慈。知微擅与袍带，国家更将何物充赐？望反初服，以俟朝恩。<br /><br />&nbsp;&nbsp;&nbsp;&nbsp;且小蕃使到，不劳大备之仪。”则天然之。<br /><br />&nbsp;&nbsp;&nbsp;&nbsp;及默啜将至单于都护府，乃令归道摄司宾卿迎劳之。默啜又奏请六胡州及单<br /><br />&nbsp;&nbsp;&nbsp;&nbsp;于都护府之地，则天不许。默啜深怨，遂拘絷归道，将害之。归道辞色不挠，更<br /><br />&nbsp;&nbsp;&nbsp;&nbsp;责以无厌求请，兼喻其祸福，默啜意稍解。会有制赐默啜粟三万石、杂彩五万段、<br /><br />&nbsp;&nbsp;&nbsp;&nbsp;农器三千事，并许之结婚。于是归道得还，遂面陈默啜不利之状，请加防御，则<br /><br />&nbsp;&nbsp;&nbsp;&nbsp;天纳焉。顷之，默啜果叛，挟阎知微入寇赵、定等州。擢拜归道夏官侍郎，甚见<br /><br />&nbsp;&nbsp;&nbsp;&nbsp;亲委。累迁左金吾将军、司膳卿，兼押千骑。未几，除尚方监，加银青光禄大夫。<br /><br />&nbsp;&nbsp;&nbsp;&nbsp;转殿中监，仍令依旧押千骑，宿卫于玄武门。<br /><br />&nbsp;&nbsp;&nbsp;&nbsp;敬晖等讨张易之、昌宗也，遣使就索千骑。归道既先不预谋，拒而不与。及<br /><br />&nbsp;&nbsp;&nbsp;&nbsp;事定，晖等将诛之，归道执辞免，令归私第。中宗嘉其忠壮，召拜太仆少卿，骤<br /><br />&nbsp;&nbsp;&nbsp;&nbsp;除殿中少监、右金吾将军。岁余病卒，赠辅国大将军，追封原国公，中宗亲为文<br /><br />&nbsp;&nbsp;&nbsp;&nbsp;以祭之。<br /><br />&nbsp;&nbsp;&nbsp;&nbsp;子宾庭，开元中为光禄卿。<br /><br />&nbsp;&nbsp;&nbsp;&nbsp;韦机，雍州万年人。祖元礼，隋浙州刺史。父恪，洛州别驾。机，贞观中为<br /><br />&nbsp;&nbsp;&nbsp;&nbsp;左千牛胄曹，充使往西突厥，册立同俄设为可汗。会石国反叛，路绝，三年不得<br /><br />&nbsp;&nbsp;&nbsp;&nbsp;归。机裂裳录所经诸国风俗物产，名为《西征记》。及还，太宗问蕃中事，机因<br /><br />&nbsp;&nbsp;&nbsp;&nbsp;奏所撰书。太宗大悦，擢拜朝散大夫，累迁至殿中监。<br /><br />&nbsp;&nbsp;&nbsp;&nbsp;显庆中为檀州刺史。边州素无学校，机敦劝生徒，创立孔子庙，图七十二子<br /><br />&nbsp;&nbsp;&nbsp;&nbsp;及自古贤达，皆为之赞述。会契何力东讨高丽，军众至檀州，而滦河泛涨，师<br /><br />&nbsp;&nbsp;&nbsp;&nbsp;不能进，供其资粮，数日不乏。何力全师还，以其事闻。高宗以为能，超拜司农<br /><br />&nbsp;&nbsp;&nbsp;&nbsp;少卿，兼知东都营田，甚见委遇。有宦者于苑中犯法，机杖而后奏。高宗嗟赏，<br /><br />&nbsp;&nbsp;&nbsp;&nbsp;赐绢数十疋，谓曰：“更有犯者，卿即鞭之，不烦奏也。”<br /><br />&nbsp;&nbsp;&nbsp;&nbsp;上元中，迁司农卿，检校园苑。造上阳宫，并移中桥从立德坊曲徙于长夏门<br /><br />&nbsp;&nbsp;&nbsp;&nbsp;街，时人称其省功便事。有道士朱钦遂为天后所使，驰传至都，所为横恣。机囚<br /><br />&nbsp;&nbsp;&nbsp;&nbsp;之，因密奏曰：“道士假称中宫驱使，依倚形势，臣恐亏损皇明，为祸患之渐。”<br /><br />&nbsp;&nbsp;&nbsp;&nbsp;高宗特发中使慰谕机，而钦遂配流边州，天后由是不悦。<br /><br />&nbsp;&nbsp;&nbsp;&nbsp;仪凤中，机坐家人犯盗，为宪司所劾，免官。永淳中，高宗幸东都，至芳桂<br /><br />&nbsp;&nbsp;&nbsp;&nbsp;宫驿，召机，令白衣检校园苑。将复本官，为天后所挤而止，俄令检校司农少卿<br /><br />&nbsp;&nbsp;&nbsp;&nbsp;事，会卒。<br /><br />&nbsp;&nbsp;&nbsp;&nbsp;子余庆。余庆官至右骁卫兵曹，早卒。余庆子岳。<br /><br />&nbsp;&nbsp;&nbsp;&nbsp;岳亦以吏干著名，则天时，累转汝州司马。会则天幸长安，召拜尚舍奉御，<br /><br />&nbsp;&nbsp;&nbsp;&nbsp;从驾还京，因召见。则天谓曰：“卿是韦机之孙，勤干固有家风也。卿之家事，<br /><br />&nbsp;&nbsp;&nbsp;&nbsp;朕悉知之。”因问家人名，赏慰良久。寻拜太原尹。岳素不习武，固辞边任。由<br /><br />&nbsp;&nbsp;&nbsp;&nbsp;是忤旨，左迁宋州长史，历海、虢二州刺史，所在皆著威名。睿宗时，入为殿中<br /><br />&nbsp;&nbsp;&nbsp;&nbsp;少监，甚承恩顾。及窦怀贞、李晋等伏诛，以岳尝与交往，为姜皎所陷，左迁渠<br /><br />&nbsp;&nbsp;&nbsp;&nbsp;州别驾，稍迁陕州刺史。开元中，卒于颍州别驾。岳子景骏。<br /><br />&nbsp;&nbsp;&nbsp;&nbsp;景骏明经举，神龙中，累转肥乡令。县北界漳水，连年泛溢。旧堤迫近水漕，<br /><br />&nbsp;&nbsp;&nbsp;&nbsp;虽修筑不息，而漂流相继。景骏审其地势，拓南数里，因高筑堤。暴水至，堤南<br /><br />&nbsp;&nbsp;&nbsp;&nbsp;以无患，水去而堤北称为腴田。漳水旧有架柱长桥，每年修葺，景骏又改造为浮<br /><br />&nbsp;&nbsp;&nbsp;&nbsp;桥。自是无复水患，至今赖焉。时河北饥，景骏躬抚合境村闾，必通赡恤，贫弱<br /><br />&nbsp;&nbsp;&nbsp;&nbsp;独免流离。及去任，人吏立碑颂德。<br /><br />&nbsp;&nbsp;&nbsp;&nbsp;开元中，为贵乡令。县人有母子相讼者，景骏谓之曰：“吾少孤，每见人养<br /><br />&nbsp;&nbsp;&nbsp;&nbsp;亲，自恨终天无分，汝幸在温清之地，何得如此？锡类不行，令之罪也。”因垂<br /><br />&nbsp;&nbsp;&nbsp;&nbsp;泣呜咽，仍取《孝经》付令习读之。于是母子感悟，各请改悔，遂称慈孝。<br /><br />&nbsp;&nbsp;&nbsp;&nbsp;累转赵州长史，路由肥乡，人吏惊喜，竞来犒饯，留连经日。有童稚数人，<br /><br />&nbsp;&nbsp;&nbsp;&nbsp;年甫十余岁，亦在其中，景骏谓曰：“计吾为此令时，汝辈未生，既无旧恩，何<br /><br />&nbsp;&nbsp;&nbsp;&nbsp;殷勤之甚也？”咸对曰：“此间长宿传说，县中廨宇、学堂、馆舍、堤桥，并是<br /><br />&nbsp;&nbsp;&nbsp;&nbsp;明公遗迹。将谓古人，不意亲得瞻睹，不觉欣恋倍于常也。”其为人所思如此。<br /><br />&nbsp;&nbsp;&nbsp;&nbsp;十七年，迁房州刺史。州带山谷，俗参蛮夷，好淫祀而不修学校。景骏始开<br /><br />&nbsp;&nbsp;&nbsp;&nbsp;贡举，悉除淫祀。又通狭路，并造传馆，行旅甚以为便。二十年，转奉先令，未<br /><br />&nbsp;&nbsp;&nbsp;&nbsp;行而卒。<br /><br />&nbsp;&nbsp;&nbsp;&nbsp;权怀恩，雍州万年人，周荆州刺史、千金郡公景宣玄孙也。其先自天水徙家<br /><br />&nbsp;&nbsp;&nbsp;&nbsp;焉。祖弘寿，大业末为临汾郡司仓书佐。高祖镇晋阳，引判留守事。以从义师之<br /><br />&nbsp;&nbsp;&nbsp;&nbsp;功，累转秦王府长史，太宗遇之甚厚。又从平王世充，拜太仆卿。累封卢国公卒，<br /><br />&nbsp;&nbsp;&nbsp;&nbsp;谥曰恭。父知让，袭爵，官至博州刺史。<br /><br />&nbsp;&nbsp;&nbsp;&nbsp;怀恩初以荫授太子洗马。咸亨初，累转尚乘奉御，袭爵卢国公。时有奉乘安<br /><br />&nbsp;&nbsp;&nbsp;&nbsp;毕罗善于调马，甚为高宗所宠。怀恩奏事，遇毕罗在帝左右戏无礼，怀恩退而杖<br /><br />&nbsp;&nbsp;&nbsp;&nbsp;之四十。高宗知而嗟赏之，谓侍臣曰：“怀恩乃能不避强御，真良吏也。”即日<br /><br />&nbsp;&nbsp;&nbsp;&nbsp;拜万年令。为政清肃，令行禁止，前后京县令无及之者。后历庆、莱、卫、邢四<br /><br />&nbsp;&nbsp;&nbsp;&nbsp;州刺史，洛州长史。<br /><br />&nbsp;&nbsp;&nbsp;&nbsp;怀恩姿状雄毅，束带之后，妻子不敢仰视。所历皆以威名御下，人吏重足而<br /><br />&nbsp;&nbsp;&nbsp;&nbsp;立。俄出为宋州刺史。时汴州刺史杨德干亦以严肃与怀恩齐名。至是怀恩路由汴<br /><br />&nbsp;&nbsp;&nbsp;&nbsp;州，德干送之出郊，怀恩见新桥中途立木以禁车过者，谓德干曰：“一言处分岂<br /><br />&nbsp;&nbsp;&nbsp;&nbsp;不得，何用此为？”德干大惭，时议以为不如怀恩也。转益州大都督府长史，寻<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;侄楚璧，官至左领军卫兵曹参军。开元十年，驾在东都，楚璧乃与故兵部尚<br /><br />&nbsp;&nbsp;&nbsp;&nbsp;书李迥秀男齐损、从祖弟金吾淑、陈仓尉、卢玢及京城左屯营押官长上折冲周履<br /><br />&nbsp;&nbsp;&nbsp;&nbsp;济、杨楚剑、元令琪等举兵反。立楚璧兄子梁山，年十五，诈称襄王男，号为光<br /><br />&nbsp;&nbsp;&nbsp;&nbsp;帝。拥左屯营兵百余人，梯上景风门，逾城而入，踞长乐恭礼门。入宫城，求留<br /><br />&nbsp;&nbsp;&nbsp;&nbsp;守、刑部尚书王志郑不获。属天晓，屯营兵自相翻覆，尽杀梁山等。传首东都，<br /><br />&nbsp;&nbsp;&nbsp;&nbsp;楚璧并坐籍没。<br /><br />&nbsp;&nbsp;&nbsp;&nbsp;怀恩叔祖万纪。万纪性强正，好直言。贞观中，为治书侍御史，以公事奏劾<br /><br />&nbsp;&nbsp;&nbsp;&nbsp;魏征、温彦博等，太宗以为不避豪贵，甚礼之。迁尚书左丞，封冀氏男，再转齐<br /><br />&nbsp;&nbsp;&nbsp;&nbsp;王v府长史。v既失德，数匡正之，竟为v所杀，语在《v传》。v既死，赠万<br /><br />&nbsp;&nbsp;&nbsp;&nbsp;纪齐州都督、武都公，谥曰敬。<br /><br />&nbsp;&nbsp;&nbsp;&nbsp;子玄福，高宗时为兵部侍郎。<br /><br />&nbsp;&nbsp;&nbsp;&nbsp;冯元常，相州安阳人，自长乐徙家焉，北齐右仆射子琮曾孙也。举明经。高<br /><br />&nbsp;&nbsp;&nbsp;&nbsp;宗时，累迁监察御史，为剑南道巡察使，兴利除害，蜀土赖焉。永淳中，为尚书<br /><br />&nbsp;&nbsp;&nbsp;&nbsp;左丞。元常清鉴有理识，甚为高宗之所赏。尝密奏“中宫权重，宜稍抑损”，高<br /><br />&nbsp;&nbsp;&nbsp;&nbsp;宗虽不能用，深以其言为然。则天闻而甚恶之。及临朝，四方承旨，多献符瑞。<br /><br />&nbsp;&nbsp;&nbsp;&nbsp;嵩阳令樊文进瑞石，则天命于朝堂示百官。元常奏言：“状涉谄伪，不可诬罔士<br /><br />&nbsp;&nbsp;&nbsp;&nbsp;庶。”则天不悦，出为陇州刺史。<br /><br />&nbsp;&nbsp;&nbsp;&nbsp;俄而天下岳牧集乾陵会葬，则天不欲元常赴陵所，中途改授眉州刺史。剑南<br /><br />&nbsp;&nbsp;&nbsp;&nbsp;先时光火贼夜掠居人，昼潜山谷。元常至，喻以恩信，许其首露，仍切加捕逐，<br /><br />&nbsp;&nbsp;&nbsp;&nbsp;贼徒舍器杖，面缚自陈者相继。又转广州都督，便道之任，不许诣都。<br /><br />&nbsp;&nbsp;&nbsp;&nbsp;寻属安南首领李嗣仙杀都护刘延v，剽陷州县，敕元常讨之。率士卒济南海，<br /><br />&nbsp;&nbsp;&nbsp;&nbsp;先驰檄示以威恩，喻以祸福。嗣仙徒党多相率归降，因纵兵诛其魁首，安慰居人<br /><br />&nbsp;&nbsp;&nbsp;&nbsp;而旋。虽屡有政绩，则天竟不赏之。寻为酷吏周兴所陷，追赴都，下狱死。<br /><br />&nbsp;&nbsp;&nbsp;&nbsp;元常闺门雍肃，雅有礼度，虽小功之丧，未尝寝于私室，甚为士类所称。<br /><br />&nbsp;&nbsp;&nbsp;&nbsp;从父弟元淑，则天时为清漳令，政有殊绩，百姓号为神明。又历浚仪、始平<br /><br />&nbsp;&nbsp;&nbsp;&nbsp;二县令，皆单骑赴职，未尝以妻子之官。所乘马，午后则不与刍，云令其作斋。<br /><br />&nbsp;&nbsp;&nbsp;&nbsp;身及奴仆，每日一食而已。俸禄之余，皆供公用，并给与贫士。人或讥其邀名，<br /><br />&nbsp;&nbsp;&nbsp;&nbsp;元淑曰：“此吾本性，不为苦也。”中宗时，降玺书劳勉，仍令史官编其事迹。<br /><br />&nbsp;&nbsp;&nbsp;&nbsp;卒于祠部郎中。<br /><br />&nbsp;&nbsp;&nbsp;&nbsp;蒋俨，常州义兴人。贞观中，为右屯卫兵曹参军。太宗将征辽东，募使高丽<br /><br />&nbsp;&nbsp;&nbsp;&nbsp;者，众皆畏惮。俨谓人曰：“主上雄略，华夷畏威，高丽小蕃，岂敢图其使者。<br /><br />&nbsp;&nbsp;&nbsp;&nbsp;纵其凌虐，亦是吾死所也。”遂出请行。及至高丽，莫离支置于窟室中，胁以兵<br /><br />&nbsp;&nbsp;&nbsp;&nbsp;刃，终不屈挠。会高丽败，得归。太宗奇之，拜朝散大夫。再迁幽州司马。以善<br /><br />&nbsp;&nbsp;&nbsp;&nbsp;政为巡察使刘祥道所荐，擢为会州刺史。再迁殿中少监，数陈意见，高宗每优纳<br /><br />&nbsp;&nbsp;&nbsp;&nbsp;之。再转蒲州刺史。蒲州户口殷剧，前后刺史，多不称职。俨下车未几，令行禁<br /><br />&nbsp;&nbsp;&nbsp;&nbsp;止，称为良牧。<br /><br />&nbsp;&nbsp;&nbsp;&nbsp;永淳元年，拜太仆卿；以父名卿，固辞，乃除太子右卫副率。时征隐士田游<br /><br />&nbsp;&nbsp;&nbsp;&nbsp;岩为太子洗马，在宫竟无匡辅。俨乃贻书以责之曰：“足下负巢、由之峻节，傲<br /><br />&nbsp;&nbsp;&nbsp;&nbsp;唐、虞之圣主。养烟霞之逸气，守林壑之遁情，有年载矣！故能声出区宇，名流<br /><br />&nbsp;&nbsp;&nbsp;&nbsp;海内。主上屈万乘之重，申三顾之荣，遇子以商山之客，待子以不臣之礼。将以<br /><br />&nbsp;&nbsp;&nbsp;&nbsp;辅导储贰，渐染芝兰耳。皇太子春秋鼎盛，圣道未周，拾遗补阙，臣子恒务。仆<br /><br />&nbsp;&nbsp;&nbsp;&nbsp;以不才，犹参廷谍，诚以素非德望，位班卒伍，言以人废，不蒙采掇。足下受调<br /><br />&nbsp;&nbsp;&nbsp;&nbsp;护之寄，是可言之秋；唯唯而无一谈，悠悠以卒年岁。向使不{周粟，仆何敢<br /><br />&nbsp;&nbsp;&nbsp;&nbsp;言！禄及亲矣，将何酬塞？想为不达，谨书起予。”游岩竟不能答。<br /><br />&nbsp;&nbsp;&nbsp;&nbsp;俨寻检校太常卿。文明中，封义兴县子，历右卫大将军、太子詹事，以年老<br /><br />&nbsp;&nbsp;&nbsp;&nbsp;致仕。垂拱三年卒于家，年七十八。文集五卷。<br /><br />&nbsp;&nbsp;&nbsp;&nbsp;王方翼，并州祁人也，高宗王庶人从祖兄也。祖裕，武德初隋州刺史。裕妻<br /><br />&nbsp;&nbsp;&nbsp;&nbsp;即高祖妹同安大长公主也。太宗时，以公主属尊年老，特加敬异，数幸其第，赏<br /><br />&nbsp;&nbsp;&nbsp;&nbsp;赐累万。方翼父仁表，贞观中为岐州刺史。仁表卒，妻李氏为主所斥，居于凤泉<br /><br />&nbsp;&nbsp;&nbsp;&nbsp;别业。时方翼尚幼，乃与佣保齐力勤作，苦心计。功不虚弃，数年辟田数十顷，<br /><br />&nbsp;&nbsp;&nbsp;&nbsp;修饰馆宇，列植竹木，遂为富室。公主卒后，归长安。友人赵持满犯罪被诛，暴<br /><br />&nbsp;&nbsp;&nbsp;&nbsp;尸于城西，亲戚莫敢收视。方翼叹曰：“栾布之哭彭越，大义也；周文之掩朽骼，<br /><br />&nbsp;&nbsp;&nbsp;&nbsp;至仁也。绝友之义，蔽主之仁，何以事君？”乃收其尸，具礼葬之。高宗闻而嘉<br /><br />&nbsp;&nbsp;&nbsp;&nbsp;叹，由是知名。<br /><br />&nbsp;&nbsp;&nbsp;&nbsp;永徽中累授安定令。诛大姓皇甫氏，盗贼止息，号为善政。五迁肃州刺史。<br /><br />&nbsp;&nbsp;&nbsp;&nbsp;时州城荒毁，又无壕堑，数为寇贼所乘。方翼发卒浚筑，引多乐水环城为壕。又<br /><br />&nbsp;&nbsp;&nbsp;&nbsp;出私财造水碾}，税其利以养饥馁，宅侧起舍十余行以居之。属蝗俭，诸州贫人<br /><br />&nbsp;&nbsp;&nbsp;&nbsp;死于道路，而肃州全活者甚众，州人为立碑颂美。<br /><br />&nbsp;&nbsp;&nbsp;&nbsp;会吏部侍郎裴行俭西讨遮匐，奏方翼为副，兼检校安西都护。又筑碎叶镇城，<br /><br />&nbsp;&nbsp;&nbsp;&nbsp;立四面十二门，皆屈曲作隐伏出没之状，五旬而毕。西域诸胡竞来观之，因献方<br /><br />&nbsp;&nbsp;&nbsp;&nbsp;物。<br /><br />&nbsp;&nbsp;&nbsp;&nbsp;永隆中，车簿反叛，围弓月城。方翼引兵救之，至伊丽河。贼前来拒，因纵<br /><br />&nbsp;&nbsp;&nbsp;&nbsp;击。大破之，斩首千余级。俄而二姓咽曲悉发众十万，与车簿合势，以拒方翼。<br /><br />&nbsp;&nbsp;&nbsp;&nbsp;屯兵热海，与贼连战，流矢贯臂，徐以佩刀截之，左右莫有觉者。既而所将蕃兵<br /><br />&nbsp;&nbsp;&nbsp;&nbsp;怀贰，谋执方翼以应贼。方翼密知之，悉召会议，佯出军资以赐之。续续引去，<br /><br />&nbsp;&nbsp;&nbsp;&nbsp;便令斩之。会大风，又振金鼓以乱其声，遂诛七千余人。因遣裨将分道讨袭咽曲<br /><br />&nbsp;&nbsp;&nbsp;&nbsp;等。贼既无备，因是大溃，擒首领突骑施等三百人，西域遂定。以功迁夏州都督。<br /><br />&nbsp;&nbsp;&nbsp;&nbsp;属牛疫，无以营农，方翼造人耕之法，施关键，使人推之，百姓赖焉。<br /><br />&nbsp;&nbsp;&nbsp;&nbsp;永淳二年，诏征方翼，将议西域之事，于奉天宫谒见，赐食与语。方翼衣有<br /><br />&nbsp;&nbsp;&nbsp;&nbsp;旧时血渍之处，高宗问其故，方翼具对热海苦战之状。高宗使袒视其疮，叹曰：<br /><br />&nbsp;&nbsp;&nbsp;&nbsp;“吾亲也。”赏赐甚厚。俄属绥州白铁余举兵反，乃诏方翼副程务挺讨之。贼平，<br /><br />&nbsp;&nbsp;&nbsp;&nbsp;封太原郡公。<br /><br />&nbsp;&nbsp;&nbsp;&nbsp;则天临朝，以方翼是庶人近属，阴欲除之。及程务挺被诛，以方翼与务挺连<br /><br />&nbsp;&nbsp;&nbsp;&nbsp;职素善，追赴都下狱，遂流于崖州而死。<br /><br />&nbsp;&nbsp;&nbsp;&nbsp;子宝、、，并知名。宝、，开元中皆为中书舍人；，至秘书监。<br /><br />&nbsp;&nbsp;&nbsp;&nbsp;薛季昶，绛州龙门人也。则天初，上封事，解褐拜监察御史。频按制狱称旨，<br /><br />&nbsp;&nbsp;&nbsp;&nbsp;累迁御史中丞。万岁通天元年，夏官郎中侯味虚统兵讨契丹不利，奏言“贼徒炽<br /><br />&nbsp;&nbsp;&nbsp;&nbsp;盛，常有蛇虎导其军”。则天命季昶按验其状，便为河北道按察使。季昶先驰至<br /><br />&nbsp;&nbsp;&nbsp;&nbsp;军，斩味虚以闻。又有藁城尉吴泽者，贪虐纵横，尝射杀驿使，截百姓子女发以<br /><br />&nbsp;&nbsp;&nbsp;&nbsp;为，州将不能制，甚为人吏所患。季昶又杖杀之。由是威震远近，州县望<br /><br />&nbsp;&nbsp;&nbsp;&nbsp;风慑惧。然后布以恩信，旌扬善吏。有汴州孝女李氏，年八岁，父卒，柩殡在堂<br /><br />&nbsp;&nbsp;&nbsp;&nbsp;十余载，每日哭临无限。及年长，母欲嫁之。遂截发自誓，请在家终养。及丧母，<br /><br />&nbsp;&nbsp;&nbsp;&nbsp;号毁殆至灭性，家无丈夫，自营棺椁，州里钦其至孝，送葬者千余人。葬毕，庐<br /><br />&nbsp;&nbsp;&nbsp;&nbsp;于墓侧，蓬头跣足，负土成坟，手植松柏数百株。季昶列上其状，有制特表门闾，<br /><br />&nbsp;&nbsp;&nbsp;&nbsp;赐以粟帛。<br /><br />&nbsp;&nbsp;&nbsp;&nbsp;久视元年，季昶自定州刺史入为雍州长史，威名甚著，前后京尹，无及之者。<br /><br />&nbsp;&nbsp;&nbsp;&nbsp;俄迁文昌左丞，历魏、陕二州刺史。长安末，为洛州长史，所在皆以严肃为政。<br /><br />&nbsp;&nbsp;&nbsp;&nbsp;神龙初，以预诛张易之兄弟功，加银青光禄大夫，拜户部侍郎。时季昶劝敬<br /><br />&nbsp;&nbsp;&nbsp;&nbsp;晖等因兵势杀武三思。晖等不从，竟以此败，语在《晖传》。季昶亦因是累贬，<br /><br />&nbsp;&nbsp;&nbsp;&nbsp;自桂州都督授儋州司马。初，季昶与昭州首领周庆立及广州司马光楚客不协。及<br /><br />&nbsp;&nbsp;&nbsp;&nbsp;将之儋州，惧庆立见杀，将往广州，又恶楚客，乃叹曰：“薛季昶行事至是耶！”<br /><br />&nbsp;&nbsp;&nbsp;&nbsp;因自制棺，仰药而死。<br /><br />&nbsp;&nbsp;&nbsp;&nbsp;睿宗即位，下制曰：“故儋州司马薛季昶，刚干义烈。早承先顾，驱策中外，<br /><br />&nbsp;&nbsp;&nbsp;&nbsp;绩誉昭宣；有庄、汤之推举，同汲黯之强直。属丑正操衡，除其异己，横加窜责，<br /><br />&nbsp;&nbsp;&nbsp;&nbsp;卒至殂亡。言念忠冤，有怀嘉悼。可赠左御史大夫，仍同敬晖等例，与一子官。”</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56073);">加入书签</a><a
                        href="56072.html">上一页</a>&larr;<a href="index.html">返回列表</a>&rarr;<a
                            href="56074.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56072.html"; var next_page = "56074.html"; var index_page = "index.html"; var sortid = "9"; var article_id = "45"; var chapter_id = "56073"; var articlename = "旧唐书"; var chaptername = " 卷一百八十五上 列传第一百三十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>