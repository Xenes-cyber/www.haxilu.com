<!DOCTYPE html>
<html>
<head>
<meta charset="gbk" />
<title>旧唐书- 卷二十七 志第七-在线阅读-哈西文学网</title>
<meta name="keywords" content="刘d，旧唐书， 卷二十七 志第七全文， 卷二十七 志第七在线阅读 哈西文学网" />
<meta name="description" content="哈西文学网提供刘d的旧唐书  卷二十七 志第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2900.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2900.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 志第七</h1>
            <div class="link xb">
                <a href="2899.html">上一页</a>&larr;<a href="index.html">返回列表</a>&rarr;<a
                    href="2901.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼仪七<br /><br />&nbsp;&nbsp;&nbsp;&nbsp;贞观十四年，太宗因修礼官奏事之次，言及丧服，太宗曰：“同爨尚有Bī?<br /><br />&nbsp;&nbsp;&nbsp;&nbsp;之恩，而嫂叔无服。又舅之与姨，亲疏相似，而服纪有殊，理未为得。宜集学者<br /><br />&nbsp;&nbsp;&nbsp;&nbsp;详议。余有亲重而服轻者，亦附奏闻。”于是侍中魏征、礼部侍郎令狐德钡茸<br /><br />&nbsp;&nbsp;&nbsp;&nbsp;议曰：<br /><br />&nbsp;&nbsp;&nbsp;&nbsp;臣闻礼所以决嫌疑，定犹豫，别同异，明是非者也。非从天降，非从地出，<br /><br />&nbsp;&nbsp;&nbsp;&nbsp;人情而已矣。夫亲族有九，服术有六，随恩以薄厚，称情以立文。然舅之与姨，<br /><br />&nbsp;&nbsp;&nbsp;&nbsp;虽为同气，论情度义，先后实殊。何则？舅为母之本族，姨乃外戚他族，求之母<br /><br />&nbsp;&nbsp;&nbsp;&nbsp;族，姨不在焉，考之经典，舅诚为重。故周王念齐，每称舅甥之国；秦伯怀晋，<br /><br />&nbsp;&nbsp;&nbsp;&nbsp;实切《渭阳》之诗。在舅服止一时，为姨居丧五月，循名丧实，逐末弃本。盖古<br /><br />&nbsp;&nbsp;&nbsp;&nbsp;人之情，或有未达，所宜损益，实在兹乎！<br /><br />&nbsp;&nbsp;&nbsp;&nbsp;《记》曰：“兄弟之子，犹子也。盖引而进之也；嫂叔之不服，盖推而远之<br /><br />&nbsp;&nbsp;&nbsp;&nbsp;也。”礼：继父同居，则为之期；未尝同居，则不为服。从母之夫，舅之妻，二<br /><br />&nbsp;&nbsp;&nbsp;&nbsp;夫人相为服。或曰，同爨。然则继父之徒，并非骨肉，服重由乎同爨，恩轻在<br /><br />&nbsp;&nbsp;&nbsp;&nbsp;乎异居。故知制服虽系于名；亦缘恩之厚薄者也。或有长年之嫂，遇孩童之叔，<br /><br />&nbsp;&nbsp;&nbsp;&nbsp;劬劳鞠养，情若新生，分饥共寒，契阔偕老。譬同居之继父，方他人之同爨，情<br /><br />&nbsp;&nbsp;&nbsp;&nbsp;义之深浅，宁可同日而言哉！在其生也，爱之同于骨肉；及其死也，则曰推而远<br /><br />&nbsp;&nbsp;&nbsp;&nbsp;之。求之本原，深所未谕。若推而远之为是，则不可生而共居；生而共居之为是，<br /><br />&nbsp;&nbsp;&nbsp;&nbsp;则不可死同行路。重其生而轻其死，厚其始而薄其终，称情立文，其义安在？且<br /><br />&nbsp;&nbsp;&nbsp;&nbsp;事嫂见称，载籍非一。郑仲虞则恩礼甚笃，颜弘都则竭诚致感，马援则见之必冠，<br /><br />&nbsp;&nbsp;&nbsp;&nbsp;孔吃蚩拗为位。此并躬践教义，仁深孝友，察其所尚之旨，岂非先觉者欤？但<br /><br />&nbsp;&nbsp;&nbsp;&nbsp;于其时，上无哲王，礼非下之所议，遂使深情郁乎千载，至理藏于万古，其来久<br /><br />&nbsp;&nbsp;&nbsp;&nbsp;矣，岂不惜哉！<br /><br />&nbsp;&nbsp;&nbsp;&nbsp;今属钦明在辰，圣人有作，五礼详洽，一物无遗。犹且永念慎终，凝神遐想。<br /><br />&nbsp;&nbsp;&nbsp;&nbsp;以为尊卑之叙，虽焕乎大备；丧纪之制，或情理未周。爰命秩宗，更详考正。臣<br /><br />&nbsp;&nbsp;&nbsp;&nbsp;等奏遵明旨，触类旁求，采摭群经，讨论传记。或引兼名实，无文之礼咸秩，敦<br /><br />&nbsp;&nbsp;&nbsp;&nbsp;睦之情毕举，变薄俗于既往，垂笃义于将来，信六籍所不能谈，超百王而独得者<br /><br />&nbsp;&nbsp;&nbsp;&nbsp;也。诸儒所守，互有异同，详求厥中，申明圣旨。<br /><br />&nbsp;&nbsp;&nbsp;&nbsp;谨按曾祖父母旧服齐衰三月，请加为齐衰五月。嫡子妇旧服大功，请加为期。<br /><br />&nbsp;&nbsp;&nbsp;&nbsp;众子妇小功，今请与兄弟子妇同为大功九月。嫂叔旧无服，今请服小功五月报。<br /><br />&nbsp;&nbsp;&nbsp;&nbsp;其弟妻及夫兄，亦小功五月。舅服Bī椋请与从母同服小功?<br /><br />&nbsp;&nbsp;&nbsp;&nbsp;制可之。<br /><br />&nbsp;&nbsp;&nbsp;&nbsp;显庆二年九月，修礼官长孙无忌等又奏曰：“依古丧服，甥为舅Bī椋舅?<br /><br />&nbsp;&nbsp;&nbsp;&nbsp;甥亦同此制。贞观年中，八座议奏：‘舅服同姨，小功五月。’而今律疏，舅报<br /><br />&nbsp;&nbsp;&nbsp;&nbsp;于甥，服犹三月。谨按旁尊之服，礼无不报，已非正尊，不敢降也。故甥为从母<br /><br />&nbsp;&nbsp;&nbsp;&nbsp;五月，从母报甥小功，甥为舅Bī椋舅亦报甥三月，是其义矣。今甥为舅使同?<br /><br />&nbsp;&nbsp;&nbsp;&nbsp;母之丧，则舅宜进甥以同从母之报。修律疏人不知礼意，舅报甥服，尚止Bī椋?<br /><br />&nbsp;&nbsp;&nbsp;&nbsp;于例不通，礼须改正。今请修改律疏，舅报甥亦功。”又曰：“庶母古礼Bī椋?<br /><br />&nbsp;&nbsp;&nbsp;&nbsp;新礼无服。谨按庶母之子，即是己昆季，为之杖期，而己与之无服。同气之内，<br /><br />&nbsp;&nbsp;&nbsp;&nbsp;吉凶顿殊，求之礼情，深非至理。请依典故，为服Bī椤！敝朴执又?<br /><br />&nbsp;&nbsp;&nbsp;&nbsp;龙朔二年八月，所司奏：“司文正卿萧嗣业，嫡继母改嫁身亡，请申心制。<br /><br />&nbsp;&nbsp;&nbsp;&nbsp;据令，继母改嫁及为长子，并不解官。”既而有敕：“虽云嫡母，终是继母，据<br /><br />&nbsp;&nbsp;&nbsp;&nbsp;礼缘情，须有定制。付所司议定奏闻。”司礼太常伯陇西郡王博V等奏称：<br /><br />&nbsp;&nbsp;&nbsp;&nbsp;缅寻《丧服》，母名斯定，嫡、继、慈、养，皆在其中。惟出母制，特言出<br /><br />&nbsp;&nbsp;&nbsp;&nbsp;妻之子，明非生己，则皆无服。是以令云母嫁，又云出妻之子。出言其子，以著<br /><br />&nbsp;&nbsp;&nbsp;&nbsp;所生，嫁即言母，通包养、嫡，俱当解任，并合心丧。其不解者，惟有继母之嫁。<br /><br />&nbsp;&nbsp;&nbsp;&nbsp;继母为名，正据前妻之子；嫡于诸孽，礼无继母之文。甲令今既见行，嗣业理申<br /><br />&nbsp;&nbsp;&nbsp;&nbsp;心制。然奉敕议定，方垂永则，令有不安，亦须厘正。窃以嫡、继、慈、养，皆<br /><br />&nbsp;&nbsp;&nbsp;&nbsp;非所生，并同行路。嫁虽比出稍轻，于父终为义绝。继母之嫁，既殊亲母，慈、<br /><br />&nbsp;&nbsp;&nbsp;&nbsp;嫡义绝，岂合心丧？望请凡非所生，父卒而嫁，为父后者无服，非承重者杖期，<br /><br />&nbsp;&nbsp;&nbsp;&nbsp;并不心丧，一同继母。有符情礼，无玷旧章。又心丧之制，惟施服屈，杖期之服，<br /><br />&nbsp;&nbsp;&nbsp;&nbsp;不应解官。而令文三年齐斩，亦入心丧之例；杖期解官，又有妻丧之舛。又依礼，<br /><br />&nbsp;&nbsp;&nbsp;&nbsp;庶子为其母Bī槿月。既是所生母服，准例亦合解官。令文漏而不言，于事终?<br /><br />&nbsp;&nbsp;&nbsp;&nbsp;修附。既与嫡母等嫁同一令条，总议请改，理为允惬者。<br /><br />&nbsp;&nbsp;&nbsp;&nbsp;依集文武官九品已上议。得司卫正卿房仁裕等七百三十六人议，请一依司礼<br /><br />&nbsp;&nbsp;&nbsp;&nbsp;状，嗣业不解官。得右金吾卫将军薛孤吴仁等二十六人议，请解嗣业官，不同司<br /><br />&nbsp;&nbsp;&nbsp;&nbsp;礼状者。母非所生，出嫁义绝，仍令解职，有紊缘情。杖期解官，不甄妻服，三<br /><br />&nbsp;&nbsp;&nbsp;&nbsp;年齐斩，谬曰心丧。庶子为母Bī椋漏其中制。此并令文疏舛，理难因袭。依?<br /><br />&nbsp;&nbsp;&nbsp;&nbsp;仁裕等议，总加修附，垂之不朽。其礼及律疏有相关涉者，亦请准此改正。嗣业<br /><br />&nbsp;&nbsp;&nbsp;&nbsp;既非嫡母改醮，不合解官。<br /><br />&nbsp;&nbsp;&nbsp;&nbsp;诏从之。<br /><br />&nbsp;&nbsp;&nbsp;&nbsp;上元元年，天后上表曰：“至如父在为母服止一期，虽心丧三年，服由尊降。<br /><br />&nbsp;&nbsp;&nbsp;&nbsp;窃谓子之于母，慈爱特深，非母不生，非母不育。推燥居湿，咽苦吐甘，生养劳<br /><br />&nbsp;&nbsp;&nbsp;&nbsp;瘁，恩斯极矣！所以禽兽之情，犹知其母，三年在怀，理宜崇报。若父在为母服<br /><br />&nbsp;&nbsp;&nbsp;&nbsp;止一期，尊父之敬虽周，报母之慈有阙。且齐斩之制，足为差减，更令周以一期，<br /><br />&nbsp;&nbsp;&nbsp;&nbsp;恐伤人子之志。今请父在为母终三年之服。”高宗下诏，依议行焉。开元五年，<br /><br />&nbsp;&nbsp;&nbsp;&nbsp;右补阙卢履冰上言：“准礼，父在为母一周除灵，三年心丧。则天皇后请同父没<br /><br />&nbsp;&nbsp;&nbsp;&nbsp;之服，三年然始除灵。虽则权行，有紊彝典。今陛下孝理天下，动合礼经，请仍<br /><br />&nbsp;&nbsp;&nbsp;&nbsp;旧章，庶叶通典。”于是下制令百官详议；并舅及嫂叔服不依旧礼，亦合议定。<br /><br />&nbsp;&nbsp;&nbsp;&nbsp;刑部郎中田再思建议曰：<br /><br />&nbsp;&nbsp;&nbsp;&nbsp;干尊坤卑，天一地二，阴阳之位分矣，夫妇之道配焉。至若死丧之威，隆杀<br /><br />&nbsp;&nbsp;&nbsp;&nbsp;之等，礼经五服之制，齐斩有殊，考妣三年之丧，贵贱无隔，以报免怀之慈，以<br /><br />&nbsp;&nbsp;&nbsp;&nbsp;酬罔极之恩者也。<br /><br />&nbsp;&nbsp;&nbsp;&nbsp;稽之上古，丧期无数，暨乎中叶，方有岁年。《礼》云：“五帝殊时，不相<br /><br />&nbsp;&nbsp;&nbsp;&nbsp;沿乐；三王异代，不相袭礼。”《白虎通》云：“质文再变，正朔三而复。”自<br /><br />&nbsp;&nbsp;&nbsp;&nbsp;周公制礼之后，孔父刊经已来，爰殊厌降之仪，以标服纪之节。重轻从俗，斟酌<br /><br />&nbsp;&nbsp;&nbsp;&nbsp;随时。故知礼不从天而降，不由地而出也，在人消息，为适时之中耳。春秋诸国，<br /><br />&nbsp;&nbsp;&nbsp;&nbsp;鲁最知礼，以周公之后，孔子之邦也。晋韩起来聘，言“周礼尽在鲁矣。”齐仲<br /><br />&nbsp;&nbsp;&nbsp;&nbsp;孙来盟，言“鲁犹秉周礼。”尚有子张问高宗谅阴三年，子思不听其子服出母，<br /><br />&nbsp;&nbsp;&nbsp;&nbsp;子游谓同母异父昆弟之服大功，子夏谓合从齐衰之制。此等并四科之数，十哲之<br /><br />&nbsp;&nbsp;&nbsp;&nbsp;人，高步孔门，亲承圣训，及遇丧事，犹此致疑，即明自古已来，升降不一者也。<br /><br />&nbsp;&nbsp;&nbsp;&nbsp;三年之制，说者纷然。郑玄以为二十七月，王肃以为二十五月。又改葬之服，<br /><br />&nbsp;&nbsp;&nbsp;&nbsp;郑云服三月，王云讫葬而除。又继母出嫁，郑云皆服，王云从于继育，乃为之<br /><br />&nbsp;&nbsp;&nbsp;&nbsp;服。又无服之殇，郑云子生一月，哭之一日；王云以哭之一日易服之月。郑、王<br /><br />&nbsp;&nbsp;&nbsp;&nbsp;祖经宗传，各有异同；荀挚采古求遗，互为损益。方知去圣渐远，残缺弥多。故<br /><br />&nbsp;&nbsp;&nbsp;&nbsp;曰会礼之家，名为聚讼，宁有定哉！而父在为母三年，行之已逾四纪，出自高宗<br /><br />&nbsp;&nbsp;&nbsp;&nbsp;大帝之代，不从则天皇后之朝。大帝御极之辰，中宫献书之日，往时参议，将可<br /><br />&nbsp;&nbsp;&nbsp;&nbsp;施行，编之于格，服之已久。前王所是，疏而为律；后王所是，著而为令。何必<br /><br />&nbsp;&nbsp;&nbsp;&nbsp;乖先帝之旨，阻人子之情，亏纯孝之心，背德义之本？有何妨于圣化，有何紊于<br /><br />&nbsp;&nbsp;&nbsp;&nbsp;彝伦，而欲服之周年，与伯叔母齐焉，与姑姊妹同焉？夫三年之丧，如白驹之过<br /><br />&nbsp;&nbsp;&nbsp;&nbsp;隙，君子丧亲，有终身之忧，何况再周乎！夫礼者，体也，履也，示之以迹。孝<br /><br />&nbsp;&nbsp;&nbsp;&nbsp;者，畜也，养也，因之以心。小人不耻不仁，不畏不义。服之有制，使愚人企及；<br /><br />&nbsp;&nbsp;&nbsp;&nbsp;衣之以衰，使见之摧痛。以此防人，人犹有朝死而夕忘者；以此制人，人犹有释<br /><br />&nbsp;&nbsp;&nbsp;&nbsp;服而从吉者。方今渐归古朴，须敦孝义，抑贤引愚，理资宁戚，食稻衣锦，所不<br /><br />&nbsp;&nbsp;&nbsp;&nbsp;忍闻。<br /><br />&nbsp;&nbsp;&nbsp;&nbsp;若以庶事朝仪，一依周礼，则古之人臣见君也，公卿大夫贽羔雁、璧，今<br /><br />&nbsp;&nbsp;&nbsp;&nbsp;何故不依乎？周之用刑也，墨、劓、宫、刖，今何故不行乎？周则侯、甸、男、<br /><br />&nbsp;&nbsp;&nbsp;&nbsp;卫，朝聘有数，今何故不行乎？周则不五十不仕，七十不入朝，今何故不依乎？<br /><br />&nbsp;&nbsp;&nbsp;&nbsp;周则井、邑、丘、甸，以立征税，今何故不行乎？周则三老五等，父死子及，今<br /><br />&nbsp;&nbsp;&nbsp;&nbsp;何故不行乎？周则冠冕衣裘，乘车而战，今何故不行乎？周则分土五更，胶序养<br /><br />&nbsp;&nbsp;&nbsp;&nbsp;老，今何故不行乎？诸如此例，不可胜述。何独孝思之事，爱一年之服于其母乎？<br /><br />&nbsp;&nbsp;&nbsp;&nbsp;可为痛心，可为恸哭者！<br /><br />&nbsp;&nbsp;&nbsp;&nbsp;《诗》云：“哀哀父母，生我劬劳。”《礼》云：“父之亲子也，亲贤而下<br /><br />&nbsp;&nbsp;&nbsp;&nbsp;无能；母之亲子也，贤则亲之，无能则怜之。”阮嗣宗晋代之英才，方外之高士，<br /><br />&nbsp;&nbsp;&nbsp;&nbsp;以为母重于父。据齐斩升数，粗细已降，何忍服之节制，减至于周？岂后代之士，<br /><br />&nbsp;&nbsp;&nbsp;&nbsp;尽惭于古。循古未必是，依今未必非也。又同爨服，礼经明义。嫂叔远别，同<br /><br />&nbsp;&nbsp;&nbsp;&nbsp;诸路人。引而进之，触类而长。犹子咸衣苴，季父不服Bī椋推远之情有余?<br /><br />&nbsp;&nbsp;&nbsp;&nbsp;睦亲之义未足。又母之昆弟，情切渭阳，翟T讼舅之冤，甯氏宅甥之相，我之出<br /><br />&nbsp;&nbsp;&nbsp;&nbsp;也，义亦殷焉。不同从母之尊，遂降小功之服，依诸古礼，有爽俗情。今贬舅而<br /><br />&nbsp;&nbsp;&nbsp;&nbsp;宗姨，是陋今而荣古。此并太宗之制也，行之百年矣，辄为刊复，实用有疑。<br /><br />&nbsp;&nbsp;&nbsp;&nbsp;于是纷议不定。履冰又上疏曰：“《礼》：父在，为母十一月而练，十三月<br /><br />&nbsp;&nbsp;&nbsp;&nbsp;而祥，十五月而V，心丧三年。上元中，则天皇后上表，请同父没之服，亦未<br /><br />&nbsp;&nbsp;&nbsp;&nbsp;有行。至垂拱年中，始编入格，易代之后，俗乃通行。臣开元五年，频请仍旧。<br /><br />&nbsp;&nbsp;&nbsp;&nbsp;恩敕并嫂叔舅姨之服，亦付所司详议。诸司所议，同异相参。所司惟执齐斩之文，<br /><br />&nbsp;&nbsp;&nbsp;&nbsp;又曰亦合典礼。窃见新修之格，犹依垂拱之伪，致有祖父母安存，子孙之妻亡没，<br /><br />&nbsp;&nbsp;&nbsp;&nbsp;下房筵几，亦立再周，甚无谓也。据《周易・家人》卦云：‘利女贞女正位于内，<br /><br />&nbsp;&nbsp;&nbsp;&nbsp;男正位于外。男女正，天地之大义。家人有严君焉，父母之谓也。父父、子子、<br /><br />&nbsp;&nbsp;&nbsp;&nbsp;兄兄、弟弟、夫夫、妇妇，家道正而天下正矣。’《礼》：‘女在室，以父为天；<br /><br />&nbsp;&nbsp;&nbsp;&nbsp;出嫁，以夫为天。’又：‘在家从父，出嫁从夫，夫死从子。’本无自专抗尊之<br /><br />&nbsp;&nbsp;&nbsp;&nbsp;法。即《丧服四制》云：‘天无二日，土无二王，国无二君，家无二尊，以一理<br /><br />&nbsp;&nbsp;&nbsp;&nbsp;之也。故父在为母服周者，避二尊也。’伏惟陛下正持家国，孝理天下，而不断<br /><br />&nbsp;&nbsp;&nbsp;&nbsp;在宸衷，详正此礼，无随末俗，顾念儿女之情。臣恐后代复有妇夺夫政之败者。”<br /><br />&nbsp;&nbsp;&nbsp;&nbsp;疏奏未报。履冰又上奏曰：<br /><br />&nbsp;&nbsp;&nbsp;&nbsp;臣闻夫妇之道，人伦之始。尊卑法于天地，动静合于阴阳，阴阳和而天地生<br /><br />&nbsp;&nbsp;&nbsp;&nbsp;成，夫妇正而人伦式序。自家刑国，牝鸡无晨，四德之礼不愆，三从之义斯在。<br /><br />&nbsp;&nbsp;&nbsp;&nbsp;即《丧服四制》云：“天无二日，土无二王，国无二君，家无二尊，以一理之也。<br /><br />&nbsp;&nbsp;&nbsp;&nbsp;故父在为母服周者，见无二尊也。”准旧仪，父在为母一周除灵，再周心丧。父<br /><br />&nbsp;&nbsp;&nbsp;&nbsp;必三年而后娶者，达子之志焉。岂先圣无情于所生，固有意于家国者矣。原夫上<br /><br />&nbsp;&nbsp;&nbsp;&nbsp;元肇年，则天已潜秉政，将图c篡，预自崇先。请升慈爱之丧，以抗尊严之礼，<br /><br />&nbsp;&nbsp;&nbsp;&nbsp;虽齐斩之仪不改，而几筵之制遂同。数年之间，尚未通用。天皇晏驾，中宗蒙尘。<br /><br />&nbsp;&nbsp;&nbsp;&nbsp;垂拱之末，果行圣母之伪符；载初之元，遂启易代之深衅。孝和虽名反正，韦氏<br /><br />&nbsp;&nbsp;&nbsp;&nbsp;复效晨鸣。孝和非意暴崩，韦氏旋即称制。不蒙陛下英算，宗庙何由克复？《易》<br /><br />&nbsp;&nbsp;&nbsp;&nbsp;云：“臣弑其君，子弑其父，非一朝一夕之故。”其斯之谓矣。臣谨寻礼意，防<br /><br />&nbsp;&nbsp;&nbsp;&nbsp;杜实深，若不早图刊正，何以垂戒于后？所以薄言礼教，请依旧章，恩敕通明，<br /><br />&nbsp;&nbsp;&nbsp;&nbsp;蒙付所司详议。<br /><br />&nbsp;&nbsp;&nbsp;&nbsp;且臣所献者，盖请正夫妇之纲，岂忘母子之道。诸议多不讨其本源，所非议<br /><br />&nbsp;&nbsp;&nbsp;&nbsp;者，大凡只论罔极之恩；丧也宁戚；禽兽识母而不识父；秦燔书后礼经残缺，后<br /><br />&nbsp;&nbsp;&nbsp;&nbsp;儒缵集，不足可凭；岂得与伯叔母服同，岂得与姑姊妹制等；三王不相袭礼，五<br /><br />&nbsp;&nbsp;&nbsp;&nbsp;帝不相沿乐；齐斩足为升降，岁年何忍不同：此并道听途说之言，未习先王之旨，<br /><br />&nbsp;&nbsp;&nbsp;&nbsp;又安足以议经邦理俗之礼乎？臣请据经义以明之。所云“罔极之恩”者，春秋祭<br /><br />&nbsp;&nbsp;&nbsp;&nbsp;祀，以时思之。君子有终身之忧，霜露之感，岂止一二周之服哉！故圣人恐有朝<br /><br />&nbsp;&nbsp;&nbsp;&nbsp;死而夕忘，曾鸟兽之不若，为立中制，使贤不肖共成文理而已。所云“丧也宁戚”<br /><br />&nbsp;&nbsp;&nbsp;&nbsp;者，孔子答林放之问。至如太奢太俭，太易太戚，皆非礼中。苟不得中，名为俱<br /><br />&nbsp;&nbsp;&nbsp;&nbsp;失，不如太俭太戚焉。毁而灭性，犹愈于朝死夕忘焉。此论临丧哀毁之容，岂比<br /><br />&nbsp;&nbsp;&nbsp;&nbsp;于同宗异姓之服？所云“禽兽识母而不识父”者，禽兽群居而聚Y，而无家国之<br /><br />&nbsp;&nbsp;&nbsp;&nbsp;礼，少虽知亲爱其母，长不解尊严其父。引此为谕则亦禽兽之不若乎！所云“秦<br /><br />&nbsp;&nbsp;&nbsp;&nbsp;燔书后礼经残缺，后儒缵集，不足可凭”者，人间或有遗逸，岂亦家户到而燔之”<br /><br />&nbsp;&nbsp;&nbsp;&nbsp;假若尽燔，苟不可信，则坟黄都谬，庠序徒立，非圣之谈，复云安属？所云“与<br /><br />&nbsp;&nbsp;&nbsp;&nbsp;伯叔姑姊服同”者，伯叔姑姊有筵杖之制、三年心丧乎？所云“五帝不相沿乐，<br /><br />&nbsp;&nbsp;&nbsp;&nbsp;不相袭礼”，诚哉是言！此是则天怀私苞祸之情，岂可复相沿乐袭礼乎？所云<br /><br />&nbsp;&nbsp;&nbsp;&nbsp;“齐斩足为升降”者，母齐父斩，不易之礼。<br /><br />&nbsp;&nbsp;&nbsp;&nbsp;按《三年问》云：“将由修饰之君子与，三年之丧，若驷之过隙，遂之，则<br /><br />&nbsp;&nbsp;&nbsp;&nbsp;是无穷也。然则何以周也？曰：至亲以周断。是何也？曰：天地则已易矣，四时<br /><br />&nbsp;&nbsp;&nbsp;&nbsp;则已变矣，其在天地之者，莫不更始焉，以是象之也。然则何以三年？曰：加重<br /><br />&nbsp;&nbsp;&nbsp;&nbsp;焉耳。”故父加至再周，父在为母加三年心丧。今者还同父没之制，则尊厌之律<br /><br />&nbsp;&nbsp;&nbsp;&nbsp;安施？《丧服四制》又曰：“凡礼之大体，体天地，法四时，则阴阳，顺人情，<br /><br />&nbsp;&nbsp;&nbsp;&nbsp;故谓之礼。”訾之者是不知礼之所由生。非徒不识礼之所由制，亦恐未达孝子之<br /><br />&nbsp;&nbsp;&nbsp;&nbsp;通义。<br /><br />&nbsp;&nbsp;&nbsp;&nbsp;臣谨按《孝经》，以明陛下孝治之合至德要道，请论世欲訾礼之徒。夫至德<br /><br />&nbsp;&nbsp;&nbsp;&nbsp;谓孝悌，要道谓礼乐。“移风易俗，莫善于乐，安上治民，莫善于礼。”又《礼》<br /><br />&nbsp;&nbsp;&nbsp;&nbsp;有“无体之礼，无声之乐。”按《孝经援神契》云：“天子孝曰就，就之为言成<br /><br />&nbsp;&nbsp;&nbsp;&nbsp;也。天子德被天下，泽及万物，始终成就，则其亲获安，故曰就也。诸侯孝曰度，<br /><br />&nbsp;&nbsp;&nbsp;&nbsp;度者法也。诸侯居国，能奉天子法度，得不危溢，则其亲获安，故曰度也。卿大<br /><br />&nbsp;&nbsp;&nbsp;&nbsp;夫孝曰誉，誉之为言名也。卿大夫言行布满，能无恶称，誉达遐迩，则其亲获安，<br /><br />&nbsp;&nbsp;&nbsp;&nbsp;故曰誉也。士孝曰究，究者以明审为义。士始升朝，辞亲入仕，能审资父事君之<br /><br />&nbsp;&nbsp;&nbsp;&nbsp;礼，则其亲获安，故曰究也。庶人孝曰畜，畜者含畜为义。庶人含情受朴，躬耕<br /><br />&nbsp;&nbsp;&nbsp;&nbsp;力作，以畜其德，则其亲获安，故曰畜也。”陛下以韦氏构逆，中宗降祸，宸衷<br /><br />&nbsp;&nbsp;&nbsp;&nbsp;哀愤，睿情卓烈。初无一旅之众，遂殄九重之妖，定社稷于阽危，拯宗枝于涂炭。<br /><br />&nbsp;&nbsp;&nbsp;&nbsp;此陛下孝悌之至，通于神明，光于四海，无所不通。使诸侯得守其法度，卿大夫<br /><br />&nbsp;&nbsp;&nbsp;&nbsp;得尽其言行，士得资亲以事君，庶人得用天而分地。此陛下无体之礼，以安上理<br /><br />&nbsp;&nbsp;&nbsp;&nbsp;人也。上元以来，政由武氏，文明之后，法在凶人。贼害宗亲，诛灭良善，勋阶<br /><br />&nbsp;&nbsp;&nbsp;&nbsp;岁累，T赦年频。佞之则荣华，正之则迁谪。神龙、景云之际，其事尤繁；先天、<br /><br />&nbsp;&nbsp;&nbsp;&nbsp;开元之间，斯弊都革。此陛下之无声之乐，以移风易俗也。<br /><br />&nbsp;&nbsp;&nbsp;&nbsp;臣前状单略，议者未识臣之恳诚。谨具状重进，请付中书门下商量处分。臣<br /><br />&nbsp;&nbsp;&nbsp;&nbsp;言若谠，然敢侧足于轩墀；臣言不忠，伏请窜迹于荒裔。<br /><br />&nbsp;&nbsp;&nbsp;&nbsp;左散骑常侍元行冲奏议曰：“天地之性，惟人最灵者，盖以智周万物，惟睿<br /><br />&nbsp;&nbsp;&nbsp;&nbsp;作圣，明贵贱，辨尊卑，远嫌疑，分情理也。是以古之圣人，征性识本，缘情制<br /><br />&nbsp;&nbsp;&nbsp;&nbsp;服，有申有厌。天父、天夫，故斩衰三年，情理俱尽者，因心立极也。生则齐体，<br /><br />&nbsp;&nbsp;&nbsp;&nbsp;死则同穴，比阴阳而配合，同两仪而成化。而妻丧杖期，情礼俱杀者，盖以远嫌<br /><br />&nbsp;&nbsp;&nbsp;&nbsp;疑，尊乾道也。父为嫡子三年斩衰，而不去职者，盖尊祖重嫡，崇礼杀情也。资<br /><br />&nbsp;&nbsp;&nbsp;&nbsp;于事父以事君，孝莫大于严父。故父在，为母罢职齐周而心丧三年，谓之尊厌者，<br /><br />&nbsp;&nbsp;&nbsp;&nbsp;则情申而礼杀也。斯制也，可以异于飞走，别于华夷。羲、农、尧、舜，莫之易<br /><br />&nbsp;&nbsp;&nbsp;&nbsp;也；文、武、周、孔，同所尊也。今若舍尊厌之重，亏严父之义，略纯素之嫌，<br /><br />&nbsp;&nbsp;&nbsp;&nbsp;贻非圣之责，则事不师古，有伤名教矣。姨兼从母之名，即母之女党，加于舅服，<br /><br />&nbsp;&nbsp;&nbsp;&nbsp;有理存焉。嫂叔不服，避嫌疑也。若引同爨之，以忘推远之迹，既乖前圣，亦<br /><br />&nbsp;&nbsp;&nbsp;&nbsp;谓难从。谨详三者之疑，并请依古为当。”自是百僚议意不决。<br /><br />&nbsp;&nbsp;&nbsp;&nbsp;至七年八月，下敕曰：“惟周公制礼，当历代不刊；况子夏为《传》，乃孔<br /><br />&nbsp;&nbsp;&nbsp;&nbsp;门所受。格条之内，有父在为母齐衰三年，此有为而为，非尊厌之义。与其改作，<br /><br />&nbsp;&nbsp;&nbsp;&nbsp;不如师古，诸服纪宜一依《丧服》文。”自是卿士之家，父在为母行服不同：或<br /><br />&nbsp;&nbsp;&nbsp;&nbsp;既周而V，V服六十日释服，心丧三年者；或有既周而V服终三年者；或<br /><br />&nbsp;&nbsp;&nbsp;&nbsp;有依上元之制，齐衰三年者。时议者是非纷然，元行冲谓人曰：“圣人制厌降之<br /><br />&nbsp;&nbsp;&nbsp;&nbsp;礼，岂不知母恩之深也，以尊祖贵祢，欲其远别禽兽，近异夷狄故也。人情易摇，<br /><br />&nbsp;&nbsp;&nbsp;&nbsp;浅识者众。一紊其度，其可止乎！”二十年，中书令萧嵩与学士改修定五礼，又<br /><br />&nbsp;&nbsp;&nbsp;&nbsp;议请依上元敕，父在为母齐衰三年为定。及颁礼，乃一依行焉。<br /><br />&nbsp;&nbsp;&nbsp;&nbsp;二十三年，藉田礼毕，正制曰：“服制之纪，或有所未通，宜令礼官学士详<br /><br />&nbsp;&nbsp;&nbsp;&nbsp;议闻奏。”太常卿韦_奏曰：“谨按《仪礼丧服》：舅，Bī槿月。从母，?<br /><br />&nbsp;&nbsp;&nbsp;&nbsp;功五月。《传》曰：可以小功，以名加也。堂姨舅、舅母，恩所不及。外祖父母。<br /><br />&nbsp;&nbsp;&nbsp;&nbsp;小功五月。《传》曰：何以小功，以尊加也。舅，Bī槿月，并是情亲而服属?<br /><br />&nbsp;&nbsp;&nbsp;&nbsp;者也。外祖正尊，同于从母之服。姨舅一等，服则轻重有殊。堂姨舅亲即未疏，<br /><br />&nbsp;&nbsp;&nbsp;&nbsp;恩绝不相为服。亲舅母来承外族，同爨之礼不加。窃以古意犹有所未畅者也。且<br /><br />&nbsp;&nbsp;&nbsp;&nbsp;为外祖小功，此则正尊情甚亲而服属疏者也，请加至大功九月。姨舅侪类，亲既<br /><br />&nbsp;&nbsp;&nbsp;&nbsp;无别，服宜齐等，请为舅加至小功五月。堂姨舅疏降一等，亲舅母从服之例，先<br /><br />&nbsp;&nbsp;&nbsp;&nbsp;无制服之文，并望加至袒免。臣闻礼以饰情，服从义制，或有沿革，损益可明。<br /><br />&nbsp;&nbsp;&nbsp;&nbsp;事体既大，理资详审。望付尚书省集众官吏详议，务从折衷，永为典则。”<br /><br />&nbsp;&nbsp;&nbsp;&nbsp;于是太子宾客崔沔建议曰：“窃闻大道既隐，天下为家。圣人因之，然后制<br /><br />&nbsp;&nbsp;&nbsp;&nbsp;礼。礼教之设，本为正家，家道正而天下定矣。正家之道，不可以贰，总一定议，<br /><br />&nbsp;&nbsp;&nbsp;&nbsp;理归本宗。父以尊崇，母以厌降，岂忘爱敬，宜存伦序。是以内有齐斩，外服皆<br /><br />&nbsp;&nbsp;&nbsp;&nbsp;Bī椋尊名所加，不过一等，此先王不易之道也。前圣所志，后贤所传，其来?<br /><br />&nbsp;&nbsp;&nbsp;&nbsp;矣。昔辛有适伊川，见被发而祭于野者，曰：‘不及百年，此其戎乎？其礼先亡<br /><br />&nbsp;&nbsp;&nbsp;&nbsp;矣”！贞观修礼，时改旧章，渐广渭阳之恩，不遵洙、泗之典。及弘道之后，唐<br /><br />&nbsp;&nbsp;&nbsp;&nbsp;隆之间，国命再移于外族矣。礼亡征兆，傥或斯见，天人之际，可不诫哉！开元<br /><br />&nbsp;&nbsp;&nbsp;&nbsp;初，补阙卢履冰尝进状论丧服轻重，敕令佥议。于时群议纷，各安积习，太常<br /><br />&nbsp;&nbsp;&nbsp;&nbsp;礼部，奏依旧定。陛下运稽古之思，发独断之明，至开元八年，特降别敕，一依<br /><br />&nbsp;&nbsp;&nbsp;&nbsp;古礼。事符故实，人知向方，式固宗盟，社稷之福。更图异议，窃所未详。愿守<br /><br />&nbsp;&nbsp;&nbsp;&nbsp;八年明旨，以为万代成法。”<br /><br />&nbsp;&nbsp;&nbsp;&nbsp;职方郎中韦述议曰：<br /><br />&nbsp;&nbsp;&nbsp;&nbsp;天生万物，惟人最灵。所以尊尊亲亲，别生分类，存则尽其爱敬，没则尽其<br /><br />&nbsp;&nbsp;&nbsp;&nbsp;哀戚。缘情而制服，考事而立言，往圣讨论，亦已勤矣。上自高祖，下至玄孙，<br /><br />&nbsp;&nbsp;&nbsp;&nbsp;以及其身，谓之九族。由近而及远，称情而立文，差其轻重，遂为五服。虽则或<br /><br />&nbsp;&nbsp;&nbsp;&nbsp;以义降，或以名加，教有所从，理不逾等。百王不易，三代可知，日月同悬，咸<br /><br />&nbsp;&nbsp;&nbsp;&nbsp;所仰也。自微言既绝，大义复乖，虽文质有迁，而必遵此制。<br /><br />&nbsp;&nbsp;&nbsp;&nbsp;谨按《仪礼・丧服传》曰：“外亲之服皆Bī椤！敝Ｐ谓：“外亲，异姓?<br /><br />&nbsp;&nbsp;&nbsp;&nbsp;正服不过Bī椤！蓖庾娓改福小功五月，以尊加也。从母，小功五月，以名加也?<br /><br />&nbsp;&nbsp;&nbsp;&nbsp;舅甥外孙、中外昆弟，依本服Bī槿月。若以匹敌，外祖则祖也，舅则伯叔父?<br /><br />&nbsp;&nbsp;&nbsp;&nbsp;别也。姨舅伯叔，则父母之恩不殊，而独杀于外氏，圣人之心，良有以也。《丧<br /><br />&nbsp;&nbsp;&nbsp;&nbsp;服传》曰：“禽兽知母而不知父。”野人曰，父母何算焉。都邑之士，则知尊祢<br /><br />&nbsp;&nbsp;&nbsp;&nbsp;矣。大夫及学士，则知尊祖也。诸侯及其太祖，天子及其始祖。圣人究天道而厚<br /><br />&nbsp;&nbsp;&nbsp;&nbsp;于祖祢，系姓族而亲其子孙，近则别其贤愚，远则异于禽兽。由此言之，母党比<br /><br />&nbsp;&nbsp;&nbsp;&nbsp;于本族，不可同贯明矣。且家无二尊，丧无二斩，人之所奉，不可贰也。特重于<br /><br />&nbsp;&nbsp;&nbsp;&nbsp;大宗者，降其小宗；为人后者，减其父母之服；女子出嫁，杀其本家之丧。盖所<br /><br />&nbsp;&nbsp;&nbsp;&nbsp;存者远，所抑者私也。今若外祖及舅更加服一等，堂舅及姨列于服纪之内，则中<br /><br />&nbsp;&nbsp;&nbsp;&nbsp;外之制，相去几何？废礼徇情，所务者末。古之制作者知人情之易摇，恐失礼之<br /><br />&nbsp;&nbsp;&nbsp;&nbsp;将渐，别其同异，轻重相悬，欲使后来之人，永不相杂。微旨斯在，岂徒然哉！<br /><br />&nbsp;&nbsp;&nbsp;&nbsp;且五服有上杀之义，必循源本，方及条流。伯叔父母本服大功九月，从父昆弟亦<br /><br />&nbsp;&nbsp;&nbsp;&nbsp;大功九月，并以上出于祖，其服不得过于祖也。从祖祖父母、从祖父母、从祖昆<br /><br />&nbsp;&nbsp;&nbsp;&nbsp;弟，皆小功五月；以出于曾祖，服不得过于曾祖也。族祖祖父母、族祖父母、族<br /><br />&nbsp;&nbsp;&nbsp;&nbsp;祖昆弟，皆Bī槿月，以其出于高祖，其服不得过于高祖也。堂舅姨既出于外?<br /><br />&nbsp;&nbsp;&nbsp;&nbsp;祖，若为之制服，则外曾祖父母及外伯叔祖父母，亦宜制服矣。外祖加至大功九<br /><br />&nbsp;&nbsp;&nbsp;&nbsp;月，则外曾祖合至小功，外高祖合至Bī椤Ｈ艟俅硕舍彼，事则不均；弃亲而?<br /><br />&nbsp;&nbsp;&nbsp;&nbsp;疏，理则不顺。推而广之，是与本族无异矣。服皆有报，则堂外甥、外曾孙、侄<br /><br />&nbsp;&nbsp;&nbsp;&nbsp;女之子，皆须制服矣。<br /><br />&nbsp;&nbsp;&nbsp;&nbsp;圣人岂薄其骨肉，背其恩爱。情之亲者，服制乃轻，盖本于公者薄于私，存<br /><br />&nbsp;&nbsp;&nbsp;&nbsp;其大者略其细，义有所断，不得不然。苟可加也，亦可减也，往圣可得而非，则<br /><br />&nbsp;&nbsp;&nbsp;&nbsp;礼经可得而隳矣。先王之制，谓之彝伦，奉以周旋，犹恐失坠，一紊其叙，庸可<br /><br />&nbsp;&nbsp;&nbsp;&nbsp;止乎？且旧章沦胥，为日已久矣。所存者无几，又欲弃之，虽曰未达，不知其可。<br /><br />&nbsp;&nbsp;&nbsp;&nbsp;请依《仪礼・丧服》为定。<br /><br />&nbsp;&nbsp;&nbsp;&nbsp;礼部员外郎杨仲昌议曰：“谨按《仪礼》曰：‘外服皆。’又曰：‘外祖<br /><br />&nbsp;&nbsp;&nbsp;&nbsp;父母以尊加，从母以名加，并为小功五月。’其为舅，郑文贞公魏征已议同从<br /><br />&nbsp;&nbsp;&nbsp;&nbsp;母例，加至小功五月讫。今之所加，岂异前旨？虽文贞贤也，而周、孔圣也，以<br /><br />&nbsp;&nbsp;&nbsp;&nbsp;贤改圣，后学何从？堂舅姨、堂舅母，并升为袒免，则何以祖述礼经乎？如以外<br /><br />&nbsp;&nbsp;&nbsp;&nbsp;祖父母加至大功，则岂无加报于外孙乎？如外孙为报，服大功，则本宗庶孙，何<br /><br />&nbsp;&nbsp;&nbsp;&nbsp;同等而相浅乎？傥必如是，深所不便。窃恐内外乖序，亲疏夺伦、情之所沿，何<br /><br />&nbsp;&nbsp;&nbsp;&nbsp;所不至，理必然也。昔子路有姊之丧而不除，孔子问之，子路对曰：‘吾寡兄弟<br /><br />&nbsp;&nbsp;&nbsp;&nbsp;而不忍也。’子曰：‘先王制礼，行道之人皆不忍也。’子路闻而除之。此则圣<br /><br />&nbsp;&nbsp;&nbsp;&nbsp;人因言以立训，援事抑情之明例也。礼不云乎，无轻议礼。明共蟠于天地，并彼<br /><br />&nbsp;&nbsp;&nbsp;&nbsp;日月，贤者由之，安敢小有损益也！况夫《丧服》之纪，先王大猷，奉以周旋，<br /><br />&nbsp;&nbsp;&nbsp;&nbsp;以匡人道。一辞宁措，千载是遵，涉于异端，岂曰弘教。伏望各依正礼，以厚儒<br /><br />&nbsp;&nbsp;&nbsp;&nbsp;风。太常所谓增加，愚见以为不可。”又户部郎中杨伯成、左监门录事参军刘秩<br /><br />&nbsp;&nbsp;&nbsp;&nbsp;并同是议，与沔等略同。议奏，上又手敕侍臣等曰：“朕以为亲姨舅既服小功，<br /><br />&nbsp;&nbsp;&nbsp;&nbsp;则舅母于舅有三年之服，服是受我而厚，以服制情，则舅母之服，不得全降于舅<br /><br />&nbsp;&nbsp;&nbsp;&nbsp;也，宜服Bī椤Ｌ靡叹斯沤裎粗品，朕思敦睦九族，引而亲之，宜服袒免。又?<br /><br />&nbsp;&nbsp;&nbsp;&nbsp;玄注《礼记》云‘同爨’，若比堂姨舅于同爨，亲则厚矣。又《丧服传》云，<br /><br />&nbsp;&nbsp;&nbsp;&nbsp;‘外亲之服皆’，是亦不隔于堂姨舅也。若以所服不得过本，而须为外曾祖父<br /><br />&nbsp;&nbsp;&nbsp;&nbsp;母及外伯叔祖父母制服，亦何伤乎？是皆亲亲敦本之意，卿等更熟详之。”<br /><br />&nbsp;&nbsp;&nbsp;&nbsp;侍中裴耀卿、中书令张九龄、礼部尚书李林甫等奏曰：“外族之亲，礼无厌<br /><br />&nbsp;&nbsp;&nbsp;&nbsp;降。外甥既为舅母制服，舅母还合报之。夫外甥既为报服，则与夫之姨舅，以类<br /><br />&nbsp;&nbsp;&nbsp;&nbsp;是同，外甥之妻，不得无服。所增者颇广，所引者渐疏。微臣愚蒙，犹有未达。”<br /><br />&nbsp;&nbsp;&nbsp;&nbsp;玄宗又手制答曰：“从服有六，此其一也。降杀之制，礼无明文。此皆自身率亲，<br /><br />&nbsp;&nbsp;&nbsp;&nbsp;用为制服。所有存抑，尽是推恩。朕情有未安，故令详议，非欲苟求变古，以示<br /><br />&nbsp;&nbsp;&nbsp;&nbsp;不同。卿等以为‘外族之亲，礼无厌降，报服之制，所引甚疏’。且姨舅者，属<br /><br />&nbsp;&nbsp;&nbsp;&nbsp;从之至近也，以亲言之，则亦姑伯之匹敌也。岂有所引者疏，而降所亲者服？又<br /><br />&nbsp;&nbsp;&nbsp;&nbsp;妇，从夫者也。夫之姨舅，夫既有服，从夫而服，由是睦亲。实欲令不肖者企及，<br /><br />&nbsp;&nbsp;&nbsp;&nbsp;贤者俯就。卿等宜熟详之。”耀卿等奏曰：“陛下体至仁之德，广推恩之道，将<br /><br />&nbsp;&nbsp;&nbsp;&nbsp;弘引进，以示睦亲，再发德音，更令详议。臣等按《大唐新礼》：亲舅加至小功，<br /><br />&nbsp;&nbsp;&nbsp;&nbsp;与从母同服。此盖当时特命，不以轻重递增，盖不欲参于本宗，慎于变礼者也。<br /><br />&nbsp;&nbsp;&nbsp;&nbsp;今圣制亲姨舅小功，更制舅母Bī椋堂姨舅袒免等服，取类《新礼》，垂示将来?<br /><br />&nbsp;&nbsp;&nbsp;&nbsp;通于物情，自我作则。群儒风议，徒有稽留。并望准制施行。”制从之。天宝六<br /><br />&nbsp;&nbsp;&nbsp;&nbsp;载正月，出嫁母宜终服三年。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2900);">加入书签</a><a
                        href="2899.html">上一页</a>&larr;<a href="index.html">返回列表</a>&rarr;<a
                            href="2901.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2899.html"; var next_page = "2901.html"; var index_page = "index.html"; var sortid = "9"; var article_id = "45"; var chapter_id = "2900"; var articlename = "旧唐书"; var chaptername = " 卷二十七 志第七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>