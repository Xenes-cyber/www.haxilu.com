<!DOCTYPE html>
<html>
<head>
<meta charset="gbk" />
<title>旧唐书- 卷一百五十四 列传第一百四-在线阅读-哈西文学网</title>
<meta name="keywords" content="刘d，旧唐书， 卷一百五十四 列传第一百四全文， 卷一百五十四 列传第一百四在线阅读 哈西文学网" />
<meta name="description" content="哈西文学网提供刘d的旧唐书  卷一百五十四 列传第一百四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56037.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56037.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十四 列传第一百四</h1>
            <div class="link xb">
                <a href="56036.html">上一页</a>&larr;<a href="index.html">返回列表</a>&rarr;<a
                    href="56038.html">下一页</a></div>			
            <div id="BookText">&nbsp;&nbsp;&nbsp;&nbsp;○孔巢父（从子戡桕）许孟容中元膺刘栖楚张宿熊望柏耆<br /><br />&nbsp;&nbsp;&nbsp;&nbsp;孔巢父，冀州人，字弱翁。父如，海州司户参军，以巢父赠工部郎中。巢<br /><br />&nbsp;&nbsp;&nbsp;&nbsp;父早勤文史，少时与韩准、裴政、李白、张叔明、陶沔隐于徂来山，时号“竹溪<br /><br />&nbsp;&nbsp;&nbsp;&nbsp;六逸”。永王U起兵江淮，闻其贤，以从事辟之。巢父知其必败，侧身潜遁，由<br /><br />&nbsp;&nbsp;&nbsp;&nbsp;是知名。<br /><br />&nbsp;&nbsp;&nbsp;&nbsp;广德中，李季卿为江淮宣抚使，荐巢父，授左卫兵曹参军。大历初，泽潞节<br /><br />&nbsp;&nbsp;&nbsp;&nbsp;度使李抱玉奏为宾幕，累授监察御史，转殿中、检校库部员外郎，出授归州刺史。<br /><br />&nbsp;&nbsp;&nbsp;&nbsp;建中初，泾原节度留后孟表巢父试秘书少监，兼御史中丞、行军司马。寻拜汾<br /><br />&nbsp;&nbsp;&nbsp;&nbsp;州刺史，入为谏议大夫，出为潭州刺史、湖南观察使。未行，会普王为荆襄副元<br /><br />&nbsp;&nbsp;&nbsp;&nbsp;帅，以巢父为元帅府行军司马，兼御史大夫。<br /><br />&nbsp;&nbsp;&nbsp;&nbsp;寻属泾师之难，从德宗幸奉天，迁给事中、河中陕华等州招讨使。累献破贼<br /><br />&nbsp;&nbsp;&nbsp;&nbsp;之谋，德宗甚赏之。寻兼御史大夫，充魏博宣慰使。巢父博辩多智，对田悦之众，<br /><br />&nbsp;&nbsp;&nbsp;&nbsp;陈逆顺利害君臣之道，士众欣悚喜\，曰：“不图今日复睹王化！”及就宴，悦<br /><br />&nbsp;&nbsp;&nbsp;&nbsp;酒酣，自矜其骑射之艺、拳勇之略，因曰：“若蒙见用，无坚不摧。”巢父谓之<br /><br />&nbsp;&nbsp;&nbsp;&nbsp;曰：“若如公言而不早归国者，但为一好贼耳。”悦曰：“为贼既曰好贼，为臣<br /><br />&nbsp;&nbsp;&nbsp;&nbsp;当作功臣。”巢父曰：“国方有虞，待子而息。”悦起谢焉。悦背叛日久，其下<br /><br />&nbsp;&nbsp;&nbsp;&nbsp;厌乱，且喜巢父之至。数日，田承嗣之子绪以失职怨望，因人心之摇动，遂构谋<br /><br />&nbsp;&nbsp;&nbsp;&nbsp;杀悦，而与大将邢曹俊等禀命于巢父。巢父因其众意，令田绪权知军务，以纾其<br /><br />&nbsp;&nbsp;&nbsp;&nbsp;难。<br /><br />&nbsp;&nbsp;&nbsp;&nbsp;兴元元年，李怀光拥兵河中。七月，复以巢父兼御史大夫，充宣慰使。既传<br /><br />&nbsp;&nbsp;&nbsp;&nbsp;诏旨，怀光以巢父尝使魏博，田悦死于帐下，恐祸及。又朔方蕃浑之众数千，皆<br /><br />&nbsp;&nbsp;&nbsp;&nbsp;在行列，颇骄悖不肃。闻罢怀光兵权，时怀光素服待命，巢父不止之。众咸忿恚，<br /><br />&nbsp;&nbsp;&nbsp;&nbsp;咄嗟曰：“太尉尽无官矣！”方宣诏，喧噪，怀光亦不禁止，巢父、守盈并遇害。<br /><br />&nbsp;&nbsp;&nbsp;&nbsp;上闻之震悼，赠尚书左仆射，仍诏收河中日备礼葬祭。赐其家布帛米粟甚厚，仍<br /><br />&nbsp;&nbsp;&nbsp;&nbsp;授子正员官。从子戡、琛㈥。<br /><br />&nbsp;&nbsp;&nbsp;&nbsp;戡，巢父兄岑父之子。方严有家法，重然诺，尚忠义。卢从史镇泽潞，辟为<br /><br />&nbsp;&nbsp;&nbsp;&nbsp;书记。从史浸骄，与王承宗、田绪阴相连结，欲效河朔事以固其位。戡每秉笔至<br /><br />&nbsp;&nbsp;&nbsp;&nbsp;不轨之言，极谏以为不可，从史怒戡，岁余，谢病归洛阳。李吉甫镇扬州，召为<br /><br />&nbsp;&nbsp;&nbsp;&nbsp;宾佐。从史知之，上疏论列，请行贬逐。宪宗不得已，授卫尉丞，分司洛阳。初，<br /><br />&nbsp;&nbsp;&nbsp;&nbsp;贞元中藩帅诬奏从事者，皆不验理，便行降黜。及戡诏下，给事中吕元膺执之，<br /><br />&nbsp;&nbsp;&nbsp;&nbsp;上令中使慰喻元膺，制书方下。戡不调而卒，赠驾部员外郎。<br /><br />&nbsp;&nbsp;&nbsp;&nbsp;瑁字君严。登进士第，郑滑节度使卢群辟为从事。群卒，命枞ㄕ屏粑瘢<br /><br />&nbsp;&nbsp;&nbsp;&nbsp;监军使以气凌之，栉匏屈降。入为侍御史，累转尚书郎。元和初，改谏议大夫，<br /><br />&nbsp;&nbsp;&nbsp;&nbsp;侃然忠谠，有谏臣体。上疏论时政四条，帝意嘉纳。<br /><br />&nbsp;&nbsp;&nbsp;&nbsp;六年十月，内官刘希光受将军孙q赂二十万贯，以求方镇。事败，赐希光死。<br /><br />&nbsp;&nbsp;&nbsp;&nbsp;时吐突承璀以出军无功，谏官论列，坐希光事出为淮南监军使。太子通事舍人李<br /><br />&nbsp;&nbsp;&nbsp;&nbsp;涉知上待承璀意未衰，欲投匦上疏，论承璀有功，希光无事，久委心腹，不宜遽<br /><br />&nbsp;&nbsp;&nbsp;&nbsp;弃。栉匦使，得涉副章，不受，面诘责之。涉乃进疏于光顺门。杓论其与中<br /><br />&nbsp;&nbsp;&nbsp;&nbsp;官交结，言甚激切。诏贬涉为陕州司仓。幸臣闻之侧目，人为危之。<br /><br />&nbsp;&nbsp;&nbsp;&nbsp;韪卟焦卿间，以方严见惮。俄兼太子侍读，迁吏部侍郎，转左丞。<br /><br />&nbsp;&nbsp;&nbsp;&nbsp;九年，信州刺史李位为州将韦岳谗谮于本使监军高重谦，言位结聚术士，以<br /><br />&nbsp;&nbsp;&nbsp;&nbsp;图不轨。追位至京师，鞫于禁中。枳嘣唬骸按淌返米铮合归法司按问，不合劾<br /><br />&nbsp;&nbsp;&nbsp;&nbsp;于内仗。”乃出付御史台。栌肴司讯鞫，得其状。位好黄老道，时修斋，与<br /><br />&nbsp;&nbsp;&nbsp;&nbsp;山人王恭合炼药物，别无逆状。以岳诬告，决杀。贬位建州司马。时非杪圳桑<br /><br />&nbsp;&nbsp;&nbsp;&nbsp;罪在不测，人士称之。愈为中官所恶，寻出为华州刺史、潼关防御等使。入为大<br /><br />&nbsp;&nbsp;&nbsp;&nbsp;理卿，改国子祭酒。<br /><br />&nbsp;&nbsp;&nbsp;&nbsp;十二年，岭南节度使崔咏卒，三军请帅，宰相奏拟皆不称旨。因入对，上谓<br /><br />&nbsp;&nbsp;&nbsp;&nbsp;裴度曰：“尝有上疏论南海进蚶菜者，词甚忠正，此人何在，卿第求之。”度退<br /><br />&nbsp;&nbsp;&nbsp;&nbsp;访之。或曰祭酒孔璩⒙鄞耸拢度征疏进之。即日授广州刺史，兼御史大夫、岭<br /><br />&nbsp;&nbsp;&nbsp;&nbsp;南节度使。<br /><br />&nbsp;&nbsp;&nbsp;&nbsp;韪照清俭，在南海，请刺史俸料之外，绝其取索。先是帅南海者，京师权<br /><br />&nbsp;&nbsp;&nbsp;&nbsp;要多托买南人为奴婢，璨皇芡小Ｖ量ぃ禁绝卖女口。先是准诏祷南海神，多令<br /><br />&nbsp;&nbsp;&nbsp;&nbsp;从事代祠。杳渴苴，自犯风波而往。韩愈在潮州，作诗以美之。时桂管经略使<br /><br />&nbsp;&nbsp;&nbsp;&nbsp;杨F、桂仲武、裴行立等骚动生蛮，以求功伐，遂至岭表累岁用兵。唯枰郧寮<br /><br />&nbsp;&nbsp;&nbsp;&nbsp;为理，不务邀功，交、广大理。<br /><br />&nbsp;&nbsp;&nbsp;&nbsp;穆宗即位，召为吏部侍郎。长庆中，或告柙谀虾Ｊ奔胰耸苈福上不之责，<br /><br />&nbsp;&nbsp;&nbsp;&nbsp;改右散骑常侍。二年，转尚书左丞。累请老，诏以礼部尚书致仕，优诏褒美。仍<br /><br />&nbsp;&nbsp;&nbsp;&nbsp;令所司岁致羊酒，如汉礼征士故事。长庆四年正月卒，时年七十三。<br /><br />&nbsp;&nbsp;&nbsp;&nbsp;子遵孺、温裕，皆登进士第。大中已后，迭居显职。温裕位京兆尹、天平军<br /><br />&nbsp;&nbsp;&nbsp;&nbsp;节度使。遵孺子纬，自有传。<br /><br />&nbsp;&nbsp;&nbsp;&nbsp;戢，字方举，枘傅芤病Ｒ约靖赋哺杆滥眩德宗嘉其忠，诏与一子正员官，<br /><br />&nbsp;&nbsp;&nbsp;&nbsp;因授戢修武尉。以长兄戡未仕，固乞回授。举明经登第，判入高等，授秘书省校<br /><br />&nbsp;&nbsp;&nbsp;&nbsp;书郎、阳翟尉，入拜监察御史，转殿中，分司东都。时昭义节度判官徐玟，以狡<br /><br />&nbsp;&nbsp;&nbsp;&nbsp;慝助成从史之恶。从史既得罪，孟元阳为昭义节度，复欲用玟为宾佐，戢遂牒泽<br /><br />&nbsp;&nbsp;&nbsp;&nbsp;潞收玟以俟命，然后列状上闻，竟流玟播州。转侍御史、库部员外郎。<br /><br />&nbsp;&nbsp;&nbsp;&nbsp;初，泾师之乱，朱署彭偃为舍人。至是偃子充符为~坊从事，或荐其才，<br /><br />&nbsp;&nbsp;&nbsp;&nbsp;执事者召至京师。戢谓京兆尹裴武曰：“朱为伪诏，指斥乘舆，皆彭偃之词也。<br /><br />&nbsp;&nbsp;&nbsp;&nbsp;悖逆之子，不能鸟窜兽伏，乃违道以干誉，子盍效季孙行父之逐莒仆，以勉事君<br /><br />&nbsp;&nbsp;&nbsp;&nbsp;者。”武即日逐充符。<br /><br />&nbsp;&nbsp;&nbsp;&nbsp;迁京兆尹，出为汝州刺史、大理卿。出为潭州刺史、湖南观察使。时兄栉<br /><br />&nbsp;&nbsp;&nbsp;&nbsp;岭南，兄弟皆居节镇，朝野荣之。入为右散骑常侍，拜京兆尹。时累月亢旱，深<br /><br />&nbsp;&nbsp;&nbsp;&nbsp;轸圣情。戢自祷雨于曲池，是夕大雨。文宗甚悦，诏兼御史大夫。大和三年正月<br /><br />&nbsp;&nbsp;&nbsp;&nbsp;卒，赠工部尚书。<br /><br />&nbsp;&nbsp;&nbsp;&nbsp;子温业，登进士第。大中后，历位通显。温业子晦。<br /><br />&nbsp;&nbsp;&nbsp;&nbsp;许孟容，字公范，京兆长安人也。父鸣谦，究通《易象》，官至抚州刺史，<br /><br />&nbsp;&nbsp;&nbsp;&nbsp;赠礼部尚书。孟容少以文词知名，举进士甲科，后究《王氏易》登科，授秘书省<br /><br />&nbsp;&nbsp;&nbsp;&nbsp;校书郎。赵赞为荆、襄等道黜陟使，表为判官。贞元初，徐州节度使张建封辟为<br /><br />&nbsp;&nbsp;&nbsp;&nbsp;从事，四迁侍御史。李纳屯兵境上，扬言入寇。建封遣将吏数辈告谕，不听。于<br /><br />&nbsp;&nbsp;&nbsp;&nbsp;是遣孟容单车诣纳，为陈逆顺祸福之计。纳即日发使追兵，因请修好。遂表孟容<br /><br />&nbsp;&nbsp;&nbsp;&nbsp;为濠州刺史。无几，德宗知其才，征为礼部员外郎。<br /><br />&nbsp;&nbsp;&nbsp;&nbsp;有公主之子，请补弘文、崇文馆诸生，孟容举令式不许。主诉于上，命中使<br /><br />&nbsp;&nbsp;&nbsp;&nbsp;问状。孟容执奏，竟得迁本曹郎中。德宗降诞日，御麟德殿，命孟容等登座，与<br /><br />&nbsp;&nbsp;&nbsp;&nbsp;释、老之徒讲论。十四年，转兵部郎中。未满岁，迁给事中。<br /><br />&nbsp;&nbsp;&nbsp;&nbsp;十七年夏，好县风雹伤麦，上命品官覆视，不实，诏罚京兆尹顾少连已下。<br /><br />&nbsp;&nbsp;&nbsp;&nbsp;敕出，孟容执奏曰：“府县上事不实，罪止夺俸停官，其于弘宥，已是殊泽。但<br /><br />&nbsp;&nbsp;&nbsp;&nbsp;陛下使品官覆视后，更择宪官一人，再令验察，覆视转审，隐欺益明。事宜观听，<br /><br />&nbsp;&nbsp;&nbsp;&nbsp;法归纲纪。臣受官中谢日，伏请诏敕有须详议者，则乞停留晷刻，得以奏陈。此<br /><br />&nbsp;&nbsp;&nbsp;&nbsp;敕既非急，宣可以少驻。”诏虽不许，公议是之。<br /><br />&nbsp;&nbsp;&nbsp;&nbsp;十八年，浙江东道观察使裴肃卒，以摄副使齐总为衢州刺史。时总为肃剥下<br /><br />&nbsp;&nbsp;&nbsp;&nbsp;进奉以希恩，遽授大郡，物议喧然。诏出，孟容执奏曰：“陛下比者以兵戎之地，<br /><br />&nbsp;&nbsp;&nbsp;&nbsp;或有不获已超授者。今衢州无他虞，齐总无殊绩，忽此超授，群情惊骇。总是浙<br /><br />&nbsp;&nbsp;&nbsp;&nbsp;东判官，今诏敕称权知留后，摄都团练副使，向来无此敕命。便用此诏，尤恐不<br /><br />&nbsp;&nbsp;&nbsp;&nbsp;可。若总必有可录，陛下须要酬劳，即明书课最，超一两资与改。今举朝之人，<br /><br />&nbsp;&nbsp;&nbsp;&nbsp;不知总之功能，衢州浙东大郡，总自大理评事兼监察御史授之，使遐迩不甘，凶<br /><br />&nbsp;&nbsp;&nbsp;&nbsp;恶腾口。如臣言不切，乞陛下暂停此诏，密使人听察，必贺圣朝无私。今齐总诏<br /><br />&nbsp;&nbsp;&nbsp;&nbsp;谨随状封进。”寻有谏官论列，乃留中不下。德宗召孟容对于延英，谕之曰：<br /><br />&nbsp;&nbsp;&nbsp;&nbsp;“使百执事皆如卿，朕何忧也。”自给事中袁高论卢杞后，未尝有可否，及闻孟<br /><br />&nbsp;&nbsp;&nbsp;&nbsp;容之奏，四方皆感上之听纳，嘉孟容之当官。<br /><br />&nbsp;&nbsp;&nbsp;&nbsp;十九年夏旱，孟容上疏曰：<br /><br />&nbsp;&nbsp;&nbsp;&nbsp;臣伏闻陛下数月已来，斋居损膳，为兆庶心疲，又敕有司，走于群望，牲于<br /><br />&nbsp;&nbsp;&nbsp;&nbsp;百神，而密云不雨，首种未入。岂觞醪有阙，祈祝非诚，为阴阳适然，丰歉前定，<br /><br />&nbsp;&nbsp;&nbsp;&nbsp;何圣意精至，甘泽未答也？臣历观自古天人交感事，未有不由百姓利病之急者、<br /><br />&nbsp;&nbsp;&nbsp;&nbsp;切者，邦家教令之大者、远者。京师是万国所会，强干弱枝，自古通规。其一年<br /><br />&nbsp;&nbsp;&nbsp;&nbsp;税钱及地租，出入一百万贯。臣伏冀陛下即日下令，全放免之；其次，三分放二。<br /><br />&nbsp;&nbsp;&nbsp;&nbsp;且使旱涸之际，免更流亡。若播种无望，征敛如旧，则必愁怨迁徙，不顾坟墓矣。<br /><br />&nbsp;&nbsp;&nbsp;&nbsp;臣愚以为德音一发，膏泽立应，变灾为福，期在斯须。户部所收掌钱，非度支岁<br /><br />&nbsp;&nbsp;&nbsp;&nbsp;计，本防缓急别用。今此炎旱，直支一百余万贯，代京兆百姓一年差科，实陛下<br /><br />&nbsp;&nbsp;&nbsp;&nbsp;巍巍睿谋，天下鼓舞歌扬者也。复更省察庶政之中，有流移征防，当还而未还者，<br /><br />&nbsp;&nbsp;&nbsp;&nbsp;徒役禁锢，当释而未释者，逋悬馈送，当免而未免者，沉滞郁抑，当伸而未伸者，<br /><br />&nbsp;&nbsp;&nbsp;&nbsp;有一于此，则特降明命，令有司条列，三日内闻奏。其当还、当释、当免、当伸<br /><br />&nbsp;&nbsp;&nbsp;&nbsp;者，下诏之日，所在即时施行。臣愚以为如此而神不监，岁不稔，古未之有。<br /><br />&nbsp;&nbsp;&nbsp;&nbsp;事虽不行，物议嘉之。贞元末，坐裴延龄、李齐运等谗谤流贬者，动十数年<br /><br />&nbsp;&nbsp;&nbsp;&nbsp;不量移，故因旱歉，孟容奏此以讽。然终贞元世，罕有迁移者。<br /><br />&nbsp;&nbsp;&nbsp;&nbsp;孟容以讽谕太切，改太常少卿。元和初，迁刑部侍郎、尚书右丞。四年，拜<br /><br />&nbsp;&nbsp;&nbsp;&nbsp;京兆尹，赐紫。神策吏李昱假贷长安富人钱八千贯，满三岁不偿。孟容遣吏收捕<br /><br />&nbsp;&nbsp;&nbsp;&nbsp;械系，克日命还之，曰：“不及期当死。”自兴元已后，禁军有功，又中贵之尤<br /><br />&nbsp;&nbsp;&nbsp;&nbsp;有渥恩者，方得护军。故军士日益纵横，府县不能制。孟容刚正不惧，以法绳之，<br /><br />&nbsp;&nbsp;&nbsp;&nbsp;一军尽惊，冤诉于上。立命中使宣旨，令送本军，孟容系之不遣。中使再至，乃<br /><br />&nbsp;&nbsp;&nbsp;&nbsp;执奏曰：“臣诚知不奉诏当诛，然臣职司辇毂，合为陛下弹抑豪强。钱未尽输，<br /><br />&nbsp;&nbsp;&nbsp;&nbsp;昱不可得。”上以其守正，许之。自此豪右敛迹，威望大震。改兵部侍郎。俄以<br /><br />&nbsp;&nbsp;&nbsp;&nbsp;本官权知礼部贡举，颇抑浮华，选择才艺。出为河南尹，亦有威名。俄知礼部选<br /><br />&nbsp;&nbsp;&nbsp;&nbsp;事，征拜吏部侍郎。<br /><br />&nbsp;&nbsp;&nbsp;&nbsp;会十年六月，盗杀宰相武元衡，并伤议臣裴度。时淮夷逆命，凶威方炽，王<br /><br />&nbsp;&nbsp;&nbsp;&nbsp;师问罪，未有成功。言事者继上章疏请罢兵。是时盗贼窃发，人情甚惑，独孟容<br /><br />&nbsp;&nbsp;&nbsp;&nbsp;诣中书雪涕而言曰：“昔汉廷有一汲黯，奸臣尚为寝谋。今主上英明，朝廷未有<br /><br />&nbsp;&nbsp;&nbsp;&nbsp;过失，而狂贼敢尔无状，宁谓国无人乎？然转祸为福，此其时也。莫若上闻，起<br /><br />&nbsp;&nbsp;&nbsp;&nbsp;裴中丞为相，令主兵柄，大索贼党，穷其奸源。”后数日，度果为相，而下诏行<br /><br />&nbsp;&nbsp;&nbsp;&nbsp;诛。时孟容议论人物，有大臣风彩。由太常卿为尚书左丞，奉诏宣慰汴宋陈许河<br /><br />&nbsp;&nbsp;&nbsp;&nbsp;阳行营诸军，俄拜东都留守。元和十三年四月卒，年七十六，赠太子少保，谥曰<br /><br />&nbsp;&nbsp;&nbsp;&nbsp;宪。<br /><br />&nbsp;&nbsp;&nbsp;&nbsp;孟容方劲，富有文学。其折衷礼法，考详训典，甚坚正，论者称焉。而又好<br /><br />&nbsp;&nbsp;&nbsp;&nbsp;推毂，乐善拔士，士多归之。<br /><br />&nbsp;&nbsp;&nbsp;&nbsp;吕元膺，字景夫，郓州东平人。曾祖绍宗，右拾遗。祖霈，殿中侍御史。父<br /><br />&nbsp;&nbsp;&nbsp;&nbsp;长卿，右卫仓曹参军，以元膺赠秘书监。<br /><br />&nbsp;&nbsp;&nbsp;&nbsp;元膺质度瑰伟，有公侯之器。建中初，策贤良对问第，授同州安邑尉。同州<br /><br />&nbsp;&nbsp;&nbsp;&nbsp;刺史侯y闻其名，辟为长春宫判官。属浦贼侵轶，y失所，元膺遂潜迹不务<br /><br />&nbsp;&nbsp;&nbsp;&nbsp;进取。<br /><br />&nbsp;&nbsp;&nbsp;&nbsp;贞元初，论惟明节制渭北，延在宾席，自是名达于朝廷。惟明卒，王栖曜代<br /><br />&nbsp;&nbsp;&nbsp;&nbsp;领其镇。德宗俾栖曜留署使职，咨以军政。累转殿中侍御史，征入，真拜本官，<br /><br />&nbsp;&nbsp;&nbsp;&nbsp;转侍御史。丁继母忧，服阕，除右司员外郎。出为蕲州刺史，颇著恩信。尝岁终<br /><br />&nbsp;&nbsp;&nbsp;&nbsp;阅郡狱囚，囚有自告者曰：“某有父母在，明日元正不得相见。”因泣下。元膺<br /><br />&nbsp;&nbsp;&nbsp;&nbsp;悯焉，尽脱其械纵之，与为期。守吏曰：“贼不可纵。”元膺曰：“吾以忠信待<br /><br />&nbsp;&nbsp;&nbsp;&nbsp;之。”及期，无后到者。由是群盗感义，相引而去。<br /><br />&nbsp;&nbsp;&nbsp;&nbsp;元和初，征拜右司郎中、兼侍御史，知杂事，迁谏议大夫、给事中。规谏驳<br /><br />&nbsp;&nbsp;&nbsp;&nbsp;议，大举其职。及镇州王承宗之叛，宪宗将以吐突丞璀为招讨处置使。元膺与给<br /><br />&nbsp;&nbsp;&nbsp;&nbsp;事中穆质、孟简，兵部侍郎许孟容等八人抗论不可，且曰：“承璀虽贵宠，然内<br /><br />&nbsp;&nbsp;&nbsp;&nbsp;臣也。若为帅总兵，恐不为诸将所伏。”指谕明切，宪宗纳之，为改使号，然犹<br /><br />&nbsp;&nbsp;&nbsp;&nbsp;专戎柄，无功而还。出为同州刺史，及中谢，上问时政得失，元膺论奏，辞气激<br /><br />&nbsp;&nbsp;&nbsp;&nbsp;切，上嘉之。翌日谓宰相曰：“元膺有谠言直气，宜留在左右，使言得失，卿等<br /><br />&nbsp;&nbsp;&nbsp;&nbsp;以为何如？”李藩、裴贺曰：“陛下纳谏，超冠百王，乃宗社无疆之休。臣等<br /><br />&nbsp;&nbsp;&nbsp;&nbsp;不能广求端士，又不能数进忠言，孤负圣心，合当罪戾。请留元膺给事左右。”<br /><br />&nbsp;&nbsp;&nbsp;&nbsp;寻兼皇太子侍读，赐以金紫。<br /><br />&nbsp;&nbsp;&nbsp;&nbsp;寻拜御史中丞。未几，除鄂岳观察使，入为尚书左丞。度支使潘孟阳与太府<br /><br />&nbsp;&nbsp;&nbsp;&nbsp;卿王遂迭相奏论，孟阳除散骑常侍，遂为邓州刺史，皆假以美词。元膺封还诏书，<br /><br />&nbsp;&nbsp;&nbsp;&nbsp;请明示枉直。江西观察使裴堪奏虔州刺史李将顺赃状，朝廷不覆按，遽贬将顺道<br /><br />&nbsp;&nbsp;&nbsp;&nbsp;州司户。元膺曰：“廉使奏刺史赃罪，不覆检即谪去，纵堪之词足信，亦不可为<br /><br />&nbsp;&nbsp;&nbsp;&nbsp;天下法。”又封诏书，请发御史按问，宰臣不能夺。代权德舆为东都留守、检校<br /><br />&nbsp;&nbsp;&nbsp;&nbsp;工部尚书、兼御史大夫、都畿防御使。旧例，留守赐旗甲，与方镇同。及元膺受<br /><br />&nbsp;&nbsp;&nbsp;&nbsp;任不赐，朝论以淮西用兵，特用元膺守洛，不宜削其仪制，以沮威望，谏官论列，<br /><br />&nbsp;&nbsp;&nbsp;&nbsp;援华、汝、寿三州例。上曰：“此数处并宜不赐。”留守不赐旗甲，自元膺始。<br /><br />&nbsp;&nbsp;&nbsp;&nbsp;十年七月，郓州李师道留邸伏甲谋乱。初，师道于东都置邸院，兵谍杂以往<br /><br />&nbsp;&nbsp;&nbsp;&nbsp;来，吏不敢辨。因吴元济北犯，郊畿多警，防御兵尽戍伊阙。师道伏甲百余于邸<br /><br />&nbsp;&nbsp;&nbsp;&nbsp;院，将焚宫室而肆杀掠。已烹牛飨众，明日将出。会小将李再兴告变，元膺追兵<br /><br />&nbsp;&nbsp;&nbsp;&nbsp;伊阙，围之，半月无敢进攻者。防御判官王茂元杀一人而后进。或有毁其墉而入<br /><br />&nbsp;&nbsp;&nbsp;&nbsp;者，贼众突出，围兵奔骇。贼乃团结，以其孥偕行。出长夏门，转掠郊墅，夺牛<br /><br />&nbsp;&nbsp;&nbsp;&nbsp;马，东济伊水，望山而去。元膺诫境上兵重购以捕之。数月，有山棚卖鹿于市。<br /><br />&nbsp;&nbsp;&nbsp;&nbsp;贼过，山棚乃召集其党，引官兵围于谷中，尽获之。穷理其魁，乃中岳寺僧圆净，<br /><br />&nbsp;&nbsp;&nbsp;&nbsp;年八十余，尝为史思明将，伟悍过人。初执之，使折其胫，锤之不折。圆净骂曰：<br /><br />&nbsp;&nbsp;&nbsp;&nbsp;“脚犹不解折，乃称健儿乎！”自置其足教折之。临刑叹曰：“误我事，不得使<br /><br />&nbsp;&nbsp;&nbsp;&nbsp;洛城流血！”死者凡数十人。留守防御将二人，都亭驿卒五人，甘水驿卒三人，<br /><br />&nbsp;&nbsp;&nbsp;&nbsp;皆潜受其职署而为之耳目，自始谋及将败无知者。初，师道多买田于伊阙、陆浑<br /><br />&nbsp;&nbsp;&nbsp;&nbsp;之间，凡十余处，故以舍山棚而衣食之。有訾嘉珍、门察者，潜部分之，以属圆<br /><br />&nbsp;&nbsp;&nbsp;&nbsp;净。以师道钱千万伪理佛寺，期以嘉珍窃发时举火于山中，集二县山棚人作乱。<br /><br />&nbsp;&nbsp;&nbsp;&nbsp;及穷按之，嘉珍、门察皆称害武元衡者。元膺以闻，送之上都，赏告变人杨进、<br /><br />&nbsp;&nbsp;&nbsp;&nbsp;李再兴锦彩三百匹、宅一区，授之郎将。无膺因请募山河子弟以卫宫城，从之。<br /><br />&nbsp;&nbsp;&nbsp;&nbsp;盗发之日，都城震恐，留守兵寡弱，不可倚，而元膺坐皇城门，指使部分，气意<br /><br />&nbsp;&nbsp;&nbsp;&nbsp;自若，以故居人帖然。<br /><br />&nbsp;&nbsp;&nbsp;&nbsp;数年，改河中尹，充河中节度等使。时方镇多事姑息，元膺独以坚正自处，<br /><br />&nbsp;&nbsp;&nbsp;&nbsp;监军使洎往来中贵，无不敬惮。入拜吏部侍郎，因疾固让，改太子宾客。元和十<br /><br />&nbsp;&nbsp;&nbsp;&nbsp;五年二月卒，年七十二，赠吏部尚书。<br /><br />&nbsp;&nbsp;&nbsp;&nbsp;元膺学识深远，处事得体，正色立朝，有台辅之望。初游京师时，故相齐映<br /><br />&nbsp;&nbsp;&nbsp;&nbsp;谓人曰：“吾不及识娄、郝，殆斯人之类乎！”其业官行己，始终无缺云。<br /><br />&nbsp;&nbsp;&nbsp;&nbsp;刘栖楚，出于寒微，为吏镇州，王承宗甚奇之。后有荐于李逢吉，自邓掾擢<br /><br />&nbsp;&nbsp;&nbsp;&nbsp;为拾遗。性果敢。逢吉以为鹰犬之用，欲中伤裴度及杀李绅。<br /><br />&nbsp;&nbsp;&nbsp;&nbsp;敬宗即位，畋游稍多，坐朝常晚。栖楚出班，以额叩龙墀出血，苦谏曰：<br /><br />&nbsp;&nbsp;&nbsp;&nbsp;“臣历观前王，嗣位之初，莫不躬勤庶政，坐以待旦。陛下即位已来，放情嗜寝，<br /><br />&nbsp;&nbsp;&nbsp;&nbsp;乐色忘忧，安卧宫闱，日晏方起。西宫密迩，未过山陵，鼓吹之声，日喧于外。<br /><br />&nbsp;&nbsp;&nbsp;&nbsp;伏以宪宗皇帝、大行皇帝，皆是长君，恪勤庶政，四方犹有叛乱。陛下运当少主，<br /><br />&nbsp;&nbsp;&nbsp;&nbsp;即位未几，恶德布闻，臣虑福祚之不长也。臣忝谏官，致陛下有此，请碎首以谢！”<br /><br />&nbsp;&nbsp;&nbsp;&nbsp;遂以额叩龙墀，久之不已。宰臣李逢吉出位宣曰：“刘栖楚休叩头，候诏旨。”<br /><br />&nbsp;&nbsp;&nbsp;&nbsp;栖楚捧首而起，因更陈论，磕头见血。上为之动容，以袖连挥令出。栖楚又云：<br /><br />&nbsp;&nbsp;&nbsp;&nbsp;“不可臣奏，臣即碎首死。”中书侍郎牛僧孺复宣示而出，敬宗为之动容。<br /><br />&nbsp;&nbsp;&nbsp;&nbsp;无何，迁起居郎，至谏议。俄又宣授刑部侍郎。丞郎宣授，未之有也。改京<br /><br />&nbsp;&nbsp;&nbsp;&nbsp;兆尹，摧抑豪右，甚有钩距，人多比之于西汉赵广汉者。后恃权宠，常以词气凌<br /><br />&nbsp;&nbsp;&nbsp;&nbsp;宰相韦处厚，遂出为桂州观察使。逾年，卒于任，时大和元年九月。<br /><br />&nbsp;&nbsp;&nbsp;&nbsp;张宿者，布衣诸生也。宪宗为广陵王时，因军使张茂宗荐达，出入邸第。及<br /><br />&nbsp;&nbsp;&nbsp;&nbsp;上在东宫，宿时入谒，辩谲敢言。洎监抚之际，骤承顾擢，授左拾遗。以旧恩数<br /><br />&nbsp;&nbsp;&nbsp;&nbsp;召对禁中，机事不密，贬郴州郴县丞。十余年征入，历赞善大夫、左补阙、比部<br /><br />&nbsp;&nbsp;&nbsp;&nbsp;员外郎。宰相李逢吉恶之，数于上前言其狡谲，不可保信，乃用为濠州刺史。制<br /><br />&nbsp;&nbsp;&nbsp;&nbsp;下，宿自理乞留，乃追制。上欲以为谏议大夫，逢吉奏曰：“谏议职重，当以能<br /><br />&nbsp;&nbsp;&nbsp;&nbsp;可否朝政者为之。宿细人，不足以污贤者位。陛下必须用宿，请先去臣即可。”<br /><br />&nbsp;&nbsp;&nbsp;&nbsp;上不悦。又逢吉与裴度是非不同，上方委度讨伐，乃出逢吉为剑南东川节度。乃<br /><br />&nbsp;&nbsp;&nbsp;&nbsp;用宿权知谏议大夫，俄而内使宣授。<br /><br />&nbsp;&nbsp;&nbsp;&nbsp;初，宰相崔群、王涯奏曰：“谏议大夫前时亦有拔自山林、起于卒伍者，其<br /><br />&nbsp;&nbsp;&nbsp;&nbsp;例则少，用皆有由。或道义彰明，不求闻达；或山林卓异，出于群萃。以此选求，<br /><br />&nbsp;&nbsp;&nbsp;&nbsp;是惬公议。或事迹未著，恩由一时，虽有例超升，即时议未允。宿本非文辞入用，<br /><br />&nbsp;&nbsp;&nbsp;&nbsp;望实稍轻。骤加不次之荣，翻恐以身为累。臣等所以累有论谏，依资且与郎中，<br /><br />&nbsp;&nbsp;&nbsp;&nbsp;事冀适中，非于此人情有厚薄，请授职方郎中。”上命如初，群等乃请权知，寻<br /><br />&nbsp;&nbsp;&nbsp;&nbsp;又宣援。宿怨执政摈己，颇加谗毁。依附皇甫D等，伤害清正之士，阴事中要，<br /><br />&nbsp;&nbsp;&nbsp;&nbsp;以图进取。<br /><br />&nbsp;&nbsp;&nbsp;&nbsp;十三年正月，充淄青宣慰使，至东都，暴病卒，于是正人相贺。诏赠秘书监。<br /><br />&nbsp;&nbsp;&nbsp;&nbsp;熊望者，登进士第。粗有文词，而性险。有口辩，往往得游公卿间，率<br /><br />&nbsp;&nbsp;&nbsp;&nbsp;以大言诡意，指抉时政。既由此而得进士第，务进不已。而京兆尹刘栖楚以不次<br /><br />&nbsp;&nbsp;&nbsp;&nbsp;骤居清贯，广树朋党，门庭无昼夜填委不息。望出入栖楚之门，为伺密机，阴佐<br /><br />&nbsp;&nbsp;&nbsp;&nbsp;计画，人无知者。昭愍嬉游之隙，学为歌诗。以翰林学士崇重，不可亵狎，乃议<br /><br />&nbsp;&nbsp;&nbsp;&nbsp;别置东头学士，以备曲宴赋诗，令采卑官才堪任学士者为之。栖楚以望名荐送，<br /><br />&nbsp;&nbsp;&nbsp;&nbsp;事未行而昭愍崩。<br /><br />&nbsp;&nbsp;&nbsp;&nbsp;文宗即位，韦处厚辅政，大去奸党。既逐栖楚，又诏曰：“孔门高悬百行，<br /><br />&nbsp;&nbsp;&nbsp;&nbsp;由至顺者，其身必荣；朝廷广设众官，践正途者，其道必达。前乡贡进士熊望，<br /><br />&nbsp;&nbsp;&nbsp;&nbsp;因缘薄伎，偷冀亵幸。营居中之密职，扰惑朝经；鼓逼下之嚣声，因依邪隙。及<br /><br />&nbsp;&nbsp;&nbsp;&nbsp;众议波涌，累月不宁；司门验]，累月至四。考覆谬妄，乃非坦途。朕大启康庄，<br /><br />&nbsp;&nbsp;&nbsp;&nbsp;以端群望，俾示投荒之典，用正向方之流。可漳州司户。”<br /><br />&nbsp;&nbsp;&nbsp;&nbsp;柏耆者，将军良器之子。素负志略，学纵横家流。会王承宗以常山叛，朝廷<br /><br />&nbsp;&nbsp;&nbsp;&nbsp;厌兵，欲以恩泽抚之。耆于蔡州行营以画干裴度，请以朝旨奉使镇州，乃自处士<br /><br />&nbsp;&nbsp;&nbsp;&nbsp;授左拾遗。既见承宗，以大义陈说。承宗泣下，请质二男，献两郡，由是知名。<br /><br />&nbsp;&nbsp;&nbsp;&nbsp;元和十年，王承宗归国，移镇滑州，朝廷赐成德军赏钱一百万贯，令谏议大<br /><br />&nbsp;&nbsp;&nbsp;&nbsp;夫郑覃宣慰军人，赏钱未至，浩浩然腾口。穆宗诏耆往谕旨。耆至，令承宗集三<br /><br />&nbsp;&nbsp;&nbsp;&nbsp;军，宣导上旨，众心乃安。转兵部郎中。<br /><br />&nbsp;&nbsp;&nbsp;&nbsp;太和初，迁谏议大夫。俄而，李同捷叛，两河藩帅加兵沧、德，宿师于野连<br /><br />&nbsp;&nbsp;&nbsp;&nbsp;年。同捷穷蹙求降。耆既宣谕讫，与节度使李v谋。耆乃帅数百骑入沧州，取同<br /><br />&nbsp;&nbsp;&nbsp;&nbsp;捷赴京。沧、德平。诸将害耆邀功，争上表论列。文宗不获已，贬循州司户判官，<br /><br />&nbsp;&nbsp;&nbsp;&nbsp;沈亚之贬虔州南康尉。内官马国亮又奏耆于同捷处取婢九人，再命长流爱州，寻<br /><br />&nbsp;&nbsp;&nbsp;&nbsp;赐死。<br /><br />&nbsp;&nbsp;&nbsp;&nbsp;史臣曰：人臣事君，犯颜匡政，不避死亡之诛。议者以为徇名，臣恶其讦也。<br /><br />&nbsp;&nbsp;&nbsp;&nbsp;如许京兆之劾军吏，吕尚书之封诏书，词义可观，耸动人听，以为沽激，伤善何<br /><br />&nbsp;&nbsp;&nbsp;&nbsp;多！而栖楚、张宿之徒，鹰犬下材，为人鸣吠，诚可丑也。柏耆恃纵横之算，欲<br /><br />&nbsp;&nbsp;&nbsp;&nbsp;俯拾卿相，忘身蹈利，旋踵而诛，宜哉！巢父使不辱命，志在致君，遭罹丧乱，<br /><br />&nbsp;&nbsp;&nbsp;&nbsp;竟陷虎吻。而琛㈥诸子，世载忠贞，大中之后，郁为昌族。为善之利，岂虚言<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;赞曰：君子重义，小人殉利。巢殒耆诛，其道即异。许、吕封驳，照耀黄扉。<br /><br />&nbsp;&nbsp;&nbsp;&nbsp;死而可作，吾谁与归？</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56037);">加入书签</a><a
                        href="56036.html">上一页</a>&larr;<a href="index.html">返回列表</a>&rarr;<a
                            href="56038.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56036.html"; var next_page = "56038.html"; var index_page = "index.html"; var sortid = "9"; var article_id = "45"; var chapter_id = "56037"; var articlename = "旧唐书"; var chaptername = " 卷一百五十四 列传第一百四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>