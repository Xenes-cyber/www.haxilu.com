<!DOCTYPE html>
<html>
<head>
<meta charset="gbk" />
<title>旧唐书- 卷一百八十七下 列传第一百三十七-在线阅读-哈西文学网</title>
<meta name="keywords" content="刘d，旧唐书， 卷一百八十七下 列传第一百三十七全文， 卷一百八十七下 列传第一百三十七在线阅读 哈西文学网" />
<meta name="description" content="哈西文学网提供刘d的旧唐书  卷一百八十七下 列传第一百三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56078.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56078.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十七下 列传第一百三十七</h1>
            <div class="link xb">
                <a href="56077.html">上一页</a>&larr;<a href="index.html">返回列表</a>&rarr;<a
                    href="56079.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义下<br /><br />&nbsp;&nbsp;&nbsp;&nbsp;○李~（子源彭彭孙景让）张介然崔无卢奕蒋清颜杲<br /><br />&nbsp;&nbsp;&nbsp;&nbsp;卿（子泉明）薛愿（庞坚附）张巡（姚锔剑┬碓冻糖Ю镌光庭<br /><br />&nbsp;&nbsp;&nbsp;&nbsp;邵真符U赵晔石演芬（张名振附）张烧缂昧醵厝甯咩<br /><br />&nbsp;&nbsp;&nbsp;&nbsp;贾直言庾敬休辛谠<br /><br />&nbsp;&nbsp;&nbsp;&nbsp;李~，太原文水人。父希倩，中宗神龙初，右台监察御史。<br /><br />&nbsp;&nbsp;&nbsp;&nbsp;~早聪敏，以明经举，开元初为咸阳尉。时张说自紫微令、燕国公出为相<br /><br />&nbsp;&nbsp;&nbsp;&nbsp;州刺史、河北按察使，有持萘跣猩葡嗳耍说问：“寮采后谁贵达？”行乃称<br /><br />&nbsp;&nbsp;&nbsp;&nbsp;~及临河尉郑岩。说乃以女妻岩，妹婿阴行真女妻于~。及说为并州长史、<br /><br />&nbsp;&nbsp;&nbsp;&nbsp;天兵军大使，引~常在幕下。九年，入为相，忄妻又为长安尉。属宇文融为御<br /><br />&nbsp;&nbsp;&nbsp;&nbsp;史，括田户，奏知名之士崔希逸、咸币怠⒂钗乃场⒂谌媲洹⒗钪婕扳嗥尬判官，<br /><br />&nbsp;&nbsp;&nbsp;&nbsp;摄监察御史，分路检察，以课并迁监察御史。忄妻骤历兵、吏部郎中，给事中。<br /><br />&nbsp;&nbsp;&nbsp;&nbsp;~有吏干，明于几案，甚有当官之称。<br /><br />&nbsp;&nbsp;&nbsp;&nbsp;二十八年，为河南少尹。时萧炅为尹，依倚权贵，莅事多不法。~以公直<br /><br />&nbsp;&nbsp;&nbsp;&nbsp;正之，人用系赖。又道士孙甑生以左道求进，托以修功德，往来嵩山，求请无度，<br /><br />&nbsp;&nbsp;&nbsp;&nbsp;忄妻必挫之。炅及甑生患之，而构于朝廷。天宝初，出为清河太守。十一载，累<br /><br />&nbsp;&nbsp;&nbsp;&nbsp;转河东太守、本道采访。谒于行在所，改尚书右丞、京兆尹。十四载，转光禄卿、<br /><br />&nbsp;&nbsp;&nbsp;&nbsp;东京留守，判尚书省事。<br /><br />&nbsp;&nbsp;&nbsp;&nbsp;其载十一月，安禄山反于范阳，人心震惧。玄宗遣安西节度封常清兼御史大<br /><br />&nbsp;&nbsp;&nbsp;&nbsp;夫为将，召募于东京以御之。~与留台御史中丞卢奕、河南尹达奚，绥辑将<br /><br />&nbsp;&nbsp;&nbsp;&nbsp;士，完缮城郭，遏其侵逼。迁忄妻礼部尚书，依前留守。自逆徒发范阳，至渡河，<br /><br />&nbsp;&nbsp;&nbsp;&nbsp;令严，觇候计绝。及渡河，陷陈留、荥阳二郡，杀张介然、崔无，数日间已<br /><br />&nbsp;&nbsp;&nbsp;&nbsp;至都城下。禄山所统，皆蕃汉精兵，训练已久；常清之众，多市井之人，初不知<br /><br />&nbsp;&nbsp;&nbsp;&nbsp;战。及兵交之后，被铁骑唐突，飞矢如雨，皆魂慑色沮，望贼奔散。忄妻谓奕曰：<br /><br />&nbsp;&nbsp;&nbsp;&nbsp;“吾曹荷国重寄，誓无避死，虽力不敌，其若官守何！”奕亦便许愿守本司。于<br /><br />&nbsp;&nbsp;&nbsp;&nbsp;是~居留守宅，奕独居台中。<br /><br />&nbsp;&nbsp;&nbsp;&nbsp;及常清西奔，禄山领其众，椎鼓大呼，以入都城，杀掠数千人，箭及宫阙。<br /><br />&nbsp;&nbsp;&nbsp;&nbsp;然后住居于闲厩中，令擒忄妻及奕、判官蒋清等三人，害之，以威于众。禄山传<br /><br />&nbsp;&nbsp;&nbsp;&nbsp;忄妻、奕、清三人之首，以徇河北。信宿，至平原，太守颜真卿斩其使，浴其首，<br /><br />&nbsp;&nbsp;&nbsp;&nbsp;殓以木函，祭而瘗之，以闻。玄宗赠忄妻司徒，仍与一子五品官。奕武部尚书，<br /><br />&nbsp;&nbsp;&nbsp;&nbsp;崔无工部尚书，各与一子官。蒋清文部郎中。<br /><br />&nbsp;&nbsp;&nbsp;&nbsp;忄妻丰于产业，伊川膏腴，水陆上田，修竹茂树，自城及阙口，别业相望，<br /><br />&nbsp;&nbsp;&nbsp;&nbsp;与吏部侍郎李彭年皆有地癖。郑岩，天宝中仕至绛郡太守，入为少府监，田产亚<br /><br />&nbsp;&nbsp;&nbsp;&nbsp;于忄妻。<br /><br />&nbsp;&nbsp;&nbsp;&nbsp;忄妻有子十余人，二子为僧，与忄妻同遇害；二子彭、源，存焉。<br /><br />&nbsp;&nbsp;&nbsp;&nbsp;源，时年八岁，为贼所俘，转徙流离，凡七八年。及史朝义走河北，洛阳故<br /><br />&nbsp;&nbsp;&nbsp;&nbsp;吏有义源者，赎之于民家。代宗闻之，授河南府参军，转司农寺主簿。以父死祸<br /><br />&nbsp;&nbsp;&nbsp;&nbsp;难，无心禄仕，誓不婚妻，不食酒肉。洛阳之北惠林寺，忄妻之旧坚墅也，源乃<br /><br />&nbsp;&nbsp;&nbsp;&nbsp;依寺僧，寓居一室，依僧斋戒，人未尝见其所习。先穴地为墓，预为终制，时时<br /><br />&nbsp;&nbsp;&nbsp;&nbsp;偃仰于穴中。<br /><br />&nbsp;&nbsp;&nbsp;&nbsp;长庆三年，御史中丞李德裕表荐之曰：“处士李源，即故礼部尚书、东都留<br /><br />&nbsp;&nbsp;&nbsp;&nbsp;守、赠司徒、忠烈公李忄妻之少子。天与忠孝，嗣兹贞烈。以父死国难，哀缠终<br /><br />&nbsp;&nbsp;&nbsp;&nbsp;身，自司农寺主簿，绝心禄仕，垂五十年。暨于衰暮，多依惠林佛寺，本忄妻之<br /><br />&nbsp;&nbsp;&nbsp;&nbsp;墅也。寺之正殿，即忄妻之寝室，源过殿必趋，未尝登践。随僧一食，已五十年。<br /><br />&nbsp;&nbsp;&nbsp;&nbsp;其端心执孝，无有不至。抱此贞节，弃于清朝，臣窃为陛下惜之。”诏曰：<br /><br />&nbsp;&nbsp;&nbsp;&nbsp;《礼》著死绥，《传》称握节，捐生守位，取重人伦。为义甚明，其风或替，<br /><br />&nbsp;&nbsp;&nbsp;&nbsp;言念于此，慨然兴怀。而朝之公卿，有上言者，云天宝之季，盗起幽陵，振荡生<br /><br />&nbsp;&nbsp;&nbsp;&nbsp;灵，噬吞河洛。赠司徒、忠烈公忄妻，处难居首，正色受屠，两河闻风，再固危<br /><br />&nbsp;&nbsp;&nbsp;&nbsp;壁，首立殊节，到今称之。其子源，有曾、闵之行，可贯于神明；有巢、由之风，<br /><br />&nbsp;&nbsp;&nbsp;&nbsp;可希于太古。山林以寄其迹，爵禄不入于心，泊然无营，五十余载。夫褒忠可以<br /><br />&nbsp;&nbsp;&nbsp;&nbsp;劝臣节，旌孝可以激人伦，尚义可以警浇浮，敬老可以厚风俗。举兹四者，大儆<br /><br />&nbsp;&nbsp;&nbsp;&nbsp;于时。是用擢自衡门，立于文陛，处以谏职，冀闻谠言，仍加印绂，式示光宠。<br /><br />&nbsp;&nbsp;&nbsp;&nbsp;可守左谏议大夫，赐绯鱼袋。仍敕河南尹差官就所居敦谕遣发。<br /><br />&nbsp;&nbsp;&nbsp;&nbsp;穆宗寻令中使赍手诏、绯袍、牙笏、绢二百匹，往洛阳惠林寺宣赐。源受诏，<br /><br />&nbsp;&nbsp;&nbsp;&nbsp;对中使苦陈疾甚年高，不能趋拜，附表谢恩，其官告服色绢，皆辞不受。竟卒于<br /><br />&nbsp;&nbsp;&nbsp;&nbsp;寺。<br /><br />&nbsp;&nbsp;&nbsp;&nbsp;彭，以一子官累历州县令长。子宏，仕官愈卑。生三子：景让、景庄、景温，<br /><br />&nbsp;&nbsp;&nbsp;&nbsp;自元和后，相继以进士登第。<br /><br />&nbsp;&nbsp;&nbsp;&nbsp;景让，太和中为尚书郎，出为商州刺史。开成二年，入朝为中书舍人。二年<br /><br />&nbsp;&nbsp;&nbsp;&nbsp;十月，出为华州刺史、潼关防御、镇国军使。四年，入为礼部侍郎。五年，选贡<br /><br />&nbsp;&nbsp;&nbsp;&nbsp;士李蔚，后至宰相；杨知退为尚书。大中朝，为襄州刺史、山南道节度使，入为<br /><br />&nbsp;&nbsp;&nbsp;&nbsp;吏部尚书。十一年，转御史大夫。<br /><br />&nbsp;&nbsp;&nbsp;&nbsp;景让有大志，事亲以孝闻，正色立朝，言无避忌。为大夫时，宣宗舅郑光卒，<br /><br />&nbsp;&nbsp;&nbsp;&nbsp;诏赠司徒，罢朝三日。景让曰：“国舅虽亲，朝典有素，无容过越。”乃上言曰：<br /><br />&nbsp;&nbsp;&nbsp;&nbsp;郑光是陛下亲舅，外族之爱，诚轸圣心，况皇太后哀切之时，理合加等，而<br /><br />&nbsp;&nbsp;&nbsp;&nbsp;赐之粟帛，隆其第宅，自家刑国，允谓合宜。今以辍朝之数，比于亲王公主，则<br /><br />&nbsp;&nbsp;&nbsp;&nbsp;前例所无。纵有，亦不可施用。何者？先王制礼，所以防微。大凡人情，于外族<br /><br />&nbsp;&nbsp;&nbsp;&nbsp;则深，于宗属则薄。所以先王制礼，割爱厚亲，士庶犹然，况当万乘！亲王公主，<br /><br />&nbsp;&nbsp;&nbsp;&nbsp;宗属也；舅氏，外族也。今朝廷公卿以至庶人，据《开元礼》，外祖父母及亲舅<br /><br />&nbsp;&nbsp;&nbsp;&nbsp;丧服，小功五月，若亲伯叔亲兄弟即服齐\周年。所以疏其外而密于内也。有天<br /><br />&nbsp;&nbsp;&nbsp;&nbsp;下者，尤不可使外戚强盛。故西汉有吕氏之侈，几灭刘氏；国朝有则天之篡，殆<br /><br />&nbsp;&nbsp;&nbsp;&nbsp;革唐命。皆非一朝一夕，其所由来渐也。今郑光辍朝日数，与亲王公主同，设使<br /><br />&nbsp;&nbsp;&nbsp;&nbsp;陛下速改诏命，辍朝一日或两日，示其升降有差，恩礼无c，使四方见陛下钦明<br /><br />&nbsp;&nbsp;&nbsp;&nbsp;之德，青史传陛下制度之文，垂之百王，播之芳烈。<br /><br />&nbsp;&nbsp;&nbsp;&nbsp;臣愚不肖，谬窃恩私，实愿陛下处于尧、舜之上，羲、轩之列，所以甘心鼎<br /><br />&nbsp;&nbsp;&nbsp;&nbsp;镬，伏进危言！<br /><br />&nbsp;&nbsp;&nbsp;&nbsp;优诏报之，乃罢两日。景让复为吏部尚书，卒，谥曰孝。<br /><br />&nbsp;&nbsp;&nbsp;&nbsp;景温，登第后践历台阁。咸通中，自工部侍郎出为华州刺史、潼关防御、镇<br /><br />&nbsp;&nbsp;&nbsp;&nbsp;国军使。景庄，亦至达官。<br /><br />&nbsp;&nbsp;&nbsp;&nbsp;张介然者，蒲州猗氏人也。本名六朗。谨慎善筹算，为郡守在河、陇。及天<br /><br />&nbsp;&nbsp;&nbsp;&nbsp;宝中，王忠嗣、皇甫惟明、哥舒翰相次为节将，并委以营田支度等使。进位卫尉<br /><br />&nbsp;&nbsp;&nbsp;&nbsp;卿，仍兼行军司马，使如故。及加银青光禄大夫，带上柱国，因入奏称旨，特加<br /><br />&nbsp;&nbsp;&nbsp;&nbsp;赐赍。介然乘间奏曰：“臣今三品，合列り。若列于帝城，乡里不知臣贵。臣，<br /><br />&nbsp;&nbsp;&nbsp;&nbsp;河东人也，请列戟于故乡。”玄宗曰：“所给可列故乡，京城伫当别赐。”介然<br /><br />&nbsp;&nbsp;&nbsp;&nbsp;拜谢而出，仍赐绢五百匹，令宴集闾里，以宠异之。本乡列戟，自介然始也。哥<br /><br />&nbsp;&nbsp;&nbsp;&nbsp;舒翰追在西京，荐为少府监。<br /><br />&nbsp;&nbsp;&nbsp;&nbsp;安禄山将犯河洛，以介然为河南防御使，令守陈留。陈留水陆所凑，邑居万<br /><br />&nbsp;&nbsp;&nbsp;&nbsp;家，而素不习战。介然至任数日，贼已渡河。虽率兵登城，兼守要害，虏骑十万，<br /><br />&nbsp;&nbsp;&nbsp;&nbsp;所过杀戮，烟尘亘天，弥漫数十里。介然之众，闻吹角鼓噪之声，授甲不得，气<br /><br />&nbsp;&nbsp;&nbsp;&nbsp;已夺矣，故至覆败。<br /><br />&nbsp;&nbsp;&nbsp;&nbsp;初，玄宗以禄山起逆，于河南要路悬榜以购其首，又谕已杀其子庆宗等。禄<br /><br />&nbsp;&nbsp;&nbsp;&nbsp;山入陈留北郭，安庆绪见榜，白于禄山。禄山于舆中两手抚胸，大哭数声，曰：<br /><br />&nbsp;&nbsp;&nbsp;&nbsp;“我有何罪，已杀我儿？”便纵凶毒。前有陈留兵将降者向万人，行列于路，禄<br /><br />&nbsp;&nbsp;&nbsp;&nbsp;山命其牙将杀戮皆尽，流血如川。乃斩介然于军门，禄山气乃稍解。顿军于陈留<br /><br />&nbsp;&nbsp;&nbsp;&nbsp;郭下，以其将李庭望为节度镇之。十五载，玄宗赠介然工部尚书，与一子五品官。<br /><br />&nbsp;&nbsp;&nbsp;&nbsp;崔无者，京兆长安人也。本博陵旧族。父从礼，中宗韦庶人之舅，景龙<br /><br />&nbsp;&nbsp;&nbsp;&nbsp;中卫尉卿。时中书令、国公萧至忠才位素高，甚承恩顾，敕亡先女冥婚韦庶人<br /><br />&nbsp;&nbsp;&nbsp;&nbsp;亡弟。无婚至忠女，后为女家，中宗为儿家，供拟甚厚，时人为之语曰：<br /><br />&nbsp;&nbsp;&nbsp;&nbsp;“皇后嫁女，天子娶妇。”及韦庶人败，至忠女亦死，无坐累久贬在外。<br /><br />&nbsp;&nbsp;&nbsp;&nbsp;开元中，为益州司马。会杨国忠为新都尉，与之欢甚，国忠因事引用之，累<br /><br />&nbsp;&nbsp;&nbsp;&nbsp;转陕郡太守、少府监、荥阳郡太守。安禄山率众南向，无召募拒之。及贼陷<br /><br />&nbsp;&nbsp;&nbsp;&nbsp;陈留郡后，凶威转盛，戈矛鼓角，惊骇城邑，两宿及荥阳。乘城自坠如雨，故无<br /><br />&nbsp;&nbsp;&nbsp;&nbsp;及官吏，尽为贼所虏。贼以其将武令镇之。<br /><br />&nbsp;&nbsp;&nbsp;&nbsp;卢奕，黄门监怀慎之少子也。与其兄奂齐名。大腹丰下，眉目疏朗。谨愿寡<br /><br />&nbsp;&nbsp;&nbsp;&nbsp;欲，不尚舆马，克己自励。开元中，任京兆司录参军。天宝初，为县令、兵部<br /><br />&nbsp;&nbsp;&nbsp;&nbsp;郎中。所历有声，皆如奂之所治也。天宝八载，转给事中。十一载，为御史中丞。<br /><br />&nbsp;&nbsp;&nbsp;&nbsp;始怀慎及奂并为中丞，父子三继，清节不易，时人美之。奕留台东都，又分知东<br /><br />&nbsp;&nbsp;&nbsp;&nbsp;都武部选事。<br /><br />&nbsp;&nbsp;&nbsp;&nbsp;十四载，安禄山犯东都，人吏奔散；奕在台独居，为贼所执，与李~同见<br /><br />&nbsp;&nbsp;&nbsp;&nbsp;害。玄宗闻而愍之，赠兵部尚书。太常议谥，博士独孤及议曰：<br /><br />&nbsp;&nbsp;&nbsp;&nbsp;卢奕刚毅朴忠，直方而清，励精吏事，所居可纪。天宝十四载，洛阳陷没。<br /><br />&nbsp;&nbsp;&nbsp;&nbsp;于时东京人士，狼狈鹿骇，猛虎磨牙而争其肉，居位者皆欲保命而全妻子。或先<br /><br />&nbsp;&nbsp;&nbsp;&nbsp;策高足，争脱羿彀；或不耻苟活，甘饮盗泉。奕独正身守位义不去，以死全节誓<br /><br />&nbsp;&nbsp;&nbsp;&nbsp;不辱。势窘力屈，以朝服就执，犹慷慨感愤，数贼枭獍之罪。观者股栗，奕不变<br /><br />&nbsp;&nbsp;&nbsp;&nbsp;其色，而北面辞君，然后受害。虽古烈士，方之者鲜矣！<br /><br />&nbsp;&nbsp;&nbsp;&nbsp;或曰：“洛阳之存亡，操兵者实任其咎，非执法吏所能抗。师败将奔，去之<br /><br />&nbsp;&nbsp;&nbsp;&nbsp;可也。委身寇仇，以死谁怼？”及以为不然。勇者御而忠者守，必社稷是卫，则<br /><br />&nbsp;&nbsp;&nbsp;&nbsp;死生以之。危而去之，是智免也，于忠何有？昔荀息杀身于晋，不食其言也；仲<br /><br />&nbsp;&nbsp;&nbsp;&nbsp;由结缨于卫，食焉不避其难也；玄冥勤其官而水死，守位而忘躯也；伯姬待保姆<br /><br />&nbsp;&nbsp;&nbsp;&nbsp;而火死，先礼而后身也。彼四人者，死之日，皆于事无补，夫岂爱死而贾祸也！<br /><br />&nbsp;&nbsp;&nbsp;&nbsp;以为死轻于义，故蹈义而捐生。古史书之，使事君者劝。然则禄山之乱，大于里<br /><br />&nbsp;&nbsp;&nbsp;&nbsp;克、孔悝；奕廉察之任，切于玄冥之官。分命所系，不啻于保姆；逆党兵威，甚<br /><br />&nbsp;&nbsp;&nbsp;&nbsp;于水火。于斯时也，能与执干戈者同其戮力，挽之不来，推之不去，岂不以师可<br /><br />&nbsp;&nbsp;&nbsp;&nbsp;亏，免不可苟，身可杀，节不可夺。故全其特操于白刃之下，孰与夫怀安偷生者<br /><br />&nbsp;&nbsp;&nbsp;&nbsp;同其风哉！<br /><br />&nbsp;&nbsp;&nbsp;&nbsp;谨按谥法，图国忘身曰“贞”，秉德遵业曰“烈”。奕执宪戎马之间，志藩<br /><br />&nbsp;&nbsp;&nbsp;&nbsp;王室，可谓图国；国危不能拯，而继之以死，可谓忘身；历官一十任，言必正，<br /><br />&nbsp;&nbsp;&nbsp;&nbsp;事必果，而清节不挠，去之若始至，可谓秉德；先黄门以直道佐时，奕嗣之以忠<br /><br />&nbsp;&nbsp;&nbsp;&nbsp;纯，可谓遵业。请谥曰“贞烈”。<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;蒋清者，故吏部侍郎钦绪之子。举明经，调补太子校书郎、巩县丞，卢奕留<br /><br />&nbsp;&nbsp;&nbsp;&nbsp;之宪府。清与诸兄溢、演、W，知名于时。奕之被害，清亦死焉。<br /><br />&nbsp;&nbsp;&nbsp;&nbsp;颜杲卿，琅邪临沂人。世仕江左。五代祖之推，北齐黄门侍郎、修文馆学士。<br /><br />&nbsp;&nbsp;&nbsp;&nbsp;齐亡入周，始家关内，遂为长安人焉。曾伯祖师古，贞观中秘书监，自有传。曾<br /><br />&nbsp;&nbsp;&nbsp;&nbsp;祖勤礼，崇文馆学士。祖甫，曹王侍读。父元孙，垂拱初登进士第，考功员外郎<br /><br />&nbsp;&nbsp;&nbsp;&nbsp;刘奇榜其词策，文瑰俊拔，多士耸观。历官长安尉、太子舍人、亳州刺史卒。<br /><br />&nbsp;&nbsp;&nbsp;&nbsp;杲卿以荫受官，性刚直，有吏干。开元中，为魏州录事参军，振举纲目，政<br /><br />&nbsp;&nbsp;&nbsp;&nbsp;称第一。天宝十四载，摄常山太守。时安禄山为河北、河东采访使，常山在其部<br /><br />&nbsp;&nbsp;&nbsp;&nbsp;内。其年十一月，禄山举范阳之兵诣阙。十二月十二日，陷东都。杲卿忠诚感发，<br /><br />&nbsp;&nbsp;&nbsp;&nbsp;惧贼遂寇潼关，即危宗社。时从弟真卿为平原太守，初闻禄山逆谋，阴养死士，<br /><br />&nbsp;&nbsp;&nbsp;&nbsp;招怀豪右，为拒贼之计。至是遣使告杲卿，相与起义兵，掎角断贼归路，以纾西<br /><br />&nbsp;&nbsp;&nbsp;&nbsp;寇之势。杲卿乃与长史袁履谦、前真定令贾深、前内丘丞张通幽等，谋开土门以<br /><br />&nbsp;&nbsp;&nbsp;&nbsp;背之。时禄山遣蒋钦凑、高邈率众五千守土门。杲卿欲诛钦凑，开土门之路。时<br /><br />&nbsp;&nbsp;&nbsp;&nbsp;钦凑军隶常山郡，属钦凑遣高邈往幽州未还，杲卿遣吏召钦凑至郡计事。是月二<br /><br />&nbsp;&nbsp;&nbsp;&nbsp;十二日夜，钦凑至，舍之于传舍。会饮既醉，令袁履谦与参军冯虔、县尉李栖默、<br /><br />&nbsp;&nbsp;&nbsp;&nbsp;手力翟万德等杀钦凑。中夜，履谦以钦凑首见杲卿，相与垂泣，喜事交济也。是<br /><br />&nbsp;&nbsp;&nbsp;&nbsp;夜，X城尉崔安石报高邈还至蒲城，即令冯虔、翟万德与安石往图之。诘朝，高<br /><br />&nbsp;&nbsp;&nbsp;&nbsp;邈之骑从数人至X城驿，安石皆杀之。俄而邈至，安石绐之曰：“太守备酒乐于<br /><br />&nbsp;&nbsp;&nbsp;&nbsp;传舍。”邈方据厅下马，冯虔等擒而絷之。是日，贼将何千年自东都来赵郡，冯<br /><br />&nbsp;&nbsp;&nbsp;&nbsp;虔、万德伏兵于醴泉驿，千年至，又擒之。即日缚二贼将还郡。杲卿遣子安平尉<br /><br />&nbsp;&nbsp;&nbsp;&nbsp;泉明及贾深、张通幽、翟万德，函钦凑之首，械二贼，送于京师。<br /><br />&nbsp;&nbsp;&nbsp;&nbsp;至太原，节度使王承业留泉明、贾深等，寝杲卿之表。承业自上表献之，以<br /><br />&nbsp;&nbsp;&nbsp;&nbsp;为己功。玄宗不之知，擢拜承业大将军，牙官获赏者百数。玄宗寻知杲卿之功，<br /><br />&nbsp;&nbsp;&nbsp;&nbsp;乃加卫尉卿、兼御史大夫，以袁履谦为常山太守，贾深为司马。<br /><br />&nbsp;&nbsp;&nbsp;&nbsp;杲卿既斩贼将，收兵练卒，乃檄告河北郡县，言朝廷以荣王为河北兵马大元<br /><br />&nbsp;&nbsp;&nbsp;&nbsp;帅，哥舒翰为副，统众三十万，即出土门。郡县闻之，皆杀贼守将，远近响应，<br /><br />&nbsp;&nbsp;&nbsp;&nbsp;时十五郡皆为国家所守。时安禄山遣使传李忄妻、卢奕之首徇河北。至平原，真<br /><br />&nbsp;&nbsp;&nbsp;&nbsp;卿杀贼使，收藏忄妻等首。清池尉贾载亦斩伪署景城守刘玄道，传首于平原。饶<br /><br />&nbsp;&nbsp;&nbsp;&nbsp;阳郡守卢全诚亦据郡举兵，会于真卿。时常山、平原二郡兵威大振。禄山方自率<br /><br />&nbsp;&nbsp;&nbsp;&nbsp;众而西，已至陕，闻河北有变而还，乃命史思明、蔡希德率众渡河。<br /><br />&nbsp;&nbsp;&nbsp;&nbsp;十五年正月，思明攻常山郡。城中兵少，众寡不敌，御备皆竭。其月八日，<br /><br />&nbsp;&nbsp;&nbsp;&nbsp;城陷，杲卿、履谦为贼所执，送于东都。思明既陷常山，遂攻诸郡，邺、广平、<br /><br />&nbsp;&nbsp;&nbsp;&nbsp;钜鹿、赵郡、上谷、博陵、文安、魏郡、信都，复为贼守。禄山见杲卿，面责之<br /><br />&nbsp;&nbsp;&nbsp;&nbsp;曰：“汝昨自范阳户曹，我奏为判官，遂得光禄、太常二丞，便用汝摄常山太守，<br /><br />&nbsp;&nbsp;&nbsp;&nbsp;负汝何事而背我耶？”杲卿_目而报曰：“我世为唐臣，常守忠义，纵受汝奏署，<br /><br />&nbsp;&nbsp;&nbsp;&nbsp;复合从汝反乎！且汝本营州一牧羊羯奴耳，叨窃恩宠，致身及此，天子负汝何事<br /><br />&nbsp;&nbsp;&nbsp;&nbsp;而汝反耶？”禄山怒甚，令缚于中桥南头从西第二柱，节解之，比至气绝，大骂<br /><br />&nbsp;&nbsp;&nbsp;&nbsp;不息。<br /><br />&nbsp;&nbsp;&nbsp;&nbsp;是日杲卿幼子诞、侄诩及袁履谦，皆被先截手足，何千年弟在傍，含血喷其<br /><br />&nbsp;&nbsp;&nbsp;&nbsp;面，因加割脔，路人见之流涕。其年二月，李光弼、郭子仪之师自土门东下，复<br /><br />&nbsp;&nbsp;&nbsp;&nbsp;收常山郡。杲卿、履谦等妻女数百人，系之狱中，光弼破械出之，令行丧服，给<br /><br />&nbsp;&nbsp;&nbsp;&nbsp;遣周厚。<br /><br />&nbsp;&nbsp;&nbsp;&nbsp;至德二年冬，广平王收复两京，史思明以河朔归国。时真卿为蒲州刺史，乃<br /><br />&nbsp;&nbsp;&nbsp;&nbsp;令泉明于河北求访血属。杲卿妹先适故榆次令张景儋，妹女流落贼中，泉明一女<br /><br />&nbsp;&nbsp;&nbsp;&nbsp;亦落贼中，俱索购钱三万。泉明悉索所费，购姑女而还，比复纳购，己女遂失。<br /><br />&nbsp;&nbsp;&nbsp;&nbsp;而袁履谦已下，父之将吏妻子奴隶三百余人，转徙贼中，穷窘无告。泉明悉以归<br /><br />&nbsp;&nbsp;&nbsp;&nbsp;蒲州，真卿赡给久之，随其所诣而资送之。泉明求其父尸于东都，得其行刑者，<br /><br />&nbsp;&nbsp;&nbsp;&nbsp;言杲卿被害时，先断一足，与履谦同坎瘗之。及发瘗得尸，果无一足，即日与履<br /><br />&nbsp;&nbsp;&nbsp;&nbsp;谦之尸，各为一柩，扶护还长安。初，履谦妻疑夫柩殓衣俭薄，发棺视之，一与<br /><br />&nbsp;&nbsp;&nbsp;&nbsp;杲卿等，履谦妻号踊感叹，待之如父。泉明之志行仁义如此。<br /><br />&nbsp;&nbsp;&nbsp;&nbsp;乾元元年五月，诏曰：“故卫尉卿、兼御史中丞、恒州刺史颜杲卿，任彼专<br /><br />&nbsp;&nbsp;&nbsp;&nbsp;城，志枭狂虏，艰难之际，忠义在心。愤群凶而慷慨，临大节而奋发，遂擒元恶，<br /><br />&nbsp;&nbsp;&nbsp;&nbsp;成此茂勋。属胡虏凭陵，流毒方炽，孤城力屈，见陷寇仇，身殁名存，实彰忠烈。<br /><br />&nbsp;&nbsp;&nbsp;&nbsp;夫仁者有勇，验之于临难；臣之报国，义存于捐躯。嘉其死节之诚，未备饰终之<br /><br />&nbsp;&nbsp;&nbsp;&nbsp;礼，可赠太子太保。”<br /><br />&nbsp;&nbsp;&nbsp;&nbsp;薛愿，河东汾阴人。父_，礼部郎中。兄崇一，尚惠宣太子女宜君县主。<br /><br />&nbsp;&nbsp;&nbsp;&nbsp;女弟为废太子瑛妃。愿坐宫废贬官。禄山之乱，南阳节度使鲁炅奏用愿为颍川太<br /><br />&nbsp;&nbsp;&nbsp;&nbsp;守、本郡防御使。时贼已陷陈留、荥阳、汝南等郡，方围南阳。颍川当其来往之<br /><br />&nbsp;&nbsp;&nbsp;&nbsp;路，愿与防御副使庞坚同力固守，城中储蓄无素，兵卒单寡。自至德元年正月至<br /><br />&nbsp;&nbsp;&nbsp;&nbsp;十一月，贼昼夜攻之不息，距城百里，庐舍坟墓林树开发斩彻殆尽，而外救无至。<br /><br />&nbsp;&nbsp;&nbsp;&nbsp;贼将阿史那承庆悉以锐卒并攻，为木驴木鹅，云梯冲棚，四面云合，鼓噪如雷，<br /><br />&nbsp;&nbsp;&nbsp;&nbsp;矢石如雨，力攻十余日，城中守备皆竭，贼夜半乘梯而入。愿、坚俱被执，送于<br /><br />&nbsp;&nbsp;&nbsp;&nbsp;东都，将支解之。或说禄山曰：“薛愿、庞坚，义士也。人各为其主，屠之不祥。”<br /><br />&nbsp;&nbsp;&nbsp;&nbsp;乃系于洛水之滨，属苦寒，一夕冻死。<br /><br />&nbsp;&nbsp;&nbsp;&nbsp;坚，武德功臣玉之玄孙。初娶王守礼女建宁县主。鲁炅奏为颍川郡长史，<br /><br />&nbsp;&nbsp;&nbsp;&nbsp;兼防御副使。<br /><br />&nbsp;&nbsp;&nbsp;&nbsp;张巡，蒲州河东人。兄晓，开元中监察御史。兄弟皆以文行知名。巡聪悟有<br /><br />&nbsp;&nbsp;&nbsp;&nbsp;才干，举进士，三以书判拔萃入等。天宝中，调授清河令。有能名，重义尚气节，<br /><br />&nbsp;&nbsp;&nbsp;&nbsp;人以危窘告者，必倾财以恤之。<br /><br />&nbsp;&nbsp;&nbsp;&nbsp;禄山之乱，巡为真源令。说谯郡太守，令完城，募市人，为拒贼之势。时吴<br /><br />&nbsp;&nbsp;&nbsp;&nbsp;王祗为灵昌太守，奉诏纠率河南诸郡，练兵以拒逆党，济南太守李随副之。巡与<br /><br />&nbsp;&nbsp;&nbsp;&nbsp;单父尉贾贲各召募豪杰，同为义举。<br /><br />&nbsp;&nbsp;&nbsp;&nbsp;时雍丘令令狐潮欲以其城降贼，民吏百余人不从命，潮皆反接，仆之于地，<br /><br />&nbsp;&nbsp;&nbsp;&nbsp;将斩之。会贼来攻城，潮遽出斗，而反接者自解其缚，闭城门拒潮召贲。贲与巡<br /><br />&nbsp;&nbsp;&nbsp;&nbsp;引众入雍丘，杀潮妻子，婴城守备。吴王祗承制授贲监察御史。数日，贼来攻城，<br /><br />&nbsp;&nbsp;&nbsp;&nbsp;贲出斗而死，巡乃合贲之众城守。令狐潮引贼将李廷望攻围累月，贼伤夷大半。<br /><br />&nbsp;&nbsp;&nbsp;&nbsp;禄山乃于雍丘北置杞州，筑城垒以绝饷路，自是内外隔绝。又相持累月，贼锋转<br /><br />&nbsp;&nbsp;&nbsp;&nbsp;炽，城中益困。<br /><br />&nbsp;&nbsp;&nbsp;&nbsp;时许远为睢阳守，与城父令姚同守睢阳城，贼攻之不下。初禄山陷河洛，<br /><br />&nbsp;&nbsp;&nbsp;&nbsp;许叔冀守灵昌，薛愿守颍川，许远守睢阳，皆城孤无援。愿守一年而城陷，督冀<br /><br />&nbsp;&nbsp;&nbsp;&nbsp;一年而自拔，独睢阳坚守。贼将尹子奇攻围经年。巡以雍丘小邑，储备不足，大<br /><br />&nbsp;&nbsp;&nbsp;&nbsp;寇临之，必难保守，乃列卒结阵诈降，至德二年正月也。玄宗闻而壮之，授巡主<br /><br />&nbsp;&nbsp;&nbsp;&nbsp;客郎中、兼御史中丞。尹子奇攻围既久，城中粮尽，易子而食，析骸而爨，人心<br /><br />&nbsp;&nbsp;&nbsp;&nbsp;危恐，虑将有变。巡乃出其妾，对三军杀之，以飨军士。曰：“诸公为国家戮力<br /><br />&nbsp;&nbsp;&nbsp;&nbsp;守城，一心无二，经年乏食，忠义不衰。巡不能自割肌肤，以啖将士，岂可惜此<br /><br />&nbsp;&nbsp;&nbsp;&nbsp;妇，坐视危迫。”将士皆泣下，不忍食，巡强令食之。乃括城中妇人；既尽，以<br /><br />&nbsp;&nbsp;&nbsp;&nbsp;男夫老小继之，所食人口二三万，人心终不离变。<br /><br />&nbsp;&nbsp;&nbsp;&nbsp;时贺兰进明以重兵守临淮，巡遣帐下之士南霁云夜缒出城，求援于进明。进<br /><br />&nbsp;&nbsp;&nbsp;&nbsp;明日与诸将张乐高会，无出师意。霁云泣告之曰：“本州强寇凌逼，重围半年，<br /><br />&nbsp;&nbsp;&nbsp;&nbsp;食尽兵穷，计无从出。初围城之日，城中数万口，今妇人老幼，相食殆尽，张中<br /><br />&nbsp;&nbsp;&nbsp;&nbsp;丞杀爱妾以啖军人，今见存之数，不过数千，城中之人，分当饵贼。但睢阳既拔，<br /><br />&nbsp;&nbsp;&nbsp;&nbsp;即及临淮，皮毛相依，理须援助。霁云所以冒贼锋刃，匍匐乞师，谓大夫深念危<br /><br />&nbsp;&nbsp;&nbsp;&nbsp;亡，言发响应，何得宴安自处，殊无救恤之心？夫忠臣义士之所为，岂宜如此！<br /><br />&nbsp;&nbsp;&nbsp;&nbsp;霁云既不能达主将之意，请啮一指，留于大夫，示之以信，归报本州。”霁云自<br /><br />&nbsp;&nbsp;&nbsp;&nbsp;临淮还睢阳，绳城而入。城中将吏知救不至，恸哭累日。<br /><br />&nbsp;&nbsp;&nbsp;&nbsp;十月，城陷。巡与姚、南霁云、许远，皆为贼所执。巡神气慷慨，每与贼<br /><br />&nbsp;&nbsp;&nbsp;&nbsp;战，大呼誓师，眦裂血流，齿牙皆碎。城将陷，西向再拜，曰：“臣智勇俱竭，<br /><br />&nbsp;&nbsp;&nbsp;&nbsp;不能式遏强寇，保守孤城。臣虽为鬼，誓与贼为厉，以答明恩。”及城陷，尹子<br /><br />&nbsp;&nbsp;&nbsp;&nbsp;奇谓巡曰：“闻君每战眦裂，嚼齿皆碎，何至此耶？”巡曰：“吾欲气吞逆贼，<br /><br />&nbsp;&nbsp;&nbsp;&nbsp;但力不遂耳！”子奇以大刀剔巡口，视其齿，存者不过三数。巡大骂曰：“我为<br /><br />&nbsp;&nbsp;&nbsp;&nbsp;君父义死。尔附逆贼，犬彘也，安能久哉！”子奇义其言，将礼之，左右曰：<br /><br />&nbsp;&nbsp;&nbsp;&nbsp;“此人守义，必不为我用。素得士心，不可久留。”是日，与姚、霁云同被害，<br /><br />&nbsp;&nbsp;&nbsp;&nbsp;唯许远执送洛阳。<br /><br />&nbsp;&nbsp;&nbsp;&nbsp;姚者，浃州平陆人，故相梁国公崇之侄孙。父m，开元初历处州刺史。<br /><br />&nbsp;&nbsp;&nbsp;&nbsp;性豪荡，好饮谑，善丝竹。历寿安尉、城父令，与张巡素相亲善。以守睢阳之功，<br /><br />&nbsp;&nbsp;&nbsp;&nbsp;至德二年春，加检校尚书侍郎。<br /><br />&nbsp;&nbsp;&nbsp;&nbsp;贾贲者，故阆州刺史v之子也。<br /><br />&nbsp;&nbsp;&nbsp;&nbsp;许远者，杭州盐官人也。世仕江右。曾祖高阳公敬宗，龙朔中宰相，自有传。<br /><br />&nbsp;&nbsp;&nbsp;&nbsp;远清干，初从军河西，为碛西支度判官。章仇兼琼镇剑南，又辟为从事。慕其门，<br /><br />&nbsp;&nbsp;&nbsp;&nbsp;欲以子妻之。远辞，兼琼怒，积他事中伤，贬为高要尉。后遇赦得还。<br /><br />&nbsp;&nbsp;&nbsp;&nbsp;禄山之乱，不次拔将帅，或荐远素练戎事。玄宗召见，拜睢阳太守，累加侍<br /><br />&nbsp;&nbsp;&nbsp;&nbsp;御史、本州防御使。及贼将尹子奇攻围，远与张巡、姚婴城拒守经年，外救不<br /><br />&nbsp;&nbsp;&nbsp;&nbsp;至，兵粮俱尽而城陷。尹子奇执送洛阳，与哥舒翰、程千里，俱囚之客省。及安<br /><br />&nbsp;&nbsp;&nbsp;&nbsp;庆绪败，渡河北走，使严庄皆害之。<br /><br />&nbsp;&nbsp;&nbsp;&nbsp;初，贺兰进明与房g素不相叶。及g为宰相，进明时为御史大夫。g奏用进<br /><br />&nbsp;&nbsp;&nbsp;&nbsp;明为彭城太守、河南节度使、兼御史大夫，代嗣虢王巨；复用灵昌太守许叔冀为<br /><br />&nbsp;&nbsp;&nbsp;&nbsp;进明都知兵马、兼御史大夫，重其官以挫进明。虢王巨受代之时，尽将部曲而行，<br /><br />&nbsp;&nbsp;&nbsp;&nbsp;所留者拣退羸兵数千人、劣马数百匹，不堪I贼。叔冀恃部下精锐，又名位等于<br /><br />&nbsp;&nbsp;&nbsp;&nbsp;进明，自谓匹敌，不受进明节制。故南霁云之乞师，进明不敢分兵，惧叔冀见袭。<br /><br />&nbsp;&nbsp;&nbsp;&nbsp;两相观望，坐视危亡，致河南郡邑为墟，由执政之乖经制也。<br /><br />&nbsp;&nbsp;&nbsp;&nbsp;程千里，京兆人。身长七尺，骨相魁岸，有勇力。本碛西募人，累以戎勋，<br /><br />&nbsp;&nbsp;&nbsp;&nbsp;官至安西副都让。天宝十一载，授御史中丞。十二载，兼北庭都让，充安西北庭<br /><br />&nbsp;&nbsp;&nbsp;&nbsp;节度使。突厥首领阿布思先率众内附，隶朔方军，玄宗赐姓名曰李献忠。李林甫<br /><br />&nbsp;&nbsp;&nbsp;&nbsp;遥领朔方节度，用献忠为副将。后有诏移献忠部落隶幽州，献忠素与禄山有隙，<br /><br />&nbsp;&nbsp;&nbsp;&nbsp;惧不奉诏，乃叛归碛北，数为边患。玄宗愤之，命千里将兵讨之。<br /><br />&nbsp;&nbsp;&nbsp;&nbsp;十二载十一月，千里兵至碛西，以书喻葛禄，令其相应。献忠势穷，归葛禄<br /><br />&nbsp;&nbsp;&nbsp;&nbsp;部。葛禄缚献忠并其妻子及帐下数千人，送之千里，飞表献捷，天子壮之。十三<br /><br />&nbsp;&nbsp;&nbsp;&nbsp;载三月，千里献俘于勤政楼，斩之于朱雀街，以功授右金吾卫大将军同正，仍留<br /><br />&nbsp;&nbsp;&nbsp;&nbsp;佐羽林军。禄山之乱，诏千里于河东召募，充河东节度副使、云中太守。<br /><br />&nbsp;&nbsp;&nbsp;&nbsp;十五载正月，迁上党郡长史、特进，摄御史中丞，以兵守上党。贼来攻城，<br /><br />&nbsp;&nbsp;&nbsp;&nbsp;屡为千里所败，以功累加开府仪同三司、礼部尚书、兼御史大夫。<br /><br />&nbsp;&nbsp;&nbsp;&nbsp;至德二年九月，贼将蔡希德围城，数以轻骑挑战。千里恃其骁果，开悬门，<br /><br />&nbsp;&nbsp;&nbsp;&nbsp;率百骑，欲生擒希德。劲骑搏之，垂将擒而希德救兵至，千里敛骑而退，桥坏坠<br /><br />&nbsp;&nbsp;&nbsp;&nbsp;坑，反为希德所执。仰首告诸骑曰：“非吾战之过，此天也！为我报诸将士，乍<br /><br />&nbsp;&nbsp;&nbsp;&nbsp;可失帅，不可失城。”军人闻之泣下，昼夜严兵城守，贼竟不能拔。千里至东都，<br /><br />&nbsp;&nbsp;&nbsp;&nbsp;安庆绪舍之，伪署特进，囚之客省。及庆绪败走，为严庄所害。<br /><br />&nbsp;&nbsp;&nbsp;&nbsp;其年十二月，上御丹凤楼大赦，节文曰：“忠臣事君，有死无贰；烈士徇义，<br /><br />&nbsp;&nbsp;&nbsp;&nbsp;虽殁如存。其李忄妻、卢奕、袁履谦、张巡、许远、张介然、蒋清、庞坚等，即<br /><br />&nbsp;&nbsp;&nbsp;&nbsp;与追赠，访其子孙，厚其官爵，家口深加优恤。”自是赦恩，无不该于节义，而<br /><br />&nbsp;&nbsp;&nbsp;&nbsp;程千里终以生执贼庭，不沾褒赠。<br /><br />&nbsp;&nbsp;&nbsp;&nbsp;袁光庭者，河西戍将，天宝末为伊州刺史。禄山之乱，西北边戎兵入赴难，<br /><br />&nbsp;&nbsp;&nbsp;&nbsp;河、陇郡邑，皆为吐蕃所拔。唯光庭守伊州累年，外救不至。虏百端诱说，终不<br /><br />&nbsp;&nbsp;&nbsp;&nbsp;之屈，部下如一。及矢石既尽，粮储并竭，城将陷没，光庭手杀其妻子，自焚而<br /><br />&nbsp;&nbsp;&nbsp;&nbsp;死。朝廷闻之，赠工部尚书。<br /><br />&nbsp;&nbsp;&nbsp;&nbsp;邵真者，恒州节度使李宝臣之判官也。累加检校司封郎中、兼御史中丞，专<br /><br />&nbsp;&nbsp;&nbsp;&nbsp;掌文翰，宝臣深所信任。宝臣死，其子惟岳擅领父众。李正己、田悦遣人说惟岳<br /><br />&nbsp;&nbsp;&nbsp;&nbsp;同叛，真泣谏曰：“先公位兼将相，受国厚恩，大夫\之中，遽欲违命，同邻<br /><br />&nbsp;&nbsp;&nbsp;&nbsp;道之恶，违先公之志，必不可也！田悦与我密迩，绝之又恐速祸；正己稍远，绝<br /><br />&nbsp;&nbsp;&nbsp;&nbsp;之易耳。但令悦使还报，请徐思其宜；执正己使送京师，因请致讨，朝廷必嘉大<br /><br />&nbsp;&nbsp;&nbsp;&nbsp;夫之忠，而旌节可得。”惟岳然之，令真草奏。将发，孔目吏胡震谓惟岳曰：<br /><br />&nbsp;&nbsp;&nbsp;&nbsp;“此事非细，请与将吏会议。”长史毕华曰：“先公与二道亲好，二十余年，一<br /><br />&nbsp;&nbsp;&nbsp;&nbsp;朝背之，伏恐生事。今执其来使，送于京师，大善。脱未为朝廷所信，正己兵强，<br /><br />&nbsp;&nbsp;&nbsp;&nbsp;忽来袭城，孤军无援，何以敌之？不若仍旧勿绝，徐观其变。”惟岳又从之。真<br /><br />&nbsp;&nbsp;&nbsp;&nbsp;又劝惟岳遣其弟惟简入朝，仍遣军吏薛广嗣诣河东节度马燧军求保荐。田悦屯兵<br /><br />&nbsp;&nbsp;&nbsp;&nbsp;束鹿，闻其谋，遣人谓惟岳曰：“邵真惑乱军政，必速杀之。不然，吾且讨其罪<br /><br />&nbsp;&nbsp;&nbsp;&nbsp;矣。”惟岳惧，遂杀真。朝廷闻而嘉之，赠户部尚书。<br /><br />&nbsp;&nbsp;&nbsp;&nbsp;符U者，田悦之将。初，马燧、李抱真、李M等破田悦于洹水，燧等进屯魏<br /><br />&nbsp;&nbsp;&nbsp;&nbsp;州。时悦与李纳会于濮阳，因请助兵，纳分麾下数千人随之。至是纳为河南诸军<br /><br />&nbsp;&nbsp;&nbsp;&nbsp;所逼，自濮阳奔归濮州，征兵于悦，悦遣U将三百骑护送之。纳兵既归，遂悉其<br /><br />&nbsp;&nbsp;&nbsp;&nbsp;众降于燧。迁U试太子詹事、兼御史中丞，封义阳郡王，实封一百户。<br /><br />&nbsp;&nbsp;&nbsp;&nbsp;U父令奇，初为悦部将，至是因U之出，遂令三子同降于燧。悦怒，执令奇，<br /><br />&nbsp;&nbsp;&nbsp;&nbsp;令奇大呼慢骂之，悦族其家。赠令奇户部尚书。<br /><br />&nbsp;&nbsp;&nbsp;&nbsp;赵晔，字云卿，邓州穰人，其先自天水徙焉。贞观中，主客员外郎德言曾孙<br /><br />&nbsp;&nbsp;&nbsp;&nbsp;也。父敬先，殿中侍御史。<br /><br />&nbsp;&nbsp;&nbsp;&nbsp;晔志学，善属文。开元中，举进士，连擢科第，补太子正字，累授大理评事，<br /><br />&nbsp;&nbsp;&nbsp;&nbsp;贬北阳尉，移雷泽、河东二丞。河东采访使韦陟以晔履操清直，颇推敬之，表为<br /><br />&nbsp;&nbsp;&nbsp;&nbsp;宾僚。陟罢，陈留采访使郭纳复奏晔为支使。及安禄山陷陈留，因没于贼。时有<br /><br />&nbsp;&nbsp;&nbsp;&nbsp;京兆韦氏，夫任畿官，以不供贼军遇害，韦被逆贼没入为婢。江西观察使韦儇，<br /><br />&nbsp;&nbsp;&nbsp;&nbsp;族兄弟也。晔哀其冤抑，以钱赎之，俾其妻置之别院，厚供衣食，而晔竟不面其<br /><br />&nbsp;&nbsp;&nbsp;&nbsp;人。明年，收复东都，晔以家财资给，而访其亲属归之，识者咸重焉。<br /><br />&nbsp;&nbsp;&nbsp;&nbsp;乾元初，三司议罪，贬晋江尉。数年，改录事参军。征拜左补阙，未至。福<br /><br />&nbsp;&nbsp;&nbsp;&nbsp;建观察使李承昭奏为判官，授试大理司直、兼监察御史。试司议郎、兼殿中侍御<br /><br />&nbsp;&nbsp;&nbsp;&nbsp;史。入为膳部、比部二员外，膳部、仓部二郎中，秘书少监。<br /><br />&nbsp;&nbsp;&nbsp;&nbsp;晔性孝悌，敦重交友，虽经艰危，不改其操。少时与殷寅、颜真卿、柳芳、<br /><br />&nbsp;&nbsp;&nbsp;&nbsp;陆据、萧颖士、李华、邵轸、同志友善，故天宝中语曰：“殷、颜、柳、陆、萧、<br /><br />&nbsp;&nbsp;&nbsp;&nbsp;李、邵、赵”，以其重行义，敦交道也。而晔早擅高名，在宦途五十年，累经贬<br /><br />&nbsp;&nbsp;&nbsp;&nbsp;谪，蹇踬备至。入仕三十年，方省官，身在郎署，子常徒步。官既散曹，俸禄<br /><br />&nbsp;&nbsp;&nbsp;&nbsp;单寡，衣食不充，以至亡殁，服名检者为之叹息。建中四年冬，泾原兵叛，晔窜<br /><br />&nbsp;&nbsp;&nbsp;&nbsp;于山谷。寻以疾终，追赠华州刺史。<br /><br />&nbsp;&nbsp;&nbsp;&nbsp;子宗儒，别有传。<br /><br />&nbsp;&nbsp;&nbsp;&nbsp;石演芬，本西城胡人也。以武勇为朔方宁节度兵马使、兼御史大夫。李怀<br /><br />&nbsp;&nbsp;&nbsp;&nbsp;光养为子，累至右武锋都将。时怀光军屯三桥，将与朱通谋。演芬乃使门客郜<br /><br />&nbsp;&nbsp;&nbsp;&nbsp;成义密疏，具言怀光无状，请罢其总统。成义至奉天，乃反以其言告怀光子^，<br /><br />&nbsp;&nbsp;&nbsp;&nbsp;^密告其父。怀光乃召演芬责之曰：“以尔为子，奈何欲破我家！今死可乎？”<br /><br />&nbsp;&nbsp;&nbsp;&nbsp;演芬对曰：“天子以公为腹心，公上负天子，安可责演芬！且演芬胡人，不解异<br /><br />&nbsp;&nbsp;&nbsp;&nbsp;心，欲守事一人，幸免呼为贼。死，常分也！”怀光使左右脔食之，皆曰：“此<br /><br />&nbsp;&nbsp;&nbsp;&nbsp;忠烈士也！可令速死。”乃以刀断其颈。德宗追思义烈，赠兵部尚书，仍赐钱三<br /><br />&nbsp;&nbsp;&nbsp;&nbsp;百千。又捕得郜成义于朔方，戮之。<br /><br />&nbsp;&nbsp;&nbsp;&nbsp;先是，诏赐怀光铁券。怀光奉诏倨慢，左都将张名振大呼军门曰：“太尉见<br /><br />&nbsp;&nbsp;&nbsp;&nbsp;贼不击，天使到不迎，固将反耶！且安史两贼，仆固怀恩，今皆族灭，公欲何为？<br /><br />&nbsp;&nbsp;&nbsp;&nbsp;是资忠义之士立功勋耳！”怀光闻之，召谓曰：“我不反，为贼强盛，须蓄锐俟<br /><br />&nbsp;&nbsp;&nbsp;&nbsp;时耳。”无几，怀光引军入咸阳，名振曰：“公乃言不反，今此来何也？何不急<br /><br />&nbsp;&nbsp;&nbsp;&nbsp;攻朱，收复京城，以图富贵？”怀光曰：“名振病狂。”使左右杀之。<br /><br />&nbsp;&nbsp;&nbsp;&nbsp;张桑建中初，以泽潞将镇临场Ｌ镌霉ブ，啥缺力不能出战，严设<br /><br />&nbsp;&nbsp;&nbsp;&nbsp;守备，婴城拒守，贼不能拔。累月，攻之益急，士多死伤，粮储渐乏，救兵未至。<br /><br />&nbsp;&nbsp;&nbsp;&nbsp;芍事不济，无以激士心，乃悉召将卒于军门，命其女出拜之，谓曰：“将士<br /><br />&nbsp;&nbsp;&nbsp;&nbsp;辛苦守战，芍家无尺寸物与公等，独有此女，幸未嫁人，愿出卖之，为将士<br /><br />&nbsp;&nbsp;&nbsp;&nbsp;一日之费。”众皆大哭，曰：“誓为将军死战，幸无虑也！”会马燧与太原之师<br /><br />&nbsp;&nbsp;&nbsp;&nbsp;至，与众合击悦于城下，大败之。沙耸瞥稣剑士卒无不一当百。围解，以功<br /><br />&nbsp;&nbsp;&nbsp;&nbsp;迁泗州刺史。在州十余年，拜右金吾卫大将军。诏未至，病卒。贞元二十一年，<br /><br />&nbsp;&nbsp;&nbsp;&nbsp;赠尚书右仆射。<br /><br />&nbsp;&nbsp;&nbsp;&nbsp;有子重政，军吏欲立为郡将，重政母徐氏固拒不从。诏曰：“前昭义军泗州<br /><br />&nbsp;&nbsp;&nbsp;&nbsp;行营衙前兵马使、大中大夫、试太子宾客、兼监察御史张重政，门有勋力，惟推<br /><br />&nbsp;&nbsp;&nbsp;&nbsp;义勇。夙闻克家之美，常称抚众之才。近者其父初亡，群小扇惑，诱以奇计，俾<br /><br />&nbsp;&nbsp;&nbsp;&nbsp;执军麾。而重政与其母兄，号泣固拒，遂全恳愿，奔告元戎，不为利回，成其先<br /><br />&nbsp;&nbsp;&nbsp;&nbsp;志。于家为孝子，在国为忠臣，军政V安，行义昭著。念兹名节，感叹良深，宜<br /><br />&nbsp;&nbsp;&nbsp;&nbsp;洽恩荣，俾弘激劝。礼无避于金革，理当由于权夺，戎章宪府，式示兼崇。可起<br /><br />&nbsp;&nbsp;&nbsp;&nbsp;复云麾将军，守金吾卫大将军、员外置同正员，检校太子詹事、兼御史中丞，仍<br /><br />&nbsp;&nbsp;&nbsp;&nbsp;委淮南节度使与要职事任使。”<br /><br />&nbsp;&nbsp;&nbsp;&nbsp;又诏曰：“张重政母高平郡夫人徐氏，族茂姻阀，行表柔明，怀正家之美，<br /><br />&nbsp;&nbsp;&nbsp;&nbsp;有择邻之识。顷当变故，曾不诡随，保其门宗，训成忠孝，虽图史所载，何以加<br /><br />&nbsp;&nbsp;&nbsp;&nbsp;之！念其令子，已申奖用，特彰母仪之德，俾崇封国之荣。可封鲁国太夫人。”<br /><br />&nbsp;&nbsp;&nbsp;&nbsp;甄济，字孟成，中山无极人，家于卫州。少孤，天宝中隐居卫州青岩山。人<br /><br />&nbsp;&nbsp;&nbsp;&nbsp;伏其操行，约不畋渔。采访使安禄山表荐之，授试大理评事，充范阳郡节度掌记。<br /><br />&nbsp;&nbsp;&nbsp;&nbsp;天宝末，安禄山有异志，谋以智免。卫县令齐^诚信可托，乃求使至卫，具<br /><br />&nbsp;&nbsp;&nbsp;&nbsp;以诚告。弟忄妻密求羊血以为备，至夜，伪呕血疾不能支，遂舁归。及禄山反，<br /><br />&nbsp;&nbsp;&nbsp;&nbsp;使伪节度使蔡希德领行戮者李锏榷人，封刀来召，察济诈不起，即就戮之。济<br /><br />&nbsp;&nbsp;&nbsp;&nbsp;以左手书云：“去不得！”李锍值抖前，济引首以待，希德[欷嗟叹之，曰：<br /><br />&nbsp;&nbsp;&nbsp;&nbsp;“李锿恕！币允挡”禄山。后安庆绪亦使人至县，强舁至东都安国观。经月余，<br /><br />&nbsp;&nbsp;&nbsp;&nbsp;代宗收东京。济起，诣军门上谒，乃送上都。肃宗馆之于三司使，令受伪命官瞻<br /><br />&nbsp;&nbsp;&nbsp;&nbsp;望，以愧其心。授秘书郎，转太子舍人。宝应初，拜刑部员外郎。魏少游奏授著<br /><br />&nbsp;&nbsp;&nbsp;&nbsp;作郎、兼侍御史，终于襄州。<br /><br />&nbsp;&nbsp;&nbsp;&nbsp;元和中，襄州节度使袁滋奏其节行，诏曰：“符风树节，谓之立名；殁加褒<br /><br />&nbsp;&nbsp;&nbsp;&nbsp;赠，所以诱善。故朝散大夫、秘书省著作郎、兼侍御史甄济，早以文雅，见称于<br /><br />&nbsp;&nbsp;&nbsp;&nbsp;时。尝因辟召，亦佐戎府。而能保坚贞之正性，不履危机；睹逆乱之潜萌，不从<br /><br />&nbsp;&nbsp;&nbsp;&nbsp;胁污。义声可传于竹帛，显赠未贲于松楸。藩方所陈，允叶彝典，追加命秩，以<br /><br />&nbsp;&nbsp;&nbsp;&nbsp;奖忠魂。可赠秘书少监。”<br /><br />&nbsp;&nbsp;&nbsp;&nbsp;刘敦儒，开元朝史官左散骑常侍子玄之孙。敦儒母有心疾，非日鞭人不安，<br /><br />&nbsp;&nbsp;&nbsp;&nbsp;子弟仆使，不胜其苦，皆逃遁他处，唯敦儒侍养不息，体常流血。及母亡，居丧<br /><br />&nbsp;&nbsp;&nbsp;&nbsp;毁瘠骨立，洛中谓之刘孝子。<br /><br />&nbsp;&nbsp;&nbsp;&nbsp;元和中，东都留守权德舆具奏其至行，诏曰：“孝子刘敦儒，生于儒门，禀<br /><br />&nbsp;&nbsp;&nbsp;&nbsp;此至性。王祥笃行，起孝敬而不移；曾参养志，积岁年而罔怠。用弘劝奖，而服<br /><br />&nbsp;&nbsp;&nbsp;&nbsp;官常，分曹洛师，俾遂私志。可左龙武军兵曹参军，分司东都。”<br /><br />&nbsp;&nbsp;&nbsp;&nbsp;高沐，渤海人。父凭，从事于宣武军，知曹州事。李灵曜作乱，凭密遣使奏<br /><br />&nbsp;&nbsp;&nbsp;&nbsp;贼中事状，诏除曹州刺史。无何，李正己盗有曹、濮，凭遂陷于贼，数年卒。<br /><br />&nbsp;&nbsp;&nbsp;&nbsp;沐，贞元中进士及第。以家族在郓，李师古置为判官。居数年，师道擅袭，<br /><br />&nbsp;&nbsp;&nbsp;&nbsp;每谋不顺，沐与同列郭O、李公度等，必广引古今成败谕之，前后说师道为善<br /><br />&nbsp;&nbsp;&nbsp;&nbsp;者凡千言。其判官李文会、孔目官林英，皆为师道信用，乘间相与涕泣于师道前<br /><br />&nbsp;&nbsp;&nbsp;&nbsp;曰：“文会等血诚忧尚书家事，反为高沐辈所嫉。尚书奈何不惜十二州之城，成<br /><br />&nbsp;&nbsp;&nbsp;&nbsp;高沐等百代之名乎！”复日夜谗构，由是渐见疑忌，令沐知莱州事。林英因奏事<br /><br />&nbsp;&nbsp;&nbsp;&nbsp;至京，逼邸吏密报师道云：“高沐潜有诚款至朝廷矣！”师道大怒，李文会从而<br /><br />&nbsp;&nbsp;&nbsp;&nbsp;构成之。沐遂遇害于迁所，而囚郭O于莱州，其血属皆徙远地。<br /><br />&nbsp;&nbsp;&nbsp;&nbsp;及淮西平，师道渐惧。李公度与其将李英昙乘其惧也，说师道献三州及入质<br /><br />&nbsp;&nbsp;&nbsp;&nbsp;长子。初，甚然之，中悔，将杀公度。贾直言闻之，谓师道用事奴曰：“今大祸<br /><br />&nbsp;&nbsp;&nbsp;&nbsp;将至，岂非高沐冤气所为！又杀公度，是益其疾也！”乃止。逐英昙于莱州。未<br /><br />&nbsp;&nbsp;&nbsp;&nbsp;至，缢杀之。又有崔承宠、杨偕、陈佑、崔清，皆以仗顺为贼所恶，李文会呼为<br /><br />&nbsp;&nbsp;&nbsp;&nbsp;高沐之党。沐遇害，承宠等同被囚放。郭O名亚于沐，虽不死，备尝困辱矣。<br /><br />&nbsp;&nbsp;&nbsp;&nbsp;及刘悟平贼，遽召李公度，执手[欷。既除滑州节度，首辟O及公度为从事。<br /><br />&nbsp;&nbsp;&nbsp;&nbsp;元和十四年四月，诏曰：<br /><br />&nbsp;&nbsp;&nbsp;&nbsp;图难忘死，为臣之峻节；显忠旌善，有国之令猷。日者妖竖反覆，侮我朝章，<br /><br />&nbsp;&nbsp;&nbsp;&nbsp;而濮州刺史高沐，劫在凶威，潜输忠款。讽其不庭之咎，将冀革心；数其煮海之<br /><br />&nbsp;&nbsp;&nbsp;&nbsp;饶，聿求利国。伏奏必陈于逆节，漏师常破其阴谋。竟以盗憎，遂死王事，殁而<br /><br />&nbsp;&nbsp;&nbsp;&nbsp;不朽，风声凛然。式表漏泉之泽，且彰劲草之节。可赠吏部尚书。仍委马总访其<br /><br />&nbsp;&nbsp;&nbsp;&nbsp;遗骸，以礼收葬，优恤其家。若有子孙，具名闻奏。<br /><br />&nbsp;&nbsp;&nbsp;&nbsp;贾直言者，父道冲，以伎术得罪，贬之，赐鸩于路。直言伪令其父拜四方，<br /><br />&nbsp;&nbsp;&nbsp;&nbsp;辞上下神祗，伺使者视稍怠，即取其鸩以饮，遂迷仆而死。明日鸩泄于足而复苏。<br /><br />&nbsp;&nbsp;&nbsp;&nbsp;代宗闻之，减父死，直言亦自此病蹙。后从事于李师道。师道不恭朝命，直言冒<br /><br />&nbsp;&nbsp;&nbsp;&nbsp;刃说者二，舆榇说者一。师道讫不从。及刘悟斩师道，节制郑滑，得直言于禁锢<br /><br />&nbsp;&nbsp;&nbsp;&nbsp;之间，又嘉其所为，因奏置幕中。后迁于潞，亦与之俱行。悟纤微乖失，直言必<br /><br />&nbsp;&nbsp;&nbsp;&nbsp;尽理箴规，以是美誉日闻于朝。穆宗以谏议大夫征之，悟拜章乞留，复授检校右<br /><br />&nbsp;&nbsp;&nbsp;&nbsp;庶子、兼御史大夫，依前充昭义军行军司马。悟用其言，终身不亏臣节。后历太<br /><br />&nbsp;&nbsp;&nbsp;&nbsp;子宾客。太和九年三月卒，废朝一日，赠工部尚书。<br /><br />&nbsp;&nbsp;&nbsp;&nbsp;庾敬休，字顺之，其先南阳新野人。祖光烈，与仲弟光先，禄山迫以伪官，<br /><br />&nbsp;&nbsp;&nbsp;&nbsp;皆潜伏奔窜。光烈为大理少卿，光先为吏部侍郎。父河，当贼盗据宫阙，与季<br /><br />&nbsp;&nbsp;&nbsp;&nbsp;弟倬逃窜山谷。河终兵部郎中。<br /><br />&nbsp;&nbsp;&nbsp;&nbsp;敬休举进士，以宏词登科，授秘书省校书郎，从事宣州。旋授渭南尉、集贤<br /><br />&nbsp;&nbsp;&nbsp;&nbsp;校理。迁右拾遗、集贤学士。历右补阙，称职，转起居舍人，俄迁礼部员外郎。<br /><br />&nbsp;&nbsp;&nbsp;&nbsp;入为翰林学士，迁礼部郎中，罢职归官。又迁兵部郎中、知制诰。丁忧，服阕，<br /><br />&nbsp;&nbsp;&nbsp;&nbsp;改工部侍郎，权知吏部选事，迁吏部侍郎。<br /><br />&nbsp;&nbsp;&nbsp;&nbsp;上将立鲁王为太子，慎选师傅，改工部侍郎，兼鲁王傅。奏：“剑南西川、<br /><br />&nbsp;&nbsp;&nbsp;&nbsp;山南西道每年税茶及除陌钱，旧例委度支巡院勾当，榷税当司于上都召商人便换。<br /><br />&nbsp;&nbsp;&nbsp;&nbsp;太和元年，户部侍郎崔元略与西川节度使商量，取其稳便，遂奏请茶税事使司自<br /><br />&nbsp;&nbsp;&nbsp;&nbsp;勾当，每年出钱四万贯送省。近年已来，不依元奏，三道诸色钱物，州府逗留，<br /><br />&nbsp;&nbsp;&nbsp;&nbsp;多不送省。请取江西例，于归州置巡院一所，自勾当收管诸色钱物送省，所冀免<br /><br />&nbsp;&nbsp;&nbsp;&nbsp;有逋悬。欲令巡官李遄ㄍ与德裕、遵古商量制置，续具奏闻。”从之。又奏：<br /><br />&nbsp;&nbsp;&nbsp;&nbsp;“两川米价腾踊，百姓流亡。请粜两川阙官职田禄米，以救贫人。”从之。再为<br /><br />&nbsp;&nbsp;&nbsp;&nbsp;尚书左丞。太和九年三月，卒于家。<br /><br />&nbsp;&nbsp;&nbsp;&nbsp;敬休姿容温雅，襟抱夷旷，不饮酒茹荤，不迩声色。著《谕善录》七卷。赠<br /><br />&nbsp;&nbsp;&nbsp;&nbsp;吏部尚书。<br /><br />&nbsp;&nbsp;&nbsp;&nbsp;辛谠，故太原尹云京之孙，寿州刺史晦之犹子也。性慷慨，重然诺，专务赈<br /><br />&nbsp;&nbsp;&nbsp;&nbsp;人之急。年五十，不求苟进，有济时匡难之志。<br /><br />&nbsp;&nbsp;&nbsp;&nbsp;咸通十年，庞勋乱徐泗。时杜守泗州，贼以郡当江淮要害，极力攻之。<br /><br />&nbsp;&nbsp;&nbsp;&nbsp;时两淮郡县皆陷。守临淮久之，援军虽集，贼未解围。时谠寓居广陵，乃仗<br /><br />&nbsp;&nbsp;&nbsp;&nbsp;剑小艇趋泗口，贯城栅入城见。素闻有义而不相面，喜谠至，握手谢<br /><br />&nbsp;&nbsp;&nbsp;&nbsp;曰：“判官李延枢方话子为人，何遽至耶？吾无忧矣！”时贼三面攻城，王师结<br /><br />&nbsp;&nbsp;&nbsp;&nbsp;垒于洪源驿。相顾不前。谠夜以小舟穿贼垒至洪源驿。见监军郭厚本，论泗州危<br /><br />&nbsp;&nbsp;&nbsp;&nbsp;急，且宜速救，厚本然之。淮南都将王公弁谓厚本曰：“贼众我寡，无宜轻举，<br /><br />&nbsp;&nbsp;&nbsp;&nbsp;当俟可行。”谠坐中拔剑_目谓公弁曰：“贼百道攻城，陷在旦夕。公等奉诏赴<br /><br />&nbsp;&nbsp;&nbsp;&nbsp;援，而逗留不进，更欲何为？不唯有负国恩，丈夫气义，亦宜感发！假如临淮陷<br /><br />&nbsp;&nbsp;&nbsp;&nbsp;贼，淮南即是寇场，公何独存耶！”即欲挥刃向公弁，厚本持之。谠望泗州大哭<br /><br />&nbsp;&nbsp;&nbsp;&nbsp;经日，帐下为之流涕。厚本义其心，选勇士三百，随谠入泗州。夜半斩贼栅，大<br /><br />&nbsp;&nbsp;&nbsp;&nbsp;呼，由水门而入，贼军大骇。既知援兵入，贼乃退舍，人心遂固。<br /><br />&nbsp;&nbsp;&nbsp;&nbsp;浙西观察使杜审权遣大将翟行约率军三千赴援，屯莲塘驿。欲遣人劳之，<br /><br />&nbsp;&nbsp;&nbsp;&nbsp;将吏皆惮其行。谠曰：“杜相公以大夫宗盟，急难相赴，安得令使者无言而还！”<br /><br />&nbsp;&nbsp;&nbsp;&nbsp;即赍书币，犒其使。淮南大将李湘率师五千来援，贼诈降，败于淮口，湘与<br /><br />&nbsp;&nbsp;&nbsp;&nbsp;郭厚本皆为贼所执，自是无援。贼并兵急攻，以铁锁断淮流，梯冲云合，凡周七<br /><br />&nbsp;&nbsp;&nbsp;&nbsp;月，昼夜不息。乘城之士，不遑寝寐，面目生疮，军储渐少，分食稀粥。赖谠犯<br /><br />&nbsp;&nbsp;&nbsp;&nbsp;难仗义，求救于淮北诸军。既而马举以大军至，贼解围而去。<br /><br />&nbsp;&nbsp;&nbsp;&nbsp;谠无子，犹子山僧、元老等寄在广陵。每出城，则书二姓名，谓曰：<br /><br />&nbsp;&nbsp;&nbsp;&nbsp;“志之，得嗣为幸。”益感之。贼平，授谠泗州团练判官、侍御史。迁<br /><br />&nbsp;&nbsp;&nbsp;&nbsp;郑滑节度，谠亦从之，为宾佐。卒，乃退归江东，以隐居为事。<br /><br />&nbsp;&nbsp;&nbsp;&nbsp;赞曰：兽解触邪，草能指佞。烈士徇义，见危致命。国有忠臣，亡而复存。<br /><br />&nbsp;&nbsp;&nbsp;&nbsp;何以丧邦？奸邪受恩。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56078);">加入书签</a><a
                        href="56077.html">上一页</a>&larr;<a href="index.html">返回列表</a>&rarr;<a
                            href="56079.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56077.html"; var next_page = "56079.html"; var index_page = "index.html"; var sortid = "9"; var article_id = "45"; var chapter_id = "56078"; var articlename = "旧唐书"; var chaptername = " 卷一百八十七下 列传第一百三十七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>