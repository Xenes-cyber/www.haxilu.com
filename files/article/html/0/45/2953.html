<!DOCTYPE html>
<html>
<head>
<meta charset="gbk" />
<title>旧唐书- 卷八十 列传第三十-在线阅读-哈西文学网</title>
<meta name="keywords" content="刘d，旧唐书， 卷八十 列传第三十全文， 卷八十 列传第三十在线阅读 哈西文学网" />
<meta name="description" content="哈西文学网提供刘d的旧唐书  卷八十 列传第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2953.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2953.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十 列传第三十</h1>
            <div class="link xb">
                <a href="2952.html">上一页</a>&larr;<a href="index.html">返回列表</a>&rarr;<a
                    href="2954.html">下一页</a></div>			
            <div id="BookText">&nbsp;&nbsp;&nbsp;&nbsp;○褚遂良韩瑗来济上官仪<br /><br />&nbsp;&nbsp;&nbsp;&nbsp;褚遂良，散骑常侍亮之子也。太业末，随父在陇右，薛举c号，署为通事舍<br /><br />&nbsp;&nbsp;&nbsp;&nbsp;人。举败归国，授秦州都督府铠曹参军。贞观十年，自秘书郎迁起居郎。遂良博<br /><br />&nbsp;&nbsp;&nbsp;&nbsp;涉文史，尤工隶书，父友欧阳询甚重之。太宗尝谓侍中魏徵曰：“虞世南死后，<br /><br />&nbsp;&nbsp;&nbsp;&nbsp;无人可以论书。”徵曰：“褚遂良下笔遒劲，甚得王逸少体。”太宗即日召令侍<br /><br />&nbsp;&nbsp;&nbsp;&nbsp;书。太宗尝出御府金帛购求王羲之书迹，天下争赍古书诣阙以献，当时莫能辩其<br /><br />&nbsp;&nbsp;&nbsp;&nbsp;真伪，遂良备论所出，一无舛误。十五年，诏有事太山，先幸洛阳，有星孛于太<br /><br />&nbsp;&nbsp;&nbsp;&nbsp;微，犯郎位。遂良言于太宗曰：“陛下拨乱反正，功超前烈，将告成东岳，天下<br /><br />&nbsp;&nbsp;&nbsp;&nbsp;幸甚。而行至洛阳，彗星辄见，此或有所未允合者也。且汉武优柔数年，始行岱<br /><br />&nbsp;&nbsp;&nbsp;&nbsp;礼，臣愚伏愿详择。”太宗深然之，下诏罢封禅之事。其年，迁谏议大夫，兼知<br /><br />&nbsp;&nbsp;&nbsp;&nbsp;起居事。太宗尝问：“卿知起居，记录何事，大抵人君得观之否？”遂良对曰：<br /><br />&nbsp;&nbsp;&nbsp;&nbsp;“今之起居，古左右史，书人君言事，且记善恶，以为鉴诫，庶几人主不为非法。<br /><br />&nbsp;&nbsp;&nbsp;&nbsp;不闻帝王躬自观史。”太宗曰：“朕有不善，卿必记之耶？”遂良曰：“守道不<br /><br />&nbsp;&nbsp;&nbsp;&nbsp;如守官，臣职当载笔，君举必记。”黄门侍郎刘洎曰：“设令遂良不记，天下亦<br /><br />&nbsp;&nbsp;&nbsp;&nbsp;记之矣。”太宗以为然。时魏王为太宗所爱，礼秩如嫡。其年，太宗问侍臣曰：<br /><br />&nbsp;&nbsp;&nbsp;&nbsp;“当今国家何事最急？”中书侍郎岑文本曰：“《传》称‘导之以德，齐之以礼’，<br /><br />&nbsp;&nbsp;&nbsp;&nbsp;由斯而言。礼义为急。”遂良进曰：“当今四方仰德，谁敢为非？但太子、诸王，<br /><br />&nbsp;&nbsp;&nbsp;&nbsp;须有定分，陛下宜为万代法以遗子孙。”太宗曰：“此言是也。朕年将五十，已<br /><br />&nbsp;&nbsp;&nbsp;&nbsp;觉衰怠。既以长子守器东宫，弟及庶子数将五十，心常忧虑，颇在此耳。但自古<br /><br />&nbsp;&nbsp;&nbsp;&nbsp;嫡庶无良佐，何尝不倾败国家？公等为朕搜访贤德，以傅储宫，爰及诸王，咸求<br /><br />&nbsp;&nbsp;&nbsp;&nbsp;正士。且事人岁久，即分义情深，非意窥窬，多由此作。”于是限王府官僚不得<br /><br />&nbsp;&nbsp;&nbsp;&nbsp;过四考。十七年，太宗问遂良曰：“舜造漆器，禹雕其俎，当时谏舜、禹者十余<br /><br />&nbsp;&nbsp;&nbsp;&nbsp;人。食器之间，苦谏何也？”遂良对曰：“雕琢害农事，纂组伤女工。首创奢淫，<br /><br />&nbsp;&nbsp;&nbsp;&nbsp;危亡之渐。漆器不已，必金为之；金器不已，必玉为之。所以诤臣必谏其渐，及<br /><br />&nbsp;&nbsp;&nbsp;&nbsp;其满盈，无所复谏。”太宗以为然，因曰：“夫为人君，不忧万姓而事奢淫，危<br /><br />&nbsp;&nbsp;&nbsp;&nbsp;亡之机可反掌而待也。”时皇子年幼者多任都督、刺史，遂良上疏曰：“昔两汉<br /><br />&nbsp;&nbsp;&nbsp;&nbsp;以郡国理人，除郡以外，分立诸子。割土分疆，杂用周制。皇唐州县，祖依秦法。<br /><br />&nbsp;&nbsp;&nbsp;&nbsp;皇子幼年，或授刺史，陛下岂不以王之骨肉，镇I四方？此之造制，道高前烈。<br /><br />&nbsp;&nbsp;&nbsp;&nbsp;如臣愚见，有小未尽。何者？刺史郡帅，民仰以安。得一善人，部内苏息；遇一<br /><br />&nbsp;&nbsp;&nbsp;&nbsp;不善，合州劳弊。是以人君爱恤百姓，常为择贤。或称河润九里，京师蒙福；或<br /><br />&nbsp;&nbsp;&nbsp;&nbsp;人兴歌咏，生为立祠。汉宣帝云：‘与我共理者，惟良二千石。’如臣愚见，陛<br /><br />&nbsp;&nbsp;&nbsp;&nbsp;下儿子内年齿尚幼、未堪临人者，且留京师，教以经学。一则畏天之威，不敢犯<br /><br />&nbsp;&nbsp;&nbsp;&nbsp;禁；二则观见朝仪，自然成立。因此积习，自知为人。审堪临州，然后遣出。臣<br /><br />&nbsp;&nbsp;&nbsp;&nbsp;谨按汉明、章、和三帝，能友爱于弟，自兹已降，取为准的。封立诸王，虽各有<br /><br />&nbsp;&nbsp;&nbsp;&nbsp;国土，年尚幼小者，召留京师，训以礼法，垂以恩惠。讫三帝世，诸王数十百人，<br /><br />&nbsp;&nbsp;&nbsp;&nbsp;唯二王稍恶，自余餐和染教，皆为善人。则前事已验，惟陛下详察。”太宗深纳<br /><br />&nbsp;&nbsp;&nbsp;&nbsp;之。其年，太子承乾以罪废，魏王泰入侍，太宗面许立为太子。因谓侍臣曰：<br /><br />&nbsp;&nbsp;&nbsp;&nbsp;“昨青雀自投我怀云：‘臣今日始得与陛下为子，更生之日也。臣唯有一子，臣<br /><br />&nbsp;&nbsp;&nbsp;&nbsp;百年之后，当为陛下杀之，传国晋王。’父子之道，故当天性，我见其如此，甚<br /><br />&nbsp;&nbsp;&nbsp;&nbsp;怜之。”遂良进曰：“陛下失言。伏愿审思，无令错误也。安有陛下百年之后，<br /><br />&nbsp;&nbsp;&nbsp;&nbsp;魏王执权为天下之主，而能杀其爱子，传国于晋王者乎？陛下昔立承乾为太子，<br /><br />&nbsp;&nbsp;&nbsp;&nbsp;而复宠爱魏王，礼数或有逾于承乾者，良由嫡庶不分，所以至此。殷鉴不远，足<br /><br />&nbsp;&nbsp;&nbsp;&nbsp;为龟镜。陛下今日既立魏王，伏愿陛下别安置晋王，始得安全耳。”太宗涕泗交<br /><br />&nbsp;&nbsp;&nbsp;&nbsp;下曰：“我不能。”即日召长孙无忌、房玄龄、李抻胨炝嫉榷ú撸立晋王为皇<br /><br />&nbsp;&nbsp;&nbsp;&nbsp;太子。时频有飞雉集于宫殿之内，太宗问群臣曰：“是何祥也？”对曰：“昔秦<br /><br />&nbsp;&nbsp;&nbsp;&nbsp;文公时，有童子化为雉，雌者鸣于陈仓，雄者鸣于南阳。童子曰：得雄者王，得<br /><br />&nbsp;&nbsp;&nbsp;&nbsp;雌者霸。文公遂以为宝鸡。后汉光武得雄，遂起南阳而有四海。陛下旧封秦王，<br /><br />&nbsp;&nbsp;&nbsp;&nbsp;故雄雉见于秦地，此所以彰表明德也。”太宗悦曰：“立身之道，不可无学，遂<br /><br />&nbsp;&nbsp;&nbsp;&nbsp;良博识，深可重也。”寻授太子宾客。<br /><br />&nbsp;&nbsp;&nbsp;&nbsp;时薛延陀遣使请婚，太宗许以女妻之，纳其财聘，既而不与。遂良上疏曰：<br /><br />&nbsp;&nbsp;&nbsp;&nbsp;臣闻信为国本，百姓所归，是以文王许枯骨而不违，仲尼宁去食而存信。延<br /><br />&nbsp;&nbsp;&nbsp;&nbsp;陀曩岁乃一俟斤耳，值神兵北指，荡平沙塞，狼山、瀚海，万里萧条，陛下兵加<br /><br />&nbsp;&nbsp;&nbsp;&nbsp;诸外而恩起于内，以为余寇奔波，须立酋长，玺书鼓纛，立为可汗。其怀恩光，<br /><br />&nbsp;&nbsp;&nbsp;&nbsp;仰天无极，而余方戎狄，莫不闻知，以共沐和风，同餐恩信。顷者频年遣使，请<br /><br />&nbsp;&nbsp;&nbsp;&nbsp;婚大国，陛下复降鸿私，许其姻媾。于是报吐蕃，告思摩，示中国，五尺童子人<br /><br />&nbsp;&nbsp;&nbsp;&nbsp;皆知之。于是御幸北门，受其献食，于时百僚端笏，戎夷左衽，虔奉欢宴，皆承<br /><br />&nbsp;&nbsp;&nbsp;&nbsp;德音，口歌手舞，乐以终日。百官会毕，亦各有言，咸以为陛下欲得百姓安宁，<br /><br />&nbsp;&nbsp;&nbsp;&nbsp;不欲边境交战，遂不惜一女而妻可汗，预在含生，所以感德。今一朝生进退之意，<br /><br />&nbsp;&nbsp;&nbsp;&nbsp;有改悔之心，臣为国家惜兹声听。君子不失色于物，不失口于人。晋文公围原，<br /><br />&nbsp;&nbsp;&nbsp;&nbsp;命三日粮，原不降，命去之。谍出曰：“原将降矣。”军吏请待之，公曰：“信，<br /><br />&nbsp;&nbsp;&nbsp;&nbsp;国之宝也，民之庇也。得原失信，何以庇之？”陛下虑生意表，信在言前，今者<br /><br />&nbsp;&nbsp;&nbsp;&nbsp;临事，忽然乖殊，所惜尤少，所失滋多。情既不通，方生嫌隙，一方所以相畏忌，<br /><br />&nbsp;&nbsp;&nbsp;&nbsp;边境不得无风尘。西州、朔方，能无劳扰？彼胡以主被欺而心怨，此士以此无信<br /><br />&nbsp;&nbsp;&nbsp;&nbsp;而怀惭，不可以训戎兵，不可以励军事。伏惟陛下以圣德神功，廓清四表。自君<br /><br />&nbsp;&nbsp;&nbsp;&nbsp;临天下，十有七载，以仁恩而结庶类，以信义而抚戎夷，莫不欣然，负之无力。<br /><br />&nbsp;&nbsp;&nbsp;&nbsp;其见在之人，皆思报厚德；其所生胤嗣，亦望报陛下子孙。今者得一公主配之，<br /><br />&nbsp;&nbsp;&nbsp;&nbsp;以成陛下之信，有始有卒，其唯圣人乎！且又龙沙以北，部落无算，中国击之，<br /><br />&nbsp;&nbsp;&nbsp;&nbsp;终不能尽。亦由可北败，芮芮兴，突厥亡，延陀盛。时以古人虚外实内，怀之以<br /><br />&nbsp;&nbsp;&nbsp;&nbsp;德，为恶在夷不在华，失信在彼不在此。伏惟陛下圣德无涯，威灵远震，遂平高<br /><br />&nbsp;&nbsp;&nbsp;&nbsp;昌，破吐浑，立延陀，灭颉利。轻刑薄赋，庶事无壅，菽粟丰贱，祥符累臻。此<br /><br />&nbsp;&nbsp;&nbsp;&nbsp;则尧、舜、禹、汤不及陛下远矣。伏愿旁垂恺悌，广兹含育，而常嗔绝域，有意<br /><br />&nbsp;&nbsp;&nbsp;&nbsp;远藩，非偃伯兴文之道，非止戈为武之义。臣以庸暗，忝居左右，敢献瞽言，不<br /><br />&nbsp;&nbsp;&nbsp;&nbsp;胜战惧。<br /><br />&nbsp;&nbsp;&nbsp;&nbsp;时太宗欲亲征高丽，顾谓侍臣曰：“高丽莫离支贼杀其王，虐用其人。夫出<br /><br />&nbsp;&nbsp;&nbsp;&nbsp;师吊伐，当乘机便，今因其弑虐，诛之甚易。”遂良对曰：“陛下兵机神算，人<br /><br />&nbsp;&nbsp;&nbsp;&nbsp;莫能知。昔隋末乱离，手平寇乱。及北狄侵边，西蕃失礼，陛下欲命将击之，群<br /><br />&nbsp;&nbsp;&nbsp;&nbsp;臣莫不苦谏，陛下独断进讨，卒并诛夷。海内之人，徼外之国，畏威慑伏，为此<br /><br />&nbsp;&nbsp;&nbsp;&nbsp;举也。今陛下将兴师辽东，臣意荧惑。何者？陛下神武，不比前代人君。兵既渡<br /><br />&nbsp;&nbsp;&nbsp;&nbsp;辽，指期克捷，万一差跌，无以威示远方，若再发忿兵，则安危难测。”太宗深<br /><br />&nbsp;&nbsp;&nbsp;&nbsp;然之。兵部尚书李拊唬骸敖者延陀犯边，陛下必欲追击，此时陛下取魏徵之言，<br /><br />&nbsp;&nbsp;&nbsp;&nbsp;遂失机会。若如圣策，延陀无一人生还，可五十年间疆场无事。”帝曰：“诚如<br /><br />&nbsp;&nbsp;&nbsp;&nbsp;卿言，由魏徵误计耳。朕不欲以一计不当而尤之，后有良算，安肯矢谋。”由是<br /><br />&nbsp;&nbsp;&nbsp;&nbsp;从拗言，经画渡辽之师。遂良以太宗锐意三韩，惧其遗悔，翌日上疏谏曰：<br /><br />&nbsp;&nbsp;&nbsp;&nbsp;臣闻有国家者譬诸身，两京等于心腹，四境方乎手足，他方绝域，若在身外。<br /><br />&nbsp;&nbsp;&nbsp;&nbsp;臣近于坐下，伏奉口敕，布语臣下，云自欲伐辽。臣数夜思量，不达其理。高丽<br /><br />&nbsp;&nbsp;&nbsp;&nbsp;王为陛下之所立，莫离支辄杀其主，陛下讨逆收地，斯实乘机。关东赖陛下德泽，<br /><br />&nbsp;&nbsp;&nbsp;&nbsp;久无征战，但命二、三勇将，发兵四、五万，飞石轻梯，取如回掌。夫圣人有作，<br /><br />&nbsp;&nbsp;&nbsp;&nbsp;必履常规，贵能克平凶乱，驾驭才杰。惟陛下弘两仪之道，扇三五之风，提厉人<br /><br />&nbsp;&nbsp;&nbsp;&nbsp;物，皆思效命。昔侯君集、李靖，所谓庸夫，犹能扫万里之高昌，平千载之突厥，<br /><br />&nbsp;&nbsp;&nbsp;&nbsp;皆是陛下发踪指示，声归圣明。臣旁求史籍，讫乎近代，为人之主，无自伐辽，<br /><br />&nbsp;&nbsp;&nbsp;&nbsp;人臣往征，则有之矣。汉朝则荀彘、杨仆，魏代则毋丘俭、王颀；司马懿犹为人<br /><br />&nbsp;&nbsp;&nbsp;&nbsp;臣，慕容真c号之子，皆为其主长驱高丽，虏其人民，削平城垒。陛下立功同于<br /><br />&nbsp;&nbsp;&nbsp;&nbsp;天地，美化包于古昔，自当超迈于百王，岂止俯同于六子？陛下昔翦平寇逆，大<br /><br />&nbsp;&nbsp;&nbsp;&nbsp;有爪牙，年齿未衰，犹堪任用，匪唯陛下之所使，亦何行而不克。方今太子新立，<br /><br />&nbsp;&nbsp;&nbsp;&nbsp;年实幼少，自余藩屏，陛下所知。今一旦弃金汤之全，渡辽海之外，臣忽三思，<br /><br />&nbsp;&nbsp;&nbsp;&nbsp;烦愁并集。大鱼依于巨海，神龙据于川泉，此谓人君不可轻而远也。且以长辽之<br /><br />&nbsp;&nbsp;&nbsp;&nbsp;左，或遇霖淫，水潦腾波，平地数尺。夫带方、玄菟，海途深渺，非万乘所宜行<br /><br />&nbsp;&nbsp;&nbsp;&nbsp;践。东京太原，谓之中地，东挚梢晕声势，西指足以摧延陀，其于西京，迳路<br /><br />&nbsp;&nbsp;&nbsp;&nbsp;非远，为其节度，以设军谋，系莫离支颈，献皇家之庙。此实处安全之上计，社<br /><br />&nbsp;&nbsp;&nbsp;&nbsp;稷之根本，特乞天慈，一垂省察。<br /><br />&nbsp;&nbsp;&nbsp;&nbsp;太宗不纳。十八年，拜黄门侍郎，参综朝政。高丽莫离支遣使贡白金，遂良<br /><br />&nbsp;&nbsp;&nbsp;&nbsp;言于太宗曰：“莫离支虐弑其主，九夷所不容，陛下以之兴兵，将事吊伐，为辽<br /><br />&nbsp;&nbsp;&nbsp;&nbsp;山之人报主辱之耻。古者，讨弑君之贼，不受其赂。昔宋督遗鲁君以郜鼎，桓公<br /><br />&nbsp;&nbsp;&nbsp;&nbsp;受之于太庙，臧哀伯谏曰：‘君人者昭德塞违，今灭德立违，而置其赂器于太庙，<br /><br />&nbsp;&nbsp;&nbsp;&nbsp;百官象之，其又何诛焉？武王克商，迁九鼎于洛邑，义士犹或非之，而况将昭违<br /><br />&nbsp;&nbsp;&nbsp;&nbsp;乱之赂器，置诸太庙，其若之何？’夫《春秋》之书，百王取法，若受不臣之筐<br /><br />&nbsp;&nbsp;&nbsp;&nbsp;篚，纳弑逆之朝贡，不以为愆，何所致伐？臣谓莫离支所献，自不得受。”太宗<br /><br />&nbsp;&nbsp;&nbsp;&nbsp;纳焉，以其使属吏。<br /><br />&nbsp;&nbsp;&nbsp;&nbsp;太宗既灭高昌，每岁调发千余人防遏其地，遂良上疏曰：<br /><br />&nbsp;&nbsp;&nbsp;&nbsp;臣闻古者哲后，必先事华夏而后夷狄，务广德化，不事遐荒。是以周宣薄伐，<br /><br />&nbsp;&nbsp;&nbsp;&nbsp;至境而止；始皇远塞，中国分离。汉武负文、景之聚财，玩士马之余力，始通西<br /><br />&nbsp;&nbsp;&nbsp;&nbsp;域，初置校尉。军旅连出，将三十年。复得天马于宛城，采蒲萄于安息。而海内<br /><br />&nbsp;&nbsp;&nbsp;&nbsp;虚竭，生人失所，租及六畜，算至舟车，因之凶年，盗贼并起，搜粟都尉桑弘羊<br /><br />&nbsp;&nbsp;&nbsp;&nbsp;复希主意，遣士卒远田轮台，筑城以威西域。帝翻然追悔，情发于中，弃轮台之<br /><br />&nbsp;&nbsp;&nbsp;&nbsp;野，下哀痛之诏，人神感悦，海内乃康。向使武帝复用弘羊之言，天下生灵皆尽<br /><br />&nbsp;&nbsp;&nbsp;&nbsp;之矣。是以光武中兴，不逾葱岭，孝章即位，都护来归。<br /><br />&nbsp;&nbsp;&nbsp;&nbsp;陛下诛灭高昌，威加西域，收其鲸鲵，以为州县。然则王师初发之岁，河西<br /><br />&nbsp;&nbsp;&nbsp;&nbsp;供役之年，飞刍挽粟，十室九空，数郡萧然，五年不复。陛下岁遣千余人远事屯<br /><br />&nbsp;&nbsp;&nbsp;&nbsp;戍，终年离别，万里思归。去者资装，自须营办，既卖菽粟，倾其机杼。经途死<br /><br />&nbsp;&nbsp;&nbsp;&nbsp;亡，复在其外，兼遣罪人，增其防遏。彼罪人者，生于贩肆，终朝惰业，犯禁违<br /><br />&nbsp;&nbsp;&nbsp;&nbsp;公。止能扰于边城，实无益于行阵。所遣之内，复有逃亡，官司捕捉，为国生事。<br /><br />&nbsp;&nbsp;&nbsp;&nbsp;高昌途路，沙碛千里，冬风冰冽，夏风如焚。行人去来，遇之多死。《易》云：<br /><br />&nbsp;&nbsp;&nbsp;&nbsp;“安不忘危，理不忘乱。”设令张掖尘飞，酒泉烽举，陛下岂能得高昌一人菽粟<br /><br />&nbsp;&nbsp;&nbsp;&nbsp;而及事乎？终须发陇右诸州，星驰电击。由斯而言，此河西者方于心腹，彼高昌<br /><br />&nbsp;&nbsp;&nbsp;&nbsp;者他人手足，岂得糜费中华，以事无用？《书》曰：“不作无益害有益。”其此<br /><br />&nbsp;&nbsp;&nbsp;&nbsp;之谓乎！<br /><br />&nbsp;&nbsp;&nbsp;&nbsp;陛下道映先天，威行无外，平颉利于沙塞，灭吐浑于西海。突厥余落，为立<br /><br />&nbsp;&nbsp;&nbsp;&nbsp;可汗；吐浑遗氓，更树君长。复立高昌，非无前例，此所谓有罪而诛之，既伏而<br /><br />&nbsp;&nbsp;&nbsp;&nbsp;立之。四海百蛮，谁不闻见，蠕动怀生，畏威慕德。宜择高昌可立者立之，征给<br /><br />&nbsp;&nbsp;&nbsp;&nbsp;首领，遣还本国，负戴洪恩，长为藩翰。中国不扰，既富且宁，传之子孙，以贻<br /><br />&nbsp;&nbsp;&nbsp;&nbsp;永世。<br /><br />&nbsp;&nbsp;&nbsp;&nbsp;二十年，太宗于寝殿侧别置一院，令太子居，绝不令往东宫。遂良复上疏谏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻周世问安，三至必退，汉储视膳，五日乃来。前贤作法，规模弘远。礼<br /><br />&nbsp;&nbsp;&nbsp;&nbsp;曰：“男子十年出就外傅，出宿于外，学书计也。然则古之达者，岂无慈心？减<br /><br />&nbsp;&nbsp;&nbsp;&nbsp;兹私爱，欲使成立。凡人尚犹如此，况君之世子乎？自当春诵夏弦，亲近师傅，<br /><br />&nbsp;&nbsp;&nbsp;&nbsp;体人间之庶事，适君臣之大道，使翘足延首，皆聆善声。若献岁之有阳春，玄天<br /><br />&nbsp;&nbsp;&nbsp;&nbsp;之有日月，弘此懿德，乃作元良。伏惟陛下道育三才，功包九有，亲树太子，莫<br /><br />&nbsp;&nbsp;&nbsp;&nbsp;不欣欣。既云废昏立明，须称天下瞻望，而教成之道，实深乖阙。不离膝下，常<br /><br />&nbsp;&nbsp;&nbsp;&nbsp;居宫内，保傅之说无畅，经籍之谈蔑如。且朋友不可以深交，深交必有怨；父子<br /><br />&nbsp;&nbsp;&nbsp;&nbsp;不可以滞爱，滞爱或生愆。伏愿远览殷、周，近遵汉、魏，不可顿革，事须阶渐。<br /><br />&nbsp;&nbsp;&nbsp;&nbsp;尝计旬日，半遣还宫，专学艺以润身，布芳声于天下，则微臣虽死，犹曰生年。<br /><br />&nbsp;&nbsp;&nbsp;&nbsp;太宗从之。<br /><br />&nbsp;&nbsp;&nbsp;&nbsp;遂良前后谏奏及陈便宜书数十上，多见采纳，其年，加银青光禄大夫。二十<br /><br />&nbsp;&nbsp;&nbsp;&nbsp;一年，以本官检校大理卿，寻丁父忧解。明年，起复旧职，俄拜中书令。<br /><br />&nbsp;&nbsp;&nbsp;&nbsp;二十三年，太宗寝疾，召遂良及长孙无忌入卧内，谓之曰：“卿等忠烈，简<br /><br />&nbsp;&nbsp;&nbsp;&nbsp;在朕心。昔汉武寄霍光，刘备托葛亮，朕之后事，一以委卿。太子仁孝，卿之所<br /><br />&nbsp;&nbsp;&nbsp;&nbsp;悉，必须尽诚辅佐，永保宗社。”又顾谓太子曰：“无忌、遂良在，国家之事，<br /><br />&nbsp;&nbsp;&nbsp;&nbsp;汝无忧矣。”仍命遂良草诏。高宗即位，赐爵河南县公。永徽元年，进封郡公。<br /><br />&nbsp;&nbsp;&nbsp;&nbsp;寻坐事出为同州刺史。三年，征拜吏部尚书、同中书门下三品，监修国史，加光<br /><br />&nbsp;&nbsp;&nbsp;&nbsp;禄大夫。其月，又兼太子宾客。四年，代张行成为尚书右仆射，依旧知政事。<br /><br />&nbsp;&nbsp;&nbsp;&nbsp;六年，高宗将废皇后王氏，立昭仪武氏为皇后，召太尉长孙无忌、司空李蕖<br /><br />&nbsp;&nbsp;&nbsp;&nbsp;尚书左仆射于志宁及遂良以筹其事。将入，遂良谓无忌等曰：“上意欲废中宫，<br /><br />&nbsp;&nbsp;&nbsp;&nbsp;必议其事，遂良今欲陈谏，众意如何？”无忌曰：“明公必须极言，无忌请继焉。”<br /><br />&nbsp;&nbsp;&nbsp;&nbsp;及入，高宗难于发言，再三顾谓无忌曰：“莫大之罪，绝嗣为甚。皇后无胤息，<br /><br />&nbsp;&nbsp;&nbsp;&nbsp;昭仪有子，今欲立为皇后，公等以为何如？”遂良曰：“皇后出自名家，先朝所<br /><br />&nbsp;&nbsp;&nbsp;&nbsp;娶，伏事先帝，无愆妇德。先帝不豫，执陛下手以语臣曰：‘我好儿好妇，今将<br /><br />&nbsp;&nbsp;&nbsp;&nbsp;付卿。’陛下亲承德音，言犹在耳。皇后自此未闻有愆，恐不可废。臣今不敢曲<br /><br />&nbsp;&nbsp;&nbsp;&nbsp;从，上违先帝之命，特愿再三思审。愚臣上忤圣颜，罪合万死，但愿不负先朝厚<br /><br />&nbsp;&nbsp;&nbsp;&nbsp;恩，何顾性命？”遂良致笏于殿陛，曰：“还陛下此笏。”仍解巾叩头流血。帝<br /><br />&nbsp;&nbsp;&nbsp;&nbsp;大怒，令引出。长孙无忌曰：“遂良受先朝顾命，有罪不加刑。”翌日，帝谓李<br /><br />&nbsp;&nbsp;&nbsp;&nbsp;拊唬骸安崃⑽湔岩侵事，遂良固执不从。遂良既是受顾命大臣，事若不可，当<br /><br />&nbsp;&nbsp;&nbsp;&nbsp;且止也。”薅栽唬骸按四吮菹录沂拢不合问外人。”帝乃立昭仪为皇后，左迁<br /><br />&nbsp;&nbsp;&nbsp;&nbsp;遂良潭州都督。显庆二年，转桂州都督。未几，又贬为爱州刺史。明年，卒官，<br /><br />&nbsp;&nbsp;&nbsp;&nbsp;年六十三。<br /><br />&nbsp;&nbsp;&nbsp;&nbsp;遂良卒后二岁余，许敬宗、李义府奏言长孙无忌所构逆谋，并遂良扇动，乃<br /><br />&nbsp;&nbsp;&nbsp;&nbsp;追削官爵，子孙配流爱州。弘道元年二月，高宗遗诏放还本郡。神龙元年，则天<br /><br />&nbsp;&nbsp;&nbsp;&nbsp;遗制复遂良及韩瑗爵位。<br /><br />&nbsp;&nbsp;&nbsp;&nbsp;韩瑗，雍州三原人也。祖绍，隋太仆少卿。父仲良，武德初为大理少卿，受<br /><br />&nbsp;&nbsp;&nbsp;&nbsp;诏与郎楚之等掌定律令。仲良言于高祖曰：“周代之律，其属三千，秦法已来，<br /><br />&nbsp;&nbsp;&nbsp;&nbsp;约为五百。若远依周制，繁紊更多。且官吏至公，自当奉法，苟若徇己，岂顾刑<br /><br />&nbsp;&nbsp;&nbsp;&nbsp;名？请崇宽简，以允惟新之望。”高祖然之。于是采定《开皇律》行之，时以为<br /><br />&nbsp;&nbsp;&nbsp;&nbsp;便。贞观中，位至刑部尚书、秦州都督府长史、颍川县公。瑗少有节操，博学有<br /><br />&nbsp;&nbsp;&nbsp;&nbsp;吏才。贞观中，累至兵部侍郎，袭父颍川公。永徽三年，拜黄门侍郎。四年，与<br /><br />&nbsp;&nbsp;&nbsp;&nbsp;中书侍郎来济皆同中书门下三品，监修国史。五年，加银青光禄大夫。六年，迁<br /><br />&nbsp;&nbsp;&nbsp;&nbsp;侍中，其年兼太子宾客。时高宗欲废王皇后，瑗涕泣谏曰：“皇后是陛下在藩府<br /><br />&nbsp;&nbsp;&nbsp;&nbsp;时先帝所娶，今无愆过，欲行废黜，四海之士，谁不惕然？且国家屡有废立，非<br /><br />&nbsp;&nbsp;&nbsp;&nbsp;长久之术。愿陛下为社稷大计，无以臣愚，不垂采察。”帝不纳。明日，瑗又谏，<br /><br />&nbsp;&nbsp;&nbsp;&nbsp;悲泣不能自胜。帝大怒，促令引出。寻而尚书左仆射褚遂良以忤旨左授潭州都督，<br /><br />&nbsp;&nbsp;&nbsp;&nbsp;瑗复上疏理之曰：<br /><br />&nbsp;&nbsp;&nbsp;&nbsp;古之圣王，立谏鼓，设谤木，冀欲闻逆耳之言，甘苦口之议，发扬大化，裨<br /><br />&nbsp;&nbsp;&nbsp;&nbsp;益洪猷，垂令誉于将来，播休声于不朽者也。伏见诏书以褚遂良为潭州都督，臣<br /><br />&nbsp;&nbsp;&nbsp;&nbsp;夙夜思之，用增感激。臣识惭知远，业谢通经，载抚愚情，诚为未可。遂良运偶<br /><br />&nbsp;&nbsp;&nbsp;&nbsp;升平，道昭前烈，束发从宦，方淹累稔。趋侍陛下，俄历岁年，不闻涓滴之愆，<br /><br />&nbsp;&nbsp;&nbsp;&nbsp;常睹勤劳之效。竭忠诚于早岁，罄直道于兹年。体国忘家，捐身徇物，风霜其操，<br /><br />&nbsp;&nbsp;&nbsp;&nbsp;铁石其心。诚可重于皇明，讵专方于曩昔？且先帝纳之于帷幄，寄之以心膂，德<br /><br />&nbsp;&nbsp;&nbsp;&nbsp;逾水石，义冠舟车，公家之利，言无不可。及缠悲四海，遏密八音，竭忠国家，<br /><br />&nbsp;&nbsp;&nbsp;&nbsp;亲承顾托，一德无二，千古懔然。此不待臣言，陛下备知之矣。臣尝有此心，未<br /><br />&nbsp;&nbsp;&nbsp;&nbsp;敢闻奏。且万姓失业，旰食忘劳；一物不安，纳隍轸虑，在于微细，宁得过差。<br /><br />&nbsp;&nbsp;&nbsp;&nbsp;况社稷之旧臣，陛下之贤佐，无闻罪状，斥去朝廷，内外氓黎，咸嗟举措。观其<br /><br />&nbsp;&nbsp;&nbsp;&nbsp;近日言事，披诚恳切，讵肯后陛下之德，异于尧、舜；惧陛下之过，尘于史册。<br /><br />&nbsp;&nbsp;&nbsp;&nbsp;而乃深遭厚谤，重负丑言，可以痛志士之心，损陛下之明也。臣闻晋武弘裕，不<br /><br />&nbsp;&nbsp;&nbsp;&nbsp;贻刘毅之诛；汉祖深仁，无恚周昌之直。而遂良被迁，已经寒暑，违忤陛下，其<br /><br />&nbsp;&nbsp;&nbsp;&nbsp;罚塞焉。伏愿缅鉴无辜，稍宽非罪，俯矜微款，以顺人情。<br /><br />&nbsp;&nbsp;&nbsp;&nbsp;疏奏，帝谓瑗曰：“遂良之情，朕亦知之矣。然其悖戾犯上，以此责之，朕<br /><br />&nbsp;&nbsp;&nbsp;&nbsp;岂有过，卿言何若是之深也！”瑗对曰：“遂良可谓社稷忠臣，臣恐以谀佞之辈，<br /><br />&nbsp;&nbsp;&nbsp;&nbsp;苍蝇点白，损陷忠贞。昔微子去之而殷国以亡，张华不死而纲纪不乱，国之欲谢，<br /><br />&nbsp;&nbsp;&nbsp;&nbsp;善人其衰。今陛下富有四海，八清泰，忽驱逐旧臣，而不垂省察乎！伏愿违彼<br /><br />&nbsp;&nbsp;&nbsp;&nbsp;覆车，以收往过，垂劝诫于事君，则群生幸甚。”帝竟不纳。瑗以言不见用，忧<br /><br />&nbsp;&nbsp;&nbsp;&nbsp;愤上表，请归田里，诏不许。显庆二年，许敬宗、李义府希皇后之旨，诬奏瑗与<br /><br />&nbsp;&nbsp;&nbsp;&nbsp;褚遂良潜谋不轨，以桂州用武之地，故授遂良桂州刺史，实以为外援。于是更贬<br /><br />&nbsp;&nbsp;&nbsp;&nbsp;遂良为爱州刺史，左授瑗振州刺史。四年，卒官，年五十四。明年，长孙无忌死，<br /><br />&nbsp;&nbsp;&nbsp;&nbsp;敬宗等又奏瑗与无忌通谋，遣使杀之。及使至，瑗已死，更发棺验尸而还，籍没<br /><br />&nbsp;&nbsp;&nbsp;&nbsp;其家，孙配徙岭表。神龙元年，则天遗制令复其官爵。<br /><br />&nbsp;&nbsp;&nbsp;&nbsp;来济，扬州江都人，隋左翊卫大将军荣国公护子也。宇文化及之难，阖门遇<br /><br />&nbsp;&nbsp;&nbsp;&nbsp;害。济幼逢家难，流离艰险，而笃志好学，有文词，善谈论，尤晓时务。举进士，<br /><br />&nbsp;&nbsp;&nbsp;&nbsp;贞观中累转通事舍人。太子承乾之败，太宗谓侍臣曰：“欲何以处承乾？”群臣<br /><br />&nbsp;&nbsp;&nbsp;&nbsp;莫敢对，济进曰：“陛下上不失作慈父，下得尽天年，即为善矣。”帝纳其言。<br /><br />&nbsp;&nbsp;&nbsp;&nbsp;俄除考功员外郎。十八年，初置太子司议郎，妙选人望，遂以济为之，仍兼崇贤<br /><br />&nbsp;&nbsp;&nbsp;&nbsp;馆直学士。寻迁中书舍人，与令狐德钡茸《晋书》。永徽二年，拜中书侍郎，<br /><br />&nbsp;&nbsp;&nbsp;&nbsp;兼弘文馆学士，监修国史。四年，同中书门下三品。五年，加银青光禄大夫，以<br /><br />&nbsp;&nbsp;&nbsp;&nbsp;修国史功封南阳县男，赐物七百段。六年，迁中书令、检校吏部尚书。时高宗欲<br /><br />&nbsp;&nbsp;&nbsp;&nbsp;立昭仪武氏为宸妃，济密表谏曰：“宸妃古无此号，事将不可。”武皇后既立，<br /><br />&nbsp;&nbsp;&nbsp;&nbsp;济等惧不自安；后乃抗表称济忠公，请加赏慰，而心实恶之。显庆元年，兼太子<br /><br />&nbsp;&nbsp;&nbsp;&nbsp;宾客，进爵为侯，中书令如故。二年，又兼太子詹事。寻而许敬宗等奏济与褚遂<br /><br />&nbsp;&nbsp;&nbsp;&nbsp;良朋党构扇，左授台州刺史。五年，徙庭州刺史。龙朔二年，突厥入寇，济总兵<br /><br />&nbsp;&nbsp;&nbsp;&nbsp;拒之，谓其众曰：“吾尝挂刑网，蒙赦性命，当以身塞责，特报国恩。”遂不释<br /><br />&nbsp;&nbsp;&nbsp;&nbsp;甲胄赴贼，没于阵。时年五十三，赠楚州刺史，给灵舆递还乡。有文集三十卷，<br /><br />&nbsp;&nbsp;&nbsp;&nbsp;行于代。<br /><br />&nbsp;&nbsp;&nbsp;&nbsp;济兄亘，有学行，与济齐名。上元中，官至黄门侍郎、同中书门下三品。<br /><br />&nbsp;&nbsp;&nbsp;&nbsp;上官仪，本陕州陕人也。父弘，隋江都宫副监，因家于江都。大业末，弘为<br /><br />&nbsp;&nbsp;&nbsp;&nbsp;将军陈棱所杀，仪时幼，藏匿获免。因私度为沙门，游情释典，尤精《三论》，<br /><br />&nbsp;&nbsp;&nbsp;&nbsp;兼涉猎经史，善属文。贞观初，杨仁恭为都督，深礼待之。举进士。太宗闻其名，<br /><br />&nbsp;&nbsp;&nbsp;&nbsp;召授弘文馆直学士。累迁秘书郎。时太宗雅好属文，每遣仪视草，又多令继和，<br /><br />&nbsp;&nbsp;&nbsp;&nbsp;凡有宴集，仪尝预焉。俄又预撰《晋书》成，转起居郎，加级赐帛。高宗嗣位，<br /><br />&nbsp;&nbsp;&nbsp;&nbsp;迁秘书少监。龙朔二年，加银青光禄大夫、西台侍郎、同东西台三品，兼弘文馆<br /><br />&nbsp;&nbsp;&nbsp;&nbsp;学士如故。本以词彩自达，工于五言诗，好以绮错婉媚为本。仪既贵显，故当时<br /><br />&nbsp;&nbsp;&nbsp;&nbsp;多有效其体者，时人谓为上官体。仪颇恃才任势，故为当代所嫉。麟德元年，宦<br /><br />&nbsp;&nbsp;&nbsp;&nbsp;者王伏胜与梁王忠抵罪，许敬宗乃构仪与忠通谋，遂下狱而死，家口籍没。子庭<br /><br />&nbsp;&nbsp;&nbsp;&nbsp;芝，历位周王府属。与仪俱被杀。庭芝有女，中宗时为昭容，每侍帝草制诰，以<br /><br />&nbsp;&nbsp;&nbsp;&nbsp;故追赠仪为中书令、秦州都督、楚国公；庭芝黄门侍郎、岐州刺史、天水郡公，<br /><br />&nbsp;&nbsp;&nbsp;&nbsp;仍令以礼改葬。<br /><br />&nbsp;&nbsp;&nbsp;&nbsp;史臣曰：褚河南上书言事，癖有经世远略。魏徵、王之后，骨鲠风彩，<br /><br />&nbsp;&nbsp;&nbsp;&nbsp;落落负王佐器者，殆难其人。名臣事业，河南有焉。昔齐人馈乐而仲尼去，戎王<br /><br />&nbsp;&nbsp;&nbsp;&nbsp;溺妓而由余奔，妇人之言，圣哲惧罹其祸，况二佞据衡轴之地，为正人之魑魅乎！<br /><br />&nbsp;&nbsp;&nbsp;&nbsp;古之志士仁人，一言相期，死不之悔，况于君臣之间，受托孤之寄，而以利害祸<br /><br />&nbsp;&nbsp;&nbsp;&nbsp;福，忘平生之言哉！而韩、来诸公，可谓守死善道，求福不回者焉。<br /><br />&nbsp;&nbsp;&nbsp;&nbsp;赞曰：褚公之言，和乐郑钟石在，动成雅音。二a双吠，三贤一心。<br /><br />&nbsp;&nbsp;&nbsp;&nbsp;人皆观望，我不浮沉。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2953);">加入书签</a><a
                        href="2952.html">上一页</a>&larr;<a href="index.html">返回列表</a>&rarr;<a
                            href="2954.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2952.html"; var next_page = "2954.html"; var index_page = "index.html"; var sortid = "9"; var article_id = "45"; var chapter_id = "2953"; var articlename = "旧唐书"; var chaptername = " 卷八十 列传第三十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>