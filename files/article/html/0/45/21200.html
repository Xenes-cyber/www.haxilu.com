<!DOCTYPE html>
<html>
<head>
<meta charset="gbk" />
<title>旧唐书- 卷一百一十三 列传第六十三-在线阅读-哈西文学网</title>
<meta name="keywords" content="刘d，旧唐书， 卷一百一十三 列传第六十三全文， 卷一百一十三 列传第六十三在线阅读 哈西文学网" />
<meta name="description" content="哈西文学网提供刘d的旧唐书  卷一百一十三 列传第六十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/21200.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/21200.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十三 列传第六十三</h1>
            <div class="link xb">
                <a href="21037.html">上一页</a>&larr;<a href="index.html">返回列表</a>&rarr;<a
                    href="25985.html">下一页</a></div>			
            <div id="BookText">&nbsp;&nbsp;&nbsp;&nbsp;○苗晋卿裴冕裴遵庆（子向向子寅寅子枢）<br /><br />&nbsp;&nbsp;&nbsp;&nbsp;苗晋卿，上党壶关人。世以儒素称。祖夔，高道不仕，追赠礼部尚书。父殆<br /><br />&nbsp;&nbsp;&nbsp;&nbsp;庶，官至绛州龙门县丞，早卒，以晋卿赠太子少保。<br /><br />&nbsp;&nbsp;&nbsp;&nbsp;晋卿幼好学，善属文，进士擢第。初授怀州修武县尉，历奉先县尉，坐累贬<br /><br />&nbsp;&nbsp;&nbsp;&nbsp;徐州司户参军。秩满随调，判入高等，授万年县尉。迁侍御史，历度支、兵、吏<br /><br />&nbsp;&nbsp;&nbsp;&nbsp;部三员外郎。开元二十三年，迁吏部郎中。二十四年，与吏部郎中孙逖并拜中书<br /><br />&nbsp;&nbsp;&nbsp;&nbsp;舍人。二十七年，以本官权知吏部选事。晋卿性谦柔，选人有诉讼索好官者，虽<br /><br />&nbsp;&nbsp;&nbsp;&nbsp;至数千言，或声色甚厉者，晋卿必含容之，略无愠色。二十九年，拜吏部侍郎。<br /><br />&nbsp;&nbsp;&nbsp;&nbsp;前后典选五年，政既宽弛，胥吏多因缘为奸，贿赂大行。时天下承平，每年赴选<br /><br />&nbsp;&nbsp;&nbsp;&nbsp;常万余人。李林甫为尚书，专任庙堂，铨事唯委晋卿及同列侍郎宋遥主之。选人<br /><br />&nbsp;&nbsp;&nbsp;&nbsp;既多，每年兼命他官有识者同考定书判，务求其实。天宝二年春，御史中丞张倚<br /><br />&nbsp;&nbsp;&nbsp;&nbsp;男]参选，晋卿与遥以倚初承恩，欲悦附之，考选人判等凡六十四人，分甲乙丙<br /><br />&nbsp;&nbsp;&nbsp;&nbsp;科，]在其首。众知]不读书，论议纷然。有苏孝愠者，尝为范阳蓟令，事安禄<br /><br />&nbsp;&nbsp;&nbsp;&nbsp;山，具其事告之。禄山恩宠特异，谒见不常，因而奏之。玄宗大集登科人，御花<br /><br />&nbsp;&nbsp;&nbsp;&nbsp;萼楼亲试，登第者十无一二；而]手持试纸，竟日不下一字，时谓之“曳白”。<br /><br />&nbsp;&nbsp;&nbsp;&nbsp;上怒，晋卿贬为安康郡太守，遥为武当郡太守，张倚为淮阳太守。敕曰：“门庭<br /><br />&nbsp;&nbsp;&nbsp;&nbsp;之间，不能训子；选调之际，仍以托人。”时士子皆以为戏笑。<br /><br />&nbsp;&nbsp;&nbsp;&nbsp;天宝三载闰二月，转魏郡太守，充河北采访处置使，居职三年，政化洽闻。<br /><br />&nbsp;&nbsp;&nbsp;&nbsp;会入计，因上表请归乡里。既至壶关，望县门而步。小吏进曰：“太守位高德重，<br /><br />&nbsp;&nbsp;&nbsp;&nbsp;不宜自轻。”晋卿曰：“《礼》：‘下公门，式路马。’况父母之邦，所宜尊敬。<br /><br />&nbsp;&nbsp;&nbsp;&nbsp;汝何言哉！”大会乡党，欢饮累日而去。又俸钱三万为乡学本，以教授子弟。寻<br /><br />&nbsp;&nbsp;&nbsp;&nbsp;改河东太守、河东采访使，入为尚书、东京留守，征为宪部尚书。属禄山叛逆，<br /><br />&nbsp;&nbsp;&nbsp;&nbsp;杨国忠以晋卿有时望，将抑之，乃奏云：“宜以大臣镇东道。”遂出为陕州刺史、<br /><br />&nbsp;&nbsp;&nbsp;&nbsp;陕虢两州防御使。及入对，固辞老病，由是忤旨，改宪部尚书致仕。及朝廷失守，<br /><br />&nbsp;&nbsp;&nbsp;&nbsp;衣冠流离道路，多为逆党所胁，自陈希烈、张均已下数十人尽赴洛阳，晋卿潜遁<br /><br />&nbsp;&nbsp;&nbsp;&nbsp;山谷，南投金州。会肃宗至凤翔，手诏追晋卿赴行在，即日拜为左相，军国大务<br /><br />&nbsp;&nbsp;&nbsp;&nbsp;悉以咨之。既收两京，以功封韩国公，食实封五百户，改为侍中。后以贼寇渐除，<br /><br />&nbsp;&nbsp;&nbsp;&nbsp;屡乞骸骨，优诏许之，罢知政事，为太子太傅。明年，帝思旧臣，复拜为侍中。<br /><br />&nbsp;&nbsp;&nbsp;&nbsp;晋卿宽厚廉谨，为政举大纲，不问小过，所到有惠化。魏人思之，为立碑颂<br /><br />&nbsp;&nbsp;&nbsp;&nbsp;德。及秉钧衡，小心畏慎，未尝忤人意。性聪敏，达练事体，百司文簿，经目必<br /><br />&nbsp;&nbsp;&nbsp;&nbsp;晓，而修身守位，以智自全，议者比汉之胡广。<br /><br />&nbsp;&nbsp;&nbsp;&nbsp;玄宗崩，肃宗诏晋卿摄冢宰。上表固辞曰：“臣闻古者殷高宗在谅之中，<br /><br />&nbsp;&nbsp;&nbsp;&nbsp;百官听于冢宰，更无事迹，但存文字。且一时之事，礼不相沿。今残寇犹虞，日<br /><br />&nbsp;&nbsp;&nbsp;&nbsp;殷万务，皆缘兵马屯守讨袭，善算良谋，立胜擒敌。陛下若行古之道，居丧不言，<br /><br />&nbsp;&nbsp;&nbsp;&nbsp;苍生何依，百事皆废。伏读国家起居注，亦于礼部检见旧敕，恭惟太宗、高宗、<br /><br />&nbsp;&nbsp;&nbsp;&nbsp;大行皇帝在位之日，皆有国哀，视事不辍，以为君临天下，难徇常情。今遗诏有<br /><br />&nbsp;&nbsp;&nbsp;&nbsp;处分，皇帝宜三日而听政。陛下遵太宗故事，则无冢宰；遵大行皇帝遗诏，便合<br /><br />&nbsp;&nbsp;&nbsp;&nbsp;听朝。万姓JJ，不胜大愿。伏惟陛下知理国之重，顺人心之切，以义断恩，从<br /><br />&nbsp;&nbsp;&nbsp;&nbsp;宜无改。今朝臣一命已上，皆言臣心昏貌朽，加以疾病，事有急速，断在须臾，<br /><br />&nbsp;&nbsp;&nbsp;&nbsp;凡圣不同，岂合受诏。陛下发哀已五日矣，愿准遗诏听政，则四夷万国，无任悲<br /><br />&nbsp;&nbsp;&nbsp;&nbsp;幸。”肃宗时疾弥留，览表殒绝，乃许。<br /><br />&nbsp;&nbsp;&nbsp;&nbsp;数日，肃宗晏驾，代宗践祚，又诏晋卿摄冢宰。晋卿上表恳辞曰：“臣以昔<br /><br />&nbsp;&nbsp;&nbsp;&nbsp;者天子居丧之时，百官听于冢宰者，盖君幼小，御极事殷，情理当然。沿革不一，<br /><br />&nbsp;&nbsp;&nbsp;&nbsp;今古异同，而周武、汉文，合于通变，垂范作则，可举而行。又士或墨\，时遇<br /><br />&nbsp;&nbsp;&nbsp;&nbsp;金革，岂非衔恤，谓义在断恩。且百善之至，无加于孝也，其有容瘁心绝，指景<br /><br />&nbsp;&nbsp;&nbsp;&nbsp;悼生，此匹夫守节之常情，殊王者嗣续之大计。昨二十日，陛下于大行皇帝柩前<br /><br />&nbsp;&nbsp;&nbsp;&nbsp;即位，是承先帝遗顾之言，亦前代不易之典。则知所略不为害，所存是适权，防<br /><br />&nbsp;&nbsp;&nbsp;&nbsp;威灭端，所利者大。陛下因心纯至，天地明察。伏以报劬劳之恩，申罔极之思，<br /><br />&nbsp;&nbsp;&nbsp;&nbsp;终身之痛，岂计朝夕！但以一日之内，万务在中，须达宸聪，始成国政。百僚万<br /><br />&nbsp;&nbsp;&nbsp;&nbsp;姓及僧道耆寿等，相顾聚言，以臣老且无能，愚岂测圣，况久无居摄，臣不敢奉<br /><br />&nbsp;&nbsp;&nbsp;&nbsp;诏。特乞陛下遵遗命，三日而政。臣博听众情，不胜恳愿，伏望割痛抑哀，则天<br /><br />&nbsp;&nbsp;&nbsp;&nbsp;下悲幸。”上号泣从之。时晋卿年已衰暮，又患两足，上特许肩舆至中书，入阁<br /><br />&nbsp;&nbsp;&nbsp;&nbsp;不趋，累日一视事。历三朝，皆以谨密见称。<br /><br />&nbsp;&nbsp;&nbsp;&nbsp;广德初，吐蕃寇长安。晋卿时病卧于私第，蕃闻之，舆入逼胁，晋卿闭口不<br /><br />&nbsp;&nbsp;&nbsp;&nbsp;言，贼不敢害。及上自陕至，册为太保，罢知政事，又诏以太保致仕。永泰元年<br /><br />&nbsp;&nbsp;&nbsp;&nbsp;四月薨。辍朝三日，令京兆少尹一员护丧事，缘葬诸物并官给，赙绢布五百段、<br /><br />&nbsp;&nbsp;&nbsp;&nbsp;米粟五百石。太常议谥曰“懿献”。初，晋卿东都留守，引用大理评事元载为推<br /><br />&nbsp;&nbsp;&nbsp;&nbsp;官。至是载为中书侍郎、平章事，怀旧恩，讽有司改谥曰文贞。大历七年，令配<br /><br />&nbsp;&nbsp;&nbsp;&nbsp;享肃宗庙庭。<br /><br />&nbsp;&nbsp;&nbsp;&nbsp;裴冕，河东人也，为河东冠族。天宝初，以门荫再迁渭南县尉，以吏道闻。<br /><br />&nbsp;&nbsp;&nbsp;&nbsp;御史中丞王p充京畿采访使，表为判官。迁监察御史，历殿中侍御史。冕虽无<br /><br />&nbsp;&nbsp;&nbsp;&nbsp;学术，守职通明，果于临事，p甚委之。及p得罪伏法，时宰臣李林甫方窃<br /><br />&nbsp;&nbsp;&nbsp;&nbsp;权柄，人咸惧之，p宾佐数百，不敢窥p门。冕独收p尸，亲自护丧，瘗<br /><br />&nbsp;&nbsp;&nbsp;&nbsp;于近郊，冕自是知名。河西节度使哥舒翰表为行军司马，累迁员外郎中。<br /><br />&nbsp;&nbsp;&nbsp;&nbsp;玄宗幸蜀，至益昌郡，遥诏太子充天下兵马元帅，以冕为御史中丞兼左庶子，<br /><br />&nbsp;&nbsp;&nbsp;&nbsp;为之副。是时，冕为河西行军司马，授御史中丞，诏赴朝廷。遇太子于平凉，具<br /><br />&nbsp;&nbsp;&nbsp;&nbsp;陈事势，劝之朔方，亟入灵武。冕与杜鸿渐、崔漪等劝进曰：“主上厌勤大位，<br /><br />&nbsp;&nbsp;&nbsp;&nbsp;南幸蜀川，宗社神器，须有所归，天意人事，不可固违。若逡巡退让，失亿兆心，<br /><br />&nbsp;&nbsp;&nbsp;&nbsp;则大事去矣！臣等犹知之，况贤智乎！”太子曰：“南平寇逆，奉迎銮舆，退居<br /><br />&nbsp;&nbsp;&nbsp;&nbsp;储贰，侍膳左右，岂不乐哉！公等何言之过也？”冕与杜鸿渐又进曰：“殿下藉<br /><br />&nbsp;&nbsp;&nbsp;&nbsp;累圣之资，有天下之表。元贞万国，二十余年，殷忧启圣，正在今日。所从殿下<br /><br />&nbsp;&nbsp;&nbsp;&nbsp;六军将士，皆关辅百姓，日夜思归。大军一散，不可复集，不如因而抚之以从众，<br /><br />&nbsp;&nbsp;&nbsp;&nbsp;臣等敢以死请。”凡劝进五上，乃依。肃宗即位，以定策功，迁中书侍郎、同中<br /><br />&nbsp;&nbsp;&nbsp;&nbsp;书门下平章事，倚以为政。<br /><br />&nbsp;&nbsp;&nbsp;&nbsp;冕性忠勤，悉心奉公，稍得人心。然不识大体，以聚人曰财，乃下令卖官鬻<br /><br />&nbsp;&nbsp;&nbsp;&nbsp;爵，度尼僧道士，以储积为务。人不愿者，科令就之，其价益贱，事转为弊。肃<br /><br />&nbsp;&nbsp;&nbsp;&nbsp;宗移幸凤翔，罢冕知政事，迁右仆射。两京平，以功封冀国公，食实封五百户。<br /><br />&nbsp;&nbsp;&nbsp;&nbsp;寻加御史大夫、成都尹，充剑南西川节度使。又入为右仆射。永泰元年，与裴遵<br /><br />&nbsp;&nbsp;&nbsp;&nbsp;庆等并集贤待制。代宗求旧，拜冕兼御史大夫，充护山陵使。冕以幸臣李辅国权<br /><br />&nbsp;&nbsp;&nbsp;&nbsp;盛，将附之，乃表辅国亲昵术士中书舍人刘@充山陵使判官。@坐法，冕坐贬施<br /><br />&nbsp;&nbsp;&nbsp;&nbsp;州刺史。数月，移澧州刺史，复征为左仆射。元载秉政。载为新平县尉，王p<br /><br />&nbsp;&nbsp;&nbsp;&nbsp;辟在巡内，冕常引之，载颇德冕。会宰臣杜鸿渐卒，载遂举冕代之。冕时已衰瘵，<br /><br />&nbsp;&nbsp;&nbsp;&nbsp;载以其顺己，引为同列。受命之际，蹈舞绝倒，载趋而扶起，代为谢词。冕兼掌<br /><br />&nbsp;&nbsp;&nbsp;&nbsp;兵权留守之任，俸钱每月二千余贯。性本侈靡，好尚车服及营珍馔，名马在枥，<br /><br />&nbsp;&nbsp;&nbsp;&nbsp;直数百金者常十数。每会宾友，滋味品数，坐客有昧于名者。自创巾子，其状新<br /><br />&nbsp;&nbsp;&nbsp;&nbsp;奇，市肆因而效之，呼为“仆射样”。初代鸿渐，小吏以俸钱文簿白之，冕顾子<br /><br />&nbsp;&nbsp;&nbsp;&nbsp;弟，喜见于色，其嗜利若此。拜职未盈月，卒，大历四年十二月也。上悼之，辍<br /><br />&nbsp;&nbsp;&nbsp;&nbsp;朝三日，赠太尉，赙制五百匹、粟五百石。<br /><br />&nbsp;&nbsp;&nbsp;&nbsp;裴遵庆，绛州闻喜人也。代袭冠冕，为河东著族。遵庆志气深厚，机鉴敏达，<br /><br />&nbsp;&nbsp;&nbsp;&nbsp;自幼强学，博涉载籍，谨身晦迹，不干当世之务。以门荫累授潞府司法参军，时<br /><br />&nbsp;&nbsp;&nbsp;&nbsp;年已老，未为人所知。随调吏部，授大理寺丞，剖断刑狱，举正纲条，理行始著。<br /><br />&nbsp;&nbsp;&nbsp;&nbsp;迁司门员外、吏部员外郎，专判南曹。天宝中，海内无事，九流辐辏会府，每岁<br /><br />&nbsp;&nbsp;&nbsp;&nbsp;吏部选人，动盈万数。遵庆敏识强记，精核文簿，详而不滞，时称吏事第一，由<br /><br />&nbsp;&nbsp;&nbsp;&nbsp;是大知名。<br /><br />&nbsp;&nbsp;&nbsp;&nbsp;天宝末，杨国忠当国，出不附己者例为外官，遵庆亦出为郡守。肃宗即位，<br /><br />&nbsp;&nbsp;&nbsp;&nbsp;征拜给事中、尚书右丞、吏部侍郎。恭俭克己，迟重谨密，颇有时望。上元中，<br /><br />&nbsp;&nbsp;&nbsp;&nbsp;萧华辅政，素知遵庆，每奏见，累称之，迁黄门侍郎、同中书门下平章事。广德<br /><br />&nbsp;&nbsp;&nbsp;&nbsp;初，仆固怀恩阻兵汾上，指中官为词，上以遵庆忠纯，特遣往汾州宣慰怀恩。遵<br /><br />&nbsp;&nbsp;&nbsp;&nbsp;庆既见怀恩，具陈朝旨，怀恩引过听命，将随遵庆朝谒，为副将范志诚以邪说惑<br /><br />&nbsp;&nbsp;&nbsp;&nbsp;之，怀恩遂以惧死为词。会蕃寇陷京师，乘舆幸陕，遵庆自汾州奔赴行在。及乘<br /><br />&nbsp;&nbsp;&nbsp;&nbsp;舆还京，以遵庆为太子少傅。永泰元年，与裴冕等并于集贤院待制，罢知政事。<br /><br />&nbsp;&nbsp;&nbsp;&nbsp;寻改吏部尚书、右仆射，复知选事。时选人天兴县尉陈g于铨庭言词不逊，凌突<br /><br />&nbsp;&nbsp;&nbsp;&nbsp;无礼，代宗诏付遵庆于省门鞭三十，贬为吉州员外司户参军。遵庆敦守儒行，老<br /><br />&nbsp;&nbsp;&nbsp;&nbsp;而弥谨。尝为风狂族侄挝登闻鼓告以不顺，上知遵度，不省，其见信如此。大历<br /><br />&nbsp;&nbsp;&nbsp;&nbsp;十年十月薨于位，年九十余。<br /><br />&nbsp;&nbsp;&nbsp;&nbsp;遵庆初登省郎，尝著《王政记》，述今古礼体，识者览之，知有公辅之量。<br /><br />&nbsp;&nbsp;&nbsp;&nbsp;子向，字讶剩少以门荫历官至太子司议郎。建中初，李纾为同州刺史，<br /><br />&nbsp;&nbsp;&nbsp;&nbsp;奏向为从事。朱反，李怀光又叛河中，使其将赵贵先筑垒于同州，纾来奔奉天，<br /><br />&nbsp;&nbsp;&nbsp;&nbsp;向领州务。贵先因胁县尉林宝役徒板筑，不及期，将斩之，吏人百姓奔窜。向即<br /><br />&nbsp;&nbsp;&nbsp;&nbsp;诣贵先军垒，以逆顺之理责之，贵先感悟，遂来降，故同州不陷。向由是知名。<br /><br />&nbsp;&nbsp;&nbsp;&nbsp;累为京兆府户曹，转栎阳、渭南县令，奏课皆第一，朝廷亟闻其理行，擢为户部<br /><br />&nbsp;&nbsp;&nbsp;&nbsp;员外郎。<br /><br />&nbsp;&nbsp;&nbsp;&nbsp;德宗季年，天下方镇副亻卒多自选于朝，防一日有变，遂就而授之节制。向<br /><br />&nbsp;&nbsp;&nbsp;&nbsp;已选为太原少尹，德宗召见喻旨，寻用为行军司马、兼御史中丞，改汾州刺史，<br /><br />&nbsp;&nbsp;&nbsp;&nbsp;转郑州。又复为太原少尹，兼河东节度副使。改晋州刺史，充本州防御使，迁虢<br /><br />&nbsp;&nbsp;&nbsp;&nbsp;州刺史。入为京兆少尹，拜同州刺史，充本州防御使。入为大理寺卿，出迁陕虢<br /><br />&nbsp;&nbsp;&nbsp;&nbsp;都防御、观察使。三岁，拜左散骑常侍，自常侍复为大理。<br /><br />&nbsp;&nbsp;&nbsp;&nbsp;向本以名相子，以学行自饬，谨守其门风。历官仁智推爱，利及于人。至是，<br /><br />&nbsp;&nbsp;&nbsp;&nbsp;以年过致政，朝廷优异，乃以吏部尚书致仕于新昌里第。内外支属百余人，向所<br /><br />&nbsp;&nbsp;&nbsp;&nbsp;得俸禄，必同其费，及领外任，亦挈而随之。有孤茕疾苦不能自恤，向尤周给，<br /><br />&nbsp;&nbsp;&nbsp;&nbsp;至今称其孝睦焉。大和四年九月卒，年八十。赠太子少保。<br /><br />&nbsp;&nbsp;&nbsp;&nbsp;子寅，登进士第，累官至御史大夫卒。<br /><br />&nbsp;&nbsp;&nbsp;&nbsp;子枢，字纪圣，咸通十二年登进士第。宰相杜审权出镇河中，辟为从事，得<br /><br />&nbsp;&nbsp;&nbsp;&nbsp;秘书省校书郎，再迁蓝田尉。直弘文馆。大学士王铎深知之，铎罢相失职，枢亦<br /><br />&nbsp;&nbsp;&nbsp;&nbsp;久之不调。从僖宗幸蜀，中丞李焕奏为殿中侍御史，迁起居郎。中和初，王铎复<br /><br />&nbsp;&nbsp;&nbsp;&nbsp;见用，以旧恩徙为郑滑掌书记、检校司封郎中，赐金紫，入朝历兵、吏二员外郎。<br /><br />&nbsp;&nbsp;&nbsp;&nbsp;龙纪初，擢拜给事中，改京兆尹。宰相孔纬尤深奖遇。大顺中，纬以用兵无功贬<br /><br />&nbsp;&nbsp;&nbsp;&nbsp;官，枢坐累为右庶子，寻出为歙州刺史。乾宁初，入为右散骑常侍，从昭宗幸华<br /><br />&nbsp;&nbsp;&nbsp;&nbsp;州，为汴州宣谕使。<br /><br />&nbsp;&nbsp;&nbsp;&nbsp;初，枢自歙州罢郡归朝，路经大梁，时朱全忠兵威已振，枢以兄事之，全忠<br /><br />&nbsp;&nbsp;&nbsp;&nbsp;由是重之。及枢传诏，全忠皆禀朝旨，献奉相继，昭宗甚悦，迁兵部侍郎。时崔<br /><br />&nbsp;&nbsp;&nbsp;&nbsp;胤专政，亦倚全忠，二人因是相结，改枢吏部侍郎。未几，换户部侍郎、同平章<br /><br />&nbsp;&nbsp;&nbsp;&nbsp;事。其年冬，昭宗幸华州，崔胤贬官，枢亦为工部尚书。天子自岐下还宫，以枢<br /><br />&nbsp;&nbsp;&nbsp;&nbsp;检校右仆射、同平章事，出为广南节度使。制出，朱全忠保荐之，言枢有经世才，<br /><br />&nbsp;&nbsp;&nbsp;&nbsp;不可弃之岭表，寻复拜门下侍郎，监修国史，累兼吏部尚书，判度支。崔胤诛，<br /><br />&nbsp;&nbsp;&nbsp;&nbsp;以全忠素厚，相位如故。从昭宗迁洛阳，驻跸陕州，进右仆射、弘文馆大学士、<br /><br />&nbsp;&nbsp;&nbsp;&nbsp;太清宫使，充诸道盐铁转运使。<br /><br />&nbsp;&nbsp;&nbsp;&nbsp;哀帝初嗣位，柳璨用事，全忠尝奏用牙将张廷范为太常卿，诸相议，枢曰：<br /><br />&nbsp;&nbsp;&nbsp;&nbsp;“廷范勋臣，幸有方镇节钺之命，何藉乐卿？恐非元帅梁王之旨。”乃持之不下。<br /><br />&nbsp;&nbsp;&nbsp;&nbsp;俄而全忠闻枢言，谓宾佐曰：“吾常以裴十四器识真纯，不入浮薄之伍，观此议<br /><br />&nbsp;&nbsp;&nbsp;&nbsp;论，本态露矣。”切齿含怒。柳璨闻全忠言，寻希旨罢枢相位，和陵y享，拜尚<br /><br />&nbsp;&nbsp;&nbsp;&nbsp;书左仆射。五月，责授朝散大夫、登州刺史，寻再贬泷州司户。六月十一日，行<br /><br />&nbsp;&nbsp;&nbsp;&nbsp;及滑州，全忠遣人杀之于白马驿，投尸于河，时年六十五。<br /><br />&nbsp;&nbsp;&nbsp;&nbsp;史臣曰：晋卿谨身莅事，足为纯臣，避寇全忠，固彰大节。然博达精审，岂<br /><br />&nbsp;&nbsp;&nbsp;&nbsp;不知宽猛之道哉！奉林甫之旨，顺胥吏之意，悦附张倚，欺罔时君。生为重臣，<br /><br />&nbsp;&nbsp;&nbsp;&nbsp;谄林甫之势也；殁改美谥，引元载之恩焉。或言晋卿不为巧宦者，诚不信也。冕<br /><br />&nbsp;&nbsp;&nbsp;&nbsp;力赞中兴，名居大位，奉公抱义，可以致身；卖官度僧，是何为政？及其老也，<br /><br />&nbsp;&nbsp;&nbsp;&nbsp;贪冒尤深。遵庆学术贞明，为国忠所出；恭俭谨密，遇萧华素知。位重行纯，老<br /><br />&nbsp;&nbsp;&nbsp;&nbsp;而弥笃，彼二公固有惭德。向克荷堂构，不坠门风。枢因盗而振，盗憎而亡，宜<br /><br />&nbsp;&nbsp;&nbsp;&nbsp;哉！君子守道远刑，盖虑此也。<br /><br />&nbsp;&nbsp;&nbsp;&nbsp;赞曰：奥矣晋卿，贪哉裴冕。遵庆父子，及之者鲜。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,21200);">加入书签</a><a
                        href="21037.html">上一页</a>&larr;<a href="index.html">返回列表</a>&rarr;<a
                            href="25985.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "21037.html"; var next_page = "25985.html"; var index_page = "index.html"; var sortid = "9"; var article_id = "45"; var chapter_id = "21200"; var articlename = "旧唐书"; var chaptername = " 卷一百一十三 列传第六十三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>