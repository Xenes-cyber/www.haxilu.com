<!DOCTYPE html>
<html>
<head>
<meta charset="gbk" />
<title>旧唐书- 卷九十四 列传第四十四-在线阅读-哈西文学网</title>
<meta name="keywords" content="刘d，旧唐书， 卷九十四 列传第四十四全文， 卷九十四 列传第四十四在线阅读 哈西文学网" />
<meta name="description" content="哈西文学网提供刘d的旧唐书  卷九十四 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2967.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2967.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十四 列传第四十四</h1>
            <div class="link xb">
                <a href="2966.html">上一页</a>&larr;<a href="index.html">返回列表</a>&rarr;<a
                    href="2968.html">下一页</a></div>			
            <div id="BookText">&nbsp;&nbsp;&nbsp;&nbsp;○苏味道李峤崔融卢藏用徐彦伯<br /><br />&nbsp;&nbsp;&nbsp;&nbsp;苏味道，赵州栾城人也。少与乡人李峤俱以文辞知名，时人谓之苏李。弱冠，<br /><br />&nbsp;&nbsp;&nbsp;&nbsp;本州举进士。累转咸阳尉。吏部侍郎裴行俭先知其贵，甚加礼遇，及征突厥阿史<br /><br />&nbsp;&nbsp;&nbsp;&nbsp;那都支，引为管记。孝敬皇帝妃父裴居道再登左金吾将军，访当时才子为谢表，<br /><br />&nbsp;&nbsp;&nbsp;&nbsp;托于味道，援笔而成，辞理精密，盛传于代。<br /><br />&nbsp;&nbsp;&nbsp;&nbsp;延载初，历迁凤阁舍人、检校凤阁侍郎、同凤阁鸾台平章事，寻加正授，证<br /><br />&nbsp;&nbsp;&nbsp;&nbsp;圣元年，坐事，出为集州刺史，俄召拜天官侍郎。圣历初，迁凤阁侍郎、同凤阁<br /><br />&nbsp;&nbsp;&nbsp;&nbsp;鸾台三品。味道善敷奏，多识台阁故事，然而前后居相位数载，竟不能有所发明，<br /><br />&nbsp;&nbsp;&nbsp;&nbsp;但脂韦其间，苟度取容而已。尝谓人曰“处事不欲决断明白，若有错误，必贻咎<br /><br />&nbsp;&nbsp;&nbsp;&nbsp;谴，但模棱以持两端可矣。”时人由是号为“苏模棱”。<br /><br />&nbsp;&nbsp;&nbsp;&nbsp;长安中，请还乡改葬其父，优制令州县供其葬事。味道因此侵毁乡人墓田，<br /><br />&nbsp;&nbsp;&nbsp;&nbsp;役使过度，为宪司所劾，左授坊州刺史。未几，除益州大都督府长史。神龙初，<br /><br />&nbsp;&nbsp;&nbsp;&nbsp;以亲附张易之，昌宗贬授d州剌史。俄而复为益州大都督府长史，未行而卒，年<br /><br />&nbsp;&nbsp;&nbsp;&nbsp;五十八，赠冀州刺史。味道与其弟太子洗马味玄甚相友爱，味玄若请托不谐，辄<br /><br />&nbsp;&nbsp;&nbsp;&nbsp;面加凌折，味道对之怡然，不以为忤，论者称焉。有文集行于代。<br /><br />&nbsp;&nbsp;&nbsp;&nbsp;李峤，赵州赞皇人，隋内史侍郎元操从曾孙也。代为著姓，父镇恶，襄城令。<br /><br />&nbsp;&nbsp;&nbsp;&nbsp;峤早孤，事母以孝闻。为儿童时，梦有神人遗之双笔，自是渐有学业。弱冠举进<br /><br />&nbsp;&nbsp;&nbsp;&nbsp;士，累转监察御史。时岭南邕、严二州首领反叛，发兵讨击，高宗令峤往监军事。<br /><br />&nbsp;&nbsp;&nbsp;&nbsp;峤乃宣朝旨，特赦其罪，亲入獠洞以招谕之。叛者尽降，因罢兵而还，高宗甚嘉<br /><br />&nbsp;&nbsp;&nbsp;&nbsp;之。累迁给事中。时酷吏来俊臣构陷狄仁杰、李嗣真、裴宣礼等三家，奏请诛之，<br /><br />&nbsp;&nbsp;&nbsp;&nbsp;则天使峤与大理少卿张德裕、侍御史刘宪覆其狱。德裕等虽知其枉，惧罪，并从<br /><br />&nbsp;&nbsp;&nbsp;&nbsp;俊臣所奏，峤曰：“岂有知其枉滥而不为申明哉！孔子曰：‘见义不为，无勇<br /><br />&nbsp;&nbsp;&nbsp;&nbsp;也。’”乃与德裕等列其枉状，由是忤旨，出为润州司马。诏入，转凤阁舍人。<br /><br />&nbsp;&nbsp;&nbsp;&nbsp;则天深加接待，朝廷每有大手笔，皆特令峤为之。<br /><br />&nbsp;&nbsp;&nbsp;&nbsp;时初置右御史台，巡按天下，峤上疏陈其得失曰：<br /><br />&nbsp;&nbsp;&nbsp;&nbsp;陛下创置右台，分巡天下，察吏人善恶，观风俗得失，斯政途之纲纪，礼法<br /><br />&nbsp;&nbsp;&nbsp;&nbsp;之准绳，无以加也。然犹有未折衷者，臣请试论之。夫禁纲尚疏，法令宜简，简<br /><br />&nbsp;&nbsp;&nbsp;&nbsp;则法易行而不烦杂，疏则所罗广而无苛碎。窃见垂拱二年诸道巡察使所奏科目，<br /><br />&nbsp;&nbsp;&nbsp;&nbsp;凡有四十四件，至于别准格敕令察访者，又有三十余条。而巡察使率是三月已后<br /><br />&nbsp;&nbsp;&nbsp;&nbsp;出都，十一月终奏事，时限迫促，簿书填委，昼夜奔逐，以赴限期。而每道所察<br /><br />&nbsp;&nbsp;&nbsp;&nbsp;文武官，多至二千余人，少者一千已下，皆须品量才行，褒贬得失，欲令曲尽行<br /><br />&nbsp;&nbsp;&nbsp;&nbsp;能，则皆不暇。此非敢堕于职而慢于官也，实才有限而力不及耳。臣望量其功程，<br /><br />&nbsp;&nbsp;&nbsp;&nbsp;与其节制，使器周于用，力济于时，然后进退可以责成，得失可以精矣。<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;今之所察，但准汉之六条，推而广之，则无不包矣。无为多张科目，空费簿<br /><br />&nbsp;&nbsp;&nbsp;&nbsp;书。且朝廷万机，非无事也，机事之动，恒在四方，是故冠盖相望，邮驿继踵。<br /><br />&nbsp;&nbsp;&nbsp;&nbsp;今巡使既出，其他外州之事，悉当委之，则传驿大减矣。然则御史之职，故不可<br /><br />&nbsp;&nbsp;&nbsp;&nbsp;得闲，自非分州统理，无由济其繁务。请大小相兼，率十州置御史一人，以周年<br /><br />&nbsp;&nbsp;&nbsp;&nbsp;为限，使其亲至属县，或入闾里，督察奸讹，观采风俗，然后可以求其实效，课<br /><br />&nbsp;&nbsp;&nbsp;&nbsp;其成功。若此法果行，必大裨政化。且御史出持霜简，入奏天阙，其于励已自修，<br /><br />&nbsp;&nbsp;&nbsp;&nbsp;奉职存宪，比于他吏，可相百也。若其按劾奸邪，纠`欺隐，比于他吏，可相十<br /><br />&nbsp;&nbsp;&nbsp;&nbsp;也。陛下试用臣言，妙择贤能，委之心膂，假温言以制之，陈赏罚以劝之，则莫<br /><br />&nbsp;&nbsp;&nbsp;&nbsp;不尽力而效死矣。何政事之不理，何禁令之不行，何妖孽之敢兴？<br /><br />&nbsp;&nbsp;&nbsp;&nbsp;则天善之。乃下制分天下为二十道，简择堪为使者。会有沮议者，竟不行。<br /><br />&nbsp;&nbsp;&nbsp;&nbsp;寻知天官侍郎事，迁麟台少监。<br /><br />&nbsp;&nbsp;&nbsp;&nbsp;圣历初，与姚崇偕迁同凤阁鸾台平章事，俄转鸾台侍郎，依旧平章事，兼修<br /><br />&nbsp;&nbsp;&nbsp;&nbsp;国史。久视元年，峤舅天官侍郎张锡入知政事，峤转成均祭酒，罢知政事及修史，<br /><br />&nbsp;&nbsp;&nbsp;&nbsp;舅甥相继在相位，时人荣之。峤寻检校文昌左丞、东都留守。长安三年，峤复以<br /><br />&nbsp;&nbsp;&nbsp;&nbsp;本官平章事，寻知纳言事。明年，迁内史。峤后固辞烦剧，复拜成均祭酒，平章<br /><br />&nbsp;&nbsp;&nbsp;&nbsp;事如故。<br /><br />&nbsp;&nbsp;&nbsp;&nbsp;长安末，则天将建大像于白司马坂，峤上疏谏之，其略曰：“臣以法王慈敏，<br /><br />&nbsp;&nbsp;&nbsp;&nbsp;菩萨护持，唯拟饶益众生，非要营修土木。伏闻适像，税非户口，钱出僧尼，不<br /><br />&nbsp;&nbsp;&nbsp;&nbsp;得州县祗承，必是不能济办，终须科率，岂免劳扰！天下编户，贫弱者众，亦有<br /><br />&nbsp;&nbsp;&nbsp;&nbsp;佣力客作以济糇粮，亦有卖舍贴田以供王役。造像钱见有一十七万余贯，若将散<br /><br />&nbsp;&nbsp;&nbsp;&nbsp;施，广济贫穷，人与一千，济得一十七万余户。拯饥寒之弊，省劳役之勤，顺诸<br /><br />&nbsp;&nbsp;&nbsp;&nbsp;佛慈悲之心，沾圣君亭育之意，人神胥悦，功德无穷。”疏奏不纳。<br /><br />&nbsp;&nbsp;&nbsp;&nbsp;中宗即位，峤以附会张易之兄弟，出为豫州刺史。未行，又贬为通州刺史。<br /><br />&nbsp;&nbsp;&nbsp;&nbsp;数月，徵拜吏部侍郎，封赞皇县男。无几，迁吏部尚书，进封县公。神龙二年，<br /><br />&nbsp;&nbsp;&nbsp;&nbsp;代韦安石为中书令。初，峤在吏部时，志欲曲行私惠。冀得复居相位奏置员外官<br /><br />&nbsp;&nbsp;&nbsp;&nbsp;数千人。至是官僚倍多，府库减耗，乃抗表引咎辞职，并陈利害十余事。中宗以<br /><br />&nbsp;&nbsp;&nbsp;&nbsp;峤昌言时政之失，辄请罢免，手制慰谕而不允，寻令复居旧职。三年，又加修文<br /><br />&nbsp;&nbsp;&nbsp;&nbsp;馆大学士，监修国史，封赵国公。景龙三年，罢中书令，以特进守兵部尚书、同<br /><br />&nbsp;&nbsp;&nbsp;&nbsp;中书门下三品。<br /><br />&nbsp;&nbsp;&nbsp;&nbsp;睿宗即位，出为怀州刺史，寻以年老致仕。初，中宗崩，峤密表请处置相王<br /><br />&nbsp;&nbsp;&nbsp;&nbsp;诸子，勿令在京。及玄宗践祚，宫内获其表，以示侍臣。或请诛之，中书令张说<br /><br />&nbsp;&nbsp;&nbsp;&nbsp;曰：“峤虽不辩逆顺，然亦为当时之谋，吠非其主，不可追讨其罪。”上从其言，<br /><br />&nbsp;&nbsp;&nbsp;&nbsp;乃下制曰：“事君之节，危而不变，为臣则忠，贰乃无赦。特进、赵国公李峤，<br /><br />&nbsp;&nbsp;&nbsp;&nbsp;往缘宗、韦弑逆，朕恭行戡定，揖让之际，天命有归，峤有窥觎，不知逆顺，状<br /><br />&nbsp;&nbsp;&nbsp;&nbsp;陈诡计，朕亲览焉。以其早负辞学，累居台辅，忍而莫言，特掩其恶。今忠邪<br /><br />&nbsp;&nbsp;&nbsp;&nbsp;既辨，具物惟新，赏罚倘乖，下人安劝？虽经赦令，犹宜放斥，矜其老疾，俾遂<br /><br />&nbsp;&nbsp;&nbsp;&nbsp;余生，宜听随子虔州刺史畅赴任。”寻起为卢州别驾而卒。有文集五十卷。<br /><br />&nbsp;&nbsp;&nbsp;&nbsp;崔融，齐州全节人。初，应八科举擢第。累补宫门丞，兼直崇文馆学士。中<br /><br />&nbsp;&nbsp;&nbsp;&nbsp;宗在春宫，制融为侍读，兼侍属文，东朝表疏，多成其手。圣历中，则天幸嵩岳，<br /><br />&nbsp;&nbsp;&nbsp;&nbsp;见融所撰《启母庙碑》，深加叹美，及封禅毕，乃命融撰朝观碑文。自魏州司功<br /><br />&nbsp;&nbsp;&nbsp;&nbsp;参军擢授著作佐郎，寻转右史。圣历二年，除著作郎，仍兼右史内供奉。四年，<br /><br />&nbsp;&nbsp;&nbsp;&nbsp;迁凤阁舍人。久视元年，坐忤张昌宗意，左授婺州长史。顷之，昌宗怒解，又请<br /><br />&nbsp;&nbsp;&nbsp;&nbsp;召为春官郎中，知制诰事。长安二年，再迁凤阁舍人。三年，兼修国史。<br /><br />&nbsp;&nbsp;&nbsp;&nbsp;时有司表税关市，融深以为不可，上疏谏曰：<br /><br />&nbsp;&nbsp;&nbsp;&nbsp;伏见有司税关市事条，不限工商，但是行人尽税者，臣谨按《周礼》九赋，<br /><br />&nbsp;&nbsp;&nbsp;&nbsp;其七日“关市之赋”。窃惟市纵繁巧，关通末游，欲令此徒止抑，所以咸增赋税。<br /><br />&nbsp;&nbsp;&nbsp;&nbsp;臣谨商度今古，料量家国，窃将为不可税。谨件事迹如左，伏惟圣旨择焉。<br /><br />&nbsp;&nbsp;&nbsp;&nbsp;往古之时，淳朴未散，公田籍而不税，关防讥而不征。中代已来，浇风骤进，<br /><br />&nbsp;&nbsp;&nbsp;&nbsp;桑麻疲弊，稼穑辛勤，于是各徇通财，争趋作巧，求径捷之欲速，忘岁计之无余。<br /><br />&nbsp;&nbsp;&nbsp;&nbsp;遂使田莱日荒，仓廪不积，蚕织休废。弊阙如，饥寒猥臻，乱离斯起。先王惩<br /><br />&nbsp;&nbsp;&nbsp;&nbsp;其若此，所以变古随时，依本者恒科，占末者增税。夫关市之税者，谓市及国门，<br /><br />&nbsp;&nbsp;&nbsp;&nbsp;关门者也，唯敛出入之商贾，不税来往之行人。今若不论商人，通取诸色，事不<br /><br />&nbsp;&nbsp;&nbsp;&nbsp;师古，法乃任情。悠悠末代，于何瞻仰；济济盛朝，自取嗤笑。虽欲宪章姬典，<br /><br />&nbsp;&nbsp;&nbsp;&nbsp;乃是违背《周官》。臣知其不可者一也。<br /><br />&nbsp;&nbsp;&nbsp;&nbsp;臣谨案《易》《系辞》称：“庖羲氏没，神农氏作，日中为市，致天下之人，<br /><br />&nbsp;&nbsp;&nbsp;&nbsp;聚天下之货，交易而退，各得其所。”《班志》亦云：“财者，帝王聚人守位，<br /><br />&nbsp;&nbsp;&nbsp;&nbsp;养成群生，奉顺天德，理国安人之本也。仕农工商，四人有业。学以居位曰仕，<br /><br />&nbsp;&nbsp;&nbsp;&nbsp;辟士殖谷曰农，作巧成器曰工，通财鬻货曰商。圣王量能授事，四人陈力受职。”<br /><br />&nbsp;&nbsp;&nbsp;&nbsp;然则四人各业久矣。今复安得动而摇之！萧何云：“人情一定，不可复动。”班<br /><br />&nbsp;&nbsp;&nbsp;&nbsp;固又云：曹参相齐，齐国安集，大称贤相。参去，属其后相曰：“以齐狱市为寄，<br /><br />&nbsp;&nbsp;&nbsp;&nbsp;慎勿扰也。”后相曰：“理无大于此者乎？”参曰：“不然。夫狱市者，所以并<br /><br />&nbsp;&nbsp;&nbsp;&nbsp;容也，今若扰之，奸人安所容乎？吾是以先之。”夫狱市，兼受善恶。若穷极，<br /><br />&nbsp;&nbsp;&nbsp;&nbsp;奸人无所容窜；奸人无所容窜，久且为乱。秦人极刑而天下叛，孝武峻法而刑狱<br /><br />&nbsp;&nbsp;&nbsp;&nbsp;繁，此其效也。老子曰：“我无为而人自化，我好静而人自正。”参欲以道化其<br /><br />&nbsp;&nbsp;&nbsp;&nbsp;本，不欲扰其末。臣知其不可者二也。<br /><br />&nbsp;&nbsp;&nbsp;&nbsp;四海之广，九州之杂。关必据险路，市必凭要津。若乃富商大贾，豪宗恶少，<br /><br />&nbsp;&nbsp;&nbsp;&nbsp;轻死重义，结党连群，喑鸣则弯弓，睚眦则挺剑。小有失意，且犹如此，一旦变<br /><br />&nbsp;&nbsp;&nbsp;&nbsp;法，定是相惊。乘兹困穷，或致骚动，便恐南走越，北走胡，非唯流逆齐人，亦<br /><br />&nbsp;&nbsp;&nbsp;&nbsp;自搅乱殊俗。又如边徼之地，寇贼为邻，兴胡之旅，岁月相继，倘同科赋，致有<br /><br />&nbsp;&nbsp;&nbsp;&nbsp;猜疑，一从散亡，何以制禁？求利虽切，为害方深。而有司上言，不识大体，徒<br /><br />&nbsp;&nbsp;&nbsp;&nbsp;欲益帑藏，助军国，殊不知军国益扰，帑藏逾空。臣知其不可者三也。<br /><br />&nbsp;&nbsp;&nbsp;&nbsp;孟轲又云：“古之为关也，将以御暴；今之为关也，将以为暴。”今行者皆<br /><br />&nbsp;&nbsp;&nbsp;&nbsp;税，本末同流。且如天下诸津，舟航所聚，旁通巴、汉，前指闽、越，七泽十薮，<br /><br />&nbsp;&nbsp;&nbsp;&nbsp;三江五湖，控引河洛，兼包淮海。弘舸巨舰，千轴万艘，交贸往还，昧旦永日。<br /><br />&nbsp;&nbsp;&nbsp;&nbsp;今若江津河口，置铺纳税，纳税则检覆，检覆则迟留。此津才过，彼铺复止，非<br /><br />&nbsp;&nbsp;&nbsp;&nbsp;唯国家税钱，更遭主司僦赂。船有大小，载有少多，量物而税，触途淹久。统论<br /><br />&nbsp;&nbsp;&nbsp;&nbsp;一日之中，未过十分之一，因此壅滞，必致吁嗟。一朝失利，则万商废业，万商<br /><br />&nbsp;&nbsp;&nbsp;&nbsp;废业，则人不聊生。其间或有轻N任侠之徒，斩龙刺蛟之党，鄱阳暴谑之客，<br /><br />&nbsp;&nbsp;&nbsp;&nbsp;富平悍壮之夫，居则藏镪，出便竦剑。加之以重税，因之以威胁，一旦兽穷则搏，<br /><br />&nbsp;&nbsp;&nbsp;&nbsp;鸟穷则攫，执事者复何以安之哉？臣知其不可者四也。<br /><br />&nbsp;&nbsp;&nbsp;&nbsp;五帝之初，不可详已；三王之后，厥有著云；秦、汉相承，典章大备至如关<br /><br />&nbsp;&nbsp;&nbsp;&nbsp;市之税，史籍有文。秦政以雄图武力，舍之而不用也；汉武以霸略英才，去之而<br /><br />&nbsp;&nbsp;&nbsp;&nbsp;勿取也。何则？关为御暴之所，市为聚人之地，税市则人散，税关则暴兴，暴兴<br /><br />&nbsp;&nbsp;&nbsp;&nbsp;则起异图，人散则怀不轨。夫人心莫不背善而乐祸，易动而难安。一市不安，则<br /><br />&nbsp;&nbsp;&nbsp;&nbsp;天下之市心摇矣；一关不安，则天下之关心动矣。况浇风久扇，变法为难，徒欲<br /><br />&nbsp;&nbsp;&nbsp;&nbsp;禁末流、规小利，岂知失玄默、乱大伦。魏、晋眇小，齐、隋龌龊，亦所不行斯<br /><br />&nbsp;&nbsp;&nbsp;&nbsp;道者也。臣知其不可者五也。<br /><br />&nbsp;&nbsp;&nbsp;&nbsp;今之所以税关市者，何也？岂不以国用不足，边寇为虞，一行斯术，冀有殷<br /><br />&nbsp;&nbsp;&nbsp;&nbsp;赡然也！微臣敢借前箸以筹之。伏惟陛下当圣期，御玄，沉璧于洛，刻石于嵩，<br /><br />&nbsp;&nbsp;&nbsp;&nbsp;铸宝鼎以穷奸，坐明堂而布政，神化广洽，至德潜通。东夷暂惊，应时平殄；南<br /><br />&nbsp;&nbsp;&nbsp;&nbsp;蛮才动，计日归降。西域五十余国，广输一万余里，城堡清夷，亭堠静谧。比为<br /><br />&nbsp;&nbsp;&nbsp;&nbsp;患者，唯苦二蕃。今吐蕃请命，边事不起，即目虽尚屯兵，久后疑成驰柝。独有<br /><br />&nbsp;&nbsp;&nbsp;&nbsp;默啜，假息孤恩，恶贯祸盈，覆亡不暇。征役日已省矣，繁费日已稀矣，然犹下<br /><br />&nbsp;&nbsp;&nbsp;&nbsp;明制，遵太朴，爱人力，惜人财，王侯旧封，妃主新礼，所有支料，咸令减削。<br /><br />&nbsp;&nbsp;&nbsp;&nbsp;此陛下以躬率先，尧、舜之用心也。且关中、河北，水旱数年，诸处逃亡，今始<br /><br />&nbsp;&nbsp;&nbsp;&nbsp;安辑，倘加重税，或虑相惊。况承平岁积，薄赋日久，俗荷深恩，人知自乐。<br /><br />&nbsp;&nbsp;&nbsp;&nbsp;卒有变法，必多生怨，生怨则惊扰，惊扰则不安，中既不安，外何能御？文王曰：<br /><br />&nbsp;&nbsp;&nbsp;&nbsp;“帝王富其人，霸王富其地，理国若不足，乱国若有余。”古人有言：“帝王藏<br /><br />&nbsp;&nbsp;&nbsp;&nbsp;于天下，诸侯藏于百姓，农夫藏于庾，商贾藏于箧。”惟陛下详之。必若师兴有<br /><br />&nbsp;&nbsp;&nbsp;&nbsp;费，国储多窘，即请倍算商客，加敛平人。如此则国保富强，人免忧惧，天下幸<br /><br />&nbsp;&nbsp;&nbsp;&nbsp;甚。臣知其不可者六也。<br /><br />&nbsp;&nbsp;&nbsp;&nbsp;陛下留神系表，属想政源，冒兹炎炽，早朝晏坐。一日二日，机务不遗，先<br /><br />&nbsp;&nbsp;&nbsp;&nbsp;天后天，虚心密应。时政得失，小子何知，率陈瞽辞，伏纸惶惧。<br /><br />&nbsp;&nbsp;&nbsp;&nbsp;疏奏，则天纳之，乃寝其事。<br /><br />&nbsp;&nbsp;&nbsp;&nbsp;四年，除司礼少卿，仍知制诰。时张易之兄弟颇招集文学之士，融与纳言李<br /><br />&nbsp;&nbsp;&nbsp;&nbsp;峤、凤阁侍郎苏味道、麟台少监王绍宗等俱以文才降节事之。及易之伏诛，融左<br /><br />&nbsp;&nbsp;&nbsp;&nbsp;授袁州刺史。寻召拜国子司业，兼修国史。神龙二年，以预修《则天实录》成，<br /><br />&nbsp;&nbsp;&nbsp;&nbsp;封清河县子，赐物五百段，玺书褒美。融为文典丽，当时罕有其比，朝廷所须《<br /><br />&nbsp;&nbsp;&nbsp;&nbsp;洛出宝图颂》、《则天哀册文》及诸大手笔，并手敕付融。撰哀册文，用思精苦，<br /><br />&nbsp;&nbsp;&nbsp;&nbsp;遂发病卒，时年五十四。以侍读之恩，追赠卫州刺史，谥曰文。有集六十卷。<br /><br />&nbsp;&nbsp;&nbsp;&nbsp;二子禹锡、翘，开元中，相次为中书舍人。<br /><br />&nbsp;&nbsp;&nbsp;&nbsp;卢藏用，字子潜，度支尚书承庆之侄孙也。父`，有名于时，官至魏州司<br /><br />&nbsp;&nbsp;&nbsp;&nbsp;马。藏用少以辞学著称。初举进士选，不调，乃著《芳草赋》以见意。寻隐居终<br /><br />&nbsp;&nbsp;&nbsp;&nbsp;南山，学辟谷、练气之术。<br /><br />&nbsp;&nbsp;&nbsp;&nbsp;长安中，征拜左拾遗。时则天将营兴泰宫于万安山，藏用上疏谏曰：<br /><br />&nbsp;&nbsp;&nbsp;&nbsp;臣愚虽不达时变，窃尝读书，见自古帝王之迹众矣。臣闻土阶三尺，茅茨不<br /><br />&nbsp;&nbsp;&nbsp;&nbsp;翦，采椽不斫者，唐尧之德也；卑宫室，菲饮食，尽力于沟洫者，大禹之行也；<br /><br />&nbsp;&nbsp;&nbsp;&nbsp;惜中人十家之产，而罢露台之制者，汉文之明也。并能垂名无穷，为帝皇之烈。<br /><br />&nbsp;&nbsp;&nbsp;&nbsp;岂不以克念徇物，博施济众，以臻于仁恕哉！今陛下崇台邃宇，离宫别馆，亦已<br /><br />&nbsp;&nbsp;&nbsp;&nbsp;多矣。更穷人之力以事土木，臣恐议者以陛下为不忧人、务奉已也。<br /><br />&nbsp;&nbsp;&nbsp;&nbsp;且顷岁已来，虽年谷颇登，而百姓未有储蓄。陛下西幸东巡，人未休息，土<br /><br />&nbsp;&nbsp;&nbsp;&nbsp;木之役，岁月不空。陛下不因此时施德布化，复广造宫苑，臣恐人未易堪。今左<br /><br />&nbsp;&nbsp;&nbsp;&nbsp;右近臣，多以顺意为忠；朝廷具僚，皆以犯忤为患。至今陛下不知百姓失业，亦<br /><br />&nbsp;&nbsp;&nbsp;&nbsp;不知左右伤陛下之仁也。臣闻忠臣不避死亡之患，以纳君于仁；明主不恶切直之<br /><br />&nbsp;&nbsp;&nbsp;&nbsp;言，以垂名千载。陛下诚能发明恕之制，以劳人为辞，则天下必以陛下为惜人力<br /><br />&nbsp;&nbsp;&nbsp;&nbsp;而苦己也。小臣固陋，不识忌讳，敢冒死上闻。乞下臣此章，与执事者议其可否，<br /><br />&nbsp;&nbsp;&nbsp;&nbsp;则天下幸甚。<br /><br />&nbsp;&nbsp;&nbsp;&nbsp;神龙中，累转起居舍人，兼知制诰，俄迁中书舍人。藏用常以俗多拘忌，有<br /><br />&nbsp;&nbsp;&nbsp;&nbsp;乖至理，乃著《析滞论》以畅其事，辞曰：<br /><br />&nbsp;&nbsp;&nbsp;&nbsp;客曰：“天道玄微，神理幽化，圣人所以法象，众庶由其运行。故大挠造甲<br /><br />&nbsp;&nbsp;&nbsp;&nbsp;子，容成著律历，黄公裁变，玄女启谟，八门御时，六神直事。从之者则兵强国<br /><br />&nbsp;&nbsp;&nbsp;&nbsp;富，违之者则将弱朝危，有同影响，若合符契。先生亦尝闻之乎？<br /><br />&nbsp;&nbsp;&nbsp;&nbsp;主人曰：“何为其然也？子所谓曲学所习，忝了守，徒识偏方之诡说，<br /><br />&nbsp;&nbsp;&nbsp;&nbsp;未究亨衢之通论。盖《易》曰“先天不违”，《传》称“人神之主”。范围不过，<br /><br />&nbsp;&nbsp;&nbsp;&nbsp;三才所以虚中；进退非邪，百王所以无外。故曰：“国之将兴听于人，将亡听于<br /><br />&nbsp;&nbsp;&nbsp;&nbsp;神。”又曰：“祸福无门，唯人所召。人无衅焉，妖不自作。”由是言之，得丧<br /><br />&nbsp;&nbsp;&nbsp;&nbsp;兴亡，并关人事；吉凶悔吝，无涉天时。且皇天无亲，唯德是辅，为不善者，天<br /><br />&nbsp;&nbsp;&nbsp;&nbsp;降之殃。高宗修德，桑谷以变；宋君引过，法星退舍，此天道所以从人者也。古<br /><br />&nbsp;&nbsp;&nbsp;&nbsp;之为政者，刑狱不滥则人寿，赋敛蠲省则人富，法令有常则国静，赏罚得中则兵<br /><br />&nbsp;&nbsp;&nbsp;&nbsp;强。所以礼者，士之所归，赏者，士之所死，礼赏不倦，则士争先。苟违此途，<br /><br />&nbsp;&nbsp;&nbsp;&nbsp;虽卜时行刑，择日出令，必无成功矣。自叔世迁讹，俗多徼幸，竞称怪力，争诵<br /><br />&nbsp;&nbsp;&nbsp;&nbsp;诡言，屈政教而就孤虚，弃信赏而从推步。附会前史，变易旧经，依托空文，以<br /><br />&nbsp;&nbsp;&nbsp;&nbsp;为征据。覆军败将者，则隐秘无闻；偶同幸中者，则共相文饰。岂唯德之增惑，<br /><br />&nbsp;&nbsp;&nbsp;&nbsp;亦乃学人自是。呜呼，习俗讹谬，一至此焉！<br /><br />&nbsp;&nbsp;&nbsp;&nbsp;昔者，甲子兴师，非成功之日；往亡用事，异制胜之辰。人事苟修，何往不<br /><br />&nbsp;&nbsp;&nbsp;&nbsp;济？至若环城自守，接阵重围，无阙地形，不乖天道。若兵强将智，粟积城坚，<br /><br />&nbsp;&nbsp;&nbsp;&nbsp;虽复屡转魁刚，频移太岁，坐推白虎，行计贪狼，自符难斗之祥，多贻蚁附之困。<br /><br />&nbsp;&nbsp;&nbsp;&nbsp;故曰，任贤使能，则不时日而事利；明法审令，则不卜筮而事吉；养劳赏功，则<br /><br />&nbsp;&nbsp;&nbsp;&nbsp;不祷祠而得福。此所谓天时不如地利，地利不如人和。太公犯雨，逆天时也，韩<br /><br />&nbsp;&nbsp;&nbsp;&nbsp;信背水，乖地利也，并存人事，俱成大业。削树而斩庞涓，举火而屠张A，未必<br /><br />&nbsp;&nbsp;&nbsp;&nbsp;暗同岁德，冥会日游，俱运三门，并占四杀。杜邮齿剑，抑唯计沮，垓下悲歌，<br /><br />&nbsp;&nbsp;&nbsp;&nbsp;实阶印。若以并资厌胜，不事良图，则长平尽坑，固须恒济，襄城无噍，亦<br /><br />&nbsp;&nbsp;&nbsp;&nbsp;可常保。是知拘而多忌，终丧大功；百姓与能，必遗小数。金鸡玉鹤，方为楚国<br /><br />&nbsp;&nbsp;&nbsp;&nbsp;之殃；《万毕》、《枕中》，适构淮南之祸。刻符指盗，反更亡身；被发邀神，<br /><br />&nbsp;&nbsp;&nbsp;&nbsp;翻招夷族。嗟乎，威斗赭鞭，不禳赤伏之运；筑城断罔，何救素灵之哭！火灾不<br /><br />&nbsp;&nbsp;&nbsp;&nbsp;验，裨灶无力以窥天；超乘阶凶，王孙取监于观德。九征九变，是曰长途；人谋<br /><br />&nbsp;&nbsp;&nbsp;&nbsp;鬼谋，良归有道。此并经史陈迹，贤圣通规，仁远乎哉，讵宜滞执？<br /><br />&nbsp;&nbsp;&nbsp;&nbsp;客乃蹙然避席曰：“鄙人困蒙，不阶至道，请事斯语，归于正途。而今而后，<br /><br />&nbsp;&nbsp;&nbsp;&nbsp;焚蓍龟，毁律历，废六合，斥五行，浩然清虑，则将奚若？”答曰：“此所谓过<br /><br />&nbsp;&nbsp;&nbsp;&nbsp;犹不及也。夫甲子所以配日月，律历所以通岁时，金木所以备法象，蓍龟所以筮<br /><br />&nbsp;&nbsp;&nbsp;&nbsp;吉凶。圣人以此神明德行，辅助谋猷，存之则协赞成功，执之则凝滞于物。消息<br /><br />&nbsp;&nbsp;&nbsp;&nbsp;之义，其在兹乎！”客于是循墙匍匐，帖然无气，口<去欠>心醉，不知所以答矣。<br /><br />&nbsp;&nbsp;&nbsp;&nbsp;景龙中，为吏部侍郎。藏用性无挺特，多为权要所逼，颇隳公道。又迁黄门<br /><br />&nbsp;&nbsp;&nbsp;&nbsp;侍郎，兼昭文馆学士，转工部侍郎、尚书右丞。先天中，坐托附太平公主，配流<br /><br />&nbsp;&nbsp;&nbsp;&nbsp;岭表。开元初，起为黔州都督府长史，兼判都督事，未行而卒，年五十余。有集<br /><br />&nbsp;&nbsp;&nbsp;&nbsp;二十卷。<br /><br />&nbsp;&nbsp;&nbsp;&nbsp;藏用工篆隶，好琴棋，当时称为多能之士。少与陈子昂、赵贞固友善，二人<br /><br />&nbsp;&nbsp;&nbsp;&nbsp;并早卒，藏用厚抚其子，为时所称。然初隐居之时，有贞俭之操，往来于少室、<br /><br />&nbsp;&nbsp;&nbsp;&nbsp;终南二山，时人称为“随驾隐士”；及登朝，趑趄诡佞，专事权贵，奢靡淫纵，<br /><br />&nbsp;&nbsp;&nbsp;&nbsp;以此获讥于世。<br /><br />&nbsp;&nbsp;&nbsp;&nbsp;徐彦伯，兖州瑕丘人也。少以文章擅名，河北道安抚大使薛元超表荐之，对<br /><br />&nbsp;&nbsp;&nbsp;&nbsp;策擢第，累转蒲州司兵参军。时司户韦鄙婆惺拢司士李亘工于翰札，而彦伯以<br /><br />&nbsp;&nbsp;&nbsp;&nbsp;文辞雅美，时人谓之“河中三绝”。<br /><br />&nbsp;&nbsp;&nbsp;&nbsp;彦伯圣历中累除给事中，时王公卿士多以言语不慎，密为酷吏周兴、来俊臣<br /><br />&nbsp;&nbsp;&nbsp;&nbsp;等所陷，彦伯乃著《枢机论》以诫于代，其辞曰：<br /><br />&nbsp;&nbsp;&nbsp;&nbsp;《书》曰：“唯口起羞，惟甲胃起戎。”又云：“齐乃位，度乃口。”《易》<br /><br />&nbsp;&nbsp;&nbsp;&nbsp;曰：“慎言语，节饮食。”又云：“出其言善，千里应之；出其言不善，千里违<br /><br />&nbsp;&nbsp;&nbsp;&nbsp;之。”《礼》亦云：“可言也，不可行也，君子不言也；可行也，不可言也，君<br /><br />&nbsp;&nbsp;&nbsp;&nbsp;子不行也。”呜呼！先圣知言之为大也，知言之为急也，精微以劝之，典谟以告<br /><br />&nbsp;&nbsp;&nbsp;&nbsp;之，礼经以防之。守名教者，何可不修其诂训而服其糟粕乎？故曰：“言语者，<br /><br />&nbsp;&nbsp;&nbsp;&nbsp;君子之枢机，动则物应，物应则得失之兆见也。得之者江海比邻，失之者肝胆楚、<br /><br />&nbsp;&nbsp;&nbsp;&nbsp;越，然后知否泰荣辱，系于言乎！<br /><br />&nbsp;&nbsp;&nbsp;&nbsp;夫言者，德之柄也，行之主也，志之端也，身之文也，既可以济身，亦可以<br /><br />&nbsp;&nbsp;&nbsp;&nbsp;覆身。故中庸镂其心，右阶铭其背，南容复于白圭，箕子畴于《洪范》，良有以<br /><br />&nbsp;&nbsp;&nbsp;&nbsp;也。是以掎摭瑕玷，参详躁竞，审无常以阶乱，将不密以致危。利生于口，森然<br /><br />&nbsp;&nbsp;&nbsp;&nbsp;覆邦之说；道不由衷，变彼如簧之刺。可不惧之哉！其有识暗邪正，虑微形朕，<br /><br />&nbsp;&nbsp;&nbsp;&nbsp;破金汤之龠，封祸乱之根，用a为全计，以号i为令德。至若梧宫问答，<br /><br />&nbsp;&nbsp;&nbsp;&nbsp;荆、齐所以奔命；韩、魏加肘，智伯所以危残。蔡侯绳息妫也，亟招甲兵之罚；<br /><br />&nbsp;&nbsp;&nbsp;&nbsp;郑曼图宗卿也，而受鼎镬之诛。史迁轻议，终下蚕室；张说，更齿龙渊。凡此<br /><br />&nbsp;&nbsp;&nbsp;&nbsp;过言，其流匪一。或秽犹粪土，或动成刀剑，或苟且其心，或脂膏其吻。挟邪作<br /><br />&nbsp;&nbsp;&nbsp;&nbsp;蛊，守之而不懈；往辄破的，去之而弥远。亦可异韩庐聚音，也群吠，得死为<br /><br />&nbsp;&nbsp;&nbsp;&nbsp;幸，何循名之立乎？虽复伯玉沮颜，追谢于元凯，蒋济贻恨，失誉于王陵，犀首<br /><br />&nbsp;&nbsp;&nbsp;&nbsp;没齿于季章，曹瞒`舌于刘主，当何及哉！孔子曰：“予欲无言。”又云：<br /><br />&nbsp;&nbsp;&nbsp;&nbsp;“终身为善一言败之，惜也。”老子亦云：“多言数穷。”又云“聪明深察而近<br /><br />&nbsp;&nbsp;&nbsp;&nbsp;于死者，议人者也。”何圣人之深思伟虑，杜渐防萌之至乎！<br /><br />&nbsp;&nbsp;&nbsp;&nbsp;夫不可言而言者曰狂，可言而不言者曰隐。钳舌拱默，曷通彼此之怀；括囊<br /><br />&nbsp;&nbsp;&nbsp;&nbsp;而处，孰启谟明之训？则上言者，下听也；下言者，上用也。睿哲之言，犹天地<br /><br />&nbsp;&nbsp;&nbsp;&nbsp;也，人覆焘而生焉；大雅之言，犹钟鼓也，人考击而乐焉。作以龟镜，姬公之言<br /><br />&nbsp;&nbsp;&nbsp;&nbsp;也；出为金石，曾子之言也；存其家邦，国侨之言也；立而不朽，臧孙之言也。<br /><br />&nbsp;&nbsp;&nbsp;&nbsp;是谓德音，诣我宗极，满于天下，贻厥后昆。殷宗甘之于酒醴，孙卿谕之以琴瑟，<br /><br />&nbsp;&nbsp;&nbsp;&nbsp;阙里重于四时，郢都轻其千乘。岂不韪哉，岂不休哉！但探世猷，克念丕训，<br /><br />&nbsp;&nbsp;&nbsp;&nbsp;审思而应，精虑而动。谋其心以后发，择其交以后谈，不蹙趋于非党，不屏营于<br /><br />&nbsp;&nbsp;&nbsp;&nbsp;诡遇。非先王之至德不敢行，非先王之法言不敢道，翦其谍谍之绪，扑其炎炎之<br /><br />&nbsp;&nbsp;&nbsp;&nbsp;势。自然介尔景福，锡兹纯嘏，则悔吝何由而生，怨恶何由而至哉？孔子曰：<br /><br />&nbsp;&nbsp;&nbsp;&nbsp;“终日行，不遗已患；终日言，不遗已忧。”如此乃可以言也。戒之哉，戒之哉！<br /><br />&nbsp;&nbsp;&nbsp;&nbsp;神龙元年，迁太常少卿，兼修国史，以预修《则天实录》成，封高平县子，<br /><br />&nbsp;&nbsp;&nbsp;&nbsp;赐物五百段。未几，出为卫州刺史，以善政闻，玺书劳勉。俄转蒲州刺史，入为<br /><br />&nbsp;&nbsp;&nbsp;&nbsp;工部侍郎，寻除卫尉卿，兼昭文馆学士。景龙三年，中宗亲拜南郊，彦伯作《南<br /><br />&nbsp;&nbsp;&nbsp;&nbsp;郊赋》以献，辞甚典美。景云初，加银青光禄大夫，迁右散骑常侍、太子宾客，<br /><br />&nbsp;&nbsp;&nbsp;&nbsp;仍兼昭文馆学士。先天元年，以疾乞骸骨，许之。开元二年卒。<br /><br />&nbsp;&nbsp;&nbsp;&nbsp;彦伯事寡嫂甚谨，抚诸侄同于己子。自晚年属文，好为强涩之体，颇为后进<br /><br />&nbsp;&nbsp;&nbsp;&nbsp;所效焉。有文集二十卷，行于时。<br /><br />&nbsp;&nbsp;&nbsp;&nbsp;史臣曰：才出于智，行出于性。故文章巧拙，由智之深浅也；行义诡实，由<br /><br />&nbsp;&nbsp;&nbsp;&nbsp;性之善恶也。然则智性禀之于气，不可使之强也。苏味道、李峤等，俱为辅相，<br /><br />&nbsp;&nbsp;&nbsp;&nbsp;各处穹崇。观其章疏之能，非无奥赡；验以弼谐之道，罔有贞纯。故狄仁杰有言<br /><br />&nbsp;&nbsp;&nbsp;&nbsp;曰：“苏、李足为文吏矣。”得非龌龊者乎！模棱之病，尤足可讥。崔融、卢藏<br /><br />&nbsp;&nbsp;&nbsp;&nbsp;用、徐彦伯等，文学之功，不让苏、李，知有守常之道，而无应变之机。规谏之<br /><br />&nbsp;&nbsp;&nbsp;&nbsp;深，崔比卢、徐，稍为优矣。<br /><br />&nbsp;&nbsp;&nbsp;&nbsp;赞曰：房、杜、姚、宋，俱立大功。咸以二族，谭为美风。苏、李文学，一<br /><br />&nbsp;&nbsp;&nbsp;&nbsp;代之雄。有惭辅弼，称之岂同。凡人有言，未必有德。崔与卢、徐，皆攻翰墨。<br /><br />&nbsp;&nbsp;&nbsp;&nbsp;文虽堪尚，义无可则。备位守常，斯言罔忒。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2967);">加入书签</a><a
                        href="2966.html">上一页</a>&larr;<a href="index.html">返回列表</a>&rarr;<a
                            href="2968.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2966.html"; var next_page = "2968.html"; var index_page = "index.html"; var sortid = "9"; var article_id = "45"; var chapter_id = "2967"; var articlename = "旧唐书"; var chaptername = " 卷九十四 列传第四十四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>