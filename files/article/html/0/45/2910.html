<!DOCTYPE html>
<html>
<head>
<meta charset="gbk" />
<title>旧唐书- 卷三十七 志第十七-在线阅读-哈西文学网</title>
<meta name="keywords" content="刘d，旧唐书， 卷三十七 志第十七全文， 卷三十七 志第十七在线阅读 哈西文学网" />
<meta name="description" content="哈西文学网提供刘d的旧唐书  卷三十七 志第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2910.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2910.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 志第十七</h1>
            <div class="link xb">
                <a href="2909.html">上一页</a>&larr;<a href="index.html">返回列表</a>&rarr;<a
                    href="2911.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行<br /><br />&nbsp;&nbsp;&nbsp;&nbsp;昔禹得《河图》、《洛书》六十五字，治水有功，因而宝之。殷太师箕子入<br /><br />&nbsp;&nbsp;&nbsp;&nbsp;周，武王访其事，乃陈《洪范》九畴之法，其一曰五行。汉兴，董仲舒、刘向治<br /><br />&nbsp;&nbsp;&nbsp;&nbsp;《春秋》，论灾异，乃引九畴之说，附于二百四十二年行事，一推咎征天人之变。<br /><br />&nbsp;&nbsp;&nbsp;&nbsp;班固叙汉史，采其说《五行志》。绵代史官，因而缵之。今略举大端，以明变怪<br /><br />&nbsp;&nbsp;&nbsp;&nbsp;之本。<br /><br />&nbsp;&nbsp;&nbsp;&nbsp;《经》曰：“水曰润下，火曰炎上，木曰曲直，金曰从革，土爰稼穑。”又<br /><br />&nbsp;&nbsp;&nbsp;&nbsp;曰：“建用皇极。”《传》曰：“畋猎不时，饮食不享，出入不节，夺民农时，<br /><br />&nbsp;&nbsp;&nbsp;&nbsp;及有奸谋，则木不曲直。弃法律，逐功臣，杀太子，以妾为妻，则火不炎上。好<br /><br />&nbsp;&nbsp;&nbsp;&nbsp;治宫室，饰台榭，内淫乱，犯亲戚，侮父兄，则稼穑不成。好战功，轻百姓，饰<br /><br />&nbsp;&nbsp;&nbsp;&nbsp;城郭，侵边境，则金不从革。简宗庙，不祷祠，废祭祀，逆天时，则水不润下。”<br /><br />&nbsp;&nbsp;&nbsp;&nbsp;《经》曰“敬用五事”，谓“貌曰恭，言曰从，视曰明，听曰聪，思曰睿。恭作<br /><br />&nbsp;&nbsp;&nbsp;&nbsp;肃，从作V，明作哲，聪作谋，睿作圣。”又曰“建用皇极”，“皇建其有极”。<br /><br />&nbsp;&nbsp;&nbsp;&nbsp;《传》曰“貌之不恭，是谓不肃，厥咎狂，厥罚恒雨，厥极凶。时则有服妖，时<br /><br />&nbsp;&nbsp;&nbsp;&nbsp;则有龟孽，时则有鸡祸，时则有下体生上之疴，时则有青眚青祥。凡草木之类谓<br /><br />&nbsp;&nbsp;&nbsp;&nbsp;之妖，虫豸之类谓之孽，六畜谓之祸，及人谓之疴，甚则异物生谓之眚，身外而<br /><br />&nbsp;&nbsp;&nbsp;&nbsp;来谓之祥也。言之不从，是谓不V，厥咎c，厥罚恒[，厥极忧。时则有诗妖，<br /><br />&nbsp;&nbsp;&nbsp;&nbsp;时则有介虫之孽，时则有犬祸，时则有口舌之疴，时则有白眚白祥。视之不明，<br /><br />&nbsp;&nbsp;&nbsp;&nbsp;是谓不哲，厥咎豫，厥罚恒燠，厥极疾。时则有草妖，时则有I虫之孽，时则有<br /><br />&nbsp;&nbsp;&nbsp;&nbsp;羊祸，时则有目疴，时则有赤眚赤祥。听之不聪，是谓不谋，厥咎急，厥罚恒寒，<br /><br />&nbsp;&nbsp;&nbsp;&nbsp;厥极贫。时则有鼓妖，时则有鱼孽，时则有豕祸，时则有耳疴，时则有黑眚黑祥。<br /><br />&nbsp;&nbsp;&nbsp;&nbsp;思之不睿，是谓不圣，厥咎蒙，厥罚恒风，厥极凶短折。时则有脂夜之妖，时则<br /><br />&nbsp;&nbsp;&nbsp;&nbsp;有华孽，时则有牛祸，时则有心腹之疴，时则有黄眚黄祥。皇之不极，是谓不建，<br /><br />&nbsp;&nbsp;&nbsp;&nbsp;厥咎g，厥罚恒阴，厥极弱。时则有射妖，时则有龙蛇之孽，时则有马祸，时<br /><br />&nbsp;&nbsp;&nbsp;&nbsp;则有下体代上之疴，时则有日月乱行、星辰逆行。”九畴名数十五，其要五行、<br /><br />&nbsp;&nbsp;&nbsp;&nbsp;皇极之说，前贤所以穷治乱之变，谈天人之际，盖本于斯。故先录其言，以传于<br /><br />&nbsp;&nbsp;&nbsp;&nbsp;事。京房《易传》曰：“臣事虽正，专必地震。其震，于水则波，于木则摇，于<br /><br />&nbsp;&nbsp;&nbsp;&nbsp;屋则瓦落，大经在辟而易臣，兹谓阴动。”又曰：“小人剥庐，厥妖山崩，兹谓<br /><br />&nbsp;&nbsp;&nbsp;&nbsp;阴乘阳，弱胜强。”刘向曰：“金木水l土，地所以震。”《春秋》灾异，先书<br /><br />&nbsp;&nbsp;&nbsp;&nbsp;地震、日蚀，恶阴盈也。<br /><br />&nbsp;&nbsp;&nbsp;&nbsp;贞观十二年正月二十二日，松、丛二州地震，坏人庐舍。二十年九月十五日，<br /><br />&nbsp;&nbsp;&nbsp;&nbsp;灵州地震，有声如雷。二十三年八月一日，晋州地震，坏人庐舍，压死者五十馀<br /><br />&nbsp;&nbsp;&nbsp;&nbsp;人。三日，又震。十一月五日，又震。永徽元年四月一日，又震。六月十二日，<br /><br />&nbsp;&nbsp;&nbsp;&nbsp;又震。高宗顾谓侍臣曰：“朕政教不明，使晋州之地，屡有震动。”侍中张行成<br /><br />&nbsp;&nbsp;&nbsp;&nbsp;曰：“天，阳也；地，阴也。阳，君象；阴，臣象。君宜转动，臣宜安静。今晋<br /><br />&nbsp;&nbsp;&nbsp;&nbsp;州地震，弥旬不休，臣将恐女谒用事，大臣阴谋。且晋州，陛下本封，今地屡震，<br /><br />&nbsp;&nbsp;&nbsp;&nbsp;尤彰其应。伏愿深思远虑，以杜其萌。”帝深然之。开元二十二年二月十八日，<br /><br />&nbsp;&nbsp;&nbsp;&nbsp;秦州地震。先是，秦州百姓闻州西北地下殷殷有声，俄而地震，坏廨宇及居人庐<br /><br />&nbsp;&nbsp;&nbsp;&nbsp;舍数千间，地拆而复合，震经时不定，压死百馀人。玄宗令右丞相萧嵩致祭山川，<br /><br />&nbsp;&nbsp;&nbsp;&nbsp;又遣仓部员外郎韦伯阳往宣慰，存恤所损之家。<br /><br />&nbsp;&nbsp;&nbsp;&nbsp;至德元年十一月辛亥朔，河西地震有声，地裂陷，坏庐舍，张掖、酒泉尤甚。<br /><br />&nbsp;&nbsp;&nbsp;&nbsp;至二载六月始止。大历二年十一月壬申，京师地震，有声自东北来，如雷者三。<br /><br />&nbsp;&nbsp;&nbsp;&nbsp;四年二月丙辰夜，京师地震，有声如雷者三。贞元三年十一月己卯夜，京师地震，<br /><br />&nbsp;&nbsp;&nbsp;&nbsp;是夕者三，巢鸟皆惊，人多去室。东都、蒲、陕亦然。四年正月朔日，德宗御含<br /><br />&nbsp;&nbsp;&nbsp;&nbsp;元殿受朝贺。是日质明，殿阶及栏槛三十馀间，无故自坏，甲士死者十馀人。其<br /><br />&nbsp;&nbsp;&nbsp;&nbsp;夜，京师地震。二日又震，三日又震，十八日又震，十九日又震，二十日又震。<br /><br />&nbsp;&nbsp;&nbsp;&nbsp;帝谓宰臣曰：“盖朕寡德，屡致后土震惊，但当修政，以答天谴耳。”二十三日<br /><br />&nbsp;&nbsp;&nbsp;&nbsp;又震，二十四日又震，二十五日又震，时金、房州尤甚，江溢山裂，屋宇多坏，<br /><br />&nbsp;&nbsp;&nbsp;&nbsp;人皆露处。至二月三日壬午，又震，甲申又震，乙酉又震，丙申又震。三月甲寅，<br /><br />&nbsp;&nbsp;&nbsp;&nbsp;已震，己未又震，庚午又震，辛未又震。京师地生毛，或白或黄，有长尺馀者。<br /><br />&nbsp;&nbsp;&nbsp;&nbsp;五月丁卯，又震。八月甲辰，又震，其声如雷。九年四月辛酉，京师又震，有声<br /><br />&nbsp;&nbsp;&nbsp;&nbsp;如雷。河中尤甚，坏城垒庐舍，地裂水涌。十年四月戊申，又震。十三年十月乙<br /><br />&nbsp;&nbsp;&nbsp;&nbsp;未日午时，震从东来，须臾而止。<br /><br />&nbsp;&nbsp;&nbsp;&nbsp;元和七年八月，京师地震。宪宗谓侍臣曰：“昨地震，草树皆摇，何祥异也？”<br /><br />&nbsp;&nbsp;&nbsp;&nbsp;宰臣李绛曰：“昔周时地震，三川竭，太史伯阳甫谓周君曰：‘天地之气，不过<br /><br />&nbsp;&nbsp;&nbsp;&nbsp;其序。若过其序，人乱也。人政乖错，则上感阴阳之气，阳伏而不能出，阴迫而<br /><br />&nbsp;&nbsp;&nbsp;&nbsp;不能升，于是有地震。’又孔子修《春秋》，所纪灾异，先地震、日蚀，盖地载<br /><br />&nbsp;&nbsp;&nbsp;&nbsp;万物，日君象，政有感伤，天地见眚，书之示戒，用儆后王。伏愿陛下体励虔恭<br /><br />&nbsp;&nbsp;&nbsp;&nbsp;之诚，动以利万物、绥万方为念，则变异自消，休征可致。”九年三月丙辰，`<br /><br />&nbsp;&nbsp;&nbsp;&nbsp;州地震，昼夜八十震方止，压死者百馀人。大和九年三月乙卯，京师地震。开成<br /><br />&nbsp;&nbsp;&nbsp;&nbsp;元年二月乙亥夜四更，京师地震，屋瓦皆坠，户牖之间有声。二年十一月乙丑夜，<br /><br />&nbsp;&nbsp;&nbsp;&nbsp;地南北微震。大中三年十月，京师地震，振武、天德、灵武、盐、夏等州皆震，<br /><br />&nbsp;&nbsp;&nbsp;&nbsp;坏军镇庐舍。<br /><br />&nbsp;&nbsp;&nbsp;&nbsp;武德六年七月二十日，`州山崩，川水咽流。<br /><br />&nbsp;&nbsp;&nbsp;&nbsp;贞观八年七月七日，陇右山崩，大蛇屡见。太宗问秘书监虞世南曰：“是何<br /><br />&nbsp;&nbsp;&nbsp;&nbsp;灾异？”对曰：“春秋时梁山崩，晋侯召伯宗而问焉。对曰：‘国主山川，故山<br /><br />&nbsp;&nbsp;&nbsp;&nbsp;崩川竭，君为之不举，降服出次，祝币以礼焉。’晋侯从之，卒亦无害。汉文帝<br /><br />&nbsp;&nbsp;&nbsp;&nbsp;九年，齐、楚地二十九山同日崩。文帝出令，郡国无来献，施惠于天下，远近欢<br /><br />&nbsp;&nbsp;&nbsp;&nbsp;洽，亦不为灾。后汉灵帝时，青蛇见御座。晋惠帝时，大蛇长三百步，经市入庙。<br /><br />&nbsp;&nbsp;&nbsp;&nbsp;今蛇见山泽，盖深山大泽，实生龙蛇，亦不足怪也。唯修德可以消变。”上然之。<br /><br />&nbsp;&nbsp;&nbsp;&nbsp;十七年八月四日，凉州昌松县鸿池谷有石五，青质白文，成字曰“高皇海出多子<br /><br />&nbsp;&nbsp;&nbsp;&nbsp;李元王八十年太平天子李世民千年太子李治书燕山人士乐太国主尚汪谭奖文仁迈<br /><br />&nbsp;&nbsp;&nbsp;&nbsp;千古大王五王六王七王ш毛才子七佛八菩萨及上果佛田天子文武贞观昌大圣延四<br /><br />&nbsp;&nbsp;&nbsp;&nbsp;方上下治示孝仙戈入为善。”凉州奏。其年十一月三日，遣使祭之，曰：“嗣天<br /><br />&nbsp;&nbsp;&nbsp;&nbsp;子某，祚继鸿业，君临宇县，夙兴旰食，无忘于政，导德齐礼，愧于前修。天有<br /><br />&nbsp;&nbsp;&nbsp;&nbsp;成命，表瑞贞石，文字昭然，历数唯永。既旌高庙之业，又锡眇身之祚。迨于皇<br /><br />&nbsp;&nbsp;&nbsp;&nbsp;太子治，亦降贞符，具纪姓氏，列于石言。仰瞻睿汉，空铭大造，甫惟寡薄，弥<br /><br />&nbsp;&nbsp;&nbsp;&nbsp;增寅惧。敢因大礼，重荐玉帛，上谢明灵之贶，以申祗之诚。”<br /><br />&nbsp;&nbsp;&nbsp;&nbsp;永徽四年八月二十日，陨石十八于同州冯翊县，光曜，有声如雷。上问于志<br /><br />&nbsp;&nbsp;&nbsp;&nbsp;宁曰：“此何祥也？当由朕政之有阙。”对曰：“按《春秋》，陨石于宋五，内<br /><br />&nbsp;&nbsp;&nbsp;&nbsp;史过曰：‘是阴阳之事，非吉凶所生。’自古灾变，杳不可测，但恐物之自尔，<br /><br />&nbsp;&nbsp;&nbsp;&nbsp;未必关于人事。陛下发书诫惧，责躬自省，未必不为福矣。”永昌中，华州敷水<br /><br />&nbsp;&nbsp;&nbsp;&nbsp;店西南坡，白昼飞四五里，直抵赤水，其坡上树木禾黍，宛然无损。则天时，新<br /><br />&nbsp;&nbsp;&nbsp;&nbsp;丰县东南露台乡，因大风雨雹震，有山踊出，高二百尺，有池周三顷，池中有龙<br /><br />&nbsp;&nbsp;&nbsp;&nbsp;凤之形、禾麦之异。则天以为休征，名为庆山。荆州人俞文俊诣阙上书曰：“臣<br /><br />&nbsp;&nbsp;&nbsp;&nbsp;闻天气不和而寒暑隔，人气不和而疣赘生，地气不和而堆阜出。今陛下以女主居<br /><br />&nbsp;&nbsp;&nbsp;&nbsp;阳位，反易刚柔，故地气隔塞，山变为灾。陛下以为庆山，臣以为非庆也。诚宜<br /><br />&nbsp;&nbsp;&nbsp;&nbsp;侧身修德，以答天谴。不然，恐灾祸至。”则天怒，流于岭南。开元十七年四月<br /><br />&nbsp;&nbsp;&nbsp;&nbsp;五日，大风震电，蓝田山开百馀步。乾元二年六月，虢州乡县界黄河内女娲墓，<br /><br />&nbsp;&nbsp;&nbsp;&nbsp;天宝十三载因大雨晦冥，失其所在，至今年六月一日夜，河滨人家忽闻风雨声，<br /><br />&nbsp;&nbsp;&nbsp;&nbsp;晓见其墓踊出，上有双柳树，下有巨石二，柳各长丈馀。郡守图画以闻，今号风<br /><br />&nbsp;&nbsp;&nbsp;&nbsp;陵堆。大历十三年，郴州黄芩山崩震，压杀数百人。建中初，魏州魏县西四十里，<br /><br />&nbsp;&nbsp;&nbsp;&nbsp;忽然土长四五尺数亩，里人骇异之。明年，魏博田悦反，德宗命河东马燧、潞州<br /><br />&nbsp;&nbsp;&nbsp;&nbsp;李抱真讨之，营于陉山。幽州朱滔、恒州王武俊帅兵救田悦，王师退保魏县西。<br /><br />&nbsp;&nbsp;&nbsp;&nbsp;朱滔、武俊、田悦引军与王师对垒。三年十一月，朱滔c称冀王，武俊称赵王，<br /><br />&nbsp;&nbsp;&nbsp;&nbsp;田悦称魏王。悦时垒正当土长之所，及c署告天，乃因其长土为坛以祭。魏州功<br /><br />&nbsp;&nbsp;&nbsp;&nbsp;曹韦稔为《益土颂》以媚悦。马燧闻之，笑曰：“田悦异常贼也。”<br /><br />&nbsp;&nbsp;&nbsp;&nbsp;贞观十一年七月一日，黄气竟天，大雨，谷水溢，入洛阳宫，深四尺，坏左<br /><br />&nbsp;&nbsp;&nbsp;&nbsp;掖门，毁宫寺一十九；洛水暴涨，漂六百馀家。帝引咎，令群臣直言政之得失。<br /><br />&nbsp;&nbsp;&nbsp;&nbsp;中书侍郎岑文本曰：“伏唯陛下览古今之事，察安危之机，上以社稷为重，下以<br /><br />&nbsp;&nbsp;&nbsp;&nbsp;亿兆为念。明选举，慎赏罚，进贤才，退不肖。闻过即改，从谏如流。为善在于<br /><br />&nbsp;&nbsp;&nbsp;&nbsp;不疑，出令期于必信。颐神养性，省畋游之娱；去奢从俭，减工役之费。务静方<br /><br />&nbsp;&nbsp;&nbsp;&nbsp;内，不求辟土；载橐弓矢，而无忘武备。凡此数者，愿陛下行之不怠，必当转祸<br /><br />&nbsp;&nbsp;&nbsp;&nbsp;为福，化咎为祥。况水之为患，阴阳常理，岂可谓之天谴而系圣心哉！”十三日，<br /><br />&nbsp;&nbsp;&nbsp;&nbsp;诏曰：“暴雨为灾，大水泛溢，静思厥咎，朕甚惧焉。文武百僚，各上封事，极<br /><br />&nbsp;&nbsp;&nbsp;&nbsp;言朕过，无有所讳。诸司供进，悉令减省。凡所力役，量事停废。遭水之家，赐<br /><br />&nbsp;&nbsp;&nbsp;&nbsp;帛有差。”二十日，诏废明德宫及飞山宫之玄圃院，分给河南、洛阳遭水户。九<br /><br />&nbsp;&nbsp;&nbsp;&nbsp;月，黄河泛滥，坏陕州河北县及太原仓，毁河阳中氵单，太宗幸白马坂以观之。<br /><br />&nbsp;&nbsp;&nbsp;&nbsp;永徽五年六月，恒州大雨，自二日至七日。滹沱河水泛溢，损五千三百家。<br /><br />&nbsp;&nbsp;&nbsp;&nbsp;总章二年七月，冀州奏：六月十三日夜降雨，至二十日，水深五尺，其夜暴水深<br /><br />&nbsp;&nbsp;&nbsp;&nbsp;一丈已上，坏屋一万四千三百九十区，害田四千四百九十六顷。九月十八日，括<br /><br />&nbsp;&nbsp;&nbsp;&nbsp;州暴风雨，海水翻上，坏永嘉、安固二县城百姓庐舍六千八百四十三区，杀人九<br /><br />&nbsp;&nbsp;&nbsp;&nbsp;千七十、牛五百头，损田苗四千一百五十顷。咸亨元年五月十四日，连日澍雨，<br /><br />&nbsp;&nbsp;&nbsp;&nbsp;山水溢，溺死五千馀人。永淳元年六月十二日，连日大雨，至二十三日，洛水大<br /><br />&nbsp;&nbsp;&nbsp;&nbsp;涨，漂损河南立德弘敬、洛阳景行等坊二百馀家，坏天津桥及中桥，断人行累日。<br /><br />&nbsp;&nbsp;&nbsp;&nbsp;先是，顿降大雨，沃若悬流，至是而泛溢冲突焉。西京平地水深四尺已上，麦一<br /><br />&nbsp;&nbsp;&nbsp;&nbsp;束止得一二升，米一斗二百二十文，布一端止得一百文。国中大饥，蒲、同等州<br /><br />&nbsp;&nbsp;&nbsp;&nbsp;没徙家口并逐粮，饥馁相仍，加以疾疫，自陕至洛，死者不可胜数。西京米斗三<br /><br />&nbsp;&nbsp;&nbsp;&nbsp;百已下。二年三月，洛州黄河水溺河阳县城，水面高于城内五六尺。自盐坎已下<br /><br />&nbsp;&nbsp;&nbsp;&nbsp;至县十里石灰，并平流，津桥南北道无不碎破。文明元年七月，温州大水，漂流<br /><br />&nbsp;&nbsp;&nbsp;&nbsp;四千馀家。长安三年，宁州大霖雨，山水暴涨，漂流二千馀家，溺死者千馀人，<br /><br />&nbsp;&nbsp;&nbsp;&nbsp;流尸东下。十七日，京师大雨雹，人有冻死者。四年，自九月至十月，昼夜阴晦，<br /><br />&nbsp;&nbsp;&nbsp;&nbsp;大雨雪。都中人畜，有饿冻死者。令开仓赈恤。<br /><br />&nbsp;&nbsp;&nbsp;&nbsp;神龙元年七月二十七日，洛水涨，坏百姓庐舍二千馀家。诏九品已上直言极<br /><br />&nbsp;&nbsp;&nbsp;&nbsp;谏，右卫骑曹宋务光上疏曰：<br /><br />&nbsp;&nbsp;&nbsp;&nbsp;臣闻自昔后王，乐闻过，罔不兴；拒忠谏，罔不乱。何者，乐闻过则下情通，<br /><br />&nbsp;&nbsp;&nbsp;&nbsp;下情通则政无缺，此其所以兴也；拒忠谏则群议壅，群议壅则主孤立，此其所以<br /><br />&nbsp;&nbsp;&nbsp;&nbsp;乱也。伏见明敕，令文武九品已上直言极谏，大哉德音，其尧、舜之用心，禹、<br /><br />&nbsp;&nbsp;&nbsp;&nbsp;汤之责己也！<br /><br />&nbsp;&nbsp;&nbsp;&nbsp;臣尝读书，观天人相与之际，考休咎冥符之兆，有感必通，其间甚密。是以<br /><br />&nbsp;&nbsp;&nbsp;&nbsp;政失于此，变生于彼，亦犹影之像形，响之赴声，动而辄随，各以类应。故《易》<br /><br />&nbsp;&nbsp;&nbsp;&nbsp;曰：“天垂象，见吉凶，圣人象之。”窃见自夏已来，水气悖戾，天下郡国，多<br /><br />&nbsp;&nbsp;&nbsp;&nbsp;罹其灾。去月二十七日，洛水暴涨，漂损百姓。谨按《五行传》曰：“简宗庙，<br /><br />&nbsp;&nbsp;&nbsp;&nbsp;废祭祀，则水不润下。”夫王者即位，必郊祀天地，严配祖宗，是故鬼神歆飨，<br /><br />&nbsp;&nbsp;&nbsp;&nbsp;多获福助。自陛下光临宝极，绵历炎凉，郊庙迟留，不得殷荐，山川寂寞，未议<br /><br />&nbsp;&nbsp;&nbsp;&nbsp;怀柔。暴水之灾，殆因此发。臣又按，水者阴类，臣妾之道。阴气盛满，则水泉<br /><br />&nbsp;&nbsp;&nbsp;&nbsp;迸溢。加之虹U纷错，暑雨滞淫，虽丁厥时，而汩恒度，亦阴胜之l也。臣恐后<br /><br />&nbsp;&nbsp;&nbsp;&nbsp;庭近习，或有离中馈之职，干外朝之政。伏愿深思天变，杜绝其萌。又自春及夏，<br /><br />&nbsp;&nbsp;&nbsp;&nbsp;牛多病死，疫气浸淫，于今未息。谨按《五行传》曰：“思之不睿，时则有牛祸。”<br /><br />&nbsp;&nbsp;&nbsp;&nbsp;意者万机之事，陛下或未躬亲乎？昔太戊有异木生于朝，伊陟戒以修德，厥妖用<br /><br />&nbsp;&nbsp;&nbsp;&nbsp;殄；高宗有飞雉g于鼎，祖己陈以政事，殷道再兴。此皆视履考祥，转祸为福之<br /><br />&nbsp;&nbsp;&nbsp;&nbsp;明鉴也。晁错曰：“五帝其臣不及，则自亲之。”今朝廷怪异，虽则多矣，然皆<br /><br />&nbsp;&nbsp;&nbsp;&nbsp;仰知陛下天光。伏愿勤思德容，少凝大化，以万方为念，不以声色为娱，以百姓<br /><br />&nbsp;&nbsp;&nbsp;&nbsp;为忧，不以犬马为乐。暂劳宵旰，用缉明良，岂不休哉！天下幸甚！<br /><br />&nbsp;&nbsp;&nbsp;&nbsp;臣闻三王之朝，不能免淫亢；太平之时，不能无小孽。备御之道，存乎其人。<br /><br />&nbsp;&nbsp;&nbsp;&nbsp;若细微之灾，恬而不怪，及祸变成象，骇而图之，犹水决而缮防，疾困而求药，<br /><br />&nbsp;&nbsp;&nbsp;&nbsp;虽复黾勉，亦何救哉！夫灾变应天，实系人事，故日蚀修德，月蚀修刑。若乃雨<br /><br />&nbsp;&nbsp;&nbsp;&nbsp;D或愆，则貌言为咎，雩H之法，在于礼典。今暂逢霖雨，即闭坊门，弃先圣之<br /><br />&nbsp;&nbsp;&nbsp;&nbsp;明训，遵后来之浅术，时偶中之，安足神耶？盖当屏翳收津，丰隆戢响之日也。<br /><br />&nbsp;&nbsp;&nbsp;&nbsp;岂有一坊一市，遂能感召皇灵；暂闭暂开，便欲发挥神道。必不然矣，何其谬哉！<br /><br />&nbsp;&nbsp;&nbsp;&nbsp;至今巷议街言，共呼坊门为宰相，谓能节宣风雨，变理阴阳。夫如是，则赫赫师<br /><br />&nbsp;&nbsp;&nbsp;&nbsp;尹，便为虚设；悠悠苍生，复何所望？<br /><br />&nbsp;&nbsp;&nbsp;&nbsp;自数年已来，公私俱竭，户口减耗。家无接新之储，国无候荒之蓄。陛下不<br /><br />&nbsp;&nbsp;&nbsp;&nbsp;出都邑，近观朝市，则以为率土之人，既康且富。及至践闾陌，视乡亭，百姓衣<br /><br />&nbsp;&nbsp;&nbsp;&nbsp;牛马之衣，食犬彘之食，十室而九空，丁壮尽于边塞，孤孀转于沟壑，猛吏淫威<br /><br />&nbsp;&nbsp;&nbsp;&nbsp;夺其毒，暴征急政破其资。马困斯跌，人穷乃诈，或起为奸盗，或竞为流亡，从<br /><br />&nbsp;&nbsp;&nbsp;&nbsp;而刑之，良可悲也！臣观今之m俗，率多轻佻，人贫而奢不息，法设而伪不止。<br /><br />&nbsp;&nbsp;&nbsp;&nbsp;长吏贪冒，选举私谒。乐多繁淫，器尚浮巧。稼穑之人少，商旅之人多。诚愿坦<br /><br />&nbsp;&nbsp;&nbsp;&nbsp;然更化，以身先之，端本澄源，涤瑕荡秽。接凋残之后，宜缓其力役；当久弊之<br /><br />&nbsp;&nbsp;&nbsp;&nbsp;极，宜法训敦庞。良牧树风，贤宰垂化，十年之外，生聚方足，三代之美，庶几<br /><br />&nbsp;&nbsp;&nbsp;&nbsp;可及。<br /><br />&nbsp;&nbsp;&nbsp;&nbsp;臣闻太子者，君之贰，国之本，《易》有其卦，天有其星，今古相循，率由<br /><br />&nbsp;&nbsp;&nbsp;&nbsp;兹道。陛下自登皇极，未建元良，非所以守器承祧，养德赞业。离明不可辍曜，<br /><br />&nbsp;&nbsp;&nbsp;&nbsp;震位不可久虚，伏愿早择贤能，以光储副，上安社稷，下慰黎元。且姻戚之间，<br /><br />&nbsp;&nbsp;&nbsp;&nbsp;谤议所集，假令汉帝无私于广国，元规切让于中书，天下之人，安可户说。稽疑<br /><br />&nbsp;&nbsp;&nbsp;&nbsp;成患，冯宠生灾，所谓爱之适足以害之。至如武三思等，诚能辍其机务，授以清<br /><br />&nbsp;&nbsp;&nbsp;&nbsp;闲，厚禄以富其身，蕃锡以奖其意，家国俱泰，岂不优乎？<br /><br />&nbsp;&nbsp;&nbsp;&nbsp;夫爵赏者，君之重柄。《传》曰：“惟名与器，不可假人。”自顷官赏，颇<br /><br />&nbsp;&nbsp;&nbsp;&nbsp;亦乖谬，大勋未满于人听，高秩已越于朝伦，贪天之功，以为己力。秘书监郑普<br /><br />&nbsp;&nbsp;&nbsp;&nbsp;思、国子祭酒叶静能，或挟小道以登朱紫，或因浅术以取银黄，既亏国经，实悖<br /><br />&nbsp;&nbsp;&nbsp;&nbsp;天道。《书》曰：“制理于未乱，保邦于未危。”此诚理乱安危之时也。伏愿钦<br /><br />&nbsp;&nbsp;&nbsp;&nbsp;祖宗之丕烈，伤王业之艰难，远佞人，亲有德，乳保之爱，妃主之家，以时接见，<br /><br />&nbsp;&nbsp;&nbsp;&nbsp;无令r渎。<br /><br />&nbsp;&nbsp;&nbsp;&nbsp;凡此数者，当今急务，唯陛下留神采纳，永保康宁。<br /><br />&nbsp;&nbsp;&nbsp;&nbsp;疏奏不省。<br /><br />&nbsp;&nbsp;&nbsp;&nbsp;右仆射唐休Z以霖雨为害，咎在主司，上表曰：“臣闻天运其工，人代之而<br /><br />&nbsp;&nbsp;&nbsp;&nbsp;为理；神行其化，为政资之以和。得其理则阴阳以调，失其和则灾l斯作。故举<br /><br />&nbsp;&nbsp;&nbsp;&nbsp;才而授，帝唯其难，论道于邦，官不必备。顷自中夏，及乎首秋，郡国水灾，屡<br /><br />&nbsp;&nbsp;&nbsp;&nbsp;为人害。夫水，阴气也，臣实主之。臣忝职右枢，致此阴l，不能调理其气，而<br /><br />&nbsp;&nbsp;&nbsp;&nbsp;乃旷居其官。虽运属尧年，则无治水之用；位侔殷相，且阙济川之功。犹负明刑，<br /><br />&nbsp;&nbsp;&nbsp;&nbsp;坐逃皇谴。皇恩不弃，其若天何？昔汉家故事，丞相以天灾免职。臣窃遇圣时，<br /><br />&nbsp;&nbsp;&nbsp;&nbsp;岂敢埙颜居位。乞解所任，待罪私门，冀移阴咎之征，复免夜行之眚。<br /><br />&nbsp;&nbsp;&nbsp;&nbsp;神龙二年三月壬子，洛阳东十里有水影，月馀乃灭。四月，洛水泛滥，坏天<br /><br />&nbsp;&nbsp;&nbsp;&nbsp;津桥，漂流居人庐舍，溺死者数千人。三年夏，山东、河北二十馀州大旱，饥馑<br /><br />&nbsp;&nbsp;&nbsp;&nbsp;死者二千馀人。景龙二年正月，沧州雨雹，大如鸡卵。开元五年六月十四日，巩<br /><br />&nbsp;&nbsp;&nbsp;&nbsp;县暴雨连日，山水泛涨，坏郭邑庐舍七百馀家，人死者七十二；汜水同日漂坏近<br /><br />&nbsp;&nbsp;&nbsp;&nbsp;河百姓二百馀户。八年夏，契丹寇营州，发关中卒援之。军次渑池县之阙门，野<br /><br />&nbsp;&nbsp;&nbsp;&nbsp;营谷水上。夜半，山水暴至，二万馀人皆溺死，唯行网役夫樗蒲，觉水至，获免<br /><br />&nbsp;&nbsp;&nbsp;&nbsp;逆旅之家，溺死死人漂入苑中如积。其年六月二十一日夜，暴雨，东都谷、洛溢，<br /><br />&nbsp;&nbsp;&nbsp;&nbsp;入西上阳宫，宫人死者十七八。畿内诸县，田稼庐舍荡尽。掌关兵士，凡溺死者<br /><br />&nbsp;&nbsp;&nbsp;&nbsp;一千一百四十八人。京城兴道坊一夜陷为池，一坊五百馀家俱失。其年，邓州三<br /><br />&nbsp;&nbsp;&nbsp;&nbsp;鸦口大水塞谷，初见二小儿以水相泼，须臾，有大蛇十围已上，张口向天，人或<br /><br />&nbsp;&nbsp;&nbsp;&nbsp;斫射之，俄而暴雷雨，漂溺数百家。十年二月四日，伊水泛涨，毁都城南龙门天<br /><br />&nbsp;&nbsp;&nbsp;&nbsp;竺、奉先寺，坏罗郭东南角，平地水深六尺已上，入漕河，水次屋舍，树木荡尽。<br /><br />&nbsp;&nbsp;&nbsp;&nbsp;河南汝、许、仙、豫、唐、邓等州，各言大水害秋稼，漂没居人庐舍。十四年六<br /><br />&nbsp;&nbsp;&nbsp;&nbsp;月戊午，大风拔木发屋，端门鸱吻尽落，都城内及寺观落者约半。七月十四日，<br /><br />&nbsp;&nbsp;&nbsp;&nbsp;e水暴涨，流入洛漕，漂没诸州租船数百艘，溺死者甚众，漂失杨、寿、光、和、<br /><br />&nbsp;&nbsp;&nbsp;&nbsp;庐、杭、瀛、棣租米一十七万二千八百九十六石，并钱绢杂物等。因开斗门决堰，<br /><br />&nbsp;&nbsp;&nbsp;&nbsp;引水南入洛，漕水燥竭，以搜漉官物，十收四五焉。七月甲子，怀、卫、郑、滑、<br /><br />&nbsp;&nbsp;&nbsp;&nbsp;汴、濮、许等州澍雨，河及支川皆溢，人皆巢舟以居，死者千计，资产苗稼无孑<br /><br />&nbsp;&nbsp;&nbsp;&nbsp;遗。沧州大风，海运船没者十一二，失平卢军粮五千馀石，舟人皆死。润州大风<br /><br />&nbsp;&nbsp;&nbsp;&nbsp;从东北，海涛奔上，没瓜步洲，损居人。是秋，天下八十五州言旱及霜，五十州<br /><br />&nbsp;&nbsp;&nbsp;&nbsp;水，河南、河北尤甚。十五年七月甲寅，雷震兴教门楼两鸱吻，烧楼柱，良久乃<br /><br />&nbsp;&nbsp;&nbsp;&nbsp;灭。二十日，~州雨，洛水溢入州城，平地丈馀，损居人庐舍，溺死者不知其数。<br /><br />&nbsp;&nbsp;&nbsp;&nbsp;二十一日，同州损郭邑及市，毁冯翊县。八月八日，渑池县夜有暴雨，涧水、谷<br /><br />&nbsp;&nbsp;&nbsp;&nbsp;水涨合，毁郭邑百馀家及普门佛寺。是岁，天下六十三州大水损禾稼、居人庐舍，<br /><br />&nbsp;&nbsp;&nbsp;&nbsp;河北尤甚。十八年六月乙丑，东都e水暴涨，漂损扬、楚、淄、德等州租船。壬<br /><br />&nbsp;&nbsp;&nbsp;&nbsp;午，东都洛水泛涨，坏天津、永济二桥及漕渠斗门，漂损提象门外助铺及仗舍，<br /><br />&nbsp;&nbsp;&nbsp;&nbsp;又损居人庐舍千馀家。二十七年八月，东京改作明堂，讹言官取小儿埋于明堂下，<br /><br />&nbsp;&nbsp;&nbsp;&nbsp;以为厌胜。村邑童儿藏于山谷，都城骚然，或言兵至。玄宗恶之，遣主客郎中王<br /><br />&nbsp;&nbsp;&nbsp;&nbsp;佶往东都及诸州宣慰百姓，久之乃定。二十九年，暴水，伊、洛及支川皆溢，损<br /><br />&nbsp;&nbsp;&nbsp;&nbsp;居人庐舍，秋稼无遗，坏东都天津桥及东西漕；河南北诸州，皆多漂溺。<br /><br />&nbsp;&nbsp;&nbsp;&nbsp;天宝十载，广陵郡大风架海潮，沦江口大小船数千艘。十三载秋，京城连月<br /><br />&nbsp;&nbsp;&nbsp;&nbsp;澍雨，损秋稼。<br /><br />&nbsp;&nbsp;&nbsp;&nbsp;九月，遣闭坊市北门，盖井，禁妇人入街市，祭玄冥大社，H门。京城坊市<br /><br />&nbsp;&nbsp;&nbsp;&nbsp;墙宇，崩坏向尽。东方e、洛水溢堤穴，冲坏一十九坊。上元二年，京师自七月<br /><br />&nbsp;&nbsp;&nbsp;&nbsp;霖雨，八月尽方止。京城宫寺庐舍多坏，街市沟渠中漉得小鱼。永泰元年，先旱<br /><br />&nbsp;&nbsp;&nbsp;&nbsp;后水。九月，大雨，平地水数尺，沟河涨溢。时吐蕃寇京畿，以水，自溃而去。<br /><br />&nbsp;&nbsp;&nbsp;&nbsp;二年夏，洛阳大雨，水坏二十馀坊及寺观廨舍。河南数十州大水。大历四年秋，<br /><br />&nbsp;&nbsp;&nbsp;&nbsp;大雨。是岁，自四月霖澍，至九月。京师米斗八百文，官出太仓米贱粜以救饥人。<br /><br />&nbsp;&nbsp;&nbsp;&nbsp;京城闭坊市北门，门置土台，台上置坛及黄幡以祈晴。秋末方止。五年夏，复大<br /><br />&nbsp;&nbsp;&nbsp;&nbsp;雨，京城饥，出太仓米减价以救人。十二年秋，大雨。是岁，春夏旱，至秋八月<br /><br />&nbsp;&nbsp;&nbsp;&nbsp;雨，河南尤甚，平地深五尺，河决，漂溺田稼。<br /><br />&nbsp;&nbsp;&nbsp;&nbsp;贞元二年夏，京师通衢水深数尺。吏部侍郎崔纵，自崇义里西门为水漂浮行<br /><br />&nbsp;&nbsp;&nbsp;&nbsp;数十步，街铺卒救之获免；其日，溺死者甚众。东都、河南、荆南、淮南江河泛<br /><br />&nbsp;&nbsp;&nbsp;&nbsp;溢，坏人庐舍。四年八月，连雨，灞水暴溢，溺杀渡者百馀人。八年秋，大雨，<br /><br />&nbsp;&nbsp;&nbsp;&nbsp;河南、河北、山南、江淮凡四十馀州大水，漂溺死者二万馀人。时幽州七月大雨，<br /><br />&nbsp;&nbsp;&nbsp;&nbsp;平地水深二丈；|、涿、蓟、檀、平五州，平地水深一丈五尺。又徐州奏：自<br /><br />&nbsp;&nbsp;&nbsp;&nbsp;五月二十五日雨，至七月八日方止，平地水深一丈二尺，郭邑庐里屋宇田稼皆尽，<br /><br />&nbsp;&nbsp;&nbsp;&nbsp;百姓皆登丘冢山原以避之。<br /><br />&nbsp;&nbsp;&nbsp;&nbsp;元和七年正月，振武界黄河溢，毁东受降城。五月，饶、抚、虔、吉、信五<br /><br />&nbsp;&nbsp;&nbsp;&nbsp;州山水暴涨，坏庐舍，虔州尤甚，水深处四丈馀。八年五月，许州奏：大雨摧大<br /><br />&nbsp;&nbsp;&nbsp;&nbsp;隗山，水流出，溺死者千馀人。六月庚寅，京师大风雨，毁屋扬瓦，人多压死。<br /><br />&nbsp;&nbsp;&nbsp;&nbsp;水积城南，深处丈馀，入明德门，犹渐车辐。辛卯，渭水暴涨，毁三渭桥，南北<br /><br />&nbsp;&nbsp;&nbsp;&nbsp;绝济者一月。时所在霖雨，百源皆发，川渎不由故道。丙申，富平大风，折树一<br /><br />&nbsp;&nbsp;&nbsp;&nbsp;千二百株。辛丑，出宫人二百车，人得娶纳，以水害诫阴盈也。九年秋，淮南、<br /><br />&nbsp;&nbsp;&nbsp;&nbsp;宣州大水。十一年五月，京畿大雨，害田四万顷，昭应尤甚，漂溺居人。衢州山<br /><br />&nbsp;&nbsp;&nbsp;&nbsp;水涌，深三丈，坏州城，民多溺死。浮梁、乐平溺死者一百七十人，为水漂流不<br /><br />&nbsp;&nbsp;&nbsp;&nbsp;知所在者四千七百户。润、常、湖、陈、许等州各损田万顷。十二年秋，大雨，<br /><br />&nbsp;&nbsp;&nbsp;&nbsp;河南北水，害稼。其年六月，京师大雨，街市水深三尺，坏庐舍二千家，含元殿<br /><br />&nbsp;&nbsp;&nbsp;&nbsp;一柱陷。十五年九月十一日至十四日，大雨兼雪，街衢禁苑树无风而摧折、连根<br /><br />&nbsp;&nbsp;&nbsp;&nbsp;而拔者不知其数。仍令闭坊市北门以禳之。沧州大水。<br /><br />&nbsp;&nbsp;&nbsp;&nbsp;长庆二年十月，好山水泛涨，漂损居人三百馀家，河南陈、许二州尤甚。<br /><br />&nbsp;&nbsp;&nbsp;&nbsp;诏赈贷粟五万石，量人户家口多少，等第分给。大和三年四月，同官暴水，漂没<br /><br />&nbsp;&nbsp;&nbsp;&nbsp;三百馀家。六年，徐州自六月九日大雨至十一日，坏民舍九百家。四年夏，郓、<br /><br />&nbsp;&nbsp;&nbsp;&nbsp;曹、濮雨，坏城郭田庐向尽。苏、湖二州水，坏六堤，水入郡郭，溺庐井。许州<br /><br />&nbsp;&nbsp;&nbsp;&nbsp;自五月大雨，水深八尺，坏郡郭居民大半。会昌元年七月，襄州汉水暴溢，坏州<br /><br />&nbsp;&nbsp;&nbsp;&nbsp;郭。均州亦然。则天时，宗秦客以佞幸为内史，受命之日，无云而雷声震烈，未<br /><br />&nbsp;&nbsp;&nbsp;&nbsp;周岁而诛。延和元年六月，河南偃师县之李材村，有霹雳闪入人家，地震裂，阔<br /><br />&nbsp;&nbsp;&nbsp;&nbsp;丈余，长十五里，测之无底。所裂之处，井厕相通，所冲之冢，棺柩出植平地无<br /><br />&nbsp;&nbsp;&nbsp;&nbsp;损，竟不知其故。仪凤三十年一月十四日，雨水冰。开元十五年七月四日，雷震<br /><br />&nbsp;&nbsp;&nbsp;&nbsp;兴教门两鸱吻，栏槛及柱灾。二十九年十一月二十二日，雨木冰，凝寒冻冽，数<br /><br />&nbsp;&nbsp;&nbsp;&nbsp;日不解。宁王见而叹曰：“谚云‘树稼达官怕’，必有大臣当之。”其月王薨。<br /><br />&nbsp;&nbsp;&nbsp;&nbsp;乾元三年闰四月，大雾，大雨月馀。是月，史思明再陷东都，京师米斗八百文，<br /><br />&nbsp;&nbsp;&nbsp;&nbsp;人相食，殍骸蔽地。永泰元年二月甲子夜，雷电震烈。三月，降霜为木冰。辛亥，<br /><br />&nbsp;&nbsp;&nbsp;&nbsp;大风拔木。<br /><br />&nbsp;&nbsp;&nbsp;&nbsp;大历二年三月辛亥夜，京师大风发屋。十一月，纷雾如雪，草木冰。十年四<br /><br />&nbsp;&nbsp;&nbsp;&nbsp;月甲申夜，大雨雹，暴风拔树，飘屋瓦，宫寺鸱吻飘失者十五六，人震死者十二，<br /><br />&nbsp;&nbsp;&nbsp;&nbsp;损京畿田稼七县。七月己未夜，杭州大风，海水翻潮，飘荡州郭五千余家，船千<br /><br />&nbsp;&nbsp;&nbsp;&nbsp;馀只，全家陷溺者百馀户，死者四百馀人；苏、湖、越等州亦然。贞元二年正月，<br /><br />&nbsp;&nbsp;&nbsp;&nbsp;大雨雪，平地深尺馀。雪上有黄色，状如浮埃。四年正月，陈留十里许雨木，皆<br /><br />&nbsp;&nbsp;&nbsp;&nbsp;大如指，长寸馀，木有孔通中，所下立者如植。其年，宣州暴雨震电，有物坠地，<br /><br />&nbsp;&nbsp;&nbsp;&nbsp;猪首，手脚各有两指，执一赤斑蛇食之。逡巡，黑云合，不见。八年二月，京师<br /><br />&nbsp;&nbsp;&nbsp;&nbsp;雨土。五月己未，暴风破屋拔树，太庙屋及诸门寺署坏者不可胜计。十年六月辛<br /><br />&nbsp;&nbsp;&nbsp;&nbsp;丑晦，有水鸟集于左藏库。其夜暴雨，大风拔树十七年二月五日，大雨雹。七日，<br /><br />&nbsp;&nbsp;&nbsp;&nbsp;大霜。十六夜，大雨，震雷且电。十九日，大雨雪而电。元和三年四月壬申，大<br /><br />&nbsp;&nbsp;&nbsp;&nbsp;风毁含元殿西阙栏槛二十七间。八年三月丙子，大风拔崇陵上宫衙殿西鸱尾，并<br /><br />&nbsp;&nbsp;&nbsp;&nbsp;上宫西神门六戟竿折，行墙四十间坏。<br /><br />&nbsp;&nbsp;&nbsp;&nbsp;长庆元年九月壬寅，京师震电，大风雨。四年五月庚辰，大风吹坏延喜、景<br /><br />&nbsp;&nbsp;&nbsp;&nbsp;风二门。<br /><br />&nbsp;&nbsp;&nbsp;&nbsp;大和八年六月癸未，暴风雷雨坏长安县廨及经行寺塔。同、华大旱。七月辛<br /><br />&nbsp;&nbsp;&nbsp;&nbsp;酉，定陵台大风雨，震，东廓之下地裂一百三十尺，其深五尺。诏宗正卿李仍叔<br /><br />&nbsp;&nbsp;&nbsp;&nbsp;启告修之。九年四月二十六日夜，大风，含元殿四鸱吻皆落，拔殿前树三，坏金<br /><br />&nbsp;&nbsp;&nbsp;&nbsp;吾仗舍，废楼观内外城门数处，光化门西城墙坏七十七步。是日，废长生院，起<br /><br />&nbsp;&nbsp;&nbsp;&nbsp;内道场，取李训言沙汰僧尼故也。开成元年夏六月，凤翔、麟游县暴风雨，飘害<br /><br />&nbsp;&nbsp;&nbsp;&nbsp;九成宫正殿及滋善寺佛舍，坏百姓屋三百间，死者百馀人，牛马不知其数。长安<br /><br />&nbsp;&nbsp;&nbsp;&nbsp;四年九月后，霖雨并雪，凡阴一百五十馀日，至神龙元年正月五日，诛二张，孝<br /><br />&nbsp;&nbsp;&nbsp;&nbsp;和反正，方晴霁。先天二年四月，阴，至六月一百馀日，至七月三日，诛窦怀贞<br /><br />&nbsp;&nbsp;&nbsp;&nbsp;等一十七家，方晴。景龙中，东都霖雨百馀日，闭坊市北门，驾车者苦甚污，街<br /><br />&nbsp;&nbsp;&nbsp;&nbsp;中言曰：“宰相不能调阴阳，致兹恒雨，令我污行。”会中书令杨再思过，谓之<br /><br />&nbsp;&nbsp;&nbsp;&nbsp;曰：“于理则然，亦卿牛劣耳。”贞元二十一年，顺宗风疾，叔文用事，连月霖<br /><br />&nbsp;&nbsp;&nbsp;&nbsp;雨不霁。乃以宪宗为皇太子，制出日即晴。《传》所谓“皇之不极，厥罚恒阴”，<br /><br />&nbsp;&nbsp;&nbsp;&nbsp;皆此数也。<br /><br />&nbsp;&nbsp;&nbsp;&nbsp;贞观二年六月，京畿旱，蝗食稼。太宗在苑中掇蝗，咒之曰：“人以谷为命，<br /><br />&nbsp;&nbsp;&nbsp;&nbsp;而汝害之，是害吾民也。百姓有过，在予一人，汝若通灵，但当食我，无害吾民。”<br /><br />&nbsp;&nbsp;&nbsp;&nbsp;将吞之，侍臣恐上致疾，遽谏止之。上曰：“所冀移灾朕躬，何疾之避？”遂吞<br /><br />&nbsp;&nbsp;&nbsp;&nbsp;之。是岁蝗不为患。开元四年五月，山东螟蝗害稼，分遣御史捕而埋之。汴州刺<br /><br />&nbsp;&nbsp;&nbsp;&nbsp;史倪若水拒御史，执奏曰：“蝗是天灾，自宜修德。刘聪时，除既不得，为害滋<br /><br />&nbsp;&nbsp;&nbsp;&nbsp;深。”宰相姚崇牒报之曰：“刘聪伪主，德不胜妖；今日圣朝，妖不胜德。古之<br /><br />&nbsp;&nbsp;&nbsp;&nbsp;良守，蝗虫避境，若言修德可免，彼岂无德致然。今坐看食苗，忍而不救，因此<br /><br />&nbsp;&nbsp;&nbsp;&nbsp;饥馑，将何以安？”卒行埋瘗之法，获蝗一十四万，乃投之汴河，流者不可胜数。<br /><br />&nbsp;&nbsp;&nbsp;&nbsp;朝议喧然，上复以问崇，崇对曰：“凡事有违经而合道，反道而适权者，彼庸儒<br /><br />&nbsp;&nbsp;&nbsp;&nbsp;不足以知之。纵除之不尽，犹胜养之以成灾。”帝曰：“杀虫太多，有伤和气，<br /><br />&nbsp;&nbsp;&nbsp;&nbsp;公其思之。”崇曰：“若救人杀虫致祸，臣所甘心。”八月四日，敕河南、河北<br /><br />&nbsp;&nbsp;&nbsp;&nbsp;检校捕蝗使狄光嗣、康、敬昭道、高昌、贾彦v等，宜令待虫尽而刈禾将毕，<br /><br />&nbsp;&nbsp;&nbsp;&nbsp;即入京奏事。谏议大夫韩思复上言曰：“伏闻河北蝗虫，顷日益炽，经历之处，<br /><br />&nbsp;&nbsp;&nbsp;&nbsp;苗稼都尽。臣望陛下省咎责躬，发使宣慰，损不急之务，去至冗之人。上下同心，<br /><br />&nbsp;&nbsp;&nbsp;&nbsp;君臣一德，持此至诚，以答休咎。前后捕蝗使望并停之。”上出符疏付中书姚崇，<br /><br />&nbsp;&nbsp;&nbsp;&nbsp;乃令思复往山东检视虫灾之所，及还，具以闻。二十五年，贝州蝗食苗，有白鸟<br /><br />&nbsp;&nbsp;&nbsp;&nbsp;数万，群飞食蝗，一夕而尽。明年，榆林关有IK食苗，群雀来食，数日而<br /><br />&nbsp;&nbsp;&nbsp;&nbsp;尽。<br /><br />&nbsp;&nbsp;&nbsp;&nbsp;天宝三载，贵州紫虫食苗，时有赤鸟群飞，自东北来食之。广德元年秋，<br /><br />&nbsp;&nbsp;&nbsp;&nbsp;IK食苗，关西尤甚，米斗千钱。兴元元年秋，关辅大蝗，田稼食尽，百姓<br /><br />&nbsp;&nbsp;&nbsp;&nbsp;饥，捕蝗为食，蒸曝，去r足翅而食之。明年夏，蝗尤甚，自东海西尽河、陇，<br /><br />&nbsp;&nbsp;&nbsp;&nbsp;群飞蔽天，旬日不息。经行之处，草木牛畜毛，靡有孑遗。关辅已东，谷大贵，<br /><br />&nbsp;&nbsp;&nbsp;&nbsp;饿馑枕道。京师大乱之后，李怀光据河中，诸军进讨，国用罄竭。衣冠之家，多<br /><br />&nbsp;&nbsp;&nbsp;&nbsp;有殍者。旱甚，灞水将竭，井皆无水。有司奏国用裁可支七旬。德宗减膳，不<br /><br />&nbsp;&nbsp;&nbsp;&nbsp;御正殿。百司不急之费，皆减之。元和元年夏，镇、冀蝗，害稼。长庆三年秋，<br /><br />&nbsp;&nbsp;&nbsp;&nbsp;洪州旱，螟蝗害稼八万顷。大和元年秋，旱，罢选举。开成二年，河南、河北旱，<br /><br />&nbsp;&nbsp;&nbsp;&nbsp;蝗害稼；京师旱尤甚，徙市，闭坊南门。四年六月，天下旱，蝗食田，祷祈无效，<br /><br />&nbsp;&nbsp;&nbsp;&nbsp;上忧形于色。宰臣曰：“星官奏天时当尔，乞不过劳圣虑。”文宗懔然改容曰：<br /><br />&nbsp;&nbsp;&nbsp;&nbsp;“朕为天下主，无德及人，致此灾旱。今又彗星谪见于上，若三日内不雨，当退<br /><br />&nbsp;&nbsp;&nbsp;&nbsp;归南内，卿等自选贤明之君以安天下。”宰臣呜咽流涕不能已。是岁，河南府界<br /><br />&nbsp;&nbsp;&nbsp;&nbsp;黑虫食苗。河南、河北蝗，害稼都尽。镇、定等州，田稼既尽，至于野草树叶细<br /><br />&nbsp;&nbsp;&nbsp;&nbsp;枝亦尽。会昌元年，山南邓、唐等州蝗，害稼。<br /><br />&nbsp;&nbsp;&nbsp;&nbsp;贞观十三年四月二十九日，云阳石燃方丈，昼如炭，夜则光见，投草木于其<br /><br />&nbsp;&nbsp;&nbsp;&nbsp;上则焚，历年方止。证圣元年正月十六日夜，明堂火，延及天堂，京城光照如昼，<br /><br />&nbsp;&nbsp;&nbsp;&nbsp;至曙并为灰烬。则天欲避殿彻乐，宰相姚q以为火因麻主，人护不谨，非天灾也，<br /><br />&nbsp;&nbsp;&nbsp;&nbsp;不宜贬损。乃劝则天御端门观T，引建章故事，令薛怀义重造明堂以厌胜之。则<br /><br />&nbsp;&nbsp;&nbsp;&nbsp;天时，建昌王武攸宁置内库，长五百步，二百馀间，别贮财物以求媚。一夕为天<br /><br />&nbsp;&nbsp;&nbsp;&nbsp;灾所燔，玩好并尽。景龙中，东都凌空观灾，火自东北来，其金铜诸像，销铄并<br /><br />&nbsp;&nbsp;&nbsp;&nbsp;尽。开元五年，洪、潭二州灾，火延烧郡舍。郡人先见火精赤暾暾飞来，旋即火<br /><br />&nbsp;&nbsp;&nbsp;&nbsp;发。十五年，衡州灾，火延烧三四百家。郡人见物大如瓮，赤如烛笼，此物所至，<br /><br />&nbsp;&nbsp;&nbsp;&nbsp;即火发。十八年二月十八日，大雨雪，俄又雷震，飞龙厩灾。天宝二年六月七日，<br /><br />&nbsp;&nbsp;&nbsp;&nbsp;东都应天门观灾，延烧左右延福门，经日不减。九载三月，华岳庙灾。十载正月，<br /><br />&nbsp;&nbsp;&nbsp;&nbsp;大风，陕州运船失火，烧二百一十五只，损米一百万石，舟人死者六百人，又烧<br /><br />&nbsp;&nbsp;&nbsp;&nbsp;商人船一百只。其年八月六日，武库灾，烧二十八间十九架，兵器四十七万件。<br /><br />&nbsp;&nbsp;&nbsp;&nbsp;宝应元年十一月，回纥焚东都宜春院，延及明堂，甲子日而尽。广德元年十二月<br /><br />&nbsp;&nbsp;&nbsp;&nbsp;二十五夜，鄂州失火，烧船三千艘，延及岸上居人二千馀家，死者四五千人。大<br /><br />&nbsp;&nbsp;&nbsp;&nbsp;历十年二月，庄严寺佛图灾。初有疾风，震雷薄击，俄而火从佛图中出，寺僧数<br /><br />&nbsp;&nbsp;&nbsp;&nbsp;百人急救之，乃止，栋宇无损。<br /><br />&nbsp;&nbsp;&nbsp;&nbsp;贞元七年，苏州火。十九年四月，家令寺火。二十年四月，开业寺火。元和<br /><br />&nbsp;&nbsp;&nbsp;&nbsp;四年，御史台舍火。七年，镇州甲仗库一十三间灾，节度使王承宗杀主守，坐死<br /><br />&nbsp;&nbsp;&nbsp;&nbsp;者百馀人。承宗方拒天军，而兵仗为灾所焚，天意嫉恶也。十年四月，河阴转运<br /><br />&nbsp;&nbsp;&nbsp;&nbsp;院火。十一月，献陵寝宫永巷火。十一年十二月，未央宫及飞龙草场火，皆王承<br /><br />&nbsp;&nbsp;&nbsp;&nbsp;宗、李师道谋挠用兵，阴遣盗纵火也。时李师道于郓州起宫殿，欲谋c乱。既成，<br /><br />&nbsp;&nbsp;&nbsp;&nbsp;是岁为灾并尽，俄而族灭。大和元年十月甲辰，昭德宫火，延烧至宣政东垣及门<br /><br />&nbsp;&nbsp;&nbsp;&nbsp;下省，至晡方息。八年十二月，昭成宫火。九年六月乙亥朔，西市火。会昌三年<br /><br />&nbsp;&nbsp;&nbsp;&nbsp;六月，万年县东市火，烧屋宇货财不知其数。又西内神龙宫火。大顺二年七月，<br /><br />&nbsp;&nbsp;&nbsp;&nbsp;汴州相国寺佛阁灾。是日晚，微雨，震电，寺僧见赤块在三门楼藤网中，周绕一<br /><br />&nbsp;&nbsp;&nbsp;&nbsp;匝而火作。良久，赤块北飞，越前殿飞入佛阁网中，如三门周绕转而火作。如是<br /><br />&nbsp;&nbsp;&nbsp;&nbsp;三日不息，讫为灰烬。<br /><br />&nbsp;&nbsp;&nbsp;&nbsp;贞观初，白鹊巢于殿庭之槐树，其巢合欢如腰鼓，左右称贺。太宗曰：“吾<br /><br />&nbsp;&nbsp;&nbsp;&nbsp;常笑隋文帝好言祥端。瑞在得贤，白鹊子何益于事？”命掇之，送于野。高宗文<br /><br />&nbsp;&nbsp;&nbsp;&nbsp;明后，天下频奏雌雉化为雄，或半化未化，兼以献之，则天临朝之兆。调露元年，<br /><br />&nbsp;&nbsp;&nbsp;&nbsp;突厥温傅等未叛时，有鸣z群飞入塞，相继蔽野，边人相惊曰：“突厥雀南飞，<br /><br />&nbsp;&nbsp;&nbsp;&nbsp;突厥犯塞之兆也。”至二年正月，还复北飞，至灵夏已北，悉坠地而死，视之，<br /><br />&nbsp;&nbsp;&nbsp;&nbsp;皆无头。裴行俭问右史苗神客曰：“鸟兽之祥，乃应人事，何也？”对曰：“人<br /><br />&nbsp;&nbsp;&nbsp;&nbsp;虽最灵，而禀性含气，同于万类，故吉凶兆于彼，而祸福应于此。圣王受命，龙<br /><br />&nbsp;&nbsp;&nbsp;&nbsp;凤为嘉瑞者，和气同也。故汉祖斩蛇而验秦之必亡，仲尼感麟而知己之将死。夷<br /><br />&nbsp;&nbsp;&nbsp;&nbsp;羊在牧，殷纣已灭。鸲鹆来巢，鲁昭出奔。鼠舞端门，燕剌诛死。大鸟飞集，<br /><br />&nbsp;&nbsp;&nbsp;&nbsp;昌邑以败。是故君子虔恭寅畏，动必思义，虽在幽独，如承大事，知神明之照临，<br /><br />&nbsp;&nbsp;&nbsp;&nbsp;惧患难之及己。雉升鼎耳，殷宗侧身以修德，f止坐隅，贾生作赋以叙命。卒以<br /><br />&nbsp;&nbsp;&nbsp;&nbsp;无患者，德胜妖也。”<br /><br />&nbsp;&nbsp;&nbsp;&nbsp;大历八年四月戊申，乾陵上仙观天尊殿，有双鹊衔泥及柴，补殿之隙坏，凡<br /><br />&nbsp;&nbsp;&nbsp;&nbsp;十五处。其年九月，大鸟见于武功县，群鸟随而噪之。神策将军张日芬射得之，<br /><br />&nbsp;&nbsp;&nbsp;&nbsp;肉翅狐首，四足，足有爪，其广四尺三寸，其毛色赤，形类蝙蝠。十一年，渭州<br /><br />&nbsp;&nbsp;&nbsp;&nbsp;获赤乌。十三年五月，左羽林军鸲鹆乳雀。贞元三年三月，中书省梧桐树有鹊<br /><br />&nbsp;&nbsp;&nbsp;&nbsp;以泥为巢。四年夏，汴、郑二州群鸟皆飞入田绪、李纳境内，衔木为城，高二三<br /><br />&nbsp;&nbsp;&nbsp;&nbsp;尺，方十里。绪、纳恶之，命焚之，信宿而复，鸟口皆流血。十年四月，有大鸟<br /><br />&nbsp;&nbsp;&nbsp;&nbsp;飞集宫中，食杂骨数日，获之，不食而死。六月辛未晦，水鸟集左藏库。十四年<br /><br />&nbsp;&nbsp;&nbsp;&nbsp;秋，有鸟色青，类鸠鹊，息于宋郊，所止之处，群鸟翼卫，朝夕榈玖灰圆钢。<br /><br />&nbsp;&nbsp;&nbsp;&nbsp;睢阳之人适野聚观者旬日，人不知其名，郡人李翱见之曰：“此鸾也，凤之次。”<br /><br />&nbsp;&nbsp;&nbsp;&nbsp;长庆元年六月，濮州雷泽县人张宪家榆树鸟巢，因风堕二雏，别树鹊引二鸟雏于<br /><br />&nbsp;&nbsp;&nbsp;&nbsp;巢哺之。开成二年六月，真兴门外野鹊巢于古冢。<br /><br />&nbsp;&nbsp;&nbsp;&nbsp;永徽中，黑齿常之戍河源军，有狼三头，白昼入军门，射之毙。常之惧，求<br /><br />&nbsp;&nbsp;&nbsp;&nbsp;代。将军李谨代常之军，月馀卒。先天初，洛阳市人牵一羊，左肋下有人手，长<br /><br />&nbsp;&nbsp;&nbsp;&nbsp;尺许，以之乞丐。开元二年，韶州鼠害稼，千万为群。三年，有熊白昼入广陵城，<br /><br />&nbsp;&nbsp;&nbsp;&nbsp;月馀，都督李处鉴卒。永泰二年十一月，乾陵赤兔见。<br /><br />&nbsp;&nbsp;&nbsp;&nbsp;大历二年三月，河中献玄狐。四年九月己卯，虎入京城长寿坊元载私庙，将<br /><br />&nbsp;&nbsp;&nbsp;&nbsp;军周皓格杀之。六年八月丁丑，太极殿内廓下获白兔。八年七月，白鼠出内侍。<br /><br />&nbsp;&nbsp;&nbsp;&nbsp;十二年六月，苑内获白鼠。十三年六月戊戌，陇右F源县军士赵贵家，猫鼠同乳，<br /><br />&nbsp;&nbsp;&nbsp;&nbsp;不相害，节度使朱笼之以献。宰相常衮率百僚拜表贺，中书舍人崔v甫曰：<br /><br />&nbsp;&nbsp;&nbsp;&nbsp;“此物之失性也。天生万物，刚柔有性，圣人因之，垂训作则。礼，迎猫，为食<br /><br />&nbsp;&nbsp;&nbsp;&nbsp;田鼠也。然猫之食鼠，载在祀典，以其能除害利人，虽微必录。今此猫对鼠，何<br /><br />&nbsp;&nbsp;&nbsp;&nbsp;异法吏不勤触邪，疆吏不勤捍敌？据礼部式录三瑞，无猫不食鼠之目。以此称庆，<br /><br />&nbsp;&nbsp;&nbsp;&nbsp;理所未详。以刘向《五行传》言之，恐须申命宪司，察听贪吏，诫诸边境，无失<br /><br />&nbsp;&nbsp;&nbsp;&nbsp;儆巡，则猫能致功，鼠不为害。”帝深然之。<br /><br />&nbsp;&nbsp;&nbsp;&nbsp;建中四年五月，滑洲马生角。贞元四年二月，太仆寺郊牛生犊，六足，太仆<br /><br />&nbsp;&nbsp;&nbsp;&nbsp;卿周皓白宰相李泌，请上闻，泌笑而不答。又京师人家豕生子，两首四足，有司<br /><br />&nbsp;&nbsp;&nbsp;&nbsp;以白御史中丞窦参，请上闻，参寝而不奏。三月癸丑，鹿入京师西市门，众杀之。<br /><br />&nbsp;&nbsp;&nbsp;&nbsp;元和七年十一月，龙州武安川畲田中嘉禾生，有麟食之，复生。麟之来，一鹿引<br /><br />&nbsp;&nbsp;&nbsp;&nbsp;之，群鹿随之，光华不可正视。使画工图麟及嘉禾来献。八年四月，长安西市门<br /><br />&nbsp;&nbsp;&nbsp;&nbsp;家豕生子，三耳八足，自尾分为二。大和九年八月，易定监军小将家马，因饮水<br /><br />&nbsp;&nbsp;&nbsp;&nbsp;吐出宝珠一，献之。<br /><br />&nbsp;&nbsp;&nbsp;&nbsp;贞观中，汾州言青龙见，吐物在空中，有光明如火。坠地，地陷，掘之得玄<br /><br />&nbsp;&nbsp;&nbsp;&nbsp;金，广尺，长七寸。大足元年，虔州别驾得六眼龟，一夕而失。神龙中，渭河有<br /><br />&nbsp;&nbsp;&nbsp;&nbsp;蛤蟆，大如一石鼎，里人聚观，数日而失。是岁，大水漂溺京城数百家，商州水<br /><br />&nbsp;&nbsp;&nbsp;&nbsp;入城门，襄阳水至树杪。先天二年六月，西京朝堂砖阶，无故自坏。砖下有大蛇<br /><br />&nbsp;&nbsp;&nbsp;&nbsp;长丈馀，蛤蟆大如盘，面目赤如火，相向斗。俄而蛇入大树，蛤蟆入于草。其年<br /><br />&nbsp;&nbsp;&nbsp;&nbsp;七月三日，玄宗诛窦怀贞、岑羲等十七家。开元四年六月，郴州马岭山下，有白<br /><br />&nbsp;&nbsp;&nbsp;&nbsp;蛇长六七尺，黑蛇长丈馀。两蛇斗，白蛇吞黑蛇，至粗处，口眼流血，黑蛇头穿<br /><br />&nbsp;&nbsp;&nbsp;&nbsp;白蛇腹出，俄而俱死。旬日内桂阳大雨，山水暴溢，漂五百家，杀三百馀人。<br /><br />&nbsp;&nbsp;&nbsp;&nbsp;天宝中，洛阳有巨蛇，高丈馀，长百尺，出于芒山下。胡僧无畏见之，叹曰：<br /><br />&nbsp;&nbsp;&nbsp;&nbsp;“此欲决水注洛城。”即以天竺法咒之，数日蛇死。禄山陷洛之兆也。李揆作相<br /><br />&nbsp;&nbsp;&nbsp;&nbsp;前一月，有大蛤蟆如床，见室之中，俄失所在。占者以为蟆天使也，有福庆之事。<br /><br />&nbsp;&nbsp;&nbsp;&nbsp;乾元二年九月，通州三冈县放生池中，日气下照，水腾波涌上，有黄龙跃出，高<br /><br />&nbsp;&nbsp;&nbsp;&nbsp;丈馀，又于龙旁数处，浮出明珠。大历八年，京师金天门外水渠获毛龟。贞元三<br /><br />&nbsp;&nbsp;&nbsp;&nbsp;年，李纳献毛龟。元和七年四月，舒州桐城县有黄、青、白三龙各一，翼风雷自<br /><br />&nbsp;&nbsp;&nbsp;&nbsp;梅天陂起，约高二百尺，凡六里，降于浮塘坡。九年四月，道州二青龙见于江中。<br /><br />&nbsp;&nbsp;&nbsp;&nbsp;大和二年六月七日，密州卑产山北面有龙见。初，赤龙从西来，续有青龙、黄龙<br /><br />&nbsp;&nbsp;&nbsp;&nbsp;从南来，后有白龙、黑龙从山北来，并形状分明。自申至戌，方散去。<br /><br />&nbsp;&nbsp;&nbsp;&nbsp;天宝初，临川郡人李嘉胤所居柱上生芝草，状如天尊像，太守张景夫拔柱以<br /><br />&nbsp;&nbsp;&nbsp;&nbsp;献。上元二年七月甲辰，延英殿御座生白芝，一茎三花。肃宗制《玉灵芝诗》三<br /><br />&nbsp;&nbsp;&nbsp;&nbsp;篇，群臣皆贺。占曰：“白芝主丧。”明年，上皇、肃宗俱崩。二年九月，含辉<br /><br />&nbsp;&nbsp;&nbsp;&nbsp;院生金芝。永泰二年二月，京城槐树有虫食叶，其形类蚕。其年六月，太庙第二<br /><br />&nbsp;&nbsp;&nbsp;&nbsp;室芝草生。大历四年三月，润州上元县芝草生，一茎四叶，高七寸。八年，庐州<br /><br />&nbsp;&nbsp;&nbsp;&nbsp;庐江县紫芝生，高一丈五尺。九年九月，晋州神山县庆唐观桧树已枯重荣。十二<br /><br />&nbsp;&nbsp;&nbsp;&nbsp;年五月甲子，成都府人郭远，因樵获瑞木一茎，有文曰“天下太平”四字，其年<br /><br />&nbsp;&nbsp;&nbsp;&nbsp;十一月，蔡州汝阳县芝草生，紫茎黄盖。兴元元年八月，亳州真源县大空寺僧院<br /><br />&nbsp;&nbsp;&nbsp;&nbsp;李树，种来十四年，才长一丈八尺，今春枝忽上耸，高六尺，周围似盖，九尺馀。<br /><br />&nbsp;&nbsp;&nbsp;&nbsp;又先天太后墓槐树上有灵泉漏出，今年六月，其上有云气五色，又黄龙再见于泉<br /><br />&nbsp;&nbsp;&nbsp;&nbsp;上。元和十一年十二月雷，桃李俱花。长庆三年十二月，水不冰，草萌芽，如正<br /><br />&nbsp;&nbsp;&nbsp;&nbsp;二月之候。<br /><br />&nbsp;&nbsp;&nbsp;&nbsp;神龙二年三月，洛阳东七里有水影，侧近树木车马之影，历历见水影中，月<br /><br />&nbsp;&nbsp;&nbsp;&nbsp;馀方灭。乾元二年七月，岚州合河关黄河水，四十里间，清如井水，经四日而后<br /><br />&nbsp;&nbsp;&nbsp;&nbsp;复。宝应元年九月甲午，华州至陕州二百馀里，黄河清，澄澈见底。大历二年，<br /><br />&nbsp;&nbsp;&nbsp;&nbsp;醴泉出栎阳，愈疾。贞元四年七月，自陕州至河阴，河水色如墨，流入汴河，止<br /><br />&nbsp;&nbsp;&nbsp;&nbsp;于汴州城下，一宿而复。宝历二年，亳州言出圣水愈病。江淮已南，远来奔凑求<br /><br />&nbsp;&nbsp;&nbsp;&nbsp;水。浙西观察使李德裕奏论其妖。宰相裴度判汴州所申状曰：“妖由人兴，水不<br /><br />&nbsp;&nbsp;&nbsp;&nbsp;自作。”牒汴州观察使填塞讫申。<br /><br />&nbsp;&nbsp;&nbsp;&nbsp;玄宗初即位，东都白马寺铁像头无故自落于殿门外。后姚崇秉政，以僧惠范<br /><br />&nbsp;&nbsp;&nbsp;&nbsp;附太平乱政，谋汰僧尼，令拜父母，午后不出院，其法颇峻。大历十三年二月，<br /><br />&nbsp;&nbsp;&nbsp;&nbsp;太仆寺廨有佛堂，堂内小脱空金刚左臂上忽有黑汗滴下，以纸承色，色即血也。<br /><br />&nbsp;&nbsp;&nbsp;&nbsp;明年五月，代宗崩。<br /><br />&nbsp;&nbsp;&nbsp;&nbsp;上元三年，楚州刺史崔晗锥ü宝十三：一曰玄黄天符，形如笏，长八寸，<br /><br />&nbsp;&nbsp;&nbsp;&nbsp;有孔，辟人间兵疫；二曰玉鸡毛，白玉也，以孝理天下则见；三曰谷璧，白玉也，<br /><br />&nbsp;&nbsp;&nbsp;&nbsp;粟粒，无雕镌之迹，王者得之，五谷丰熟；四曰西王母白环二，所在处外国归伏；<br /><br />&nbsp;&nbsp;&nbsp;&nbsp;五曰碧色宝，圆而有光；六曰如意宝珠，大如鸡卵；七曰红色H，大如巨栗；<br /><br />&nbsp;&nbsp;&nbsp;&nbsp;八曰琅\珠二；九曰玉i，形如玉环，四分缺一；十曰玉印，大如半手，理如鹿<br /><br />&nbsp;&nbsp;&nbsp;&nbsp;形，陷入印中；十一曰皇后采桑钩，如箸，屈其末；十二曰雷公石斧，无孔；十<br /><br />&nbsp;&nbsp;&nbsp;&nbsp;三缺。凡十三宝。置之日中，白气连天。初，楚州有尼曰真如，忽有人接之升天，<br /><br />&nbsp;&nbsp;&nbsp;&nbsp;天帝谓之曰：“下方有灾，令第二宝镇之。”即以十三宝付真如。时肃宗方不豫，<br /><br />&nbsp;&nbsp;&nbsp;&nbsp;以为瑞，乃改元宝应，仍传位皇太子，此近白祥也。宝历二年五月，神策军修苑<br /><br />&nbsp;&nbsp;&nbsp;&nbsp;内古汉宫，掘得白玉床，其长六尺，以献。<br /><br />&nbsp;&nbsp;&nbsp;&nbsp;大历十年二月，京兆神策昭应妇人张氏，产一男二女。贞元八年二月，许州<br /><br />&nbsp;&nbsp;&nbsp;&nbsp;人李狗儿持杖上含元殿，击栏槛，又击杀所擒卒，诛之。十年四月，巨人迹见常<br /><br />&nbsp;&nbsp;&nbsp;&nbsp;州。元和二年，开红崖冶役夫将化为虎，众以水沃之，化而不果。长庆四年四月<br /><br />&nbsp;&nbsp;&nbsp;&nbsp;十七日，染坊作人张韶与卜者苏玄明，于柴草车内藏兵仗，入宫作乱，二人对食<br /><br />&nbsp;&nbsp;&nbsp;&nbsp;于清思殿。是日，禁军诛张韶等三十七人。宝历二年十二月，延州人贺文妻产三<br /><br />&nbsp;&nbsp;&nbsp;&nbsp;男。大和九年，京师讹言郑注为主上合金丹，须小儿心肝，密旨捕小儿。或相告<br /><br />&nbsp;&nbsp;&nbsp;&nbsp;云，某处失几儿。人家扃锁小儿甚密。上恐，遣中使喻之，乃止。开成二年十二<br /><br />&nbsp;&nbsp;&nbsp;&nbsp;月二十八日，狂人刘德广入含元殿，诏付京兆府杖杀之。<br /><br />&nbsp;&nbsp;&nbsp;&nbsp;隋末有谣云：“桃李子，洪水绕杨山。”炀帝疑李氏有受命之符，故诛李金<br /><br />&nbsp;&nbsp;&nbsp;&nbsp;才。后李密据洛口仓以应其谶。隋文时，自长安故城东南移于唐兴村置新都，今<br /><br />&nbsp;&nbsp;&nbsp;&nbsp;西内承天门正当唐兴村门。今有大槐树，柯枝森郁，即村门树也。有司以行列不<br /><br />&nbsp;&nbsp;&nbsp;&nbsp;正，将去之，文帝曰：“高祖尝坐此树下，不可去也。”调露中，高宗欲封嵩山，<br /><br />&nbsp;&nbsp;&nbsp;&nbsp;累草仪注，有事不行。有谣曰：“不畏登不得，但恐不得登。三度征兵马，旁道<br /><br />&nbsp;&nbsp;&nbsp;&nbsp;打腾腾。”高宗至山下遘疾，还宫而崩。永徽末，里歌有《桑条韦也》、《女时<br /><br />&nbsp;&nbsp;&nbsp;&nbsp;韦也》乐。及神龙中，韦后用事，郑肿鳌渡Ｌ醺琛肥篇上之。龙朔中，俗中饮<br /><br />&nbsp;&nbsp;&nbsp;&nbsp;酒令，曰：“子母去离，连台龙j倒。”俗谓杯盘为子母，又名盘为台，即中<br /><br />&nbsp;&nbsp;&nbsp;&nbsp;宗废于房州之应也。时里歌有《突厥盐》，及则天遣尚书阎知微送武延秀，立知<br /><br />&nbsp;&nbsp;&nbsp;&nbsp;微为可汗，挟之入寇。如意初，里歌云：“黄獐黄獐草里藏，弯弓射尔伤。”后<br /><br />&nbsp;&nbsp;&nbsp;&nbsp;契丹李万荣叛，陷营州，则天令总管曹仁师、王孝杰等将兵百万讨之，大败于黄<br /><br />&nbsp;&nbsp;&nbsp;&nbsp;獐谷，契丹乘胜至赵郡。垂拱已后，东都有《契儿歌》，皆淫艳之词。后张易<br /><br />&nbsp;&nbsp;&nbsp;&nbsp;之兄弟有内嬖，易之小字契。元和小儿谣云：“打麦打麦三三三”，乃转身曰：<br /><br />&nbsp;&nbsp;&nbsp;&nbsp;“舞了也。”及武元衡为盗所害，是元和十年六月三日。<br /><br />&nbsp;&nbsp;&nbsp;&nbsp;《五行传》所谓诗妖，皆此类也。<br /><br />&nbsp;&nbsp;&nbsp;&nbsp;上元中为服令，九品已上佩刀砺等袋，纷为鱼形，结帛作之，为鱼像鲤，<br /><br />&nbsp;&nbsp;&nbsp;&nbsp;强之意也。则天时此制遂绝，景云后又佩之。<br /><br />&nbsp;&nbsp;&nbsp;&nbsp;张易之为母阿臧为七宝帐，有鱼龙鸾凤之形，仍为象床、犀簟。则天令凤阁<br /><br />&nbsp;&nbsp;&nbsp;&nbsp;侍郎李迥秀妻之，迥秀不获已，然心恶其老，薄之。阿臧怒，出迥秀为定州刺史。<br /><br />&nbsp;&nbsp;&nbsp;&nbsp;中宗女安乐公主，有尚方织成毛裙，合百鸟毛，正看为一色，旁看为一色，<br /><br />&nbsp;&nbsp;&nbsp;&nbsp;日中为一色，影中为一色，百鸟之状，并见裙中。凡造两腰，一献韦氏，计价百<br /><br />&nbsp;&nbsp;&nbsp;&nbsp;万。又令尚方取百兽毛为鞯面，视之各见本兽形。韦后又集鸟毛为鞯面。安乐初<br /><br />&nbsp;&nbsp;&nbsp;&nbsp;出降武延秀，蜀川献单丝碧罗笼裙，缕金为花鸟，细如丝发，鸟子大如黍米，眼<br /><br />&nbsp;&nbsp;&nbsp;&nbsp;鼻嘴甲俱成，明目者方见之。自安乐公主作毛裙，百官之家多效之。江岭奇禽异<br /><br />&nbsp;&nbsp;&nbsp;&nbsp;兽毛羽，采之殆尽。开元初，姚、宋执政，屡以奢靡为谏，玄宗悉命宫中出奇服，<br /><br />&nbsp;&nbsp;&nbsp;&nbsp;焚之于殿廷，不许士庶服锦绣珠翠之服。自是采捕渐息，风教日淳。<br /><br />&nbsp;&nbsp;&nbsp;&nbsp;韦庶人妹七姨，嫁将军冯太和，权倾人主，尝为豹头枕以辟邪，白泽枕以辟<br /><br />&nbsp;&nbsp;&nbsp;&nbsp;魅，伏熊枕以宜男。太和死。再嫁嗣虢王。及玄宗诛韦后，虢王斩七姨首以献。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2910);">加入书签</a><a
                        href="2909.html">上一页</a>&larr;<a href="index.html">返回列表</a>&rarr;<a
                            href="2911.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2909.html"; var next_page = "2911.html"; var index_page = "index.html"; var sortid = "9"; var article_id = "45"; var chapter_id = "2910"; var articlename = "旧唐书"; var chaptername = " 卷三十七 志第十七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>