<!DOCTYPE html>
<html>
<head>
<meta charset="gbk" />
<title>旧唐书- 卷一百六十七 列传第一百一十七-在线阅读-哈西文学网</title>
<meta name="keywords" content="刘d，旧唐书， 卷一百六十七 列传第一百一十七全文， 卷一百六十七 列传第一百一十七在线阅读 哈西文学网" />
<meta name="description" content="哈西文学网提供刘d的旧唐书  卷一百六十七 列传第一百一十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56050.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56050.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十七 列传第一百一十七</h1>
            <div class="link xb">
                <a href="56049.html">上一页</a>&larr;<a href="index.html">返回列表</a>&rarr;<a
                    href="56051.html">下一页</a></div>			
            <div id="BookText">&nbsp;&nbsp;&nbsp;&nbsp;○赵宗儒窦易直李逢吉段文昌（子成式）宋申锡李程<br /><br />&nbsp;&nbsp;&nbsp;&nbsp;赵宗儒，字秉文。八代祖彤，仕后魏为征南将军。父骅，为秘书少监。宗儒<br /><br />&nbsp;&nbsp;&nbsp;&nbsp;举进士，初授弘文馆校书郎。满岁，又以书判入高等，补陆浑主簿。数月，征拜<br /><br />&nbsp;&nbsp;&nbsp;&nbsp;右拾遗，充翰林学士。时父骅秘书少监，与父并命，出于一日，当时荣之。建中<br /><br />&nbsp;&nbsp;&nbsp;&nbsp;四年，转屯田员外郎，内职如故。居父忧，免丧，授司门、司勋二员外郎。<br /><br />&nbsp;&nbsp;&nbsp;&nbsp;贞元六年，领考功事，定百吏考绩，黜陟公当，无所畏避。右司郎中独孤良<br /><br />&nbsp;&nbsp;&nbsp;&nbsp;器、殿中侍御史杜伦，各以过黜之。尚书左丞裴郁、御名中丞卢绍，比皆考中上，<br /><br />&nbsp;&nbsp;&nbsp;&nbsp;宗儒贬之中中。又秘书少监郑云逵考其同官孙昌裔入上下，宗儒复入中上。凡考<br /><br />&nbsp;&nbsp;&nbsp;&nbsp;之中上者，不过五十人，余多减入中中。德宗闻而善之，迁考功郎中。<br /><br />&nbsp;&nbsp;&nbsp;&nbsp;丁夏忧，终丧，授吏部郎中。十一年，迁给事中。十二年，与谏议大夫崔损<br /><br />&nbsp;&nbsp;&nbsp;&nbsp;同日以本官同中书门下平章事，俱赐紫金鱼袋。十四年，罢相，为右庶子。<br /><br />&nbsp;&nbsp;&nbsp;&nbsp;宗儒端居守道，勤奉朝请而已，德宗闻而嘉之。二十年，迁吏部侍郎，召见，<br /><br />&nbsp;&nbsp;&nbsp;&nbsp;劳之曰：“知卿闭关六年，故有此拜。曩者与先臣并命，尚念之耶？”宗儒因俯<br /><br />&nbsp;&nbsp;&nbsp;&nbsp;伏流涕。德宗崩，顺宗命为德宗哀册文，辞颇凄惋。<br /><br />&nbsp;&nbsp;&nbsp;&nbsp;元和初，检校礼部尚书，判东都尚书省事、兼御史大夫，充东都留守、畿汝<br /><br />&nbsp;&nbsp;&nbsp;&nbsp;都防御使。入为礼部、户部二尚书，寻检校吏部尚书，守江陵尹、兼御史大夫、<br /><br />&nbsp;&nbsp;&nbsp;&nbsp;荆南节度营田观察等使。散冗食之戍二千人。六年，又入为刑部尚书。八年，转<br /><br />&nbsp;&nbsp;&nbsp;&nbsp;检校吏部尚书、兴元尹、兼御史大夫，充山南西道节度观察等使。九年，召拜御<br /><br />&nbsp;&nbsp;&nbsp;&nbsp;史大夫，俄迁检校右仆射、河中尹、兼御史大夫、晋绛慈隰节度观察等使。赴镇<br /><br />&nbsp;&nbsp;&nbsp;&nbsp;后，擅用供军钱八千余贯，坐罚一月俸。十一年七月，入为兵部尚书。九月，改<br /><br />&nbsp;&nbsp;&nbsp;&nbsp;太子少傅，权知吏部尚书铨事。十四年九月，拜吏部尚书。<br /><br />&nbsp;&nbsp;&nbsp;&nbsp;穆宗即位，以初释服，令尚书省官试先朝所征集应制举人。宗儒奏曰：“准<br /><br />&nbsp;&nbsp;&nbsp;&nbsp;今月十五日敕：比者先朝征集应制人等，已及时限，恐皆来自远方，难于久住，<br /><br />&nbsp;&nbsp;&nbsp;&nbsp;酌宜审事，遂委有司定日就试。如闻所集之人多已分散，须知审的，然后裁定，<br /><br />&nbsp;&nbsp;&nbsp;&nbsp;宜令所司商量闻奏者。伏以制科所设，本在亲临，南省试人，亦非旧典。今覃恩<br /><br />&nbsp;&nbsp;&nbsp;&nbsp;既毕，庶政惟新。况山陵日近，公务繁迫，待问之士，就试非多。臣等商量，恐<br /><br />&nbsp;&nbsp;&nbsp;&nbsp;须权罢。”从之。复拜太子少傅，判太常卿事。<br /><br />&nbsp;&nbsp;&nbsp;&nbsp;长庆元年二月，检校右仆射，守太常卿。太常有《师子乐》，备五方之色，<br /><br />&nbsp;&nbsp;&nbsp;&nbsp;非会朝聘享不作，幼君荒诞，伶官纵肆，中人掌教坊者移牒取之。宗儒不敢违，<br /><br />&nbsp;&nbsp;&nbsp;&nbsp;以状白宰相。宰相以为事在有司执守，不合关白。以宗儒怯不任事，改太子少师。<br /><br />&nbsp;&nbsp;&nbsp;&nbsp;宝历元年，迁太子太保。昭肃晏驾，为大明宫留守。太和四年，拜检校司空、<br /><br />&nbsp;&nbsp;&nbsp;&nbsp;兼太子太傅。文宗召见，谘以理道。对曰：“尧、舜之化，慈俭而已。愿陛下守<br /><br />&nbsp;&nbsp;&nbsp;&nbsp;而勿失。”文宗嘉纳之。五年，宋申锡被诬，上召师保已下议其刑。上以宗儒高<br /><br />&nbsp;&nbsp;&nbsp;&nbsp;年，宣令不拜。寻拜疏请老。六年，诏以司空致仕。是岁九月卒，年八十七，废<br /><br />&nbsp;&nbsp;&nbsp;&nbsp;朝，册赠司徒。<br /><br />&nbsp;&nbsp;&nbsp;&nbsp;宗儒以文学进，前后三镇方任，八领选部，略于仪矩，切于治生，时论以此<br /><br />&nbsp;&nbsp;&nbsp;&nbsp;少之。<br /><br />&nbsp;&nbsp;&nbsp;&nbsp;窦易直，字宗玄，京兆人。祖元昌，彭州九泷县令。父，庐州刺史。易直<br /><br />&nbsp;&nbsp;&nbsp;&nbsp;举明经，为秘书省校书郎，再以判入等，授蓝田尉。累历右司、兵部、吏部三郎<br /><br />&nbsp;&nbsp;&nbsp;&nbsp;中。元和六年，迁御史中丞。谢日，赐绯鱼袋。八年，改给事中。九月，出为陕<br /><br />&nbsp;&nbsp;&nbsp;&nbsp;虢都防御观察使，仍赐紫。入为京兆尹。万年尉韩晤奸赃事发，易直令曹官韦正<br /><br />&nbsp;&nbsp;&nbsp;&nbsp;晤讯之，得赃三十万。上意其未尽，诏重鞫，坐赃三百万，贬易直金州刺史，正<br /><br />&nbsp;&nbsp;&nbsp;&nbsp;晤长流昭州。十三年六月，迁宣州刺史、宣歙池都团练观察等使。<br /><br />&nbsp;&nbsp;&nbsp;&nbsp;长庆二年七月，汴州将李逐其帅李愿，易直闻之，欲出官物以赏军。或谓<br /><br />&nbsp;&nbsp;&nbsp;&nbsp;易直曰：“赏给无名，却恐生患。”乃已。军士已闻之。时江、淮旱，水浅，转<br /><br />&nbsp;&nbsp;&nbsp;&nbsp;运司钱帛委积不能漕，州将王国清指以为赏，激讽州兵谋乱。先事有告者，乃收<br /><br />&nbsp;&nbsp;&nbsp;&nbsp;国清下狱。其党数千，大呼入狱中，篡取国清而出之，因欲大剽。易直登楼谓将<br /><br />&nbsp;&nbsp;&nbsp;&nbsp;吏曰：“能诛为乱者，每获一人，赏十万。”众喜，倒戈击乱党，并擒之。国清<br /><br />&nbsp;&nbsp;&nbsp;&nbsp;等三百余人，皆斩之。九月，以李德裕代还，为吏部侍郎。十一月，改户部，兼<br /><br />&nbsp;&nbsp;&nbsp;&nbsp;御史大夫，判度支。四年五月，以本官同平章事，判使如故。改门下侍郎，封晋<br /><br />&nbsp;&nbsp;&nbsp;&nbsp;阳郡公。<br /><br />&nbsp;&nbsp;&nbsp;&nbsp;宝历元年七月，罢判度支。大和二年十月罢相，检校左仆射、平章事、襄州<br /><br />&nbsp;&nbsp;&nbsp;&nbsp;刺史、山南东道节度使。五年，入为左仆射，判太常卿事。十一月，检校司空、<br /><br />&nbsp;&nbsp;&nbsp;&nbsp;凤翔尹、凤翔陇节度使。六年，以疾求还京师。七年四月卒，赠司徒，谥曰恭惠。<br /><br />&nbsp;&nbsp;&nbsp;&nbsp;易直自入仕十年余，常居散秩，不应请辟；及居方任，亦以公廉闻。在相位，<br /><br />&nbsp;&nbsp;&nbsp;&nbsp;未尝论用亲党，凡于公举，即无所避。然元和中，吏部尚书郑余庆议仆射上日仪<br /><br />&nbsp;&nbsp;&nbsp;&nbsp;制，不与隔品官亢礼。易直时为御史中丞，奏驳余庆所议。及易直为左仆射，却<br /><br />&nbsp;&nbsp;&nbsp;&nbsp;行隔品致敬之礼，时论非之。<br /><br />&nbsp;&nbsp;&nbsp;&nbsp;李逢吉，字虚舟，陇西人。贞观中学士李玄道曾孙。祖颜，父归期。逢吉登<br /><br />&nbsp;&nbsp;&nbsp;&nbsp;进士第，释褐授振武节度掌书记。入朝为左拾遗、左补阙，改侍御史，充入吐蕃<br /><br />&nbsp;&nbsp;&nbsp;&nbsp;册命副使、工部员外郎，又充入南诏副使。元和四年，使还，拜祠部郎中，转右<br /><br />&nbsp;&nbsp;&nbsp;&nbsp;司。六年，迁给事中。七年，与司勋员外郎李巨并为太子诸王侍读。九年，改中<br /><br />&nbsp;&nbsp;&nbsp;&nbsp;书舍人。十一年二月，权知礼部贡举、骑都尉，赐绯。四月，加朝议大夫、门下<br /><br />&nbsp;&nbsp;&nbsp;&nbsp;侍郎、同平章事，赐金紫。其贡院事，仍委礼部尚书王播署榜。<br /><br />&nbsp;&nbsp;&nbsp;&nbsp;逢吉天与奸回，妒贤伤善。时用兵讨淮、蔡，宪宗以兵机委裴度，逢吉虑其<br /><br />&nbsp;&nbsp;&nbsp;&nbsp;成功，密沮之，由是相恶。及度亲征，学士令孤楚为度制辞，言不合旨，楚与逢<br /><br />&nbsp;&nbsp;&nbsp;&nbsp;吉相善，帝皆黜之；罢楚学士，罢逢吉政事，出为剑南东川节度使、检校兵部尚<br /><br />&nbsp;&nbsp;&nbsp;&nbsp;书。<br /><br />&nbsp;&nbsp;&nbsp;&nbsp;穆宗即位，移襄州刺史、山南东道节度使。逢吉于帝有侍读之恩，遣人密结<br /><br />&nbsp;&nbsp;&nbsp;&nbsp;幸臣，求还京师。长庆二年三月，召为兵部尚书。时裴度亦自太原入朝。以度招<br /><br />&nbsp;&nbsp;&nbsp;&nbsp;怀河朔功，复留度，与工部侍郎元稹相次拜平章事。度在太原时，尝上表论稹奸<br /><br />&nbsp;&nbsp;&nbsp;&nbsp;邪。及同居相位，逢吉以为势必相倾，乃遣人告和王傅于方结客，欲为元稹刺裴<br /><br />&nbsp;&nbsp;&nbsp;&nbsp;度。及捕于方，鞫之无状，稹、度俱罢相位，逢吉代度为门下侍郎平章事。自是<br /><br />&nbsp;&nbsp;&nbsp;&nbsp;浸以恩泽结朝臣之不逞者，造作谤言，百端中伤裴度。赖学士李绅、韦处厚等显<br /><br />&nbsp;&nbsp;&nbsp;&nbsp;于上前，言度为逢吉排斥，而度于国有功，不宜摈弃，故得以仆射在朝。时已失<br /><br />&nbsp;&nbsp;&nbsp;&nbsp;河朔，而王智兴擅据徐州，李+据汴州。国威不振，天下延颈俟度再秉国钧，<br /><br />&nbsp;&nbsp;&nbsp;&nbsp;以攘暴乱。及为逢吉嫁祸，夺其权，四海为之侧目，朝士上疏论列者十余人。属<br /><br />&nbsp;&nbsp;&nbsp;&nbsp;时君荒淫，政出群小，而度竟逐外藩。<br /><br />&nbsp;&nbsp;&nbsp;&nbsp;学士李绅有宠，逢吉恶之，乃除为中丞，又欲出于外。乃以吏部侍郎韩愈为<br /><br />&nbsp;&nbsp;&nbsp;&nbsp;京兆尹，兼御史大夫，放台参。以绅褊直，必与愈争。及制出，绅果移牒往来。<br /><br />&nbsp;&nbsp;&nbsp;&nbsp;愈性木强，遂至语辞不逊，喧论于朝。逢吉乃罢愈为兵部侍郎，绅为江西观察使。<br /><br />&nbsp;&nbsp;&nbsp;&nbsp;绅中谢日，帝留而不遣。<br /><br />&nbsp;&nbsp;&nbsp;&nbsp;翼城人郑注以医药得幸于中尉王守澄，逢吉令其从子仲言赂注，求结于守澄。<br /><br />&nbsp;&nbsp;&nbsp;&nbsp;仲言辩谲多端，守澄见之甚悦。自是，逢吉有助，事无违者。<br /><br />&nbsp;&nbsp;&nbsp;&nbsp;敬宗初即位，年方童O，守澄从容奏曰：“陛下得为太子，逢吉之力也。是<br /><br />&nbsp;&nbsp;&nbsp;&nbsp;时，杜元颖、李绅坚请立深王为太子。”乃贬绅端州司马。朝士代逢吉鸣吠者，<br /><br />&nbsp;&nbsp;&nbsp;&nbsp;张又新、李续之、张权舆、刘栖楚、李虞、程昔范、姜洽、李仲言，时号“八关<br /><br />&nbsp;&nbsp;&nbsp;&nbsp;十六子”。又新等八人居要剧，而胥附者又八人，有求于逢吉者，必先经此八人<br /><br />&nbsp;&nbsp;&nbsp;&nbsp;纳赂，无不如意者。逢吉寻封凉国公，邑千户，兼右仆射。<br /><br />&nbsp;&nbsp;&nbsp;&nbsp;昭愍即位，左右屡言裴度之贤，曾立大勋，帝甚嘉之。因中使往兴元，即令<br /><br />&nbsp;&nbsp;&nbsp;&nbsp;问讯。<br /><br />&nbsp;&nbsp;&nbsp;&nbsp;宝历初，度连上章请入觐。逢吉之党坐不安席，如矢攒身，乃相与为谋，欲<br /><br />&nbsp;&nbsp;&nbsp;&nbsp;沮其来。张权舆撰“非衣小儿”之谣，传于闾巷。言度相有天分，应谣谶。而韦<br /><br />&nbsp;&nbsp;&nbsp;&nbsp;处厚于上前解析，言权舆所撰之言。既不能沮，又令卫尉卿刘遵古从人安再荣告<br /><br />&nbsp;&nbsp;&nbsp;&nbsp;武昭谋害逢吉。武昭者，有才力，裴度破淮、蔡时奖用之，累奏为刺史。及度被<br /><br />&nbsp;&nbsp;&nbsp;&nbsp;斥，昭以门吏久不见用，客于京师，途穷颇有怨言。逢吉冀法司鞫昭行止，则显<br /><br />&nbsp;&nbsp;&nbsp;&nbsp;裴度任用，以沮入朝之行。逢吉又与同列李程不协。太学博士李涉、金吾兵曹茅<br /><br />&nbsp;&nbsp;&nbsp;&nbsp;汇者，于京师贵游间以气侠相许，二人出入程及逢吉之门。水部郎中李仍叔，程<br /><br />&nbsp;&nbsp;&nbsp;&nbsp;之族，知武昭郁郁恨不得官，仍叔谓昭曰：“程欲与公官，但逢吉阻之。”昭愈<br /><br />&nbsp;&nbsp;&nbsp;&nbsp;愤怒，因酒与京师人刘审、张少腾说刺逢吉之言。审以昭言告张权舆，乃闻于逢<br /><br />&nbsp;&nbsp;&nbsp;&nbsp;吉，即令茅汇召昭相见，逢吉厚相结托，自是疑怨之言稍息。逢吉待茅汇尤厚，<br /><br />&nbsp;&nbsp;&nbsp;&nbsp;尝与汇书云：“足下当字仆为‘自求’，仆当字足下为‘利见’”。文字往来，<br /><br />&nbsp;&nbsp;&nbsp;&nbsp;其间甚密。及裴度求觐，无计沮之，即令讦武昭事，以暴扬其迹。再荣既告，李<br /><br />&nbsp;&nbsp;&nbsp;&nbsp;仲言诫汇曰：“言武昭与李程同谋则活，否则尔死。”汇曰：“冤死甘心。诬人<br /><br />&nbsp;&nbsp;&nbsp;&nbsp;以自免，予不为也。”及昭下狱，逢吉之丑迹皆彰。昭死，仲言流象州，茅汇流<br /><br />&nbsp;&nbsp;&nbsp;&nbsp;`州，李涉流康州，李虞自拾遗为河南士曹。敬宗待裴度益厚，乃自汉中召还，<br /><br />&nbsp;&nbsp;&nbsp;&nbsp;复知政事。<br /><br />&nbsp;&nbsp;&nbsp;&nbsp;逢吉检校司空、平章事、襄州刺史、山南东道节度使，仍请张又新、李续之<br /><br />&nbsp;&nbsp;&nbsp;&nbsp;为参佐。太和二年，改汴州刺史、宣武军节度使。五年八月，入为太子太师、东<br /><br />&nbsp;&nbsp;&nbsp;&nbsp;都留守、东畿汝防御使，加开府仪同三司。八年，李训用事。三月，征拜左仆射，<br /><br />&nbsp;&nbsp;&nbsp;&nbsp;兼守司徒。时逢吉已老，病足，不任朝谒，即以司徒致仕。九年正月卒，时年七<br /><br />&nbsp;&nbsp;&nbsp;&nbsp;十八。赠太尉，谥曰成。<br /><br />&nbsp;&nbsp;&nbsp;&nbsp;段文昌，字墨卿，西河人。高祖志玄，陪葬昭陵，图形凌烟阁。祖德皎，赠<br /><br />&nbsp;&nbsp;&nbsp;&nbsp;给事中。父谔，循州刺史，赠左仆射。文昌家于荆州，倜傥有气义，节度使裴胄<br /><br />&nbsp;&nbsp;&nbsp;&nbsp;知之而不能用。韦皋在蜀，表授校书郎。李吉甫刺忠州，文昌尝以文干之。及吉<br /><br />&nbsp;&nbsp;&nbsp;&nbsp;甫居相位，与裴同加奖擢，授登封尉、集贤校理。俄拜监察御史，迁补阙，改<br /><br />&nbsp;&nbsp;&nbsp;&nbsp;祠部员外郎。元和十一年，守本官，充翰林学士。<br /><br />&nbsp;&nbsp;&nbsp;&nbsp;文昌，武元衡之子婿也。元衡与宰相韦贯之不协，宪宗欲召文昌为学士，贯<br /><br />&nbsp;&nbsp;&nbsp;&nbsp;之奏曰：“文昌志尚不修，不可擢居近密。”至是贯之罢相，李逢吉乃用文昌为<br /><br />&nbsp;&nbsp;&nbsp;&nbsp;学士，转祠部郎中，赐绯，依前充职。十四年，加知制诰。十五年，穆宗即位，<br /><br />&nbsp;&nbsp;&nbsp;&nbsp;正拜中书舍人，寻拜中书侍郎、平章事。<br /><br />&nbsp;&nbsp;&nbsp;&nbsp;长庆元年，拜章请退。朝廷以文昌少在西蜀，诏授西川节度使、同中书门下<br /><br />&nbsp;&nbsp;&nbsp;&nbsp;平章事。文昌素洽蜀人之情，至是以宽政为治，严静有断，蛮夷畏服。二年，云<br /><br />&nbsp;&nbsp;&nbsp;&nbsp;南入寇，黔中观察使崔元略上言，朝廷忧之，乃诏文昌御备。文昌走一介之使以<br /><br />&nbsp;&nbsp;&nbsp;&nbsp;喻之，蛮寇即退。<br /><br />&nbsp;&nbsp;&nbsp;&nbsp;敬宗即位，征拜邢部尚书，转兵部，兼判左丞事。<br /><br />&nbsp;&nbsp;&nbsp;&nbsp;文宗即位，迁御史大夫，寻检校尚书右仆射、扬州大都督府长史、同平章事、<br /><br />&nbsp;&nbsp;&nbsp;&nbsp;淮南节度使。太和四年，移镇荆南。<br /><br />&nbsp;&nbsp;&nbsp;&nbsp;文昌于荆、蜀皆有先祖故第，至是赎为浮图祠。又以先人坟墓在荆州，别营<br /><br />&nbsp;&nbsp;&nbsp;&nbsp;居第，以置祖祢影堂，岁时伏腊，良辰美景享荐之。彻祭，即以音声歌舞继之，<br /><br />&nbsp;&nbsp;&nbsp;&nbsp;如事生者，|绅非焉。<br /><br />&nbsp;&nbsp;&nbsp;&nbsp;六年，复为剑南西川节度。九年三月，赐春衣中使至，受宣毕，无疾而卒，<br /><br />&nbsp;&nbsp;&nbsp;&nbsp;年六十三，赠太尉。有文集三十卷。<br /><br />&nbsp;&nbsp;&nbsp;&nbsp;文昌布素之时，所向不偶。及其达也，扬历显重，出入将相，洎二十年。其<br /><br />&nbsp;&nbsp;&nbsp;&nbsp;服饰玩好、歌童妓女，苟悦于心，无所爱惜，乃至奢侈过度，物议贬之。子成式。<br /><br />&nbsp;&nbsp;&nbsp;&nbsp;成式，字柯古，以荫入官，为秘书省校书郎。研精苦学，秘阁书籍，披阅皆<br /><br />&nbsp;&nbsp;&nbsp;&nbsp;遍。累迁尚书郎。咸通初，出为江州刺史。解印，寓居襄阳，以闲放自适。家多<br /><br />&nbsp;&nbsp;&nbsp;&nbsp;书史，用以自娱，尤深于佛书。所著《酉阳杂俎》传于时。<br /><br />&nbsp;&nbsp;&nbsp;&nbsp;宋申锡，字庆臣。祖素，父叔夜。申锡少孤贫，有文学。登进士第，释褐秘<br /><br />&nbsp;&nbsp;&nbsp;&nbsp;书省校书郎。韦贯之罢相，出湖南，辟为从事。其后累佐使府。长庆初，拜监察<br /><br />&nbsp;&nbsp;&nbsp;&nbsp;御史。二年，迁起居舍人。宝历二年，转礼部员外郎，寻充翰林侍讲学士。<br /><br />&nbsp;&nbsp;&nbsp;&nbsp;申锡始自策名，及在朝行，清慎介洁，不趋党与。当长庆、宝历之间，时风<br /><br />&nbsp;&nbsp;&nbsp;&nbsp;嚣薄，朋比大扇。及申锡被用，时论以为激劝。<br /><br />&nbsp;&nbsp;&nbsp;&nbsp;文宗即位，拜户部郎中、知制诰。太和二年，正拜中书舍人，复为翰林学士。<br /><br />&nbsp;&nbsp;&nbsp;&nbsp;初，文宗常患中人权柄太盛，自元和、宝历，比致宫禁之祸。及王守澄之领<br /><br />&nbsp;&nbsp;&nbsp;&nbsp;禁兵，恃其宿旧，跋扈尤甚。有郑注者，依恃守澄为奸利，出入禁军，卖官贩权，<br /><br />&nbsp;&nbsp;&nbsp;&nbsp;中外咸扼腕视之。文宗雅知之，不能堪。申锡时居内廷，文宗察其忠厚，可任以<br /><br />&nbsp;&nbsp;&nbsp;&nbsp;事。尝因召对，与申锡从容言及守澄，无可奈何，令与外廷朝臣谋去之，且约命<br /><br />&nbsp;&nbsp;&nbsp;&nbsp;为宰相。申锡顿首谢之。未几，拜左丞。逾月，加平章事。申锡素能谨直，宠遇<br /><br />&nbsp;&nbsp;&nbsp;&nbsp;超辈，时情大为属望。及到中书，剖断循常，望实颇不相副。<br /><br />&nbsp;&nbsp;&nbsp;&nbsp;太和五年，忽降中人召宰相入赴延英。路随、李宗闵、牛僧孺等既至中书东<br /><br />&nbsp;&nbsp;&nbsp;&nbsp;门，中人云：“所召无宋申锡。”申锡始知被罪，望延英以笏叩头而退。随等至，<br /><br />&nbsp;&nbsp;&nbsp;&nbsp;文宗以神策军中尉王守澄所奏，得本军虞候豆卢著状，告宋申锡与漳王谋反，随<br /><br />&nbsp;&nbsp;&nbsp;&nbsp;等相顾愕然。初，守澄于浴堂以郑注所构告于文宗，守澄即时于市肆追捕，又将<br /><br />&nbsp;&nbsp;&nbsp;&nbsp;以二百骑就靖恭里屠申锡之家。会内官马存亮同入，诤于文宗曰：“谋反者适宋<br /><br />&nbsp;&nbsp;&nbsp;&nbsp;申锡耳，何不召南司会议。今卒然如此，京师企足自为乱矣。”守澄不能难，乃<br /><br />&nbsp;&nbsp;&nbsp;&nbsp;止。乃召三相告之。又遣右军差人于申锡宅捕孔目官张全真、家人买子缘信等。<br /><br />&nbsp;&nbsp;&nbsp;&nbsp;又于十六宅及市肆追捕胥吏，以成其狱。文宗又召师保、仆射、尚书丞郎、常侍、<br /><br />&nbsp;&nbsp;&nbsp;&nbsp;给事、谏议、舍人、御史中丞、京兆尹、大理卿，同于中书及集贤院参验其事。<br /><br />&nbsp;&nbsp;&nbsp;&nbsp;翌日，开延英，召宰臣及议事官，帝自询问。左常侍崔玄亮，给事中李固言，<br /><br />&nbsp;&nbsp;&nbsp;&nbsp;谏议大夫王质，补阙卢钧、舒元褒、罗泰、蒋系、裴休、窦宗直、韦温，拾遗李<br /><br />&nbsp;&nbsp;&nbsp;&nbsp;群、韦端符、丁居晦、袁都等一十四人，皆伏玉阶下奏以申锡狱付外，请不于禁<br /><br />&nbsp;&nbsp;&nbsp;&nbsp;中讯鞫。文宗曰：“吾已谋于公卿大僚，卿等且出。”玄亮固言，援引今古，辞<br /><br />&nbsp;&nbsp;&nbsp;&nbsp;理恳切。玄亮泣涕久之，文宗意稍解，贬申锡为右庶子，漳王为巢县公。再贬申<br /><br />&nbsp;&nbsp;&nbsp;&nbsp;锡为开州司马。<br /><br />&nbsp;&nbsp;&nbsp;&nbsp;初，申锡既得密旨，乃除王[为京兆尹，以密旨喻之。[不能谋，而注与守<br /><br />&nbsp;&nbsp;&nbsp;&nbsp;澄知之，潜为其备。漳王凑，文宗之爱弟也，贤而有人望。豆卢著者，职属禁军，<br /><br />&nbsp;&nbsp;&nbsp;&nbsp;与注亲表。文宗不省其诈，乃罢申锡为庶子。时京城r々，众庶哗言，以为宰<br /><br />&nbsp;&nbsp;&nbsp;&nbsp;相真连十宅谋反，百僚震骇。居一二日，方审其诈。谏官伏阁恳论，文宗震怒，<br /><br />&nbsp;&nbsp;&nbsp;&nbsp;叱谏官令出者数四。时中外属望大僚三数人廷辩其事。仆射窦易直曰：“人臣无<br /><br />&nbsp;&nbsp;&nbsp;&nbsp;将，将而必诛。”闻者愕然。唯京兆尹崔g、大理卿王正雅连上疏请出内狱，且<br /><br />&nbsp;&nbsp;&nbsp;&nbsp;曰：“王师文未获，即狱未具，请出豆卢著与申锡同付外廷勘。”当时人情翕然<br /><br />&nbsp;&nbsp;&nbsp;&nbsp;推重。初议申锡抵死，顾物论不可，又将投于岭表。文宗终悟外廷之言，乃有开<br /><br />&nbsp;&nbsp;&nbsp;&nbsp;州之命。<br /><br />&nbsp;&nbsp;&nbsp;&nbsp;初，申锡既被罪，怡然不以为意，自中书归私第，止于外厅，素服以俟命。<br /><br />&nbsp;&nbsp;&nbsp;&nbsp;其妻出谓之曰：“公为宰相，人臣位极于此，何负天子反乎？”申锡曰：“吾生<br /><br />&nbsp;&nbsp;&nbsp;&nbsp;被厚恩，擢相位，不能锄去奸乱，反为所罗织，夫人察申锡，岂反者乎？”因相<br /><br />&nbsp;&nbsp;&nbsp;&nbsp;与泣下。<br /><br />&nbsp;&nbsp;&nbsp;&nbsp;申锡自居内廷，及为宰相，以时风侈靡，居要位者尤纳贿赂，遂成风俗，不<br /><br />&nbsp;&nbsp;&nbsp;&nbsp;暇更方远害，且与贞元时甚相背矣。申锡至此，约身谨洁，尤以公廉为己任，四<br /><br />&nbsp;&nbsp;&nbsp;&nbsp;方问遗，悉无所受。既被罪，为有司验劾，多获其四方受领所还问遗之状，朝野<br /><br />&nbsp;&nbsp;&nbsp;&nbsp;为之叹息。<br /><br />&nbsp;&nbsp;&nbsp;&nbsp;七年七月，卒于开州。诏曰：“申锡虽不能周慎，自抵宪章，闻其亡殁遐荒，<br /><br />&nbsp;&nbsp;&nbsp;&nbsp;良用悲恻。宜许其归葬乡里，以示宽恩。”开成元年九月，诏复申锡正议大夫、<br /><br />&nbsp;&nbsp;&nbsp;&nbsp;尚书左丞、同中书门下平章事、上柱国，赐紫，兼赠兵部尚书。仍以其子慎微为<br /><br />&nbsp;&nbsp;&nbsp;&nbsp;城固县尉。<br /><br />&nbsp;&nbsp;&nbsp;&nbsp;李程，字表臣，陇西人。父h伯。程，贞元十二年进士擢第，又登宏辞科，<br /><br />&nbsp;&nbsp;&nbsp;&nbsp;累辟使府。二十年，入朝为监察御史。其年秋，召充翰林学士。<br /><br />&nbsp;&nbsp;&nbsp;&nbsp;顺宗即位，为王叔文所排，罢学士。三迁为员外郎。元和中，出为剑南西川<br /><br />&nbsp;&nbsp;&nbsp;&nbsp;节度行军司马。十年，入为兵部郎中，寻知制诰。韩弘为淮西都统，诏程衔命宣<br /><br />&nbsp;&nbsp;&nbsp;&nbsp;谕。明年，拜中书舍人，权知京兆尹事。十二年，权知礼部贡举。十三年四月，<br /><br />&nbsp;&nbsp;&nbsp;&nbsp;拜礼部侍郎。六月，出为鄂州刺史、鄂岳观察使。入为吏部侍郎，封渭源男，食<br /><br />&nbsp;&nbsp;&nbsp;&nbsp;邑三百户。敬宗即位之五月，以本官同平章事。<br /><br />&nbsp;&nbsp;&nbsp;&nbsp;敬宗冲幼，好治宫室，畋游无度，欲于宫中营新殿。程谏曰：“自古圣帝明<br /><br />&nbsp;&nbsp;&nbsp;&nbsp;王，以恭俭化天下。陛下在谅之中，不宜兴作，愿以瓦木回奉园陵。”上欣然<br /><br />&nbsp;&nbsp;&nbsp;&nbsp;从之。程又奏请置侍讲学士，数陈经义。程辩给多智算，能移人主之意。寻加中<br /><br />&nbsp;&nbsp;&nbsp;&nbsp;书侍郎，进封彭原郡公。宝历二年，罢相，检校兵部尚书、同平章事、太原尹、<br /><br />&nbsp;&nbsp;&nbsp;&nbsp;北京留守、河东节度使。太和四年三月，检校尚书左仆射、平章事、河中尹、河<br /><br />&nbsp;&nbsp;&nbsp;&nbsp;中晋绛节度使。<br /><br />&nbsp;&nbsp;&nbsp;&nbsp;六年，就加检校司空。七月，征为左仆射。中谢日奏曰：“臣所忝官上礼，<br /><br />&nbsp;&nbsp;&nbsp;&nbsp;前后仪注不同。在元和、长庆中，仆射数人上日，不受四品已下官拜。近日再定<br /><br />&nbsp;&nbsp;&nbsp;&nbsp;仪注，四品已下官悉许受拜，王涯、窦易直已行之于前。今御史台云：‘已闻奏，<br /><br />&nbsp;&nbsp;&nbsp;&nbsp;太常侍定取十五日上’。臣进退未知所据。”时中丞李汉以为受四品已下拜太重。<br /><br />&nbsp;&nbsp;&nbsp;&nbsp;敕曰：“仆射上仪，近已详定。所缘拜礼，皆约令文，已经施行，不合更改。宜<br /><br />&nbsp;&nbsp;&nbsp;&nbsp;准太和四年十一月六日敕处分。”<br /><br />&nbsp;&nbsp;&nbsp;&nbsp;程艺学优深，然性放荡，不修仪检，滑稽好戏，而居师长之地，物议轻之。<br /><br />&nbsp;&nbsp;&nbsp;&nbsp;七年六月，检校司空、汴州刺史、宣武军节度使。九年，复为河中晋绛节度使，<br /><br />&nbsp;&nbsp;&nbsp;&nbsp;就加检校司徒。开成元年五月，复入为右仆射，兼判太常卿事。十一月，兼判吏<br /><br />&nbsp;&nbsp;&nbsp;&nbsp;部尚书铨事。二年三月，检校司徒，出为襄州刺史、山南东道节度使。卒，有司<br /><br />&nbsp;&nbsp;&nbsp;&nbsp;谥曰缪。子廓。<br /><br />&nbsp;&nbsp;&nbsp;&nbsp;廓进士登第，以诗名闻于时。大中末，累官至颍州刺史，再为观察使。廓子<br /><br />&nbsp;&nbsp;&nbsp;&nbsp;昼，亦登进士第。<br /><br />&nbsp;&nbsp;&nbsp;&nbsp;史臣曰：宗儒、易直，以宽柔养望，坐致公台；与时沉浮，寿考终吉，可谓<br /><br />&nbsp;&nbsp;&nbsp;&nbsp;能奉身矣。逢吉起徒步而至鼎司，欺蔽幼君，依凭内竖，蛇虺其腹，毒害正人，<br /><br />&nbsp;&nbsp;&nbsp;&nbsp;而不与李训同诛，天道福淫明矣。申锡小器大谋，贬死为幸。程不持士范，殁获<br /><br />&nbsp;&nbsp;&nbsp;&nbsp;丑名。君子操修，岂宜容易！<br /><br />&nbsp;&nbsp;&nbsp;&nbsp;赞曰：赵、窦优柔，坐享公侯。蝮蛇野葛，逢吉之流。岂无令人？主辅谟猷。<br /><br />&nbsp;&nbsp;&nbsp;&nbsp;程、锡弼谐，于道难周。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56050);">加入书签</a><a
                        href="56049.html">上一页</a>&larr;<a href="index.html">返回列表</a>&rarr;<a
                            href="56051.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56049.html"; var next_page = "56051.html"; var index_page = "index.html"; var sortid = "9"; var article_id = "45"; var chapter_id = "56050"; var articlename = "旧唐书"; var chaptername = " 卷一百六十七 列传第一百一十七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>