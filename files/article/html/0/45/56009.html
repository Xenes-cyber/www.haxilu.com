<!DOCTYPE html>
<html>
<head>
<meta charset="gbk" />
<title>旧唐书- 卷一百二十七 列传第七十七-在线阅读-哈西文学网</title>
<meta name="keywords" content="刘d，旧唐书， 卷一百二十七 列传第七十七全文， 卷一百二十七 列传第七十七在线阅读 哈西文学网" />
<meta name="description" content="哈西文学网提供刘d的旧唐书  卷一百二十七 列传第七十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56009.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56009.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十七 列传第七十七</h1>
            <div class="link xb">
                <a href="56008.html">上一页</a>&larr;<a href="index.html">返回列表</a>&rarr;<a
                    href="56010.html">下一页</a></div>			
            <div id="BookText">&nbsp;&nbsp;&nbsp;&nbsp;○姚令言张光晟源休乔琳张涉蒋镇洪经纶彭偃<br /><br />&nbsp;&nbsp;&nbsp;&nbsp;姚令言，河中人也。少应募，起于卒伍，隶泾原节度马U。以战功累授金吾<br /><br />&nbsp;&nbsp;&nbsp;&nbsp;大将军同正，为衙前兵马使，改试太常卿、兼御史中丞。建中元年，孟滴泾<br /><br />&nbsp;&nbsp;&nbsp;&nbsp;原节度留后，自以文吏进身，不乐军旅，频表荐令言谨肃，堪任将帅。笛肮<br /><br />&nbsp;&nbsp;&nbsp;&nbsp;朝廷，遂拜令言为四镇北庭行营泾原节度使、泾州刺史、兼御史大夫。<br /><br />&nbsp;&nbsp;&nbsp;&nbsp;建中四年，李希烈叛，寇陷汝州，诏哥舒曜率师攻之，营于襄城。希烈兵数<br /><br />&nbsp;&nbsp;&nbsp;&nbsp;万围襄城，势甚危急。十月，诏令言率本镇兵五万赴援。泾师离镇，多携子弟而<br /><br />&nbsp;&nbsp;&nbsp;&nbsp;来，望至京师以获厚赏，及师上路，一无所赐。时诏京兆尹王犒军士，唯粝食<br /><br />&nbsp;&nbsp;&nbsp;&nbsp;菜啖而已，军士覆而不顾，皆愤怒，扬言曰：“吾辈弃父母妻子，将死于难，而<br /><br />&nbsp;&nbsp;&nbsp;&nbsp;食不得饱，安能以草命捍白刃耶！国家琼林、大盈，宝货堆积，不取此以自活，<br /><br />&nbsp;&nbsp;&nbsp;&nbsp;何往耶？”行次核，乃返戈，大呼鼓噪而还。令言曰：“比约东都有厚赏，儿<br /><br />&nbsp;&nbsp;&nbsp;&nbsp;郎勿草草，此非求活之良图也。”众不听，以戈环令言请退，令言急奏之。上恐，<br /><br />&nbsp;&nbsp;&nbsp;&nbsp;令内库出缯彩二十车驰赐之，军声浩浩，令言不能戢。街市居人狼狈走窜，乱兵<br /><br />&nbsp;&nbsp;&nbsp;&nbsp;呼曰：“勿走，不税汝间架矣！”德宗令普王与学士姜公辅往抚劳之，才出内门，<br /><br />&nbsp;&nbsp;&nbsp;&nbsp;贼已斩关，阵于丹凤楼下。是日，德宗仓卒出幸，贼纵入府库辇运，极力而止。<br /><br />&nbsp;&nbsp;&nbsp;&nbsp;时太尉朱罢镇居晋昌里第，是夜，叛卒谋曰：“朱太尉久囚于宅，若迎为<br /><br />&nbsp;&nbsp;&nbsp;&nbsp;主，大事济矣。”尝节制泾州，众知其失权，废居怏怏，又幸宽和，乃请令<br /><br />&nbsp;&nbsp;&nbsp;&nbsp;言率骑迎于晋昌里。初迟疑，以食饲之，徐观众意，既而诸校齐至，乃自第<br /><br />&nbsp;&nbsp;&nbsp;&nbsp;张炬火入居含元殿。既c号，乃以令言为侍中，与源休同知贼政事。既以身先逆<br /><br />&nbsp;&nbsp;&nbsp;&nbsp;乱，颇尽心于贼，害宗室，围奉天，皆令言为首帅也。群凶宴乐，既醉，令言与<br /><br />&nbsp;&nbsp;&nbsp;&nbsp;源休论功，令言自此萧何，源休曰：“帷幄之谋，成秦之业，无出予之右者。吾<br /><br />&nbsp;&nbsp;&nbsp;&nbsp;比萧何无让，子当曹参可矣。”时朝士在贼廷者，闻之皆笑，谓源休为火迫侯。<br /><br />&nbsp;&nbsp;&nbsp;&nbsp;朱败，令言与张廷芝尚有众万人，从将入吐蕃。至泾州，欲投田希鉴，希鉴<br /><br />&nbsp;&nbsp;&nbsp;&nbsp;伪致礼诱之，与俱斩首来献。<br /><br />&nbsp;&nbsp;&nbsp;&nbsp;张光晟，京兆T人，起于行间。天宝末，哥舒翰兵败潼关，大将王思礼所<br /><br />&nbsp;&nbsp;&nbsp;&nbsp;乘马中流矢而毙，光晟时在骑卒之中，因下，以马授思礼。思礼问其姓名，不告<br /><br />&nbsp;&nbsp;&nbsp;&nbsp;而退，思礼阴记其形貌，常使人密求之。无何，思礼为河东节度使，其偏将辛云<br /><br />&nbsp;&nbsp;&nbsp;&nbsp;京为代州刺史，屡为将校谮毁，思礼怒焉。云京惶惧，不知所出。光晟时隶云京<br /><br />&nbsp;&nbsp;&nbsp;&nbsp;麾下，因间进曰：“光晟素有德于王司空，比不言诸，耻以旧恩受赏。今使君忧<br /><br />&nbsp;&nbsp;&nbsp;&nbsp;迫，光晟请奉命一见司空，则使君之难可解。”云京然其计，即令之太原。乃谒<br /><br />&nbsp;&nbsp;&nbsp;&nbsp;思礼，未及言旧，思礼识之，遽曰：“尔岂非吾故人乎？何相见之晚也！”光晟<br /><br />&nbsp;&nbsp;&nbsp;&nbsp;遂陈潼关之事，思礼大喜，因执其手感泣曰：“吾有今日，子之力也。求子颇久，<br /><br />&nbsp;&nbsp;&nbsp;&nbsp;竟此相遇，何慰如之？”命同榻而坐，结为兄弟。光晟遂述云京之屈，思礼曰：<br /><br />&nbsp;&nbsp;&nbsp;&nbsp;“云京比涉谤言，过亦不细，今为故人，特舍之矣。”即日擢光晟为兵马使，赉<br /><br />&nbsp;&nbsp;&nbsp;&nbsp;田宅、缣帛甚厚，累奏特进，试太常少卿，委以心腹。及云京为河东节度使，又<br /><br />&nbsp;&nbsp;&nbsp;&nbsp;奏光晟为代州刺史。<br /><br />&nbsp;&nbsp;&nbsp;&nbsp;大历末，迁单于都护、兼御史中丞、振武军使。代宗密谓之曰：“北蕃纵横<br /><br />&nbsp;&nbsp;&nbsp;&nbsp;日久，当思所御之计。”光晟既受命，至镇，威令甚行。建中元年，回纥突董梅<br /><br />&nbsp;&nbsp;&nbsp;&nbsp;录领众并杂种胡等自京师还国，舆载金帛，相属于道。光晟讶其装橐颇多，潜令<br /><br />&nbsp;&nbsp;&nbsp;&nbsp;驿吏以长锥刺之，则皆辇归所诱致京师妇人也。遂给突董及所领徒悉令赴宴，酒<br /><br />&nbsp;&nbsp;&nbsp;&nbsp;酣，光晟伏甲尽拘而杀之，死者千余人，唯留二胡归国复命。遂部其妇人，给粮<br /><br />&nbsp;&nbsp;&nbsp;&nbsp;还京，收其金帛，赏赉军士。后回纥遣使来诉，上不欲甚阻蕃情，征拜右金吾将<br /><br />&nbsp;&nbsp;&nbsp;&nbsp;军。回纥犹怨怼不已，又降为睦王傅，寻改太仆卿，负才怏怏不得志。<br /><br />&nbsp;&nbsp;&nbsp;&nbsp;贼c逆，署光晟伪节度使兼宰相。及众频败，遂择精兵五千配光晟，营<br /><br />&nbsp;&nbsp;&nbsp;&nbsp;于九曲，去东渭桥凡十余里。光晟潜使于李晟，有归顺之意。晟进兵入苑，光晟<br /><br />&nbsp;&nbsp;&nbsp;&nbsp;劝贼宜速西奔，光晟以数千人送出城，因率众回降于晟。晟以其诚款，又爱<br /><br />&nbsp;&nbsp;&nbsp;&nbsp;其材，欲奏用之，俾令归私第，表请特减其罪。每大宴会，皆令就坐，华州节度<br /><br />&nbsp;&nbsp;&nbsp;&nbsp;使骆元光诟之曰：“吾不能与反虏同席！”拂衣还营。晟不得已，拘之私第，后<br /><br />&nbsp;&nbsp;&nbsp;&nbsp;有诏言其状迹不可原，乃斩之。<br /><br />&nbsp;&nbsp;&nbsp;&nbsp;源休，相州临漳人，京兆尹光舆之子也。休以干局，累授监察御史、殿中侍<br /><br />&nbsp;&nbsp;&nbsp;&nbsp;御史、青苗使判官，迁虞部员外郎，。出潭州刺史，入为主客郎中，迁给事中、<br /><br />&nbsp;&nbsp;&nbsp;&nbsp;御史中丞、左庶子。其妻即吏部侍郎王翊女也。因小忿而离，妻族上诉，下御史<br /><br />&nbsp;&nbsp;&nbsp;&nbsp;台验理，休迟留不答款状，除名，配流溱州。久之，移岳州。<br /><br />&nbsp;&nbsp;&nbsp;&nbsp;建中初，杨炎执政，以京兆尹严郢威名稍著，心欲倾之。郢，即王翊甥婿也。<br /><br />&nbsp;&nbsp;&nbsp;&nbsp;休与王氏离绝之时，炎风闻休、郢有隙，遂擢休自流人为京兆少尹，俾令伺郢过<br /><br />&nbsp;&nbsp;&nbsp;&nbsp;失。休既职久，与郢亲善，炎怒之，奏令以本官兼御史中丞，奉使回纥。休至振<br /><br />&nbsp;&nbsp;&nbsp;&nbsp;武，军使张光晟已杀回纥突董等，上初欲遂绝其使，令休还，待命于太原。久之<br /><br />&nbsp;&nbsp;&nbsp;&nbsp;方遣，仍令休归其突董、翳密施大小梅录等四尸。突董者，即武义可汗之叔父也。<br /><br />&nbsp;&nbsp;&nbsp;&nbsp;尸既至，可汗令宰臣已下具彩服车马来迎。其宰相颉于思迦坐大帐，立休等于帐<br /><br />&nbsp;&nbsp;&nbsp;&nbsp;外雪中，诘杀突董等故。休曰：“突董等自与张光晟忿斗而死，非天子命也。”<br /><br />&nbsp;&nbsp;&nbsp;&nbsp;又问：“使者背唐国，负罪当死，不能自戮耶？不然，何假手于我杀之也？”凡<br /><br />&nbsp;&nbsp;&nbsp;&nbsp;将杀者数矣，言颇悖慢，乃引去，供饩甚薄，留之五十余日，乃得还。可汗使谓<br /><br />&nbsp;&nbsp;&nbsp;&nbsp;休曰：“我国人皆欲杀汝，唯我不然。汝国已杀突董等，吾又杀汝，犹以血洗血，<br /><br />&nbsp;&nbsp;&nbsp;&nbsp;@益甚尔。吾今以水洗血，不亦善乎！所欠吾马直绢一百八十万疋，当速归之。”<br /><br />&nbsp;&nbsp;&nbsp;&nbsp;遣散支将军康赤心等随休来朝，休竟不得见其可汗。寻遣赤心等归，与之帛十万<br /><br />&nbsp;&nbsp;&nbsp;&nbsp;疋、金银十万两，偿其马直。休履危而还，宰相卢杞又恐复命之日以口辩结恩，<br /><br />&nbsp;&nbsp;&nbsp;&nbsp;将至太原，遽奏为光禄卿。休以其还使赏薄，居常怨望。<br /><br />&nbsp;&nbsp;&nbsp;&nbsp;会泾原兵叛，立朱为主。初但称太尉，朝官谒者，悉劝奏迎銮驾，既不<br /><br />&nbsp;&nbsp;&nbsp;&nbsp;合意而退。及休至，遂屏人移时，言多悖逆，盛陈成败，称述符命，劝令c号。<br /><br />&nbsp;&nbsp;&nbsp;&nbsp;悦其言，以休为宰相，判度支。休遂为谋主，至于兵食军资，迁除补拟，内外<br /><br />&nbsp;&nbsp;&nbsp;&nbsp;咨谋，一禀休画。故时人云：“源休之逆，甚于朱。”朝廷大臣之奔窜不获者，<br /><br />&nbsp;&nbsp;&nbsp;&nbsp;多为休所诱致，以至戮辱，职休而为，盖非一焉。又劝锄翦宗室，以绝人望，<br /><br />&nbsp;&nbsp;&nbsp;&nbsp;命万年县贼曹尉杨纷ㄆ涠暇觯诸王子孙遇害不可胜数。败走，休随至宁州。<br /><br />&nbsp;&nbsp;&nbsp;&nbsp;死，休走凤翔，为其部曲所杀，传首来献。休三子并斩于东市，籍没其家。<br /><br />&nbsp;&nbsp;&nbsp;&nbsp;乔琳，太原人。少孤贫志学，以文词称。天宝初，举进士，补成武尉，累授<br /><br />&nbsp;&nbsp;&nbsp;&nbsp;兴平尉。朔方节度郭子仪辟为掌书记，寻拜监察御史。琳倜傥疏诞，好谈谐，侮<br /><br />&nbsp;&nbsp;&nbsp;&nbsp;谑僚列，颇无礼检。同院御史毕耀初与琳嘲诮往复，因成衅隙，遂以公事互相告<br /><br />&nbsp;&nbsp;&nbsp;&nbsp;诉，坐贬巴州员外司户。遂起为南郭令，改殿中侍御史，充山南节度张献诚行军<br /><br />&nbsp;&nbsp;&nbsp;&nbsp;司马。使罢，为剑南东川节度鲜于叔明判官。改检校驾部郎中、果绵遂三州刺史、<br /><br />&nbsp;&nbsp;&nbsp;&nbsp;兼御史中丞。入为大理少卿、国子祭酒。出为怀州刺史。琳素与张涉友善，上在<br /><br />&nbsp;&nbsp;&nbsp;&nbsp;春宫，涉尝为侍读。及嗣位，多以政事询访于涉，盛称琳识度材略，堪备大用，<br /><br />&nbsp;&nbsp;&nbsp;&nbsp;因拜御史大夫、平章事。琳本粗材，又年高有耳疾，上每顾问，对答失次，论奏<br /><br />&nbsp;&nbsp;&nbsp;&nbsp;不合时。幸居相位凡八十余日，除工部尚书，罢知政事，寻加迎皇太后副使。<br /><br />&nbsp;&nbsp;&nbsp;&nbsp;朱之乱，扈从至奉天，转吏部尚书，迁太子少师。再幸梁、洋，从至T，<br /><br />&nbsp;&nbsp;&nbsp;&nbsp;托以马乏迟留，上以琳旧老，心敬重之，慰谕颇至，以御马一匹给焉。又恳辞以<br /><br />&nbsp;&nbsp;&nbsp;&nbsp;老疾不堪山阻登顿，上怅然，赐之所执策曰：“勉为良图，与卿决矣。”后数日，<br /><br />&nbsp;&nbsp;&nbsp;&nbsp;乃削发为僧，止仙游寺。贼闻之，遂令数十骑追至京城，俾为伪吏部尚书。令<br /><br />&nbsp;&nbsp;&nbsp;&nbsp;源休被公服，馈肉食，琳虽辞让，而僧言求施。琳掌贼中吏部，选人前请曰：<br /><br />&nbsp;&nbsp;&nbsp;&nbsp;“所注某官不稳便。”琳谓之曰：“足下谓此选竟稳便乎？”及官军收京师，当<br /><br />&nbsp;&nbsp;&nbsp;&nbsp;处极刑，时琳已七十余，李晟悯其衰老，表请减死。上以其累经重任，顿亏臣节，<br /><br />&nbsp;&nbsp;&nbsp;&nbsp;自受逆命，颇闻讥谐悖慢之言，背义负恩，固不可舍，命斩之。临刑叹曰：“乔<br /><br />&nbsp;&nbsp;&nbsp;&nbsp;琳以七月七日生，亦以此日死，岂非命欤！”<br /><br />&nbsp;&nbsp;&nbsp;&nbsp;张涉者，蒲州人，家世儒者。涉依国学为诸生讲说，稍迁国子博士，亦能为<br /><br />&nbsp;&nbsp;&nbsp;&nbsp;文，尝请有司日试万言，时呼张万言。德宗在春宫，受经于涉。及即位之夕，召<br /><br />&nbsp;&nbsp;&nbsp;&nbsp;涉入宫，访以庶政，大小之事皆咨之。翌日，诏居翰林，恩礼甚厚，亲重莫比。<br /><br />&nbsp;&nbsp;&nbsp;&nbsp;自博士迁散骑常侍。上方属意宰辅，唯贤是择，故求人于不次之地。涉举怀州刺<br /><br />&nbsp;&nbsp;&nbsp;&nbsp;史乔琳为相，上授之不疑，天下闻之者皆愕然。数月，琳以不称职罢，上由是疏<br /><br />&nbsp;&nbsp;&nbsp;&nbsp;涉。俄受前湖南都团练使辛京杲赃事发，诏曰：“尊师之道，礼有所加；议故之<br /><br />&nbsp;&nbsp;&nbsp;&nbsp;法，恩有所掩。张涉贿赂交通，颇骇时听，常所亲重，良深叹惜。宜放归田里。”<br /><br />&nbsp;&nbsp;&nbsp;&nbsp;蒋镇，常州义兴人，尚书左丞洌之子也。与兄练并以文学进。天宝末举贤良，<br /><br />&nbsp;&nbsp;&nbsp;&nbsp;累授左拾遗、司封员外郎，转谏议大夫。时户部侍郎、判度支韩晟涎裕骸昂又<br /><br />&nbsp;&nbsp;&nbsp;&nbsp;盐池生瑞盐，实土德之上瑞。”上以秋霖稍多，水潦为患，不宜生瑞，命镇驰驿<br /><br />&nbsp;&nbsp;&nbsp;&nbsp;检行之。镇奏与晖，仍上表贺，请宣付史馆，并请置神祠，锡其嘉号宝应灵庆<br /><br />&nbsp;&nbsp;&nbsp;&nbsp;池。地霖潦弥月，坏居人庐舍非一，盐池为潦水所入，其味多苦。韩曷茄位Ъ<br /><br />&nbsp;&nbsp;&nbsp;&nbsp;税，诈奏雨不坏池，池生瑞盐，镇庇之饰诈，识者丑之。转给事中、工部侍郎，<br /><br />&nbsp;&nbsp;&nbsp;&nbsp;以简俭称于时。<br /><br />&nbsp;&nbsp;&nbsp;&nbsp;其妹婿源溥，即休之弟也，以姻媾之故，与休交好。泾师之叛，镇潜窜，夜<br /><br />&nbsp;&nbsp;&nbsp;&nbsp;至县西，马踬堕沟涧中，伤足不能进。时史练已与源休相率受贼伪官。镇仆人<br /><br />&nbsp;&nbsp;&nbsp;&nbsp;有逃归投练，云镇病足在。练与源休闻之大喜，遂言于贼此。素慕镇清名，<br /><br />&nbsp;&nbsp;&nbsp;&nbsp;即令骑二百求之县西。明日，拥镇而至，署为伪宰相。既知不免，每忧沮，常<br /><br />&nbsp;&nbsp;&nbsp;&nbsp;怀刃将自裁，多为兄练所救而罢。数日后，复谋窜匿，竟以性懦畏怯，计终不果。<br /><br />&nbsp;&nbsp;&nbsp;&nbsp;然源休与频议，欲逼胁潜藏衣冠，大加杀戮，镇辄力争救，获全者甚众。至是，<br /><br />&nbsp;&nbsp;&nbsp;&nbsp;与兄练等并授伪职，斩于东市西北街。<br /><br />&nbsp;&nbsp;&nbsp;&nbsp;初镇父洌，叔涣，当禄山、思明之乱，并授伪职，然以家风修整，为士大夫<br /><br />&nbsp;&nbsp;&nbsp;&nbsp;所称。镇兄弟亦以教义礼法为己任，而贪禄爱死，节隳身戮，为天下笑。<br /><br />&nbsp;&nbsp;&nbsp;&nbsp;洪经纶，建中初为黜陟使。至东都，访闻魏州田悦食粮兵凡七万人，经纶素<br /><br />&nbsp;&nbsp;&nbsp;&nbsp;昧时机，先以符停其兵四万人，令归农亩。田悦伪顺命，即依符罢之；而大集所<br /><br />&nbsp;&nbsp;&nbsp;&nbsp;罢兵士，激怒之曰：“尔等在军旅，各有父母妻子，既为黜陟使所罢，如何得衣<br /><br />&nbsp;&nbsp;&nbsp;&nbsp;食？”遂大哭。悦乃尽出家财衣服厚给之，各令还其部伍，自此人坚叛心，由是<br /><br />&nbsp;&nbsp;&nbsp;&nbsp;罢职。及朱反，伪授太常少卿。<br /><br />&nbsp;&nbsp;&nbsp;&nbsp;彭偃，少负俊才，锐于进取，为当涂者所抑，形于言色。大历末，为都官员<br /><br />&nbsp;&nbsp;&nbsp;&nbsp;外郎。时剑南东川观察使李叔明上言，以“佛、道二教，无益于时，请粗加澄汰。<br /><br />&nbsp;&nbsp;&nbsp;&nbsp;其东川寺观，请定为二等：上寺留僧二十一人；上观留道士十四人，降杀以七，<br /><br />&nbsp;&nbsp;&nbsp;&nbsp;皆精选有道行者，余悉令返初。兰若、道场无名者皆废。”德宗曰：“叔明此奏，<br /><br />&nbsp;&nbsp;&nbsp;&nbsp;可为天下通制，不唯剑南一道。”下尚书集议。偃献议曰：<br /><br />&nbsp;&nbsp;&nbsp;&nbsp;王者之政，变人心为上，因人心次之，不变不因，循常守固者为下。故非有<br /><br />&nbsp;&nbsp;&nbsp;&nbsp;独见之明，不能行非常之事。今陛下以惟新之政，为万代法，若不革旧风，令归<br /><br />&nbsp;&nbsp;&nbsp;&nbsp;正道者，非也。当今道士，有名无实，时俗鲜重，乱政犹轻。唯有僧尼，颇为秽<br /><br />&nbsp;&nbsp;&nbsp;&nbsp;杂。自西方之教，被于中国，去圣日远，空门不行五浊，比丘但行粗法。爰自后<br /><br />&nbsp;&nbsp;&nbsp;&nbsp;汉，至于陈、隋，僧之废灭，其亦数乎！或至坑杀，殆无遗余。前代帝王，岂恶<br /><br />&nbsp;&nbsp;&nbsp;&nbsp;僧道之善如此之深耶？盖其乱人亦已甚矣。且佛之立教，清净无为，若以色见，<br /><br />&nbsp;&nbsp;&nbsp;&nbsp;即是邪法，开示悟入，唯有一门，所以三乘之人，比之外道。况今出家者皆是无<br /><br />&nbsp;&nbsp;&nbsp;&nbsp;识下劣之流，纵其戒行高洁，在于王者，已无用矣，况是苟避征徭，于杀盗淫，<br /><br />&nbsp;&nbsp;&nbsp;&nbsp;无所不犯者乎！今叔明之心甚善，然臣恐其奸吏诋欺，而去者未必非，留者不必<br /><br />&nbsp;&nbsp;&nbsp;&nbsp;是，无益于国，不能息奸。既不变人心，亦不因人心，强制力持，难致远耳。<br /><br />&nbsp;&nbsp;&nbsp;&nbsp;臣闻天生A人，必将有职，游行浮食，王制所禁。故有才者受爵禄，不肖者<br /><br />&nbsp;&nbsp;&nbsp;&nbsp;出租征，此古之常道也。今天下僧道，不耕而食，不织而衣，广作危言险语，以<br /><br />&nbsp;&nbsp;&nbsp;&nbsp;惑愚者。一僧衣食，岁计约三万有余，五丁所出，不能致此。举一僧以计天下，<br /><br />&nbsp;&nbsp;&nbsp;&nbsp;其费可知。陛下日旰忧勤，将去人害，此而不救，奚其为政？臣伏请僧道未满五<br /><br />&nbsp;&nbsp;&nbsp;&nbsp;十者，每年输绢四疋；尼及女道士未满五十者，每年输绢二疋；其杂色役与百姓<br /><br />&nbsp;&nbsp;&nbsp;&nbsp;同。有才智者令入仕，请还俗为平人者听。但令就役输课，为僧何伤。臣窃料其<br /><br />&nbsp;&nbsp;&nbsp;&nbsp;所出，不下今之租赋三分之一，然则陛下之国富矣，苍生之害除矣。其年过五十<br /><br />&nbsp;&nbsp;&nbsp;&nbsp;者，请皆免之。夫子曰：“五十而知天命。”列子曰：“不班白，不知道。”人<br /><br />&nbsp;&nbsp;&nbsp;&nbsp;年五十，嗜欲巳衰，纵不出家，心已近道，况戒律检其情性哉！臣以为此令既行，<br /><br />&nbsp;&nbsp;&nbsp;&nbsp;僧道规避还俗者固已太半。其年老精修者，必尽为人师，则道、释二教益重明矣。<br /><br />&nbsp;&nbsp;&nbsp;&nbsp;议者是之，上颇善其言。大臣以二教行之已久，列圣奉之，不宜顿扰，宜去<br /><br />&nbsp;&nbsp;&nbsp;&nbsp;其太甚，其议不行。<br /><br />&nbsp;&nbsp;&nbsp;&nbsp;偃以才地当掌文诰，以躁求为时论所抑，郁郁不得志。泾师之乱，从驾不及，<br /><br />&nbsp;&nbsp;&nbsp;&nbsp;匿于田家，为贼所得。朱素知之，得偃甚喜，伪署中书舍人，c号辞令，皆偃<br /><br />&nbsp;&nbsp;&nbsp;&nbsp;为之。贼败，与伪中丞崔宣、贼将杜如江、吴希光等十三人，李晟收之，俱斩于<br /><br />&nbsp;&nbsp;&nbsp;&nbsp;安国寺前。<br /><br />&nbsp;&nbsp;&nbsp;&nbsp;史臣曰：肇分阴阳，爰有生死，修短二事，贤愚一途。故君子遇夷险之机，<br /><br />&nbsp;&nbsp;&nbsp;&nbsp;不易其节；小人昧逆顺之道，而陷于刑。鸿毛泰山，斯为至论。令言远总师徒，<br /><br />&nbsp;&nbsp;&nbsp;&nbsp;首为叛逆；光晟初当委任，危输款诚；源休虽曰士流，甚于元恶；乔琳巧辞真主，<br /><br />&nbsp;&nbsp;&nbsp;&nbsp;俯就伪官；蒋镇贪禄隳节，皆曰小人。经纶之徒，不足言尔。<br /><br />&nbsp;&nbsp;&nbsp;&nbsp;赞曰：时争逆顺，命击死生。君子守节，小人正刑。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56009);">加入书签</a><a
                        href="56008.html">上一页</a>&larr;<a href="index.html">返回列表</a>&rarr;<a
                            href="56010.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56008.html"; var next_page = "56010.html"; var index_page = "index.html"; var sortid = "9"; var article_id = "45"; var chapter_id = "56009"; var articlename = "旧唐书"; var chaptername = " 卷一百二十七 列传第七十七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>