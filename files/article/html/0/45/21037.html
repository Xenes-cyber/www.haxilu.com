<!DOCTYPE html>
<html>
<head>
<meta charset="gbk" />
<title>旧唐书- 卷一百一十二 列传第六十二-在线阅读-哈西文学网</title>
<meta name="keywords" content="刘d，旧唐书， 卷一百一十二 列传第六十二全文， 卷一百一十二 列传第六十二在线阅读 哈西文学网" />
<meta name="description" content="哈西文学网提供刘d的旧唐书  卷一百一十二 列传第六十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/21037.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/21037.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十二 列传第六十二</h1>
            <div class="link xb">
                <a href="20896.html">上一页</a>&larr;<a href="index.html">返回列表</a>&rarr;<a
                    href="21200.html">下一页</a></div>			
            <div id="BookText">&nbsp;&nbsp;&nbsp;&nbsp;○李保ㄗ宓芷胛锲胛镒痈弊宓苋羲）李麟李国贞（子）李<br /><br />&nbsp;&nbsp;&nbsp;&nbsp;`（弟峄岘）李巨（子则之）<br /><br />&nbsp;&nbsp;&nbsp;&nbsp;李保淮安王神通玄孙，清河王孝节孙也。鄙俟拢事母甚谨。睿宗时，累<br /><br />&nbsp;&nbsp;&nbsp;&nbsp;转卫尉少卿。丁忧去职，在丧柴毁，家人密亲未尝窥其言笑。开元初，授汝州刺<br /><br />&nbsp;&nbsp;&nbsp;&nbsp;史，为政严简，州境肃然。与兄N弟晕，尤相笃睦，N等每月自东都省保往来<br /><br />&nbsp;&nbsp;&nbsp;&nbsp;微行，州人不之觉，其清慎如此。俄入授太常少卿，三迁黄门侍郎，兼太原尹，<br /><br />&nbsp;&nbsp;&nbsp;&nbsp;仍充太原已北诸军节度使。太原旧俗，有僧徒以习禅为业，及死不殓，但以尸送<br /><br />&nbsp;&nbsp;&nbsp;&nbsp;近郊以饲鸟兽。如是积年，土人号其地为“黄坑”。侧有饿狗千数，食死人肉，<br /><br />&nbsp;&nbsp;&nbsp;&nbsp;因侵害幼弱，远近患之，前后官吏不能禁止。钡焦伲申明礼宪，期不再犯，发<br /><br />&nbsp;&nbsp;&nbsp;&nbsp;兵捕杀群狗，其风遂革。久之，转太常卿，旬日，拜工部尚书、东都留守。<br /><br />&nbsp;&nbsp;&nbsp;&nbsp;开元二十一年正月，制曰：“继好之义，虽属边鄙；受命以出，必在亲贤。<br /><br />&nbsp;&nbsp;&nbsp;&nbsp;事欲重于当时，礼故崇于殊俗，选众之举，无出宗英。工部尚书李保体含柔嘉，<br /><br />&nbsp;&nbsp;&nbsp;&nbsp;识致明允，为公族之领袖，是朝廷之羽仪。金城公主既在蕃中，汉庭公卿非无专<br /><br />&nbsp;&nbsp;&nbsp;&nbsp;对，有怀于远，夫岂能忘，宜持节充入吐蕃使，准式发遣。”以国信物一万匹、<br /><br />&nbsp;&nbsp;&nbsp;&nbsp;私觌物二千匹，皆杂以五彩遣之。及还，金城公主上言，请以今年九月一日树碑<br /><br />&nbsp;&nbsp;&nbsp;&nbsp;于赤岭，定蕃、汉界。树碑之日，诏张守、李行与吐蕃使莽布支同往观焉。<br /><br />&nbsp;&nbsp;&nbsp;&nbsp;既而吐蕃遣其臣随汉使分往剑南及河西、碛西，历告边州曰：“两国和好，无相<br /><br />&nbsp;&nbsp;&nbsp;&nbsp;侵掠。”汉使告亦如之。以狈钍钩浦埃转吏部尚书。时吏部告身印与曹印文同，<br /><br />&nbsp;&nbsp;&nbsp;&nbsp;行用参杂，难以区分，弊嗲胱妓狙兵部印文例，加“官告”两字，至今行之。<br /><br />&nbsp;&nbsp;&nbsp;&nbsp;狈缫切阏，所历皆以威重见称，朝廷称其有宰相之望。累封武都县伯，俄<br /><br />&nbsp;&nbsp;&nbsp;&nbsp;为太子少傅。病卒，年六十余，赠益州大都督。<br /><br />&nbsp;&nbsp;&nbsp;&nbsp;齐物，淮安王神通子、盐州刺史锐孙也。齐物无学术，在官严整。开元二十<br /><br />&nbsp;&nbsp;&nbsp;&nbsp;四年后，历怀、陕二州刺史。齐物天宝初开砥柱之险，以通流运，于石中得古铁<br /><br />&nbsp;&nbsp;&nbsp;&nbsp;犁铧，有“平陆”字，因改河北县为平陆县，加齐物银青光禄大夫，为鸿胪卿、<br /><br />&nbsp;&nbsp;&nbsp;&nbsp;河南尹。齐物与右相李适之善，适之为林甫所构贬官，齐物坐谪竟陵太守。入为<br /><br />&nbsp;&nbsp;&nbsp;&nbsp;司农、鸿胪卿。至德初，拜太子宾客，迁刑部尚书、凤翔尹、太常卿、京兆尹。<br /><br />&nbsp;&nbsp;&nbsp;&nbsp;为政发官吏阴事，以察为能，于物少恩，而清廉自饬，人吏莫敢抵犯。晚年除太<br /><br />&nbsp;&nbsp;&nbsp;&nbsp;子太傅、兼宗正卿。上元二年五月卒，辍朝一日。诏曰：“故金紫光禄大夫、太<br /><br />&nbsp;&nbsp;&nbsp;&nbsp;子太傅、兼宗正卿齐物，宗室璋，士林桢干，清廉独断，刚毅不群。历践周行，<br /><br />&nbsp;&nbsp;&nbsp;&nbsp;备经中外，威名益振，忠效弥彰。三尹神州，一登会府，擒奸掩钩距之术，恤狱<br /><br />&nbsp;&nbsp;&nbsp;&nbsp;正喉舌之官。遂令调护储闱，再登师傅，从容宾友，师长官僚。桑榆之时，壮志<br /><br />&nbsp;&nbsp;&nbsp;&nbsp;逾励；松柏之性，晚岁常坚。天不\遗，奄然殂谢，念亲感旧，深轸于怀。宜锡<br /><br />&nbsp;&nbsp;&nbsp;&nbsp;宠章，载光营魄。可赠太子太师。”<br /><br />&nbsp;&nbsp;&nbsp;&nbsp;子复，字初阳，以父荫累官至江陵府司录。精晓吏道，卫伯玉厚遇之，府中<br /><br />&nbsp;&nbsp;&nbsp;&nbsp;之事，多以咨委。性苛刻，为伯玉所信，奏为江陵县令，迁少尹，历饶州、苏州<br /><br />&nbsp;&nbsp;&nbsp;&nbsp;刺史，皆著政声。李希烈背叛，荆南节度张伯仪数出兵，为希烈所败，朝廷忧之。<br /><br />&nbsp;&nbsp;&nbsp;&nbsp;以复久在江陵，得军民心，复方在母丧，起为江陵少尹、兼御史中丞，充节度行<br /><br />&nbsp;&nbsp;&nbsp;&nbsp;军司马。伯仪既受代，以复为容州刺史、兼御史中丞，充本管招讨使，加检校常<br /><br />&nbsp;&nbsp;&nbsp;&nbsp;侍。先时西原叛乱，前后经略使征讨反者，获其人皆没为官奴婢，配作坊重役，<br /><br />&nbsp;&nbsp;&nbsp;&nbsp;复乃令访其亲属，悉归还之。在容州三岁，南人安悦。迁广州刺史、兼御史大夫、<br /><br />&nbsp;&nbsp;&nbsp;&nbsp;岭南节度观察使。会安南经略使高正平、张应相次卒官，其下参佐偏裨李元度、<br /><br />&nbsp;&nbsp;&nbsp;&nbsp;胡怀义等阻兵，黩乱州县，奸赃狼藉。复诱怀义杖杀之，奏元度流于荒裔。又劝<br /><br />&nbsp;&nbsp;&nbsp;&nbsp;导百姓，令变茅屋为瓦舍。琼州久陷于蛮獠中，复累遣使喻之，因奏置琼州都督<br /><br />&nbsp;&nbsp;&nbsp;&nbsp;府以绥抚之。复晓于政道，所在称理，征拜宗正卿，加检校工部尚书。未一岁，<br /><br />&nbsp;&nbsp;&nbsp;&nbsp;会华州节度李元谅卒，以复为华州刺史、潼关防御镇国军使，仍检校户部尚书，<br /><br />&nbsp;&nbsp;&nbsp;&nbsp;兼御史大夫。<br /><br />&nbsp;&nbsp;&nbsp;&nbsp;贞元十年，郑滑节度使李融卒，军中溃乱，以复检校兵部尚书，兼滑州刺史、<br /><br />&nbsp;&nbsp;&nbsp;&nbsp;义成军节度、郑滑观察营田等使、兼御史大夫。复到任，置营田数百顷，以资军<br /><br />&nbsp;&nbsp;&nbsp;&nbsp;食，不率于民，众皆悦之。十二年，加检校左仆射。十三年四月卒官，年五十九。<br /><br />&nbsp;&nbsp;&nbsp;&nbsp;废朝三日，赠司空。赙布帛米粟有差。复久典方面，积财颇甚，为时所讥。<br /><br />&nbsp;&nbsp;&nbsp;&nbsp;若水，齐物族弟，累官至左金吾大将军，兼通事舍人。容貌甚伟，在馆三十<br /><br />&nbsp;&nbsp;&nbsp;&nbsp;年，多识旧仪，每宣劳赞导，周旋俯仰，有可观者。建中元年八月卒。<br /><br />&nbsp;&nbsp;&nbsp;&nbsp;李麟，皇室之疏属，太宗之从孙也。父浚，开元初置十道按察使，精选吏才，<br /><br />&nbsp;&nbsp;&nbsp;&nbsp;以浚为润州刺史、江南东道按察使。转虢潞二州刺史，益州大都督府长史、摄御<br /><br />&nbsp;&nbsp;&nbsp;&nbsp;史大夫、剑南节度按察使。所历以诚信待物，称为良吏。八年卒，赠户部尚书，<br /><br />&nbsp;&nbsp;&nbsp;&nbsp;谥曰诚。<br /><br />&nbsp;&nbsp;&nbsp;&nbsp;麟以父任补职，累授京兆府户曹。开元二十二年，举宗室异能，转殿中侍御<br /><br />&nbsp;&nbsp;&nbsp;&nbsp;史，历户部、考功、吏部三员外郎。天宝元年，迁郎中，寻改谏议大夫。五载，<br /><br />&nbsp;&nbsp;&nbsp;&nbsp;充河西、陇右、碛西等道黜陟使，称旨，迁给事中。七载，迁兵部侍郎。同列杨<br /><br />&nbsp;&nbsp;&nbsp;&nbsp;国忠专权，不悦麟同职，宰臣奏麟以本官权知礼部贡举。俄而国忠为御史大夫，<br /><br />&nbsp;&nbsp;&nbsp;&nbsp;麟复本官。十一载，迁银青光禄大夫、国子祭酒。十四年七月，以本官出为河东<br /><br />&nbsp;&nbsp;&nbsp;&nbsp;太守、河东道采访使，为政清简，民吏称之。其年冬，禄山构逆，朝廷以麟儒者，<br /><br />&nbsp;&nbsp;&nbsp;&nbsp;恐非御侮之用，仍以将军吕崇贲代还。复以祭酒归朝，赐爵渭源县男。六月，玄<br /><br />&nbsp;&nbsp;&nbsp;&nbsp;宗幸蜀，麟奔赴行在。既至成都，拜户部侍郎，兼左丞。迁宪部尚书。至德二年<br /><br />&nbsp;&nbsp;&nbsp;&nbsp;正月，拜同中书门下平章事。时扈从宰相韦见素、房g、崔涣已赴凤翔，俄而崔<br /><br />&nbsp;&nbsp;&nbsp;&nbsp;圆继去，玄宗以麟宗室子，独留之，行在百司，麟总摄其事。其年十一月，从上<br /><br />&nbsp;&nbsp;&nbsp;&nbsp;皇还京，策勋行赏，加金紫光禄大夫、刑部尚书、同中书门下三品，进封褒国公。<br /><br />&nbsp;&nbsp;&nbsp;&nbsp;时张皇后干预朝政，殿中监李辅国以翊卫肃宗之劳，判天下兵马事，充元帅<br /><br />&nbsp;&nbsp;&nbsp;&nbsp;府行军司马，势倾同朝。宰相苗晋卿、崔圆已下惧其威权，倾心事之，唯麟正身<br /><br />&nbsp;&nbsp;&nbsp;&nbsp;谨事，无所依附，辅国不悦。乾元元年，罢麟知政事，守太子少傅。二年八月卒，<br /><br />&nbsp;&nbsp;&nbsp;&nbsp;时年六十六，赠太子太傅，赙绢二百匹。葬日，诏京兆府差官护送，官给所须。<br /><br />&nbsp;&nbsp;&nbsp;&nbsp;麟好学能文，尝编聚皇朝已来制集五十卷，行于时。<br /><br />&nbsp;&nbsp;&nbsp;&nbsp;李国贞，淮安王神通子、淄川王孝同之曾孙。父广业，剑州长史。国贞本名<br /><br />&nbsp;&nbsp;&nbsp;&nbsp;若幽，性刚正，有吏才，历安定、扶风录事参军，皆称职。乾元中累迁长安令，<br /><br />&nbsp;&nbsp;&nbsp;&nbsp;寻拜河南尹。会史思明逼城，元帅李光弼东保河阳，国贞领官吏寓于陕。数月，<br /><br />&nbsp;&nbsp;&nbsp;&nbsp;征为京兆尹。上元初，改成都尹、兼御史大夫，充剑南节度使。入为殿中监。二<br /><br />&nbsp;&nbsp;&nbsp;&nbsp;年八月，迁户部尚书、兼御史大夫，持节充朔方、镇西、北庭、兴平、陈郑等节<br /><br />&nbsp;&nbsp;&nbsp;&nbsp;度行营兵马及河中节度都统处置使，镇于绛，赐名国贞。既至，又加充管内河中、<br /><br />&nbsp;&nbsp;&nbsp;&nbsp;晋、绛、慈、隰、沁等州观察处置等使，余并如故。<br /><br />&nbsp;&nbsp;&nbsp;&nbsp;国贞既至绛，属军中素无储积，百姓饥馑，难为聚敛，将士等粮赐多阙。国<br /><br />&nbsp;&nbsp;&nbsp;&nbsp;贞频以状闻，未报。军中喧喧怨读，左右以告国贞，国贞喻之曰：“军将何苦如<br /><br />&nbsp;&nbsp;&nbsp;&nbsp;是，已为奏闻，终有所给。”信宿军乱，攻国贞，夜烧衙城门。国贞莫知所图，<br /><br />&nbsp;&nbsp;&nbsp;&nbsp;左右劝国贞弃城遁去，国贞曰：“吾衔命为将，不能靖难，安可弃城乎！”左右<br /><br />&nbsp;&nbsp;&nbsp;&nbsp;固劝回避，乃隐于州狱，诈负缧绁。会国贞麾下为贼所擒，因指所在，遂于狱中<br /><br />&nbsp;&nbsp;&nbsp;&nbsp;执国贞，将害之，国贞曰：“军中乏粮，已有陈请，人不堪赋，予无负于将士耳。”<br /><br />&nbsp;&nbsp;&nbsp;&nbsp;众引退。突将王元振独曰：“今日之事，岂须问焉！”抽刀害国贞及二男、三大<br /><br />&nbsp;&nbsp;&nbsp;&nbsp;将。<br /><br />&nbsp;&nbsp;&nbsp;&nbsp;国贞有风采，清白守法，为政急于操下，时论以辨吏称之。追赠扬州大都督。<br /><br />&nbsp;&nbsp;&nbsp;&nbsp;子，以父荫贞元中累至湖、杭二州刺史。多以宝货赂李齐运，由是迁润州<br /><br />&nbsp;&nbsp;&nbsp;&nbsp;刺史兼盐铁使，持积财进奉，以结恩泽，德宗甚宠之。恃恩骄恣，有浙西人布<br /><br />&nbsp;&nbsp;&nbsp;&nbsp;衣崔善贞诣阙上封，论罪状，而德宗械送赐，遂坑杀善贞，天下切齿。乃<br /><br />&nbsp;&nbsp;&nbsp;&nbsp;增置兵额，选善弓矢者聚之一营，名曰“挽硬随身”；以胡、奚杂类虬须者为一<br /><br />&nbsp;&nbsp;&nbsp;&nbsp;将，名曰“蕃落健儿”。德宗复于润州置镇海军，以为节度使，罢其盐铁使务。<br /><br />&nbsp;&nbsp;&nbsp;&nbsp;虽罢其利权，且得节度，反状未发。<br /><br />&nbsp;&nbsp;&nbsp;&nbsp;宪宗即位已二年，诸道倔强者入朝，而不自安，亦请入朝，乃拜左仆射。<br /><br />&nbsp;&nbsp;&nbsp;&nbsp;乃署判官王澹为留后。既而迁延发期，澹与中使频喻之，不悦，遂讽将士以给<br /><br />&nbsp;&nbsp;&nbsp;&nbsp;冬衣日杀澹而食之。监军使闻乱，遣衙将赵慰喻，又脔食之。复以兵注中使之<br /><br />&nbsp;&nbsp;&nbsp;&nbsp;颈，佯惊救解之，囚于别馆。遂称兵，饰五剑，分授管内镇将，令杀刺史。于<br /><br />&nbsp;&nbsp;&nbsp;&nbsp;是常州刺史颜防用客李云谋，矫制传檄于苏、杭、湖、睦等州，遂杀其镇将李深；<br /><br />&nbsp;&nbsp;&nbsp;&nbsp;湖州辛秘亦杀其镇将赵惟忠；而苏州刺史李素为镇将姚志安所系，钉于船舷，生<br /><br />&nbsp;&nbsp;&nbsp;&nbsp;致于，未至而败，得免。<br /><br />&nbsp;&nbsp;&nbsp;&nbsp;初，以宣州富饶，有并吞之意，遣兵马使张子良、李奉仙、田少卿领兵三<br /><br />&nbsp;&nbsp;&nbsp;&nbsp;千分略宣、池等州。三将夙有向顺志，而甥裴行立亦思向顺，其密谋多决于行<br /><br />&nbsp;&nbsp;&nbsp;&nbsp;立，乃回戈趣城，执于幕，缒而出之，斩于阙下，年六十七。其“挽硬”、<br /><br />&nbsp;&nbsp;&nbsp;&nbsp;“蕃落”将士，或投井自缢，纷纷枕藉而死者，不可胜纪。<br /><br />&nbsp;&nbsp;&nbsp;&nbsp;宰相郑s等议所坐，亲疏未定，乃召兵部郎中蒋武问曰：“诏罪李一房，<br /><br />&nbsp;&nbsp;&nbsp;&nbsp;当是大功内耶？”武曰：“大功是堂兄弟，即淮安王神通之下，淮安有大功于<br /><br />&nbsp;&nbsp;&nbsp;&nbsp;国，不可以孽孙而上累。”又问：“亲兄弟从坐否？”武曰：“亲兄弟是若<br /><br />&nbsp;&nbsp;&nbsp;&nbsp;幽之子，若幽有死王事之功，如令兄弟从坐，若幽即宜削籍，亦所未安。”宰<br /><br />&nbsp;&nbsp;&nbsp;&nbsp;相颇以为然，故诛诏下，唯止元恶一房而已。<br /><br />&nbsp;&nbsp;&nbsp;&nbsp;李`，太宗第三子吴王恪之孙。恪第三子琨生信安王t，t生三子：`、<br /><br />&nbsp;&nbsp;&nbsp;&nbsp;峄、岘。`志行修立，天宝中为南宫郎，历典诸曹十余年。居父丧，哀毁得礼，<br /><br />&nbsp;&nbsp;&nbsp;&nbsp;服阕，以郡王子例封赵国公。杨国忠秉政，郎官不附己者悉出于外，`自考功<br /><br />&nbsp;&nbsp;&nbsp;&nbsp;郎中出为睢阳太守。寻而弟岘出为魏郡太守，兄弟夹河典郡，皆以理行称。十四<br /><br />&nbsp;&nbsp;&nbsp;&nbsp;载，入计京师。属禄山之乱，玄宗幸蜀，`奔赴行在，除武部侍郎，兼御史大<br /><br />&nbsp;&nbsp;&nbsp;&nbsp;夫。俄拜蜀郡太守、剑南节度采访使。上皇在成都，健儿郭千仞夜谋乱，上皇御<br /><br />&nbsp;&nbsp;&nbsp;&nbsp;玄英楼招谕，不从，`与六军兵马使陈玄礼等平之，以功加金紫光禄大夫。时<br /><br />&nbsp;&nbsp;&nbsp;&nbsp;岘为凤翔太守，匡翊肃宗，兄弟俱效勋力。从上皇还京，为户部尚书，岘为御史<br /><br />&nbsp;&nbsp;&nbsp;&nbsp;大夫，兼京兆尹，封梁国公。兄弟同制封公。<br /><br />&nbsp;&nbsp;&nbsp;&nbsp;乾元初，兼御史大夫，持节都统淮南、江南、江西节度、宣慰、观察处置等<br /><br />&nbsp;&nbsp;&nbsp;&nbsp;使。二年，以宋州刺史刘展握兵河南，有异志，乃阳拜展淮南节度使，而密诏扬<br /><br />&nbsp;&nbsp;&nbsp;&nbsp;州长史邓景山与`图之。时展徒党方强，既受诏，即以兵渡淮。景山、`拒<br /><br />&nbsp;&nbsp;&nbsp;&nbsp;之寿春，为展所败。`走渡江，保丹阳，坐贬袁州司马。宝应二年，病卒于贬<br /><br />&nbsp;&nbsp;&nbsp;&nbsp;所，追赠扬州大都督，官给递乘，护柩还京。<br /><br />&nbsp;&nbsp;&nbsp;&nbsp;初，`为户部尚书，岘为吏部尚书、知政事，峄为户部侍郎、银青光禄大<br /><br />&nbsp;&nbsp;&nbsp;&nbsp;夫，兄弟同居长兴里第，门列三戟，两国公门十六戟，一、三品门十二戟，荣耀<br /><br />&nbsp;&nbsp;&nbsp;&nbsp;冠时。峄位终蜀州刺史。<br /><br />&nbsp;&nbsp;&nbsp;&nbsp;岘，乐善下士，少有吏干。以门荫入仕，累迁高陵令，政术知名。特迁万年<br /><br />&nbsp;&nbsp;&nbsp;&nbsp;令、河南少尹、魏郡太守；入为金吾将军，迁将作监，改京兆府尹，所在皆著声<br /><br />&nbsp;&nbsp;&nbsp;&nbsp;绩。天宝十三载，连雨六十余日，宰臣杨国忠恶其不附己，以雨灾归咎京兆尹，<br /><br />&nbsp;&nbsp;&nbsp;&nbsp;乃出为长沙郡太守。时京师米麦踊贵，百姓谣曰：“欲得米粟贱，无过追李岘。”<br /><br />&nbsp;&nbsp;&nbsp;&nbsp;其为政得人心如此。至德初，朝廷务收才杰，以清寇难，岘召至行在，拜扶风太<br /><br />&nbsp;&nbsp;&nbsp;&nbsp;守、兼御史大夫。至德二年十二月，制曰：“银青光禄大夫、守礼部尚书李岘，<br /><br />&nbsp;&nbsp;&nbsp;&nbsp;馈军周给，开物成务。可光禄大夫，行御史大夫，兼京兆尹，封梁国公。”乾元<br /><br />&nbsp;&nbsp;&nbsp;&nbsp;二年，制曰：“李岘朝廷硕德，宗室荩臣。可中书侍郎、同中书门下平章事。”<br /><br />&nbsp;&nbsp;&nbsp;&nbsp;与吕N、李揆、第五同拜相。岘位望稍高，军国大事，诸公莫敢言，皆独决于<br /><br />&nbsp;&nbsp;&nbsp;&nbsp;岘，由是N等衔之。<br /><br />&nbsp;&nbsp;&nbsp;&nbsp;初，李辅国判行军司马，潜令官军于人间听察是非，谓之察事。忠良被诬构<br /><br />&nbsp;&nbsp;&nbsp;&nbsp;者继有之，须有追呼，诸司莫敢抗。御史台、大理寺重囚在狱，推断未了，牒追<br /><br />&nbsp;&nbsp;&nbsp;&nbsp;就银台，不问轻重，一时释放，莫敢违者。每日于银台门决天下事，须处分，便<br /><br />&nbsp;&nbsp;&nbsp;&nbsp;称制敕，禁中符印，悉佩之出入。纵有敕，辅国押署，然后施行。及岘为相，叩<br /><br />&nbsp;&nbsp;&nbsp;&nbsp;头论辅国专权乱国，上悟，赏岘正直，事并变革。辅国以此让行军司马，请归本<br /><br />&nbsp;&nbsp;&nbsp;&nbsp;官，察事等并停，由是深怨岘。<br /><br />&nbsp;&nbsp;&nbsp;&nbsp;凤翔七马坊押官，先颇为盗，劫掠平人，州县不能制，天兴县令知捕贼谢夷<br /><br />&nbsp;&nbsp;&nbsp;&nbsp;甫擒获决杀之。其妻进状诉夫冤。辅国先为飞龙使，党其人，为之上诉，诏监察<br /><br />&nbsp;&nbsp;&nbsp;&nbsp;御史孙蓥推之。蓥初直其事。其妻又诉，诏令御史中丞崔伯阳、刑部侍郎李晔、<br /><br />&nbsp;&nbsp;&nbsp;&nbsp;大理卿权献三司讯之，三司与蓥同。妻论诉不已，诏令侍御史毛若虚覆之，若虚<br /><br />&nbsp;&nbsp;&nbsp;&nbsp;归罪于夷甫，又言伯阳等有情，不能质定刑狱。伯阳怒，使人召若虚，词气不顺。<br /><br />&nbsp;&nbsp;&nbsp;&nbsp;伯阳欲上言之，若虚先驰谒，告急于肃宗，云：“已知，卿出去。”若虚奏曰：<br /><br />&nbsp;&nbsp;&nbsp;&nbsp;“臣出即死。”上因留在帘内。有顷，伯阳至，上问之，伯阳颇言若虚顺旨，附<br /><br />&nbsp;&nbsp;&nbsp;&nbsp;会中人。上怒，叱出之。伯阳贬端州高要尉，权献郴州桂阳尉，凤翔尹严向及李<br /><br />&nbsp;&nbsp;&nbsp;&nbsp;晔皆贬岭下一尉，蓥除名长流播州。岘以数人咸非其罪，所责太重，欲理之，遂<br /><br />&nbsp;&nbsp;&nbsp;&nbsp;奏：“若虚希旨用刑，不守国法，陛下若信之重轻，是无御史台。”上怒岘言，<br /><br />&nbsp;&nbsp;&nbsp;&nbsp;出岘为蜀州刺史。时右散骑常侍韩择木入对，上谓之曰：“岘欲专权耶？何乃云<br /><br />&nbsp;&nbsp;&nbsp;&nbsp;任毛若虚是无御史台也？令贬蜀州刺史，朕自觉用法太宽。”择木对曰：“岘言<br /><br />&nbsp;&nbsp;&nbsp;&nbsp;直，非专权。陛下宽之，祗益圣德尔。”<br /><br />&nbsp;&nbsp;&nbsp;&nbsp;代宗即位，征岘为荆南节度、江陵尹，知江淮选补使。入为礼部尚书，兼宗<br /><br />&nbsp;&nbsp;&nbsp;&nbsp;正卿。属銮舆幸陕，岘由商山路赴行在。既还京师，拜岘为黄门侍郎、同中书门<br /><br />&nbsp;&nbsp;&nbsp;&nbsp;下平章事。故事，宰臣不于政事堂邀客，时海内多务，宰相元载等见中官传诏命<br /><br />&nbsp;&nbsp;&nbsp;&nbsp;至中书者，引之升政事堂，仍置榻待之；岘为宰相，令去其榻。奏请常参官各举<br /><br />&nbsp;&nbsp;&nbsp;&nbsp;堪任谏官、宪官者，不限人数。<br /><br />&nbsp;&nbsp;&nbsp;&nbsp;初收东京，受伪官陈希烈已下数百人，崔器希旨深刻，奏皆处死；上意亦欲<br /><br />&nbsp;&nbsp;&nbsp;&nbsp;惩劝天下，欲从器议。时岘为三司使，执之曰：“夫事有首从，情有轻重，若一<br /><br />&nbsp;&nbsp;&nbsp;&nbsp;概处死，恐非陛下含弘之义，又失国家惟新之典。且羯胡乱常，无不凌据，二京<br /><br />&nbsp;&nbsp;&nbsp;&nbsp;全陷，万乘南巡，各顾其生，衣冠荡覆。或陛下亲戚，或勋旧子孙，皆置极法，<br /><br />&nbsp;&nbsp;&nbsp;&nbsp;恐乖仁恕之旨。昔者明王用刑，歼厥渠魁，胁从罔理。况河北残寇未平，官吏多<br /><br />&nbsp;&nbsp;&nbsp;&nbsp;陷，苟容漏网，适开自新之路，若尽行诛，是坚叛逆之党，谁人更图效顺？困兽<br /><br />&nbsp;&nbsp;&nbsp;&nbsp;犹斗，况数万人乎！”崔器、吕N，皆守文之吏，不识大体，殊无变通。廷议数<br /><br />&nbsp;&nbsp;&nbsp;&nbsp;日，方从岘奏，全活甚众。其料敌决事皆此类。竟为中官所挤，罢知政事，为太<br /><br />&nbsp;&nbsp;&nbsp;&nbsp;子詹事，寻迁吏部尚书，知江淮举选，置铨洪州。明年，改检校兵部尚书，兼衢<br /><br />&nbsp;&nbsp;&nbsp;&nbsp;州刺史。永泰二年七月以疾终，时年五十八。<br /><br />&nbsp;&nbsp;&nbsp;&nbsp;李巨，曾祖父虢王凤，高祖之第十四子也。凤孙邕，嗣虢王，巨即邕之第二<br /><br />&nbsp;&nbsp;&nbsp;&nbsp;子也。刚锐果决，颇涉猎书史，好属文。开元中为嗣虢王。天宝五载，出为西河<br /><br />&nbsp;&nbsp;&nbsp;&nbsp;太守。皇太子杜良娣之妹婿柳尴葳狱，巨母扶余氏，吉温嫡母之妹也，温为京<br /><br />&nbsp;&nbsp;&nbsp;&nbsp;兆士曹，推拗党，以徐征等往来巨家，资给之，由是坐贬义阳郡司马。六载，<br /><br />&nbsp;&nbsp;&nbsp;&nbsp;御史中丞杨慎矜为李林甫、王p构陷得罪，其党史敬忠亦伏法。以巨与敬忠相<br /><br />&nbsp;&nbsp;&nbsp;&nbsp;识，坐解官，于南宾郡安置。又起为夷陵郡太守。及禄山陷东京，玄宗方择将帅，<br /><br />&nbsp;&nbsp;&nbsp;&nbsp;张言巨善骑射，有谋略，玄宗追至京师。杨国忠素与巨相识，忌之，谓人曰：<br /><br />&nbsp;&nbsp;&nbsp;&nbsp;“如此小儿，岂得令见人主！”经月余日不得见。玄宗使中官召入奏事，玄宗大<br /><br />&nbsp;&nbsp;&nbsp;&nbsp;悦，遂令中官刘奉庭宣敕令宰相与巨语，几亭午，方出。国忠颇怠，对奉庭谓巨<br /><br />&nbsp;&nbsp;&nbsp;&nbsp;曰：“比来人多口打贼，公不尔乎？”巨曰：“不知若个军将能与相公手打贼乎？”<br /><br />&nbsp;&nbsp;&nbsp;&nbsp;寻授陈留谯郡太守、摄御史大夫、河南节度使。翌日，巨称官衔奉谢，玄宗惊曰：<br /><br />&nbsp;&nbsp;&nbsp;&nbsp;“何得令摄？”即日诏兼御史大夫。巨奏曰：“方今艰难，恐为贼所诈，如忽召<br /><br />&nbsp;&nbsp;&nbsp;&nbsp;臣，不知何以取信？”玄宗劈木契分授之，遂以臣兼统岭南节度使何履光、黔中<br /><br />&nbsp;&nbsp;&nbsp;&nbsp;节度使赵国珍、南阳节度使鲁炅，先领三节度事。有诏贬炅为果毅，以颍川太守<br /><br />&nbsp;&nbsp;&nbsp;&nbsp;来兼御史中丞代之。巨奏曰：“若炅能存孤城，其功足以补过，则何以处之？”<br /><br />&nbsp;&nbsp;&nbsp;&nbsp;玄宗曰：“卿随宜处置之。”巨至内乡，趣南阳，贼将毕思琛闻之，解围走。巨<br /><br />&nbsp;&nbsp;&nbsp;&nbsp;趣何履光、赵国珍同至南阳，宣敕贬炅，削其章服，令随军效力。至日晚，以恩<br /><br />&nbsp;&nbsp;&nbsp;&nbsp;命令炅复位。<br /><br />&nbsp;&nbsp;&nbsp;&nbsp;至德二年，为太子少傅。十月，收西京，为留守、兼御史大夫。三年夏四月，<br /><br />&nbsp;&nbsp;&nbsp;&nbsp;加太子少师、兼河南尹，充东京留守，判尚书省事，充东畿采访等使。于城市桥<br /><br />&nbsp;&nbsp;&nbsp;&nbsp;梁税出入车牛等钱以供国用，颇有干没，士庶怨。后与妃张氏不睦，张氏即皇<br /><br />&nbsp;&nbsp;&nbsp;&nbsp;后从父妹也。宗正卿李遵构之，发其所犯赃贿，贬为遂州刺史。属剑南东川节度<br /><br />&nbsp;&nbsp;&nbsp;&nbsp;兵马使、梓州刺史段子璋反，以众袭节度使李奂于绵州，路经遂州，巨苍黄修属<br /><br />&nbsp;&nbsp;&nbsp;&nbsp;郡礼迎之，为子璋所杀。<br /><br />&nbsp;&nbsp;&nbsp;&nbsp;子则之，以宗室历官，好学，年五十余，每执经诣太学听受。嗣曹王皋自荆<br /><br />&nbsp;&nbsp;&nbsp;&nbsp;南来朝，称荐之，贞元二年，自睦王府长史迁左金吾卫大将军，以从父甥窦申追<br /><br />&nbsp;&nbsp;&nbsp;&nbsp;游无闲亲累，贬昭州司马。<br /><br />&nbsp;&nbsp;&nbsp;&nbsp;史臣曰：毙⒂亚迳鳎居官有称；齐物贞廉整肃，复节制权谋；国贞清白守<br /><br />&nbsp;&nbsp;&nbsp;&nbsp;法，皆神通之曾玄，宗室之翘楚。之为逆，不累其亲，前人之积德彰矣，当朝<br /><br />&nbsp;&nbsp;&nbsp;&nbsp;之用法明矣。然狈⑷艘跛剑齐物积财兴议，国贞急于操下，皆尺之短也。麟修<br /><br />&nbsp;&nbsp;&nbsp;&nbsp;整，`循良，匪躬立事，始终无玷者，皆宗室之英也。岘之刚正才略，有足可<br /><br />&nbsp;&nbsp;&nbsp;&nbsp;称。初为国忠所憎，终沮朝恩之势。处群邪之内，坚独正之心，是不吐也；活东<br /><br />&nbsp;&nbsp;&nbsp;&nbsp;都之命，是不茹也。庶几乎仲山甫之道焉！巨以刚锐果决，亦可嘉焉，终以赃贿<br /><br />&nbsp;&nbsp;&nbsp;&nbsp;贪残，良可痛也。<br /><br />&nbsp;&nbsp;&nbsp;&nbsp;赞曰：宗室贤良，枝叶茂盛。最尤者谁？岘独守正。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,21037);">加入书签</a><a
                        href="20896.html">上一页</a>&larr;<a href="index.html">返回列表</a>&rarr;<a
                            href="21200.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "20896.html"; var next_page = "21200.html"; var index_page = "index.html"; var sortid = "9"; var article_id = "45"; var chapter_id = "21037"; var articlename = "旧唐书"; var chaptername = " 卷一百一十二 列传第六十二"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>