<!DOCTYPE html>
<html>
<head>
<meta charset="gbk" />
<title>旧唐书- 卷六十 列传第十-在线阅读-哈西文学网</title>
<meta name="keywords" content="刘d，旧唐书， 卷六十 列传第十全文， 卷六十 列传第十在线阅读 哈西文学网" />
<meta name="description" content="哈西文学网提供刘d的旧唐书  卷六十 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2933.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2933.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 列传第十</h1>
            <div class="link xb">
                <a href="2932.html">上一页</a>&larr;<a href="index.html">返回列表</a>&rarr;<a
                    href="2934.html">下一页</a></div>			
            <div id="BookText">&nbsp;&nbsp;&nbsp;&nbsp;◎宗室（太祖诸子代祖诸子）<br /><br />&nbsp;&nbsp;&nbsp;&nbsp;○永安王孝基淮安王神通（子道彦孝察孝同孝慈孝友孝节<br /><br />&nbsp;&nbsp;&nbsp;&nbsp;孝义孝逸）襄邑王神符（子德懋文）长平王叔良（子孝协孝斌<br /><br />&nbsp;&nbsp;&nbsp;&nbsp;孝斌子思训思诲叔良弟德良幼良）襄武王琛河间王孝恭（子晦孝<br /><br />&nbsp;&nbsp;&nbsp;&nbsp;恭弟{瑰）庐江王瑗（王君廓附）淮阳王道玄江夏王道宗陇西王博<br /><br />&nbsp;&nbsp;&nbsp;&nbsp;V<br /><br />&nbsp;&nbsp;&nbsp;&nbsp;永安王孝基，高祖从父弟也。父璋，周梁州刺史，与赵王v谋杀隋文帝，事<br /><br />&nbsp;&nbsp;&nbsp;&nbsp;泄被诛，高祖即位，追封毕王。孝基，武德元年封永安王，历陕州总管、鸿胪卿，<br /><br />&nbsp;&nbsp;&nbsp;&nbsp;以罪免。二年，刘武周将宋金刚来寇汾、摇Ｏ南厝寺莱缑杀县令，举兵反，自<br /><br />&nbsp;&nbsp;&nbsp;&nbsp;称魏王，请援于武周。复以孝基为行军总管讨之，工部尚书独孤怀恩、内史侍郎<br /><br />&nbsp;&nbsp;&nbsp;&nbsp;唐俭、陕州总管于筠悉隶焉。武周遣其将尉迟敬德潜援崇茂，大战于夏县，王师<br /><br />&nbsp;&nbsp;&nbsp;&nbsp;败绩，孝基与唐俭等皆没于贼。后谋归国，为武周所害，高祖为之发哀，废朝三<br /><br />&nbsp;&nbsp;&nbsp;&nbsp;日，赐其家帛千匹。贼平，购其尸不得，招魂而葬之，赠左卫大将军，谥曰壮。<br /><br />&nbsp;&nbsp;&nbsp;&nbsp;无子，以从兄韶子道立为嗣，封高平郡王。九年，降为县公。永徽初，卒于陈州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;淮安王神通，高祖从父弟也。父亮，隋海州刺史，武德初追封郑王。神通，<br /><br />&nbsp;&nbsp;&nbsp;&nbsp;隋末在京师。义师起，隋人捕之，神通潜入县山南，与京师大侠史万宝、河东<br /><br />&nbsp;&nbsp;&nbsp;&nbsp;裴蕖⒘崇礼等举兵以应义师。遣使与司竹贼帅何潘仁连结。潘仁奉平阳公主而<br /><br />&nbsp;&nbsp;&nbsp;&nbsp;至，神通与之合势，进下县，众逾一万。自称关中道行军总管，以史万宝为副，<br /><br />&nbsp;&nbsp;&nbsp;&nbsp;裴尬长史，柳崇礼为司马，令狐德蔽记室。高祖闻之大悦，授光禄大夫。从<br /><br />&nbsp;&nbsp;&nbsp;&nbsp;平京师，拜宗正卿。武德元年，拜右翊卫大将军，封永康王，寻改封淮安王，为<br /><br />&nbsp;&nbsp;&nbsp;&nbsp;山东道安抚大使。击宇文化及于魏县，化及不能抗，东走聊城。神通进兵蹑之，<br /><br />&nbsp;&nbsp;&nbsp;&nbsp;至聊城。会化及粮尽请降，神通不受。其副使黄门侍郎崔干劝纳之，神通曰：<br /><br />&nbsp;&nbsp;&nbsp;&nbsp;“兵士暴露已久，贼计穷粮尽，克在旦暮，正当攻取，以示国威，散其玉帛，以<br /><br />&nbsp;&nbsp;&nbsp;&nbsp;为军赏。若受降者，吾何以藉手乎？”干曰：“今建德方至，化及未平，两贼之<br /><br />&nbsp;&nbsp;&nbsp;&nbsp;间，事必危迫。不攻而下之，此勋甚大。今贪其玉帛，败无日矣！”神通怒，囚<br /><br />&nbsp;&nbsp;&nbsp;&nbsp;干于军中。既而士及自济北馈之，化及军稍振，遂拒战。神通督兵薄而击之，贝<br /><br />&nbsp;&nbsp;&nbsp;&nbsp;州刺史赵君德攀堞而上，神通心害其功，因止军不战，君德大诟而下，城又坚守。<br /><br />&nbsp;&nbsp;&nbsp;&nbsp;神通乃分兵数千人往魏州取攻具，中路复为莘人所败。窦建德军且至，遂引军而<br /><br />&nbsp;&nbsp;&nbsp;&nbsp;退。后二日，化及为建德所虏，贼势益张，山东城邑多归建德。神通兵渐散，退<br /><br />&nbsp;&nbsp;&nbsp;&nbsp;保黎阳，依徐蓿俄为建德所陷。及建德败，复授河北道行台尚书左仆射。从太<br /><br />&nbsp;&nbsp;&nbsp;&nbsp;宗平刘黑闼，迁左武卫大将军。贞观元年，拜开府仪同三司，赐实封五百户。时<br /><br />&nbsp;&nbsp;&nbsp;&nbsp;太宗谓诸功臣曰：“朕叙公等勋效，量定封邑，恐不能尽当，各自言。”神通曰：<br /><br />&nbsp;&nbsp;&nbsp;&nbsp;“义旗初起，臣率兵先至，今房玄龄、杜如晦等刀笔之人，功居第一，臣且不服。”<br /><br />&nbsp;&nbsp;&nbsp;&nbsp;上曰：“义旗初起，人皆有心。叔父虽率兵先至，未尝身履行阵。山东未定，受<br /><br />&nbsp;&nbsp;&nbsp;&nbsp;委专征，建德南侵，全军陷没；及刘黑闼翻动，叔父望风而破。今计勋行赏，玄<br /><br />&nbsp;&nbsp;&nbsp;&nbsp;龄等有筹谋帷幄定社稷功，所以汉之萧何，虽无汗马，指纵推毂，故功居第一。<br /><br />&nbsp;&nbsp;&nbsp;&nbsp;叔父于国至亲，诚无所爱，必不可缘私滥与勋臣同赏耳。”四年，薨。太宗为之<br /><br />&nbsp;&nbsp;&nbsp;&nbsp;废朝，赠司空，谥曰靖。十四年，诏与河间王孝恭、赠陕州大行台右仆射郧节公<br /><br />&nbsp;&nbsp;&nbsp;&nbsp;殷开山、赠民部尚书渝襄公刘政会配飨高祖庙庭。有子十一人：长子道彦，武德<br /><br />&nbsp;&nbsp;&nbsp;&nbsp;五年，封胶东王；次孝察，高密王；孝同，淄川王；孝慈，广平王；孝友，河间<br /><br />&nbsp;&nbsp;&nbsp;&nbsp;王；孝节，清河王；孝义，胶西王。<br /><br />&nbsp;&nbsp;&nbsp;&nbsp;初，高祖受禅，以天下未定，广封宗室以威天下，皇从弟及侄年始孩童者数<br /><br />&nbsp;&nbsp;&nbsp;&nbsp;十人，皆封为郡王。太宗即位，因举宗正属藉问侍臣曰：“遍封宗子，于天下便<br /><br />&nbsp;&nbsp;&nbsp;&nbsp;乎？”尚书右仆射封德彝对曰：“历观往古，封王者，今最为多。两汉已降，唯<br /><br />&nbsp;&nbsp;&nbsp;&nbsp;封帝子及亲兄弟，若宗室疏远者，非有大功如周之郇、滕，汉之贾、泽，并不得<br /><br />&nbsp;&nbsp;&nbsp;&nbsp;滥封，所以别亲疏也。先朝敦睦九族，一切封王，爵命既隆，多给力役，盖以天<br /><br />&nbsp;&nbsp;&nbsp;&nbsp;下为私，殊非至公驭物之道。”太宗曰：“朕理天下，本为百姓，非欲劳百姓以<br /><br />&nbsp;&nbsp;&nbsp;&nbsp;养己之亲也。”于是宗室率以属疏降爵为郡公，唯有功者数十人封王。是时道彦<br /><br />&nbsp;&nbsp;&nbsp;&nbsp;等并随例降爵。道彦与季弟孝逸最知名。<br /><br />&nbsp;&nbsp;&nbsp;&nbsp;道彦幼而事亲甚谨。初，义师起，神通逃难，被疾于山谷，绵历数旬，山中<br /><br />&nbsp;&nbsp;&nbsp;&nbsp;食尽。道彦著故弊衣，出人间乞丐，及采野实，以供其父，身无所啖。其父分以<br /><br />&nbsp;&nbsp;&nbsp;&nbsp;食之，辄诈言已啖，而覆藏留之，以备阙乏。及神通应义举，授朝请大夫。高祖<br /><br />&nbsp;&nbsp;&nbsp;&nbsp;受禅，封义兴郡公，进封胶东王，授陇州刺史。贞观初，转相州都督，例降爵为<br /><br />&nbsp;&nbsp;&nbsp;&nbsp;公，拜岷州都督。丁父忧，庐于墓侧，负土成坟，躬植松柏，容貌哀毁，亲友皆<br /><br />&nbsp;&nbsp;&nbsp;&nbsp;不复识之。太宗闻而嘉叹，令侍中王就加开喻。复授岷州都督。道彦遣使告喻<br /><br />&nbsp;&nbsp;&nbsp;&nbsp;党项诸部，申国威灵，多有降附。李靖之击吐谷浑也，诏道彦为赤水道行军总管。<br /><br />&nbsp;&nbsp;&nbsp;&nbsp;时朝廷复厚币遗党项，令为乡导，党项首领拓拔赤辞来诣靖军，请诸将曰：“往<br /><br />&nbsp;&nbsp;&nbsp;&nbsp;者隋人来击吐谷浑，我党项每资军用，而隋人无信，必见侵掠。今将军若无他心<br /><br />&nbsp;&nbsp;&nbsp;&nbsp;者，我当资给粮运；如或我欺，当即固险以塞军路。”诸将与之歃血而盟，赤辞<br /><br />&nbsp;&nbsp;&nbsp;&nbsp;信之。道彦既至阔水，见赤辞无备，遂袭之，虏牛羊数千头。于是诸羌怨怒，屯<br /><br />&nbsp;&nbsp;&nbsp;&nbsp;兵野狐硖，道彦不能进，为赤辞所乘，军大败，死者数万人。道彦退保松州，竟<br /><br />&nbsp;&nbsp;&nbsp;&nbsp;坐减死徙边。后起为凉州都督，寻卒，赠礼部尚书。<br /><br />&nbsp;&nbsp;&nbsp;&nbsp;孝逸少好学，解属文。初封梁郡公。高宗末，历给事中，四迁益州大都督府<br /><br />&nbsp;&nbsp;&nbsp;&nbsp;长史。则天临朝，入为左卫将军，甚见亲遇。光宅元年，徐敬业据扬州作乱，以<br /><br />&nbsp;&nbsp;&nbsp;&nbsp;孝逸为左玉钤卫大将军、扬州行军大总管，督军以讨之。孝逸引军至淮，而敬业<br /><br />&nbsp;&nbsp;&nbsp;&nbsp;方南攻润州，遣其弟敬猷屯兵淮阴；伪将韦超据都梁山，以拒孝逸。裨将马敬臣<br /><br />&nbsp;&nbsp;&nbsp;&nbsp;击斩贼之别帅尉迟昭、夏侯瓒等，超乃拥众凭山以自固。或谓孝逸曰：“超众守<br /><br />&nbsp;&nbsp;&nbsp;&nbsp;险，且凭山为阻，攻之则士无所施其力，骑无所骋其足，穷寇殊死，杀伤必众。<br /><br />&nbsp;&nbsp;&nbsp;&nbsp;不若分兵守之，大军直趣扬州，未数日，其势必降也。”支度使、广府司马薛克<br /><br />&nbsp;&nbsp;&nbsp;&nbsp;构曰：“超虽据险，其卒非多，今逢小寇不击，何以示武？若加兵以守，则有阙<br /><br />&nbsp;&nbsp;&nbsp;&nbsp;前机；舍之而前，则终为后患，不如击之。克超则淮阴自慑，淮阴破，则楚州诸<br /><br />&nbsp;&nbsp;&nbsp;&nbsp;县必开门而候官军。然后进兵高邮，直趣江都，逆竖之首，可指掌而悬也。”孝<br /><br />&nbsp;&nbsp;&nbsp;&nbsp;逸从其言，进兵击超贼，众压伏，官军登山急击之，杀数百人，日暮围解，超衔<br /><br />&nbsp;&nbsp;&nbsp;&nbsp;枚夜遁。孝逸引兵击淮阴，大破敬猷之众。时敬业回军屯于下阿溪以拒官军，有<br /><br />&nbsp;&nbsp;&nbsp;&nbsp;流星坠其营。孝逸引兵渡溪以击之。敬业初胜后败，孝逸乘胜追奔数十里，敬业<br /><br />&nbsp;&nbsp;&nbsp;&nbsp;窘迫，与其党携妻子逃入海曲。孝逸进据扬州，尽捕斩敬业等，振旅而还，以功<br /><br />&nbsp;&nbsp;&nbsp;&nbsp;进授镇军大将军，转左豹韬卫大将军，改封吴国公。孝逸素有名望，自是时誉益<br /><br />&nbsp;&nbsp;&nbsp;&nbsp;重，武承嗣等深所忌嫉，数谗毁之。垂拱二年，左迁施州刺史。其冬，承嗣等又<br /><br />&nbsp;&nbsp;&nbsp;&nbsp;使人诬告孝逸往任益州，尝自解“逸”字云：“走绕兔者，常在月中。月既近天，<br /><br />&nbsp;&nbsp;&nbsp;&nbsp;合有天分。”则天以孝逸常有功，减死配徙儋州，寻卒。景云初，赠益州大都督。<br /><br />&nbsp;&nbsp;&nbsp;&nbsp;孝锐孙齐物，孝同曾孙国贞，别有传。<br /><br />&nbsp;&nbsp;&nbsp;&nbsp;襄邑王神符，神通弟也。幼孤，事兄以友悌闻。义宁初，授光禄大夫，封安<br /><br />&nbsp;&nbsp;&nbsp;&nbsp;吉郡公。武德元年，进封襄邑郡王。四年，累迁并州总管。突厥颉利可汗率众来<br /><br />&nbsp;&nbsp;&nbsp;&nbsp;寇，神符出兵与战于汾水东，败之，斩首五百级，虏其马二千匹。又战于沙河之<br /><br />&nbsp;&nbsp;&nbsp;&nbsp;北，获其乙利达官并可汗所乘马及甲献之，由是召拜太府卿。九年，迁扬州大都<br /><br />&nbsp;&nbsp;&nbsp;&nbsp;督，移州府及居人自丹阳渡江，州人赖焉。贞观初，再迁宗正卿。后以疾辞职，<br /><br />&nbsp;&nbsp;&nbsp;&nbsp;太宗幸其第问疾，赐以缣帛，每给羊酒。又令乘小舆，引入紫微殿，以神符脚疾，<br /><br />&nbsp;&nbsp;&nbsp;&nbsp;乃遣三卫舆之而升。寻授开府仪同三司。永徽二年薨，年七十三，赠司空、荆州<br /><br />&nbsp;&nbsp;&nbsp;&nbsp;都督，陪葬献陵，谥曰恭。有子七人，武德初，并封郡王，后例降封县公。次子<br /><br />&nbsp;&nbsp;&nbsp;&nbsp;德懋、少子文┳钪名。德懋官至少府监、临川郡公。文├幽州都督、魏<br /><br />&nbsp;&nbsp;&nbsp;&nbsp;郡公。垂拱中，坐事贬为藤州别驾，寻被诛。文┳纾开元中为宗正卿。<br /><br />&nbsp;&nbsp;&nbsp;&nbsp;长平王叔良，高祖从父弟也。父t，隋上仪同三司，武德初，追封郇王。叔<br /><br />&nbsp;&nbsp;&nbsp;&nbsp;良，义宁中授左光禄大夫，封长平郡公。武德元年，拜刑部侍郎，进爵为王。师<br /><br />&nbsp;&nbsp;&nbsp;&nbsp;镇泾州，以御薛举。举乃阳言食尽，引兵南去，遣高~人伪以降。叔良遣骠骑<br /><br />&nbsp;&nbsp;&nbsp;&nbsp;刘感率众赴之，至百里细川，伏兵发，官军败绩，刘感没于阵。叔良大惧，出金<br /><br />&nbsp;&nbsp;&nbsp;&nbsp;以赐士卒。严为守备，泾州仅全。四年，突厥入寇，命叔良率五军击之。叔良中<br /><br />&nbsp;&nbsp;&nbsp;&nbsp;流矢而薨，赠左翊卫大将军、灵州总管，谥曰肃。<br /><br />&nbsp;&nbsp;&nbsp;&nbsp;子孝协嗣，武德五年，封范阳郡王。贞观初，以属疏例降封郇国公，累迁魏<br /><br />&nbsp;&nbsp;&nbsp;&nbsp;州刺史。麟德中，坐受赃赐死。<br /><br />&nbsp;&nbsp;&nbsp;&nbsp;孝协弟孝斌，官至原州都督府长史。<br /><br />&nbsp;&nbsp;&nbsp;&nbsp;孝斌子思训，高宗时累转江都令。属则天革命，宗室多见构陷，思训遂弃官<br /><br />&nbsp;&nbsp;&nbsp;&nbsp;潜匿。神龙初，中宗初复宗社，以思训旧齿，骤迁宗正卿，封陇西郡公，实封二<br /><br />&nbsp;&nbsp;&nbsp;&nbsp;百户。历益州长史。开元初，左羽林大将军，进封彭国公，更加实封二百户，寻<br /><br />&nbsp;&nbsp;&nbsp;&nbsp;转右武卫大将军。开元六年卒。赠秦州都督，陪葬桥陵。思训尤善丹青，迄今绘<br /><br />&nbsp;&nbsp;&nbsp;&nbsp;事者推李将军山水。<br /><br />&nbsp;&nbsp;&nbsp;&nbsp;思训弟思诲，垂拱中扬州参军。思诲子林甫别有传。<br /><br />&nbsp;&nbsp;&nbsp;&nbsp;叔良弟德良，少有疾，不仕。武德初，封新兴王。贞观十一年薨，赠凉州都<br /><br />&nbsp;&nbsp;&nbsp;&nbsp;督。<br /><br />&nbsp;&nbsp;&nbsp;&nbsp;德良孙晋，先天中，为殿中监，兼雍州长史，甚有威名，绍封新兴王。寻坐<br /><br />&nbsp;&nbsp;&nbsp;&nbsp;附会太平公主伏诛，改姓厉氏。初，晋之就诛，僚吏皆奔散，唯司功李植酱樱<br /><br />&nbsp;&nbsp;&nbsp;&nbsp;不失在官之礼，仍哭其尸。姚崇闻之曰：“栾、向之俦也。”擢为尚书郎。后官<br /><br />&nbsp;&nbsp;&nbsp;&nbsp;至泽州刺史。<br /><br />&nbsp;&nbsp;&nbsp;&nbsp;德良弟幼良，武德初，封长乐王。时有人盗其马者，幼良获盗而闪杀之，高<br /><br />&nbsp;&nbsp;&nbsp;&nbsp;祖怒曰：“昔人赐盗马者酒，终获其报，尔辄行戮，何无古风！盗者信有罪矣，<br /><br />&nbsp;&nbsp;&nbsp;&nbsp;专杀岂非枉邪？”遣礼部尚书李纲于朝堂集宗室王公而挞之。自后累迁凉州都督，<br /><br />&nbsp;&nbsp;&nbsp;&nbsp;尝引不逞百余人为左右，多侵暴市里，行旅苦之。太宗即位，有告幼良阴养死士，<br /><br />&nbsp;&nbsp;&nbsp;&nbsp;交通境外，恐谋为反叛，诏遣中书令宇文士及代为都督，并按其事。士及虑其为<br /><br />&nbsp;&nbsp;&nbsp;&nbsp;变，遂缢杀之。<br /><br />&nbsp;&nbsp;&nbsp;&nbsp;襄武王琛，高祖从父兄子也。祖蔚，周朔州总管。父安，隋领军大将军。武<br /><br />&nbsp;&nbsp;&nbsp;&nbsp;德初，追封蔚为蔡王，安为西平王。琛，义宁中封襄武郡公，与太常卿郑元q赍<br /><br />&nbsp;&nbsp;&nbsp;&nbsp;女妓遗突厥始毕可汗，以结和亲。始毕甚重之，赠名马数百匹，遣骨咄禄特勒随<br /><br />&nbsp;&nbsp;&nbsp;&nbsp;琛贡方物。高祖大悦，拜刑部侍郎，进爵为王。历蒲、绛二州总管。及宋金刚陷<br /><br />&nbsp;&nbsp;&nbsp;&nbsp;抑荩时稽胡多叛，转琛为隰州总管以镇之。驭众宽简，夷夏安之。三年，薨。<br /><br />&nbsp;&nbsp;&nbsp;&nbsp;子俭嗣，后随例降爵为公。<br /><br />&nbsp;&nbsp;&nbsp;&nbsp;河间王孝恭，琛之弟也。高祖克京师，拜左光禄大夫，寻为山南道招慰大使。<br /><br />&nbsp;&nbsp;&nbsp;&nbsp;自金州出于巴蜀，招携以礼，降附者三十余州。孝恭进击朱粲，破之，诸将曰：<br /><br />&nbsp;&nbsp;&nbsp;&nbsp;“此食人贼也，为害实深，请坑之。”孝恭曰：“不可！自此已东，皆为寇境，<br /><br />&nbsp;&nbsp;&nbsp;&nbsp;若闻此事，岂有来降者乎？”尽赦而不杀，由是书檄所至，相继降款。武德二年，<br /><br />&nbsp;&nbsp;&nbsp;&nbsp;授信州总管，承制拜假。萧铣据江陵，孝恭献平铣之策，高祖嘉纳之。三年，进<br /><br />&nbsp;&nbsp;&nbsp;&nbsp;爵为王。改信州为夔州，使拜孝恭为总管，令大造舟楫，教习水战，以图萧铣。<br /><br />&nbsp;&nbsp;&nbsp;&nbsp;孝恭召巴蜀首领子弟，量才授用，致之左右，外示引擢，而实以为质也。寻授荆<br /><br />&nbsp;&nbsp;&nbsp;&nbsp;湘道行军总管，统水陆十二总管，发自硖州，进军江陵。攻其水城，克之，所得<br /><br />&nbsp;&nbsp;&nbsp;&nbsp;船散于江中。诸将皆曰：“虏得贼船，当藉其用，何为弃之，无乃资贼耶？”孝<br /><br />&nbsp;&nbsp;&nbsp;&nbsp;恭曰：“不然，萧铣伪境，南极岭外，东至洞庭。若攻城未拔，援兵复到，我则<br /><br />&nbsp;&nbsp;&nbsp;&nbsp;内外受敌，进退不可，虽有舟楫，何所用之？今铣缘江州镇忽见船舸乱下，必知<br /><br />&nbsp;&nbsp;&nbsp;&nbsp;铣败，未敢进兵，来去觇伺，动淹旬月，用缓其救，克之必矣。”铣救兵至巴陵，<br /><br />&nbsp;&nbsp;&nbsp;&nbsp;见船被江而下，果狐疑不敢轻进。既内外阻绝，铣于是出降。高祖大悦，拜孝恭<br /><br />&nbsp;&nbsp;&nbsp;&nbsp;荆州大总管，使画工貌而视之。于是开置屯田，创立铜冶，百姓利焉。六年，迁<br /><br />&nbsp;&nbsp;&nbsp;&nbsp;襄州道行台尚书左仆射。时荆襄虽定，岭表尚未悉平。孝恭分遣使人抚慰，岭南<br /><br />&nbsp;&nbsp;&nbsp;&nbsp;四十九州皆来款附。及辅公u据江东反，发兵寇寿阳，命孝恭为行军元帅以击<br /><br />&nbsp;&nbsp;&nbsp;&nbsp;之。七年，孝恭自荆州趣九江，时李靖、李蕖⒒凭汉、张镇州、卢祖尚并受孝<br /><br />&nbsp;&nbsp;&nbsp;&nbsp;恭节度。将发，与诸将宴集，命取水，忽变为血，在座者皆失色。孝恭举止自若，<br /><br />&nbsp;&nbsp;&nbsp;&nbsp;徐谕之曰：“祸福无门，唯人所召。自顾无负于物，诸公何见忧之深！公u恶积<br /><br />&nbsp;&nbsp;&nbsp;&nbsp;祸盈，今承庙算以致讨，碗中之血，乃公u授首之后征。”遂尽饮而罢。时人服<br /><br />&nbsp;&nbsp;&nbsp;&nbsp;其识度而能安众。公u遣其伪将冯惠亮、陈当时领水军屯于博望山，陈正通、<br /><br />&nbsp;&nbsp;&nbsp;&nbsp;徐绍宗率步骑军于青林山。孝恭至，坚壁不与斗，使奇兵断其粮道。贼渐]，<br /><br />&nbsp;&nbsp;&nbsp;&nbsp;夜薄我营，孝恭安卧不动。明日，纵羸兵以攻贼垒，使卢祖尚率精骑列阵以<br /><br />&nbsp;&nbsp;&nbsp;&nbsp;待之。俄而攻垒者败走，贼出追奔数里，遇祖尚军，与战，大败之。正通弃营而<br /><br />&nbsp;&nbsp;&nbsp;&nbsp;走，复与冯惠亮保梁山。孝恭乘胜攻之，破其梁山别镇，赴水死者数千人，正通<br /><br />&nbsp;&nbsp;&nbsp;&nbsp;率陆军夜遁。总管李靖又下广陵城，拔杨子镇。公u穷蹙，弃丹阳东走。孝恭<br /><br />&nbsp;&nbsp;&nbsp;&nbsp;命骑将追之，至武康，擒公u及其伪仆射西门君仪等数十人，致于麾下，江南<br /><br />&nbsp;&nbsp;&nbsp;&nbsp;悉平。玺书褒赏，赐甲第一区、女乐二部、奴婢七百人、金宝珍玩甚众，授东南<br /><br />&nbsp;&nbsp;&nbsp;&nbsp;道行台尚书左仆射。后废行台，拜扬州大都督。孝恭既破公u，江淮及岭南皆<br /><br />&nbsp;&nbsp;&nbsp;&nbsp;统摄之。自大业末，群雄竞起，皆为太宗所平，谋臣猛将并在麾下，罕有别立勋<br /><br />&nbsp;&nbsp;&nbsp;&nbsp;庸者，唯孝恭著方面之功，声名甚盛。厚自崇重，欲以威名镇远，筑宅于石头，<br /><br />&nbsp;&nbsp;&nbsp;&nbsp;陈庐徼以自卫。寻征拜宗正卿。九年，赐实封一千二百户。贞观初，迁礼部尚书，<br /><br />&nbsp;&nbsp;&nbsp;&nbsp;以功臣封河间郡王，除观州刺史，与长孙无忌等代袭刺史。孝恭性奢豪，重游宴，<br /><br />&nbsp;&nbsp;&nbsp;&nbsp;歌姬舞女百有余人，然而宽恕退让，无骄矜自伐之色。太宗甚加亲待，诸宗室中<br /><br />&nbsp;&nbsp;&nbsp;&nbsp;莫与为比。孝恭尝怅然谓所亲曰：“吾所居宅微为宏壮，非吾心也，当卖之，别<br /><br />&nbsp;&nbsp;&nbsp;&nbsp;营一所，粗令充事而已。身殁之后。诸子若才，守此足矣；如其不才，冀免他人<br /><br />&nbsp;&nbsp;&nbsp;&nbsp;所利也。”十四年，暴薨，年五十。太宗素服举哀，哭之甚恸，赠司空、扬州都<br /><br />&nbsp;&nbsp;&nbsp;&nbsp;督，陪葬献陵，谥曰元，配享高祖庙庭。<br /><br />&nbsp;&nbsp;&nbsp;&nbsp;子崇义嗣，降爵为谯国公，历蒲、同二州刺史，益州大都督长史，甚有威名。<br /><br />&nbsp;&nbsp;&nbsp;&nbsp;后卒于宗正卿。<br /><br />&nbsp;&nbsp;&nbsp;&nbsp;孝恭次子晦，乾封中，累除营州都督，以善政闻；玺书劳问，赐物三百段。<br /><br />&nbsp;&nbsp;&nbsp;&nbsp;转右金吾将军，兼检校雍州长史，纠发奸豪，无所容贷，为人吏畏服。晦私第有<br /><br />&nbsp;&nbsp;&nbsp;&nbsp;楼，下临酒肆，其人尝候晦言曰：“微贱之人，虽则礼所不及，然家有长幼，不<br /><br />&nbsp;&nbsp;&nbsp;&nbsp;欲外人窥之。家迫明公之楼，出入非便，请从此辞。”晦即日毁其楼。高宗将幸<br /><br />&nbsp;&nbsp;&nbsp;&nbsp;洛阳，令在京居守，顾谓之曰：“关中之事，一以付卿。但令式R人，不可以成<br /><br />&nbsp;&nbsp;&nbsp;&nbsp;官政，令式之外，有利于人者，随事即行，不须闻奏。”晦累有异绩。则天临朝，<br /><br />&nbsp;&nbsp;&nbsp;&nbsp;迁户部尚书。垂拱初，拜右金吾卫大将军，转秋官尚书。永昌元年卒，赠幽州都<br /><br />&nbsp;&nbsp;&nbsp;&nbsp;督。子荣，为酷吏所杀。<br /><br />&nbsp;&nbsp;&nbsp;&nbsp;孝恭弟{，武德中，为尚书右丞，封济北郡王，卒于始州刺史。<br /><br />&nbsp;&nbsp;&nbsp;&nbsp;{弟瑰，义师克京城，授瑰左光禄大夫。武德元年，封汉阳郡公。五年，进<br /><br />&nbsp;&nbsp;&nbsp;&nbsp;爵为王。时突厥屡为侵寇，高祖使瑰赍布帛数万段与结和亲。颉利可汗初见瑰，<br /><br />&nbsp;&nbsp;&nbsp;&nbsp;箕踞；瑰饵以厚利，颉利大悦，改容加敬，遣使随瑰献名马。后复将命，颉利谓<br /><br />&nbsp;&nbsp;&nbsp;&nbsp;左右曰：“李瑰前来，恨不屈之，今者必令下拜。”瑰微知之，及见颉利，长揖<br /><br />&nbsp;&nbsp;&nbsp;&nbsp;不屈节。颉利大怒，乃留瑰不遣。瑰神意自若，竟不为之屈。颉利知不可以威胁，<br /><br />&nbsp;&nbsp;&nbsp;&nbsp;终礼遣之。拜左武候将军，转卫尉卿，代兄孝恭为荆州都督。政存清静，深为士<br /><br />&nbsp;&nbsp;&nbsp;&nbsp;庶所怀。岭外豪帅屡相攻击，遣使喻以威德，皆相次归附，岭表遂定。太宗即位，<br /><br />&nbsp;&nbsp;&nbsp;&nbsp;例降爵为公。时长史冯长命曾为御史大夫，素矜f，事多专决，瑰怒杖之，坐是<br /><br />&nbsp;&nbsp;&nbsp;&nbsp;免。贞观四年，拜宜川刺史，加散骑常侍，卒。<br /><br />&nbsp;&nbsp;&nbsp;&nbsp;子冲玄，垂拱中官至冬官尚书；冲虚，卒于尚方监。<br /><br />&nbsp;&nbsp;&nbsp;&nbsp;庐江王瑗，高祖从父兄子也。父哲，隋柱国、备身将军，追封济南王。瑗，<br /><br />&nbsp;&nbsp;&nbsp;&nbsp;武德元年历信州总管，封庐江王。九年，累迁幽州大都督。朝廷以瑗懦祝非边<br /><br />&nbsp;&nbsp;&nbsp;&nbsp;将才，遣右领军将军王君廓助典兵事。君廓故尝为盗，勇力绝人，瑗倚仗之，许<br /><br />&nbsp;&nbsp;&nbsp;&nbsp;结婚姻，以布心腹。时隐太子建成将有异图，外结于瑗。及建成诛死，遣通事舍<br /><br />&nbsp;&nbsp;&nbsp;&nbsp;人崔敦礼召瑗入朝，瑗有惧色。君廓素险薄，欲因事陷之以为己功，遂绐瑗曰：<br /><br />&nbsp;&nbsp;&nbsp;&nbsp;“京都有变，事未可知。大王国之懿亲，受委作镇，宁得拥兵数万而从一使召耶！<br /><br />&nbsp;&nbsp;&nbsp;&nbsp;且闻赵郡王先以被拘，太子、齐王又言若此，大王今去，能自保乎？”相与共泣。<br /><br />&nbsp;&nbsp;&nbsp;&nbsp;瑗乃囚敦礼，举兵反。召北齐州刺史王诜，将与计事，兵曹参军王利涉说瑗曰：<br /><br />&nbsp;&nbsp;&nbsp;&nbsp;“王不奉诏而擅发兵，此为反矣。须改易法度，以权宜应变，先定众心。今诸州<br /><br />&nbsp;&nbsp;&nbsp;&nbsp;刺史或有逆命，王征兵不集，何以保全？”瑗曰：“若之何？”利涉曰：“山东<br /><br />&nbsp;&nbsp;&nbsp;&nbsp;之地，先从窦建德，酋豪首领，皆是伪官，今并黜之，退居匹庶，此人思乱，若<br /><br />&nbsp;&nbsp;&nbsp;&nbsp;旱苗之望雨。王宜发使复其旧职，各于所在遣募本兵，诸州倘有不从，即委随便<br /><br />&nbsp;&nbsp;&nbsp;&nbsp;诛戮。此计若行，河北之地可呼吸而定也。然后分遣王诜北连突厥，道自太原，<br /><br />&nbsp;&nbsp;&nbsp;&nbsp;南临蒲、绛；大王整驾亲诣洛阳，西入潼关。两军合势，不盈旬月，天下定矣。”<br /><br />&nbsp;&nbsp;&nbsp;&nbsp;瑗从之。瑗以内外机悉付君廓。利涉以君廓多翻覆，又说瑗委兵于王诜而除君廓，<br /><br />&nbsp;&nbsp;&nbsp;&nbsp;瑗不能决。君廓知之，驰斩诜，持首告其众曰：“李瑗与王诜共反，禁锢敕使，<br /><br />&nbsp;&nbsp;&nbsp;&nbsp;擅追兵集。今王诜已斩，独李瑗在，无能为也。汝若从之，终亦族灭；从我取之，<br /><br />&nbsp;&nbsp;&nbsp;&nbsp;立得富贵。祸福如是，意欲何从？”众曰：“皆愿讨贼。”君廓领其麾下登城西<br /><br />&nbsp;&nbsp;&nbsp;&nbsp;面，瑗未之觉。君廓自领千余人先往狱中出敦礼，瑗始知之，遽率数百人披甲，<br /><br />&nbsp;&nbsp;&nbsp;&nbsp;才出至门外，与君廓相遇。君廓谓其众曰：“李瑗作逆误人，何忽从之，自取涂<br /><br />&nbsp;&nbsp;&nbsp;&nbsp;炭？”众皆倒戈，一时溃走。瑗块然独存，谓君廓曰：“小人卖我以自媚，汝行<br /><br />&nbsp;&nbsp;&nbsp;&nbsp;当自及矣。”君廓擒瑗，缢杀之，年四十一，传首京师，绝其属籍。<br /><br />&nbsp;&nbsp;&nbsp;&nbsp;君廓，并州石艾人也。少亡命为群盗，聚徒千余人，转掠长平，进逼夏县。<br /><br />&nbsp;&nbsp;&nbsp;&nbsp;李密遣使召之，遂投于密。寻又率众归国，历迁右武卫将军，累封彭国公。从平<br /><br />&nbsp;&nbsp;&nbsp;&nbsp;刘黑闼，令镇幽州。会突厥入寇，君廓邀击破之，俘斩二千余人，获马五千匹。<br /><br />&nbsp;&nbsp;&nbsp;&nbsp;高祖大悦，征入朝，赐以御马，令于殿庭乘之而出，因谓侍臣曰：“吾闻蔺相如<br /><br />&nbsp;&nbsp;&nbsp;&nbsp;叱秦皇，目皆出血。君廓往击窦建德，将出战，李靖遏之，君廓发愤大呼，目及<br /><br />&nbsp;&nbsp;&nbsp;&nbsp;鼻耳一时流血。此之壮气，何谢古人，不可以常例赏之。”复赐锦袍金带，还镇<br /><br />&nbsp;&nbsp;&nbsp;&nbsp;幽州。寻以诛瑗功，拜左领军大将军，兼幽州都督，以瑗家口赐之，加左光禄大<br /><br />&nbsp;&nbsp;&nbsp;&nbsp;夫，赐物千段，食实封千三百户。在职多纵逸，长史李玄道数以朝宪胁之，惧为<br /><br />&nbsp;&nbsp;&nbsp;&nbsp;所奏，殊不自安。后追入朝，行至渭南，杀驿史而遁。将奔突厥，为野人所杀，<br /><br />&nbsp;&nbsp;&nbsp;&nbsp;追削其封邑。<br /><br />&nbsp;&nbsp;&nbsp;&nbsp;淮阳王道玄，高祖从父兄子也。祖绘，隋夏州总管，武德初，追封雍王。父<br /><br />&nbsp;&nbsp;&nbsp;&nbsp;贽，追封河南王。道玄，武德元年封淮阳王，授右千牛。从太宗击宋金刚于介州，<br /><br />&nbsp;&nbsp;&nbsp;&nbsp;先登陷阵，时年十五，太宗壮之，赏物千段。后从讨王世充，频战皆捷。窦建德<br /><br />&nbsp;&nbsp;&nbsp;&nbsp;至武牢，太宗以轻骑诱贼，领道玄率伏兵于道左，会贼至，追击破之。又从太宗<br /><br />&nbsp;&nbsp;&nbsp;&nbsp;转战于汜水，麾戈陷阵，直出贼后，众披靡，复冲突而归。太宗大悦，命副乘以<br /><br />&nbsp;&nbsp;&nbsp;&nbsp;给道玄。又从太宗赴贼，再入再出，飞矢乱下，箭如猬毛，猛气益厉，射人无不<br /><br />&nbsp;&nbsp;&nbsp;&nbsp;应弦而倒。东都平，拜洛州总管。及府废，改授洛州刺史。五年，刘黑闼引突厥<br /><br />&nbsp;&nbsp;&nbsp;&nbsp;寇河北，复授山东道行军总管。师次下博，与贼军遇，道玄帅骑先登，命副将史<br /><br />&nbsp;&nbsp;&nbsp;&nbsp;万宝督军继进。万宝与之不协，及道玄深入，而拥兵不进，谓所亲曰：“吾奉手<br /><br />&nbsp;&nbsp;&nbsp;&nbsp;诏，言淮阳小儿虽名为将，而军之进止皆委于吾。今其轻脱，越泞交战，大军若<br /><br />&nbsp;&nbsp;&nbsp;&nbsp;动，必陷泥溺，莫如结阵以待之，虽不利于王，而利于国。”道玄遂为贼所擒，<br /><br />&nbsp;&nbsp;&nbsp;&nbsp;全军尽没，惟万宝逃归。道玄遇害，年十九。太宗追悼久之，尝从容谓侍臣曰：<br /><br />&nbsp;&nbsp;&nbsp;&nbsp;“道玄终始从朕，见朕深入贼阵，所向必克，意尝企慕，所以每阵先登，盖学朕<br /><br />&nbsp;&nbsp;&nbsp;&nbsp;也。惜其年少，不遂远图。”因为之流涕。赠左骁卫大将军，谥曰壮。无子，诏<br /><br />&nbsp;&nbsp;&nbsp;&nbsp;封其弟武都郡公道明为淮阳王，令主道玄之祀。累迁左骁卫将军。送弘化公主还<br /><br />&nbsp;&nbsp;&nbsp;&nbsp;蕃，坐泄主非太宗女，夺爵国除，后卒于郓州刺史。<br /><br />&nbsp;&nbsp;&nbsp;&nbsp;江夏王道宗，道玄从父弟也。父韶，追封东平王，赠户部尚书。道宗，武德<br /><br />&nbsp;&nbsp;&nbsp;&nbsp;元年封略阳郡公，起家左千牛备身。讨刘武周，战于度索原，军败，贼徒进逼河<br /><br />&nbsp;&nbsp;&nbsp;&nbsp;东。道宗时年十七，从太宗率众拒之。太宗登玉壁城望贼，顾谓道宗曰：“贼恃<br /><br />&nbsp;&nbsp;&nbsp;&nbsp;其众来邀我战，汝谓如何？”对曰：“群贼乘胜，其锋不可当，易以计屈，难与<br /><br />&nbsp;&nbsp;&nbsp;&nbsp;力竞。今深壁高垒，以挫其锋；乌合之徒，莫能持久，粮运致竭，自当离散，可<br /><br />&nbsp;&nbsp;&nbsp;&nbsp;不战而擒。”太宗曰：“汝意暗与我合。”后贼果食尽夜遁，追及介州，一战灭<br /><br />&nbsp;&nbsp;&nbsp;&nbsp;之。又从平窦建德，破王世充，屡有殊效。五年，授灵州总管。梁师都据夏州，<br /><br />&nbsp;&nbsp;&nbsp;&nbsp;遣弟洛仁引突厥兵数万至于城下。道宗闭门拒守，伺隙而战，贼徒大败。高祖闻<br /><br />&nbsp;&nbsp;&nbsp;&nbsp;而嘉之，谓左仆射裴寂、中书令萧r曰：“道宗今能守边，以寡制众。昔魏任城<br /><br />&nbsp;&nbsp;&nbsp;&nbsp;王彰临戎却敌，道宗勇敢，有同于彼。”遂封为任城王。初，突厥连于梁师都，<br /><br />&nbsp;&nbsp;&nbsp;&nbsp;其郁射设入居五原旧地，道宗逐出之。振耀威武，开拓疆界，斥地千余里，边人<br /><br />&nbsp;&nbsp;&nbsp;&nbsp;悦服。<br /><br />&nbsp;&nbsp;&nbsp;&nbsp;贞观元年，征拜鸿胪卿，历左领军、大理卿。时太宗将经略突厥，又拜灵州<br /><br />&nbsp;&nbsp;&nbsp;&nbsp;都督。三年，为大同道行军总管。遇李靖袭破颉利可汗，颉利以十余骑来奔其部。<br /><br />&nbsp;&nbsp;&nbsp;&nbsp;道宗引兵逼之，征其执送颉利。颉利以数骑夜走，匿于荒谷，沙钤罗惧，驰追获<br /><br />&nbsp;&nbsp;&nbsp;&nbsp;之，遣使送于京师。以功赐实封六百户，召拜刑部尚书。吐谷浑寇边，诏右仆射<br /><br />&nbsp;&nbsp;&nbsp;&nbsp;李靖为昆丘道行军大总管，道宗与吏部尚书侯君集为之副。贼闻兵至，走入嶂山，<br /><br />&nbsp;&nbsp;&nbsp;&nbsp;已行数千里。诸将议欲息兵，道宗固请追讨，李靖然之，而君集不从。道宗遂率<br /><br />&nbsp;&nbsp;&nbsp;&nbsp;偏师并行倍道，去大军十日，追及之。贼据险苦战，道宗潜遣千余骑逾山袭其后，<br /><br />&nbsp;&nbsp;&nbsp;&nbsp;贼表里受敌，一时奔溃。十二年，迁礼部尚书，改封江夏王。寻坐赃下狱。太宗<br /><br />&nbsp;&nbsp;&nbsp;&nbsp;谓侍臣曰：“朕富有四海，士马如林，欲使辙迹周宇内，游观无休息，绝域采奇<br /><br />&nbsp;&nbsp;&nbsp;&nbsp;玩，海外访珍羞，岂不得耶？劳万姓而乐一人，朕所不取也。人心无厌，唯当以<br /><br />&nbsp;&nbsp;&nbsp;&nbsp;理制之。道宗俸料甚高，宴赐不少，足有余财，而贪婪如此，使人嗟惋，岂不鄙<br /><br />&nbsp;&nbsp;&nbsp;&nbsp;乎！”遂免官，削封邑。十三年，起为茂州都督，未行，转晋州刺史。十四年，<br /><br />&nbsp;&nbsp;&nbsp;&nbsp;复拜礼部尚书。时侯君集立功于高昌，自负其才，潜有异志。道宗尝因侍宴，从<br /><br />&nbsp;&nbsp;&nbsp;&nbsp;容言曰：“君集智小言大，举止不伦，以臣观之，必为戎首。”太宗曰：“何以<br /><br />&nbsp;&nbsp;&nbsp;&nbsp;知之？”对曰：“见其恃有微功，深怀矜伐，耻在房玄龄、李靖之下。虽为吏部<br /><br />&nbsp;&nbsp;&nbsp;&nbsp;尚书，未满其志，非毁时贤，常有不平之语。”太宗曰：“不可亿度，浪生猜贰。<br /><br />&nbsp;&nbsp;&nbsp;&nbsp;其功勋才用，无所不堪，朕岂惜重位？第未到耳。”俄而君集谋反诛，太宗笑谓<br /><br />&nbsp;&nbsp;&nbsp;&nbsp;道宗曰：“君集之事，果如公所揣。”及大军讨高丽，令道宗与李靖为前锋，济<br /><br />&nbsp;&nbsp;&nbsp;&nbsp;辽水，克盖牟城。逢贼兵大至，军中佥欲深沟保险，待太宗至徐进，道宗曰：<br /><br />&nbsp;&nbsp;&nbsp;&nbsp;“不可。贼赴急远来，兵实疲顿，恃众轻我，一战必摧。昔耿m不以贼遗君父，<br /><br />&nbsp;&nbsp;&nbsp;&nbsp;我既职在前军，当须清道以待舆驾。”李靖然之。乃与壮士数十骑直冲贼阵，左<br /><br />&nbsp;&nbsp;&nbsp;&nbsp;右出入，靖因合击，大破之。太宗至，深加赏劳，赐奴婢四十人。又筑土山攻安<br /><br />&nbsp;&nbsp;&nbsp;&nbsp;市城，土山崩，道宗失于部署，为贼所据。归罪于果毅傅伏爱，斩之。道宗跣行<br /><br />&nbsp;&nbsp;&nbsp;&nbsp;诣旗下请罪，太宗曰：“汉武杀王恢，不如秦穆赦孟明，土山之失，且非其罪。”<br /><br />&nbsp;&nbsp;&nbsp;&nbsp;舍而不问。道宗在阵损足，太宗亲为其针，赐以御膳。二十一年，以疾请居闲职，<br /><br />&nbsp;&nbsp;&nbsp;&nbsp;转太常卿。永徽元年，加授特进，增实封并前六百户。四年，房遗爱伏诛，长孙<br /><br />&nbsp;&nbsp;&nbsp;&nbsp;无忌、褚遂良素与道宗不协，上言道宗与遗爱交结，配流象州。道病卒，年五十<br /><br />&nbsp;&nbsp;&nbsp;&nbsp;四。及无忌、遂良得罪，诏复其官爵。道宗晚年颇好学，敬慕贤士，不以地势凌<br /><br />&nbsp;&nbsp;&nbsp;&nbsp;人，宗室中唯道宗及河间王孝恭昆季最为当代所重。<br /><br />&nbsp;&nbsp;&nbsp;&nbsp;道宗子景恒，降封卢国公，官至相州刺史。<br /><br />&nbsp;&nbsp;&nbsp;&nbsp;陇西王博V，高祖兄子也。高祖长兄曰澄，次曰湛，次曰洪，并早卒。武德<br /><br />&nbsp;&nbsp;&nbsp;&nbsp;初，追封澄为梁王，湛为蜀王，洪为郑王。澄、洪并无后，博V即湛第二子也。<br /><br />&nbsp;&nbsp;&nbsp;&nbsp;武德元年受封。高祖时，历宗正卿、礼部尚书，加特进。博V有妓妾数百人，皆<br /><br />&nbsp;&nbsp;&nbsp;&nbsp;衣罗绮，食必粱肉，朝夕纟玄歌自娱，骄侈无比。与其弟渤海王奉慈俱为高祖所<br /><br />&nbsp;&nbsp;&nbsp;&nbsp;鄙，帝谓曰：“我怨仇有善，犹擢以不次，况于亲戚而不委任？闻汝等唯昵近小<br /><br />&nbsp;&nbsp;&nbsp;&nbsp;人，好为不轨，先王坟典，不闻习学。今赐绢二百匹，可各买经史习读，务为善<br /><br />&nbsp;&nbsp;&nbsp;&nbsp;事。”咸亨二年薨，赠开府仪同三司、荆州都督，谥曰恭。奉慈，武德初，封渤<br /><br />&nbsp;&nbsp;&nbsp;&nbsp;海王。显庆中，累迁原州都督，薨，谥曰敬。<br /><br />&nbsp;&nbsp;&nbsp;&nbsp;史臣曰：无私于物，物亦公焉。高祖才定中原，先封疏属，致庐江为叛，神<br /><br />&nbsp;&nbsp;&nbsp;&nbsp;通争功，封德彝论之于前，房玄龄讥之于后。若河间机谋深沉，识度弘远，纵虚<br /><br />&nbsp;&nbsp;&nbsp;&nbsp;舟而降萧铣，饮妖血而平公u，入朝定君臣之分，卖第为子孙之谋，善始令终，<br /><br />&nbsp;&nbsp;&nbsp;&nbsp;论功行赏，即无私矣。或问曰：“水变为血，信妖矣；竟成功而无咎者，何也？”<br /><br />&nbsp;&nbsp;&nbsp;&nbsp;答曰：河间节贯神明，志匡宗社，故妖不胜德明矣。道宗军谋武勇，好学下贤，<br /><br />&nbsp;&nbsp;&nbsp;&nbsp;于群从之中，称一时之杰。无忌、遂良衔不协之素，致千载之冤。永徽中，无忌、<br /><br />&nbsp;&nbsp;&nbsp;&nbsp;遂良忠而获罪，人皆哀之。殊不知诬陷刘洎、吴王恪于前，枉害道宗于后，天网<br /><br />&nbsp;&nbsp;&nbsp;&nbsp;不漏，不得其死也宜哉！<br /><br />&nbsp;&nbsp;&nbsp;&nbsp;赞曰：疏属尽封，启乱害公。河间孝恭，独称军功。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2933);">加入书签</a><a
                        href="2932.html">上一页</a>&larr;<a href="index.html">返回列表</a>&rarr;<a
                            href="2934.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2932.html"; var next_page = "2934.html"; var index_page = "index.html"; var sortid = "9"; var article_id = "45"; var chapter_id = "2933"; var articlename = "旧唐书"; var chaptername = " 卷六十 列传第十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>