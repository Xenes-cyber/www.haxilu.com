<!DOCTYPE html>
<html>
<head>
<meta charset="gbk" />
<title>旧唐书- 卷三 本纪第三-在线阅读-哈西文学网</title>
<meta name="keywords" content="刘d，旧唐书， 卷三 本纪第三全文， 卷三 本纪第三在线阅读 哈西文学网" />
<meta name="description" content="哈西文学网提供刘d的旧唐书  卷三 本纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2872.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2872.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 本纪第三</h1>
            <div class="link xb">
                <a href="2871.html">上一页</a>&larr;<a href="index.html">返回列表</a>&rarr;<a
                    href="2873.html">下一页</a></div>			
            <div id="BookText">&nbsp;&nbsp;&nbsp;&nbsp;◎太宗下<br /><br />&nbsp;&nbsp;&nbsp;&nbsp;四年春正月乙亥，定襄道行军总管李靖大破突厥，获隋皇后萧氏及炀帝之孙<br /><br />&nbsp;&nbsp;&nbsp;&nbsp;正道，送至京师。癸巳，武德殿北院火。二月己亥，幸温汤。甲辰，李靖又破突<br /><br />&nbsp;&nbsp;&nbsp;&nbsp;厥于阴山，颉利可汗轻骑远遁。丙午，至自温汤。甲寅，大赦，赐T五日。民部<br /><br />&nbsp;&nbsp;&nbsp;&nbsp;尚书戴胄以本官检校吏部尚书，参预朝政。太常卿萧r为御史大夫，与宰臣参议<br /><br />&nbsp;&nbsp;&nbsp;&nbsp;朝政。御史大夫、西河郡公温彦博为中书令。三月庚辰，大同道行军副总管张宝<br /><br />&nbsp;&nbsp;&nbsp;&nbsp;相生擒颉利可汗，献于京师。甲申，尚书右仆射、蔡国公杜如晦薨。甲午，以俘<br /><br />&nbsp;&nbsp;&nbsp;&nbsp;颉利告于太庙。<br /><br />&nbsp;&nbsp;&nbsp;&nbsp;夏四月丁酉，御顺天门，军吏执颉利以献捷。自是西北诸蕃咸请上尊号为<br /><br />&nbsp;&nbsp;&nbsp;&nbsp;“天可汗”，于是降玺书册命其君长，则兼称之。秋七月甲子朔，日有蚀之。上<br /><br />&nbsp;&nbsp;&nbsp;&nbsp;谓房玄龄、萧r曰：“隋文何等主？”对曰：“克己复礼，勤劳思政，每一坐朝，<br /><br />&nbsp;&nbsp;&nbsp;&nbsp;或至日昃。五品已上，引之论事。宿卫之人，传餐而食。虽非性体仁明，亦励精<br /><br />&nbsp;&nbsp;&nbsp;&nbsp;之主也。”上曰：“公得其一，未知其二。此人性至察而心不明。夫心暗则照有<br /><br />&nbsp;&nbsp;&nbsp;&nbsp;不通，至察则多疑于物。自以欺孤寡得之，谓群下不可信任，事皆自决，虽劳神<br /><br />&nbsp;&nbsp;&nbsp;&nbsp;苦形，未能尽合于理。朝臣既知上意，亦复不敢直言，宰相已下，承受而已。朕<br /><br />&nbsp;&nbsp;&nbsp;&nbsp;意不然。以天下之广，岂可独断一人之虑？朕方选天下之才，为天下之务，委任<br /><br />&nbsp;&nbsp;&nbsp;&nbsp;责成，各尽其用，庶几于理也。”因令有司：“诏敕不便于时，即宜执奏，不得<br /><br />&nbsp;&nbsp;&nbsp;&nbsp;顺旨施行。”八月丙午，诏三品已上服紫，五品已上服绯，六品七品以绿，八品<br /><br />&nbsp;&nbsp;&nbsp;&nbsp;九品以青；妇人从夫色。甲寅，兵部尚书、代国公李靖为尚书左仆射。九月庚午，<br /><br />&nbsp;&nbsp;&nbsp;&nbsp;令收瘗长城之南骸骨，仍令致祭。壬午，令自古明王圣帝、贤臣烈士坟墓无得刍<br /><br />&nbsp;&nbsp;&nbsp;&nbsp;牧，春秋致祭。<br /><br />&nbsp;&nbsp;&nbsp;&nbsp;冬十月壬辰，幸陇州，曲赦陇、岐二州，给复一年。辛丑，校猎于贵泉谷。<br /><br />&nbsp;&nbsp;&nbsp;&nbsp;甲辰，校猎于鱼龙川，自射鹿，献于大安宫。甲子，至自陇州。戊寅，制决罪人<br /><br />&nbsp;&nbsp;&nbsp;&nbsp;不得鞭背，以明堂孔穴针灸之所。兵部尚书侯君集参议朝政。十二月辛亥，开府<br /><br />&nbsp;&nbsp;&nbsp;&nbsp;仪同三司、淮安王神通薨。甲寅，高昌王L文泰来朝。是岁，断死刑二十九人，<br /><br />&nbsp;&nbsp;&nbsp;&nbsp;几致刑措。东至于海，南至于岭，皆外户不闭，行旅不赉粮焉。<br /><br />&nbsp;&nbsp;&nbsp;&nbsp;五年正月癸酉，大L于昆明池，蕃夷君长咸从。丙子，亲献禽于大安宫。己<br /><br />&nbsp;&nbsp;&nbsp;&nbsp;卯，幸左藏库，赐三品已上帛，任其轻重。癸未，朝集使请封禅。己酉，封皇弟<br /><br />&nbsp;&nbsp;&nbsp;&nbsp;元裕为郐王，元名为谯王，灵夔为魏王，元祥为许王，元晓为密王。庚戌，封皇<br /><br />&nbsp;&nbsp;&nbsp;&nbsp;子治梁王，贞为汉王，廖郯王，治为晋王，慎为申王，嚣为江王，简为代王。<br /><br />&nbsp;&nbsp;&nbsp;&nbsp;夏四月壬辰，代王简薨。以金帛购中国人因隋乱没突厥者男女八万人，尽还<br /><br />&nbsp;&nbsp;&nbsp;&nbsp;其家属。六月甲寅，太子少师、新昌县公李纲薨。七月甲辰，遣使毁高丽所立京<br /><br />&nbsp;&nbsp;&nbsp;&nbsp;观，收隋人骸骨，祭而葬之。戊申，初令天下决死刑必三覆奏，在京诸司五覆奏，<br /><br />&nbsp;&nbsp;&nbsp;&nbsp;其日尚食进蔬食，内教坊及太常不举乐。九月乙丑，赐群官大射于武德殿。<br /><br />&nbsp;&nbsp;&nbsp;&nbsp;冬十月，右卫大将军、顺州都督、北平郡王阿史那什钵卒。十二月壬寅，<br /><br />&nbsp;&nbsp;&nbsp;&nbsp;幸温汤。癸卯，猎于骊山。丙午，赐新丰高年帛有差。戊申，至自温汤。<br /><br />&nbsp;&nbsp;&nbsp;&nbsp;六年春正月乙卯朔，日有蚀之。二月丙戌，置三师官员。戊子，初置律学。<br /><br />&nbsp;&nbsp;&nbsp;&nbsp;三月戊辰，幸九成宫。六月己亥，酆王元亨薨。辛亥，江王嚣薨。<br /><br />&nbsp;&nbsp;&nbsp;&nbsp;冬十月乙卯，至自九成宫。十二月辛未，亲录囚徒，归死罪者二百九十人于<br /><br />&nbsp;&nbsp;&nbsp;&nbsp;家，令明年秋末就刑。其后应期毕至，诏悉原之。是岁，党项羌前后内属者三十<br /><br />&nbsp;&nbsp;&nbsp;&nbsp;万口。<br /><br />&nbsp;&nbsp;&nbsp;&nbsp;七年春正月戊子，诏曰：“宇文化及弟智及、司马德戡、裴虔通、孟景、元<br /><br />&nbsp;&nbsp;&nbsp;&nbsp;礼、杨览、唐奉义、牛方裕、元敏、薛良、马举、元武达、李孝本、李孝质、张<br /><br />&nbsp;&nbsp;&nbsp;&nbsp;恺、许弘仁、令狐行达、席德方、李覆等，大业季年，咸居列职，或恩结一代，<br /><br />&nbsp;&nbsp;&nbsp;&nbsp;任重一时；乃包藏凶慝，罔思忠义，爰在江都，遂行弑逆，罪百阎、赵，衅深枭<br /><br />&nbsp;&nbsp;&nbsp;&nbsp;獍。虽事是前代，岁月已久，而天下之恶，古今同弃，宜置重典，以励臣节。其<br /><br />&nbsp;&nbsp;&nbsp;&nbsp;子孙并宜禁锢，勿令齿叙。”是日，上制《破阵乐舞图》。辛丑，赐京城T三日。<br /><br />&nbsp;&nbsp;&nbsp;&nbsp;丁卯，雨土。乙酉，薛延陀遣使来朝。庚寅，秘书监、检校侍中魏徵为侍中。癸<br /><br />&nbsp;&nbsp;&nbsp;&nbsp;巳，直太史、将仕郎李淳风铸浑天黄道仪，奏之，置于凝晖阁。夏五月癸未，幸<br /><br />&nbsp;&nbsp;&nbsp;&nbsp;九成宫。八月，山东、河南三十州大水，遣使赈恤。<br /><br />&nbsp;&nbsp;&nbsp;&nbsp;冬十月庚申，至自九成宫。十一月丁丑，颁新定《五经》。壬辰，开府仪同<br /><br />&nbsp;&nbsp;&nbsp;&nbsp;三司、齐国公长孙无忌为司空。十二月丙辰，狩于少陵原，诏以少牢祭杜如晦、<br /><br />&nbsp;&nbsp;&nbsp;&nbsp;杜淹、李纲之墓。<br /><br />&nbsp;&nbsp;&nbsp;&nbsp;八年正月癸未，右卫大将军阿史那吐卒。辛丑，右屯卫大将军张士贵讨东、<br /><br />&nbsp;&nbsp;&nbsp;&nbsp;西五洞反獠，平之。壬寅，命尚书右仆射李靖、特进萧r杨恭仁、礼部尚书王、<br /><br />&nbsp;&nbsp;&nbsp;&nbsp;御史大夫韦挺、~州大都督府长史皇甫无逸、扬州大都督府长史李袭誉、幽州大<br /><br />&nbsp;&nbsp;&nbsp;&nbsp;都督府长史张亮、凉州大都督李大亮、右领军大将军窦诞、太子左庶子杜正伦、<br /><br />&nbsp;&nbsp;&nbsp;&nbsp;绵州刺史刘德威、黄门侍郎赵弘智使于四方，观省风俗。<br /><br />&nbsp;&nbsp;&nbsp;&nbsp;二月乙巳，皇太子加元服。丙午，赐天下T三日。三月庚辰，幸九成宫。五<br /><br />&nbsp;&nbsp;&nbsp;&nbsp;月辛未朔，日有蚀之。丁丑，上初服翼善冠，贵臣服进德冠。七月，始以云麾将<br /><br />&nbsp;&nbsp;&nbsp;&nbsp;军阶为从三品。陇右山崩，大蛇屡见。山东、河南、淮南大水，遣使赈恤。八月<br /><br />&nbsp;&nbsp;&nbsp;&nbsp;甲子，有星孛于虚、危，历于氐，十一月上旬乃灭。九月丁丑，皇太子来朝。<br /><br />&nbsp;&nbsp;&nbsp;&nbsp;冬十月，右骁卫大将军、褒国公段志玄击吐谷浑，破之，追奔八百余里。甲<br /><br />&nbsp;&nbsp;&nbsp;&nbsp;子，至自九成宫。十一月辛未，右仆射、代国公李靖以疾辞官，授特进。丁亥，<br /><br />&nbsp;&nbsp;&nbsp;&nbsp;吐谷浑寇凉州。己丑，吐谷浑拘我行入赵道德。十二月辛丑，命特进李靖、兵部<br /><br />&nbsp;&nbsp;&nbsp;&nbsp;尚书侯君集、刑部尚书任城王道宗、凉州都督李大亮等为大总管，各帅师分道以<br /><br />&nbsp;&nbsp;&nbsp;&nbsp;讨吐谷浑。壬子，越王泰为雍州牧。乙卯，帝从太上皇阅武于城西。是岁，龟兹、<br /><br />&nbsp;&nbsp;&nbsp;&nbsp;吐蕃、高昌、女国、石国遣使朝贡。<br /><br />&nbsp;&nbsp;&nbsp;&nbsp;九年春三月，洮州羌叛，杀刺史孔长秀。壬午，大赦。每乡置长一人，佐二<br /><br />&nbsp;&nbsp;&nbsp;&nbsp;人。乙酉，盐泽道总管高甑生大破叛羌之众。庚寅，敕天下户立三等，未尽升降，<br /><br />&nbsp;&nbsp;&nbsp;&nbsp;置为九等。<br /><br />&nbsp;&nbsp;&nbsp;&nbsp;夏四月壬寅，康国献狮子。闰月丁卯，日有蚀之。癸巳，大总管李靖、侯君<br /><br />&nbsp;&nbsp;&nbsp;&nbsp;集、李大亮、任城王道宗破吐谷浑于牛心堆。五月乙未，又破之于乌海，追奔至<br /><br />&nbsp;&nbsp;&nbsp;&nbsp;柏海。副总管薛万均、薛万彻又破之于赤水源，获其名王二十人。庚子，太上皇<br /><br />&nbsp;&nbsp;&nbsp;&nbsp;崩于大安宫。壬子，李靖平吐谷浑于西海之上，获其王慕容伏允。以其子慕容顺<br /><br />&nbsp;&nbsp;&nbsp;&nbsp;光降，封为西平郡王，复其本国。秋七月甲寅，增修太庙为六室。<br /><br />&nbsp;&nbsp;&nbsp;&nbsp;冬十月庚寅，葬高祖太武皇帝于献陵。戊申，y于太庙。辛丑，左仆射、魏<br /><br />&nbsp;&nbsp;&nbsp;&nbsp;国公房玄龄加开府仪同三司，余如故。十二月甲戌，吐谷浑西平郡王慕容顺光为<br /><br />&nbsp;&nbsp;&nbsp;&nbsp;其下所弑，遣兵部尚书侯君集率师安抚之，仍封顺光子诺曷钵为河源郡王，使统<br /><br />&nbsp;&nbsp;&nbsp;&nbsp;其众。右光禄大夫、宋国公萧r依旧特进，复令参预朝政。<br /><br />&nbsp;&nbsp;&nbsp;&nbsp;十年春正月壬子，尚书左仆射房玄龄、侍中魏徵上梁、陈、齐、周、隋五代<br /><br />&nbsp;&nbsp;&nbsp;&nbsp;史，诏藏于秘阁。癸丑，徙封赵王元景为荆王，鲁王元昌为汉王，郑王元礼为徐<br /><br />&nbsp;&nbsp;&nbsp;&nbsp;王，徐王元嘉为韩王，荆王元则为彭王，滕王元懿为郑王，吴王元轨为霍王，豳<br /><br />&nbsp;&nbsp;&nbsp;&nbsp;王元凤为虢王，陈王元庆为道王，魏王灵夔为燕王，蜀王恪为吴王，越王泰为魏<br /><br />&nbsp;&nbsp;&nbsp;&nbsp;王，燕王v为齐王，梁王治蜀王，郯王廖蒋王，汉王贞为越王，申王慎为纪<br /><br />&nbsp;&nbsp;&nbsp;&nbsp;王。夏六月，以侍中魏徵为特进，仍知门下省事。壬申，中书令温彦博为尚书右<br /><br />&nbsp;&nbsp;&nbsp;&nbsp;仆射。甲戌，太常卿、安德郡公杨师道为侍中。己卯，皇后长孙氏崩于立政殿。<br /><br />&nbsp;&nbsp;&nbsp;&nbsp;冬十一月庚寅，葬文德皇后于昭陵。十二月壬申，吐谷浑河源郡王慕容诺曷钵来<br /><br />&nbsp;&nbsp;&nbsp;&nbsp;朝。乙亥，亲录京师囚徒。是岁，关内、河东疾病，命医赉药疗之。<br /><br />&nbsp;&nbsp;&nbsp;&nbsp;十一年春正月丁亥朔，徙郐王元裕为邓王，谯王元名为舒王。癸巳，加魏王<br /><br />&nbsp;&nbsp;&nbsp;&nbsp;泰为雍州牧、左武候大将军。庚子，颁新律令于天下。作飞山宫。甲寅，房玄龄<br /><br />&nbsp;&nbsp;&nbsp;&nbsp;等进所修《五礼》。诏所司行用之。<br /><br />&nbsp;&nbsp;&nbsp;&nbsp;二月丁巳，诏曰：<br /><br />&nbsp;&nbsp;&nbsp;&nbsp;夫生者天地之大德，寿者修短之一期。生有七尺之形，寿以百龄为限，含灵<br /><br />&nbsp;&nbsp;&nbsp;&nbsp;禀气，莫不同焉，皆得之于自然，不可以分外企也。是以《礼记》云：“君即位<br /><br />&nbsp;&nbsp;&nbsp;&nbsp;而为馈薄Ｗ周云：“劳我以形，息我以死。”岂非圣人远鉴，通贤深识？末<br /><br />&nbsp;&nbsp;&nbsp;&nbsp;代已来，明辟盖寡，靡不矜黄屋之尊，虑白驹之过，并多拘忌，有慕遐年。谓云<br /><br />&nbsp;&nbsp;&nbsp;&nbsp;车易乘，羲轮可驻，异轨同趣，其蔽甚矣。有隋之季，海内横流，豺狼肆暴，吞<br /><br />&nbsp;&nbsp;&nbsp;&nbsp;噬黔首。朕投袂发愤，情深拯溺，扶翼义师，济斯涂炭。赖苍昊降鉴，股肱宣力，<br /><br />&nbsp;&nbsp;&nbsp;&nbsp;提剑指麾，天下大定。此朕之宿志，于斯已毕。犹恐身后之日，子子孙孙，习于<br /><br />&nbsp;&nbsp;&nbsp;&nbsp;流俗，犹循常礼，加四重之榇，伐百祀之木，劳扰百姓，崇厚园陵。今预为此制，<br /><br />&nbsp;&nbsp;&nbsp;&nbsp;务从俭约，于九局山，足容棺而已。积以岁月，渐而备之。木马涂车，土桴<br /><br />&nbsp;&nbsp;&nbsp;&nbsp;苇龠，事合古典，不为时用。<br /><br />&nbsp;&nbsp;&nbsp;&nbsp;又佐命功臣，或义深舟楫，或谋定帷幄，或身摧行阵，同济艰危，克成鸿业，<br /><br />&nbsp;&nbsp;&nbsp;&nbsp;追念在昔，何日忘之！使逝者无知，咸归寂寞；若营魂有识，还如畴曩，居止相<br /><br />&nbsp;&nbsp;&nbsp;&nbsp;望，不亦善乎！汉氏使将相陪陵，又给以东园秘器，笃终之义，恩意深厚，古人<br /><br />&nbsp;&nbsp;&nbsp;&nbsp;岂异我哉！自今已后，功臣密戚及德业佐时者，如有薨亡，宜赐茔地一所，及以<br /><br />&nbsp;&nbsp;&nbsp;&nbsp;秘器，使窀穸之时，丧事无阙。所司依此营备，称朕意焉。<br /><br />&nbsp;&nbsp;&nbsp;&nbsp;甲子，幸洛阳宫，命祭汉文帝。三月丙戌朔，日有蚀之。丁亥，车驾至洛阳。<br /><br />&nbsp;&nbsp;&nbsp;&nbsp;丙申，改洛州为洛阳宫。辛亥，大L于广城泽。癸丑，还宫。<br /><br />&nbsp;&nbsp;&nbsp;&nbsp;夏四月甲子，震乾元殿前槐树。丙寅，诏河北、淮南举孝悌淳笃，兼闲时务；<br /><br />&nbsp;&nbsp;&nbsp;&nbsp;儒术该通，可为师范；文辞秀美，才堪著述；明识政体，可委字人：并志行修立，<br /><br />&nbsp;&nbsp;&nbsp;&nbsp;为乡闾所推者，给传诣洛阳宫。六月甲寅，尚书右仆射、虞国公温彦博薨。丁巳，<br /><br />&nbsp;&nbsp;&nbsp;&nbsp;幸明德宫。己未，定制诸王为世封刺史。戊辰，定制勋臣为世封刺史。改封任城<br /><br />&nbsp;&nbsp;&nbsp;&nbsp;王道宗为江夏郡王，赵郡王孝恭为河间郡王。己巳，改封许王元祥为江王。秋七<br /><br />&nbsp;&nbsp;&nbsp;&nbsp;月癸未，大霪雨。谷水溢入洛阳宫，深四尺，坏左掖门，毁宫寺十九所；洛水溢，<br /><br />&nbsp;&nbsp;&nbsp;&nbsp;漂六百家。庚寅，诏以灾命百官上封事，极言得失。丁酉，车驾还宫。壬寅，废<br /><br />&nbsp;&nbsp;&nbsp;&nbsp;明德宫及飞山宫之玄圃院，分给遭水之家，仍赐帛有差。丙午，修老君庙于亳州，<br /><br />&nbsp;&nbsp;&nbsp;&nbsp;宣尼庙于兖州，各给二十户享祀焉。凉武昭王复近墓二十户充守卫，仍禁刍牧樵<br /><br />&nbsp;&nbsp;&nbsp;&nbsp;采。九月丁亥；河溢，坏陕州河北县，毁河阳中潭。幸白司马坂以观之，赐遭水<br /><br />&nbsp;&nbsp;&nbsp;&nbsp;之家粟帛有差。冬十一月辛卯，幸怀州。乙未，狩于济源。丙午，车驾还宫。十<br /><br />&nbsp;&nbsp;&nbsp;&nbsp;二月辛酉，百济王遣其太子隆来朝。<br /><br />&nbsp;&nbsp;&nbsp;&nbsp;十二年春正月乙未，吏部尚书高士廉等上《氏族志》一百三十卷。壬寅，松、<br /><br />&nbsp;&nbsp;&nbsp;&nbsp;丛二州地震，坏人庐舍，有压死者。二月乙卯，车驾还京。癸亥，观砥柱，勒铭<br /><br />&nbsp;&nbsp;&nbsp;&nbsp;以纪功德。甲子，夜郎獠反，夔州都督齐善行讨平之。乙丑，次陕州，自新桥幸<br /><br />&nbsp;&nbsp;&nbsp;&nbsp;河北县，祀夏禹庙。丁卯，次柳谷顿，观盐池。戊寅，以隋鹰扬郎将尧君素忠于<br /><br />&nbsp;&nbsp;&nbsp;&nbsp;本朝，赠蒲州刺史，仍录其子孙。闰二月庚辰朔，日有蚀之。丙戌，至自洛阳宫。<br /><br />&nbsp;&nbsp;&nbsp;&nbsp;夏五月壬申，银青光禄大夫、永兴县公虞世南卒。六月庚子，初置玄武门左右飞<br /><br />&nbsp;&nbsp;&nbsp;&nbsp;骑。秋七月癸酉，吏部尚书、申国公高士廉为尚书右仆射。<br /><br />&nbsp;&nbsp;&nbsp;&nbsp;冬十月己卯，狩于始平，赐高年粟帛有差。乙未，至自始平。己亥，百济遣<br /><br />&nbsp;&nbsp;&nbsp;&nbsp;使贡金甲雕斧。十二月辛巳，右武候将军上官怀仁大破山獠于壁州。<br /><br />&nbsp;&nbsp;&nbsp;&nbsp;十三年春正月乙巳朔，谒献陵。曲赦三原县及行从大辟罪。丁未，至自献陵。<br /><br />&nbsp;&nbsp;&nbsp;&nbsp;戊午，加房玄龄为太子少师。二月丙子，停世袭刺史。三月乙丑，有星孛于毕、<br /><br />&nbsp;&nbsp;&nbsp;&nbsp;昴。<br /><br />&nbsp;&nbsp;&nbsp;&nbsp;夏四月戊寅，幸九成宫。甲申，阿史那结社尔犯御营，伏诛。壬寅，云阳石<br /><br />&nbsp;&nbsp;&nbsp;&nbsp;燃者方丈，昼如灰，夜则有光，投草木于上则焚，历年而止。自去冬不雨至于五<br /><br />&nbsp;&nbsp;&nbsp;&nbsp;月。甲寅，避正殿，令五品以上上封事，减膳罢役，分使赈恤，申理冤屈，乃雨。<br /><br />&nbsp;&nbsp;&nbsp;&nbsp;六月丙申，封皇弟元婴为滕王。秋八月辛未朔，日有蚀之。庚辰，立右武候<br /><br />&nbsp;&nbsp;&nbsp;&nbsp;大将军、化州都督、怀化郡王李思摩为突厥可汗，率所部建牙于河北。<br /><br />&nbsp;&nbsp;&nbsp;&nbsp;冬十月甲申，至自九成宫。十一月辛亥，侍中、安德郡公杨师道为中书令。<br /><br />&nbsp;&nbsp;&nbsp;&nbsp;十二月丁丑，吏部尚书、陈国公侯君集为交河道行军大总管，帅师伐高昌。乙亥，<br /><br />&nbsp;&nbsp;&nbsp;&nbsp;封皇子福为赵王。壬午，`州都督王志远有罪，伏诛。诏于洛、相、幽、徐、齐、<br /><br />&nbsp;&nbsp;&nbsp;&nbsp;并、秦、蒲等州并置常平仓。己丑，吐谷浑河源郡王慕容诺曷钵来逆女。壬辰，<br /><br />&nbsp;&nbsp;&nbsp;&nbsp;狩于咸阳。是岁，滁州言：“野蚕食槲叶，成茧大如柰，其色绿，凡六千五百七<br /><br />&nbsp;&nbsp;&nbsp;&nbsp;十石。”高丽、新罗、西突厥、吐火罗、康国、安国、波斯、疏勒、于阗、焉耆、<br /><br />&nbsp;&nbsp;&nbsp;&nbsp;高昌、林邑、昆明及荒服蛮酋，相次遣使朝贡。<br /><br />&nbsp;&nbsp;&nbsp;&nbsp;十四年春正月庚子，初命有司读时令。甲寅，幸魏王泰宅。赦雍州及长安狱<br /><br />&nbsp;&nbsp;&nbsp;&nbsp;大辟罪已下。二月丁丑，幸国子学，亲释奠，赦大理、万年系囚，国子祭酒以下<br /><br />&nbsp;&nbsp;&nbsp;&nbsp;及学生高第精勤者加一级，赐帛有差。庚辰，左骁卫将军、淮阳王道明送弘化公<br /><br />&nbsp;&nbsp;&nbsp;&nbsp;主归于吐谷浑。壬午，幸温汤。辛卯，至自温汤。乙未，诏以梁皇侃、褚仲都，<br /><br />&nbsp;&nbsp;&nbsp;&nbsp;周熊安生、沈重，陈沈文阿、周弘正、张机，隋何妥、刘焯、刘炫等前代名儒，<br /><br />&nbsp;&nbsp;&nbsp;&nbsp;学徒多行其义，命求其后。<br /><br />&nbsp;&nbsp;&nbsp;&nbsp;三月戊午，置宁朔大使，以护突厥。夏五月壬戌，徙封燕王灵夔为鲁王。六<br /><br />&nbsp;&nbsp;&nbsp;&nbsp;月乙酉，大风拔木。己丑，薛延陀遣使求婚。乙未，滁州野蚕成茧，凡收八千三<br /><br />&nbsp;&nbsp;&nbsp;&nbsp;百石。八月庚午，新作襄城宫。癸巳，交河道行军大总管侯君集平高昌，以其地<br /><br />&nbsp;&nbsp;&nbsp;&nbsp;置西州。九月癸卯，曲赦西州大辟罪。乙卯，于西州置安西都护府。冬十月己卯，<br /><br />&nbsp;&nbsp;&nbsp;&nbsp;诏以赠司空、河间元王孝恭，赠陕东道大行台尚书右仆射、郧节公殷开山，赠民<br /><br />&nbsp;&nbsp;&nbsp;&nbsp;部尚书、渝襄公刘政会等配飨高祖庙庭。闰月乙未，幸同州。甲辰，狩于尧山。<br /><br />&nbsp;&nbsp;&nbsp;&nbsp;庚戌，至自同州。丙辰，吐蕃遣使献黄金器千斤以求婚。<br /><br />&nbsp;&nbsp;&nbsp;&nbsp;十一月甲子朔，日南至。有事于圆丘。十二月丁酉，交河道旋师。吏部尚书、<br /><br />&nbsp;&nbsp;&nbsp;&nbsp;陈国公侯君集执高昌王L智盛，献捷于观德殿，行饮至之礼，赐T三日。乙卯，<br /><br />&nbsp;&nbsp;&nbsp;&nbsp;高丽世子相权来朝。<br /><br />&nbsp;&nbsp;&nbsp;&nbsp;十五年春正月丁卯，吐蕃遣其国相禄东赞来逆女。丁丑，礼部尚书、江夏王<br /><br />&nbsp;&nbsp;&nbsp;&nbsp;道宗送文成公主归吐蕃。辛巳，幸洛阳宫。三月戊申，幸襄城宫。庚午，发襄城<br /><br />&nbsp;&nbsp;&nbsp;&nbsp;宫。<br /><br />&nbsp;&nbsp;&nbsp;&nbsp;夏四月辛卯，诏以来年二月有事泰山，所司详定仪制。五月壬申，并州僧道<br /><br />&nbsp;&nbsp;&nbsp;&nbsp;及老人等抗表，以太原王业所因，明年登封已后，愿时临幸。上于武成殿赐宴，<br /><br />&nbsp;&nbsp;&nbsp;&nbsp;因从容谓侍臣曰：“朕少在太原，喜群聚博戏，暑往寒逝，将三十年矣。”时会<br /><br />&nbsp;&nbsp;&nbsp;&nbsp;中有旧识上者，相与道旧以为笑乐。因谓之曰：’他人之言，或有面谀。公等朕<br /><br />&nbsp;&nbsp;&nbsp;&nbsp;之故人，实以告朕，即日政教，于百姓何如？人间得无疾苦耶？”皆奏：“即日<br /><br />&nbsp;&nbsp;&nbsp;&nbsp;四海太平，百姓欢乐，陛下力也。臣等余年，日惜一日，但眷恋圣化，不知疾苦。”<br /><br />&nbsp;&nbsp;&nbsp;&nbsp;因固请过并州。上谓曰：“飞鸟过故乡，犹踯躅徘徊；况朕于太原起义，遂定天<br /><br />&nbsp;&nbsp;&nbsp;&nbsp;下，复少小游观，诚所不忘。岱礼若毕，或冀与公等相见。”于是赐物各有差。<br /><br />&nbsp;&nbsp;&nbsp;&nbsp;丙子，百济王扶余璋卒。诏立其世子扶余义慈嗣其父位，仍封为带方郡王。<br /><br />&nbsp;&nbsp;&nbsp;&nbsp;六月戊申，诏天下诸州，举学综古今及孝悌淳笃、文章秀异者，并以来年二<br /><br />&nbsp;&nbsp;&nbsp;&nbsp;月总集泰山。己酉，有星孛于太微，犯郎位。丙辰，停封泰山，避正殿以思咎，<br /><br />&nbsp;&nbsp;&nbsp;&nbsp;命食减膳。<br /><br />&nbsp;&nbsp;&nbsp;&nbsp;秋七月甲戌，孛星灭。<br /><br />&nbsp;&nbsp;&nbsp;&nbsp;冬十月辛卯，大阅于伊阙。壬辰，幸嵩阳。辛丑，还宫。十一月壬戌，废乡<br /><br />&nbsp;&nbsp;&nbsp;&nbsp;长。壬申，还京师。癸酉，薛延陀以同罗、仆骨、回纥、H、I之众度漠，屯<br /><br />&nbsp;&nbsp;&nbsp;&nbsp;于白道川。命营州都督张俭统所部兵压其东境；兵部尚书李尬朔方行军总管，<br /><br />&nbsp;&nbsp;&nbsp;&nbsp;右卫大将军李大亮为灵州道行军总管，凉州都督李袭誉为凉州道行军总管，分道<br /><br />&nbsp;&nbsp;&nbsp;&nbsp;以御之。十二月戊子朔，至自洛阳宫。甲辰，李藜把ρ油诱接谂嫡嫠，大破之，<br /><br />&nbsp;&nbsp;&nbsp;&nbsp;斩首三千余级，获马万五千匹，薛延陀跳身而遁。扌破突厥思结于五台县，虏<br /><br />&nbsp;&nbsp;&nbsp;&nbsp;其男女千余口，获羊马称是。<br /><br />&nbsp;&nbsp;&nbsp;&nbsp;十六年春正月辛未，诏在京及诸州死罪囚徒，配西州为户；流人未达前所者，<br /><br />&nbsp;&nbsp;&nbsp;&nbsp;徙防西州。兼中书侍郎、江陵子岑文本为中书侍郎，专知机密。夏六月辛卯，诏<br /><br />&nbsp;&nbsp;&nbsp;&nbsp;复隐王建成曰隐太子，改封海陵剌王元吉曰巢剌主。秋七月戊午，司空、赵国公<br /><br />&nbsp;&nbsp;&nbsp;&nbsp;无忌为司徒，尚书左仆射、梁国公玄龄为司空。<br /><br />&nbsp;&nbsp;&nbsp;&nbsp;九月丁巳，特进、郑国公魏徵为太子太师，知门下省事如故。冬十一月丙辰，<br /><br />&nbsp;&nbsp;&nbsp;&nbsp;狩于岐山。辛酉，使祭隋文帝陵。丁卯，宴武功士女于庆善宫南门。酒酣，上与<br /><br />&nbsp;&nbsp;&nbsp;&nbsp;父老等涕泣论旧事，老人等递起为舞，争上万岁寿，上各尽一杯。庚午，至自岐<br /><br />&nbsp;&nbsp;&nbsp;&nbsp;州。十二月癸卯，幸温汤。甲辰，狩于骊山，时阴寒晦冥，围兵断绝。上乘高望<br /><br />&nbsp;&nbsp;&nbsp;&nbsp;见之，欲舍其罚，恐亏军令，乃回辔入谷以避之。是岁，高丽大臣盖苏文弑其君<br /><br />&nbsp;&nbsp;&nbsp;&nbsp;高武，而立武兄子藏为王。<br /><br />&nbsp;&nbsp;&nbsp;&nbsp;十七年春正月戊辰，右卫将军、代州都督刘兰谋反，腰斩。太子太师、郑国<br /><br />&nbsp;&nbsp;&nbsp;&nbsp;公魏徵薨。戊申，诏图画司徒、赵国公无忌等勋臣二十四人于凌烟阁。三月丙辰，<br /><br />&nbsp;&nbsp;&nbsp;&nbsp;齐州都督齐王v杀长史权万纪、典军韦文振，据齐州自守，诏兵部尚书李蕖⑿<br /><br />&nbsp;&nbsp;&nbsp;&nbsp;部尚书刘德威发兵讨之。兵未至，兵曹杜行敏执之而降，遂赐死于内侍省。丁巳，<br /><br />&nbsp;&nbsp;&nbsp;&nbsp;荧惑守心前星，十九日而退。<br /><br />&nbsp;&nbsp;&nbsp;&nbsp;夏四月庚辰朔，皇太子有罪，废为庶人。汉王元昌、吏部尚书侯君集并坐与<br /><br />&nbsp;&nbsp;&nbsp;&nbsp;连谋，伏诛。丙戌，立晋王治为皇太子，大赦，赐T三日。丁亥，中书令杨师道<br /><br />&nbsp;&nbsp;&nbsp;&nbsp;为吏部尚书。己丑，加司徒、赵国公长孙无忌太子太师，司空、梁国公房玄龄太<br /><br />&nbsp;&nbsp;&nbsp;&nbsp;子太傅；特进、宋国公萧r太子太保，兵部尚书、英国公李尬太子詹事，仍同<br /><br />&nbsp;&nbsp;&nbsp;&nbsp;中书门下三品。庚寅，上亲谒太庙，以谢承乾之过。癸巳，魏王泰以罪降爵为东<br /><br />&nbsp;&nbsp;&nbsp;&nbsp;莱郡王。五月乙丑，手诏举孝廉茂才异能之士。<br /><br />&nbsp;&nbsp;&nbsp;&nbsp;六月己卯朔，日有蚀之。壬午，改葬隋恭帝。丁酉，尚书右仆射高士廉请致<br /><br />&nbsp;&nbsp;&nbsp;&nbsp;仕，诏以为开府仪同三司、同中书门下三品。闰月戊午，薛延陀遣其兄子突利设<br /><br />&nbsp;&nbsp;&nbsp;&nbsp;献马五万匹、牛驼一万、羊十万以请婚，许之。丙子，徙封东莱郡王泰为顺阳王。<br /><br />&nbsp;&nbsp;&nbsp;&nbsp;秋七月庚辰，京城讹言云：“上遣枨枨取人心肝，以祠天狗。”递相惊悚。上遣<br /><br />&nbsp;&nbsp;&nbsp;&nbsp;使遍加宣谕，月余乃止。丁酉，司空、太子太傅、梁国公房玄龄以母忧罢职。八<br /><br />&nbsp;&nbsp;&nbsp;&nbsp;月，工部尚书、郧国公张亮为刑部尚书，参预朝政。九月癸未，徙庶人承乾于黔<br /><br />&nbsp;&nbsp;&nbsp;&nbsp;州。<br /><br />&nbsp;&nbsp;&nbsp;&nbsp;冬十月丁巳，房玄龄起复本职。十一月己卯，有事于南郊。壬午，赐天下T<br /><br />&nbsp;&nbsp;&nbsp;&nbsp;三日。以凉州获瑞石，曲赦凉州，并录京城及诸州系囚，多所原宥。<br /><br />&nbsp;&nbsp;&nbsp;&nbsp;十八年春正月壬寅，幸温汤。<br /><br />&nbsp;&nbsp;&nbsp;&nbsp;夏四月辛亥，幸九成宫。秋八月甲子，至自九成宫。丁卯，散骑常侍清苑男<br /><br />&nbsp;&nbsp;&nbsp;&nbsp;刘洎为侍中，中书侍郎江陵子岑文本、中书侍郎马周并为中书令。九月，黄门侍<br /><br />&nbsp;&nbsp;&nbsp;&nbsp;郎褚遂良参预朝政。冬十月辛丑朔，日有蚀之。甲辰，初置太子司议郎官员。甲<br /><br />&nbsp;&nbsp;&nbsp;&nbsp;寅，幸洛阳宫。安西都护郭孝恪帅师灭焉耆，执其王突骑支送行在所。十一月壬<br /><br />&nbsp;&nbsp;&nbsp;&nbsp;寅，车驾至洛阳宫。庚子，命太子詹事、英国公李尬辽东道行军总管，出柳城，<br /><br />&nbsp;&nbsp;&nbsp;&nbsp;礼部尚书、江夏郡王道宗副之；刑部尚书、郧国公张亮为平壤道行军总管，以舟<br /><br />&nbsp;&nbsp;&nbsp;&nbsp;师出莱州，左领军常何、泸州都督左难当副之。发天下甲士，召募十万，并趣平<br /><br />&nbsp;&nbsp;&nbsp;&nbsp;壤，以伐高丽。十二月辛丑，庶人承乾死。<br /><br />&nbsp;&nbsp;&nbsp;&nbsp;十九年春二月庚戌，上亲统六军发洛阳。乙卯，诏皇太子留定州监国；开府<br /><br />&nbsp;&nbsp;&nbsp;&nbsp;仪同三司、申国公高士廉摄太子太傅，与侍中刘洎、中书令马周、太子少詹事张<br /><br />&nbsp;&nbsp;&nbsp;&nbsp;行成、太子右庶子高季辅五人同掌机务；以吏部尚书、安德郡公杨师道为中书令。<br /><br />&nbsp;&nbsp;&nbsp;&nbsp;赠殷比干为太师，谥曰忠烈，命所司封墓，葺祠堂，春秋祠以少牢，上自为文以<br /><br />&nbsp;&nbsp;&nbsp;&nbsp;祭之。三月壬辰，上发定州，以司徒、太子太师兼检校侍中、赵国公长孙无忌，<br /><br />&nbsp;&nbsp;&nbsp;&nbsp;中书令岑文本、杨师道从。<br /><br />&nbsp;&nbsp;&nbsp;&nbsp;夏四月癸卯，誓师于幽州城南，因大飨六军以遣之。丁未，中书令岑文本卒<br /><br />&nbsp;&nbsp;&nbsp;&nbsp;于师。癸亥，辽东道行军大总管、英国公李薰ジ悄渤牵破之。五月丁丑，车驾<br /><br />&nbsp;&nbsp;&nbsp;&nbsp;渡辽。甲申，上亲率铁骑与李藁嵛Я啥城，因烈风发火弩，斯须城上屋及楼皆<br /><br />&nbsp;&nbsp;&nbsp;&nbsp;尽，麾战士令登，乃拔之。<br /><br />&nbsp;&nbsp;&nbsp;&nbsp;六月丙辰，师至安市城。丁巳，高丽别将高延寿、高惠真帅兵十五万来援安<br /><br />&nbsp;&nbsp;&nbsp;&nbsp;市，以拒王师。李蘼时奋击，上自高峰引军临之，高丽大溃，杀获不可胜纪。<br /><br />&nbsp;&nbsp;&nbsp;&nbsp;延寿等以其众降，因名所幸山为驻跸山，刻石纪功焉。赐天下大T二日。秋七月，<br /><br />&nbsp;&nbsp;&nbsp;&nbsp;李藿军攻安市城，至九月不克，乃班师。<br /><br />&nbsp;&nbsp;&nbsp;&nbsp;冬十月丙辰，入临渝关，皇太子自定州迎谒。戊午，次汉武台，刻石以纪功<br /><br />&nbsp;&nbsp;&nbsp;&nbsp;德。十一月辛未，幸幽州。癸酉，大飨，还师。十二月戊申，幸并州。侍中、清<br /><br />&nbsp;&nbsp;&nbsp;&nbsp;苑男刘洎以罪赐死。是岁，薛延陀真珠毗伽可汗死。<br /><br />&nbsp;&nbsp;&nbsp;&nbsp;二十年春正月，上在并州。丁丑，遣大理卿孙伏伽、黄门侍郎褚遂良等二十<br /><br />&nbsp;&nbsp;&nbsp;&nbsp;二人，以六条巡察四方，黜陟官吏。庚辰，曲赦并州，宴从官及起义元从，赐粟<br /><br />&nbsp;&nbsp;&nbsp;&nbsp;帛、给复有差。三月己巳，车驾至京师。己丑，刑部尚书、郑国公张亮谋反，诛。<br /><br />&nbsp;&nbsp;&nbsp;&nbsp;闰月癸巳朔，日有蚀之。<br /><br />&nbsp;&nbsp;&nbsp;&nbsp;夏四月甲子，太子太师、赵国公长孙无忌，太子太傅、梁国公房玄龄，太子<br /><br />&nbsp;&nbsp;&nbsp;&nbsp;太保、宋国公萧r各辞调护之职，诏许之。六月，遣兵部尚书、固安公崔敦礼，<br /><br />&nbsp;&nbsp;&nbsp;&nbsp;特进、英国公李藁髌蒲ρ油佑谟舳骄山北，前后斩首五千余级，虏男女三万余<br /><br />&nbsp;&nbsp;&nbsp;&nbsp;人。秋八月甲子，封皇孙为陈王。己巳，幸灵州。庚午，次泾阳顿。铁勒回纥、<br /><br />&nbsp;&nbsp;&nbsp;&nbsp;拔野古、同罗、仆骨、多滥葛、思结、阿跌、契、跌结、浑、斛薛等十一姓各<br /><br />&nbsp;&nbsp;&nbsp;&nbsp;遣使朝贡，奏称：“延陀可汗不事大国，部落乌散，不知所之。奴等各有分地，<br /><br />&nbsp;&nbsp;&nbsp;&nbsp;不能逐延陀去，归命天子，乞置汉官。”诏遣会灵州。九月甲辰，铁勒诸部落俟<br /><br />&nbsp;&nbsp;&nbsp;&nbsp;斤、颉利发等遣使相继而至灵州者数千人，来贡方物，因请置吏，咸请至尊为可<br /><br />&nbsp;&nbsp;&nbsp;&nbsp;汗。于是北荒悉平，为五言诗勒石以序其事。辛亥，灵州地震有声。<br /><br />&nbsp;&nbsp;&nbsp;&nbsp;冬十月，前太子太保、宋国公萧r贬商州刺史。丙戌，至自灵州。<br /><br />&nbsp;&nbsp;&nbsp;&nbsp;二十一年春正月壬辰，开府仪同三司、申国公高士廉薨。丁酉，诏以来年二<br /><br />&nbsp;&nbsp;&nbsp;&nbsp;月有事泰山。甲寅，赐京师T三日。二月壬申，诏以左丘明、卜子夏、公羊高、<br /><br />&nbsp;&nbsp;&nbsp;&nbsp;谷梁赤、伏胜、高堂生、戴圣、毛苌、孔安国、刘向、郑众、杜子春、马融、卢<br /><br />&nbsp;&nbsp;&nbsp;&nbsp;植、郑康成、服子慎、何休、王肃、王辅嗣、杜元凯、范宁等二十一人，代用其<br /><br />&nbsp;&nbsp;&nbsp;&nbsp;书，垂于国胄，自今有事于太学，并命配享宣尼庙堂。丁丑，皇太子于国学释菜。<br /><br />&nbsp;&nbsp;&nbsp;&nbsp;夏四月乙丑，营太和宫于终南之上，改为翠微宫。五月戊子，幸翠微宫。六<br /><br />&nbsp;&nbsp;&nbsp;&nbsp;月癸亥，司徒、赵国公无忌加授扬州都督。秋七月庚子，建玉华宫于宜君县之凤<br /><br />&nbsp;&nbsp;&nbsp;&nbsp;凰谷。庚戌，至自翠微宫。八月壬戌，诏以河北大水，停封禅。辛未，骨利干国<br /><br />&nbsp;&nbsp;&nbsp;&nbsp;遣使贡名马。丁酉，封皇子明为曹王。冬十一月癸卯，徙封顺阳王泰为濮王。十<br /><br />&nbsp;&nbsp;&nbsp;&nbsp;二月戊寅，左骁卫大将军阿史那社尔、右骁卫大将军契何力、安西都护郭孝恪、<br /><br />&nbsp;&nbsp;&nbsp;&nbsp;司农卿杨弘礼为g山道行军大总管，以伐龟兹。是岁，堕婆登、乙利、鼻林送、<br /><br />&nbsp;&nbsp;&nbsp;&nbsp;都播、羊同、石、波斯、康国、吐火罗、阿悉吉等远夷十九国，并遣使朝贡。又<br /><br />&nbsp;&nbsp;&nbsp;&nbsp;于突厥之北至于回纥部落，置驿六十六所，以通北荒焉。<br /><br />&nbsp;&nbsp;&nbsp;&nbsp;二十二年春正月庚寅，中书令马周卒。司徒、赵国公无忌兼检校中书令，知<br /><br />&nbsp;&nbsp;&nbsp;&nbsp;尚书门下二省事。已亥，刑部侍郎崔仁师为中书侍郎，参知机务。戊戌，幸温汤。<br /><br />&nbsp;&nbsp;&nbsp;&nbsp;戊申，还宫。二月，前黄门侍郎褚遂良起复黄门侍郎。中书侍郎崔仁师除名，配<br /><br />&nbsp;&nbsp;&nbsp;&nbsp;流连州。癸丑，西番沙钵罗叶护率众归附，以其俟斤屈裴禄为忠武将军，兼大俟<br /><br />&nbsp;&nbsp;&nbsp;&nbsp;斤。戊午，以结骨部置坚昆都督。乙亥，幸玉华宫，乙卯，赐所经高年笃疾粟帛<br /><br />&nbsp;&nbsp;&nbsp;&nbsp;有差。己卯，L于华原。<br /><br />&nbsp;&nbsp;&nbsp;&nbsp;四月甲寅，碛外蕃人争牧马出界，上亲临断决，然后咸服。丁巳，右武候将<br /><br />&nbsp;&nbsp;&nbsp;&nbsp;军梁建方击松外蛮，下其部落七十二所。五月庚子，右卫率长史王玄策击帝那伏<br /><br />&nbsp;&nbsp;&nbsp;&nbsp;帝国，大破之，获其王阿罗那顺及王妃、子等，虏男女万二千人、牛马二万余以<br /><br />&nbsp;&nbsp;&nbsp;&nbsp;诣阙。使方土那罗迩娑婆于金飚门造延年之药。吐蕃赞普击破中天竺国，遣使献<br /><br />&nbsp;&nbsp;&nbsp;&nbsp;捷。六月癸酉，特进、宋国公萧r薨。秋七月癸卯，司空、梁国公房玄龄薨。八<br /><br />&nbsp;&nbsp;&nbsp;&nbsp;月己酉朔，日有蚀之。九月己亥，黄门侍郎褚遂良为中书令。<br /><br />&nbsp;&nbsp;&nbsp;&nbsp;十月癸亥，至自玉华宫。十一月戊戌，眉、邛、雅三州獠反，右卫将军梁建<br /><br />&nbsp;&nbsp;&nbsp;&nbsp;方讨平之。庚子，契丹帅窟哥、奚帅可度者并率其部内属。以契丹部为松漠都督，<br /><br />&nbsp;&nbsp;&nbsp;&nbsp;以奚部置饶乐都督。十二月乙卯，增置殿中侍御史、监察御史各二员，大理寺置<br /><br />&nbsp;&nbsp;&nbsp;&nbsp;平事十员。闰月丁丑朔，昆山道总管阿史那社尔降处密、处月，破龟兹大拨等五<br /><br />&nbsp;&nbsp;&nbsp;&nbsp;十城，虏数万口，执龟兹王诃黎布失毕以归，龟兹平，西域震骇。副将薛万彻胁<br /><br />&nbsp;&nbsp;&nbsp;&nbsp;于阗王伏^信入朝。癸未，新罗王遣其相伊赞千金春秋及其子文王来朝。是岁，<br /><br />&nbsp;&nbsp;&nbsp;&nbsp;新罗女王金善德死，遣册立其妹真德为新罗王。<br /><br />&nbsp;&nbsp;&nbsp;&nbsp;二十三年春正月辛亥，俘龟兹王诃黎布失毕及其相那利等，献于社庙。二月<br /><br />&nbsp;&nbsp;&nbsp;&nbsp;丙戌，置瑶池都督府，隶安西都护府。丁亥，西突厥肆叶护可汗遣使来朝。三月<br /><br />&nbsp;&nbsp;&nbsp;&nbsp;丙辰，置丰州都督府。自去冬不雨，至于此月己未乃雨。辛酉，大赦。丁卯，敕<br /><br />&nbsp;&nbsp;&nbsp;&nbsp;皇太子于金液门听政。是月，日赤无光。<br /><br />&nbsp;&nbsp;&nbsp;&nbsp;四月己亥，幸翠微宫。五月戊午，太子詹事、英国公李尬叠州都督。辛酉，<br /><br />&nbsp;&nbsp;&nbsp;&nbsp;开府仪同三司、卫国公李靖薨。己巳，上崩于含风殿，年五十二。遗诏皇太子即<br /><br />&nbsp;&nbsp;&nbsp;&nbsp;位于柩前，丧纪宜用汉制。秘不发丧。庚午，遣旧将统飞骑劲兵从皇太子先还京，<br /><br />&nbsp;&nbsp;&nbsp;&nbsp;发六府甲士四千人，分列于道及安化门，翼从乃入；大行御马舆，从官侍御如常。<br /><br />&nbsp;&nbsp;&nbsp;&nbsp;壬申，发丧。六月甲戌朔，殡于太极殿。八月丙子，百僚上谥曰文皇帝，庙号太<br /><br />&nbsp;&nbsp;&nbsp;&nbsp;宗。庚寅，葬昭陵。上元元年八月，改上尊号曰文武圣皇帝。天宝十三载二月，<br /><br />&nbsp;&nbsp;&nbsp;&nbsp;改上尊号为文武大圣大广孝皇帝。<br /><br />&nbsp;&nbsp;&nbsp;&nbsp;史臣曰：臣观文皇帝发迹多奇，聪明神武。拔人物则不私于党，负志业则咸<br /><br />&nbsp;&nbsp;&nbsp;&nbsp;尽其才。所以屈突、尉迟，由仇敌而愿倾心膂；马周、刘洎，自疏远而卒委钧衡。<br /><br />&nbsp;&nbsp;&nbsp;&nbsp;终平泰阶，谅由斯道。尝试论之：础润云兴，虫鸣螽跃。虽尧、舜之圣，不能用<br /><br />&nbsp;&nbsp;&nbsp;&nbsp;杌、穷奇而治平；伊、吕之贤，不能为夏桀、殷辛而昌盛。君臣之际，遭遇斯<br /><br />&nbsp;&nbsp;&nbsp;&nbsp;难，以至抉目剖心，虫流筋擢，良由遭值之异也。以房、魏之智，不逾于丘、轲，<br /><br />&nbsp;&nbsp;&nbsp;&nbsp;遂能尊主庇民者，遭时也。或曰：以太宗之贤，失爱于昆弟，失教于诸子，何也？<br /><br />&nbsp;&nbsp;&nbsp;&nbsp;曰：然，舜不能仁四罪，尧不能训丹朱，斯前志也。当神尧任谗之年，建成忌功<br /><br />&nbsp;&nbsp;&nbsp;&nbsp;之日，苟除畏逼，孰顾分崩，变故之兴，间不容发，方惧“毁巢”之祸，宁虞<br /><br />&nbsp;&nbsp;&nbsp;&nbsp;“尺布”之谣？承乾之愚，圣父不能移也。若文皇自定储于哲嗣，不骋志于高丽；<br /><br />&nbsp;&nbsp;&nbsp;&nbsp;用人如贞观之初，纳谏比魏徵之日。况周发、周成之世袭，我有遗妍；较汉文、<br /><br />&nbsp;&nbsp;&nbsp;&nbsp;汉武之恢弘，彼多惭德。迹其听断不惑，从善如流，千载可称，一人而已！<br /><br />&nbsp;&nbsp;&nbsp;&nbsp;赞曰：昌、发启国，一门三圣。文定高位，友于不令。管、蔡既诛，成、康<br /><br />&nbsp;&nbsp;&nbsp;&nbsp;道正。贞观之风，到今歌咏。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2872);">加入书签</a><a
                        href="2871.html">上一页</a>&larr;<a href="index.html">返回列表</a>&rarr;<a
                            href="2873.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2871.html"; var next_page = "2873.html"; var index_page = "index.html"; var sortid = "9"; var article_id = "45"; var chapter_id = "2872"; var articlename = "旧唐书"; var chaptername = " 卷三 本纪第三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>