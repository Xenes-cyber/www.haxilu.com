<!DOCTYPE html>
<html>
<head>
<meta charset="gbk" />
<title>旧唐书- 卷七十九 列传第二十九-在线阅读-哈西文学网</title>
<meta name="keywords" content="刘d，旧唐书， 卷七十九 列传第二十九全文， 卷七十九 列传第二十九在线阅读 哈西文学网" />
<meta name="description" content="哈西文学网提供刘d的旧唐书  卷七十九 列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2952.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2952.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十九 列传第二十九</h1>
            <div class="link xb">
                <a href="2951.html">上一页</a>&larr;<a href="index.html">返回列表</a>&rarr;<a
                    href="2953.html">下一页</a></div>			
            <div id="BookText">&nbsp;&nbsp;&nbsp;&nbsp;○祖孝孙傅仁均傅弈李淳风吕才<br /><br />&nbsp;&nbsp;&nbsp;&nbsp;祖孝孙，幽州范阳人也。父崇儒，以学业知名，仕至齐州长史。孝孙博学，<br /><br />&nbsp;&nbsp;&nbsp;&nbsp;晓历算，早以达识见称。初，开皇中，钟律多缺，虽何妥、郑译、苏夔、万宝常<br /><br />&nbsp;&nbsp;&nbsp;&nbsp;等亟共讨详，纷然不定。及平江左，得陈乐官蔡子元、于普明等，因置清商署。<br /><br />&nbsp;&nbsp;&nbsp;&nbsp;时牛弘为太常卿，引孝孙为协律郎，与子元、普明参定雅乐。时又得陈阳山太守<br /><br />&nbsp;&nbsp;&nbsp;&nbsp;毛爽，妙知京房律法，布g飞灰，顺月皆验。爽时年老，弘恐失其法，于是奏孝<br /><br />&nbsp;&nbsp;&nbsp;&nbsp;孙从其受律。孝孙得爽之法，一律而生五音，十二律而为六十音，因而六之，故<br /><br />&nbsp;&nbsp;&nbsp;&nbsp;有三百六十音，以当一岁之日。又祖述洗重，依淮南本数，用京房旧术求之，得<br /><br />&nbsp;&nbsp;&nbsp;&nbsp;三百六十律，各因其月律而为一部。以律数为母，以一中气所有日为子，以母命<br /><br />&nbsp;&nbsp;&nbsp;&nbsp;子，随所多少，分直一岁，以配七音，起于冬至。以黄钟为宫，太簇为商，林钟<br /><br />&nbsp;&nbsp;&nbsp;&nbsp;为徵，南吕为羽，姑洗为角，应钟为变宫，蕤宾为变徵。其余日建律，皆依运行。<br /><br />&nbsp;&nbsp;&nbsp;&nbsp;每日各以本律为宫。旋宫之义，由斯著矣。然牛弘既初定乐，难复改张。至大业<br /><br />&nbsp;&nbsp;&nbsp;&nbsp;时，又采晋、宋旧乐，唯奏《皇夏》等十有四曲，旋宫之法，亦不施用。高祖受<br /><br />&nbsp;&nbsp;&nbsp;&nbsp;禅，擢孝孙为著作郎，历吏部郎、太常少卿，渐见亲委，孝孙由是奏请作乐。时<br /><br />&nbsp;&nbsp;&nbsp;&nbsp;军国多务，未遑改创，乐府尚用隋氏旧文。武德七年，始命孝孙及秘书监窦\修<br /><br />&nbsp;&nbsp;&nbsp;&nbsp;定雅乐。孝孙又以陈、梁旧乐杂用吴、楚之音，周、齐旧乐多涉胡戎之伎，于是<br /><br />&nbsp;&nbsp;&nbsp;&nbsp;斟酌南北，考以古音，作《大唐雅乐》。以十二月各顺其律，旋相为宫，制十二<br /><br />&nbsp;&nbsp;&nbsp;&nbsp;乐，合三十二曲、八十四调。事具《乐志》。旋宫之义，亡绝已久，世莫能知，<br /><br />&nbsp;&nbsp;&nbsp;&nbsp;一朝复古，自孝孙始也。孝孙寻卒。其后，协律郎张文收复采《三礼》，增损乐<br /><br />&nbsp;&nbsp;&nbsp;&nbsp;章，然因孝孙之本音。<br /><br />&nbsp;&nbsp;&nbsp;&nbsp;傅仁均，滑州白马人也。善历算、推步之术。武德初，太史令庾俭、太史丞<br /><br />&nbsp;&nbsp;&nbsp;&nbsp;傅弈表荐之，高祖因召令改修旧历。仁均因上表陈七事：其一曰：“昔洛下闳以<br /><br />&nbsp;&nbsp;&nbsp;&nbsp;汉武太初元年岁在丁丑，创历起元，元在丁丑。今大唐以戊寅年受命，甲子日登<br /><br />&nbsp;&nbsp;&nbsp;&nbsp;极，所造之历，即上元之岁，岁在戊寅，命日又起甲子，以三元之法，一百八十<br /><br />&nbsp;&nbsp;&nbsp;&nbsp;去其积岁，武德元年戊寅为上元之首，则合璧连珠，悬合于今日。”其二曰：<br /><br />&nbsp;&nbsp;&nbsp;&nbsp;“《尧典》为‘日短星昴，以正仲冬’，前代造历，莫能允合。臣今创法，五十<br /><br />&nbsp;&nbsp;&nbsp;&nbsp;余年，冬至辄差一度，则却检周、汉，千载无违。”其三曰：“经书日蚀，《毛<br /><br />&nbsp;&nbsp;&nbsp;&nbsp;诗》为先，‘十月之交，朔日辛卯’。臣今立法，却推得周幽王六年辛卯朔蚀，<br /><br />&nbsp;&nbsp;&nbsp;&nbsp;即能明其中间，并皆符合。”其四曰：“《春秋命历序》云：‘鲁僖公五年壬子<br /><br />&nbsp;&nbsp;&nbsp;&nbsp;朔旦冬至。’诸历莫能符合。臣今造历，却推僖公五年正月壬子朔旦冬至则同，<br /><br />&nbsp;&nbsp;&nbsp;&nbsp;自斯以降，并无差爽。”其五曰：“古历日蚀或在于晦，或在二日；月蚀或在望<br /><br />&nbsp;&nbsp;&nbsp;&nbsp;前，或在望后。臣今立法，月有三大三小，则日蚀常在于朔，月蚀在望前。却验<br /><br />&nbsp;&nbsp;&nbsp;&nbsp;鲁史，并无违爽。”其六曰：“前代造历，命辰不从子半，命度不起虚中。臣今<br /><br />&nbsp;&nbsp;&nbsp;&nbsp;造历，命辰起子半，度起于虚六，度命合辰，得中于子，符阴阳之始，会历术之<br /><br />&nbsp;&nbsp;&nbsp;&nbsp;宜。”其七曰：“前代诸历，月行或有晦犹东见、朔已西I。臣今以迟疾定朔，<br /><br />&nbsp;&nbsp;&nbsp;&nbsp;永无此病。”经数月，历成奏上，号曰《戊寅元历》，高祖善之。武德元年七月，<br /><br />&nbsp;&nbsp;&nbsp;&nbsp;诏颁新历，授仁均员外散骑常侍，赐物二百段。<br /><br />&nbsp;&nbsp;&nbsp;&nbsp;后中书令封德彝奏历术差谬，敕吏部郎中祖孝孙考其得失。又太史丞王孝通<br /><br />&nbsp;&nbsp;&nbsp;&nbsp;执《甲辰历法》以驳之曰：<br /><br />&nbsp;&nbsp;&nbsp;&nbsp;案《尧典》云：“日短星昴，以正仲冬。”孔氏云，七宿毕见，举中者言耳。<br /><br />&nbsp;&nbsp;&nbsp;&nbsp;是知中星无定，故互举一分两至之星以为成验也。昴西方处中之宿，虚为北方居<br /><br />&nbsp;&nbsp;&nbsp;&nbsp;中之星，一分各举中者，即余六星可知。若乃仲冬举鸟，仲夏举火，此一至一分<br /><br />&nbsp;&nbsp;&nbsp;&nbsp;又举七星之体，则余二方可见。今仁均专守昴中而为定朔，执文害意，不亦谬乎！<br /><br />&nbsp;&nbsp;&nbsp;&nbsp;又案《月令》：仲冬“昏在东壁”。明知昴中则非常准。若言陶唐之代，定是昴<br /><br />&nbsp;&nbsp;&nbsp;&nbsp;中，后代渐差，遂至东壁。然则尧前七千余载，冬至之日，即便合翼中，逾远弥<br /><br />&nbsp;&nbsp;&nbsp;&nbsp;却，尤成不隐。且今验东壁昏中，日体在斗十有三度；若昏于翼中，日应在井十<br /><br />&nbsp;&nbsp;&nbsp;&nbsp;有三度。夫井极北，去人最近，而斗极南，去人最远，在井则大热，在斗乃大寒。<br /><br />&nbsp;&nbsp;&nbsp;&nbsp;然尧前冬至，即应翻热，及于夏至，便应反寒。四时倒错，寒暑易位，以理推寻，<br /><br />&nbsp;&nbsp;&nbsp;&nbsp;必不然矣。又，郑康成，博达之士也。对弟子孙皓云：日永星火，只是大火之次<br /><br />&nbsp;&nbsp;&nbsp;&nbsp;二十度有其中者，非谓心之火星也，实正中也。又平朔、定朔，旧有二家；平望、<br /><br />&nbsp;&nbsp;&nbsp;&nbsp;定望，由来两术。然三大三小，是定朔、定望之法；一大一小，是平朔、平望之<br /><br />&nbsp;&nbsp;&nbsp;&nbsp;义。且日月之行，有迟有疾，每月一相及，谓之合会。故晦朔无定，由人消息。<br /><br />&nbsp;&nbsp;&nbsp;&nbsp;若定大小合朔者，合会虽定，而元纪首，三端并失。若上合履端之始，下得归<br /><br />&nbsp;&nbsp;&nbsp;&nbsp;余于终，合会时有进退，履端又皆允协，则《甲辰元历》为通术矣。<br /><br />&nbsp;&nbsp;&nbsp;&nbsp;仁均对曰：<br /><br />&nbsp;&nbsp;&nbsp;&nbsp;宋代祖冲之久立差术，至于隋代张胄玄等，因而修之，虽差度不同，各明其<br /><br />&nbsp;&nbsp;&nbsp;&nbsp;意。今孝通不达宿度之差移，未晓黄道之迁改，乃执南斗为冬至之恒星，东井为<br /><br />&nbsp;&nbsp;&nbsp;&nbsp;夏至之常宿，率意生难，岂为通理？夫太阳行于宿度，如邮传之过逆旅，宿度每<br /><br />&nbsp;&nbsp;&nbsp;&nbsp;岁既差，黄道随而变易，岂得以胶柱之说而为斡运之难乎？又案《易》云：“治<br /><br />&nbsp;&nbsp;&nbsp;&nbsp;历明时。”《礼》云：“天子玄端，听朔于南门之外。”《尚书》云：“正月上<br /><br />&nbsp;&nbsp;&nbsp;&nbsp;日，受终于文祖。”孔氏云：“上日，朔日也。”又云：“季秋月朔，辰不集于<br /><br />&nbsp;&nbsp;&nbsp;&nbsp;房。”孔氏云：“集，合也。不合，则日蚀随可知矣。”又云：“先时、不及时，<br /><br />&nbsp;&nbsp;&nbsp;&nbsp;皆杀无赦。”先时，谓朔日不及时也。若有先后之差，是不知定朔之道矣。《诗》<br /><br />&nbsp;&nbsp;&nbsp;&nbsp;云：“十月之交，朔日辛卯。”又，《春秋》日蚀三十有五，左丘明云：“不书<br /><br />&nbsp;&nbsp;&nbsp;&nbsp;朔，官失之也。”明圣人之教，不论于晦，唯取朔耳。自春秋以后，去圣久远，<br /><br />&nbsp;&nbsp;&nbsp;&nbsp;历术差违，莫能详正。故秦、汉以来，多非朔蚀，而宋代御史中丞何承天微欲见<br /><br />&nbsp;&nbsp;&nbsp;&nbsp;意，不能详究，乃为太史令钱乐之、散骑侍郎皮延宗所抑止。孝通今语，乃是延<br /><br />&nbsp;&nbsp;&nbsp;&nbsp;宗旧辞。承天既非甄明，故有当时之屈。今略陈梗概，申以明之。夫理历之本，<br /><br />&nbsp;&nbsp;&nbsp;&nbsp;必推上元之岁，日月如合璧，五星如连珠，夜半甲子朔旦冬至。自此以后，既行<br /><br />&nbsp;&nbsp;&nbsp;&nbsp;度不同，七曜分散，不知何年更得余分普尽，还复总会之时也？唯日分气分，得<br /><br />&nbsp;&nbsp;&nbsp;&nbsp;有可尽之理，因其得尽，即有三端之元。故造经立法者，小余尽即为元首，此乃<br /><br />&nbsp;&nbsp;&nbsp;&nbsp;纪其日数之元，不关合璧之事矣。时人相传，皆云大小余俱尽，即定夜半甲子朔<br /><br />&nbsp;&nbsp;&nbsp;&nbsp;旦冬至者，此不达其意故也。何者？冬至自有常数，朔名由于月起，既月行迟疾<br /><br />&nbsp;&nbsp;&nbsp;&nbsp;无常，三端岂得即合？故必须日月相合，与冬至同日者，始可得名为合朔冬至耳。<br /><br />&nbsp;&nbsp;&nbsp;&nbsp;故前代诸历，不明其意，乃于大余正尽之年而立其元法，将以为常，而不知七曜<br /><br />&nbsp;&nbsp;&nbsp;&nbsp;散行，气朔不合。今法唯取上元连珠合璧，夜半甲子朔旦冬至，合朔之始以定，<br /><br />&nbsp;&nbsp;&nbsp;&nbsp;一九相因，行至于今日，常取定朔之宜，不论三端之事。皮延宗本来不知，何承<br /><br />&nbsp;&nbsp;&nbsp;&nbsp;天亦自未悟，何得引而相难耶？<br /><br />&nbsp;&nbsp;&nbsp;&nbsp;孝孙以仁均之言为然。<br /><br />&nbsp;&nbsp;&nbsp;&nbsp;贞观初，有益州人阴弘道，又执孝通旧说以驳之，终不能屈。李淳风复驳仁<br /><br />&nbsp;&nbsp;&nbsp;&nbsp;均历十有八事，敕大理卿崔善为考二家得失，七条改从淳风，余一十一条并依旧<br /><br />&nbsp;&nbsp;&nbsp;&nbsp;定。仁均后除太史令，卒官。<br /><br />&nbsp;&nbsp;&nbsp;&nbsp;傅奕，相州邺人也。尤晓天文历数。隋开皇中，以仪曹事汉王谅。及谅举兵，<br /><br />&nbsp;&nbsp;&nbsp;&nbsp;谓奕曰：“今兹荧惑入井，是何祥也？”奕对曰：“天上东井，黄道经其中，正<br /><br />&nbsp;&nbsp;&nbsp;&nbsp;是荧惑行路，所涉不为怪异；若荧惑入地上井，是为灾也。”谅不悦。及谅败，<br /><br />&nbsp;&nbsp;&nbsp;&nbsp;由是免诛，徙扶风。高祖为扶风太守，深礼之。及践祚，召拜太史丞。太史令庾<br /><br />&nbsp;&nbsp;&nbsp;&nbsp;俭以其父质在隋言占候忤炀帝意，竟死狱中，遂惩其事，又耻以数术进，乃荐奕<br /><br />&nbsp;&nbsp;&nbsp;&nbsp;自代，遂迁太史令。奕既与俭同列，数排毁俭，而俭不之恨，时人多俭仁厚而称<br /><br />&nbsp;&nbsp;&nbsp;&nbsp;奕之率直。奕所奏天文密状，屡会上旨，置参旗、井钺等十二军之号，奕所定也。<br /><br />&nbsp;&nbsp;&nbsp;&nbsp;武德三年，进《漏刻新法》，遂行于时。七年，奕上疏请除去释教，曰：<br /><br />&nbsp;&nbsp;&nbsp;&nbsp;佛在西域，言妖路远，汉译胡书，恣其假托。故使不忠不孝，削发而揖君亲；<br /><br />&nbsp;&nbsp;&nbsp;&nbsp;游手游食，易服以逃租赋。演其妖书，述其邪法，伪启三途，谬张六道，恐吓愚<br /><br />&nbsp;&nbsp;&nbsp;&nbsp;夫，诈欺庸品。凡百黎庶，通识者稀，不察根源，信其矫诈。乃追既往之罪，虚<br /><br />&nbsp;&nbsp;&nbsp;&nbsp;规将来之福。布施一钱，希万倍之报；持斋一日，冀百日之粮。遂使愚迷，妄求<br /><br />&nbsp;&nbsp;&nbsp;&nbsp;功德，不惮科禁，轻犯宪章。其有造作恶逆，身坠刑网，方乃狱中礼佛，口诵佛<br /><br />&nbsp;&nbsp;&nbsp;&nbsp;经，昼夜忘疲，规免其罪。且生死寿夭，由于自然；刑德威福，关之人主。乃谓<br /><br />&nbsp;&nbsp;&nbsp;&nbsp;贫富贵贱，功业所招，而愚僧矫诈，皆云由佛。窃人主之权，擅造化之力，其为<br /><br />&nbsp;&nbsp;&nbsp;&nbsp;害政，良可悲矣！案《书》云：“惟辟作福威，惟辟玉食。臣有作福、作威、玉<br /><br />&nbsp;&nbsp;&nbsp;&nbsp;食，害于而家，凶于而国，人用侧颇僻。”降自羲、农，至于汉、魏，皆无佛法，<br /><br />&nbsp;&nbsp;&nbsp;&nbsp;君明臣忠，祚长年久。汉明帝假托梦想，始立胡神，西域桑门，自传其法。西晋<br /><br />&nbsp;&nbsp;&nbsp;&nbsp;以上，国有严科，不许中国之人，辄行髡发之事。洎于苻、石，羌胡乱华，主庸<br /><br />&nbsp;&nbsp;&nbsp;&nbsp;臣佞，政虐祚短，皆由佛教致灾也。梁武、齐襄，足为明镜。昔褒姒一女，妖惑<br /><br />&nbsp;&nbsp;&nbsp;&nbsp;幽王，尚致亡国；况天下僧尼，数盈十万，翦刻缯彩，装束泥人，而为厌魅，迷<br /><br />&nbsp;&nbsp;&nbsp;&nbsp;惑万姓者乎！今之僧尼，请令匹配，即成十万余户。产育男女，十年长养，一纪<br /><br />&nbsp;&nbsp;&nbsp;&nbsp;教训，自然益国，可以足兵。四海免蚕食之殃，百姓知威福所在，则妖惑之风自<br /><br />&nbsp;&nbsp;&nbsp;&nbsp;革，淳朴之化还兴。且古今忠谏，鲜不及祸。窃见齐朝章仇子他上表言：“僧尼<br /><br />&nbsp;&nbsp;&nbsp;&nbsp;徒众，糜损国家，寺塔奢侈，虚费金帛。”为诸僧附会宰相，对朝谗毁；诸尼依<br /><br />&nbsp;&nbsp;&nbsp;&nbsp;托妃主，潜行谤。子他竟被囚执，刑于都市。及周武平齐，制封其墓。臣虽不<br /><br />&nbsp;&nbsp;&nbsp;&nbsp;敏，窃慕其踪。<br /><br />&nbsp;&nbsp;&nbsp;&nbsp;又上疏十一首，词甚切直。高祖付群官详议，唯太仆卿张道源称奕奏合理。<br /><br />&nbsp;&nbsp;&nbsp;&nbsp;中书令萧r与之争论曰：“佛，圣人也。奕为此议，非圣人者无法，请置严刑。”<br /><br />&nbsp;&nbsp;&nbsp;&nbsp;奕曰：“礼本于事亲，终于奉上，此则忠孝之理著，臣子之行成。而佛逾城出家，<br /><br />&nbsp;&nbsp;&nbsp;&nbsp;逃背其父，以匹夫而抗天子，以继体而悖所亲。萧r非出于空桑，乃遵无父之教。<br /><br />&nbsp;&nbsp;&nbsp;&nbsp;臣闻非孝者无亲，其r之谓矣！”r不能答，但合掌曰：“地狱所设，正为是人。”<br /><br />&nbsp;&nbsp;&nbsp;&nbsp;高祖将从奕言，会传位而止。<br /><br />&nbsp;&nbsp;&nbsp;&nbsp;奕武德九年五月密奏，太白见秦分，秦王当有天下，高祖以状授太宗。及太<br /><br />&nbsp;&nbsp;&nbsp;&nbsp;宗嗣位，召奕赐之食，谓曰：“汝前所奏，几累于我，然今后但须尽言，无以前<br /><br />&nbsp;&nbsp;&nbsp;&nbsp;事为虑也。”太宗常临朝谓奕曰：“佛道玄妙，圣迹可师，且报应显然，屡有征<br /><br />&nbsp;&nbsp;&nbsp;&nbsp;验，卿独不悟其理，何也？”奕对曰：“佛是胡中桀黠，欺诳夷狄，初止西域，<br /><br />&nbsp;&nbsp;&nbsp;&nbsp;渐流中国。遵尚其教，皆是邪僻小人，模写庄、老玄言，文饰妖幻之教耳。于百<br /><br />&nbsp;&nbsp;&nbsp;&nbsp;姓无补，于国家有害。”太宗颇然之。贞观十三年卒，年八十五。临终诫其子曰：<br /><br />&nbsp;&nbsp;&nbsp;&nbsp;“老、庄玄一之篇，周、孔《六经》之说，是为名教，汝宜习之。妖胡乱华，举<br /><br />&nbsp;&nbsp;&nbsp;&nbsp;时皆惑，唯独窃叹，众不我从，悲夫！汝等勿学也。古人裸葬，汝宜行之。”奕<br /><br />&nbsp;&nbsp;&nbsp;&nbsp;生平遇患，未尝请医服药，虽究阴阳数术之书，而并不之信。又尝醉卧，蹶然起<br /><br />&nbsp;&nbsp;&nbsp;&nbsp;曰：“吾其死矣！”因自为墓志曰：“傅奕，青山白云人也。因酒醉死，呜呼哀<br /><br />&nbsp;&nbsp;&nbsp;&nbsp;哉！”其纵达皆此类。注《老子》，并撰《音义》，又集魏、晋已来驳佛教者为<br /><br />&nbsp;&nbsp;&nbsp;&nbsp;《高识传》十卷，行于世。<br /><br />&nbsp;&nbsp;&nbsp;&nbsp;李淳风，岐州雍人也。其先自太原徙焉。父播，隋高唐尉，以秩卑不得志，<br /><br />&nbsp;&nbsp;&nbsp;&nbsp;弃官而为道士。颇有文学，自号黄冠子。注《老子》，撰《方志图》，文集十卷，<br /><br />&nbsp;&nbsp;&nbsp;&nbsp;并行于代。淳风幼俊爽，博涉群书，尤明天文、历算、阴阳之学。贞观初，以驳<br /><br />&nbsp;&nbsp;&nbsp;&nbsp;傅仁均历议，多所折衷，授将仕郎，直太史局。寻又上言曰：“今灵台候仪，是<br /><br />&nbsp;&nbsp;&nbsp;&nbsp;魏代遗范，观其制度，疏漏实多。臣案《虞书》称，舜在璇玑玉衡，以齐七政。<br /><br />&nbsp;&nbsp;&nbsp;&nbsp;则是古以混天仪考七曜之盈缩也。《周官》大司徒职，以土圭正日景，以定地中。<br /><br />&nbsp;&nbsp;&nbsp;&nbsp;此亦据混天仪日行黄道之明证也。暨于周末，此器乃亡。汉孝武时，洛下闳复造<br /><br />&nbsp;&nbsp;&nbsp;&nbsp;混天仪，事多疏阙。故贾逵、张衡各有营铸，陆绩、王蕃递加修补，或缀附经星，<br /><br />&nbsp;&nbsp;&nbsp;&nbsp;机应漏水，或孤张规郭，不依日行，推验七曜，并循赤道。今验冬至极南，夏至<br /><br />&nbsp;&nbsp;&nbsp;&nbsp;极北，而赤道当定于中，全无南北之异，以测七曜，岂得其真？黄道浑仪之阙，<br /><br />&nbsp;&nbsp;&nbsp;&nbsp;至今千余载矣。”太宗异其说，因令造之，至贞观七年造成。其制以铜为之，表<br /><br />&nbsp;&nbsp;&nbsp;&nbsp;里三重，下据准基，状如十字，末树鳌足，以张四表焉。第一仪名曰六合仪，有<br /><br />&nbsp;&nbsp;&nbsp;&nbsp;天经双规、浑纬规、金常规，相结于四极之内，备二十八宿、十干、十二辰，经<br /><br />&nbsp;&nbsp;&nbsp;&nbsp;纬三百六十五度。第二名三辰仪，圆径八尺，有璇玑规道，月游天宿矩度，七曜<br /><br />&nbsp;&nbsp;&nbsp;&nbsp;所行，并备于此，转于六合之内。第三名四游仪，玄枢为轴，以连结玉衡游筒而<br /><br />&nbsp;&nbsp;&nbsp;&nbsp;贯约规矩；又玄枢北树北辰，南距地轴，傍转于内；又玉衡在玄枢之间而南北游，<br /><br />&nbsp;&nbsp;&nbsp;&nbsp;仰以观天之辰宿，下以识器之晷度。时称其妙。又论前代浑仪得失之差，著书七<br /><br />&nbsp;&nbsp;&nbsp;&nbsp;卷。名为《法象志》以奏之。太宗称善，置其仪于凝晖阁，加授承务郎。十五年，<br /><br />&nbsp;&nbsp;&nbsp;&nbsp;除太常博士。寻转太史丞，预撰《晋书》及《五代史》，其《天文》、《律历》、<br /><br />&nbsp;&nbsp;&nbsp;&nbsp;《五行志》皆淳风所作也。又预撰《文思博要》。二十二年，迁太史令。初，太<br /><br />&nbsp;&nbsp;&nbsp;&nbsp;宗之世有《秘记》云：“唐三世之后，则女主武王代有天下。”太宗尝密召淳风<br /><br />&nbsp;&nbsp;&nbsp;&nbsp;以访其事，淳风曰：“臣据象推算，其兆已成。然其人已生，在陛下宫内，从今<br /><br />&nbsp;&nbsp;&nbsp;&nbsp;不逾三十年，当有天下，诛杀唐氏子孙歼尽。”帝曰：“疑似者尽杀之，如何？”<br /><br />&nbsp;&nbsp;&nbsp;&nbsp;淳风曰：“天之所命，必无禳避之理。王者不死，多恐枉及无辜。且据上象，今<br /><br />&nbsp;&nbsp;&nbsp;&nbsp;已成，复在宫内，已是陛下眷属。更三十年，又当衰老，老则仁慈，虽受终易姓。<br /><br />&nbsp;&nbsp;&nbsp;&nbsp;其于陛下子孙，或不甚损。今若杀之，即当复生，少壮严毒，杀之立雠。若如此，<br /><br />&nbsp;&nbsp;&nbsp;&nbsp;即杀戮陛下子孙，必无遗类。”太宗然竟善其言而止。淳风每占候吉凶，合若符<br /><br />&nbsp;&nbsp;&nbsp;&nbsp;契，当时术者疑其别有役使，不因学习所致，然竟不能测也。显庆元年，复以修<br /><br />&nbsp;&nbsp;&nbsp;&nbsp;国史功封乐昌县男。先是，太史监候王思辩表称《五曹》、《孙子》十部算经理<br /><br />&nbsp;&nbsp;&nbsp;&nbsp;多w驳。淳风复与国子监算学博士梁述、太学助教王真儒等受诏注《五曹》、<br /><br />&nbsp;&nbsp;&nbsp;&nbsp;《孙子》十部算经。书成，高宗令国学行用。龙朔二年，改授秘阁郎中。时《戊<br /><br />&nbsp;&nbsp;&nbsp;&nbsp;寅历法》渐差，淳风又增损刘焯《皇极历》，改撰《麟德历》奏之，术者称其精<br /><br />&nbsp;&nbsp;&nbsp;&nbsp;密。咸亨初，官名复旧，还为太史令。年六十九卒。所撰《典章文物志》、《乙<br /><br />&nbsp;&nbsp;&nbsp;&nbsp;巳占》、《秘阁录》，并《演齐人要术》等凡十余部，多传于代。子谚，孙仙宗，<br /><br />&nbsp;&nbsp;&nbsp;&nbsp;并为太史令。<br /><br />&nbsp;&nbsp;&nbsp;&nbsp;吕才，博州清平人也。少好学，善阴阳方伎之书。贞观三年，太宗令祖孝孙<br /><br />&nbsp;&nbsp;&nbsp;&nbsp;增损乐章，孝孙乃与明音律人王长通、白明达递相长短。太宗令侍臣更访能者，<br /><br />&nbsp;&nbsp;&nbsp;&nbsp;中书令温彦博奏才聪明多能，眼所未见，耳所未闻，一闻一见，皆达其妙，尤长<br /><br />&nbsp;&nbsp;&nbsp;&nbsp;于声乐，请令考之。侍中王、魏徵又盛称才学术之妙，徵曰：“才能为尺十二<br /><br />&nbsp;&nbsp;&nbsp;&nbsp;枚，尺八长短不同，各应律管，无不谐韵。”太宗即征才，令直引文馆。太宗尝<br /><br />&nbsp;&nbsp;&nbsp;&nbsp;览周武帝所撰《三局象经》，不晓其旨。太子洗马蔡允恭年少时尝为此戏，太宗<br /><br />&nbsp;&nbsp;&nbsp;&nbsp;召问，亦废而不通，乃召才使问焉。才寻绎一宿，便能作图解释，允恭览之，依<br /><br />&nbsp;&nbsp;&nbsp;&nbsp;然记其旧法，与才正同，由是才遂知名。累迁太常博士。太宗以阴阳书近代以来<br /><br />&nbsp;&nbsp;&nbsp;&nbsp;渐致讹伪，穿凿既甚，拘忌亦多。遂命才与学者十余人共加刊正，削其浅俗，存<br /><br />&nbsp;&nbsp;&nbsp;&nbsp;其可用者。勒成五十三卷，并旧书四十七卷，十五年书成，诏颁行之。才多以典<br /><br />&nbsp;&nbsp;&nbsp;&nbsp;故质正其理，虽为术者所短，然颇合经义，今略载其数篇。<br /><br />&nbsp;&nbsp;&nbsp;&nbsp;其叙《宅经》曰：<br /><br />&nbsp;&nbsp;&nbsp;&nbsp;《易》曰：“上古穴居而野处，后世圣人易以宫室，盖取诸大壮。”迨于殷、<br /><br />&nbsp;&nbsp;&nbsp;&nbsp;周之际，乃有卜宅之文，故《诗》称“相其阴阳”，《书》云“卜惟洛宅”，此<br /><br />&nbsp;&nbsp;&nbsp;&nbsp;则卜宅吉凶，其来尚矣。至于近代师巫，更加五姓之说。言五姓者，谓宫、商、<br /><br />&nbsp;&nbsp;&nbsp;&nbsp;角、徵、羽等。天下万物，悉配属之，行事吉凶，依此为法。至如张、王等为商，<br /><br />&nbsp;&nbsp;&nbsp;&nbsp;武、庾等为羽，欲似同韵相求。及其以柳姓为宫，以赵姓为角，又非四声相管。<br /><br />&nbsp;&nbsp;&nbsp;&nbsp;其间亦有同是一姓，分属宫商，后有复姓数字，徵羽不别。验于经典，本无斯说，<br /><br />&nbsp;&nbsp;&nbsp;&nbsp;诸阴阳书，亦无此语，直是野俗口传，竟无所出之处。唯《堪舆经》，黄帝对于<br /><br />&nbsp;&nbsp;&nbsp;&nbsp;天老，乃有五姓之言。且黄帝之时，不过姬、姜数姓，暨于后代，赐族者多。至<br /><br />&nbsp;&nbsp;&nbsp;&nbsp;如管、蔡、成、霍、鲁、卫、毛、聃、郜、雍、曹、滕、毕、原、酆、郇，并是<br /><br />&nbsp;&nbsp;&nbsp;&nbsp;姬姓子孙；孔、殷、宋、华、向、萧、亳、皇甫，并是子姓苗裔。自余诸国，准<br /><br />&nbsp;&nbsp;&nbsp;&nbsp;例皆然。因邑因官，分枝布叶，未知此等诸姓，是谁配属？又检《春秋》，以陈、<br /><br />&nbsp;&nbsp;&nbsp;&nbsp;卫及秦并同水姓，齐、郑及宋皆为火姓，或承所出之祖，或系所属之星，或取所<br /><br />&nbsp;&nbsp;&nbsp;&nbsp;居之地，亦非宫、商、角、徵，共相管摄。此则事不稽古，义理乖僻者也。<br /><br />&nbsp;&nbsp;&nbsp;&nbsp;叙《禄命》曰：<br /><br />&nbsp;&nbsp;&nbsp;&nbsp;谨案《史记》，宋忠、贾谊讥司马季主云：“夫卜筮者，高人禄命以悦人心，<br /><br />&nbsp;&nbsp;&nbsp;&nbsp;矫言祸福以尽人财。”又案王充《论衡》云：“见骨体而知命禄，睹命禄而知骨<br /><br />&nbsp;&nbsp;&nbsp;&nbsp;体。”此即禄命之书，行之久矣。多言或中，人乃信之。今更研寻，本非实录。<br /><br />&nbsp;&nbsp;&nbsp;&nbsp;但以积善余庆，不假建禄之吉；积恶余殃，岂由劫杀之灾？皇天无亲，常与善人，<br /><br />&nbsp;&nbsp;&nbsp;&nbsp;祸福之应，其犹影响。故有夏多罪，天命剿绝；宋景修德，妖孛夜移。学也禄在，<br /><br />&nbsp;&nbsp;&nbsp;&nbsp;岂待生当建学。文王勤忧损寿，不关月值空亡。长平坑卒，未闻共犯三刑；南阳<br /><br />&nbsp;&nbsp;&nbsp;&nbsp;贵士，何必俱当六合？历阳成湖，非独河魁之上；蜀郡炎燎，岂由灾厄之下？今<br /><br />&nbsp;&nbsp;&nbsp;&nbsp;时亦有同年同禄，而贵贱悬殊；共命共胎，而夭寿更异。<br /><br />&nbsp;&nbsp;&nbsp;&nbsp;案《春秋》，鲁桓公六年七月，鲁庄公生。今检《长历》，庄公生当乙亥之<br /><br />&nbsp;&nbsp;&nbsp;&nbsp;岁，建申之月。以此推之，庄公乃当禄之空亡。依禄命书，法合贫贱，又犯勾绞<br /><br />&nbsp;&nbsp;&nbsp;&nbsp;六害，背驿马三刑，当此三者，并无官爵。火命七月，生当病乡，为人啡酰身<br /><br />&nbsp;&nbsp;&nbsp;&nbsp;合矬陋。今案《齐诗》讥庄公“猗嗟昌兮，颀若长兮。美目扬兮，巧趋跄兮。”<br /><br />&nbsp;&nbsp;&nbsp;&nbsp;唯有向命一条，法当长命。依检《春秋》，庄公薨时计年四十五矣。此则禄命不<br /><br />&nbsp;&nbsp;&nbsp;&nbsp;验一也。又案《史记》，秦庄襄王四十八年，始皇帝生，宋忠注云：“因正月生，<br /><br />&nbsp;&nbsp;&nbsp;&nbsp;乃名政。”依检襄王四十八年，岁在壬寅。此年正月生者，命当背禄，法无官爵，<br /><br />&nbsp;&nbsp;&nbsp;&nbsp;假得禄合，奴婢尚少。始皇又当破驿马三刑，身克驿马，法当望官不到，金命正<br /><br />&nbsp;&nbsp;&nbsp;&nbsp;月，生当绝下，为人无始有终，老而弥吉。今检《史记》，始皇乃是有始无终，<br /><br />&nbsp;&nbsp;&nbsp;&nbsp;老更弥凶。唯建命生，法合长寿，计其崩时，不过五十。禄命不验二也。又《汉<br /><br />&nbsp;&nbsp;&nbsp;&nbsp;武故事》，武帝以乙酉之岁七月七日平旦时生。亦当禄空亡下，法无官爵，虽向<br /><br />&nbsp;&nbsp;&nbsp;&nbsp;驿马，尚隔四辰。依禄命法，少无官荣，老而方盛。今检《汉书》，武帝即位，<br /><br />&nbsp;&nbsp;&nbsp;&nbsp;年始十六，末年已后，户口减半。禄命不验三也。又按《后魏书》云：孝文皇帝<br /><br />&nbsp;&nbsp;&nbsp;&nbsp;皇兴元年八月生。今按《长历》，其年岁在丁未。以此推之，孝文皇帝背禄命并<br /><br />&nbsp;&nbsp;&nbsp;&nbsp;驿马三刑，身克驿马。依禄命书，法无官爵，命当父死中生，法当生不见父。今<br /><br />&nbsp;&nbsp;&nbsp;&nbsp;检《魏书》，孝文皇帝身受其父显祖之禅。礼云：“嗣子位定于初丧，逾年之后，<br /><br />&nbsp;&nbsp;&nbsp;&nbsp;方始正号。是以天子无父，事三老也。孝文受禅，异于常礼，躬率天下，以事其<br /><br />&nbsp;&nbsp;&nbsp;&nbsp;亲，而禄命云不合识父。禄命不验四也。又按沈约《宋书》云：“宋高祖癸亥岁<br /><br />&nbsp;&nbsp;&nbsp;&nbsp;三月生。依此而推，禄之与命，并当空亡。依禄命书，法无官爵；又当子墓中生，<br /><br />&nbsp;&nbsp;&nbsp;&nbsp;唯宜嫡子，假有次子，法当早卒。今检《宋书》，高祖长子先被篡弑，次子义隆，<br /><br />&nbsp;&nbsp;&nbsp;&nbsp;享国多年。高祖又当祖禄下生，法得嫡孙财禄。今检《宋书》其孙刘劭、刘浚并<br /><br />&nbsp;&nbsp;&nbsp;&nbsp;为篡逆，几失宗祧。禄命不验五也。<br /><br />&nbsp;&nbsp;&nbsp;&nbsp;叙《葬书》曰：<br /><br />&nbsp;&nbsp;&nbsp;&nbsp;《易》曰：“古之葬者，衣之以薪，不封不树，丧期无数。”后世圣人易之<br /><br />&nbsp;&nbsp;&nbsp;&nbsp;以棺椁，盖取诸《大过》。《礼》云：“葬者，藏也，欲使人不得见之。”然<br /><br />&nbsp;&nbsp;&nbsp;&nbsp;《孝经》云：“卜其宅兆而安厝之。”以其顾复事毕，长为感慕之所；窀穸礼终，<br /><br />&nbsp;&nbsp;&nbsp;&nbsp;永作魂神之宅。朝市迁变，不得豫测于将来，泉石交侵，不可先知于地下。是以<br /><br />&nbsp;&nbsp;&nbsp;&nbsp;谋及龟筮，庶无后艰，斯乃备于慎终之礼，曾无吉凶之义。暨乎近代以来，加之<br /><br />&nbsp;&nbsp;&nbsp;&nbsp;阴阳葬法，或选年月便利，或量墓田远近，一事失所，祸及死生。巫者利其货贿，<br /><br />&nbsp;&nbsp;&nbsp;&nbsp;莫不擅加妨害。遂使葬书一术，乃有百二十家。各说吉凶，拘而多忌。且天覆地<br /><br />&nbsp;&nbsp;&nbsp;&nbsp;载，乾坤之理备焉；一刚一柔，消息之义详矣。或成于昼夜之道，感于男女之化，<br /><br />&nbsp;&nbsp;&nbsp;&nbsp;三光运于上，四气通于下，斯乃阴阳之大经，不可失之于斯须也。至于丧葬之吉<br /><br />&nbsp;&nbsp;&nbsp;&nbsp;凶，乃附此为妖妄。《传》云：“王者七日而殡，七月而葬；诸侯五日而殡，五<br /><br />&nbsp;&nbsp;&nbsp;&nbsp;月而葬；大夫经时而葬；士及庶人逾月而已。”此则贵贱不同，礼亦异数。欲使<br /><br />&nbsp;&nbsp;&nbsp;&nbsp;同盟同轨，赴吊有期，量事制宜，遂为常式。法既一定，不得违之。故先期而葬，<br /><br />&nbsp;&nbsp;&nbsp;&nbsp;谓之不怀；后期而不葬，讥之殆礼。此则葬有定期，不择年月，一也。《春秋》<br /><br />&nbsp;&nbsp;&nbsp;&nbsp;又云：丁巳，葬定公，雨，不克葬，至于戊午襄事。礼经善之。《礼记》云“卜<br /><br />&nbsp;&nbsp;&nbsp;&nbsp;葬先远日”者，盖选月终之日，所以避不怀也。今检葬书，以己亥之日用葬最凶。<br /><br />&nbsp;&nbsp;&nbsp;&nbsp;谨按春秋之际，此日葬者凡有二十余件。此则葬不择日，二也。《礼记》又云：<br /><br />&nbsp;&nbsp;&nbsp;&nbsp;“周尚赤，大事用平旦；殷尚白，大事用日中；夏尚黑，大事用昏时。”郑玄<br /><br />&nbsp;&nbsp;&nbsp;&nbsp;《注》云：“大事者何？谓丧葬也。”此则直取当代所尚，不择时之早晚。《春<br /><br />&nbsp;&nbsp;&nbsp;&nbsp;秋》云，郑卿子产及子太叔葬郑简公，于时司墓大夫室当葬路。若坏其室，即平<br /><br />&nbsp;&nbsp;&nbsp;&nbsp;旦而窆；不坏其室，即日中而窆。子产不欲坏室，欲待日中。子太叔云：“若至<br /><br />&nbsp;&nbsp;&nbsp;&nbsp;日中而窆，恐久劳诸侯大夫来会葬者。”然子产既云博物君子，太叔乃为诸侯之<br /><br />&nbsp;&nbsp;&nbsp;&nbsp;选，国之大事，无过丧葬，必是义有吉凶，斯等岂得不用？今乃不问时之得失，<br /><br />&nbsp;&nbsp;&nbsp;&nbsp;唯论人事可否。《曾子问》云：“葬逢日蚀，舍于路左，待明而行，所以备非常<br /><br />&nbsp;&nbsp;&nbsp;&nbsp;也。”若依葬书，多用乾、艮二时，并是近半夜，此即文与礼违。今检《礼传》，<br /><br />&nbsp;&nbsp;&nbsp;&nbsp;葬不择时，三也。葬书云，富贵官品，皆由安葬所致；年命延促，亦曰坟垅所招。<br /><br />&nbsp;&nbsp;&nbsp;&nbsp;然今按《孝经》云：“立身行道，则扬名于后世，以显父母。”《易》曰：“圣<br /><br />&nbsp;&nbsp;&nbsp;&nbsp;人之大宝曰位，何以守位曰仁。”是以日慎一日，则泽及于无疆；苟德不建，则<br /><br />&nbsp;&nbsp;&nbsp;&nbsp;人而无后，此则非由安葬吉凶而论福祚延促。臧孙有后于鲁，不关葬得吉日，若<br /><br />&nbsp;&nbsp;&nbsp;&nbsp;敖绝祀于荆，不由迁厝失所。此则安葬吉凶不可信用，其义四也。今之丧葬吉凶，<br /><br />&nbsp;&nbsp;&nbsp;&nbsp;皆依五姓便利。古之葬者，并在国都之北，域兆既有常所，何取姓墓之义？赵氏<br /><br />&nbsp;&nbsp;&nbsp;&nbsp;之葬，并在九原；汉之山陵，散在诸处。上利下利，蔑尔不论，大墓小墓，其义<br /><br />&nbsp;&nbsp;&nbsp;&nbsp;安在？及其子孙富贵不绝，或与三代同风，或分六国而王。此则五姓之义，大无<br /><br />&nbsp;&nbsp;&nbsp;&nbsp;稽古；吉凶之理，何从而生？其义五也。且人臣名位，进退何常，亦有初贱而后<br /><br />&nbsp;&nbsp;&nbsp;&nbsp;贵，亦有始泰而终否。是以子文三已令尹，展禽三黜士师。卜葬一定，更不回改，<br /><br />&nbsp;&nbsp;&nbsp;&nbsp;冢墓既成，曾不革易，则何因名位无时暂安。故知官爵弘之在人，不由安葬所致。<br /><br />&nbsp;&nbsp;&nbsp;&nbsp;其义六也。野俗无识，皆信葬书，巫者诈其吉凶，愚人因而徼幸。遂使擗踊之际，<br /><br />&nbsp;&nbsp;&nbsp;&nbsp;择葬地而希官品；荼毒之秋，选葬时以规财禄。或云辰日不宜哭泣，遂莞尔而对<br /><br />&nbsp;&nbsp;&nbsp;&nbsp;宾客受吊；或云同属忌于临圹，乃吉服不送其亲。圣人设教，岂其然也？葬书败<br /><br />&nbsp;&nbsp;&nbsp;&nbsp;俗，一至于斯，其义七也。<br /><br />&nbsp;&nbsp;&nbsp;&nbsp;太宗又令才造《方域图》及《教飞骑战阵图》，皆称旨，擢授太常丞。永徽<br /><br />&nbsp;&nbsp;&nbsp;&nbsp;初，预修《文思博要》及《姓氏录》。显庆中，高宗以琴曲古有《白雪》，近代<br /><br />&nbsp;&nbsp;&nbsp;&nbsp;顿绝，使太常增修旧曲。才上言曰：“臣按《礼记》及《家语》云，舜弹五弦之<br /><br />&nbsp;&nbsp;&nbsp;&nbsp;琴，歌《南风》之诗。是知琴操曲弄，皆合于歌。又张华《博物志》云：《白雪》<br /><br />&nbsp;&nbsp;&nbsp;&nbsp;是天帝使素女鼓五十弦瑟曲名。又楚大夫宋玉对襄王云，有客于郢中歌《阳春白<br /><br />&nbsp;&nbsp;&nbsp;&nbsp;雪》，国中和者数十人。是知《白雪》琴曲，本宜合歌，以其调高，人和遂寡。<br /><br />&nbsp;&nbsp;&nbsp;&nbsp;自宋玉已来，迄今千祀，未有能歌《白雪》曲者。臣今准敕，依琴中旧曲，定其<br /><br />&nbsp;&nbsp;&nbsp;&nbsp;宫商，然后教习，并合于歌，辄以御制《雪诗》为《白雪》歌词。又案古今乐府，<br /><br />&nbsp;&nbsp;&nbsp;&nbsp;奏正曲之后，皆别有送声，君唱臣和，事彰前史。今取太尉长孙无忌、仆射于志<br /><br />&nbsp;&nbsp;&nbsp;&nbsp;宁、侍中许敬宗等《奉和雪诗》以为送声，合十六节，今悉教讫，并皆合韵。”<br /><br />&nbsp;&nbsp;&nbsp;&nbsp;高宗大悦，更作《白雪歌词》十六首，付太常编于乐府。时右监门长史苏敬上言，<br /><br />&nbsp;&nbsp;&nbsp;&nbsp;陶弘景所撰《本草》，事多舛谬。诏中书令许敬宗与才及李淳风、礼部郎中孔志<br /><br />&nbsp;&nbsp;&nbsp;&nbsp;约，并诸名医，增损旧本，仍令司空李拮芗喽ㄖ，并图合成五十四卷，大行于<br /><br />&nbsp;&nbsp;&nbsp;&nbsp;代。才龙朔中为太子司更大夫，麟德二年卒。著《隋记》二十卷，行于时。<br /><br />&nbsp;&nbsp;&nbsp;&nbsp;子方毅，七岁能诵《周易》、《毛诗》。太宗闻其幼敏，召见，甚奇之，赐<br /><br />&nbsp;&nbsp;&nbsp;&nbsp;以缣帛。后为右卫铠曹参军。母终，哀恸过礼，竟以毁卒。布车载丧，随W车<br /><br />&nbsp;&nbsp;&nbsp;&nbsp;而葬。友人郎余令以白粥、玄酒，生刍一束，于路隅奠祭，甚为时人之所哀惜。<br /><br />&nbsp;&nbsp;&nbsp;&nbsp;史臣曰：孝孙定音律，仁均正历数，淳风候象纬，吕才推阴阳，订于其伦，<br /><br />&nbsp;&nbsp;&nbsp;&nbsp;咸以为裨、梓、京、管之流也。然旋宫三代之法，秦火籍炀，历代缺其正音，而<br /><br />&nbsp;&nbsp;&nbsp;&nbsp;云孝孙复始，大可叹也。淳风精于术数，能知女主革命，而不知其人，则所未喻<br /><br />&nbsp;&nbsp;&nbsp;&nbsp;矣。吕才核拘忌之曲学，皆有经据，不亦贤乎！古人所以存而不议，盖有意焉。<br /><br />&nbsp;&nbsp;&nbsp;&nbsp;赞曰：祖、傅、淳、才，彰往考来。裁筠O谷，运箸清台。推迎斡运，图写<br /><br />&nbsp;&nbsp;&nbsp;&nbsp;昭回。重黎之后，诸子贤哉！</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2952);">加入书签</a><a
                        href="2951.html">上一页</a>&larr;<a href="index.html">返回列表</a>&rarr;<a
                            href="2953.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2951.html"; var next_page = "2953.html"; var index_page = "index.html"; var sortid = "9"; var article_id = "45"; var chapter_id = "2952"; var articlename = "旧唐书"; var chaptername = " 卷七十九 列传第二十九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>