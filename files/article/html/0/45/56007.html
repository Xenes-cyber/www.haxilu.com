<!DOCTYPE html>
<html>
<head>
<meta charset="gbk" />
<title>旧唐书- 卷一百二十五 列传第七十五-在线阅读-哈西文学网</title>
<meta name="keywords" content="刘d，旧唐书， 卷一百二十五 列传第七十五全文， 卷一百二十五 列传第七十五在线阅读 哈西文学网" />
<meta name="description" content="哈西文学网提供刘d的旧唐书  卷一百二十五 列传第七十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56007.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56007.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十五 列传第七十五</h1>
            <div class="link xb">
                <a href="56006.html">上一页</a>&larr;<a href="index.html">返回列表</a>&rarr;<a
                    href="56008.html">下一页</a></div>			
            <div id="BookText">&nbsp;&nbsp;&nbsp;&nbsp;○张镒（冯河清附）刘从一萧复柳浑<br /><br />&nbsp;&nbsp;&nbsp;&nbsp;张镒，苏州人，朔方节度使齐丘之子也。以门荫授左卫兵曹参军。郭子仪为<br /><br />&nbsp;&nbsp;&nbsp;&nbsp;关内副元帅，以尝伏事齐丘，辟镒为判官。授大理评事，迁殿中侍御史。乾元初，<br /><br />&nbsp;&nbsp;&nbsp;&nbsp;华原令卢枞以公事呵责邑人内侍齐令诜，令诜衔之，构诬。外发镒按验，枞当降<br /><br />&nbsp;&nbsp;&nbsp;&nbsp;官，及下有司，枞当杖死。镒其公服白其母曰：“上疏理枞，枞必免死，镒必坐<br /><br />&nbsp;&nbsp;&nbsp;&nbsp;贬。若以私则镒负于当官，贬则以太夫人为忧，敢问所安？”母曰：尔无累于道，<br /><br />&nbsp;&nbsp;&nbsp;&nbsp;吾所安也。”遂执奏正罪，枞获配流，镒贬抚州司户。量移晋陵令，未之官，洪<br /><br />&nbsp;&nbsp;&nbsp;&nbsp;吉观察张镐辟为判官，奏授殿中侍御史。迁屯田员外郎，转祠部、右司二员外。<br /><br />&nbsp;&nbsp;&nbsp;&nbsp;母忧居丧有闻，免丧，除司勋员外。交游不杂，与杨绾、崔v甫相善。大历五年，<br /><br />&nbsp;&nbsp;&nbsp;&nbsp;除濠州刺史，为政清净，州事大理。乃招经术之士，讲训生徒，比去郡，升明经<br /><br />&nbsp;&nbsp;&nbsp;&nbsp;者四十余人。撰《三礼图》九卷、《五经微旨》十四卷、《孟子音义》三卷。李<br /><br />&nbsp;&nbsp;&nbsp;&nbsp;灵曜反于汴州，镒训练乡兵，严守御之备，诏书褒异，加侍御史、沿淮镇守使。<br /><br />&nbsp;&nbsp;&nbsp;&nbsp;寻迁寿州刺史，使如故。德宗即位，除江南西道都团练观察使、洪州刺史、兼御<br /><br />&nbsp;&nbsp;&nbsp;&nbsp;史中丞，征拜吏部侍郎，寻除河中晋绛都防御观察使。到官数日，改汴滑节度观<br /><br />&nbsp;&nbsp;&nbsp;&nbsp;察使、汴州刺史、兼御史大夫，以疾辞，逗留于中路，征入，养疾私第。未几，<br /><br />&nbsp;&nbsp;&nbsp;&nbsp;拜中书侍郎、平章事、集贤殿学士，修国史。<br /><br />&nbsp;&nbsp;&nbsp;&nbsp;建中三年正月，太仆卿赵纵为奴当千发其阴事，纵下御史台，贬循州司马，<br /><br />&nbsp;&nbsp;&nbsp;&nbsp;留当千于内侍省。镒上疏论之曰：<br /><br />&nbsp;&nbsp;&nbsp;&nbsp;伏见赵纵为奴所告下狱，人皆震惧，未测圣情。贞观二年，太宗谓侍臣曰：<br /><br />&nbsp;&nbsp;&nbsp;&nbsp;比有奴告其主谋逆，此极弊法，特须禁断。假令有谋反者，必不独成，自有他人<br /><br />&nbsp;&nbsp;&nbsp;&nbsp;论之，岂藉其奴告也。自今已后，奴告主者皆不受，尽令斩决。”由是贱不得干<br /><br />&nbsp;&nbsp;&nbsp;&nbsp;贵，下不得陵上，教化之本既正，悖乱之渐不生。为国之经，百代难改，欲全其<br /><br />&nbsp;&nbsp;&nbsp;&nbsp;事体，实在防微。顷者长安令李济得罪因奴，万年令霍晏得罪因婢，愚贱之辈，<br /><br />&nbsp;&nbsp;&nbsp;&nbsp;悖慢成风，主反畏之，动遭诬告，充溢府县，莫能断决。建中元年五月二十八日，<br /><br />&nbsp;&nbsp;&nbsp;&nbsp;诏曰：准斗竞律，诸奴婢告主，非谋叛已上者，同自首法，并准律处分。”自此<br /><br />&nbsp;&nbsp;&nbsp;&nbsp;奴婢复顺，狱诉稍息。今赵纵非叛逆，奴实奸凶，奴在禁中，纵独下狱，考之于<br /><br />&nbsp;&nbsp;&nbsp;&nbsp;法，或恐未正。将帅之功，莫大于子仪；人臣之位，莫大于尚父。殁身未几，坟<br /><br />&nbsp;&nbsp;&nbsp;&nbsp;土仅乾，两婿先已当辜，赵纵今又下狱。设令纵实抵法，所告非奴，才经数月，<br /><br />&nbsp;&nbsp;&nbsp;&nbsp;连罪三婿。录勋念旧，犹或可容，况在章程，本宜宥免。陛下方诛群贼，大用武<br /><br />&nbsp;&nbsp;&nbsp;&nbsp;臣，虽见宠于当时，恐息望于他日。太宗之令典尚在，陛下之明诏始行，一朝偕<br /><br />&nbsp;&nbsp;&nbsp;&nbsp;违，不与众守，于教化恐失，于刑法恐烦，所益悉无，所伤至广。臣非私赵纵，<br /><br />&nbsp;&nbsp;&nbsp;&nbsp;非恶此奴，叨居股肱，职在匡弼，斯昌大体，敢不极言。伏乞圣慈，纳臣愚恳。<br /><br />&nbsp;&nbsp;&nbsp;&nbsp;上深纳之，纵于是左贬而已，当千杖杀之。镒乃令召子仪家僮数百人，以死<br /><br />&nbsp;&nbsp;&nbsp;&nbsp;奴示之。<br /><br />&nbsp;&nbsp;&nbsp;&nbsp;卢杞忌镒名重道直，无以陷之，以方用兵西边，杞乃伪请行，上固以不可，<br /><br />&nbsp;&nbsp;&nbsp;&nbsp;因荐镒以中书侍郎为凤翔陇右节度使代朱，与吐蕃相尚结赞等盟于清水。将盟，<br /><br />&nbsp;&nbsp;&nbsp;&nbsp;镒与结赞约各以二千人赴坛所，执兵者半之，列于坛外二百步；散从者半之，分<br /><br />&nbsp;&nbsp;&nbsp;&nbsp;立坛下。镒与宾佐齐映、齐抗及盟官崔汉衡、樊泽、常鲁、于E等七人，皆朝服；<br /><br />&nbsp;&nbsp;&nbsp;&nbsp;结赞与其本国将相论悉颊藏、论臧热、论利u、斯官者、论力徐等亦七人，俱升<br /><br />&nbsp;&nbsp;&nbsp;&nbsp;坛为盟。初，约汉以牛，蕃以马为牲，镒耻与之盟，将杀其礼，乃请结赞曰：<br /><br />&nbsp;&nbsp;&nbsp;&nbsp;“汉非牛不田，蕃非马不行，今请以羊豕犬三物代之。”结赞许诺。时塞外无豕，<br /><br />&nbsp;&nbsp;&nbsp;&nbsp;结赞请以羝羊，镒出犬、白羊，乃坎于坛北刑之，杂血一器而歃，盟文曰：<br /><br />&nbsp;&nbsp;&nbsp;&nbsp;唐有天下，恢奄禹迹，舟车所至，莫不率俾。以累圣重光，卜年惟永，恢王<br /><br />&nbsp;&nbsp;&nbsp;&nbsp;者之丕业，被四海以声教。与吐蕃赞普，代为婚姻，因结邻好，安危同体，甥舅<br /><br />&nbsp;&nbsp;&nbsp;&nbsp;之国，将二百年。其间或因小忿，弃惠为仇，封疆骚然，靡有宁岁。皇帝践阼，<br /><br />&nbsp;&nbsp;&nbsp;&nbsp;愍兹黎元，乃释俘囚悉归蕃落。二国展礼，同兹协和，行人往复，累布成命。是<br /><br />&nbsp;&nbsp;&nbsp;&nbsp;必诈谋不起，兵革不用矣。彼犹以两国之要，求之永久，古有结盟，今请用之。<br /><br />&nbsp;&nbsp;&nbsp;&nbsp;国家务息边人，外其故地，弃利蹈义，坚盟从约。今国家所守界：泾州西至弹筝<br /><br />&nbsp;&nbsp;&nbsp;&nbsp;峡西口，陇州西至清水县，凤州西至同谷县，暨剑南西山、大渡河东，为汉界。<br /><br />&nbsp;&nbsp;&nbsp;&nbsp;蕃国守镇在兰、渭、原、会，西至临洮，又东至成州，抵剑南西界磨些诸蛮、大<br /><br />&nbsp;&nbsp;&nbsp;&nbsp;渡水西南，为蕃界。其兵马镇守之处州县见有居人，彼此两边见属汉诸蛮，以今<br /><br />&nbsp;&nbsp;&nbsp;&nbsp;所分见住处依前所有不载者，蕃有兵马处蕃守，汉有兵马处汉守，不得侵越。其<br /><br />&nbsp;&nbsp;&nbsp;&nbsp;先未有兵马处，不得杂置并筑城堡耕种。今二国将相受辞而会，斋戒将事，告天<br /><br />&nbsp;&nbsp;&nbsp;&nbsp;地山川之神，惟神昭临，无得衍坠。其盟文藏于郊庙，副在有司，二国之诚，其<br /><br />&nbsp;&nbsp;&nbsp;&nbsp;永保之。<br /><br />&nbsp;&nbsp;&nbsp;&nbsp;结赞亦出盟文，不加于坎，但埋牲而已。盟毕，结赞请镒就坛之西南隅佛幄<br /><br />&nbsp;&nbsp;&nbsp;&nbsp;中焚香为誓，誓毕，复升坛饮酒。献酬之礼，各用其物，以将厚意而归。<br /><br />&nbsp;&nbsp;&nbsp;&nbsp;德宗将幸奉天，镒窃知之，将迎銮驾，具财货服用献行在。李楚琳者，尝事<br /><br />&nbsp;&nbsp;&nbsp;&nbsp;朱，得其心。军司马齐映等密谋曰：“楚琳不去，必为乱。”乃遣楚琳屯于陇<br /><br />&nbsp;&nbsp;&nbsp;&nbsp;州。楚琳知其谋，乃托故不时发。镒始以迎驾心忧惑，以楚琳承命去矣，殊不促<br /><br />&nbsp;&nbsp;&nbsp;&nbsp;其行。镒修饰边幅，不为军士所悦。是夜，楚琳遂与其党王汾、李卓、牛僧伽等<br /><br />&nbsp;&nbsp;&nbsp;&nbsp;作乱。镒夜缒而走，判官齐映自水窦出，齐抗为佣保负荷而逃，皆获免。镒出凤<br /><br />&nbsp;&nbsp;&nbsp;&nbsp;翔三十里，及二子皆为候骑所得，楚琳俱杀之；判官王沼、张元度、柳遇、李溆<br /><br />&nbsp;&nbsp;&nbsp;&nbsp;被杀。寻赠太子太傅，葬事官给。<br /><br />&nbsp;&nbsp;&nbsp;&nbsp;冯河清者，京兆人也。初以武艺从军，隶朔方节度郭子仪，以战功授左卫大<br /><br />&nbsp;&nbsp;&nbsp;&nbsp;将军同正；隶泾原节度马U，频以偏师御吐蕃，甚有杀获之功。历试太子詹事、<br /><br />&nbsp;&nbsp;&nbsp;&nbsp;兼御史中丞，充兵马使。建中四年，节度使姚令言奉诏率兵赴关东，以河清知兵<br /><br />&nbsp;&nbsp;&nbsp;&nbsp;马留后，判官、殿中侍御史姚况知州事。及令言至京师，所统兵叛，上幸奉天，<br /><br />&nbsp;&nbsp;&nbsp;&nbsp;河清与况闻之，乃集三军大哭，因共激励将吏，誓敦诚节，众颇义之。即时发甲<br /><br />&nbsp;&nbsp;&nbsp;&nbsp;仗、器械、车百余辆，连夜送行在所。时驾初迁幸，六军虽集，苍黄之际，都无<br /><br />&nbsp;&nbsp;&nbsp;&nbsp;戎器，及泾州甲仗至，军士大振，特诏褒其诚效，拜四镇北庭行军泾原节度使、<br /><br />&nbsp;&nbsp;&nbsp;&nbsp;兼御史大夫；姚况兼御史中丞、行军司马。俄加河清检校工部尚书。贼及姚令<br /><br />&nbsp;&nbsp;&nbsp;&nbsp;言累遣间谍招诱，河清辄拘而戮焉。及驾幸梁州，其将田希鉴潜通，使结凶党<br /><br />&nbsp;&nbsp;&nbsp;&nbsp;害河清。寻赠尚书左仆射，葬事官给。兴元元年，赠太子少傅。<br /><br />&nbsp;&nbsp;&nbsp;&nbsp;刘从一，中书侍郎林甫之玄孙也。祖令植，礼部侍郎。父孺之，京兆府少尹。<br /><br />&nbsp;&nbsp;&nbsp;&nbsp;从一少举进士，大历中宏词，授秘书省校书郎，以调中第，补渭南尉，雅为常衮<br /><br />&nbsp;&nbsp;&nbsp;&nbsp;所推重。及衮为相，迁监察御史。居无何，丁母忧。服除，宰相卢杞荐之，超迁<br /><br />&nbsp;&nbsp;&nbsp;&nbsp;侍御史。居数月，以亲避除刑部员外郎。建中末，普王之为元帅也，迁吏部郎中、<br /><br />&nbsp;&nbsp;&nbsp;&nbsp;兼御史中丞，为元帅判官。德宗居奉天，拜刑部侍郎、平章事，从幸梁州。明年<br /><br />&nbsp;&nbsp;&nbsp;&nbsp;六月，改中书侍郎、平章事。岁中，加集贤殿大学士、修史。上遇之甚厚，以容<br /><br />&nbsp;&nbsp;&nbsp;&nbsp;身远罪而已，不能有所匡辅。无几，以疾请告，至是，病甚辞位，章疏六上，乃<br /><br />&nbsp;&nbsp;&nbsp;&nbsp;许，除户部尚书。寻卒，年四十四，辍朝三日，赠太子太傅。初，林甫生祥道，<br /><br />&nbsp;&nbsp;&nbsp;&nbsp;麟德初为右相，祥道即从一曾伯祖也。令植从父兄齐贤，弘道初为侍中。自祥道<br /><br />&nbsp;&nbsp;&nbsp;&nbsp;至从一，刘氏凡三相。<br /><br />&nbsp;&nbsp;&nbsp;&nbsp;萧复，字履初，太子太师嵩之孙，新昌公主之子。父衡，太仆卿、驸马都尉。<br /><br />&nbsp;&nbsp;&nbsp;&nbsp;少秉清操，其群从兄弟，竞饰舆马，以侈靡相尚，复衣浣濯之衣，独居一室，习<br /><br />&nbsp;&nbsp;&nbsp;&nbsp;学不倦，非词人儒士不与之游。伯华每叹异之。以主荫，初为宫门郎，累至太子<br /><br />&nbsp;&nbsp;&nbsp;&nbsp;仆。<br /><br />&nbsp;&nbsp;&nbsp;&nbsp;广德中，连岁不稔，谷价翔贵，家贫，将鬻昭应别业。时宰相王缙闻其林泉<br /><br />&nbsp;&nbsp;&nbsp;&nbsp;之美，心欲之，乃使弟f诱焉，曰：“足下之才，固宜居右职，如以别业奉家兄，<br /><br />&nbsp;&nbsp;&nbsp;&nbsp;当以要地处矣。”复对曰：“仆以家贫而鬻旧业，将以拯济孀幼耳，倘以易美职<br /><br />&nbsp;&nbsp;&nbsp;&nbsp;于身，令门内冻馁，非鄙夫之心也。”缙憾之，乃罢复官。沉废数年，复处之自<br /><br />&nbsp;&nbsp;&nbsp;&nbsp;若。后累至尚书郎。大历十四年，自常州刺史为潭州刺史、湖南观察使。及为同<br /><br />&nbsp;&nbsp;&nbsp;&nbsp;州刺史，州人阻饥，有京畿观察使储廪在境内，复辄以赈贷，为有司所劾，削阶。<br /><br />&nbsp;&nbsp;&nbsp;&nbsp;朋友唁之，复怡然曰：“苟利于人，敢惮薄罚。”寻为兵部侍郎。建中末，普王<br /><br />&nbsp;&nbsp;&nbsp;&nbsp;为襄汉元帅，以复为户部尚书、统军长史，以复父名衡，特诏避之，未行。扈驾<br /><br />&nbsp;&nbsp;&nbsp;&nbsp;奉天，拜吏部尚书、平章事。复尝奏曰：“宦者自艰难已来，初为监军，自尔恩<br /><br />&nbsp;&nbsp;&nbsp;&nbsp;幸过重。此辈只合委宫掖之寄，不可参兵机政事之权。”上不悦，又请别对，奏<br /><br />&nbsp;&nbsp;&nbsp;&nbsp;云：“陛下临御之初，圣德光被，自用杨炎、卢杞秉政，镐禄书啵以致今日。<br /><br />&nbsp;&nbsp;&nbsp;&nbsp;今虽危急，伏愿陛下深革睿思，微臣敢当此任。若令臣依阿偷免，臣不敢旷职。”<br /><br />&nbsp;&nbsp;&nbsp;&nbsp;卢杞奏对于上前，阿谀顺旨，复正色曰：“杞之词不正。”德宗愕然，退谓左右<br /><br />&nbsp;&nbsp;&nbsp;&nbsp;曰：“萧复颇轻朕。”遂令往江南宣抚。<br /><br />&nbsp;&nbsp;&nbsp;&nbsp;先时，淮南节度陈少游首称臣于李希烈，凤翔将李楚琳杀节度使张镒以应朱<br /><br />&nbsp;&nbsp;&nbsp;&nbsp;，镒判官韦皋先知陇州留后，首杀豳叛卒数百人，不应楚琳。复江南使回，与<br /><br />&nbsp;&nbsp;&nbsp;&nbsp;宰相同对讫，复独留，奏曰：“陛下自返宫阙，勋臣已蒙官爵，唯旌善惩恶，未<br /><br />&nbsp;&nbsp;&nbsp;&nbsp;有区分。陈少游将相之寄最崇，首败臣节；韦皋名宦最卑，特建忠义。请令韦皋<br /><br />&nbsp;&nbsp;&nbsp;&nbsp;代少游，则天下明然知逆顺之理。”上许之。复出，宰相李勉、卢翰、刘从一方<br /><br />&nbsp;&nbsp;&nbsp;&nbsp;同归中书，中使马钦绪至，揖从一，附耳语而退，诸相各归阁。从一诣复曰：<br /><br />&nbsp;&nbsp;&nbsp;&nbsp;“适钦绪宣旨，令与公商量朝来所奏便进，勿令李勉、卢翰知。”复曰：“适来<br /><br />&nbsp;&nbsp;&nbsp;&nbsp;奏对，亦闻斯旨，然未谕圣心，已面陈述，上意尚尔，复未敢言其事。”复又曰：<br /><br />&nbsp;&nbsp;&nbsp;&nbsp;“唐、虞有佥曰之论，朝廷有事，尚合与公卿同议。今勉、翰不可在相位，即去<br /><br />&nbsp;&nbsp;&nbsp;&nbsp;之；既在相位，合同商量，何故独避此之一节？且与公行之无爽，但恐浸以成俗，<br /><br />&nbsp;&nbsp;&nbsp;&nbsp;此政之大弊也。”竟不言于从一。从一奏之，上浸不悦。复累表辞疾，请罢知政<br /><br />&nbsp;&nbsp;&nbsp;&nbsp;事，从之，守太子左庶子。三年，坐郜国公主亲累，检校左庶子，于饶州安置。<br /><br />&nbsp;&nbsp;&nbsp;&nbsp;四年，终于饶州，时年五十七。<br /><br />&nbsp;&nbsp;&nbsp;&nbsp;复门望高华，志砺名节，与流俗不甚通狎。及登台辅，临事不苟，颇为同列<br /><br />&nbsp;&nbsp;&nbsp;&nbsp;所嫉，以故居位不久。性孝友，居家甚睦，为族子所累，晏然屏退，口未尝言。<br /><br />&nbsp;&nbsp;&nbsp;&nbsp;郜国公主者，肃宗之女也，出降驸马萧升，升于复为从兄弟，升早卒。贞元<br /><br />&nbsp;&nbsp;&nbsp;&nbsp;中，蜀州别驾萧鼎、商州丰阳令韦恪、前彭州司马李万、太子詹事李升等出入主<br /><br />&nbsp;&nbsp;&nbsp;&nbsp;第，秽声流闻。德宗怒，幽主于别第，李万决杀，升贬岭南，萧鼎、韦恪决四十，<br /><br />&nbsp;&nbsp;&nbsp;&nbsp;长流岭表。又言公主行厌祷，其子位为祷文，位弟佩、儒、萍耙旄感宙饴矶嘉<br /><br />&nbsp;&nbsp;&nbsp;&nbsp;裴液，并长流端州。公主女为皇太子妃，即顺宗也。太子惧，亦请与妃离婚。六<br /><br />&nbsp;&nbsp;&nbsp;&nbsp;年，郜国薨，位兄弟及液诏还京师。液父徽，初尚郜国；徽卒，降萧升。<br /><br />&nbsp;&nbsp;&nbsp;&nbsp;柳浑，字夷旷，襄州人，其先自河东徙焉。六代祖矗梁仆射。浑少孤，<br /><br />&nbsp;&nbsp;&nbsp;&nbsp;父庆休，官至渤海丞，而志学栖贫。天宝初，举进士，补单父尉。至德中，为江<br /><br />&nbsp;&nbsp;&nbsp;&nbsp;西采访使皇甫昱泄伲累除衢州司马。未至，召拜监察御史。台中执法之地，<br /><br />&nbsp;&nbsp;&nbsp;&nbsp;动限仪矩，浑性放，不甚检束，僚长拘局，忿其疏纵。浑不乐，乞外任，执政惜<br /><br />&nbsp;&nbsp;&nbsp;&nbsp;其才，奏为左补阙。明年，除殿中侍御史，知江西租庸院事。<br /><br />&nbsp;&nbsp;&nbsp;&nbsp;大历初，魏少游镇江西，奏署判官，累授检校司封郎中。州理有开元寺僧与<br /><br />&nbsp;&nbsp;&nbsp;&nbsp;徒夜饮，醉而延火，归罪于守门奴，军候亦受财，同上其状，少游信焉。人知<br /><br />&nbsp;&nbsp;&nbsp;&nbsp;奴冤，莫肯言。浑与崔v甫遽入白，少游惊问，醉僧首伏。既而谢曰：“微二君<br /><br />&nbsp;&nbsp;&nbsp;&nbsp;子，几成老夫暗劣矣。”自此以公正闻。及路嗣恭领镇，复以为都团练副使。十<br /><br />&nbsp;&nbsp;&nbsp;&nbsp;二年，拜袁州刺史。居二年，崔v甫入相，荐为谏议大夫、浙江东西黜陟使，累<br /><br />&nbsp;&nbsp;&nbsp;&nbsp;迁尚书左丞。及驾在奉天，微服徒行，遁终南山谷，逾旬方达行在。扈从至梁州，<br /><br />&nbsp;&nbsp;&nbsp;&nbsp;改左散骑常侍。初，浑之归行在，贼籍其名甚，愿以致之，犹疑匿在闾里，乃<br /><br />&nbsp;&nbsp;&nbsp;&nbsp;加宰相。及克复，浑尚名载，乃上言：“顷为狂贼点秽，臣实耻称旧名，矧字或<br /><br />&nbsp;&nbsp;&nbsp;&nbsp;带戈，时当偃武，请改名浑。”<br /><br />&nbsp;&nbsp;&nbsp;&nbsp;贞元二年，拜兵部侍郎，封宜城县伯。三年正月，加同平章事，仍判门下省。<br /><br />&nbsp;&nbsp;&nbsp;&nbsp;时上命玉工为带，坠坏一，乃私市以补；及献，上指曰：“此何不相类？”<br /><br />&nbsp;&nbsp;&nbsp;&nbsp;工人伏罪，上命决死。诏至中书，浑执曰：“陛下若便杀则已，若下有司，即须<br /><br />&nbsp;&nbsp;&nbsp;&nbsp;议谳。且方春行刑，容臣条奏定罪。”以误伤乘舆器服，杖六十，余工释放，诏<br /><br />&nbsp;&nbsp;&nbsp;&nbsp;从之。复奏：“故尚书左丞田季羔，公忠正直，先朝名臣。其祖、父皆以孝行旌<br /><br />&nbsp;&nbsp;&nbsp;&nbsp;表门闾，京城隋朝旧第，季羔一家而已。今被堂侄伯强进状，请货宅召市人马，<br /><br />&nbsp;&nbsp;&nbsp;&nbsp;以讨吐蕃。一开此门，恐滋不逞。讨贼自有国计，岂资侥幸之徒？且毁弃义门，<br /><br />&nbsp;&nbsp;&nbsp;&nbsp;亏损风教，望少责罚，亦可惩劝。”上可其奏。<br /><br />&nbsp;&nbsp;&nbsp;&nbsp;先时，韩曜哉阄魅腙睿朝廷委政待之，至于调兵食，笼盐铁，勾官吏赃罚，<br /><br />&nbsp;&nbsp;&nbsp;&nbsp;锄豪强兼并，上悉仗焉。每奏事，或日旰，他相充位而已，公卿救过不能暇，无<br /><br />&nbsp;&nbsp;&nbsp;&nbsp;敢枝梧者。浑虽晁引，心恶其专政，正色让之曰：“先相公以狷察为相，不满<br /><br />&nbsp;&nbsp;&nbsp;&nbsp;岁而罢；今相公s吏于省中至死，且非刑人之地，奈何蹈前非而又甚焉？专立威<br /><br />&nbsp;&nbsp;&nbsp;&nbsp;福，岂尊主卑臣之礼！”旮形蚶⒒冢为霁威焉。及白志贞除浙西观察使，浑奏<br /><br />&nbsp;&nbsp;&nbsp;&nbsp;曰：“志贞一末吏人，纵称廉谨，不当顿居重职。”适遇浑以疾称告，即日<br /><br />&nbsp;&nbsp;&nbsp;&nbsp;诏下。疾间，因乞骸骨，优诏不许。其判门下，主吏白当过官，浑愀然曰：“列<br /><br />&nbsp;&nbsp;&nbsp;&nbsp;官分职，复更挠之，非礼法也。千里辞家，以干微禄，邑主辞办，岂虑无能，矧<br /><br />&nbsp;&nbsp;&nbsp;&nbsp;旌善进贤，事不在此。”故其年注拟，无退量者。<br /><br />&nbsp;&nbsp;&nbsp;&nbsp;及浑{与吐蕃会盟之日，上御便殿谓宰相曰：“和戎息师，国之大计，今日<br /><br />&nbsp;&nbsp;&nbsp;&nbsp;将士与卿同欢。”马燧前贺曰：今之一盟，百年内更无蕃寇。”浑曰：“五帝无<br /><br />&nbsp;&nbsp;&nbsp;&nbsp;诰誓之盟，皆在季末。今盛明之代，岂又行于夷狄！人面兽心，难以信结，今日<br /><br />&nbsp;&nbsp;&nbsp;&nbsp;盟约，臣窃忧之。”李晟继言曰：“臣生长边城，知蕃戎心，今日之事，诚如浑<br /><br />&nbsp;&nbsp;&nbsp;&nbsp;言。”上变色曰：“柳浑书生，未达边事；大臣智略，果亦有斯言乎！”皆顿首<br /><br />&nbsp;&nbsp;&nbsp;&nbsp;俯伏，遽令归中书。其夜三更，宁节度韩游瑰飞驿叩苑门，奏盟会不成，将校<br /><br />&nbsp;&nbsp;&nbsp;&nbsp;覆没，兵临近镇，上惊叹，即递其表以示浑。诘旦，临轩慰勉浑曰：“卿文儒之<br /><br />&nbsp;&nbsp;&nbsp;&nbsp;士，而万里知军戎之情。”自此骤加礼异。时张延赏与浑同列，延赏怙权矜己，<br /><br />&nbsp;&nbsp;&nbsp;&nbsp;而嫉浑守正，俾其所厚谓浑曰：“相公旧德，但节言于庙堂，则重位可久。”。<br /><br />&nbsp;&nbsp;&nbsp;&nbsp;浑曰：“为吾谢张相公，柳浑头可断，而舌不可禁也。”自是为其所挤，寻除常<br /><br />&nbsp;&nbsp;&nbsp;&nbsp;侍，罢知政事。贞元五年二月，以疾终，年七十五。有文集十卷。<br /><br />&nbsp;&nbsp;&nbsp;&nbsp;浑母兄识，笃意文章，有重名于开元、天宝间，与萧颖士、元德秀、刘迅<br /><br />&nbsp;&nbsp;&nbsp;&nbsp;相亚。其练理创端往往诣极，当时作者，咸伏其简拔，而趣尚辨博。浑亦善为文，<br /><br />&nbsp;&nbsp;&nbsp;&nbsp;然趋时向功，非沉思之所及。浑警辩，好谐谑放达，与人交，豁然无隐。性节俭，<br /><br />&nbsp;&nbsp;&nbsp;&nbsp;不治产业，官至丞相，假宅而居。罢相数日，则命亲族寻胜，宴醉方归，陶陶然<br /><br />&nbsp;&nbsp;&nbsp;&nbsp;忘其黜免。时李勉、卢翰皆退罢居第，相谓曰：“吾辈方柳宜城，悉为拘俗之人<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;史臣曰：张镒、萧复、柳浑，节行才能谟亮直，皆足相明主，平泰阶，而<br /><br />&nbsp;&nbsp;&nbsp;&nbsp;卢杞忌之于前，延赏排之于后，管仲有言：“任君子，使小人间之，害霸也。”<br /><br />&nbsp;&nbsp;&nbsp;&nbsp;德宗黜贤相，位奸臣，致朱、怀光之乱，是失其人也，岂尤其时哉！河清殁于<br /><br />&nbsp;&nbsp;&nbsp;&nbsp;王事，乃显忠贞；从一举自奸人，固宜循默。<br /><br />&nbsp;&nbsp;&nbsp;&nbsp;赞曰：得人则兴，失人则亡。镒、复、浑去，宗社其殃。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56007);">加入书签</a><a
                        href="56006.html">上一页</a>&larr;<a href="index.html">返回列表</a>&rarr;<a
                            href="56008.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56006.html"; var next_page = "56008.html"; var index_page = "index.html"; var sortid = "9"; var article_id = "45"; var chapter_id = "56007"; var articlename = "旧唐书"; var chaptername = " 卷一百二十五 列传第七十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>