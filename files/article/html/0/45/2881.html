<!DOCTYPE html>
<html>
<head>
<meta charset="gbk" />
<title>旧唐书- 卷十二 本纪第十二-在线阅读-哈西文学网</title>
<meta name="keywords" content="刘d，旧唐书， 卷十二 本纪第十二全文， 卷十二 本纪第十二在线阅读 哈西文学网" />
<meta name="description" content="哈西文学网提供刘d的旧唐书  卷十二 本纪第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2881.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2881.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 本纪第十二</h1>
            <div class="link xb">
                <a href="2880.html">上一页</a>&larr;<a href="index.html">返回列表</a>&rarr;<a
                    href="2882.html">下一页</a></div>			
            <div id="BookText">&nbsp;&nbsp;&nbsp;&nbsp;◎德宗上<br /><br />&nbsp;&nbsp;&nbsp;&nbsp;德宗神武孝文皇帝讳适，代宗长子，母曰睿真皇后沈氏。天宝元年四月癸巳，<br /><br />&nbsp;&nbsp;&nbsp;&nbsp;生于长安大内之东宫。其年十二月，拜特进，封奉节郡王。代宗即位之年五月，<br /><br />&nbsp;&nbsp;&nbsp;&nbsp;以上为天下兵马元帅，改封鲁王。八月，改封雍王。时史朝义据东都，十月，遣<br /><br />&nbsp;&nbsp;&nbsp;&nbsp;上会诸军于陕州，大举讨贼。十一月，破贼于洛阳，进收东都，河南平定。朝义<br /><br />&nbsp;&nbsp;&nbsp;&nbsp;走河北。分命诸将追之，俄而贼将怀仙斩朝义首以献，河北平。以元帅功拜尚书<br /><br />&nbsp;&nbsp;&nbsp;&nbsp;令，食实封二千户，与郭子仪等八人图形凌烟阁。广德二年二月，立为皇太子。<br /><br />&nbsp;&nbsp;&nbsp;&nbsp;大历十四年五月辛酉，代宗崩。癸亥，即位于太极殿。闰月壬申，贬中书舍<br /><br />&nbsp;&nbsp;&nbsp;&nbsp;人崔v甫为河南少尹。甲戌，贬门下侍郎、平章事常衮为潮州刺史。召崔v甫为<br /><br />&nbsp;&nbsp;&nbsp;&nbsp;门下侍郎、同中书门下平章事。丙子，诏诸州府、新罗、渤海岁贡鹰鹞皆停。戊<br /><br />&nbsp;&nbsp;&nbsp;&nbsp;寅，诏山南枇杷、江南柑橘，岁一贡以供宗庙，余贡皆停。庚寅，以兵部尚书路<br /><br />&nbsp;&nbsp;&nbsp;&nbsp;嗣恭为东都留守，以常州刺史萧复为潭州刺史、湖南团练观察使。辛巳，罢邕府<br /><br />&nbsp;&nbsp;&nbsp;&nbsp;岁贡奴婢。癸未，改括州为处州，括苍县为丽水县。停梨园使及伶官之冗食者三<br /><br />&nbsp;&nbsp;&nbsp;&nbsp;百人，留者皆隶太常。剑南岁贡春酒十斛，罢之。甲申，以司徒、兼中书令、河<br /><br />&nbsp;&nbsp;&nbsp;&nbsp;中尹、灵州大都督、单于镇北大都护充关内河东副元帅、朔方节度、关内支度盐<br /><br />&nbsp;&nbsp;&nbsp;&nbsp;池六城水运大使、押诸蕃部落、管内及河阳等道观察使、上柱国、汾阳郡王、山<br /><br />&nbsp;&nbsp;&nbsp;&nbsp;陵使、食实封一千九百户郭子仪可加号尚父，守太尉，余官如故，加实封通前二<br /><br />&nbsp;&nbsp;&nbsp;&nbsp;千户，月给一千五百人粮、马二百匹草料。以朔方都虞候李怀光为河中尹，、<br /><br />&nbsp;&nbsp;&nbsp;&nbsp;宁、庆、晋、绛、慈、隰等州节度观察使；以朔方右留后常谦光灵州大都督，<br /><br />&nbsp;&nbsp;&nbsp;&nbsp;西受降城、定远军、天德、盐、夏、丰节度等使；以朔方左留后、单于副都护浑<br /><br />&nbsp;&nbsp;&nbsp;&nbsp;U为单于大都护，振武军、东中二受降城、镇北及绥、银、麟、胜等军州节度营<br /><br />&nbsp;&nbsp;&nbsp;&nbsp;田使。丙戌，诏禁天下不得贡珍禽异兽，银器勿以金饰。丁亥，诏文单国所献舞<br /><br />&nbsp;&nbsp;&nbsp;&nbsp;象三十二，令放荆山之阳，五坊鹰犬皆放之，出宫女百余人。己丑，以右羽林大<br /><br />&nbsp;&nbsp;&nbsp;&nbsp;将军吴希光检校散骑常侍、兼御史中丞，充渭北~坊丹延都团练观察使。辛卯，<br /><br />&nbsp;&nbsp;&nbsp;&nbsp;以河阳三城镇遏使马燧检校工部尚书，兼太原尹、御史大夫、北都留守、河东节<br /><br />&nbsp;&nbsp;&nbsp;&nbsp;度使。壬辰，以河东节度留后鲍防为京畿观察使；陈州刺史李M检校太常少卿，<br /><br />&nbsp;&nbsp;&nbsp;&nbsp;为河阳三城镇遏使。癸巳，以寿州刺史杜亚为江西观察使。甲午，册太尉子仪。<br /><br />&nbsp;&nbsp;&nbsp;&nbsp;自开元以来，册礼多废，天宝中杨国忠册司空，至是行子仪之册。以江西观察使<br /><br />&nbsp;&nbsp;&nbsp;&nbsp;杜亚为陕州长史，充转运使。丙申，诏兵部侍郎黎干害若豺狼，特进刘忠翼掩义<br /><br />&nbsp;&nbsp;&nbsp;&nbsp;隐贼，并除名长流。既行，俱赐死。丁酉，以京畿观察使鲍防为福州刺史、福建<br /><br />&nbsp;&nbsp;&nbsp;&nbsp;都团练观察使。以户部侍郎、判度支韩晡太常卿，吏部尚书刘晏判度支盐铁转<br /><br />&nbsp;&nbsp;&nbsp;&nbsp;运等使。初，晏与攴终铺煜虏聘常至是晏都领之。<br /><br />&nbsp;&nbsp;&nbsp;&nbsp;六月己亥朔，御丹凤楼，大赦天下，罪无轻重，咸赦除之。内外文武三品已<br /><br />&nbsp;&nbsp;&nbsp;&nbsp;上赐爵一级，四品已下加一阶，致仕官同见任，百姓为户者赐古爵一级。加李正<br /><br />&nbsp;&nbsp;&nbsp;&nbsp;己司徒、太子太傅，崔宁、李勉本官同平章事。天下进献，事缘郊祀陵庙所须，<br /><br />&nbsp;&nbsp;&nbsp;&nbsp;依前勿阙，余并停。诸州刺史上佐今后准式入计。诸州刺史、常参官，父在未有<br /><br />&nbsp;&nbsp;&nbsp;&nbsp;官，量与五品致仕官；父亡殁，与追赠。自至德已来别敕，或因人奏，或临事颁<br /><br />&nbsp;&nbsp;&nbsp;&nbsp;行，差互不同。使人疑惑，中书门下与详定官决，取堪久长行用者编入格条。自<br /><br />&nbsp;&nbsp;&nbsp;&nbsp;今更不得奏置寺观及度人。庚子，封元子育为宣王，次子谟为舒王，谌为通王，<br /><br />&nbsp;&nbsp;&nbsp;&nbsp;谅为虔王，详为肃王，并加开府仪同三司。乙巳，封皇弟乃为益王，迅为随王。<br /><br />&nbsp;&nbsp;&nbsp;&nbsp;丙午，举先天故事，非供奉侍卫之官，自文武六品已上清望官，每日二人更直待<br /><br />&nbsp;&nbsp;&nbsp;&nbsp;制，以备顾问，乃以延英南药院故地为廨。癸丑，诏皇族五服等已上居四方者，<br /><br />&nbsp;&nbsp;&nbsp;&nbsp;家一人赴山陵，县次给食。己未，扬州每年贡端午日江心所铸镜，幽州贡麝香，<br /><br />&nbsp;&nbsp;&nbsp;&nbsp;皆罢之。辛酉，罢宣歙池、鄂岳沔二都团练观察使。陕虢都防御使，以其地分隶<br /><br />&nbsp;&nbsp;&nbsp;&nbsp;诸道。复置东都京畿观察使，以御史中丞为之。壬戌，处州刺史王缙、湖州刺史<br /><br />&nbsp;&nbsp;&nbsp;&nbsp;第五琦皆为太子宾客，睦州刺史李揆为国子祭酒，并留司东都。中官邵光超送淮<br /><br />&nbsp;&nbsp;&nbsp;&nbsp;西旌节，李希烈遗缣七百匹，事发，杖六十，配流。由是中官不敢受赂。癸亥，<br /><br />&nbsp;&nbsp;&nbsp;&nbsp;诏中书门下、御史台五品已上，诸司三品已上长官，各举可任刺史县令者一人，<br /><br />&nbsp;&nbsp;&nbsp;&nbsp;中书门下量才进拟，有犯坐举主。秋<br /><br />&nbsp;&nbsp;&nbsp;&nbsp;七月戊辰朔，日有蚀之。礼仪使、吏部尚书颜真卿奏：“列圣谥号，文字繁<br /><br />&nbsp;&nbsp;&nbsp;&nbsp;多，请以初谥为定。”兵部侍郎袁鹨樵疲骸傲昝碛癫嵋芽蹋不可轻改。”罢。<br /><br />&nbsp;&nbsp;&nbsp;&nbsp;鹜奏，不知玉册皆刻初谥而已。庚午，诏：邕州所奏金坑，诚为润国，语人<br /><br />&nbsp;&nbsp;&nbsp;&nbsp;以利，非朕素怀。其坑任人开采，官不得禁。辛未，以吏部侍郎房宗偃为御史中<br /><br />&nbsp;&nbsp;&nbsp;&nbsp;丞、东都畿观察使。罢右银台门客省岁给廪料万二千斛。自永泰已来，或四方奏<br /><br />&nbsp;&nbsp;&nbsp;&nbsp;计未遣者，或上书言事忤旨者，及蕃客未报者，常数百人，于客省给食，横费已<br /><br />&nbsp;&nbsp;&nbsp;&nbsp;甚，故罢之。壬申，毁元载、马U、刘忠翼之第，以其雄侈逾制也。癸酉，减宫<br /><br />&nbsp;&nbsp;&nbsp;&nbsp;中服御常贡者千数。丁丑，复置厩马随仗于月华门外。己卯，诏王公卿士不得与<br /><br />&nbsp;&nbsp;&nbsp;&nbsp;民争利，诸节度观察使于扬州置回易邸，并罢之。庚辰，诏鸿胪寺，蕃客入京，<br /><br />&nbsp;&nbsp;&nbsp;&nbsp;各服本国之服。罢商州岁贡<禾离>胶。辛卯，罢天下榷酒。丁酉，诏国用未给。其<br /><br />&nbsp;&nbsp;&nbsp;&nbsp;宣王已下开府俸料皆罢给。<br /><br />&nbsp;&nbsp;&nbsp;&nbsp;八月甲辰，以门下侍郎、平章事崔v甫为中书侍郎、平章事，以道州司马同<br /><br />&nbsp;&nbsp;&nbsp;&nbsp;正杨炎为门下侍郎、平章事，以怀州刺史乔琳为御史大夫、同平章事、京畿观察<br /><br />&nbsp;&nbsp;&nbsp;&nbsp;使。乙巳，遣太常少卿韦伦使吐蕃，以蕃俘五百人还之，修好也。癸亥，诏人死<br /><br />&nbsp;&nbsp;&nbsp;&nbsp;亡于外以棺柩还城者勿禁。九月甲戌，以淮西节度为淮宁军。辛巳，以检校刑部<br /><br />&nbsp;&nbsp;&nbsp;&nbsp;尚书白孝德为太子少傅。丙戌，秘书少监邵说为吏部侍郎，给事中刘乃为兵部侍<br /><br />&nbsp;&nbsp;&nbsp;&nbsp;郎，中书舍人令狐`为礼部侍郎。<br /><br />&nbsp;&nbsp;&nbsp;&nbsp;冬十月丁酉朔，吐蕃合南蛮之众号二十万，三道寇茂州、扶、文、黎、雅等<br /><br />&nbsp;&nbsp;&nbsp;&nbsp;州，连陷郡邑。发兵四千助蜀，大破之。己酉，葬代宗于元陵。戊午，九成宫贡<br /><br />&nbsp;&nbsp;&nbsp;&nbsp;立兽炭炉，襄州贡种蔗m之工，皆罢之。散官豢猪三千头给贫民。十一月辛未，<br /><br />&nbsp;&nbsp;&nbsp;&nbsp;以鸿胪卿贾耽为梁州刺史、山南西道节度观察使。丁丑，以陕州长史杜亚为河中<br /><br />&nbsp;&nbsp;&nbsp;&nbsp;尹、河中晋绛慈隰都防御观察使。壬午，御史大夫、平章事乔琳为工部尚书，罢<br /><br />&nbsp;&nbsp;&nbsp;&nbsp;知政事。加剑南西川节度观察度支营田等使、检校司空、平章事、成都尹崔宁兼<br /><br />&nbsp;&nbsp;&nbsp;&nbsp;御史大夫、京畿观察使。癸巳，加崔宁兼灵州大都督、单于镇北大都护、朔方节<br /><br />&nbsp;&nbsp;&nbsp;&nbsp;度等使、出镇坊州。以荆南节度使、检校礼部尚书、兼江陵尹、御史大夫张延赏<br /><br />&nbsp;&nbsp;&nbsp;&nbsp;检校兵部尚书兼成都尹、御史大夫、剑南西川节度度支营田观察等使。以朔方节<br /><br />&nbsp;&nbsp;&nbsp;&nbsp;度虞候杜希全为灵州留后；以~州刺史张光晟单于振武军使、东中二受降城绥银<br /><br />&nbsp;&nbsp;&nbsp;&nbsp;~胜等军州留后；延州刺史李建为~坊庆延留后。杨炎素恶崔宁，虽授以三镇，<br /><br />&nbsp;&nbsp;&nbsp;&nbsp;仍署此三人为留后，夺宁之权也，人皆愤之。十二月己亥，南选使可以专达，勿<br /><br />&nbsp;&nbsp;&nbsp;&nbsp;复以御史临之。乙卯，制：宣王某可立为皇太子。丙寅晦，日有蚀之。诏元日朝<br /><br />&nbsp;&nbsp;&nbsp;&nbsp;会不得奏祥瑞事。<br /><br />&nbsp;&nbsp;&nbsp;&nbsp;建中元年春正月丁卯朔，御含元殿，政元建中，群臣上尊号曰圣神文武皇帝。<br /><br />&nbsp;&nbsp;&nbsp;&nbsp;己巳，上朝太清宫。庚午，谒太庙。辛未，有事于郊丘。是日还宫，御丹凤门，<br /><br />&nbsp;&nbsp;&nbsp;&nbsp;大赦天下。自艰难以来，征赋名目颇多。今后除两税外，辄率一钱，以枉法论。<br /><br />&nbsp;&nbsp;&nbsp;&nbsp;常参官、诸道节度观察防御等使、都知兵马使、刺史、少尹、畿赤令、大理司直<br /><br />&nbsp;&nbsp;&nbsp;&nbsp;评事等，授讫三日内，于四方馆上表让一人以自代。其外官委长吏附送其表，付<br /><br />&nbsp;&nbsp;&nbsp;&nbsp;中书门下。每官阙，以举多者授之。王府六品以上官及诸州县有司可并省及诸官<br /><br />&nbsp;&nbsp;&nbsp;&nbsp;减者，量事废省。天下子为父后者赐勋两转。己巳，福建观察使鲍防、湖南观察<br /><br />&nbsp;&nbsp;&nbsp;&nbsp;使萧复让宪官，从之。自兵兴已来，方镇重任必兼台省长官，以至外府僚佐，亦<br /><br />&nbsp;&nbsp;&nbsp;&nbsp;带台省衔。至是除韩晁罩荽淌罚杜亚河中少尹，而领都团练观察使，不带台省<br /><br />&nbsp;&nbsp;&nbsp;&nbsp;兼官。自是诸道非节度而兼宪官者皆让。甲午，诏：“东都河南江淮山南东道等<br /><br />&nbsp;&nbsp;&nbsp;&nbsp;转运租庸青苗盐铁等使、尚书左仆射晏，顷以兵车未息，权立使名，久勤元老，<br /><br />&nbsp;&nbsp;&nbsp;&nbsp;集我庶务，悉心瘁力，垂二十年，朕以征税多门，乡邑凋耗，听于群议，思有变<br /><br />&nbsp;&nbsp;&nbsp;&nbsp;更，将置时和之理，宜复有司之制。晏所领使宜停，天下钱谷委金部、仓部，中<br /><br />&nbsp;&nbsp;&nbsp;&nbsp;书门下拣两司郎官，准格式调掌。”是月，浚丰州陵阳渠。<br /><br />&nbsp;&nbsp;&nbsp;&nbsp;二月丙申，遣黜陟使一十一人分行天下。癸卯，以户部郎中韩洄为谏议大夫，<br /><br />&nbsp;&nbsp;&nbsp;&nbsp;以泾原节度使段秀实为司农卿。己酉，贬尚书左仆射刘晏为忠州刺史。癸丑，昭<br /><br />&nbsp;&nbsp;&nbsp;&nbsp;义军节度留后李抱真为本道节度使。甲寅，贬史馆修撰、礼部侍郎令狐`郴州<br /><br />&nbsp;&nbsp;&nbsp;&nbsp;司马，右补阙柳冕巴州司户。日本国朝贡。癸亥，朱兼四镇北庭行军、泾原节<br /><br />&nbsp;&nbsp;&nbsp;&nbsp;度使。<br /><br />&nbsp;&nbsp;&nbsp;&nbsp;三月丙寅，礼仪使奏东都太庙阙木主，请造。诏下议之，不决。庚午，监察<br /><br />&nbsp;&nbsp;&nbsp;&nbsp;御史张著以法冠弹中丞严郢浚陵阳渠匿诏不行，消郢官，著赐绯鱼。辛未，左散<br /><br />&nbsp;&nbsp;&nbsp;&nbsp;骑常侍、翰林学士张涉放归田里。甲戌，以前司农卿庾准为江陵尹、兼御史中丞、<br /><br />&nbsp;&nbsp;&nbsp;&nbsp;荆南节度使。癸巳，以谏议大夫韩洄为户部侍郎、判度支。时将贬刘晏，罢使名，<br /><br />&nbsp;&nbsp;&nbsp;&nbsp;归尚书省本司。今又命洄判度支，令金部郎中杜佑权勾当江淮水陆运使，一如刘<br /><br />&nbsp;&nbsp;&nbsp;&nbsp;晏、韩曛则，盖杨炎之排晏也。<br /><br />&nbsp;&nbsp;&nbsp;&nbsp;夏四月乙未朔，泾原裨将刘文喜据城叛。己亥，地震。辛未，命江西观察使<br /><br />&nbsp;&nbsp;&nbsp;&nbsp;崔昭册命回纥可汗。戊申，以福建观察使鲍防为洪州刺史、江西团练观察使。癸<br /><br />&nbsp;&nbsp;&nbsp;&nbsp;丑，上诞日，不纳中外之贡，唯李正己、田悦各献缣三万匹，诏付度支。妃父王<br /><br />&nbsp;&nbsp;&nbsp;&nbsp;景先、驸马高怡献金铜像，上曰：“有何功德？非吾所为。”退还之。壬戌，以<br /><br />&nbsp;&nbsp;&nbsp;&nbsp;衡州刺史、嗣曹王皋为潭州刺史、湖南团练观察使，御史中丞元全柔为杭州刺史。<br /><br />&nbsp;&nbsp;&nbsp;&nbsp;五月甲子朔。戊辰，以太常少卿韦伦为太常卿，复使吐蕃。己卯，右金吾卫大将<br /><br />&nbsp;&nbsp;&nbsp;&nbsp;军李通为黔州刺史、黔中经略招讨观察盐铁等使。潮州刺史常衮为福建观察使。<br /><br />&nbsp;&nbsp;&nbsp;&nbsp;泾州将刘光国杀刘文喜降，泾州平。<br /><br />&nbsp;&nbsp;&nbsp;&nbsp;六月甲午朔，中书侍郎、同中书门下平章事崔v甫卒。辛丑，筑奉天城。加<br /><br />&nbsp;&nbsp;&nbsp;&nbsp;试殿中监刘海宾兼御史中丞封兵平郡王。海宾泾州将，赏杀刘文喜也。乙卯，京<br /><br />&nbsp;&nbsp;&nbsp;&nbsp;兆尹源休使回纥，册武义成功可汗。秋七月丁丑，罢内出盂兰盆，不命僧为内道<br /><br />&nbsp;&nbsp;&nbsp;&nbsp;场。壬申，以鸿胪寺左右威远营隶金吾。己丑恶，忠州刺史刘晏赐自尽。<br /><br />&nbsp;&nbsp;&nbsp;&nbsp;八月甲午，振武军使张光晟杀领蕃回纥首领突董统等千人，收驼马千余、缯<br /><br />&nbsp;&nbsp;&nbsp;&nbsp;锦十万匹。乃征光晟归朝，以彭令芳代之。乙未，河中晋、绛观察使杜亚为睦州<br /><br />&nbsp;&nbsp;&nbsp;&nbsp;刺史。丁未，加朱中书令，余官使并如故。以舒王谟为泾原节度大使，尚书右<br /><br />&nbsp;&nbsp;&nbsp;&nbsp;丞孟为泾州刺史、知留后。东k乌蛮守来朝贡。丁巳，遥尊上母沈氏曰皇太后。<br /><br />&nbsp;&nbsp;&nbsp;&nbsp;戊午，以吏部尚书颜真卿为太子少师，依前礼仪使。改封嗣舒王藻为嗣郢王。九<br /><br />&nbsp;&nbsp;&nbsp;&nbsp;月戊辰，判度支韩洄奏请于商州红崖冶洛源监置十炉铸钱。江淮七监每铸一千费<br /><br />&nbsp;&nbsp;&nbsp;&nbsp;二千文，请皆罢，从之。己卯，雷。<br /><br />&nbsp;&nbsp;&nbsp;&nbsp;冬十月甲午，贬尚书左丞薛邕为连山尉，坐赃也。乙巳，太子少傅、昌化郡<br /><br />&nbsp;&nbsp;&nbsp;&nbsp;王白孝德卒。庚寅，以睦王述为奉迎皇太后使，工部尚书乔琳为副。十一月辛酉<br /><br />&nbsp;&nbsp;&nbsp;&nbsp;朔，朝集使及贡使见于宣政殿，兵兴已来，四方州府不上计、内外不朝会者二十<br /><br />&nbsp;&nbsp;&nbsp;&nbsp;有五年，至此始复旧制。州府朝集者一百七十三人，诏每令分番二人待诏。乙丑，<br /><br />&nbsp;&nbsp;&nbsp;&nbsp;赠敬晖等五王官，又赠张九龄司徒，钟绍京太子太傅。戊寅，诸王有官者初令出<br /><br />&nbsp;&nbsp;&nbsp;&nbsp;阁就班。又出嫁岳阳等一十县主，皆在诸王院久而未适人者，上悉命以礼出降。<br /><br />&nbsp;&nbsp;&nbsp;&nbsp;十二月辛卯，韦伦使回，与吐蕃宰相论钦明思等五十五人同至，献方物，修好也。<br /><br />&nbsp;&nbsp;&nbsp;&nbsp;丁酉，令详定国初以来将相功臣房玄龄等一百八十七人，据功绩分为三等。是岁，<br /><br />&nbsp;&nbsp;&nbsp;&nbsp;户部计帐，户总三百八万五千七十有六，赋入一千三百五万六千七十贯，盐利不<br /><br />&nbsp;&nbsp;&nbsp;&nbsp;在此限。<br /><br />&nbsp;&nbsp;&nbsp;&nbsp;二年春正月庚申朔。戊辰，成德军节度、恒定等州观察使、司空、兼太子太<br /><br />&nbsp;&nbsp;&nbsp;&nbsp;傅、同中书门下平章事、恒州刺史、陇西郡王李宝臣卒。丙子，以汴宋滑亳陈颍<br /><br />&nbsp;&nbsp;&nbsp;&nbsp;泗节度观察使、检校带领部尚书、同平章事李勉为永平军节度、汴滑陈等州观察<br /><br />&nbsp;&nbsp;&nbsp;&nbsp;等使；以兵部尚书、东都留守路嗣恭为郑汝陕河阳三城节度、东畿观察等使；以<br /><br />&nbsp;&nbsp;&nbsp;&nbsp;宋州刺史刘洽为宋亳颍节度使。以郑州隶永平军。自去年十月无雪，至甲申方雨<br /><br />&nbsp;&nbsp;&nbsp;&nbsp;雪。丁亥，检校户部尚书张献恭为东都留守。以河南尹赵惠伯为河中尹、河中晋<br /><br />&nbsp;&nbsp;&nbsp;&nbsp;绛慈隰都防御观察使，以前郑州刺史于颀为河南尹。<br /><br />&nbsp;&nbsp;&nbsp;&nbsp;二月乙未，以御史中丞卢杞为御史大夫、京畿观察使，以桂管观察使李昌<br /><br />&nbsp;&nbsp;&nbsp;&nbsp;u为江陵尹、兼御史大夫、荆南节度等使。以前荆南节度使庾准为左丞。甲辰，<br /><br />&nbsp;&nbsp;&nbsp;&nbsp;以容州刺史卢岳为桂州防御观察使。乙巳，以门下侍郎杨炎为中书侍郎、同中书<br /><br />&nbsp;&nbsp;&nbsp;&nbsp;门下平章事，以御史大夫卢杞为门下侍郎、同中书门下平章事。丙午，以宋亳节<br /><br />&nbsp;&nbsp;&nbsp;&nbsp;度为宣武军。丁未，以御史中丞袁高为京畿观察使。乙卯，振武军乱，杀其帅彭<br /><br />&nbsp;&nbsp;&nbsp;&nbsp;令芳、监军刘惠光。<br /><br />&nbsp;&nbsp;&nbsp;&nbsp;三月庚申朔，筑汴州城。初，大历中李正己有淄、青、齐、海、登、莱、沂、<br /><br />&nbsp;&nbsp;&nbsp;&nbsp;密、德、棣、曹、濮、徐、兖、郓十五州之地，李宝臣有恒、定、易、赵、深、<br /><br />&nbsp;&nbsp;&nbsp;&nbsp;冀、沧七州之地，田承嗣有魏、博、相、卫、场⒈础㈠て咧葜地，梁崇义有襄、<br /><br />&nbsp;&nbsp;&nbsp;&nbsp;邓、均、房、复、郢六州之地，各聚兵数万。始因叛乱得位，虽朝廷宠待加恩，<br /><br />&nbsp;&nbsp;&nbsp;&nbsp;心犹疑贰，皆连衡盘结以自固。朝廷增一城，浚一池，便飞语有辞，而诸盗完城<br /><br />&nbsp;&nbsp;&nbsp;&nbsp;缮甲，略无宁日。至是田悦初禀命，刘文喜殄除，群凶震惧。又奏计者还，都无<br /><br />&nbsp;&nbsp;&nbsp;&nbsp;赐与，既归，皆构怨言。先是汴州以城隘不容众，请广之。至是筑城，正己、田<br /><br />&nbsp;&nbsp;&nbsp;&nbsp;悦移兵于境为备，故诏分汴、宋、滑为三节度，移京西防秋兵九万二千人以镇关<br /><br />&nbsp;&nbsp;&nbsp;&nbsp;东。又于郾城置拗荨Ｐ了龋以汾州刺史王为振武军使、东中二受降城镇北<br /><br />&nbsp;&nbsp;&nbsp;&nbsp;绥银麟胜等州留后。以万年令崔汉衡为殿中少监，使吐蕃。<br /><br />&nbsp;&nbsp;&nbsp;&nbsp;夏四月己酉朔，省沔州。庚寅，襄州梁崇义兼同中书门下平章事。己亥，省<br /><br />&nbsp;&nbsp;&nbsp;&nbsp;燕州、顺化州。乙卯，并平琴州为党州。丁巳，贬礼部侍郎于召桂州刺史，御史<br /><br />&nbsp;&nbsp;&nbsp;&nbsp;中丞袁高韶州长史。五月丙寅，以军兴十一而税。己巳，以淮宁军节度使李希烈<br /><br />&nbsp;&nbsp;&nbsp;&nbsp;充汉南北诸道都知兵马招抚处置等使，封南平王。庚寅，以浙江西道为镇海军。<br /><br />&nbsp;&nbsp;&nbsp;&nbsp;加苏州刺史韩昙煨＠癫可惺椤⑷笾荽淌罚充镇海军节度使、浙江东西道观察等<br /><br />&nbsp;&nbsp;&nbsp;&nbsp;使。以御史中丞一员为理匦使，谏议大夫一员知匦使；给事中、中书舍人为监考<br /><br />&nbsp;&nbsp;&nbsp;&nbsp;使。辛丑，尚父、中书令、汾旭郡王郭子仪薨。丙午，以检校秘书少监郑叔则为<br /><br />&nbsp;&nbsp;&nbsp;&nbsp;御史中丞、东都畿观察使。壬子，以怀郑、河阳节度副使李M为河阳三城、怀州<br /><br />&nbsp;&nbsp;&nbsp;&nbsp;节度使，仍割东畿五县隶焉。<br /><br />&nbsp;&nbsp;&nbsp;&nbsp;秋七月戊子朔，诏曰：“二庭四镇，统任西夏五十七蕃、十姓部落，国朝以<br /><br />&nbsp;&nbsp;&nbsp;&nbsp;来，相奉率职。自关、陇失守，东西阻绝，忠义之徒，泣血相守，慎固封略，奉<br /><br />&nbsp;&nbsp;&nbsp;&nbsp;遵礼教，皆侯伯守将交修共理之所致也。伊西、北庭节度观察使李元忠可北庭大<br /><br />&nbsp;&nbsp;&nbsp;&nbsp;都护，四镇节度留后郭昕可安西大都护、四镇节度观察使。”自河、陇陷虏，伊<br /><br />&nbsp;&nbsp;&nbsp;&nbsp;西、北庭为蕃戎所隔，间者李嗣业、荔非元礼、孙志直、马U辈皆遥领其节度使<br /><br />&nbsp;&nbsp;&nbsp;&nbsp;名。初，李元忠、郭昕为伊西北庭留后，隔绝之后，不知存亡，至是遣使历回纥<br /><br />&nbsp;&nbsp;&nbsp;&nbsp;诸蕃入奏，方知音信，上嘉之。其伊西、北庭将士叙官，仍超七资。庚申，以中<br /><br />&nbsp;&nbsp;&nbsp;&nbsp;书侍郎、平章事杨炎为左仆射，以前永平军节度使张镒为中书待郎、同中书门下<br /><br />&nbsp;&nbsp;&nbsp;&nbsp;平章事。司空、淮阳郡王侯希逸卒，丁丑，以河中尹关播为给事中，同州刺史李<br /><br />&nbsp;&nbsp;&nbsp;&nbsp;承为河中尹、晋绛都防御观察使。辛巳，以宁节度使李怀光兼灵州大都督、单<br /><br />&nbsp;&nbsp;&nbsp;&nbsp;于镇北大都护、朔方节度使。以~坊、丹延观察留后李建徽为坊州刺史、~坊丹<br /><br />&nbsp;&nbsp;&nbsp;&nbsp;延都团练观察使。壬午，以幽州陇右节度使、中书令朱为太尉。田悦攻寇临常<br /><br />&nbsp;&nbsp;&nbsp;&nbsp;守将张沙鞘亍<br /><br />&nbsp;&nbsp;&nbsp;&nbsp;八月辛卯，平卢淄青节度观察使、司徒、太子太保、同中书门下平章事李正<br /><br />&nbsp;&nbsp;&nbsp;&nbsp;己卒。庚戌，以中书舍人卫晏为御史中丞、京畿观察使。壬子，淮宁军节度使李<br /><br />&nbsp;&nbsp;&nbsp;&nbsp;希烈攻襄阳，诛梁崇义，斩其同恶三十余人。<br /><br />&nbsp;&nbsp;&nbsp;&nbsp;九月辛酉，以易州刺史张孝忠为恒州刺史，充成德军节度观察使。壬戌，加<br /><br />&nbsp;&nbsp;&nbsp;&nbsp;李希烈同中书门下平章事。癸亥，兵部尚书、翼国公路嗣恭卒。甲子，以晋绛观<br /><br />&nbsp;&nbsp;&nbsp;&nbsp;察使李承为襄州刺史、山南东道节度观察等使。戊辰，以杭州刺史元全柔为黔中<br /><br />&nbsp;&nbsp;&nbsp;&nbsp;经略招讨观察等使。<br /><br />&nbsp;&nbsp;&nbsp;&nbsp;冬十月乙酉，尚书左仆射杨炎贬崖州司马，寻赐死。戊申，加宣武军节度使<br /><br />&nbsp;&nbsp;&nbsp;&nbsp;刘洽御史大夫。徐州刺史李洧弃其帅李纳，以州来降。十一月辛未，宣武节度刘<br /><br />&nbsp;&nbsp;&nbsp;&nbsp;洽与神策将曲环大破李纳之众于徐州。己巳，诏：“成德军节度都知兵马使、恒<br /><br />&nbsp;&nbsp;&nbsp;&nbsp;州刺史、袭陇西郡王李惟岳，以其父宝臣有忠劳于王室，惟岳隳坠父业，蔑弃国<br /><br />&nbsp;&nbsp;&nbsp;&nbsp;恩，\之中，擅掌戎务。外结凶党，益固奸谋，不孝不忠，宜肆原野。削尔在<br /><br />&nbsp;&nbsp;&nbsp;&nbsp;身官爵。”乙亥，贬户部侍郎、判度支韩洄蜀州刺史，以江淮转运使、度支郎中<br /><br />&nbsp;&nbsp;&nbsp;&nbsp;杜佑代判度支、户部事。丁丑，以陕州长史李齐为河中尹，充河中晋绛防御观察<br /><br />&nbsp;&nbsp;&nbsp;&nbsp;使；以商州刺史姚明扬为陕州长史、本州防御、陆运使；以权盐铁使、户部郎中<br /><br />&nbsp;&nbsp;&nbsp;&nbsp;包佶充江淮水陆运使。李纳将海州刺史王涉以州降。十二月庚寅，河中节度使马<br /><br />&nbsp;&nbsp;&nbsp;&nbsp;燧检校左仆射，泽潞节度使李抱真检校兵部尚书，赏破田悦之功也。丙申，太子<br /><br />&nbsp;&nbsp;&nbsp;&nbsp;宾客王缙卒。<br /><br />&nbsp;&nbsp;&nbsp;&nbsp;三年春正月乙卯朔。丙寅，幽州节度使朱滔、张孝忠破李惟岳之兵于束鹿。<br /><br />&nbsp;&nbsp;&nbsp;&nbsp;辛未，诏供御及太子诸王常膳有司宜减省之，于是宰臣上言，减堂厨百官月俸，<br /><br />&nbsp;&nbsp;&nbsp;&nbsp;请三分省一以助军，从之。庚辰，追封皇叔僖为宋王，赠皇弟选荆王。闰月丙申，<br /><br />&nbsp;&nbsp;&nbsp;&nbsp;以文宣王三十七代孙齐贤为兖州司功，袭文宣公。辛丑，复置具员簿。甲辰，成<br /><br />&nbsp;&nbsp;&nbsp;&nbsp;德军兵马使王武俊杀李惟岳，传首京师。庚戌，马燧、李M破田悦兵于洹水，进<br /><br />&nbsp;&nbsp;&nbsp;&nbsp;攻魏州。<br /><br />&nbsp;&nbsp;&nbsp;&nbsp;二月戊午，惟岳将定州刺史杨政义以州降。加朱滔检校司徒，以张孝忠检校<br /><br />&nbsp;&nbsp;&nbsp;&nbsp;兵部尚书、易定沧三州节度使，以检校太子宾客王武俊检校秘书监、恒州刺史、<br /><br />&nbsp;&nbsp;&nbsp;&nbsp;恒冀都团练观察使，康日知为赵州刺史、深赵都团练观察使。三月丁亥，赠故卫<br /><br />&nbsp;&nbsp;&nbsp;&nbsp;尉卿颜杲卿司徒，故常山太守袁履谦左散骑常侍，故许州长史庞坚右散骑常侍，<br /><br />&nbsp;&nbsp;&nbsp;&nbsp;故巩县主簿蒋清礼部侍郎。赠故骁卫将军、代国公安金藏兵部尚书，授其子承恩<br /><br />&nbsp;&nbsp;&nbsp;&nbsp;庐州长史。乙未，以徐州刺史李洧为徐、沂、海团练观察使。戊戌，田悦、持<br /><br />&nbsp;&nbsp;&nbsp;&nbsp;刺史田昂以城降。以岭南节度使张伯仪检校兵部尚书，兼江陵尹、御史大夫、荆<br /><br />&nbsp;&nbsp;&nbsp;&nbsp;南节度等使；以容管经略使元L为广州刺史、岭南节度使。丙午，贬京兆尹卢<br /><br />&nbsp;&nbsp;&nbsp;&nbsp;抚州长史。<br /><br />&nbsp;&nbsp;&nbsp;&nbsp;夏四月，李纳守德州将李士真、守棣州将李长卿皆以城降。庚申，先陷蕃僧<br /><br />&nbsp;&nbsp;&nbsp;&nbsp;尼将士八百人自吐蕃而还。壬戌，封朱滔为通义郡王。朱滔、王武俊与田悦合从<br /><br />&nbsp;&nbsp;&nbsp;&nbsp;而为叛。太常博士韦都宾、陈京以军兴庸调不给，请借京城富商钱，大率每商留<br /><br />&nbsp;&nbsp;&nbsp;&nbsp;万贯，余并入官，不一二十大商，则国用济矣。判度支杜佑曰：“今诸道用兵，<br /><br />&nbsp;&nbsp;&nbsp;&nbsp;月费度支钱一百余万贯，若获五百万贯，才可支给数月。”甲子，诏京兆尹、长<br /><br />&nbsp;&nbsp;&nbsp;&nbsp;安万年令大索京畿富商，刑法严峻，长安令薛苹荷校乘车，于坊市搜索，人不胜<br /><br />&nbsp;&nbsp;&nbsp;&nbsp;鞭笞，乃至自缢。京师嚣然，如被盗贼。搜括既毕，计其所得才八十万贯，少尹<br /><br />&nbsp;&nbsp;&nbsp;&nbsp;韦G又取僦柜质库法拷索之，才及二百万。丁丑，彭王傅徐浩卒，赠太子少师。<br /><br />&nbsp;&nbsp;&nbsp;&nbsp;戊寅，以中书侍郎、平章事张镒兼凤翔尹、陇右节度使，以代朱。加实封五<br /><br />&nbsp;&nbsp;&nbsp;&nbsp;百户，赐窦氏名园、泾水上腴田及锦彩金银器，以安其意，时滔叛故也。壬午，<br /><br />&nbsp;&nbsp;&nbsp;&nbsp;贬御史大夫严郢为费州长史，杖杀左巡使、殿中侍御史郑詹。郢岁余卒。<br /><br />&nbsp;&nbsp;&nbsp;&nbsp;五月丙戌，增两税、盐榷钱，两税每贯增二百，盐每斗增一百。丁亥，贬太<br /><br />&nbsp;&nbsp;&nbsp;&nbsp;子詹事邵说归州刺史，卒于贬所。辛卯，诏朔方节度使李怀光率神策及朔方军东<br /><br />&nbsp;&nbsp;&nbsp;&nbsp;讨。丙申，诏：“故伊西北庭节度使杨休明、故河西节度使周鼎、故西州刺史李<br /><br />&nbsp;&nbsp;&nbsp;&nbsp;L璋、故瓜州刺史张铣等，寄崇方镇，时属殷忧，固守西陲，以抗期戎虏。殁身<br /><br />&nbsp;&nbsp;&nbsp;&nbsp;异域，多历岁年，以迨于兹，旅榇方旋，诚深追悼，宜加宠赠，以贲幽泉。休明<br /><br />&nbsp;&nbsp;&nbsp;&nbsp;可赠司徒，鼎赠太保，L璋赠户部尚书，铣赠兵部侍郎。”皆陇右牧守，至德已<br /><br />&nbsp;&nbsp;&nbsp;&nbsp;来陷吐蕃而殁故，至是西蕃通和，方得归葬也。丁酉，加河东节度使、检校左仆<br /><br />&nbsp;&nbsp;&nbsp;&nbsp;射马燧同平章事，泽潞李抱真检校右仆射，河阳李M检校兵部尚书，神策营招讨<br /><br />&nbsp;&nbsp;&nbsp;&nbsp;使李晟右散骑常侍，赏破田悦功也。乙巳，贬户部侍郎、判度支杜佑为苏州刺史，<br /><br />&nbsp;&nbsp;&nbsp;&nbsp;以中书舍人赵赞为户部侍郎、判度支。辛亥，易定节度赐名义武军。<br /><br />&nbsp;&nbsp;&nbsp;&nbsp;六月丁巳，尚书左丞庾准卒。甲子，京师地震。以左散骑常侍李涵为入回纥<br /><br />&nbsp;&nbsp;&nbsp;&nbsp;吊祭使，京兆少尹源休为光禄卿。戊寅，以前衢州刺史赵涓为尚书左丞，右庶子<br /><br />&nbsp;&nbsp;&nbsp;&nbsp;柳载为右丞。辛未，朱滔、王武俊兵救田悦，至魏州北。是日李怀光兵亦至，马<br /><br />&nbsp;&nbsp;&nbsp;&nbsp;燧、抱真、李M等盛军容迓怀光。朱滔等虑其掩袭，遽出兵，怀光与之接战于连<br /><br />&nbsp;&nbsp;&nbsp;&nbsp;箧山之西，王师不利，各还营垒。贼乃壅河决水，绝我粮道。秋七月甲申，以前<br /><br />&nbsp;&nbsp;&nbsp;&nbsp;振武军使王为京兆尹，以兵部郎中杨真为御史中丞、京畿观察使。以括率商户，<br /><br />&nbsp;&nbsp;&nbsp;&nbsp;人情不安，癸巳，诏除已收纳入库外，一切停，已贮纳者仍明置簿历，各给文牒，<br /><br />&nbsp;&nbsp;&nbsp;&nbsp;后准元数却还。甲午，以前同州刺史萧复为兵部侍郎。庚子，马燧、李怀光、李<br /><br />&nbsp;&nbsp;&nbsp;&nbsp;抱真、李M等四节度兵退保魏桥。朱滔、王武俊、田悦之众亦屯于魏桥东南，与<br /><br />&nbsp;&nbsp;&nbsp;&nbsp;官军隔河对垒。自五月不雨，甲辰始雨。宣武节度李勉为检校司徒，怀宁李希烈<br /><br />&nbsp;&nbsp;&nbsp;&nbsp;检校司空，宁李怀光同平章事，李M封开阳郡王。<br /><br />&nbsp;&nbsp;&nbsp;&nbsp;八月丁未，初分置汴东西水陆运两税盐铁事，从户部侍郎、判度支赵赞奏也。<br /><br />&nbsp;&nbsp;&nbsp;&nbsp;戊午，太子宾客第五琦卒于位，辛酉，以泾原节度留后姚令言为泾原节度使。戊<br /><br />&nbsp;&nbsp;&nbsp;&nbsp;辰，以江淮盐铁使、太常少卿包佶为汴东水陆运两税盐铁使。己巳，加剑南西川<br /><br />&nbsp;&nbsp;&nbsp;&nbsp;节度使张延赏检校吏部尚书。甲戌，以大理少卿崔纵为汴西水陆运两税盐铁使。<br /><br />&nbsp;&nbsp;&nbsp;&nbsp;丁丑，以礼仪使、太子少师颜真卿为太子太师。庚辰，徐、海、沂都团练使李洧<br /><br />&nbsp;&nbsp;&nbsp;&nbsp;卒。江淮讹言有毛人捕人，食其心，人情大恐。<br /><br />&nbsp;&nbsp;&nbsp;&nbsp;九月丁亥，以李洧部将高承宗为徐州刺史、徐海沂都团练使。判度支赵赞上<br /><br />&nbsp;&nbsp;&nbsp;&nbsp;言，请为两都、江陵、成都、铩汴、苏、洪等州署常平轻重本钱。上至百万贯，<br /><br />&nbsp;&nbsp;&nbsp;&nbsp;下至十万贯，收贮斛斗匹段丝麻，候贵则下价出卖，贱则加估收籴，权轻重以利<br /><br />&nbsp;&nbsp;&nbsp;&nbsp;民。从之。赞乃于诸道津要置吏税商货，每贯税二十文，竹木茶漆皆什一税一，<br /><br />&nbsp;&nbsp;&nbsp;&nbsp;以充常平之本。己亥夜，有猛兽入宜阳里，伤二人，诘朝获之。<br /><br />&nbsp;&nbsp;&nbsp;&nbsp;冬十月辛亥，以湖南观察使嗣曹王皋为洪州刺史、江西节度使。丙辰，以吏<br /><br />&nbsp;&nbsp;&nbsp;&nbsp;部侍郎关播为中书侍郎、同平章事。都官员外郎樊泽使吐蕃回，与蕃相尚结赞约<br /><br />&nbsp;&nbsp;&nbsp;&nbsp;来年正月望日会盟清水。丙子，肃王详薨。十一月己卯，以山南西道节度使贾耽<br /><br />&nbsp;&nbsp;&nbsp;&nbsp;检校工部尚书、兼襄州刺史、御史大夫、山南东道节度使，以兴凤团练使严震为<br /><br />&nbsp;&nbsp;&nbsp;&nbsp;梁州刺史、山南西道节度使。甲午，以前山南东道节度使李承为潭州刺史、湖南<br /><br />&nbsp;&nbsp;&nbsp;&nbsp;观察使。是月，朱滔、田悦、王武俊于魏县军垒各相推奖，c称王号。滔称大冀<br /><br />&nbsp;&nbsp;&nbsp;&nbsp;王，武俊称赵王，悦称魏王。又劝李纳称齐王。c署官名如国初亲王行台之制。<br /><br />&nbsp;&nbsp;&nbsp;&nbsp;丁丑，李希烈自称天下都元帅、太尉、建兴王，与朱滔等四盗胶固为逆。<br /><br />&nbsp;&nbsp;&nbsp;&nbsp;四年春正月戊寅朔。丁亥，凤翔节度使张镒与吐蕃宰相尚结赞同盟于清水。<br /><br />&nbsp;&nbsp;&nbsp;&nbsp;庚寅，李希烈陷汝州，执州将李元平而去，东都震骇。甲午，遣颜真卿宣慰李希<br /><br />&nbsp;&nbsp;&nbsp;&nbsp;烈军。戊戌，以龙武大将军哥舒曜为东都畿汝节度使，率凤翔、宁、泾原等军，<br /><br />&nbsp;&nbsp;&nbsp;&nbsp;东讨希烈。丙午，福建观察使常衮卒。二月戊申，于河阳三城置河阳军节度。乙<br /><br />&nbsp;&nbsp;&nbsp;&nbsp;卯，哥舒曜收汝州。丁丑，以工部侍郎蒋镇充礼仪使。<br /><br />&nbsp;&nbsp;&nbsp;&nbsp;三月己卯，复置沔州。癸未，以左散骑常侍孟为福建都团练观察使。辛卯，<br /><br />&nbsp;&nbsp;&nbsp;&nbsp;嗣曹王皋击李希烈将陈质之众，败之，收复黄州。丁酉，荆南张伯仪与贼战，败<br /><br />&nbsp;&nbsp;&nbsp;&nbsp;绩。嗣曹王收复蕲州。<br /><br />&nbsp;&nbsp;&nbsp;&nbsp;夏四月庚申，以永平宣武河阳等军节度都统、检校司待、平章事李勉为淮西<br /><br />&nbsp;&nbsp;&nbsp;&nbsp;招讨使，襄阳帅贾耽、江西嗣曹王等为之副。甲子，京师地震，生黄白毛，长尺<br /><br />&nbsp;&nbsp;&nbsp;&nbsp;余。丙子，哥舒曜进军至颍桥，大震雷，人死者十之三四，乃退保襄城。五月辛<br /><br />&nbsp;&nbsp;&nbsp;&nbsp;巳夜，京师地震。乙酉，颍王d薨。乙巳，滑、濮二州黄河清。滑州马生角。<br /><br />&nbsp;&nbsp;&nbsp;&nbsp;六月庚戌，初税屋间架、除陌钱。时马燧、李怀光、李抱真、李M屯魏县，<br /><br />&nbsp;&nbsp;&nbsp;&nbsp;李晟屯易定，李勉、陈少游、哥舒曜屯怀汝间，神策诸军皆临贼境。凡诸道之军<br /><br />&nbsp;&nbsp;&nbsp;&nbsp;出境，仰给于度支，谓之食出界粮，月费钱一百三十万贯，判度支赵赞巧法聚敛，<br /><br />&nbsp;&nbsp;&nbsp;&nbsp;终不能给。至是又税屋，所由吏秉笔持算，入人庐舍而抄计，峻法绳之，愁叹之<br /><br />&nbsp;&nbsp;&nbsp;&nbsp;声，遍于天下。秋七月甲申，以国子祭酒李揆为礼部侍郎，复其爵。甲午，以揆<br /><br />&nbsp;&nbsp;&nbsp;&nbsp;为左仆射、兼御史大夫，为入吐蕃会盟使。八月丁未，李希烈率众三万攻哥舒曜<br /><br />&nbsp;&nbsp;&nbsp;&nbsp;于襄城。湖南观察使李承卒。九月戊寅，龙见于汝州之城濠。丙戌，李勉将唐汉<br /><br />&nbsp;&nbsp;&nbsp;&nbsp;臣、刘德信丧师于扈涧，汴军自此不振，东都危急。<br /><br />&nbsp;&nbsp;&nbsp;&nbsp;冬十月丙午，诏泾原节度使姚令言率泾原之师救哥舒曜。丁未，泾原军出京<br /><br />&nbsp;&nbsp;&nbsp;&nbsp;城，至核，倒戈谋叛，姚令言不能禁。上令载缯彩二车，遣晋王往慰谕之，乱<br /><br />&nbsp;&nbsp;&nbsp;&nbsp;兵已陈于丹凤阙下，促神策军拒之。无一人至者。与太子诸王妃主百余人出苑北<br /><br />&nbsp;&nbsp;&nbsp;&nbsp;门，右龙武军使令狐建方教射于军中，闻难，聚射士得四百人扈从。其夕至咸阳，<br /><br />&nbsp;&nbsp;&nbsp;&nbsp;饭数匕而过。戊申，至奉天。己酉，元帅都虞候浑{以子弟家属至，乃以{为行<br /><br />&nbsp;&nbsp;&nbsp;&nbsp;在都虞候，神策军使白志贞为行在都知兵马使，以令狐建为中军鼓角使，金吾将<br /><br />&nbsp;&nbsp;&nbsp;&nbsp;军侯仲庄为奉天防城使。乱兵既剽京城，屯于白华，乃于晋昌里迎朱为帅，称<br /><br />&nbsp;&nbsp;&nbsp;&nbsp;太尉，居含元殿。上以奉天隘，欲幸凤翔，壬子，凤翔军乱，杀节度使张镒，乃<br /><br />&nbsp;&nbsp;&nbsp;&nbsp;止。癸丑，李希烈陷襄城，哥舒曜走洛阳。乙卯，赐检校司空崔宁薨。丁巳，以<br /><br />&nbsp;&nbsp;&nbsp;&nbsp;吏部尚书萧复，刑部侍郎刘从一、谏议大夫姜公辅并以本官同中书门下平章事。<br /><br />&nbsp;&nbsp;&nbsp;&nbsp;宁节度韩游瑰与论惟明率兵三千至，才入奉天，贼军亦至，乃出拒之，王师不<br /><br />&nbsp;&nbsp;&nbsp;&nbsp;利。贼乘胜攻门，自卯至午，杀伤殆半，会有草车在门外，浑{令焚之，贼众遂<br /><br />&nbsp;&nbsp;&nbsp;&nbsp;退。癸巳，贼三面攻城，浑{力战御之，方退。大将吕希倩死之。贼自丁未攻<br /><br />&nbsp;&nbsp;&nbsp;&nbsp;城，至己巳二十余日，矢石不绝。<br /><br />&nbsp;&nbsp;&nbsp;&nbsp;十一月乙亥，以陇右节度判官、陇州留后、殿中侍御史韦皋为陇州刺史、兼<br /><br />&nbsp;&nbsp;&nbsp;&nbsp;御史大夫、奉义军节度使。灵武留后杜希全、盐州刺史戴休颜、夏州刺史时常春<br /><br />&nbsp;&nbsp;&nbsp;&nbsp;合兵六千来援，至漠谷，为贼所败而退。贼由是攻城愈急，矢石雨下，薨伤者众，<br /><br />&nbsp;&nbsp;&nbsp;&nbsp;人心危蹙，上与浑{对泣。朱据干陵作乐，下瞰城中，词多侮慢。戊子，贼造<br /><br />&nbsp;&nbsp;&nbsp;&nbsp;云桥，攻东北隅，兵仗不能及，城中忧恐，相顾失色。浑{预为地道，及云桥傅<br /><br />&nbsp;&nbsp;&nbsp;&nbsp;城，脚陷不得进，{命焚之，风回焰转，桥焚而贼退。朔方节度李怀光遣兵马使<br /><br />&nbsp;&nbsp;&nbsp;&nbsp;张韶奉表，言大军将至，乃令舁韶巡城，叫呼欢声动地，贼不之测，疑惧缓攻。<br /><br />&nbsp;&nbsp;&nbsp;&nbsp;癸巳，怀光军次醴泉，是夜贼解围而去。神策将李晟自定州率师赴难，军于渭桥。<br /><br />&nbsp;&nbsp;&nbsp;&nbsp;甲午，以商州都虞候王仙鹤权商州防御使。十二月壬戌，贬门下侍郎、平章事卢<br /><br />&nbsp;&nbsp;&nbsp;&nbsp;杞为新州司马，贬行在都知兵马使白志贞为恩州司马，户部侍郎、判度支赵赞为<br /><br />&nbsp;&nbsp;&nbsp;&nbsp;播州司马。癸亥，以京兆少尹裴腆判度支。甲子，以湖南观察留后赵憬为湖南观<br /><br />&nbsp;&nbsp;&nbsp;&nbsp;察使。乙丑，以祠部员外郎陆贽为考功郎中，金部员外郎吴通微为职方郎中，翰<br /><br />&nbsp;&nbsp;&nbsp;&nbsp;林学士并如故。以侍御史吴通玄为起居舍人，充翰林学士。己巳，以河中尹李齐<br /><br />&nbsp;&nbsp;&nbsp;&nbsp;运为宗正卿。庚午，李希烈陷汴州。以右庶子崔纵为京兆尹。癸酉，以中书侍郎、<br /><br />&nbsp;&nbsp;&nbsp;&nbsp;平章事关播为刑部尚书，司封郎中杜黄裳为给事中。命给事中孔巢父淄青宣慰，<br /><br />&nbsp;&nbsp;&nbsp;&nbsp;华州刺史董晋河北宣慰。<br /><br />&nbsp;&nbsp;&nbsp;&nbsp;兴元元年春正月癸酉朔，上在奉天行宫受朝贺。诏曰：<br /><br />&nbsp;&nbsp;&nbsp;&nbsp;立政兴化，必在推诚；忘己济人，不吝改过。朕嗣服丕构，君临万邦，失守<br /><br />&nbsp;&nbsp;&nbsp;&nbsp;宗祧，越在草莽。不念率德，诚莫追于既往；永言思咎，期有复于将来。明征其<br /><br />&nbsp;&nbsp;&nbsp;&nbsp;义，以示天下。小子惧德不嗣，罔敢怠荒。然以长于深宫之中，暗于经国之务，<br /><br />&nbsp;&nbsp;&nbsp;&nbsp;积习易溺，居安忘危。不知稼穑之艰难，不恤征戍之劳苦。致泽靡下究，情不上<br /><br />&nbsp;&nbsp;&nbsp;&nbsp;通，事既壅隔，人怀疑阻。犹昧省己，遂用兴戎，征师四方，转饷千里。赋车籍<br /><br />&nbsp;&nbsp;&nbsp;&nbsp;马，远近骚然；行赍居送，众庶劳止。力役不息，田莱多荒。暴令峻于诛求，疲<br /><br />&nbsp;&nbsp;&nbsp;&nbsp;民空于杼轴，转死沟壑，离去乡里，邑里丘墟，人烟断绝。天谴于上而朕不寤，<br /><br />&nbsp;&nbsp;&nbsp;&nbsp;人怨于下而朕不知。驯致乱阶，变起都邑，贼臣乘衅，肆逆滔天，曾莫愧畏，敢<br /><br />&nbsp;&nbsp;&nbsp;&nbsp;行凌逼。万品失序，九庙震惊，上累于祖宗，下负于蒸庶。痛心t面，罪实在予，<br /><br />&nbsp;&nbsp;&nbsp;&nbsp;永言愧悼，若坠泉谷。赖天地降v，人祗协谋，将相竭诚，爪牙宣力，群盗斯屏，<br /><br />&nbsp;&nbsp;&nbsp;&nbsp;皇维载张。将弘远图，必布新令。朕晨兴夕惕，惟省前非。乃者公卿百僚用加虚<br /><br />&nbsp;&nbsp;&nbsp;&nbsp;美，以“圣神文武”之号，被蒙暗寡昧之躬，固辞不获，俯遂群议。昨因内省，<br /><br />&nbsp;&nbsp;&nbsp;&nbsp;良所瞿然。自今已后，中外书奏不得言“圣神文武”之号。<br /><br />&nbsp;&nbsp;&nbsp;&nbsp;今上元统历，献岁发祥，宜革纪年之号，式敷在宥之泽，可大赦天下，改建<br /><br />&nbsp;&nbsp;&nbsp;&nbsp;中五年为兴元元年。李希烈、田悦、王武俊、李纳，咸以勋旧，继守藩维，朕扶<br /><br />&nbsp;&nbsp;&nbsp;&nbsp;驭乖方，致其疑惧，皆由上失其道而下罹其灾。一切并与洗涤，复其爵位，待之<br /><br />&nbsp;&nbsp;&nbsp;&nbsp;如初，仍即遣使宣谕。朱滔以连坐，路远必不同谋，永念旧勋，务存弘贷，如<br /><br />&nbsp;&nbsp;&nbsp;&nbsp;能交办顺，亦与维新。朱反易天常，盗窃名器，暴犯陵寝，所不忍言，获罪祖宗，<br /><br />&nbsp;&nbsp;&nbsp;&nbsp;朕不敢赦。除外，并从原宥。应赴奉天并进收京城将士，并赐名“奉天定难功<br /><br />&nbsp;&nbsp;&nbsp;&nbsp;臣”，身有过犯，减罪三等，子孙过犯，减罪二等。先税除陌、间架等钱，竹木<br /><br />&nbsp;&nbsp;&nbsp;&nbsp;茶漆等税，并停。奉天升为赤县。<br /><br />&nbsp;&nbsp;&nbsp;&nbsp;分命朝臣诸道宣谕。以奉天行营都团练使杨惠元检校工部尚书。丙戌，以吏<br /><br />&nbsp;&nbsp;&nbsp;&nbsp;部侍郎萧复为门下侍郎、同平章事，以吏部侍郎卢翰为兵部侍郎、同平章事。戊<br /><br />&nbsp;&nbsp;&nbsp;&nbsp;子，命宰臣萧复往山南、荆南、湖南、江西、鄂岳、浙江东西、福建等道宣慰。<br /><br />&nbsp;&nbsp;&nbsp;&nbsp;己丑，以京兆尹裴腆为户部侍郎、判度支。丙申，以山南东道行军司马樊泽为襄<br /><br />&nbsp;&nbsp;&nbsp;&nbsp;州刺史、山南东道节度使；以浑{为行在都知兵马使；以前赵州观察使康日知兼<br /><br />&nbsp;&nbsp;&nbsp;&nbsp;同州刺史，充奉诚军节度使。辛丑，诏六军各置统军一员，秩从二品；左右常侍<br /><br />&nbsp;&nbsp;&nbsp;&nbsp;各加一员；太子宾客加四员。<br /><br />&nbsp;&nbsp;&nbsp;&nbsp;二月戊寅，诏故司农卿张掖王段秀实赠太尉，谥曰忠烈，赐实封五百户。赠<br /><br />&nbsp;&nbsp;&nbsp;&nbsp;滑州兵马使贾隐林左仆射，以滑州刺史李澄兼汴州刺史、汴滑节度使。是日，李<br /><br />&nbsp;&nbsp;&nbsp;&nbsp;晟自咸阳移兵东渭桥，避怀光也。晟以怀光反状已明，请上幸蜀。王武俊效顺，<br /><br />&nbsp;&nbsp;&nbsp;&nbsp;加中书门下平章事，兼幽州节度使，令讨朱滔。吐蕃遣使来朝，请以兵助国讨逆，<br /><br />&nbsp;&nbsp;&nbsp;&nbsp;乃令御史大夫于颀入蕃宣谕之。甲子，加李怀光太尉，仍赐铁券，赦三死罪。怀<br /><br />&nbsp;&nbsp;&nbsp;&nbsp;光怒曰：“凡人臣反逆，乃赐铁券，今赐怀光，是反必矣！”乃投之于地。上命<br /><br />&nbsp;&nbsp;&nbsp;&nbsp;翰林学士陆贽晓谕之。是日人心恐骇。怀光夺杨惠元、李建徽所将兵，惠元被害。<br /><br />&nbsp;&nbsp;&nbsp;&nbsp;丁卯，车驾幸梁州，留戴休颜守奉天，以御史中丞齐映为沿路置顿使。李晟大集<br /><br />&nbsp;&nbsp;&nbsp;&nbsp;兵赋，以收复为己任。李怀光患之，移军泾阳，连朱，欲同灭晟。晟卑词厚意，<br /><br />&nbsp;&nbsp;&nbsp;&nbsp;致书谕之，冀其感悟，怀光颇增愧惧。<br /><br />&nbsp;&nbsp;&nbsp;&nbsp;三月甲申，以秘书监崔汉衡为上都留守，右散骑常侍于颀为京兆尹。是日，<br /><br />&nbsp;&nbsp;&nbsp;&nbsp;怀光烧营，走归河中。其将孟涉、段威勇等千人奔归李晟。丙戌，以前饶州刺史<br /><br />&nbsp;&nbsp;&nbsp;&nbsp;杜佑为广州刺史、岭南节度使，加神策节度使李晟兼京畿渭北~坊丹延节度观察<br /><br />&nbsp;&nbsp;&nbsp;&nbsp;使。庚寅，车驾次城固。唐安公主薨，上爱女，悼惜之甚。壬申，至梁州。丁丑，<br /><br />&nbsp;&nbsp;&nbsp;&nbsp;宣武节度使刘洽加册平章事。己亥，以行在都知兵马使浑{检校左仆射、同平章<br /><br />&nbsp;&nbsp;&nbsp;&nbsp;事、灵州大都督，充朔方节度使、宁振武永平奉天行营副元帅。是日，诏授李<br /><br />&nbsp;&nbsp;&nbsp;&nbsp;怀光太子太保，其余官职并罢。泾州乱，牙将田希鉴杀其帅冯河清，自称留后。<br /><br />&nbsp;&nbsp;&nbsp;&nbsp;四月辛丑朔。时将士未给春衣，上犹夹服，汉中早热，左右请御暑服，上曰：<br /><br />&nbsp;&nbsp;&nbsp;&nbsp;“将士未易冬服，独御春衫可乎！”俄而贡物继至，先给诸军而始御之。壬寅，<br /><br />&nbsp;&nbsp;&nbsp;&nbsp;诏奉天随从将士并赐号“元从功臣。”以宁兵马使韩游瑰为宁节度伎。尚书<br /><br />&nbsp;&nbsp;&nbsp;&nbsp;左丞赵涓卒。己巳，以陕虢防遏使唐朝臣为河中尹、河中同晋绛节度使，御史大<br /><br />&nbsp;&nbsp;&nbsp;&nbsp;夫李齐运兼京兆尹。魏博行军司马田绪杀其帅田悦，诏赠悦太尉，以绪为魏州长<br /><br />&nbsp;&nbsp;&nbsp;&nbsp;史、魏博节度观察使。甲寅，以谏议大夫、平章事姜公辅为左庶子，加剑南节度<br /><br />&nbsp;&nbsp;&nbsp;&nbsp;使张延赏平章事，以前山南东道节度使贡耽为工部尚书。甲子，入蕃使、左仆射<br /><br />&nbsp;&nbsp;&nbsp;&nbsp;李揆卒于凤州。乙丑，浑{与吐蕃将论莽罗之众破贼将韩F之众于武功，斩首万<br /><br />&nbsp;&nbsp;&nbsp;&nbsp;级。丙寅，加李纳平章事。丁卯，义王n薨。<br /><br />&nbsp;&nbsp;&nbsp;&nbsp;五月，淮南节度使陈少游加检校司徒，东川节度使李叔明太子太傅，镇海军<br /><br />&nbsp;&nbsp;&nbsp;&nbsp;韩昙煨Ｓ移蜕洹９镉希泾王K薨。徐沂海团练使高承宗卒，以其子明应知徐<br /><br />&nbsp;&nbsp;&nbsp;&nbsp;州事。丙子，李抱真、王武俊破朱滔于经城东南，斩首三万级，擒伪相朱良v、<br /><br />&nbsp;&nbsp;&nbsp;&nbsp;李俊以献。朱滔遁归幽州。癸未，岳州李兼、黔南元全柔、桂管卢岳加御史大夫，<br /><br />&nbsp;&nbsp;&nbsp;&nbsp;岳加中丞。庚寅，李纳上章禀命，乃赠李正己太尉。壬辰，商州尚可孤破贼于蓝<br /><br />&nbsp;&nbsp;&nbsp;&nbsp;田。乙未，安西四镇节度使郭昕、北庭都护李元忠加左右仆射。是夜，李晟自渭<br /><br />&nbsp;&nbsp;&nbsp;&nbsp;北移军于光泰门外。贼来薄，我军争夺击，大败之，蹙入光泰门，斩馘数千计，<br /><br />&nbsp;&nbsp;&nbsp;&nbsp;贼党恸哭而入白华。戊辰，列陈于光泰门外。遣骑将史万顷往神村，开苑墙二<br /><br />&nbsp;&nbsp;&nbsp;&nbsp;百余步，贼树栅当之。我军争栅，云合电击，与贼血战，贼党大败，追击至白华，<br /><br />&nbsp;&nbsp;&nbsp;&nbsp;朱、姚令言率众万余遁去。晟收复京城。是日，浑{与戴休颜亦破贼三千于咸<br /><br />&nbsp;&nbsp;&nbsp;&nbsp;阳，韩游瑰追朱于经州。<br /><br />&nbsp;&nbsp;&nbsp;&nbsp;六月庚子朔，升恒州为大都督府。癸卯，赠神策兵马使杨惠元右仆射。是日，<br /><br />&nbsp;&nbsp;&nbsp;&nbsp;李晟上《收京城露布》，上览之，涕下沾襟。泾州田希鉴斩姚令言，幽州军士韩<br /><br />&nbsp;&nbsp;&nbsp;&nbsp;F于彭原斩朱，并传首至行在。乙巳，遣吏部侍郎班宏入京宣谕。己酉，加李<br /><br />&nbsp;&nbsp;&nbsp;&nbsp;晟司徒、兼中书令，实封一千户；骆元光、尚可孤加检校左右仆射，皆实封五百<br /><br />&nbsp;&nbsp;&nbsp;&nbsp;户。以泾州将田希鉴为泾州刺史、泾原节度使。癸丑，诏以梁州为兴元府，南郑<br /><br />&nbsp;&nbsp;&nbsp;&nbsp;县为赤畿，官名品制视京兆、河南，百姓给复二年，见任官员加两阶，耆老与版<br /><br />&nbsp;&nbsp;&nbsp;&nbsp;授，南郑县令赐绯。加兴元尹严震检校右仆射，赐实封一百户。加浑{待中，实<br /><br />&nbsp;&nbsp;&nbsp;&nbsp;封八百户；韩游瑰检校左仆射，实封四百户；戴休颜检校右仆射，实封二百户。<br /><br />&nbsp;&nbsp;&nbsp;&nbsp;考功郎中、知制诰陆贽，司封郎中、知刺诰吉中孚，并为谏议大夫；水部员外郎<br /><br />&nbsp;&nbsp;&nbsp;&nbsp;顾少连为礼部郎中：并依前充翰林学士。行在左右厢兵马使令狐建、时常春并加<br /><br />&nbsp;&nbsp;&nbsp;&nbsp;散骑常侍。丙辰，斩伪相李忠臣，籍没其家。李晟奏受贼伪署同恶抵法之家，所<br /><br />&nbsp;&nbsp;&nbsp;&nbsp;没财物、牛马、奴婢，请以赏军士。从之。戊午，车驾还京，发兴元，是日大雨，<br /><br />&nbsp;&nbsp;&nbsp;&nbsp;及入斜谷，晴霁，从官将士欢然以为天助。秋七月丙子，车驾次凤翔府，诏放管<br /><br />&nbsp;&nbsp;&nbsp;&nbsp;内今年秋税；耆寿侍老八十已上，各与版授刺史，赐紫，其余版授上佐，赐绯；<br /><br />&nbsp;&nbsp;&nbsp;&nbsp;府、县置顿官，考满日放选。受伪署官乔琳、蒋镇、张光晟、李通、蒋钅监伏诛。<br /><br />&nbsp;&nbsp;&nbsp;&nbsp;朱害郡王、王子、王孙七十七人于马U宅，丁丑，令所司具凶礼收殓于净域寺。<br /><br />&nbsp;&nbsp;&nbsp;&nbsp;庚辰，诏：<br /><br />&nbsp;&nbsp;&nbsp;&nbsp;李怀光往因职任，颇著干能，朕嗣之初，首加拔擢，托为心膂，授以节旄。<br /><br />&nbsp;&nbsp;&nbsp;&nbsp;顷岁河朔不宁，俾令征讨，任兼将相，恩极丘山。及朱猖狂，扰乱京邑，怀光<br /><br />&nbsp;&nbsp;&nbsp;&nbsp;回军赴难，宗社再宁，保佑朕躬，厥功甚茂。故元帅、河中之权，太尉、中书之<br /><br />&nbsp;&nbsp;&nbsp;&nbsp;秩，仍加实封，爰及宗亲，人臣之荣，孰可为比？非朕于怀光不厚，岂朕报怀光<br /><br />&nbsp;&nbsp;&nbsp;&nbsp;不崇！贼寇未除，猜嫌已构，受朱奸凶之说，听张载杌笾言，曾不沈思，<br /><br />&nbsp;&nbsp;&nbsp;&nbsp;遂生疑阻，交通逆孽，残害忠良。朕志在推诚，事皆掩覆，礼遇转厚，委任益隆。<br /><br />&nbsp;&nbsp;&nbsp;&nbsp;怀光都不改图，愈深不轨。敕书慰问将士，怀光并不令宣；三军咸欲收城，怀光<br /><br />&nbsp;&nbsp;&nbsp;&nbsp;并不令出。自云已共朱定约，不能更事国家。朕以眇身，获承鸿业，务全大计，<br /><br />&nbsp;&nbsp;&nbsp;&nbsp;移幸山南，仓皇之间，备历危险。据其罪状，情实难容，然以解围奉天，其功不<br /><br />&nbsp;&nbsp;&nbsp;&nbsp;细，昨又遣男璀谢罪，请束身归朝，朕悯其知过之心，念其赴难之效，以功赎罪，<br /><br />&nbsp;&nbsp;&nbsp;&nbsp;务在优恩。今遣给事中孔巢父赍先授怀光太子太保敕牒，往河中宣谕，三日内便<br /><br />&nbsp;&nbsp;&nbsp;&nbsp;与怀光同赴上都，如欲家口同行，亦听怀光自便。朕必能保全终始，宠待如初。<br /><br />&nbsp;&nbsp;&nbsp;&nbsp;朔方将士，尝立大功，子仪再收京城，咸是此军之效，昨远从河朔，赴难奉<br /><br />&nbsp;&nbsp;&nbsp;&nbsp;天，逆贼畏威，望风奔遁，永言劳绩，朕不暂忘。将士各竭忠谋，中遭迫协，朕<br /><br />&nbsp;&nbsp;&nbsp;&nbsp;每念及，痛心自咎。此者君臣阻隔，只为怀光一人，怀光既请入朝，尚纹渥铮<br /><br />&nbsp;&nbsp;&nbsp;&nbsp;况诸将士并是功臣，各宜坦然，勿更忧虑。先赐官封，一切如旧。<br /><br />&nbsp;&nbsp;&nbsp;&nbsp;壬午，至自兴元。时浑{、韩游瑰、戴休颜以其众扈从，李晟、骆元光、尚<br /><br />&nbsp;&nbsp;&nbsp;&nbsp;可孤以其众奉迎，步骑十余万，旌旗连亘数十里，都民僧道，欢呼感泣。李晟见<br /><br />&nbsp;&nbsp;&nbsp;&nbsp;于三桥，自陈收城迟晚之咎，伏地请罪，上慰劳遣之。丁亥，河中宣慰使孔巢父、<br /><br />&nbsp;&nbsp;&nbsp;&nbsp;中官啖守盈并为怀光所害。辛卯，御丹凤楼，大赦天下。赐李晟永崇里第，女乐<br /><br />&nbsp;&nbsp;&nbsp;&nbsp;八人。甲午，命宰臣诸将送晟入新赐第。教坊乐，京兆府供帐食馔，鼓吹导从，<br /><br />&nbsp;&nbsp;&nbsp;&nbsp;京城以为荣观。<br /><br />&nbsp;&nbsp;&nbsp;&nbsp;八月辛丑，诏所司为赠太尉段秀实树碑立庙。淄青节度使承前带陆海运、押<br /><br />&nbsp;&nbsp;&nbsp;&nbsp;新罗渤海两蕃等使，宜令李纳兼之。癸卯，加司徒、中书令、合川郡王李晟兼凤<br /><br />&nbsp;&nbsp;&nbsp;&nbsp;翔尹，充凤翔陇右节度等使、泾原四镇北庭行营兵马副元帅，改封西平郡王。河<br /><br />&nbsp;&nbsp;&nbsp;&nbsp;东保宁军节度使、太原尹、北都留守、检校司徒、平章事、北平郡王马燧为奉诚<br /><br />&nbsp;&nbsp;&nbsp;&nbsp;军晋绛慈隰节度行营兵马副元帅；以灵盐节度使、侍中、兼灵州大都督、楼烦郡<br /><br />&nbsp;&nbsp;&nbsp;&nbsp;王浑{为河中尹、晋绛节度使、河中同陕虢等州及管内行营兵马副元帅，改封咸<br /><br />&nbsp;&nbsp;&nbsp;&nbsp;宁郡王。时方命{与马燧各出师讨怀光故也。甲辰，以金吾大将军杜希全为灵州<br /><br />&nbsp;&nbsp;&nbsp;&nbsp;大都督、西受降城天德军灵盐相夏节度营田等使；以同绛节度使唐朝臣为~坊丹<br /><br />&nbsp;&nbsp;&nbsp;&nbsp;延等州节度使；以保义军节度使、凤翔尹李楚琳为金吾大将军；以奉义军节度使、<br /><br />&nbsp;&nbsp;&nbsp;&nbsp;陇州刺史韦皋为左金吾卫大将军。戊申，以奉天行营节度戴休颜为左龙武统军。<br /><br />&nbsp;&nbsp;&nbsp;&nbsp;己酉，以延王玢、随王迅、西平长公主薨，废朝。己未，前湖州刺史袁高为给事<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;九月庚午，宗正卿李琬卒。赐浑{大宁里第，并女乐五人，诏宰臣诸将赐乐<br /><br />&nbsp;&nbsp;&nbsp;&nbsp;馈赠如送李晟入第故事。壬午，赠故右仆射致仕李涵太子太保。乙亥，王武俊加<br /><br />&nbsp;&nbsp;&nbsp;&nbsp;检校司徒，李抱真检校司空，并赐实封五百户，赏破朱滔之功也。甲申，以前岭<br /><br />&nbsp;&nbsp;&nbsp;&nbsp;南节度使元L为户部侍郎、判度支。丁亥，上顾谓宰臣曰：“今大盗虽除，时犹<br /><br />&nbsp;&nbsp;&nbsp;&nbsp;多难，宜广延纳，以达下情。近日谏官都无论奏，自今每正衙及延英坐日常令朝<br /><br />&nbsp;&nbsp;&nbsp;&nbsp;臣三两人奏时政得失，庶有弘益也。”是秋，螟蝗蔽野，草木无遗。<br /><br />&nbsp;&nbsp;&nbsp;&nbsp;冬十月乙丑，马燧收绛州。戊辰，令中官窦文场、王希迁监左右神策军都知<br /><br />&nbsp;&nbsp;&nbsp;&nbsp;兵马使。闰月庚午，诏：“朕临御万方，失于君道，兵革不息，于今五年。闵众<br /><br />&nbsp;&nbsp;&nbsp;&nbsp;庶之劳，悔征伐之事。而李希烈蔑义弃德，反道虐人。朕哀彼生灵，陷于涂炭。<br /><br />&nbsp;&nbsp;&nbsp;&nbsp;敬存拯物，不惮屈身，故于岁首特布新令，赦其殊死，待以至诚。使臣才及于郊<br /><br />&nbsp;&nbsp;&nbsp;&nbsp;圻，巨猾已闻其c窃。酷烈滋甚，吞噬无厌。将相大臣，咸怀愤激，继陈章疏，<br /><br />&nbsp;&nbsp;&nbsp;&nbsp;固请讨除。朕以所行天诛，本去人害，兵戈既接，玉石难分。言念勋臣，横遭胁<br /><br />&nbsp;&nbsp;&nbsp;&nbsp;制，虽思改革，厥路无由。受污终身，衔冤没代，沦胥以逞，诚可痛伤。岂孽自<br /><br />&nbsp;&nbsp;&nbsp;&nbsp;一夫，而毒流万姓，为人父母，宁不愧怀！宜令诸道节度使明行晓谕，罪止元凶，<br /><br />&nbsp;&nbsp;&nbsp;&nbsp;胁制之徒，一切不问。”唐朝臣奏收永乐县。癸酉，以右龙武大将军李观为泾州<br /><br />&nbsp;&nbsp;&nbsp;&nbsp;刺史、泾原节度使。乙亥，诏宋亳、淄青、泽潞、河东、恒冀、幽、易定、魏博<br /><br />&nbsp;&nbsp;&nbsp;&nbsp;等八节度，螟蝗为害，蒸民饥馑，每节度赐米五万石，河阳、东畿各赐三万石，<br /><br />&nbsp;&nbsp;&nbsp;&nbsp;所司般运，于楚州分付。丁丑，李晟至泾州，诛节度使田希鉴，罪其杀冯河清也。<br /><br />&nbsp;&nbsp;&nbsp;&nbsp;戊子，希烈将李澄以滑州归国。甲午，以李澄为汴州刺史、汴滑节度使，封武威<br /><br />&nbsp;&nbsp;&nbsp;&nbsp;郡王。神策行营节度使、检校尚书右仆射、冯翊郡王尚可孤卒。<br /><br />&nbsp;&nbsp;&nbsp;&nbsp;十一月癸卯，宋亳节度使刘洽与曲环破希烈之众于陈州，俘斩三万级，生擒<br /><br />&nbsp;&nbsp;&nbsp;&nbsp;贼将翟崇晖以献。戊午，刘洽大破希烈之众，擒其伪相郑贲等五人以献。希烈遁<br /><br />&nbsp;&nbsp;&nbsp;&nbsp;归蔡州，汴州平。乙丑，宰相萧复三上章乞罢免，许之。十二月乙亥，淮南节度<br /><br />&nbsp;&nbsp;&nbsp;&nbsp;使、检校司空、平章事陈少游卒。赠萧定太子太师。以寿州刺史张建封为濠寿都<br /><br />&nbsp;&nbsp;&nbsp;&nbsp;团练使。庚辰，以刑部侍郎杜亚为扬州长史、淮南节度使，戊子，以吏部郎中崔<br /><br />&nbsp;&nbsp;&nbsp;&nbsp;造为给事中。辛卯，以谏议大夫陆贽为中书舍人，依前翰林学士。诏翰林学士朝<br /><br />&nbsp;&nbsp;&nbsp;&nbsp;服班序，宜同诸司官知制诰例。<br /><br />&nbsp;&nbsp;&nbsp;&nbsp;贞元元年正月丁酉朔，御含元殿受朝贺，礼毕，宣制大赦天下，改元贞元。<br /><br />&nbsp;&nbsp;&nbsp;&nbsp;戊戌，大风雪，寒。去秋螟蝗，冬旱，至是雪，寒甚，民饥冻死者踣于路。丁未，<br /><br />&nbsp;&nbsp;&nbsp;&nbsp;以饶州刺史卢为福州刺史、福建允察使。癸丑，始闻太子太师、鲁郡公颜真卿为<br /><br />&nbsp;&nbsp;&nbsp;&nbsp;希烈所害，追赠司徒，废朝五日，谥曰文忠，乃特授男f、硕等官。壬戌，以吉<br /><br />&nbsp;&nbsp;&nbsp;&nbsp;州长史卢杞为澧州别驾，寻卒。二月丙寅朔，遣工部尚书贾耽、侍郎刘太真分往<br /><br />&nbsp;&nbsp;&nbsp;&nbsp;东都、两河宣慰。河南、河北饥，米斗千钱。癸未，李抱真、严震来朝。寒食节，<br /><br />&nbsp;&nbsp;&nbsp;&nbsp;上与诸将击鞠于内殿。丙戌，以检校秘书监金良相为检校太尉、使持节、大都督、<br /><br />&nbsp;&nbsp;&nbsp;&nbsp;鸡林州刺史、宁海军使，袭封新罗王。辛卯，大雨。<br /><br />&nbsp;&nbsp;&nbsp;&nbsp;三月丙申朔，以蜀州刺史韩洄为兵部侍郎，以汴东水陆运等使、左庶子包佶<br /><br />&nbsp;&nbsp;&nbsp;&nbsp;为刑部侍郎。辛丑，户部侍郎、判度支元L兼诸道水陆运使。丁未，李希烈陷南<br /><br />&nbsp;&nbsp;&nbsp;&nbsp;阳，杀守将黄金岳。甲寅，诏宰臣宣谕御史，今后上封弹奏，人自陈论，不得群<br /><br />&nbsp;&nbsp;&nbsp;&nbsp;署章疏。戊午，宣武帅刘洽检校司空；以汴滑节度使李澄普滑州刺史，充郑滑节<br /><br />&nbsp;&nbsp;&nbsp;&nbsp;度使。加李纳司空。<br /><br />&nbsp;&nbsp;&nbsp;&nbsp;夏四月乙丑朔，普王谊改封舒王。癸酉，鄂岳观察使李谦为洪州刺史、西都<br /><br />&nbsp;&nbsp;&nbsp;&nbsp;团练观察使。江陵度支院失火，烧租赋钱谷百余万。时关东大饥，赋调不入，由<br /><br />&nbsp;&nbsp;&nbsp;&nbsp;是国用益窘。关中饥民蒸蝗虫而食之。汴帅刘洽赐名玄佐。<br /><br />&nbsp;&nbsp;&nbsp;&nbsp;五月癸卯，分命朝臣祷群神以祈雨。蝗自海而至，飞蔽天，每下则草木及畜<br /><br />&nbsp;&nbsp;&nbsp;&nbsp;毛无复孑遗。谷价腾踊。辛酉，以河阳都知兵马使雍希颜为河阳怀都团练使。<br /><br />&nbsp;&nbsp;&nbsp;&nbsp;六月丙子，以兵部侍郎韩洄为京兆尹。辛巳，刘玄佐兼汴州史。壬午，以工<br /><br />&nbsp;&nbsp;&nbsp;&nbsp;部尚书贾耽兼御史大夫、东都留守、都畿汝州防御刺使，以汴州刺史薛珏为河南<br /><br />&nbsp;&nbsp;&nbsp;&nbsp;尹。辛卯，以左金吾卫大将军韦皋检校户部尚书，兼成都尹、御史大夫、剑南西<br /><br />&nbsp;&nbsp;&nbsp;&nbsp;川节度观察使。以国子祭酒董晋为左金吾卫大将军。幽州朱滔卒，赠司徒。<br /><br />&nbsp;&nbsp;&nbsp;&nbsp;秋七月甲午朔，河东节度使马燧自河中行营来朝。庚子，大风拔树。辛丑，<br /><br />&nbsp;&nbsp;&nbsp;&nbsp;以左散骑常侍李泌为陕州长史、陕虢都防御观察陆运使。丙午，以镇海军、浙江<br /><br />&nbsp;&nbsp;&nbsp;&nbsp;东西道节度使韩昙煨Ｉ惺樽笃蜕洹⑼平章事、江淮转运使，以河南尹薛珏为河<br /><br />&nbsp;&nbsp;&nbsp;&nbsp;南水陆运使。戊申，马燧还行营。辛亥，加检校工部尚书王士真为德棣都团练观<br /><br />&nbsp;&nbsp;&nbsp;&nbsp;察使。壬子，以前涿州刺史、兼御史中丞刘怦为幽州长史、御史大夫、幽州卢龙<br /><br />&nbsp;&nbsp;&nbsp;&nbsp;节度副大使，兼知节度管理度支营田观察、押奚契丹经略卢龙等军使。丁巳，以<br /><br />&nbsp;&nbsp;&nbsp;&nbsp;左散骑常侍柳浑为兵部侍郎。庚申，以谏议大夫高参为中书舍人。关中蝗食草木<br /><br />&nbsp;&nbsp;&nbsp;&nbsp;都尽，旱甚，灞水将竭，井多无水。有司计度支钱谷，才可支七旬。甲子，诏：<br /><br />&nbsp;&nbsp;&nbsp;&nbsp;“夫人事失于下，则天变形于上，咎征之作，必有由然。自顷已来，灾l仍集，<br /><br />&nbsp;&nbsp;&nbsp;&nbsp;雨泽不降，绵历三时，虫蝗继臻，弥亘千里。菽粟翔贵，稼穑枯瘁，嗷嗷蒸人，<br /><br />&nbsp;&nbsp;&nbsp;&nbsp;聚泣田亩，与言及此，实切痛伤。遍祈百神，曾不获应，方悟祷祠非救灾之术，<br /><br />&nbsp;&nbsp;&nbsp;&nbsp;言词非谢谴之诚。忧心如焚，深自刻责。得非刑法舛缪。忠良郁湮，暴赋未蠲，<br /><br />&nbsp;&nbsp;&nbsp;&nbsp;劳师靡息。事或无益，而重为烦费；任或非当，而横肆侵蟊。有一于兹，足伤和<br /><br />&nbsp;&nbsp;&nbsp;&nbsp;气。本其所以，罪实在予，万姓何辜，重罹饥殍。所宜出次贬食，节用缓刑，侧<br /><br />&nbsp;&nbsp;&nbsp;&nbsp;身增修，以谨天戒。朕自今视朝不御正殿，有司供膳并宜减省，不急之务，一切<br /><br />&nbsp;&nbsp;&nbsp;&nbsp;停罢。除诸军将士外，应食粮人诸色用度，本司本使长官商量减罢，以救凶荒。<br /><br />&nbsp;&nbsp;&nbsp;&nbsp;俟岁丰登，即令复旧。”甲子，李怀光大将尉圭以焦篱堡降。丁卯，怀光将徐庭<br /><br />&nbsp;&nbsp;&nbsp;&nbsp;光以长春宫兵六千人降。甲戌，朔方大将牛名俊斩李怀光，傅首阙下。马燧收复<br /><br />&nbsp;&nbsp;&nbsp;&nbsp;河中。丁丑，始雨。己卯，诏：“朕诚信未著，抚御失宜，致使功臣陷于诛戮，<br /><br />&nbsp;&nbsp;&nbsp;&nbsp;谓之克敌，能不愧心！然以怀光一家，在法无舍；念其昔居将相，尝寄腹心。罪<br /><br />&nbsp;&nbsp;&nbsp;&nbsp;虽挂于刑书，功已藏于王府。以干纪之迹，固合灭身；以赴难之勋，所宜有后。<br /><br />&nbsp;&nbsp;&nbsp;&nbsp;宜以怀光男一人为嗣，赐庄宅各一区。仍还怀光尸首，任其收葬。怀光妻、诸儿<br /><br />&nbsp;&nbsp;&nbsp;&nbsp;女递送澧州，委李皋逐便安置，使得存立。其出嫁女、诸亲并释放。陷贼将士，<br /><br />&nbsp;&nbsp;&nbsp;&nbsp;一切并与洗雪。河中、绛百姓，给复一年。北平王马燧、咸宁王浑{并与一子五<br /><br />&nbsp;&nbsp;&nbsp;&nbsp;品正员官。燧可侍中，{可检校司空。骆元光、韩游瑰、唐朝臣各赐实封二百户，<br /><br />&nbsp;&nbsp;&nbsp;&nbsp;与一子六品正员官。昨河中行营将士，共赐二十万端匹以充宴赏，放归本道。”<br /><br />&nbsp;&nbsp;&nbsp;&nbsp;新除中书侍郎、平章事张延赏为尚书左仆射。时宰相刘从一病，诏征延赏。李晟<br /><br />&nbsp;&nbsp;&nbsp;&nbsp;与延赏有隙，自凤翔上表论之。延赏罢镇西川还，行至兴元，改授左仆射。戊子，<br /><br />&nbsp;&nbsp;&nbsp;&nbsp;前河阳节度使、检校尚书左仆射、开阳郡王李M卒。<br /><br />&nbsp;&nbsp;&nbsp;&nbsp;九月己亥，幽州节度刘怦病，请以子济权知军州事，从之。癸卯，以牛名俊<br /><br />&nbsp;&nbsp;&nbsp;&nbsp;为丹州刺史。御史大夫崔纵奏：“准制勘会内外官员，商量并省停减，详议闻奏<br /><br />&nbsp;&nbsp;&nbsp;&nbsp;者。伏以兵戎未息，仕进颇多，在官者既合序迁，有功者又颁褒赏。比来每至选<br /><br />&nbsp;&nbsp;&nbsp;&nbsp;集，不免据阙留人，尝叹遗才，仍招怨望。况有恩诏，甄录功劳，诸道叙优，人<br /><br />&nbsp;&nbsp;&nbsp;&nbsp;数甚广，见须处置，不可稽留。今若停减吏员，实恐未便于事，非但承优者无官<br /><br />&nbsp;&nbsp;&nbsp;&nbsp;可授，抑又叙进者无路可容，本冀便人，翻成敛怨。事仍旧贯，以适时宜，更待<br /><br />&nbsp;&nbsp;&nbsp;&nbsp;事平，然后经度。”制从之。乙巳，上御正殿，策贤良方正、能直言极谏等三科<br /><br />&nbsp;&nbsp;&nbsp;&nbsp;举人。辛亥，宰相刘从一以疾辞任，授户部尚书。庚申刘从一卒。幽州节度使刘<br /><br />&nbsp;&nbsp;&nbsp;&nbsp;怦卒。辛巳，以权知幽州卢龙军府事刘济为幽州长史、兼御史大夫、幽州卢龙节<br /><br />&nbsp;&nbsp;&nbsp;&nbsp;度观察、押奚契丹两蕃等使。丙戌，浑{自河中来朝。<br /><br />&nbsp;&nbsp;&nbsp;&nbsp;十一月癸巳朔，山南严震来朝。癸卯，上亲祀昊天上帝于圆丘。时河中浑{、<br /><br />&nbsp;&nbsp;&nbsp;&nbsp;泽潞李抱真、山南严震、同华骆元光、宁韩游瑰、~坊唐朝臣、奉诚康日知等<br /><br />&nbsp;&nbsp;&nbsp;&nbsp;大将侍祠。郊坛毕，还宫，御丹凤楼，大赦天下。丁丑，诏文武常参官共赐钱七<br /><br />&nbsp;&nbsp;&nbsp;&nbsp;百万贯，以岁凶谷贵，衣冠窘乏故也。<br /><br />&nbsp;&nbsp;&nbsp;&nbsp;十二月戊辰，诏延英视事日，令常参官七人引对，陈时政得失。自是群官互<br /><br />&nbsp;&nbsp;&nbsp;&nbsp;进，有不达理道者，因多诋讦，不适事宜，上亦优容遣之。<br /><br />&nbsp;&nbsp;&nbsp;&nbsp;二年春正月壬辰朔，以岁饥罢元会，礼也。丙申，诏以民饥，御膳之费减半，<br /><br />&nbsp;&nbsp;&nbsp;&nbsp;宫人月共粮米都一千五百石，飞龙马减半料；台郎御史与兼官出为畿赤令。庚子，<br /><br />&nbsp;&nbsp;&nbsp;&nbsp;大雪，平地尺馀。壬寅，以散骑常侍刘滋、给事中崔造、中书舍人齐映并守本官，<br /><br />&nbsp;&nbsp;&nbsp;&nbsp;同中书门下平章事。门下侍郎、平章事卢翰为太子宾客。丁未，以礼部侍郎鲍防<br /><br />&nbsp;&nbsp;&nbsp;&nbsp;为京兆尹，京兆尹韩洄为刑部侍郎，国子祭酒包佶知礼部贡举。以江陵少尹李复<br /><br />&nbsp;&nbsp;&nbsp;&nbsp;为容州刺史、本管经略使。癸丑，御史大夫崔纵为吏部侍郎。谏议大夫、知制诰、<br /><br />&nbsp;&nbsp;&nbsp;&nbsp;翰林学士吉中孚为户部侍郎、判度支两税，元L判诸道盐铁、榷酒。诏宰相齐映<br /><br />&nbsp;&nbsp;&nbsp;&nbsp;判兵部，李勉判刑部，刘滋判吏部、礼部，崔造判户部、工部。甲寅，诏天下两<br /><br />&nbsp;&nbsp;&nbsp;&nbsp;税钱物，委本道观察使、刺史差人送上都；其先置诸道水陆转运使及度支巡院、<br /><br />&nbsp;&nbsp;&nbsp;&nbsp;江淮转运等使并停。时崔造专政，改易钱谷，职事多隳败；造寻以忧病归第。二<br /><br />&nbsp;&nbsp;&nbsp;&nbsp;月癸亥，山南樊泽奏破希烈将杜文朝之众五千，擒文朝以献。乙丑，鹿入含元殿，<br /><br />&nbsp;&nbsp;&nbsp;&nbsp;卫士执之。甲戌，户部侍郎元L为尚书左丞，京兆少尹李竦为户部侍郎、判盐铁<br /><br />&nbsp;&nbsp;&nbsp;&nbsp;榷酒。<br /><br />&nbsp;&nbsp;&nbsp;&nbsp;三月壬寅，滑州李澄奏破希烈之众于郑州。乙巳，以司农卿李模为黔中观察<br /><br />&nbsp;&nbsp;&nbsp;&nbsp;使。四月丙寅，淮西李希烈为其牙将陈仙奇所G，并诛其妻子，仙奇以淮西归<br /><br />&nbsp;&nbsp;&nbsp;&nbsp;顺。戊辰，以前黔中观察使元全柔为湖南观察使。辛巳，陕州观察使李泌奏卢氏<br /><br />&nbsp;&nbsp;&nbsp;&nbsp;山冶出瑟瑟，请禁以充贡奉。上曰：“瑟瑟不产中土，有则与民共之，任人采取。”<br /><br />&nbsp;&nbsp;&nbsp;&nbsp;甲申，诏以淮西牙将陈仙奇为蔡州刺史、淮西节度使，都统刘玄佐、李澄、曲<br /><br />&nbsp;&nbsp;&nbsp;&nbsp;环、李皋、贾耽、张建封各与一子正员官，赏平淮、蔡功也。丁未，以剑南东川<br /><br />&nbsp;&nbsp;&nbsp;&nbsp;节度使李叔明为太子太傅，以东川兵马使王叔邕梓州刺史、剑南东川节度使。五<br /><br />&nbsp;&nbsp;&nbsp;&nbsp;月丙申，自癸巳大雨至于兹日，饥民俟夏麦将登，又此霖澍，人心甚恐，米复千<br /><br />&nbsp;&nbsp;&nbsp;&nbsp;钱。丁酉，以伊西北庭节度留后杨袭古为北庭大都护、伊西北庭节度度支营田瀚<br /><br />&nbsp;&nbsp;&nbsp;&nbsp;海等使。己亥，百僚请上复常膳；是时民久饥困，食新麦过多，死者甚众。伊西<br /><br />&nbsp;&nbsp;&nbsp;&nbsp;北庭节度使李元忠卒，赠司空。辛酉，大风雨，街陌水深数尺，人有溺死者。癸<br /><br />&nbsp;&nbsp;&nbsp;&nbsp;未，横海军使、沧州刺史程日华卒，以其子怀直权知军州事。<br /><br />&nbsp;&nbsp;&nbsp;&nbsp;秋七月戊子，黔中观察使理所复在黔州。辛卯，以开州别驾白志贞为果州刺<br /><br />&nbsp;&nbsp;&nbsp;&nbsp;史。乙未，福建观察卢卒。己酉，以虔王谅为申光、随、蔡节度大使，以淮西<br /><br />&nbsp;&nbsp;&nbsp;&nbsp;兵马使吴少诚为蔡州刺史、知节度留后，加东都留守贾耽东都畿唐、汝、邓都防<br /><br />&nbsp;&nbsp;&nbsp;&nbsp;御观察使，以陇右行营节度使曲环为陈许节度使。戊午，以~坊节度唐朝臣为单<br /><br />&nbsp;&nbsp;&nbsp;&nbsp;于大都护、振武绥银节度使，右金吾大将军论惟明为~州刺史、~坊都防御观察<br /><br />&nbsp;&nbsp;&nbsp;&nbsp;使。己巳，以金吾大将军董晋为尚书右丞。庚辰，右散骑常侍蒋W卒。丙戌，<br /><br />&nbsp;&nbsp;&nbsp;&nbsp;吐蕃寇泾、陇、、宁，诸镇守闭壁自固，京师戒严。遣河中节度骆元光镇咸阳。<br /><br />&nbsp;&nbsp;&nbsp;&nbsp;九月，诏：“左右金吾及十六卫将军，故事皆择勋臣，出镇方隅，入居侍从。<br /><br />&nbsp;&nbsp;&nbsp;&nbsp;自天宝艰难之后，卫兵虽然废阙，将军品秩尤高。此诚文武勋臣出入转迁之地，<br /><br />&nbsp;&nbsp;&nbsp;&nbsp;宜增禄秩，以示优崇。并宜加给料钱及随身粮课，仍举故事，置武班朝参，其廊<br /><br />&nbsp;&nbsp;&nbsp;&nbsp;下食亦宜加给。其十六卫各置上将军一人，秩从二品；左右金吾上将军，俸料次<br /><br />&nbsp;&nbsp;&nbsp;&nbsp;于六统军支给。欲求致理，必藉兼才，文武递迁，不全限隔。自今内外文武缺官，<br /><br />&nbsp;&nbsp;&nbsp;&nbsp;于文武班中量才望相参叙用。仍依故事，于本卫量置卫兵。所司条件以闻。”丁<br /><br />&nbsp;&nbsp;&nbsp;&nbsp;酉，义成军节度、郑滑观察等使、检校尚书左仆射、滑州刺史、武威郡王李澄卒。<br /><br />&nbsp;&nbsp;&nbsp;&nbsp;以东都畿、唐、邓、汝等防御观察使贾耽检校尚书右仆射，兼滑州刺史、义成军<br /><br />&nbsp;&nbsp;&nbsp;&nbsp;节度、郑滑等州观察使。戊戌，以吏部侍郎崔纵检校礼部尚书、东都留守、东都<br /><br />&nbsp;&nbsp;&nbsp;&nbsp;畿唐邓汝防御观察使。己亥，敕左右卫上将军、大将军并于卫内宿。乙巳，吐蕃<br /><br />&nbsp;&nbsp;&nbsp;&nbsp;寇好，京师戒严。李晟部将王鼗魍罗于F阳城，败其中军。辛亥，寇凤翔，<br /><br />&nbsp;&nbsp;&nbsp;&nbsp;李晟出师御之，一夕而退。<br /><br />&nbsp;&nbsp;&nbsp;&nbsp;冬十月壬午，奏关内、河中，河南等道秋夏两税、青苗等钱，悉折纳粟麦，<br /><br />&nbsp;&nbsp;&nbsp;&nbsp;兼加估收籴以便民，从之。是月，李晟破吐蕃摧沙堡。十一月甲午，册淑妃王氏<br /><br />&nbsp;&nbsp;&nbsp;&nbsp;为皇后。乙未，两浙节度使韩昀闯。丁酉，册皇后王氏。是日后崩，谥曰昭德。<br /><br />&nbsp;&nbsp;&nbsp;&nbsp;辛丑，吐蕃陷盐州。壬寅，刘玄佐、曲环、鄂岳卢玄卿并来朝。十二月丁巳，以<br /><br />&nbsp;&nbsp;&nbsp;&nbsp;韩昙娑戎А⒅畹姥翁转运使。吐蕃陷夏州，又陷银州。庚申，以给事中、同平<br /><br />&nbsp;&nbsp;&nbsp;&nbsp;章事崔造为右庶子。贬尚书右丞、度支元L为雷州司户，为韩晡茏啵人以为非<br /><br />&nbsp;&nbsp;&nbsp;&nbsp;罪，谏官屡论之。辛未，凤翔李晟来朝。壬申，京城畿内榷酒，每斗榷钱一百五<br /><br />&nbsp;&nbsp;&nbsp;&nbsp;十文，蠲酒户差役，从度支奏也。<br /><br />&nbsp;&nbsp;&nbsp;&nbsp;三年春正月丙戌朔。壬寅，以左仆射张延赏同中书门下平章事。乙巳，礼部<br /><br />&nbsp;&nbsp;&nbsp;&nbsp;侍郎薛播卒。辛亥，以户部侍郎李竦为鄂岳观察使。壬子，以兵部侍郎柳浑同中<br /><br />&nbsp;&nbsp;&nbsp;&nbsp;书门下平章事；刘滋守本官，罢知政事；中书舍人、平章事齐映贬夔州刺史。戊<br /><br />&nbsp;&nbsp;&nbsp;&nbsp;寅，度支盐铁转运使、镇海军节度、浙江东西道观察等使、检校左仆射、同中书<br /><br />&nbsp;&nbsp;&nbsp;&nbsp;门下平章事、晋国公韩曜洌赠太傅。以果州刺史白志贞为润州刺史、兼御史大<br /><br />&nbsp;&nbsp;&nbsp;&nbsp;夫、浙西观察使，宣州刺史皇甫政为越州刺史、浙东观察使。<br /><br />&nbsp;&nbsp;&nbsp;&nbsp;三月庚寅，诏今年朝集使宜停。丙午，凤翔陇右元帅副兵马使吴诜为福建观<br /><br />&nbsp;&nbsp;&nbsp;&nbsp;察使，凤翔都虞候邢君牙为凤翔尹、本府团练使。丁未，制凤翔陇右泾原四镇北<br /><br />&nbsp;&nbsp;&nbsp;&nbsp;庭管内兵马副元帅、凤翔陇右道节度使、奉天靖难功臣、司徒兼中书令、凤翔尹、<br /><br />&nbsp;&nbsp;&nbsp;&nbsp;上柱国、西平郡王、食实封一千五百户李晟可太尉兼中书令。庚戌，以晟甥元帅<br /><br />&nbsp;&nbsp;&nbsp;&nbsp;兵马使王匚右威卫上将军。辛亥，河东马燧来朝。时蕃相尚结赞使大将论颊<br /><br />&nbsp;&nbsp;&nbsp;&nbsp;热卑辞厚意告马燧，请两国同盟和好，上疑其不诚，不允，故燧自将论颊热入朝，<br /><br />&nbsp;&nbsp;&nbsp;&nbsp;盛言蕃相请盟，可以保信。上乃从之，许盟于平凉。<br /><br />&nbsp;&nbsp;&nbsp;&nbsp;夏四月庚申，诏：“蕃寇虽退，疆理犹虞，安边之策，必有良算，宜令常参<br /><br />&nbsp;&nbsp;&nbsp;&nbsp;官各陈边事，随所见封进以闻。”入蕃使崔翰奏于蕃中诱问给役者，求蕃国人马<br /><br />&nbsp;&nbsp;&nbsp;&nbsp;真数，云凡五万九千余人，马八万六千匹，可战者仅三万人，余悉老幼。庚午，<br /><br />&nbsp;&nbsp;&nbsp;&nbsp;御麟德殿，试《定难乐曲》，马燧所献。<br /><br />&nbsp;&nbsp;&nbsp;&nbsp;五月丁亥，以侍中浑{为吐蕃清水会盟使，兵部尚书崔汉衡副之；{与骆元<br /><br />&nbsp;&nbsp;&nbsp;&nbsp;光率师二万往会盟所。丁酉，以左丞畅悦为湖南观察使。戊戌，左右神策、左右<br /><br />&nbsp;&nbsp;&nbsp;&nbsp;龙武各加将军一员。丙午，以岭南节度使杜佑为尚书右丞，以容管经略使李复为<br /><br />&nbsp;&nbsp;&nbsp;&nbsp;广州刺史、岭南节度使。蕃相尚结赞请改会盟之所于原州之土梨树，神策将马有<br /><br />&nbsp;&nbsp;&nbsp;&nbsp;麟奏：“土梨地多险厄，恐蕃军隐伏；不如平凉川，其地坦平，又近泾州。”乃<br /><br />&nbsp;&nbsp;&nbsp;&nbsp;改盟于平凉川。<br /><br />&nbsp;&nbsp;&nbsp;&nbsp;十月，东都、河南、江陵、汴州、扬州大水，漂民庐舍。闰月乙卯，以国子<br /><br />&nbsp;&nbsp;&nbsp;&nbsp;司业裴胄为潭州刺史、湖南观察使。戊午，陕虢李泌献瑞麦，一茎五穗。庚申，<br /><br />&nbsp;&nbsp;&nbsp;&nbsp;诏省州县官员，上州留上佐、录事、参军、司户、司士各一员，中州上佐、录事、<br /><br />&nbsp;&nbsp;&nbsp;&nbsp;参军、司户、司兵各一员，下州上佐、录事、司户各一员，京兆河南两府司录、<br /><br />&nbsp;&nbsp;&nbsp;&nbsp;判司及四赤丞、簿、尉量留一半，诸赤畿县留令、丞、尉各一员。时宰相张延赏<br /><br />&nbsp;&nbsp;&nbsp;&nbsp;请减官收俸料以助军讨吐蕃故也。壬戌，日有黑晕，自辰及申方散。癸亥，以荆<br /><br />&nbsp;&nbsp;&nbsp;&nbsp;南节度使、检校户部尚书、嗣曹王皋为襄州刺史、山南东道节度、襄邓郢安随唐<br /><br />&nbsp;&nbsp;&nbsp;&nbsp;等州观察使，以山南东道节度使樊泽为江陵尹、荆南节度使。辛未，侍中浑{与<br /><br />&nbsp;&nbsp;&nbsp;&nbsp;吐蕃宰相尚结赞同盟于平凉，为蕃兵所劫，{狼狈遁而获免，崔汉衡已下将吏陷<br /><br />&nbsp;&nbsp;&nbsp;&nbsp;没者六十余人。癸酉，遣使赍书以让结赞，蕃界不受。戊寅，枉矢坠于虚危。辛<br /><br />&nbsp;&nbsp;&nbsp;&nbsp;巳，以少府监卢岳为陕虢观察使。是月，太白昼见，凡四十余日。<br /><br />&nbsp;&nbsp;&nbsp;&nbsp;六月丙戌，以检校司徒、侍中马燧为司徒兼侍中，以赞吐蕃之盟失策而罢兵<br /><br />&nbsp;&nbsp;&nbsp;&nbsp;柄也。以陕虢观察使李泌为中书侍郎、平章事，以左龙武将军李自良为检校工部<br /><br />&nbsp;&nbsp;&nbsp;&nbsp;尚书、太原尹、河东节度使。乙巳，浙西观察使白志贞卒。是月，吐蕃驱盐、夏<br /><br />&nbsp;&nbsp;&nbsp;&nbsp;二州居民，焚其州城而去。<br /><br />&nbsp;&nbsp;&nbsp;&nbsp;七月甲寅，浑{自盟所来，素服待罪，释之。乙卯，诏：“朕顷缘兴师备边，<br /><br />&nbsp;&nbsp;&nbsp;&nbsp;资用不给，遂权议减官，以务集事。近闻授官者皆已随牒之任，扶老携幼，尽室<br /><br />&nbsp;&nbsp;&nbsp;&nbsp;而行。俸禄未请，归还无所，衣冠之弊，流寓何依？其先敕所减官员，并宜仍旧。”<br /><br />&nbsp;&nbsp;&nbsp;&nbsp;初既减员，内外咨怨张延赏。李泌初入相，乃讽官论之，乃下此诏。丙辰，平<br /><br />&nbsp;&nbsp;&nbsp;&nbsp;凉陷蕃官员崔汉衡已下各与一子正员官。以左羽林大将军韩潭为夏州刺史、夏绥<br /><br />&nbsp;&nbsp;&nbsp;&nbsp;银等州节度使。壬申，赐骆元光姓曰李元谅。尚书左仆射、同中书门下平章事张<br /><br />&nbsp;&nbsp;&nbsp;&nbsp;延赏薨，赠太保。癸酉，复置吏部小选。<br /><br />&nbsp;&nbsp;&nbsp;&nbsp;八月辛巳朔，日有蚀之。丁亥，陷蕃兵部尚书崔汉衡得还。己丑，以兵部侍<br /><br />&nbsp;&nbsp;&nbsp;&nbsp;郎、平章事柳浑为散骑常侍，罢知政事。壬申，以给事中王纬为润州刺史、浙西<br /><br />&nbsp;&nbsp;&nbsp;&nbsp;观察使，常州刺史刘赞为宣州刺史、宣歙池观察使。戊戌，贬前门下侍郎、平章<br /><br />&nbsp;&nbsp;&nbsp;&nbsp;事萧复为太子左庶子，饶州安置，坐宗人位、佩、儒、啤⒍Φ攘郜国长公主奸<br /><br />&nbsp;&nbsp;&nbsp;&nbsp;蛊事也。戊辰，吐蕃犯寒，诸军戒严。九月丁巳，吐蕃大掠F阳、吴山、华亭界<br /><br />&nbsp;&nbsp;&nbsp;&nbsp;民庶，徙于安化峡西。庚申，左庶子崔造卒。癸亥，回纥可汗遣使合阙将军请婚<br /><br />&nbsp;&nbsp;&nbsp;&nbsp;于我，许以咸安公主降之。丙寅，吐蕃陷华亭，又陷泾州之连云堡。甲戌，吐蕃<br /><br />&nbsp;&nbsp;&nbsp;&nbsp;退，俘掠、泾、陇等州民户殆尽。自是蕃寇常至泾、陇。<br /><br />&nbsp;&nbsp;&nbsp;&nbsp;冬十月，吐蕃修原州城，屯据之。丁亥，太子太傅李叔明卒。丙戌，神策将<br /><br />&nbsp;&nbsp;&nbsp;&nbsp;魏循上言：“射生将韩钦绪等十余人与资敬寺妖僧李广弘同谋不轨，广弘自言当<br /><br />&nbsp;&nbsp;&nbsp;&nbsp;为人主，约十月十日大举，已署置将相名目。”诏捕劾之，连坐死者百余人；钦<br /><br />&nbsp;&nbsp;&nbsp;&nbsp;绪游瑰之子，特赦之。是月，复降鱼书停刺史务。十一月丁丑，以湖南观察使赵<br /><br />&nbsp;&nbsp;&nbsp;&nbsp;憬为给事中。是夜，京师地震者三，鸟巢散落。壬申，禁商人不得以口马兵械市<br /><br />&nbsp;&nbsp;&nbsp;&nbsp;于党项。辛丑，~坊节度使论惟明卒。是岁，作玄英观于大明宫北垣。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2881);">加入书签</a><a
                        href="2880.html">上一页</a>&larr;<a href="index.html">返回列表</a>&rarr;<a
                            href="2882.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2880.html"; var next_page = "2882.html"; var index_page = "index.html"; var sortid = "9"; var article_id = "45"; var chapter_id = "2881"; var articlename = "旧唐书"; var chaptername = " 卷十二 本纪第十二"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>