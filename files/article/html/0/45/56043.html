<!DOCTYPE html>
<html>
<head>
<meta charset="gbk" />
<title>旧唐书- 卷一百六十 列传卷第一百一十-在线阅读-哈西文学网</title>
<meta name="keywords" content="刘d，旧唐书， 卷一百六十 列传卷第一百一十全文， 卷一百六十 列传卷第一百一十在线阅读 哈西文学网" />
<meta name="description" content="哈西文学网提供刘d的旧唐书  卷一百六十 列传卷第一百一十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56043.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56043.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十 列传卷第一百一十</h1>
            <div class="link xb">
                <a href="56042.html">上一页</a>&larr;<a href="index.html">返回列表</a>&rarr;<a
                    href="56044.html">下一页</a></div>			
            <div id="BookText">&nbsp;&nbsp;&nbsp;&nbsp;○韩愈张籍孟郊唐衢李翱宇文籍刘禹锡柳宗元韩辞<br /><br />&nbsp;&nbsp;&nbsp;&nbsp;韩愈，字退之，昌黎人。父仲卿，无名位。愈生三岁而孤，养于从父兄。愈<br /><br />&nbsp;&nbsp;&nbsp;&nbsp;自以孤子，幼刻苦学儒，不俟奖励。大历、贞元之间，文字多尚古学，效杨雄、<br /><br />&nbsp;&nbsp;&nbsp;&nbsp;董仲舒之述作，而独孤及、梁肃最称渊奥，儒林推重。愈从其徒游，锐意钻仰，<br /><br />&nbsp;&nbsp;&nbsp;&nbsp;欲自振于一代。洎举进士，投文于公卿间，故相郑余庆颇为之延誉，由是知名于<br /><br />&nbsp;&nbsp;&nbsp;&nbsp;时。寻登进士第。<br /><br />&nbsp;&nbsp;&nbsp;&nbsp;宰相董晋出镇大梁，辟为巡官。府除，徐州张建封又请为其宾佐。愈发言真<br /><br />&nbsp;&nbsp;&nbsp;&nbsp;率，无所畏避，操行坚正，拙于世务。调授四门博士，转监察御史。德宗晚年，<br /><br />&nbsp;&nbsp;&nbsp;&nbsp;政出多门，宰相不专机务。宫市之弊，谏官论之不听。愈尝上章数千言极论之，<br /><br />&nbsp;&nbsp;&nbsp;&nbsp;不听，怒贬为连州山阳令，量移江陵府掾曹。<br /><br />&nbsp;&nbsp;&nbsp;&nbsp;元和初，召为国子博士，迁都官员外郎。时华州刺史阎济美以公事停华阴令<br /><br />&nbsp;&nbsp;&nbsp;&nbsp;柳涧县务，俾摄掾曹。居数月，济美罢郡，出居公馆，涧遂讽百姓遮道索前年军<br /><br />&nbsp;&nbsp;&nbsp;&nbsp;顿役直。后刺史赵昌按得涧罪以闻，贬房州司马。愈因使过华，知其事，以为刺<br /><br />&nbsp;&nbsp;&nbsp;&nbsp;史相党，上疏理涧，留中不下。诏监察御史李宗]按验，得涧赃状，再贬涧封溪<br /><br />&nbsp;&nbsp;&nbsp;&nbsp;尉。以愈妄论，复为国子博士。愈自以才高，累被摈黜，作《进学解》以自喻曰：<br /><br />&nbsp;&nbsp;&nbsp;&nbsp;国子先生晨入太学，召诸生立馆下，诲之曰：“业精于勤，荒于嬉；行成于<br /><br />&nbsp;&nbsp;&nbsp;&nbsp;思，毁于随。方今圣贤相逢，治具华张。拔去凶邪，登崇俊良。占小善者率以录，<br /><br />&nbsp;&nbsp;&nbsp;&nbsp;名一艺者无不庸。爬罗剔抉，刮垢磨光。盖有幸而获选，孰云多而不扬？诸生业<br /><br />&nbsp;&nbsp;&nbsp;&nbsp;患不能精，无患有司之不明；行患不能成，无患有司之不公！”<br /><br />&nbsp;&nbsp;&nbsp;&nbsp;言未既，有笑于列者曰：“先生欺予哉！弟子事先生，于兹有年矣。先生口<br /><br />&nbsp;&nbsp;&nbsp;&nbsp;不绝吟于六艺之文，手不停披于百家之编。记事者必提其要，纂言者必钩其玄。<br /><br />&nbsp;&nbsp;&nbsp;&nbsp;贪多务得，细大不捐。烧膏油以继晷，常LL以穷年。先生之业，可谓勤矣。<br /><br />&nbsp;&nbsp;&nbsp;&nbsp;排异端，攘斥佛、老；补苴罅漏，张皇幽眇；寻坠绪之茫茫，独旁搜而远绍；障<br /><br />&nbsp;&nbsp;&nbsp;&nbsp;百川而东之，回狂澜于既倒。先生之于儒，可谓有劳矣。沉浸x郁，含英咀华，<br /><br />&nbsp;&nbsp;&nbsp;&nbsp;作为文章，其书满家。上规姚、姒，浑浑无涯；《周诰》、《殷盘》，佶屈聱牙；<br /><br />&nbsp;&nbsp;&nbsp;&nbsp;《春秋》谨严，《左氏》浮夸；《易》奇而法，《诗》正而葩；下迨《庄》、<br /><br />&nbsp;&nbsp;&nbsp;&nbsp;《骚》，太史所录，子云、相如，同工异曲。先生之于文，可谓闳其中而肆其外<br /><br />&nbsp;&nbsp;&nbsp;&nbsp;矣。少始知学，勇于敢为；长通于方，左右具宜。先生之于为人，可谓成矣。然<br /><br />&nbsp;&nbsp;&nbsp;&nbsp;而公不见信于人，私不见助于友；跋前踬后，动辄得咎。暂为御史，遂窜南夷；<br /><br />&nbsp;&nbsp;&nbsp;&nbsp;三为博士，冗不见治。命与仇谋，取败几时。冬暖而儿号寒，年丰而妻啼饥。头<br /><br />&nbsp;&nbsp;&nbsp;&nbsp;童齿豁，竟死何裨？不知虑此，而反教人为！”<br /><br />&nbsp;&nbsp;&nbsp;&nbsp;先生曰：“吁，子来前！夫大木为n，细木为桷，罔淤儒，荜E<br /><br />&nbsp;&nbsp;&nbsp;&nbsp;楔，各得其宜，施以成室者，匠氏之工也。玉札丹砂，赤箭青芝，朱溲马<br /><br />&nbsp;&nbsp;&nbsp;&nbsp;勃，败鼓之皮，俱收并蓄，待用无遗者，医师之良也。登明选公，杂进巧拙，纡<br /><br />&nbsp;&nbsp;&nbsp;&nbsp;余为妍，卓荦为杰，校短量长，唯器是适者，宰相之方也。昔者，孟轲好辩，孔<br /><br />&nbsp;&nbsp;&nbsp;&nbsp;道以明，辙环天下，卒老于行。苟卿守正，大论是弘，逃谗于楚，废死兰陵。是<br /><br />&nbsp;&nbsp;&nbsp;&nbsp;二儒者，吐辞为经，举足为法，绝类离伦，优入圣域，其遇于世何如也？今先生<br /><br />&nbsp;&nbsp;&nbsp;&nbsp;学虽勤，不由其统；言虽多，不要其中；文虽奇，不济于用；行虽修，不显于众。<br /><br />&nbsp;&nbsp;&nbsp;&nbsp;犹且月费俸钱，岁靡廪粟，子不知耕，妇不知织，乘马从徒，安坐而食，踵常途<br /><br />&nbsp;&nbsp;&nbsp;&nbsp;之促促，窥陈编以盗窃。然而圣主不加诛，宰臣不见斥，此非其幸哉！动而得谤，<br /><br />&nbsp;&nbsp;&nbsp;&nbsp;名亦随之。投闲置散，乃分之宜。若夫商财贿之有无，计班资之崇庳，忘己量之<br /><br />&nbsp;&nbsp;&nbsp;&nbsp;所称，指前人之瑕疵，是所谓诘匠氏之不以p为楹，而訾医师以昌阳引年，欲<br /><br />&nbsp;&nbsp;&nbsp;&nbsp;进其g苓也。”<br /><br />&nbsp;&nbsp;&nbsp;&nbsp;执政览其文而怜之，以其有史才，改比部郎中、史馆修撰。逾岁，转考功郎<br /><br />&nbsp;&nbsp;&nbsp;&nbsp;中、知制诰，拜中书舍人。<br /><br />&nbsp;&nbsp;&nbsp;&nbsp;俄有不悦愈者，摭其旧事，言愈前左降为江陵掾曹，荆南节度使裴均馆之颇<br /><br />&nbsp;&nbsp;&nbsp;&nbsp;厚，均子锷凡鄙，近者锷还省父，愈为序饯锷，仍呼其字。此论喧于朝列，坐是<br /><br />&nbsp;&nbsp;&nbsp;&nbsp;改太子右庶子。<br /><br />&nbsp;&nbsp;&nbsp;&nbsp;元和十二年八月，宰臣裴度为淮西宣慰处置使，兼彰义军节度使，请愈为行<br /><br />&nbsp;&nbsp;&nbsp;&nbsp;军司马，仍赐金紫。淮、蔡平，十二月随度还朝，以功授刑部侍郎，仍诏愈撰<br /><br />&nbsp;&nbsp;&nbsp;&nbsp;《平淮西碑》，其辞多叙裴度事。时先入蔡州擒吴元济，李骞Φ谝唬宀黄街。<br /><br />&nbsp;&nbsp;&nbsp;&nbsp;迤蕹鋈虢中，因诉碑辞不实，诏令磨愈文。宪宗命翰林学士段文昌重撰文勒石。<br /><br />&nbsp;&nbsp;&nbsp;&nbsp;凤翔法门寺有护国真身塔，塔内有释迦文佛指骨一节，其书本传法，三十年<br /><br />&nbsp;&nbsp;&nbsp;&nbsp;一开，开则岁丰人泰。十四年正月，上令中使杜英奇押宫人三十人，持香花赴临<br /><br />&nbsp;&nbsp;&nbsp;&nbsp;皋驿迎佛骨。自光顺门入大内，留禁中三日，乃送诸寺。王公士庶，奔走舍施，<br /><br />&nbsp;&nbsp;&nbsp;&nbsp;唯恐在后。百姓有废业破产、烧顶灼臂而求供养者。愈素不喜佛，上疏谏曰：<br /><br />&nbsp;&nbsp;&nbsp;&nbsp;伏以佛者，夷狄之一法耳。自后汉时始流入中国，上古未尝有也。昔黄帝在<br /><br />&nbsp;&nbsp;&nbsp;&nbsp;位百年，年百一十岁；少昊在位八十年，年百岁；颛顼在位七十九年，年九十八<br /><br />&nbsp;&nbsp;&nbsp;&nbsp;岁；帝喾在位七十年，年百五岁；帝尧在位九十八年，年百一十八岁；帝舜及禹<br /><br />&nbsp;&nbsp;&nbsp;&nbsp;年皆百岁。此时天下太平，百姓安乐寿考，然而中国未有佛也。其后殷汤亦年百<br /><br />&nbsp;&nbsp;&nbsp;&nbsp;岁，汤孙太戊在位七十五年，武丁在位五十年，书史不言其寿，推其年数，盖亦<br /><br />&nbsp;&nbsp;&nbsp;&nbsp;俱不减百岁。周文王年九十七岁，武王年九十三岁，穆王在位百年。此时佛法亦<br /><br />&nbsp;&nbsp;&nbsp;&nbsp;未至中国，非因事佛而致此也。<br /><br />&nbsp;&nbsp;&nbsp;&nbsp;汉明帝时始有佛法，明帝在位，才十八年耳。其后乱亡相继，运祚不长。宋、<br /><br />&nbsp;&nbsp;&nbsp;&nbsp;齐、梁、陈、元魏已下，事佛渐谨，年代尤促。唯梁武帝在位四十八年，前后三<br /><br />&nbsp;&nbsp;&nbsp;&nbsp;度舍身施佛，宗庙之祭，不用牲牢，昼日一食，止于菜果。其后竟为侯景所逼，<br /><br />&nbsp;&nbsp;&nbsp;&nbsp;饿死台城，国亦寻灭。事佛求福，乃更得祸。由此观之，佛不足信，亦可知矣。<br /><br />&nbsp;&nbsp;&nbsp;&nbsp;高祖始受隋禅，则议除之。当时群臣识见不远，不能深究先王之道、古今之<br /><br />&nbsp;&nbsp;&nbsp;&nbsp;宜，推阐圣明，以救斯弊，其事遂止。臣尝恨焉！伏惟皇帝陛下，神圣英武，数<br /><br />&nbsp;&nbsp;&nbsp;&nbsp;千百年以来未有伦比。即位之初，即不许度人为僧尼、道士，又不许别立寺观。<br /><br />&nbsp;&nbsp;&nbsp;&nbsp;臣当时以为高祖之志，必行于陛下之手。今纵未能即行，岂可恣之转令盛也！<br /><br />&nbsp;&nbsp;&nbsp;&nbsp;今闻陛下令群僧迎佛骨于凤翔，御楼以观，舁入大内，令诸寺递迎供养。臣<br /><br />&nbsp;&nbsp;&nbsp;&nbsp;虽至愚，必知陛下不惑于佛，作此崇奉以祈福祥也。直以年丰人乐，徇人之心，<br /><br />&nbsp;&nbsp;&nbsp;&nbsp;为京都士庶设诡异之观、戏玩之具耳。安有圣明若此而肯信此等事哉！然百姓愚<br /><br />&nbsp;&nbsp;&nbsp;&nbsp;冥，易惑难晓，苟见陛下如此，将谓真心信佛。皆云天子大圣，犹一心敬信；百<br /><br />&nbsp;&nbsp;&nbsp;&nbsp;姓微贱，于佛岂合惜身命。所以灼顶燔指，百十为群，解衣散钱，自朝至暮。转<br /><br />&nbsp;&nbsp;&nbsp;&nbsp;相仿效，唯恐后时，老幼奔波，弃其生业。若不即加禁遏，更历诸寺，必有断臂<br /><br />&nbsp;&nbsp;&nbsp;&nbsp;脔身以为供养者。伤风败俗，传笑四方，非细事也。<br /><br />&nbsp;&nbsp;&nbsp;&nbsp;佛本夷狄之人，与中国言语不通，衣服殊制。口不道先王之法言，身不服先<br /><br />&nbsp;&nbsp;&nbsp;&nbsp;王之法行，不知君臣之义、父子之情。假如其身尚在，奉其国命，来朝京师，陛<br /><br />&nbsp;&nbsp;&nbsp;&nbsp;下容而接之，不过宣政一见，礼宾一设，赐衣一袭，卫而出之于境，不令惑于众<br /><br />&nbsp;&nbsp;&nbsp;&nbsp;也。况其身死已久，枯朽之骨，凶秽之余，岂宜以入宫禁！孔子曰：“敬鬼神而<br /><br />&nbsp;&nbsp;&nbsp;&nbsp;远之。”古之诸侯，行吊于国，尚令巫祝先以桃，祓除不祥，然后进吊。今无<br /><br />&nbsp;&nbsp;&nbsp;&nbsp;故取朽秽之物，亲临观之，巫祝不先，桃不用，群臣不言其非，御史不举其失，<br /><br />&nbsp;&nbsp;&nbsp;&nbsp;臣实耻之。乞以此骨付之水火，永绝根本，断天下之疑，绝后代之惑。使天下之<br /><br />&nbsp;&nbsp;&nbsp;&nbsp;人，知大圣人之所作为，出于寻常万万也，岂不盛哉！岂不快哉！佛如有灵，能<br /><br />&nbsp;&nbsp;&nbsp;&nbsp;作祸祟，凡有殃咎，宜加臣身。上天鉴临，臣不怨悔。<br /><br />&nbsp;&nbsp;&nbsp;&nbsp;疏奏，宪宗怒甚。间一日，出疏以示宰臣，将加极法。裴度、崔群奏曰：<br /><br />&nbsp;&nbsp;&nbsp;&nbsp;“韩愈上忤尊听，诚宜得罪，然而非内怀忠恳，不避黜责，岂能至此？伏乞稍赐<br /><br />&nbsp;&nbsp;&nbsp;&nbsp;宽容，以来谏者。”上曰：“愈言我奉佛太过，我犹为容之。至谓东汉奉佛之后，<br /><br />&nbsp;&nbsp;&nbsp;&nbsp;帝王咸致夭促，何言之乖刺也？愈为人臣，敢尔狂妄，固不可赦！”于是人情惊<br /><br />&nbsp;&nbsp;&nbsp;&nbsp;惋，乃至国戚诸贵，亦以罪愈太重，因事言之，乃贬为潮州刺史。<br /><br />&nbsp;&nbsp;&nbsp;&nbsp;愈至潮阳，上表曰：<br /><br />&nbsp;&nbsp;&nbsp;&nbsp;臣今年正月十四日，蒙恩授潮州刺史，即日驰驿就路。经涉岭海，水陆万里。<br /><br />&nbsp;&nbsp;&nbsp;&nbsp;臣所领州，在广府极东。去广府虽云二千里，然来往动皆逾月。过海口，下恶水，<br /><br />&nbsp;&nbsp;&nbsp;&nbsp;涛泷壮猛，难计期程，飓风鳄鱼，患祸不测。州南近界，涨海连天，毒雾瘴氛，<br /><br />&nbsp;&nbsp;&nbsp;&nbsp;日夕发作。臣少多病，年才五十，发白齿落，理不久长。加以罪犯至重，所处又<br /><br />&nbsp;&nbsp;&nbsp;&nbsp;极远恶，忧惶惭悸，死亡无日。单立一身，朝无亲党，居蛮夷之地，与魍魅同群。<br /><br />&nbsp;&nbsp;&nbsp;&nbsp;苟非陛下哀而念之，谁肯为臣言者。<br /><br />&nbsp;&nbsp;&nbsp;&nbsp;臣受性愚陋，人事多所不通，唯酷好学问文章，未尝一日暂废，实为时辈推<br /><br />&nbsp;&nbsp;&nbsp;&nbsp;许。臣于当时之文，亦未有过人者。至于论述陛下功德，与《诗》、《书》相表<br /><br />&nbsp;&nbsp;&nbsp;&nbsp;里。作为歌诗，荐之郊庙，纪太山之封，镂白玉之牒；铺张对天之宏休，扬厉无<br /><br />&nbsp;&nbsp;&nbsp;&nbsp;前之伟迹；编于《诗》、《书》之策而无愧，措于天地之间而无亏。虽使古人复<br /><br />&nbsp;&nbsp;&nbsp;&nbsp;生，臣未肯多让。伏以大唐受命有天下，四海之内，莫不臣妾南北东西，地各万<br /><br />&nbsp;&nbsp;&nbsp;&nbsp;里。自天宝之后，政治少懈，文致未优，武克不纲。孽臣奸隶，外顺内悖；父死<br /><br />&nbsp;&nbsp;&nbsp;&nbsp;子代，以祖以孙。如古诸侯，自擅其地，不朝不贡，六七十年。四圣传序，以至<br /><br />&nbsp;&nbsp;&nbsp;&nbsp;陛下，躬亲听断，干戈所麾，无不从顺。宜定乐章，以告神明；东巡泰山，奏功<br /><br />&nbsp;&nbsp;&nbsp;&nbsp;皇天，使永永万年，服我成烈。当此之际，所谓千载一时，不可逢之嘉会。而臣<br /><br />&nbsp;&nbsp;&nbsp;&nbsp;负罪婴衅，自拘海岛，戚戚嗟嗟，日与死迫；曾不得奏薄伎于从官之内、隶御之<br /><br />&nbsp;&nbsp;&nbsp;&nbsp;间，穷思毕精，以赎前过。怀痛穷天，死不闭目！瞻望宸极，魂神飞去。伏惟陛<br /><br />&nbsp;&nbsp;&nbsp;&nbsp;下，天地父母，哀而怜之。<br /><br />&nbsp;&nbsp;&nbsp;&nbsp;宪宗谓宰臣曰：“昨得韩愈到潮州表，因思其所谏佛骨事，大是爱我，我岂<br /><br />&nbsp;&nbsp;&nbsp;&nbsp;不知！然愈为人臣，不当言人主事佛乃年促也。我以是恶其容易。”上欲复用愈，<br /><br />&nbsp;&nbsp;&nbsp;&nbsp;故先语及，观宰臣之奏对。而皇甫D恶愈狷直，恐其复用，率先对曰：“愈终大<br /><br />&nbsp;&nbsp;&nbsp;&nbsp;狂疏，且可量移一郡。”乃授袁州刺史。<br /><br />&nbsp;&nbsp;&nbsp;&nbsp;初，愈至潮阳，既视事，询吏民疾苦，皆曰：“郡西湫水有鳄鱼，卵而化，<br /><br />&nbsp;&nbsp;&nbsp;&nbsp;长数丈，食民畜产将尽，以是民贫。”居数日，愈往视之，令判官秦济炮一豚一<br /><br />&nbsp;&nbsp;&nbsp;&nbsp;羊，投之湫水，祝之曰：<br /><br />&nbsp;&nbsp;&nbsp;&nbsp;前代德薄之君，弃楚、越之地，则鳄鱼涵泳于此可也。今天子神圣，四海之<br /><br />&nbsp;&nbsp;&nbsp;&nbsp;外，抚而有之。况扬州之境，刺史县令之所治，出贡赋以共天地宗庙之祀，鳄鱼<br /><br />&nbsp;&nbsp;&nbsp;&nbsp;岂可与刺史杂处此土哉？刺史受天子命，令守此土，而鳄鱼然不安溪潭，食<br /><br />&nbsp;&nbsp;&nbsp;&nbsp;民畜熊鹿獐豕，以肥其身，以繁其卵，与刺史争为长。刺史虽驽弱，安肯为鳄鱼<br /><br />&nbsp;&nbsp;&nbsp;&nbsp;低首而下哉！今潮州大海在其南，鲸鹏之大，虾蟹之细，无不容，鳄鱼朝发而夕<br /><br />&nbsp;&nbsp;&nbsp;&nbsp;至。今与鳄鱼约，三日乃至七日，如顽而不徙，须为物害，则刺史选材伎壮夫，<br /><br />&nbsp;&nbsp;&nbsp;&nbsp;操劲弓毒矢，与鳄鱼从事矣！<br /><br />&nbsp;&nbsp;&nbsp;&nbsp;祝之夕，有暴风雷起于湫中。数日，湫水尽涸，徙于旧湫西六十里。自是潮<br /><br />&nbsp;&nbsp;&nbsp;&nbsp;人无鳄患。<br /><br />&nbsp;&nbsp;&nbsp;&nbsp;袁州之俗，男女隶于人者，逾约则没入出钱之家。愈至，设法赎其所没男女，<br /><br />&nbsp;&nbsp;&nbsp;&nbsp;归其父母。仍削其俗法，不许隶人。<br /><br />&nbsp;&nbsp;&nbsp;&nbsp;十五年，征为国子祭酒，转兵部侍郎。会镇州杀田弘正，立王廷凑，令愈往<br /><br />&nbsp;&nbsp;&nbsp;&nbsp;镇州宣谕。愈既至，集军民，谕以逆顺。辞情切至，廷凑畏重之。改吏部侍郎。<br /><br />&nbsp;&nbsp;&nbsp;&nbsp;转京兆尹，兼御史大夫。以不台参，为御史中丞李绅所劾。愈不伏，言准敕仍不<br /><br />&nbsp;&nbsp;&nbsp;&nbsp;台参。绅、愈性皆褊僻，移刺往来，纷然不止，乃出绅为浙西观察使，愈亦罢尹<br /><br />&nbsp;&nbsp;&nbsp;&nbsp;为兵部侍郎。及绅面辞赴镇，泣涕陈叙。穆宗怜之，乃追制以绅为兵部侍郎，愈<br /><br />&nbsp;&nbsp;&nbsp;&nbsp;复为吏部侍郎。长庆四年十二月卒，时年五十七，赠礼部尚书，谥曰文。<br /><br />&nbsp;&nbsp;&nbsp;&nbsp;愈性弘通，与人交，荣悴不易。少时与洛阳人孟郊、东郡人张籍友善。二人<br /><br />&nbsp;&nbsp;&nbsp;&nbsp;名位未振，愈不避寒暑，称荐于公卿间，而籍终成科第，荣于禄仕。后虽通贵，<br /><br />&nbsp;&nbsp;&nbsp;&nbsp;每退公之隙，则相与谈宴，论文赋诗，如平昔焉。而观诸权门豪士，如仆隶焉，<br /><br />&nbsp;&nbsp;&nbsp;&nbsp;瞪然不顾。而颇能诱厉后进，馆之者十六七，虽晨炊不给，怡然不介意。大抵以<br /><br />&nbsp;&nbsp;&nbsp;&nbsp;兴起名教，弘奖仁义为事。凡嫁内外及友朋孤女仅十人。<br /><br />&nbsp;&nbsp;&nbsp;&nbsp;常以为自魏、晋已还，为文者多拘偶对，而经诰之指归，迁、雄之气格，不<br /><br />&nbsp;&nbsp;&nbsp;&nbsp;复振起矣。故愈所为，文，务反近体；抒意立言，自成一家新语。后学之士，取<br /><br />&nbsp;&nbsp;&nbsp;&nbsp;为师法。当时作者甚众，无以过之，故世称“韩文”焉。然时有恃才肆意，亦有<br /><br />&nbsp;&nbsp;&nbsp;&nbsp;T孔、孟之旨。若南人妄以柳宗元为罗池神，而愈撰碑以实之；李贺父名晋，不<br /><br />&nbsp;&nbsp;&nbsp;&nbsp;应进士，而愈为贺作《讳辨》，令举进士；又为《毛颖传》，讥戏不近人情：此<br /><br />&nbsp;&nbsp;&nbsp;&nbsp;文章之甚纰缪者。时谓愈有史笔，及撰《顺宗实录》，繁简不当，叙事拙于取舍，<br /><br />&nbsp;&nbsp;&nbsp;&nbsp;颇为当代所非。穆宗、文宗尝诏史臣添改，时愈婿李汉、蒋系在显位，诸公难之。<br /><br />&nbsp;&nbsp;&nbsp;&nbsp;而韦处厚竟别撰《顺宗实录》三卷。有文集四十卷，李汉为之序。<br /><br />&nbsp;&nbsp;&nbsp;&nbsp;子昶，亦登进士第。<br /><br />&nbsp;&nbsp;&nbsp;&nbsp;张籍者，贞元中登进士第。性诡激，能为古体诗，有警策之句传于时。调补<br /><br />&nbsp;&nbsp;&nbsp;&nbsp;太常寺太祝，转国子助教、秘书郎。以诗名当代，公卿裴度、令狐楚，才名如白<br /><br />&nbsp;&nbsp;&nbsp;&nbsp;居易、元稹，皆与之游，而韩愈尤重之。累授国子博士、水部员外郎，转水部郎<br /><br />&nbsp;&nbsp;&nbsp;&nbsp;中，卒。世谓之张水部云。<br /><br />&nbsp;&nbsp;&nbsp;&nbsp;孟郊者，少隐于嵩山，称处士。李翱分司洛中，与之游。荐于留守郑余庆，<br /><br />&nbsp;&nbsp;&nbsp;&nbsp;辟为宾佐。性孤僻寡合，韩愈一见以为忘形之契，常称其字曰东野，与之唱和于<br /><br />&nbsp;&nbsp;&nbsp;&nbsp;文酒之间。郑余庆镇兴元，又奏为从事，辟书下而卒。余庆给钱数万葬送，赡给<br /><br />&nbsp;&nbsp;&nbsp;&nbsp;其妻子者累年。<br /><br />&nbsp;&nbsp;&nbsp;&nbsp;唐衢者，应进士，久而不第。能为歌诗，意多感发。见人文章有所伤叹者，<br /><br />&nbsp;&nbsp;&nbsp;&nbsp;读讫必哭，涕泗不能已。每与人言论，既相别，发声一号，音辞哀切，闻之者莫<br /><br />&nbsp;&nbsp;&nbsp;&nbsp;不凄然泣下。尝客游太原，属戎帅军宴，衢得预会。酒酣言事，抗音而哭，一席<br /><br />&nbsp;&nbsp;&nbsp;&nbsp;不乐，为之罢会，故世称唐衢善哭。左拾遗白居易遗之诗曰：“贾谊哭时事，阮<br /><br />&nbsp;&nbsp;&nbsp;&nbsp;籍哭路歧。唐生今亦哭，异代同其悲。唐生者何人？五十寒且饥。不悲口无食，<br /><br />&nbsp;&nbsp;&nbsp;&nbsp;不悲身无衣。所悲忠与义，悲甚则哭之。太尉击贼日，尚书叱盗时。大夫死凶寇，<br /><br />&nbsp;&nbsp;&nbsp;&nbsp;谏议谪蛮夷。每见如此事，声发涕辄随。我亦君之徒，郁郁何所为？不能发声哭，<br /><br />&nbsp;&nbsp;&nbsp;&nbsp;转作乐府辞。”其为名流称重若此。竟不登一命而卒。<br /><br />&nbsp;&nbsp;&nbsp;&nbsp;李翱，字习之，凉武昭王之后。父楚金，贝州司法参军。翱幼勤于儒学，博<br /><br />&nbsp;&nbsp;&nbsp;&nbsp;雅好古，为文尚气质。贞元十四年登进士第，授校书郎。三迁至京兆府司录参军。<br /><br />&nbsp;&nbsp;&nbsp;&nbsp;元和初，转国子博士、史馆修撰。<br /><br />&nbsp;&nbsp;&nbsp;&nbsp;十四年，太常丞王泾上疏请去太庙朔望上食，诏百官议。议者以《开元礼》，<br /><br />&nbsp;&nbsp;&nbsp;&nbsp;太庙每岁j、祠、蒸、尝、腊，凡五享。天宝末，玄宗令尚食每月朔望具常馔，<br /><br />&nbsp;&nbsp;&nbsp;&nbsp;令宫闱令上食于太庙，后遂为常。由是朔望不视朝，比之大祠。翱奏议曰：<br /><br />&nbsp;&nbsp;&nbsp;&nbsp;《国语》曰：王者日祭。《礼记》曰：王立七庙，皆月祭之。《周礼》时祭，<br /><br />&nbsp;&nbsp;&nbsp;&nbsp;j祠蒸尝。汉氏皆杂而用之。盖遭秦火，《诗》、《书》、《礼经》烬灭；编<br /><br />&nbsp;&nbsp;&nbsp;&nbsp;残简缺，汉乃求之。先儒穿凿，各伸己见，皆托古圣贤之名，以信其语，故所记<br /><br />&nbsp;&nbsp;&nbsp;&nbsp;各不同也。古者庙有寝而不墓祭；秦、汉始建寝庙于园陵，而上食焉。国家因之<br /><br />&nbsp;&nbsp;&nbsp;&nbsp;而不改。《贞观》、《开元礼》并无宗庙日祭、月祭之礼，盖以日祭、月祭，既<br /><br />&nbsp;&nbsp;&nbsp;&nbsp;已行于陵寝矣。故太庙之中，每岁五飨六告而已。不然者，房玄龄、魏徵辈皆一<br /><br />&nbsp;&nbsp;&nbsp;&nbsp;代名臣，穷极经史，岂不见《国语》、《礼记》有日祭、月祭之词乎？斯足以明<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;伏以太庙之飨，笾豆牲牢，三代之通礼，是贵诚之义也。园陵之奠，改用常<br /><br />&nbsp;&nbsp;&nbsp;&nbsp;馔；秦、汉之权制，乃食味之道也。今朔望上食于太庙，岂非用常亵味而贵多品<br /><br />&nbsp;&nbsp;&nbsp;&nbsp;乎？且非《礼》所谓“至敬不飨味而贵气臭”之义也。《传》称：屈到嗜芰，有<br /><br />&nbsp;&nbsp;&nbsp;&nbsp;疾，召其宗老而属之曰：“祭我必以芰。”及祭，荐芰，其子违命去芰而用羊，<br /><br />&nbsp;&nbsp;&nbsp;&nbsp;馈笾豆脯醢，君子是之。言事祖考之义，当以礼为重，不以其生存所嗜为献，盖<br /><br />&nbsp;&nbsp;&nbsp;&nbsp;明非食味也。然则荐常馔于太庙，无乃与芰为比乎？且非三代圣王之所行也。况<br /><br />&nbsp;&nbsp;&nbsp;&nbsp;祭器不陈俎豆，祭官不命三公，执事者唯宫闱令与宗正卿而已。谓之上食也，安<br /><br />&nbsp;&nbsp;&nbsp;&nbsp;得以为祭乎？且时享于太庙，有司摄事，祝文曰：“孝曾孙皇帝臣某，谨遣太尉<br /><br />&nbsp;&nbsp;&nbsp;&nbsp;臣名，敢昭告于高祖神尧皇帝、祖妣太穆皇后窦氏。时惟孟春，永怀罔极。谨以<br /><br />&nbsp;&nbsp;&nbsp;&nbsp;一元大武、柔毛刚Q、明粢芗萁、嘉蔬嘉荐醴齐，敬时享，以申追慕。”此祝<br /><br />&nbsp;&nbsp;&nbsp;&nbsp;辞也。前享七日质明，太尉誓百官于尚书省曰：“某月某日时享于太庙，各扬其<br /><br />&nbsp;&nbsp;&nbsp;&nbsp;职。不供其事，国有常刑。”凡陪享之官，散斋四日，致斋三日，然后可以为祭<br /><br />&nbsp;&nbsp;&nbsp;&nbsp;也。宗庙之礼，非敢擅议，虽有知者，其谁敢言？故六十余年行之不废。今圣朝<br /><br />&nbsp;&nbsp;&nbsp;&nbsp;以弓矢既橐，礼乐为大，故下百僚，可得详议。臣等以为《贞观》、《开元礼》<br /><br />&nbsp;&nbsp;&nbsp;&nbsp;并无太庙上食之文，以礼断情，罢之可也。至若陵寝上食，采《国语》、《礼记》<br /><br />&nbsp;&nbsp;&nbsp;&nbsp;日祭、月祭之词，因秦、汉之制，修而存之，以广孝道可也。如此，则经义可据，<br /><br />&nbsp;&nbsp;&nbsp;&nbsp;故事不遗。大礼既明，永息异论，可以继二帝三王，而为万代法。与其渎礼越古，<br /><br />&nbsp;&nbsp;&nbsp;&nbsp;贵因循而惮改作，犹天地之相远也。<br /><br />&nbsp;&nbsp;&nbsp;&nbsp;知礼者是之，事竟不行。<br /><br />&nbsp;&nbsp;&nbsp;&nbsp;翱性刚急，论议无所避。执政虽重其学，而恶其激讦，故久次不迁。翱以史<br /><br />&nbsp;&nbsp;&nbsp;&nbsp;官记事不实，奏状曰：“臣谬得秉笔史馆，以记注为职。夫劝善惩恶，正言直笔，<br /><br />&nbsp;&nbsp;&nbsp;&nbsp;纪圣朝功德，述忠贤事业，载奸臣丑行，以传无穷者，史官之任也。凡人事迹，<br /><br />&nbsp;&nbsp;&nbsp;&nbsp;非大善大恶，则众人无由得知，旧例皆访于人，又取行状谥议，以为依据。今之<br /><br />&nbsp;&nbsp;&nbsp;&nbsp;作行状者，多是其门生故吏，莫不虚加仁义礼智，妄言忠肃惠和。此不唯其处心<br /><br />&nbsp;&nbsp;&nbsp;&nbsp;不实，苟欲虚美于受恩之地耳。盖为文者，又非游、夏、迁、雄之列，务于华而<br /><br />&nbsp;&nbsp;&nbsp;&nbsp;忘其实，溺于文而弃其理。故为文则失《六经》之古风，纪事则非史迁之实录。<br /><br />&nbsp;&nbsp;&nbsp;&nbsp;臣今请作行状者，但指事实，直载事功。假如作《魏徵传》，但记其谏诤之辞，<br /><br />&nbsp;&nbsp;&nbsp;&nbsp;足以为正直；段秀实但记其倒用司农印以追逆兵，以象笏击朱，足以为忠烈。<br /><br />&nbsp;&nbsp;&nbsp;&nbsp;若考功视行状，不依此者不得受。依此，则考功下太常，牒史馆，然后定谥。伏<br /><br />&nbsp;&nbsp;&nbsp;&nbsp;乞以臣此奏下考功。”从之。寻权知职方员外郎。十五年六月，授考功员外郎，<br /><br />&nbsp;&nbsp;&nbsp;&nbsp;并兼史职。<br /><br />&nbsp;&nbsp;&nbsp;&nbsp;翱与李景俭友善。初，景俭拜谏议大夫，举翱自代。至是，景俭贬黜，七月，<br /><br />&nbsp;&nbsp;&nbsp;&nbsp;出翱为朗州刺史。俄而景俭复为谏议大夫，翱亦入为礼部郎中。翱自负辞艺，以<br /><br />&nbsp;&nbsp;&nbsp;&nbsp;为合知制诰，以久未如志，郁郁不乐。因入中书谒宰相，面数李逢吉之过失。逢<br /><br />&nbsp;&nbsp;&nbsp;&nbsp;吉不之校。翱心不自安，乃请告。满百日，有司准例停官，逢吉奏授庐州刺史。<br /><br />&nbsp;&nbsp;&nbsp;&nbsp;太和初，入朝为谏议大夫，寻以本官知制诰。三年二月，拜中书舍人。<br /><br />&nbsp;&nbsp;&nbsp;&nbsp;初，谏议大夫柏耆将使沧州军前宣谕，翱尝赞成此行。柏耆寻以擅入沧州得<br /><br />&nbsp;&nbsp;&nbsp;&nbsp;罪，翱坐谬举，左授少府少监。俄出为郑州刺史。五年，出为桂州刺史、御史中<br /><br />&nbsp;&nbsp;&nbsp;&nbsp;丞，充桂管都防御使。七年，改授潭州刺史、湖南观察使。八年，征为刑部侍郎。<br /><br />&nbsp;&nbsp;&nbsp;&nbsp;九年，转户部侍郎。七月，检校户部尚书、襄州刺史，充山南东道节度使。会昌<br /><br />&nbsp;&nbsp;&nbsp;&nbsp;中，卒于镇，谥曰文。<br /><br />&nbsp;&nbsp;&nbsp;&nbsp;宇文籍，字夏龟。父滔，官卑。少好学，尤通《春秋》。窦群自处士征为右<br /><br />&nbsp;&nbsp;&nbsp;&nbsp;拾遗，表籍自代，由是知名。登进士第。宰相武元衡出镇西蜀，奏为从事。以咸<br /><br />&nbsp;&nbsp;&nbsp;&nbsp;阳尉直史馆，与韩愈同修《顺宗实录》，迁监察御史。王承宗叛，诏捕其弟驸马<br /><br />&nbsp;&nbsp;&nbsp;&nbsp;都尉承系，其宾客中有为误识者。又苏表以破淮西策干宰相武元衡，元衡不用。<br /><br />&nbsp;&nbsp;&nbsp;&nbsp;以籍旧从事，令召表讯之，籍因与表狎。元衡怒，坐贬江陵府户曹参军。至任，<br /><br />&nbsp;&nbsp;&nbsp;&nbsp;节度使孙简知重之，欲令兼幕府职事。籍辞曰：“籍以君命谴黜，亦当以君命升。<br /><br />&nbsp;&nbsp;&nbsp;&nbsp;假荣偷奖，非所愿也。”后考满，连辟藩府，入为侍御史，转著作郎，迁驾部员<br /><br />&nbsp;&nbsp;&nbsp;&nbsp;外郎、史馆修撰。与韦处厚、韦表微、路随、沈传师同修《宪宗实录》。俄以本<br /><br />&nbsp;&nbsp;&nbsp;&nbsp;官知制诰，转库部郎中。太和中，迁谏议大夫，专掌史笔，罢知制诰。<br /><br />&nbsp;&nbsp;&nbsp;&nbsp;籍性简淡寡合，耽玩经史，精于著述，而风望峻整，为时辈推重。太和二年<br /><br />&nbsp;&nbsp;&nbsp;&nbsp;正月卒，时年五十九，赠工部侍郎。子监，大中初登进士第。<br /><br />&nbsp;&nbsp;&nbsp;&nbsp;刘禹锡，字梦得，彭城人。祖云。父溆，仕历州县令佐，世以儒学称。禹锡<br /><br />&nbsp;&nbsp;&nbsp;&nbsp;贞元九年擢进士第，又登宏辞科。禹锡精于古文，善五言诗，今体文章复多才丽。<br /><br />&nbsp;&nbsp;&nbsp;&nbsp;从事淮南节度使杜佑幕，典记室，尤加礼异。从佑入朝，为监察御史。与吏部郎<br /><br />&nbsp;&nbsp;&nbsp;&nbsp;中韦执谊相善。<br /><br />&nbsp;&nbsp;&nbsp;&nbsp;贞元末，王叔文于东宫用事，后辈务进，多附丽之。禹锡尤为叔文知奖，以<br /><br />&nbsp;&nbsp;&nbsp;&nbsp;宰相器待之。顺宗即位，久疾不任政事，禁中文诰，皆出于叔文。引禹锡及柳宗<br /><br />&nbsp;&nbsp;&nbsp;&nbsp;元入禁中，与之图议，言无不从。转屯田员外郎、判度支盐铁案，兼崇陵使判官。<br /><br />&nbsp;&nbsp;&nbsp;&nbsp;颇怙威权，中伤端士。宗元素不悦武元衡，时武元衡为御史中丞，乃左授右庶子。<br /><br />&nbsp;&nbsp;&nbsp;&nbsp;侍御史窦群奏禹锡挟邪乱政，不宜在朝。群即日罢官。韩皋凭藉贵门，不附叔文<br /><br />&nbsp;&nbsp;&nbsp;&nbsp;党，出为湖南观察使。既任喜怒凌人，京师人士不敢指名，道路以目，时号“二<br /><br />&nbsp;&nbsp;&nbsp;&nbsp;王、刘、柳。”<br /><br />&nbsp;&nbsp;&nbsp;&nbsp;叔文败，坐贬连州刺史。在道，贬朗州司马。地居西南夷，士风僻陋，举目<br /><br />&nbsp;&nbsp;&nbsp;&nbsp;殊俗，无可与言者。禹锡在朗州十年，唯以文章吟咏，陶冶情性。蛮俗好巫，每<br /><br />&nbsp;&nbsp;&nbsp;&nbsp;淫祠鼓舞，必歌俚辞。禹锡或从事于其间，乃依骚人之作，为新辞以教巫祝。故<br /><br />&nbsp;&nbsp;&nbsp;&nbsp;武陵溪洞间夷歌，率多禹锡之辞也。<br /><br />&nbsp;&nbsp;&nbsp;&nbsp;初，禹锡、宗元等八人犯众怒，宪宗亦怒，故再贬。制有“逢恩不原”之令。<br /><br />&nbsp;&nbsp;&nbsp;&nbsp;然执政惜其才，欲洗涤痕累，渐序用之。会程异复掌转运，有诏以韩皋及禹锡等<br /><br />&nbsp;&nbsp;&nbsp;&nbsp;为远郡刺史。属武元衡在中书，谏官十余人论列，言不可复用而止。<br /><br />&nbsp;&nbsp;&nbsp;&nbsp;禹锡积岁在湘、澧间，郁悒不怡，因读《张九龄文集》，乃叙其意曰：“世<br /><br />&nbsp;&nbsp;&nbsp;&nbsp;称曲江为相，建言放臣不宜于善地，多徙五溪不毛之乡。今读其文章，自内职牧<br /><br />&nbsp;&nbsp;&nbsp;&nbsp;始，安有瘴疠之叹，自退相守荆州，有拘囚之思。托讽禽鸟，寄辞草树，郁然与<br /><br />&nbsp;&nbsp;&nbsp;&nbsp;骚人同风。嗟夫，身出于遐陬，一失意而不能堪，矧华人士族，而必致丑地，然<br /><br />&nbsp;&nbsp;&nbsp;&nbsp;后快意哉！议者以曲江为良臣，识胡雏有反相，羞与凡器同列，密启廷诤，虽古<br /><br />&nbsp;&nbsp;&nbsp;&nbsp;哲人不及。而燕翼无似，终为馁魂。岂忮心失恕，阴谪最大，虽二美莫赎耶？不<br /><br />&nbsp;&nbsp;&nbsp;&nbsp;然，何袁公一言明楚狱而钟祉四叶。以是相较，神可诬乎？”<br /><br />&nbsp;&nbsp;&nbsp;&nbsp;元和十年，自武陵召还，宰相复欲置之郎署。时禹锡作《游玄都观咏看花君<br /><br />&nbsp;&nbsp;&nbsp;&nbsp;子诗》，语涉讥刺，执政不悦，复出为播州刺史。诏下，御史中丞裴度奏曰：<br /><br />&nbsp;&nbsp;&nbsp;&nbsp;“刘禹锡有母，年八十余。今播州西南极远，猿所居，人迹罕至。禹锡诚合得<br /><br />&nbsp;&nbsp;&nbsp;&nbsp;罪，然其老母必去不得，则与此子为死别，臣恐伤陛下孝理之风。伏请屈法，稍<br /><br />&nbsp;&nbsp;&nbsp;&nbsp;移近处。”宪宗曰：“夫为人子，每事尤须谨慎，常恐贻亲之忧。今禹锡所坐，<br /><br />&nbsp;&nbsp;&nbsp;&nbsp;更合重于他人，卿岂可以此论之？”度无以对。良久，帝改容而言曰：“朕所言，<br /><br />&nbsp;&nbsp;&nbsp;&nbsp;是责人子之事，然终不欲伤其所亲之心。”乃改授连州刺史。去京师又十余年。<br /><br />&nbsp;&nbsp;&nbsp;&nbsp;连刺数郡。<br /><br />&nbsp;&nbsp;&nbsp;&nbsp;太和二年，自和州刺史征还，拜主客郎中。禹锡衔前事未已，复作《游玄都<br /><br />&nbsp;&nbsp;&nbsp;&nbsp;观诗序》曰：“予贞元二十一年为尚书屯田员外郎，时此观中未有花木。是岁出<br /><br />&nbsp;&nbsp;&nbsp;&nbsp;牧连州，寻贬朗州司马。居十年，召还京师，人人皆言有道士手植红桃满观，如<br /><br />&nbsp;&nbsp;&nbsp;&nbsp;烁晨霞，遂有诗以志一时之事。旋又出牧，于今十有四年，得为主客郎中。重游<br /><br />&nbsp;&nbsp;&nbsp;&nbsp;兹观，荡然无复一树，唯兔葵燕麦动摇于春风，因再题二十八字，以俟后游。”<br /><br />&nbsp;&nbsp;&nbsp;&nbsp;其前篇有“玄都观里桃千树，总是刘郎去后栽”之句，后篇有“种桃道士今何在，<br /><br />&nbsp;&nbsp;&nbsp;&nbsp;前度刘郎又到来”之句，人嘉其才而薄其行。禹锡甚怒武元衡、李逢吉，而裴度<br /><br />&nbsp;&nbsp;&nbsp;&nbsp;稍知之。太和中，度在中书，欲令知制诰。执政又闻《诗序》，滋不悦。累转礼<br /><br />&nbsp;&nbsp;&nbsp;&nbsp;部郎中、集贤院学士。度罢知政事，禹锡求分司东都。终以恃才褊心，不得久处<br /><br />&nbsp;&nbsp;&nbsp;&nbsp;朝列。六月，授苏州刺史，就赐金紫。秩满入朝，授汝州刺史，迁太子宾客，分<br /><br />&nbsp;&nbsp;&nbsp;&nbsp;司东都。<br /><br />&nbsp;&nbsp;&nbsp;&nbsp;禹锡晚年与少傅白居易友善，诗笔文章，时无在其右者。常与禹锡唱和往来，<br /><br />&nbsp;&nbsp;&nbsp;&nbsp;因集其诗而序之曰：“彭城刘梦得，诗豪者也。其锋森然，少敢当者。予不量力，<br /><br />&nbsp;&nbsp;&nbsp;&nbsp;往往犯之。夫合应者声同，交争者力敌。一往一复，欲罢不能。由是每制一篇，<br /><br />&nbsp;&nbsp;&nbsp;&nbsp;先于视草，视竟则兴作，兴作则文成。一二年来，日寻笔砚，同和赠答，不觉滋<br /><br />&nbsp;&nbsp;&nbsp;&nbsp;多。太和三年春以前，纸墨所存者，凡一百三十八首。其余乘兴仗醉，率然口号<br /><br />&nbsp;&nbsp;&nbsp;&nbsp;者，不在此数。因命小侄龟儿编勒成两轴。仍写二本，一付龟儿，一授梦得小男<br /><br />&nbsp;&nbsp;&nbsp;&nbsp;仑郎，各令收藏，附两家文集。予顷与元微之唱和颇多，或在人口。尝戏微之云：<br /><br />&nbsp;&nbsp;&nbsp;&nbsp;‘仆与足下二十年来为文友诗敌，幸也！亦不幸也。吟咏情性，播扬名声，其适<br /><br />&nbsp;&nbsp;&nbsp;&nbsp;遗形，其乐忘老，幸也！然江南士女语才子者，多云元、白，以子之故，使仆不<br /><br />&nbsp;&nbsp;&nbsp;&nbsp;得独步于吴、越间，此亦不幸也！今垂老复遇梦得，非重不幸耶？’梦得梦得，<br /><br />&nbsp;&nbsp;&nbsp;&nbsp;文之神妙，莫先于诗。若妙与神，则吾岂敢？如梦得‘雪里高山头白早，海中仙<br /><br />&nbsp;&nbsp;&nbsp;&nbsp;果子生迟’，‘沉舟侧畔千帆过，病树前头万木春’之句之类，真谓神妙矣！在<br /><br />&nbsp;&nbsp;&nbsp;&nbsp;在处处，应有灵物护持，岂止两家子弟秘藏而已！”其为名流许与如此。梦得尝<br /><br />&nbsp;&nbsp;&nbsp;&nbsp;为《西塞怀古》、《金陵五题》等诗，江南文士称为佳作，虽名位不达，公卿大<br /><br />&nbsp;&nbsp;&nbsp;&nbsp;僚多与之交。<br /><br />&nbsp;&nbsp;&nbsp;&nbsp;开成初，复为太子宾客分司，俄授同州刺史。秩满，检校礼部尚书、太子宾<br /><br />&nbsp;&nbsp;&nbsp;&nbsp;客分司。会昌二年七月卒，时年七十一，赠户部尚书。<br /><br />&nbsp;&nbsp;&nbsp;&nbsp;子承雍，登进士第，亦有才藻。<br /><br />&nbsp;&nbsp;&nbsp;&nbsp;柳宗元，字子厚，河东人。后魏侍中济阴公之系孙。曾伯祖]，高祖朝宰相。<br /><br />&nbsp;&nbsp;&nbsp;&nbsp;父镇，太常博士，终侍御史。宗元少聪警绝众，尤精《西汉诗骚》。下笔构思，<br /><br />&nbsp;&nbsp;&nbsp;&nbsp;与古为侔。精裁密致，璨若珠贝。当时流辈咸推之。登进士第，应举宏辞，授校<br /><br />&nbsp;&nbsp;&nbsp;&nbsp;书郎、蓝田尉。贞元十九年，为监察御史。<br /><br />&nbsp;&nbsp;&nbsp;&nbsp;顺宗即位，王叔文、韦执谊用事，尤奇待宗元。与监察吕温密引禁中，与之<br /><br />&nbsp;&nbsp;&nbsp;&nbsp;图事。转尚书礼部员外郎。叔文欲大用之，会居位不久，叔文败，与同辈七人俱<br /><br />&nbsp;&nbsp;&nbsp;&nbsp;贬。宗元为邵州刺史。在道，再贬永州司马。既罹窜逐，涉履蛮瘴，崎岖堙厄，<br /><br />&nbsp;&nbsp;&nbsp;&nbsp;蕴骚人之郁悼。写情叙事，动必以文。为骚文十数篇，览之者为之凄恻。<br /><br />&nbsp;&nbsp;&nbsp;&nbsp;元和十年，例移为柳州刺史。昌朗州司马刘禹锡得播州刺史，制书下，宗元<br /><br />&nbsp;&nbsp;&nbsp;&nbsp;谓所亲曰：“禹锡有母年高，今为郡蛮方，西南绝域，往复万里，如何与母偕行？<br /><br />&nbsp;&nbsp;&nbsp;&nbsp;如母子异方，便为永诀。吾于禹锡为执友，胡忍见其若是？”即草章奏，请以柳<br /><br />&nbsp;&nbsp;&nbsp;&nbsp;州授禹锡，自往播州。会裴度亦奏其事，禹锡终易连州。<br /><br />&nbsp;&nbsp;&nbsp;&nbsp;柳州土俗，以男女质钱，过期则没入钱主，宗元革其乡法。其已没者，仍出<br /><br />&nbsp;&nbsp;&nbsp;&nbsp;私钱赎之，归其父母。江岭间为进士者，不远数千里皆随宗元师法；凡经其门，<br /><br />&nbsp;&nbsp;&nbsp;&nbsp;必为名士。著述之盛，名动于时，时号柳州云。有文集四十卷。<br /><br />&nbsp;&nbsp;&nbsp;&nbsp;元和十四年十月五日卒，时年四十七。子周六、周七，才三四岁。观察使裴<br /><br />&nbsp;&nbsp;&nbsp;&nbsp;行立为营护其丧及妻子还于京师，时人义之。<br /><br />&nbsp;&nbsp;&nbsp;&nbsp;韦辞，字践之。祖召卿，洛阳丞。父，官至侍御史。辞少以两经擢第，判<br /><br />&nbsp;&nbsp;&nbsp;&nbsp;入等，为秘书省校书郎。贞元末，东都留守韦夏卿辟为从事。后累佐使府，皆以<br /><br />&nbsp;&nbsp;&nbsp;&nbsp;参画称职。元和九年，自蓝田令入拜侍御史，以事累出为朗州刺史，再贬江州司<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;长庆初，韦处厚、路随以公望居显要，素知辞有文学理行，亟称荐之。擢为<br /><br />&nbsp;&nbsp;&nbsp;&nbsp;户部员外，转刑部郎中，充京西北和籴使。寻为户部郎中、兼御史中丞，充盐铁<br /><br />&nbsp;&nbsp;&nbsp;&nbsp;副使，转吏部郎中。文宗即位，韦处厚执政，且以澄汰浮华、登用艺实为事，乃<br /><br />&nbsp;&nbsp;&nbsp;&nbsp;以辞与李翱同拜中书舍人。<br /><br />&nbsp;&nbsp;&nbsp;&nbsp;辞素无清藻，文笔不过中才，然处事端实，游官无党。与李翱特相善，俱擅<br /><br />&nbsp;&nbsp;&nbsp;&nbsp;文学高名。疏达自用，不事检操。处厚以激时用，颇不厌公论；辞亦倦于润色，<br /><br />&nbsp;&nbsp;&nbsp;&nbsp;苦求外任。乃出为潭州刺史、御史中丞、湖南观察使。在镇二年，吏民称治。大<br /><br />&nbsp;&nbsp;&nbsp;&nbsp;和四年卒，时年五十八，赠右散骑常侍。<br /><br />&nbsp;&nbsp;&nbsp;&nbsp;史臣曰：贞元、太和之间，以文学耸动|绅之伍者，宗元、禹锡而已。其巧<br /><br />&nbsp;&nbsp;&nbsp;&nbsp;丽渊博，属辞比事，诚一代之宏才。如俾之咏歌帝载，黼藻王言，足以平揖古贤，<br /><br />&nbsp;&nbsp;&nbsp;&nbsp;气吞时辈。而蹈道不谨，昵比小人，自致流离，前隳素业。故君子群而不党，戒<br /><br />&nbsp;&nbsp;&nbsp;&nbsp;惧慎独，正为此也。韩、李二文公，于陵迟之末，遑遑仁义；有志于持世范，欲<br /><br />&nbsp;&nbsp;&nbsp;&nbsp;以人文化成，而道未果也。至若抑杨、墨，排释、老，虽于道未弘，亦端士之用<br /><br />&nbsp;&nbsp;&nbsp;&nbsp;心也。<br /><br />&nbsp;&nbsp;&nbsp;&nbsp;赞曰：天地经纶，无出斯文。愈、翱挥翰，语切典坟。牺鸡断尾，害马败群。<br /><br />&nbsp;&nbsp;&nbsp;&nbsp;僻涂自噬，刘、柳诸君。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56043);">加入书签</a><a
                        href="56042.html">上一页</a>&larr;<a href="index.html">返回列表</a>&rarr;<a
                            href="56044.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56042.html"; var next_page = "56044.html"; var index_page = "index.html"; var sortid = "9"; var article_id = "45"; var chapter_id = "56043"; var articlename = "旧唐书"; var chaptername = " 卷一百六十 列传卷第一百一十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>