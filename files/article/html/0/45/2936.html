<!DOCTYPE html>
<html>
<head>
<meta charset="gbk" />
<title>旧唐书- 卷六十三 列传第十三-在线阅读-哈西文学网</title>
<meta name="keywords" content="刘d，旧唐书， 卷六十三 列传第十三全文， 卷六十三 列传第十三在线阅读 哈西文学网" />
<meta name="description" content="哈西文学网提供刘d的旧唐书  卷六十三 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2936.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2936.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十三 列传第十三</h1>
            <div class="link xb">
                <a href="2935.html">上一页</a>&larr;<a href="index.html">返回列表</a>&rarr;<a
                    href="2937.html">下一页</a></div>			
            <div id="BookText">&nbsp;&nbsp;&nbsp;&nbsp;○封伦（伦子言道兄子行高）萧r（子锐兄子钧钧子钧兄子嗣<br /><br />&nbsp;&nbsp;&nbsp;&nbsp;业）裴矩（矩子宣机）宇文士及<br /><br />&nbsp;&nbsp;&nbsp;&nbsp;封伦，字德彝，观州人。北齐太子太保隆之孙。父子绣，隋通州刺史。伦<br /><br />&nbsp;&nbsp;&nbsp;&nbsp;少时，其舅卢思道每言曰：“此子智识过人，必能致位卿相。”开皇末，江南作<br /><br />&nbsp;&nbsp;&nbsp;&nbsp;乱，内史令杨素往征之，署为行军记室。船至海曲，素召之，伦坠于水中，人救<br /><br />&nbsp;&nbsp;&nbsp;&nbsp;免溺，乃易衣以见，竟寝不言。素后知，问其故，曰：“私事也，所以不白。”<br /><br />&nbsp;&nbsp;&nbsp;&nbsp;素甚嗟异之。素将营仁寿宫，引为土木监。隋文帝至宫所，见制度奢侈，大怒曰：<br /><br />&nbsp;&nbsp;&nbsp;&nbsp;“杨素为不诚矣！殚百姓之力，雕饰离宫，为吾结怨于天下。”素惶恐，虑将获<br /><br />&nbsp;&nbsp;&nbsp;&nbsp;谴。伦曰：“公当弗忧，待皇后至，必有恩诏。”明日，果召素入对，独狐后劳<br /><br />&nbsp;&nbsp;&nbsp;&nbsp;之曰：“公知吾夫妻年老，无以娱心，盛饰此宫，岂非孝顺。”素退问伦曰：<br /><br />&nbsp;&nbsp;&nbsp;&nbsp;“卿何以知之？”对曰：“至尊性俭，故初见而怒，然雅听后言。后，妇人也，<br /><br />&nbsp;&nbsp;&nbsp;&nbsp;惟丽是好，后心既悦，帝虑必移，所以知耳。”素叹伏曰：“揣摩之才，非吾所<br /><br />&nbsp;&nbsp;&nbsp;&nbsp;及。”素负贵恃才，多所凌侮，唯击赏伦。每引与论宰相之务，终日忘倦，因抚<br /><br />&nbsp;&nbsp;&nbsp;&nbsp;其床曰：“封郎必当据吾此座。”骤称荐于文帝，由是擢授内史舍人。大业中，<br /><br />&nbsp;&nbsp;&nbsp;&nbsp;伦见虞世基幸于炀帝而不闲吏务，每有承受，多失事机。伦又托附之，密为指画，<br /><br />&nbsp;&nbsp;&nbsp;&nbsp;宣行诏命，谄顺主心。外有表疏如忤意者，皆寝而不奏。决断刑法，多峻文深诬；<br /><br />&nbsp;&nbsp;&nbsp;&nbsp;策勋行赏，必抑削之。故世基之宠日隆，而隋政日坏，皆伦所为也。宇文化及之<br /><br />&nbsp;&nbsp;&nbsp;&nbsp;乱，逼帝出宫，使伦数帝之罪。帝谓曰：“卿是士人，何至于此？”伦赧然而退。<br /><br />&nbsp;&nbsp;&nbsp;&nbsp;化及寻署内史令，从至聊城。伦见化及势蹙，乃潜结化及弟士及，请于济北运粮，<br /><br />&nbsp;&nbsp;&nbsp;&nbsp;以观其变。遇化及败，与士及来降。高祖以其前代旧臣，遣使迎劳，拜内史舍人。<br /><br />&nbsp;&nbsp;&nbsp;&nbsp;寻迁内史侍郎。<br /><br />&nbsp;&nbsp;&nbsp;&nbsp;高祖尝幸温汤，经秦始皇墓，谓伦曰：“古者帝王，竭生灵之力，殚府库之<br /><br />&nbsp;&nbsp;&nbsp;&nbsp;财，营起山陵，此复何益？”伦曰：“上之化下，犹风之靡草。自秦、汉帝王盛<br /><br />&nbsp;&nbsp;&nbsp;&nbsp;为厚葬，故百官众庶竞相遵仿。凡是古冢丘封，悉多藏珍宝，咸见开发。若死而<br /><br />&nbsp;&nbsp;&nbsp;&nbsp;无知，厚葬深为虚费；若魂而有识，被发岂不痛哉！”高祖称善，谓伦曰：“从<br /><br />&nbsp;&nbsp;&nbsp;&nbsp;今之后，宜自上导下，悉为薄葬。”太宗之讨王世充，诏伦参谋军事。高祖以兵<br /><br />&nbsp;&nbsp;&nbsp;&nbsp;久在外，意欲旋师，太宗遣伦入朝亲论事势。伦言于高祖曰：“世充得地虽多，<br /><br />&nbsp;&nbsp;&nbsp;&nbsp;而羁縻相属，其所用命者，唯洛阳一城而已，计尽力穷，破在朝夕。今若还兵，<br /><br />&nbsp;&nbsp;&nbsp;&nbsp;贼势必振，更相连结，后必难图。未若乘其已衰，破之必矣。”高祖纳之。及太<br /><br />&nbsp;&nbsp;&nbsp;&nbsp;宗凯旋，高祖谓侍臣曰：“朕初发兵东讨，众议多有不同，唯秦王请行，封伦赞<br /><br />&nbsp;&nbsp;&nbsp;&nbsp;成此计。昔张华协同晋武，亦复何以加也！”封平原县公，兼天册府司马。会突<br /><br />&nbsp;&nbsp;&nbsp;&nbsp;厥寇太原，复遣使来请和亲，高祖问群臣：“和之与战，策将安出？”多言战则<br /><br />&nbsp;&nbsp;&nbsp;&nbsp;怨深，不如先和。伦曰：“突厥凭凌，有轻中国之意，必谓兵弱而不能战。如臣<br /><br />&nbsp;&nbsp;&nbsp;&nbsp;计者，莫若悉众以击之，其势必捷，胜而后和，恩威兼著。若今岁不战，明年必<br /><br />&nbsp;&nbsp;&nbsp;&nbsp;当复来，臣以击之为便。”高祖从之。六年，以本官检校吏部尚书，晓习吏职，<br /><br />&nbsp;&nbsp;&nbsp;&nbsp;甚获当时之誉。八年，进封道国公，寻徙封于密。萧r尝荐伦于高祖，高祖任伦<br /><br />&nbsp;&nbsp;&nbsp;&nbsp;为中书令。太宗嗣位，r迁尚书左仆射，伦为右仆射。伦素险，与r商量可<br /><br />&nbsp;&nbsp;&nbsp;&nbsp;奏者，至太宗前，尽变易之，由是与r有隙。贞观元年，遘疾于尚书省，太宗亲<br /><br />&nbsp;&nbsp;&nbsp;&nbsp;自临视，即命尚辇送还第，寻薨，年六十。太宗深悼之，废朝三日，册赠司空，<br /><br />&nbsp;&nbsp;&nbsp;&nbsp;谥曰明。初，伦数从太宗征讨，特蒙顾遇。以建成、元吉之故，数进忠款，太宗<br /><br />&nbsp;&nbsp;&nbsp;&nbsp;以为至诚，前后赏赐以万计。而伦潜持两端，阴附建成。时高祖将行废立，犹豫<br /><br />&nbsp;&nbsp;&nbsp;&nbsp;未决，谋之于伦，伦固谏而止。然所为秘隐，时人莫知，事具《建成传》。卒后<br /><br />&nbsp;&nbsp;&nbsp;&nbsp;数年，太宗方知其事。十七年，治书侍御史唐临追劾伦曰：“臣闻事君之义，尽<br /><br />&nbsp;&nbsp;&nbsp;&nbsp;命不渝；为臣之节，岁寒无贰。苟亏其道，罪不容诛。伦位望鼎司，恩隆胙土，<br /><br />&nbsp;&nbsp;&nbsp;&nbsp;无心报效，乃肆奸谋，荧惑储藩，奖成元恶，置于常典，理合诛夷。但苞藏之状，<br /><br />&nbsp;&nbsp;&nbsp;&nbsp;死而后发，猥加褒赠，未正严科。罪恶既彰，宜加贬黜，岂可仍畴爵邑，尚列台<br /><br />&nbsp;&nbsp;&nbsp;&nbsp;槐！此而不惩，将何沮劝？”太宗令百官详议，民部尚书唐俭等议：“伦罪暴身<br /><br />&nbsp;&nbsp;&nbsp;&nbsp;后，恩结生前，所历众官，不可追夺，请降赠改谥。”诏从之，于是改谥缪，黜<br /><br />&nbsp;&nbsp;&nbsp;&nbsp;其赠官，削所食实封。<br /><br />&nbsp;&nbsp;&nbsp;&nbsp;子言道，尚高祖女淮南长公主，官至宋州刺史。伦兄子行高，以文学知名。<br /><br />&nbsp;&nbsp;&nbsp;&nbsp;贞观中，官至礼部郎中。<br /><br />&nbsp;&nbsp;&nbsp;&nbsp;萧r，字时文。高祖梁武帝，曾祖昭明太子，祖察，后梁宣帝。父岿，明帝。<br /><br />&nbsp;&nbsp;&nbsp;&nbsp;r年九岁，封新安郡王，幼以孝行闻。姊为隋晋王妃，从入长安。聚学属文，端<br /><br />&nbsp;&nbsp;&nbsp;&nbsp;正鲠亮。好释氏，常修梵行，每与沙门难及苦空，必诣微旨。常观刘孝标《辩命<br /><br />&nbsp;&nbsp;&nbsp;&nbsp;论》，恶其伤先王之教，迷性命之理，乃作《非辩命论》以释之。大旨以为：<br /><br />&nbsp;&nbsp;&nbsp;&nbsp;“人禀天地以生，孰云非命，然吉凶祸福，亦因人而有，若一之于命，其蔽已甚。”<br /><br />&nbsp;&nbsp;&nbsp;&nbsp;时晋府学士柳顾言、诸葛颖见而称之曰：“自孝标后数十年间，言性命之理者，<br /><br />&nbsp;&nbsp;&nbsp;&nbsp;莫能诋诘。今萧君此论，足疗刘子膏肓。”炀帝为太子也，授太子右千牛。及践<br /><br />&nbsp;&nbsp;&nbsp;&nbsp;祚，迁尚衣奉御，检校左翊卫鹰扬郎将。忽遇风疾，命家人不即医疗，仍云：<br /><br />&nbsp;&nbsp;&nbsp;&nbsp;“若天假余年，因此望为栖遁之资耳。”萧后闻而诲之：“以尔才智，足堪扬名<br /><br />&nbsp;&nbsp;&nbsp;&nbsp;显亲，岂得轻毁形骸而求隐逸？若以此致谴，则罪在不测。”病且愈，其姊劝勉<br /><br />&nbsp;&nbsp;&nbsp;&nbsp;之，故复有仕进志。累加银青光禄大夫、内史侍郎。既以后弟之亲，委之机务，<br /><br />&nbsp;&nbsp;&nbsp;&nbsp;后数以言忤旨，渐见疏斥。炀帝至雁门，为突厥所围，r进谋曰：“如闻始毕托<br /><br />&nbsp;&nbsp;&nbsp;&nbsp;校猎至此，义成公主初不知其有违背之心。且北蕃夷俗，可贺敦知兵马事。昔汉<br /><br />&nbsp;&nbsp;&nbsp;&nbsp;高祖解平城之围，乃是阏氏之力。况义成以帝女为妻，必恃大国之援。若发一单<br /><br />&nbsp;&nbsp;&nbsp;&nbsp;使以告义成，假使无益，事亦无损。臣又窃听舆人之诵，乃虑陛下平突厥后更事<br /><br />&nbsp;&nbsp;&nbsp;&nbsp;辽东，所以人心不一，或致挫败。请下明诏告军中，赦高丽而专攻突厥，则百姓<br /><br />&nbsp;&nbsp;&nbsp;&nbsp;心安，人自为战。”炀帝从之，于是发使诣可贺敦谕旨。俄而突厥解围去，于后<br /><br />&nbsp;&nbsp;&nbsp;&nbsp;获其谍人，云：义成公主遣使告急于始毕，称北方有警，由是突厥解围，盖公主<br /><br />&nbsp;&nbsp;&nbsp;&nbsp;之助也。炀帝又将伐辽东，谓群臣曰：“突厥狂悖为寇，势何能为？以其少时未<br /><br />&nbsp;&nbsp;&nbsp;&nbsp;散，萧r遂相恐动，情不可恕。”因出为河池郡守，即日遣之。既至郡，有山贼<br /><br />&nbsp;&nbsp;&nbsp;&nbsp;万余人寇暴纵横，r潜募勇敢之士，设奇而击之，当阵而降其众。所获财畜，咸<br /><br />&nbsp;&nbsp;&nbsp;&nbsp;赏有功，由是人竭其力。薛举遣众数万侵掠郡境，r要击之，自后诸贼莫敢进，<br /><br />&nbsp;&nbsp;&nbsp;&nbsp;郡中复安。<br /><br />&nbsp;&nbsp;&nbsp;&nbsp;高祖定京城，遣书招之。r以郡归国，授光禄大夫，封宋国公，拜民部尚书。<br /><br />&nbsp;&nbsp;&nbsp;&nbsp;太宗为右元帅，攻洛阳，以r为府司马。武德五年，迁内史令。时军国草创，方<br /><br />&nbsp;&nbsp;&nbsp;&nbsp;隅未宁，高祖乃委以心腹，凡诸政务，莫不关掌。高祖每临轩听政，必赐升御榻，<br /><br />&nbsp;&nbsp;&nbsp;&nbsp;r既独孤氏之婿，与语呼之为萧郎。国典朝仪，亦责成于r，r孜孜自勉，绳违<br /><br />&nbsp;&nbsp;&nbsp;&nbsp;举过，人皆惮之。常奏便宜数十条，多见纳用，手敕曰：“得公之言，社稷所赖。<br /><br />&nbsp;&nbsp;&nbsp;&nbsp;运智者之策，以能成人之美；纳谏者之言，以金宝酬其德。今赐金一函，以报智<br /><br />&nbsp;&nbsp;&nbsp;&nbsp;者，勿为推退。”r固辞，优诏不许。其年，州置七职，务取才望兼美者为之。<br /><br />&nbsp;&nbsp;&nbsp;&nbsp;及太宗临雍州牧，以r为州都督。高祖常有敕而中书不时宣行，高祖责其迟，r<br /><br />&nbsp;&nbsp;&nbsp;&nbsp;曰：“臣大业之日，见内史宣敕，或前后相乖者，百司行之，不知何所承用。所<br /><br />&nbsp;&nbsp;&nbsp;&nbsp;谓易必在前，难必在后，臣在中书日久，备见其事。今皇基初构，事涉安危，远<br /><br />&nbsp;&nbsp;&nbsp;&nbsp;方有疑，恐失机会。比每受一敕，臣必勘审，使与前敕不相乖背者，始敢宣行。<br /><br />&nbsp;&nbsp;&nbsp;&nbsp;迟晚之愆，实由于此。”高祖曰：“卿能用心若此，我有何忧？”初，r之朝也，<br /><br />&nbsp;&nbsp;&nbsp;&nbsp;关内产业并先给勋人。至是特还其田宅，r皆分给诸宗子弟，唯留庙堂一所，以<br /><br />&nbsp;&nbsp;&nbsp;&nbsp;奉A尝。及平王世充，r以预军谋之功，加邑二千户，拜尚书右仆射。内外考绩<br /><br />&nbsp;&nbsp;&nbsp;&nbsp;皆委之司会，为群僚指南，庶务繁总。r见事有时偏驳，而持法稍深，颇为时议<br /><br />&nbsp;&nbsp;&nbsp;&nbsp;所少。r尝荐封伦于高祖，高祖以伦为中书令。太宗即位，迁尚书左仆射，封伦<br /><br />&nbsp;&nbsp;&nbsp;&nbsp;为右仆射。伦素怀险，与商量将为可奏者，至太宗前尽变易之。于时房玄龄、<br /><br />&nbsp;&nbsp;&nbsp;&nbsp;杜如晦既新用事，疏r亲伦，r心不能平，遂上封事论之，而辞旨寥落。太宗以<br /><br />&nbsp;&nbsp;&nbsp;&nbsp;玄龄等功高，由是忤旨，废于家。俄拜特进、太子少师。未几，复为尚书左仆射，<br /><br />&nbsp;&nbsp;&nbsp;&nbsp;赐实封六百户。太宗常谓r曰：“朕欲使子孙长久，社稷永安，其理如何？”r<br /><br />&nbsp;&nbsp;&nbsp;&nbsp;对曰：“臣观前代国祚所以长久者，莫若封诸侯以为盘石之固。秦并六国，罢侯<br /><br />&nbsp;&nbsp;&nbsp;&nbsp;置守，二代而亡；汉有天下，郡国参建，亦得年余四百。魏、晋废之，不能永久。<br /><br />&nbsp;&nbsp;&nbsp;&nbsp;封建之法，实可遵行。”太宗然之，始议封建。寻坐与侍中陈叔达于上前忿诤，<br /><br />&nbsp;&nbsp;&nbsp;&nbsp;声色甚厉，以不敬免。岁余，授晋州都督。明年，征授左光禄大夫，兼领御史大<br /><br />&nbsp;&nbsp;&nbsp;&nbsp;夫。与宰臣参议朝政，r多辞辩，每有评议，玄龄等不能抗。然心知其是，不用<br /><br />&nbsp;&nbsp;&nbsp;&nbsp;其言，r弥怏怏。玄龄、魏徵、温彦博尝有微过，r劾之，而罪竟不问，因此自<br /><br />&nbsp;&nbsp;&nbsp;&nbsp;失。由是罢御史大夫，以为太子少傅，不复预闻朝政。六年，授特进，行太常卿。<br /><br />&nbsp;&nbsp;&nbsp;&nbsp;八年，为河南道巡省大使，人有坐当推劾苦未得其情者，遂置格置绳，以至于死，<br /><br />&nbsp;&nbsp;&nbsp;&nbsp;太宗特免责之。九年，拜特进，复令参预政事。太宗尝从容谓房玄龄曰：“萧r<br /><br />&nbsp;&nbsp;&nbsp;&nbsp;大业之日，进谏隋主，出为河池郡守。应遭割心之祸，翻见太平之日，北叟失马，<br /><br />&nbsp;&nbsp;&nbsp;&nbsp;事亦难常。”r顿首拜谢。太宗又曰：“武德六年以后，太上皇有废立之心而不<br /><br />&nbsp;&nbsp;&nbsp;&nbsp;之定也，我当此日，不为兄弟所容，实有功高不赏之惧。此人不可以厚利诱之，<br /><br />&nbsp;&nbsp;&nbsp;&nbsp;不可以刑戮惧之，真社稷臣也。”因赐r诗曰：“疾风知劲草，版荡识诚臣。”<br /><br />&nbsp;&nbsp;&nbsp;&nbsp;又谓r曰：“卿之守道耿介，古人无以过也。然而善恶太明，亦有时而失。”r<br /><br />&nbsp;&nbsp;&nbsp;&nbsp;再拜谢曰：“臣特蒙诫训，又许臣以忠谅，虽死之日，犹生之年也。”魏徵进而<br /><br />&nbsp;&nbsp;&nbsp;&nbsp;言曰：“臣有逆众以执法，明主恕之以忠；臣有孤特以执节，明主恕之以劲。昔<br /><br />&nbsp;&nbsp;&nbsp;&nbsp;闻其言，今睹其实，萧r不遇明圣，必及于难！”太宗悦其言。<br /><br />&nbsp;&nbsp;&nbsp;&nbsp;十七年，与长孙无忌等二十四人并图形于凌烟阁。是岁，立晋王为皇太子，<br /><br />&nbsp;&nbsp;&nbsp;&nbsp;拜r太子太保，仍知政事。太宗之伐辽东也，以洛邑冲要，襟带关、河，以r为<br /><br />&nbsp;&nbsp;&nbsp;&nbsp;洛阳宫守。车驾自辽还，请解太保，仍同中书门下。太宗以r好佛道，尝赉绣佛<br /><br />&nbsp;&nbsp;&nbsp;&nbsp;像一躯，并绣r形状于佛像侧，以为供养之容。又赐王褒所书《大品般若经》一<br /><br />&nbsp;&nbsp;&nbsp;&nbsp;部，并赐袈裟，以充讲诵之服焉。r尝称：“玄龄以下同中书门下内臣，悉皆朋<br /><br />&nbsp;&nbsp;&nbsp;&nbsp;党比周，无至心奉上。”累独奏云：“此等相与执权，有同胶漆，陛下不细谙知，<br /><br />&nbsp;&nbsp;&nbsp;&nbsp;但未反耳。”太宗谓r曰：“为人君者，驱驾英材，推心待士，公言不亦甚乎，<br /><br />&nbsp;&nbsp;&nbsp;&nbsp;何至如此！”太宗数日谓r曰：“知臣莫若君，夫人不可求备，自当舍其短而用<br /><br />&nbsp;&nbsp;&nbsp;&nbsp;其长。朕虽才谢聪明，不应顿迷臧否。”因数为r信誓。r既不自得，而太宗积<br /><br />&nbsp;&nbsp;&nbsp;&nbsp;久衔之，终以r忠贞居多而未废也。会r请出家，太宗谓曰：“甚知公素爱桑门，<br /><br />&nbsp;&nbsp;&nbsp;&nbsp;今者不能违意。”r旋踵奏曰：“臣顷思量，不能出家。”太宗以对群臣吐言，<br /><br />&nbsp;&nbsp;&nbsp;&nbsp;而取舍相违，心不能平。r寻称足疾，时诣朝堂，又不入见，太宗谓侍臣曰：<br /><br />&nbsp;&nbsp;&nbsp;&nbsp;“r岂不得其所乎，而自慊如此？”遂手诏曰：<br /><br />&nbsp;&nbsp;&nbsp;&nbsp;朕闻物之顺也，虽异质而成功；事之违也，亦同形而罕用。是以舟浮楫举，<br /><br />&nbsp;&nbsp;&nbsp;&nbsp;可济千里之川；辕引轮停，不越一毫之地。故知动静相循易为务，曲直相反难为<br /><br />&nbsp;&nbsp;&nbsp;&nbsp;功，况乎上下之宜、君臣之际者矣。朕以无明于元首，期托德于股肱，思欲去伪<br /><br />&nbsp;&nbsp;&nbsp;&nbsp;归真，除浇反朴。至于佛教，非意所遵，虽有国之常经，固弊俗之虚术。何则？<br /><br />&nbsp;&nbsp;&nbsp;&nbsp;求其道者，未验福于将来；修其教者，翻受辜于既往。至若梁武穷心于释氏，简<br /><br />&nbsp;&nbsp;&nbsp;&nbsp;文锐意于法门，倾帑藏以给僧祗，殚人力以供塔庙。及乎三淮沸浪，五岭腾烟，<br /><br />&nbsp;&nbsp;&nbsp;&nbsp;假余息于熊蹯，引残魂于雀谷。子孙覆亡而不暇，社稷俄顷而为墟，报施之征，<br /><br />&nbsp;&nbsp;&nbsp;&nbsp;何其缪也！而太子太保、宋国公r践覆车之余轨，袭亡国之遗风。弃公就私，未<br /><br />&nbsp;&nbsp;&nbsp;&nbsp;明隐显之际；身俗口道，莫辩邪正之心。修累叶之殃源，祈一躬之福本，上以违<br /><br />&nbsp;&nbsp;&nbsp;&nbsp;忤君主，下则扇习浮华。往前朕谓张亮云：“卿既事佛，何不出家？”r乃端然<br /><br />&nbsp;&nbsp;&nbsp;&nbsp;自应，请先入道，朕即许之，寻复不用。一回一惑，在于瞬息之间；自可自否，<br /><br />&nbsp;&nbsp;&nbsp;&nbsp;变于帷之所。乖栋梁之大体，岂具瞻之量乎？朕犹隐忍至今，r尚全无悛改。<br /><br />&nbsp;&nbsp;&nbsp;&nbsp;宜即去兹朝阙，出牧小藩，可商州刺史，仍除其封。<br /><br />&nbsp;&nbsp;&nbsp;&nbsp;二十一年，征授金紫光禄大夫，复封宋国公。从幸玉华宫，遘疾薨于宫所，<br /><br />&nbsp;&nbsp;&nbsp;&nbsp;年七十四。太宗闻而辍膳，高宗为之举哀，遣使吊祭。太常谥曰“肃”。太宗曰：<br /><br />&nbsp;&nbsp;&nbsp;&nbsp;“易名之典，必考其行。r性多猜贰，此谥失于不直，更宜摭实。”改谥曰贞褊<br /><br />&nbsp;&nbsp;&nbsp;&nbsp;公。册赠司空、荆州都督，赐东园秘器，陪葬昭陵。临终遗书曰：“生而必死，<br /><br />&nbsp;&nbsp;&nbsp;&nbsp;理之常分。气绝后可著单服一通，以充小敛。棺内施单席而已，冀其速朽，不得<br /><br />&nbsp;&nbsp;&nbsp;&nbsp;别加一物。无假卜日，惟在速办。自古贤哲，非无等例，尔宜勉之。”诸子遵其<br /><br />&nbsp;&nbsp;&nbsp;&nbsp;遗志，敛葬俭薄。<br /><br />&nbsp;&nbsp;&nbsp;&nbsp;子锐嗣，尚太宗女襄城公主，历太常卿、汾州刺史。公主雅有礼度，太宗每<br /><br />&nbsp;&nbsp;&nbsp;&nbsp;令诸公主，凡厥所为，皆视其楷则。又令所司别为营第，公主辞曰：“妇人事舅<br /><br />&nbsp;&nbsp;&nbsp;&nbsp;姑如事父母，若居处不同，则定省多阙。”再三固让，乃止，令于旧宅而改创焉。<br /><br />&nbsp;&nbsp;&nbsp;&nbsp;永徽初，公主薨，诏葬昭陵。<br /><br />&nbsp;&nbsp;&nbsp;&nbsp;r兄Z，亦有学行。武德中为黄门侍郎，累转秘书监，封兰陵县公。贞观中<br /><br />&nbsp;&nbsp;&nbsp;&nbsp;卒，赠礼部尚书。<br /><br />&nbsp;&nbsp;&nbsp;&nbsp;r兄子钧，隋迁州刺史、梁国公之子也。博学有才望。贞观中，累除中书<br /><br />&nbsp;&nbsp;&nbsp;&nbsp;舍人，甚为房玄龄、魏徵所重。永徽二年，历迁谏议大夫，兼弘文馆学士。时有<br /><br />&nbsp;&nbsp;&nbsp;&nbsp;左武候别驾卢文操，逾垣盗左藏库物，高宗以别驾职在纠绳，身行盗窃，命有司<br /><br />&nbsp;&nbsp;&nbsp;&nbsp;杀之。钧进谏曰：“文操所犯，情实难原。然恐天下闻之，必谓陛下轻法律，贱<br /><br />&nbsp;&nbsp;&nbsp;&nbsp;人命，任喜怒，贵财物。臣之所职，以谏为名，愚衷所怀，不敢不奏。”帝谓曰：<br /><br />&nbsp;&nbsp;&nbsp;&nbsp;“卿职在司谏，能尽忠规。”遂特免其死罪，顾谓侍臣曰：“此乃真谏议也。”<br /><br />&nbsp;&nbsp;&nbsp;&nbsp;寻而太常乐工宋四通等，为宫人通传信物，高宗特令处死，乃遣附律，钧上疏言：<br /><br />&nbsp;&nbsp;&nbsp;&nbsp;“四通等犯在未附律前，不合至死。”手诏曰：“朕闻防祸未萌，先贤所重，宫<br /><br />&nbsp;&nbsp;&nbsp;&nbsp;阙之禁，其可渐欤？昔如姬窃符，朕用为永鉴，不欲今兹自彰其过，所搦宪章，<br /><br />&nbsp;&nbsp;&nbsp;&nbsp;想非滥也。但朕翘心紫禁，思觌引裾，侧席朱楹，冀旌折槛。今乃喜得其言，特<br /><br />&nbsp;&nbsp;&nbsp;&nbsp;免四通等死，远处配流。”钧寻为太子率更令，兼崇贤馆学士。显庆中卒。所撰<br /><br />&nbsp;&nbsp;&nbsp;&nbsp;《韵旨》二十卷，有集三十卷行于代。<br /><br />&nbsp;&nbsp;&nbsp;&nbsp;子，官至渝州长史。母终，以毁卒。子嵩，别有传。<br /><br />&nbsp;&nbsp;&nbsp;&nbsp;钧兄子嗣业，少随祖姑隋炀帝后入于突厥。贞观九年归朝，以深识蕃情充使，<br /><br />&nbsp;&nbsp;&nbsp;&nbsp;统领突厥之众。累转鸿胪卿，兼单于都护府长史。调露中，单于突厥反叛，嗣业<br /><br />&nbsp;&nbsp;&nbsp;&nbsp;率兵战，败，配流岭南而死。<br /><br />&nbsp;&nbsp;&nbsp;&nbsp;裴矩，字弘大，河东闻喜人。祖佗，后魏东荆州刺史。父讷之，北齐太子舍<br /><br />&nbsp;&nbsp;&nbsp;&nbsp;人。矩襁褓而孤，为伯父让之所鞠。及长，博学，早知名，仕齐为高平王文学。<br /><br />&nbsp;&nbsp;&nbsp;&nbsp;齐亡，隋文帝为定州总管，召补记室，甚亲敬之。文帝即位，迁给事郎，直内史<br /><br />&nbsp;&nbsp;&nbsp;&nbsp;省，奏舍人事。伐陈之役，领元帅记室。及陈平，晋王广令矩与高G收陈图籍，<br /><br />&nbsp;&nbsp;&nbsp;&nbsp;归之秘府。累迁吏部侍郎，以事免。大业初，西域诸蕃款张掖塞与中国互市，炀<br /><br />&nbsp;&nbsp;&nbsp;&nbsp;帝遣矩监其事。矩知帝方勤远略，欲吞并夷狄，乃访西域风俗及山川险易、君长<br /><br />&nbsp;&nbsp;&nbsp;&nbsp;姓族、物产服章，撰《西域图记》三卷，入朝奏之。帝大悦，赐物五百段。每日<br /><br />&nbsp;&nbsp;&nbsp;&nbsp;引至御座，顾问西方之事。矩盛言西域多珍宝及吐谷浑可并之状，帝信之。仍委<br /><br />&nbsp;&nbsp;&nbsp;&nbsp;以经略，拜民部侍郎。俄迁黄门侍郎，参预朝政。令往张掖引致西蕃，至者十余<br /><br />&nbsp;&nbsp;&nbsp;&nbsp;国。三年，帝有事于恒岳，咸来助祭。帝将巡河右，复令矩往敦煌，矩遣使说<br /><br />&nbsp;&nbsp;&nbsp;&nbsp;高昌王鞠伯雅及伊吾吐屯设等，啖以厚利，导使入朝。及帝西巡，次燕支山，高<br /><br />&nbsp;&nbsp;&nbsp;&nbsp;昌王、伊吾设等及西蕃胡二十七国，盛服珠玉锦Y，焚香奏乐，歌舞相趋，谒于<br /><br />&nbsp;&nbsp;&nbsp;&nbsp;道左。复令武威、张掖士女盛饰纵观，填咽周亘数十里，帝见之大悦。及灭吐谷<br /><br />&nbsp;&nbsp;&nbsp;&nbsp;浑，蛮夷纳贡，诸蕃慑服，相继来庭。虽拓地数千里，而役戍委输之费，岁巨万<br /><br />&nbsp;&nbsp;&nbsp;&nbsp;计，中国骚动焉。帝以矩有绥怀之略，加位银青光禄大夫。其年，帝至东都，矩<br /><br />&nbsp;&nbsp;&nbsp;&nbsp;以蛮夷朝贡者多，讽帝大征四方奇技，作鱼龙曼延角碛诼逡兀以夸诸戎狄，终<br /><br />&nbsp;&nbsp;&nbsp;&nbsp;月而罢。又令三市店肆皆设帷帐，盛酒食，遣掌蕃率蛮夷与人贸易，所至处悉令<br /><br />&nbsp;&nbsp;&nbsp;&nbsp;邀延就座，醉饱而散。夷人有识者，咸私哂其矫饰焉。帝称矩至诚，谓宇文述、<br /><br />&nbsp;&nbsp;&nbsp;&nbsp;牛弘曰：“裴矩大识朕意，凡所陈奏，皆朕之成算，朕未发顷，矩辄以闻。自非<br /><br />&nbsp;&nbsp;&nbsp;&nbsp;奉国用心，孰能若是？”寻令与将军薛世雄城伊吾而还，赐钱四十万。矩因进计<br /><br />&nbsp;&nbsp;&nbsp;&nbsp;纵反间于射匮，使潜攻处罗。后处罗为射匮所迫，竟随使者入朝，帝甚悦，赐矩<br /><br />&nbsp;&nbsp;&nbsp;&nbsp;貂裘及西域珍器。从帝巡于塞北，幸启民可汗帐。时高丽遣使先通于突厥，启民<br /><br />&nbsp;&nbsp;&nbsp;&nbsp;不敢隐，引之见帝。矩因奏曰：“高丽之地，本孤竹国也，周代以之封箕子，汉<br /><br />&nbsp;&nbsp;&nbsp;&nbsp;时分为三郡，晋氏亦统辽东。今乃不臣，列为外域，故先帝欲征之久矣，但以杨<br /><br />&nbsp;&nbsp;&nbsp;&nbsp;谅不肖，师出无功。当陛下时，安得不有事于此，使冠带之境，仍为蛮貊之乡乎？<br /><br />&nbsp;&nbsp;&nbsp;&nbsp;今其使者朝于突厥，亲见启民从化，必惧皇灵之远畅，虑后服之先亡，胁令入朝，<br /><br />&nbsp;&nbsp;&nbsp;&nbsp;当可致也。请面诏其使还本国，遣诏其王令速朝觐。不然者，当率突厥即日诛之。”<br /><br />&nbsp;&nbsp;&nbsp;&nbsp;帝纳焉。高丽不用命，始建征辽之策。王师临辽，以本官领虎贲郎将。明年，复<br /><br />&nbsp;&nbsp;&nbsp;&nbsp;从至辽东。兵部侍郎斛斯政亡入高丽，帝令矩兼掌兵部事。以前后渡辽功，进位<br /><br />&nbsp;&nbsp;&nbsp;&nbsp;右光禄大夫。矩后从幸江都。及义兵入关，屈突通败问至，帝问矩方略，矩曰：<br /><br />&nbsp;&nbsp;&nbsp;&nbsp;“太原有变，京畿不静，遥为处分，恐失事机。唯銮舆早还，方可平定。”矩见<br /><br />&nbsp;&nbsp;&nbsp;&nbsp;天下将乱，恐为身祸，每遇人尽礼，虽至胥吏，皆得其欢心。时从驾骁果多逃散，<br /><br />&nbsp;&nbsp;&nbsp;&nbsp;矩言于帝曰：“车驾留此，已经二岁，人无匹合，则不能久安。请听兵士于此纳<br /><br />&nbsp;&nbsp;&nbsp;&nbsp;室，私相奔诱者，因而配之。”帝从其计，军中渐安，咸曰：“裴公之惠也。”<br /><br />&nbsp;&nbsp;&nbsp;&nbsp;是时，帝既昏侈逾甚，矩无所谏诤，但悦媚取容而已。宇文化及弑逆，署为尚书<br /><br />&nbsp;&nbsp;&nbsp;&nbsp;右仆射。化及败，窦建德复以为尚书右仆射，令专掌选事。时建德起自群盗，事<br /><br />&nbsp;&nbsp;&nbsp;&nbsp;无节文，矩为之创定朝仪，权设法律，宪章颇备，建德大悦，每谘访焉。<br /><br />&nbsp;&nbsp;&nbsp;&nbsp;及建德败，矩与伪将曹旦及建德之妻赍传国八玺，举山东之地来降，封安邑<br /><br />&nbsp;&nbsp;&nbsp;&nbsp;县公。武德五年，拜太子左庶子。俄迁太子詹事。令与虞世南撰《吉凶书仪》，<br /><br />&nbsp;&nbsp;&nbsp;&nbsp;参按故实，甚合礼度，为学者所称，至今行之。八年，兼检校侍中。及太子建成<br /><br />&nbsp;&nbsp;&nbsp;&nbsp;被诛，其余党尚保宫城，欲与秦王决战，王遣矩晓谕之，宫兵乃散。寻迁民部尚<br /><br />&nbsp;&nbsp;&nbsp;&nbsp;书。矩年且八十，而精爽不衰，以晓习故事，甚见推重。太宗初即位，务止奸吏，<br /><br />&nbsp;&nbsp;&nbsp;&nbsp;或闻诸曹案典，多有受赂者，乃遣人以财物试之。有司门令史受馈绢一匹，太宗<br /><br />&nbsp;&nbsp;&nbsp;&nbsp;怒，将杀之，矩进谏曰：“此人受赂，诚合重诛。但陛下以物试之，即行极法，<br /><br />&nbsp;&nbsp;&nbsp;&nbsp;所谓陷人以罪，恐非导德齐礼之义。”太宗纳其言，因召百僚谓曰：“裴矩遂能<br /><br />&nbsp;&nbsp;&nbsp;&nbsp;廷折，不肯面从，每事如此，天下何忧不治！”贞观元年卒，赠绛州刺史，谥曰<br /><br />&nbsp;&nbsp;&nbsp;&nbsp;敬。撰《开业平陈记》十一卷，行于代。<br /><br />&nbsp;&nbsp;&nbsp;&nbsp;子宣机，高宗时官至银青光禄大夫、太子左中护。<br /><br />&nbsp;&nbsp;&nbsp;&nbsp;宇文士及，雍州长安人。隋右卫大将军述子，化及弟也。开皇末，以父勋封<br /><br />&nbsp;&nbsp;&nbsp;&nbsp;新城县公。隋文帝尝引入卧内，与语，奇之，令尚炀帝女南阳公主。大业中，历<br /><br />&nbsp;&nbsp;&nbsp;&nbsp;尚辇奉御，从幸江都。以父忧去职，寻起为鸿胪少卿。化及之潜谋逆乱也，以其<br /><br />&nbsp;&nbsp;&nbsp;&nbsp;主婿，深忌之而不告，既弑炀帝，署为内史令。初，高祖为殿内少监，时士及为<br /><br />&nbsp;&nbsp;&nbsp;&nbsp;奉御，深自结托。及随化及至黎阳，高祖手诏召之。士及亦潜遣家僮间道诣长安<br /><br />&nbsp;&nbsp;&nbsp;&nbsp;申赤心，又因使密贡金环。高祖大悦，谓侍臣曰：“我与士及素经共事，今贡金<br /><br />&nbsp;&nbsp;&nbsp;&nbsp;环，是其来意也。”及至魏县，兵威日蹙，士及劝之西归长安，化及不从，士及<br /><br />&nbsp;&nbsp;&nbsp;&nbsp;乃与封伦求于济北征督军粮。俄而化及为窦建德所擒，济北豪右多劝士及发青、<br /><br />&nbsp;&nbsp;&nbsp;&nbsp;齐之众，北击建德，收河北之地，以观形势。士及不纳，遂与封伦等来降。高祖<br /><br />&nbsp;&nbsp;&nbsp;&nbsp;数之曰：“汝兄弟率思归之卒，为入关之计，当此之时，若得我父子，岂肯相存，<br /><br />&nbsp;&nbsp;&nbsp;&nbsp;今欲何地自处？”士及谢曰：“臣之罪诚不容诛，但臣早奉龙颜，久存心腹，往<br /><br />&nbsp;&nbsp;&nbsp;&nbsp;在涿郡，尝夜中密论时事，后于汾阴宫，复尽丹赤。自陛下龙飞九五，臣实倾心<br /><br />&nbsp;&nbsp;&nbsp;&nbsp;西归，所以密申贡献，冀此赎罪耳。”高祖笑谓裴寂曰：“此人与我言天下事，<br /><br />&nbsp;&nbsp;&nbsp;&nbsp;至今已六七年矣，公辈皆在其后。”时士及妹为昭仪，有宠，由是渐见亲待，授<br /><br />&nbsp;&nbsp;&nbsp;&nbsp;上仪同。从太宗平宋金刚，以功复封新城县公，妻以寿光县主，仍迁秦王府骠骑<br /><br />&nbsp;&nbsp;&nbsp;&nbsp;将军。又从平王世充、窦建德，以功进爵郢国公，迁中书侍郎，再转太子詹事。<br /><br />&nbsp;&nbsp;&nbsp;&nbsp;太宗即位，代封伦为中书令，真食益州七百户。寻以本官检校凉州都督。时突厥<br /><br />&nbsp;&nbsp;&nbsp;&nbsp;屡为边寇，士及欲立威以镇边服，每出入陈兵，盛为容卫；又折节礼士，凉士服<br /><br />&nbsp;&nbsp;&nbsp;&nbsp;其威惠。征为殿中监，以疾出为蒲州刺史，为政宽简，吏人安之。数岁，入为右<br /><br />&nbsp;&nbsp;&nbsp;&nbsp;卫大将军，甚见亲顾，每延入阁中，乙夜方出，遇其归沐，仍遣驰召，同列莫与<br /><br />&nbsp;&nbsp;&nbsp;&nbsp;为比。然尤谨密，其妻每问向中使召有何乐事，士及终无所言。寻录其功，别封<br /><br />&nbsp;&nbsp;&nbsp;&nbsp;一子为新城县公。在职七年，复为殿中监，加金紫光禄大夫。及疾笃，太宗亲问，<br /><br />&nbsp;&nbsp;&nbsp;&nbsp;抚之流涕。贞观十六年卒，赠左卫大将军、凉州都督，陪葬昭陵。士及抚幼弟及<br /><br />&nbsp;&nbsp;&nbsp;&nbsp;孤兄子，以友爱见称，亲戚故人贫乏者，辄遗之。然厚自封植，衣食服玩必极奢<br /><br />&nbsp;&nbsp;&nbsp;&nbsp;侈。谥曰“恭”，黄门侍郎刘洎驳之曰：“士及居家侈纵，不宜为恭。”竟谥曰<br /><br />&nbsp;&nbsp;&nbsp;&nbsp;纵。<br /><br />&nbsp;&nbsp;&nbsp;&nbsp;史臣曰：封伦多揣摩之才，有附托之巧。党化及而数炀帝，或有赧颜；托士<br /><br />&nbsp;&nbsp;&nbsp;&nbsp;及以归唐朝，殊无愧色。当建成之际，事持两端；背萧r之恩，奏多异议。太宗，<br /><br />&nbsp;&nbsp;&nbsp;&nbsp;明主也，不见其心；玄龄，贤相焉，尚容其谄。狡算丑行，死而后彰，苟非唐临<br /><br />&nbsp;&nbsp;&nbsp;&nbsp;之劾，唐俭等议，则奸人得计矣。萧r骨鲠亮直，儒术清明。执政隋朝，忠而获<br /><br />&nbsp;&nbsp;&nbsp;&nbsp;罪；委质高祖，知无不为。及太宗临朝，房、杜用事，不容小过，欲居成功，既<br /><br />&nbsp;&nbsp;&nbsp;&nbsp;形猜贰之言，宁固或跃之位？易名而祗加“褊”字，所幸者犹多；奉佛而不失道<br /><br />&nbsp;&nbsp;&nbsp;&nbsp;情，非善也而何谓。裴矩方略宽简，士及通变谨密，皆一时之称也。<br /><br />&nbsp;&nbsp;&nbsp;&nbsp;赞曰：封伦揣摩谄诈，萧r骨鲠儒术。裴矩方略宽简，士及通变谨密。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2936);">加入书签</a><a
                        href="2935.html">上一页</a>&larr;<a href="index.html">返回列表</a>&rarr;<a
                            href="2937.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2935.html"; var next_page = "2937.html"; var index_page = "index.html"; var sortid = "9"; var article_id = "45"; var chapter_id = "2936"; var articlename = "旧唐书"; var chaptername = " 卷六十三 列传第十三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>