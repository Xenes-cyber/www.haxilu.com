<!DOCTYPE html>
<html>
<head>
<meta charset="gbk" />
<title>旧唐书- 卷六十九 列传第十九-在线阅读-哈西文学网</title>
<meta name="keywords" content="刘d，旧唐书， 卷六十九 列传第十九全文， 卷六十九 列传第十九在线阅读 哈西文学网" />
<meta name="description" content="哈西文学网提供刘d的旧唐书  卷六十九 列传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2942.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2942.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 列传第十九</h1>
            <div class="link xb">
                <a href="2941.html">上一页</a>&larr;<a href="index.html">返回列表</a>&rarr;<a
                    href="2943.html">下一页</a></div>			
            <div id="BookText">&nbsp;&nbsp;&nbsp;&nbsp;○侯君集张亮薛万彻（兄万均盛彦师卢祖尚刘世让刘兰李君<br /><br />&nbsp;&nbsp;&nbsp;&nbsp;羡等附）<br /><br />&nbsp;&nbsp;&nbsp;&nbsp;侯君集，豳州三水人也。性矫饰，好矜夸，玩弓矢而不能成其艺，乃以武勇<br /><br />&nbsp;&nbsp;&nbsp;&nbsp;自称。太宗在藩，引入幕府，数从征伐，累除左虞侯、车骑将军，封全椒县子。<br /><br />&nbsp;&nbsp;&nbsp;&nbsp;渐蒙恩遇，参预谋议。建成、元吉之诛也，君集之策居多。太宗即位，迁左卫将<br /><br />&nbsp;&nbsp;&nbsp;&nbsp;军，以功进封潞国公，赐邑千户，寻拜右卫大将军。贞观四年，迁兵部尚书，参<br /><br />&nbsp;&nbsp;&nbsp;&nbsp;议朝政。时将讨吐谷浑伏允，命李靖为西海道行军大总管，以君集及任城王道宗<br /><br />&nbsp;&nbsp;&nbsp;&nbsp;并为之副。九年三月，师次鄯州，君集言于靖曰：“大军已至，贼虏尚未走险，<br /><br />&nbsp;&nbsp;&nbsp;&nbsp;宜简精锐，长驱疾进，彼不我虞，必有大利。若此策不行，潜遁必远，山障为阻，<br /><br />&nbsp;&nbsp;&nbsp;&nbsp;讨之实难。”靖然其计，乃简精锐，轻赍深入。道宗追及伏允之众于库山，破之。<br /><br />&nbsp;&nbsp;&nbsp;&nbsp;伏允轻兵入碛，以避官军。靖乃中分士马为两道并入，靖与薛万均、李大亮趣北<br /><br />&nbsp;&nbsp;&nbsp;&nbsp;路，使侯君集、道宗趣南路。历破逻真谷，逾汉哭山，经途二千余里，行空虚之<br /><br />&nbsp;&nbsp;&nbsp;&nbsp;地。盛夏降霜，山多积雪，转战过星宿川，至于柏海，频与虏遇，皆大克获。北<br /><br />&nbsp;&nbsp;&nbsp;&nbsp;望积玉山，观河源之所出焉。乃旋师，与李靖会于大非川，平吐谷浑而还。十一<br /><br />&nbsp;&nbsp;&nbsp;&nbsp;年，与长孙无忌等俱受世封，授君集陈州刺史，改封陈国公。明年，拜吏部尚书，<br /><br />&nbsp;&nbsp;&nbsp;&nbsp;进位光禄大夫。君集出自行伍，素无学术，及被任遇，方始读书。典选举，定考<br /><br />&nbsp;&nbsp;&nbsp;&nbsp;课，出为将领，入参朝政，并有时誉。<br /><br />&nbsp;&nbsp;&nbsp;&nbsp;高昌王L文泰时遏绝西域商贾，太宗征文泰入朝，而称疾不至，诏以君集为<br /><br />&nbsp;&nbsp;&nbsp;&nbsp;交河道行军大总管讨之。文泰闻王师将起，谓其国人曰：“唐国去此七千里，涉<br /><br />&nbsp;&nbsp;&nbsp;&nbsp;碛阔二千里，地无水草，冬风冻寒，夏风如焚。风之所吹，行人多死，当行百人<br /><br />&nbsp;&nbsp;&nbsp;&nbsp;不能得至，安能致大军乎？若顿兵于吾城下，二十日食必尽，自然鱼溃，乃接而<br /><br />&nbsp;&nbsp;&nbsp;&nbsp;虏之，何足忧也！”及军至碛口，而文泰卒，其子智盛袭位。君集率兵至柳谷，<br /><br />&nbsp;&nbsp;&nbsp;&nbsp;候骑言文泰克日将葬，国人咸集。诸将请袭之，君集曰：“不可，天子以高昌骄<br /><br />&nbsp;&nbsp;&nbsp;&nbsp;慢无礼，使吾恭行天罚，今袭人于墟墓之间，非问罪之师也。”于是鼓行而前，<br /><br />&nbsp;&nbsp;&nbsp;&nbsp;攻其田地。贼婴城自守，君集谕之，不行。先是，大军之发也，上召山东善为攻<br /><br />&nbsp;&nbsp;&nbsp;&nbsp;城器械者，悉遣从军。君集遂刊木填隍，推撞车撞其睥睨，数丈颓穴，抛车石击<br /><br />&nbsp;&nbsp;&nbsp;&nbsp;其城中，其所当者无不糜碎，或张毡被，用障抛石，城上守陴者不复得立。遂拔<br /><br />&nbsp;&nbsp;&nbsp;&nbsp;之，虏其男女七千余口，仍进兵围其都城。智盛穷蹙，致书于君集曰：“有罪于<br /><br />&nbsp;&nbsp;&nbsp;&nbsp;天子者，先王也。天罚所加，身已丧背。智盛袭位未几，不知所以愆阙，冀尚书<br /><br />&nbsp;&nbsp;&nbsp;&nbsp;哀怜。”君集报曰：“若能悔祸，宜束手军门。”智盛犹不出，因命士卒填其隍<br /><br />&nbsp;&nbsp;&nbsp;&nbsp;堑，发抛车以攻之。又为十丈高楼，俯视城内，有行人及飞石所中处，皆唱言之，<br /><br />&nbsp;&nbsp;&nbsp;&nbsp;人多入室避石。初，文泰与西突厥欲谷设约，有兵至，共为表里。及闻君集至，<br /><br />&nbsp;&nbsp;&nbsp;&nbsp;欲谷设惧而西走千余里，智盛失援，计无所出，遂开门出降。君集分兵略地，遂<br /><br />&nbsp;&nbsp;&nbsp;&nbsp;平其国，俘智盛及其将吏，刻石纪功而还。君集初破高昌，曾未奏请，辄配没无<br /><br />&nbsp;&nbsp;&nbsp;&nbsp;罪人，又私取宝物。将士知之，亦竞来盗窃，君集恐发其事，不敢制。及京师，<br /><br />&nbsp;&nbsp;&nbsp;&nbsp;有司请推其罪，诏下狱。中书侍郎岑文本以为，功臣大将不可轻加屈辱，上疏曰：<br /><br />&nbsp;&nbsp;&nbsp;&nbsp;君集等或位居辅佐，或职惟爪牙，并蒙拔擢，受将帅之任，不能正身奉法，<br /><br />&nbsp;&nbsp;&nbsp;&nbsp;以报陛下之恩。举措肆情，罪负盈积，实宜绳之刑典，以肃朝伦。但高昌昏迷，<br /><br />&nbsp;&nbsp;&nbsp;&nbsp;人神共弃，在朝议者，以其地在遐荒，咸欲置之度外。唯陛下运独见之明，授决<br /><br />&nbsp;&nbsp;&nbsp;&nbsp;胜之略，君集等奉行圣算，遂得指期平殄。若论事实，并是陛下之功，君集等有<br /><br />&nbsp;&nbsp;&nbsp;&nbsp;道路之劳，未足称其勋力。而陛下天德弗宰，乃推功于将帅。露布初至，便降大<br /><br />&nbsp;&nbsp;&nbsp;&nbsp;恩，从征之人，皆沾涤荡。及其凯旋，特蒙曲宴，又对万国，加之重赏。内外文<br /><br />&nbsp;&nbsp;&nbsp;&nbsp;武，咸欣陛下赏不逾时。而不经旬日，并付大理，虽乃君集等自挂网罗，而在朝<br /><br />&nbsp;&nbsp;&nbsp;&nbsp;之人未知所犯，恐海内又疑陛下唯录其过，似遗其功。臣以下才，谬参近职，既<br /><br />&nbsp;&nbsp;&nbsp;&nbsp;有所见，不敢默然。臣闻古之人君，出师命将，克敌则获重赏，不克则受严刑。<br /><br />&nbsp;&nbsp;&nbsp;&nbsp;是以赏其有功也，虽贪残淫纵，必蒙青紫之宠；当其有罪也，虽勤躬洁己，不免<br /><br />&nbsp;&nbsp;&nbsp;&nbsp;a钺之诛。故《周书》曰：“记人之功，忘人之过，宜为君者也。”昔汉贰师将<br /><br />&nbsp;&nbsp;&nbsp;&nbsp;军李广利损五万之师，糜亿万之费，经四年之劳，唯获骏马三十匹。虽斩宛王之<br /><br />&nbsp;&nbsp;&nbsp;&nbsp;首，而贪不爱卒，罪恶甚多。武帝为万里征伐，不录其过，遂封广利海西侯，食<br /><br />&nbsp;&nbsp;&nbsp;&nbsp;邑八千户。又校尉陈汤矫诏兴师，虽斩郅支单于，而汤素贪盗，所收康居财物，<br /><br />&nbsp;&nbsp;&nbsp;&nbsp;事多不法，为司隶所系。汤乃上疏曰：“与吏士共诛郅支，幸得擒灭。今司隶乃<br /><br />&nbsp;&nbsp;&nbsp;&nbsp;收系案验，是为郅支报仇也。”元帝赦其罪，封汤关内侯，赐黄金百斤。又晋龙<br /><br />&nbsp;&nbsp;&nbsp;&nbsp;骧将军王浚有平吴之功，而王浑等论浚违诏，不受节度，军人得孙皓宝物，并烧<br /><br />&nbsp;&nbsp;&nbsp;&nbsp;皓宫及船。浚上表曰：“今年平吴，诚为大庆，于臣之身，更为咎累。”武帝赦<br /><br />&nbsp;&nbsp;&nbsp;&nbsp;而不推，拜辅国大将军，封襄阳侯，赐绢万匹。近隋新义郡公韩擒虎平陈之日，<br /><br />&nbsp;&nbsp;&nbsp;&nbsp;纵士卒暴乱叔宝宫内，文帝亦不问罪，虽不进爵，拜擒虎上柱国，赐物八千段。<br /><br />&nbsp;&nbsp;&nbsp;&nbsp;由斯观之，将帅之臣，廉慎者寡，贪求者众，是以黄石公《军势》曰：“使智，<br /><br />&nbsp;&nbsp;&nbsp;&nbsp;使勇，使贪，使愚。故智者乐立其功，勇者好行其志，贪者邀趋其利，愚者不计<br /><br />&nbsp;&nbsp;&nbsp;&nbsp;其死。”是知前圣莫不收人之长，弃人之短，良为此也。臣又闻，夫天地之道，<br /><br />&nbsp;&nbsp;&nbsp;&nbsp;以覆载为先；帝王之德，以含弘为美。夫以区区汉武及历代诸帝，犹能宥广利等，<br /><br />&nbsp;&nbsp;&nbsp;&nbsp;况陛下天纵神武，振宏图以定六合，岂独正兹刑网，不行古人之事哉！伏惟圣怀，<br /><br />&nbsp;&nbsp;&nbsp;&nbsp;当自已有斟酌。臣今所以陈闻，非敢私君集等，庶以萤爝末光，增晖日月。倘陛<br /><br />&nbsp;&nbsp;&nbsp;&nbsp;下降雨露之泽，收雷电之威，录其微劳，忘其大过，使君集重升朝列，复预驱驰，<br /><br />&nbsp;&nbsp;&nbsp;&nbsp;虽非清贞之臣，犹是贪愚之将。斯则陛下圣德，虽屈法而德弥显；君集等愆过，<br /><br />&nbsp;&nbsp;&nbsp;&nbsp;虽蒙宥而过更彰。足使立功之士，因兹而皆劝；负罪之将，由斯而改节矣。<br /><br />&nbsp;&nbsp;&nbsp;&nbsp;疏奏，乃释。君集自以有功于西域，而以贪冒被囚，志殊怏怏。十七年，张<br /><br />&nbsp;&nbsp;&nbsp;&nbsp;亮以太子詹事出为洛州都督，君集激怒亮曰：“何为见排？”亮曰：“是公见排，<br /><br />&nbsp;&nbsp;&nbsp;&nbsp;更欲谁冤！”君集曰：“我平一国，还触天子大嗔，何能抑排！”因攘袂曰：<br /><br />&nbsp;&nbsp;&nbsp;&nbsp;“郁郁不可活，公能反乎？当与公反耳。”亮密以闻，太宗谓亮曰：“卿与君集<br /><br />&nbsp;&nbsp;&nbsp;&nbsp;俱是功臣，君集独以语卿，无人闻见，若以属吏，君集必言无此。两人相证，事<br /><br />&nbsp;&nbsp;&nbsp;&nbsp;未可知。”遂寝其事，待君集如初。寻与诸功臣同画像于凌烟阁。时庶人承乾在<br /><br />&nbsp;&nbsp;&nbsp;&nbsp;东宫，恐有废立，又知君集怨望，遂与通谋。君集子婿贺兰楚石时为东宫千牛，<br /><br />&nbsp;&nbsp;&nbsp;&nbsp;承乾令数引君集入内，问以自安之术。君集以承乾劣弱，意欲乘衅以图之，遂赞<br /><br />&nbsp;&nbsp;&nbsp;&nbsp;承乾阴图不轨，尝举手谓承乾曰：“此好手，当为用之。”君集或虑谋泄，心不<br /><br />&nbsp;&nbsp;&nbsp;&nbsp;自安，每中夜蹶然而起，叹咤久之。其妻怪而谓之曰：“公，国之大臣，何为乃<br /><br />&nbsp;&nbsp;&nbsp;&nbsp;尔？必当有故。若有不善之事，孤负国家，宜自归罪，首领可全。”君集不能用。<br /><br />&nbsp;&nbsp;&nbsp;&nbsp;及承乾事发，君集被收，楚石又诣阙告其事。太宗亲临问曰：“我不欲令刀笔吏<br /><br />&nbsp;&nbsp;&nbsp;&nbsp;辱公，故自鞫验耳。”君集辞穷。太宗谓百僚曰：“往者家国未安，君集实展其<br /><br />&nbsp;&nbsp;&nbsp;&nbsp;力，不忍置之于法。我将乞其性命，公卿其许我乎？”群臣争进曰：“君集之罪，<br /><br />&nbsp;&nbsp;&nbsp;&nbsp;天地所不容，请诛之以明大法。”太宗谓君集曰：“与公长诀矣，而今而后，但<br /><br />&nbsp;&nbsp;&nbsp;&nbsp;见公遗像耳！”因[欷下泣。遂斩于四达之衢，籍没其家。君集临刑，容色不改，<br /><br />&nbsp;&nbsp;&nbsp;&nbsp;谓监刑将军曰：“君集岂反者乎，蹉跌至此！然尝为将，破灭二国，颇有微功。<br /><br />&nbsp;&nbsp;&nbsp;&nbsp;为言于陛下，乞令一子以守祭祀。”由是特原其妻及一子，徙于岭南。<br /><br />&nbsp;&nbsp;&nbsp;&nbsp;张亮，郑州荥阳人也。素寒贱，以农为业。倜傥有大节，外敦厚而内怀诡诈，<br /><br />&nbsp;&nbsp;&nbsp;&nbsp;人莫之知。大业末，李密略地荥、汴，亮杖策从之，未被任用。属军中有谋反者，<br /><br />&nbsp;&nbsp;&nbsp;&nbsp;亮告之，密以为至诚，署骠骑将军，隶于徐蕖＜抟岳柩艄楣，亮颇赞成其事，<br /><br />&nbsp;&nbsp;&nbsp;&nbsp;乃授郑州刺史。会王世充陷郑州，亮不得之官，孤军无援，遂亡命于共城山泽。<br /><br />&nbsp;&nbsp;&nbsp;&nbsp;后房玄龄、李抟粤临觅斡兄悄保荐之于太宗，引为秦府车骑将军。渐蒙顾遇，<br /><br />&nbsp;&nbsp;&nbsp;&nbsp;委以心膂。会建成、元吉将起难，太宗以洛州形胜之地，一朝有变，将出保之。<br /><br />&nbsp;&nbsp;&nbsp;&nbsp;遣亮之洛阳，统左右王保等千余人，阴引山东豪杰以俟变，多出金帛，恣其所用。<br /><br />&nbsp;&nbsp;&nbsp;&nbsp;元吉告亮欲图不轨，坐是属吏，亮卒无所言。事释，遣还洛阳。及建成死，授怀<br /><br />&nbsp;&nbsp;&nbsp;&nbsp;州总管，封长平郡公。贞观五年，历迁御史大夫，转光禄卿，进封h国公，赐<br /><br />&nbsp;&nbsp;&nbsp;&nbsp;实封五百户。后历豳、夏、~三州都督。七年，魏王泰为相州都督而不之部，进<br /><br />&nbsp;&nbsp;&nbsp;&nbsp;亮金紫光禄大夫，行相州大都督长史。十一年，改封郧国公。亮所莅之职，潜遣<br /><br />&nbsp;&nbsp;&nbsp;&nbsp;左右伺察善恶，发`奸隐，动若有神，抑豪强而恤贫弱，故所在见称。初，亮之<br /><br />&nbsp;&nbsp;&nbsp;&nbsp;在州也，弃其本妻，更娶李氏。李素有淫行，骄妒特甚，亮宠惮之。后至相州，<br /><br />&nbsp;&nbsp;&nbsp;&nbsp;有邺县小儿，以卖笔为业，善歌舞，李见而悦之，遂与私通。假言亮先与其母野<br /><br />&nbsp;&nbsp;&nbsp;&nbsp;合所生，收为亮子，名曰慎几。亮前妇子慎微，每以养慎几致谏，亮不从。李尤<br /><br />&nbsp;&nbsp;&nbsp;&nbsp;好左道，所至巫觋盈门，又干预政事，由是亮之声称渐损。十四年，又为工部尚<br /><br />&nbsp;&nbsp;&nbsp;&nbsp;书。明年，迁太子詹事，出为洛州都督。及侯君集诛，以亮先奏其将反，优诏褒<br /><br />&nbsp;&nbsp;&nbsp;&nbsp;美，迁刑部尚书，参预朝政。太宗将伐高丽，亮频谏不纳，因自请行。以亮为沧<br /><br />&nbsp;&nbsp;&nbsp;&nbsp;海道行军大总管，管率舟师。自东莱渡海，袭沙卑城，破之，俘男女数千口。进<br /><br />&nbsp;&nbsp;&nbsp;&nbsp;兵顿于建安城下，营垒未固，士卒多樵牧。贼众奄至，军中惶骇。亮素怯懦，无<br /><br />&nbsp;&nbsp;&nbsp;&nbsp;计策，但踞胡床，直视而无所言，将士见之，翻以亮为有胆气。其副总管张金树<br /><br />&nbsp;&nbsp;&nbsp;&nbsp;等乃鸣鼓令士众击贼，破之。太宗知其无将帅材而不之责。有方术人程公颖者，<br /><br />&nbsp;&nbsp;&nbsp;&nbsp;亮亲信之。初，在相州，阴召公颖谓曰：“相州形胜之地，人言不出数年有王者<br /><br />&nbsp;&nbsp;&nbsp;&nbsp;起，公以为何如？”公颖知其有异志，因言亮卧似龙形，必当大贵。又有公孙常<br /><br />&nbsp;&nbsp;&nbsp;&nbsp;者，颇擅文辞，自言有黄白之术，尤与亮善。亮谓曰：“吾尝闻图谶‘有弓长之<br /><br />&nbsp;&nbsp;&nbsp;&nbsp;君当别都’，虽有此言，实不愿闻之。”常又言亮名应图录，亮大悦。二十年，<br /><br />&nbsp;&nbsp;&nbsp;&nbsp;有陕人常德玄告其事，并言亮有义儿五百人。太宗遣法官按之，公颖及常证其罪，<br /><br />&nbsp;&nbsp;&nbsp;&nbsp;亮曰：“此二人畏死见诬耳。”又自陈佐命之旧，冀有宽贷。太宗谓侍臣曰：<br /><br />&nbsp;&nbsp;&nbsp;&nbsp;“亮有义儿五百，畜养此辈，将何为也？正欲反耳。”命百僚议其狱，多言亮当<br /><br />&nbsp;&nbsp;&nbsp;&nbsp;诛，唯将作少匠李道裕言亮反形未具，明其无罪。太宗既盛怒，竟斩于市，籍没<br /><br />&nbsp;&nbsp;&nbsp;&nbsp;其家。岁余，刑部侍郎有阙，令执政者妙择其人，累奏皆不可。太宗曰：“朕得<br /><br />&nbsp;&nbsp;&nbsp;&nbsp;其人也。往者李道裕议张亮云‘反形未具’，此言当矣。虽不即从，至今追悔。”<br /><br />&nbsp;&nbsp;&nbsp;&nbsp;遂授道裕刑部侍郎。<br /><br />&nbsp;&nbsp;&nbsp;&nbsp;薛万彻，雍州咸阳人，自敦煌徙焉。隋左御卫大将军世雄子也。世雄大业<br /><br />&nbsp;&nbsp;&nbsp;&nbsp;末卒于涿郡太守。万彻少与兄万均随父在幽州，俱以武略为罗艺所亲待。寻与艺<br /><br />&nbsp;&nbsp;&nbsp;&nbsp;归附高祖，授万均上柱国、永安郡公，万彻车骑将军、武安县公。会窦建德率众<br /><br />&nbsp;&nbsp;&nbsp;&nbsp;十万来寇范阳，艺逆拒之。万均谓艺曰：“众寡不敌，今若出门，百战百败，当<br /><br />&nbsp;&nbsp;&nbsp;&nbsp;以计取之。可令羸兵弱马阻水背城为阵以诱之，观贼之势，必渡水交兵。万均请<br /><br />&nbsp;&nbsp;&nbsp;&nbsp;精骑百人伏于城侧，待其半渡击之，破贼必矣。”艺从其言。建德果引军渡水，<br /><br />&nbsp;&nbsp;&nbsp;&nbsp;万均邀击，大破之。明年，建德率众二十万复攻幽州，贼已攀堞，万均与万彻率<br /><br />&nbsp;&nbsp;&nbsp;&nbsp;敢死士百人从地道而出，直掩贼背击之，贼遂溃走。及太宗平刘黑闼，引万均为<br /><br />&nbsp;&nbsp;&nbsp;&nbsp;右二护军，恩顾甚至。隐太子建成又引万彻置于左右。建成被诛，万彻率宫兵战<br /><br />&nbsp;&nbsp;&nbsp;&nbsp;于玄武门，鼓噪欲入秦府，将士大惧。及枭建成首示之，万彻与数十骑亡于终南<br /><br />&nbsp;&nbsp;&nbsp;&nbsp;山。太宗累遣使谕意，万彻释仗而来。太宗以其忠于所事，不之罪也。<br /><br />&nbsp;&nbsp;&nbsp;&nbsp;万均，贞观初历迁殿中少监。柴绍之击梁师都，以万彻为副。未至朔方数十<br /><br />&nbsp;&nbsp;&nbsp;&nbsp;里，突厥四面而至，官军稍却。万均与万彻横出击之，斩其骁将，虏阵乱，因而<br /><br />&nbsp;&nbsp;&nbsp;&nbsp;乘之，杀伤被野。鼓行而进，遂围师都。俄而师都见杀，城降，突厥不敢来援。<br /><br />&nbsp;&nbsp;&nbsp;&nbsp;万彻后从李靖击突厥颉利可汗于塞北，以功授统军，进爵郡公。初，靖将击吐谷<br /><br />&nbsp;&nbsp;&nbsp;&nbsp;浑，请万彻同行。及至贼境，与诸将各率百余骑先行，卒与虏数千骑相遇。万彻<br /><br />&nbsp;&nbsp;&nbsp;&nbsp;单骑驰击之，虏无敢当者。还谓诸将曰：“贼易与耳！”跃马复进，诸将随之，<br /><br />&nbsp;&nbsp;&nbsp;&nbsp;斩数千级，人马流血，勇冠三军。又与万均破吐谷浑天柱王于赤水源，获其杂畜<br /><br />&nbsp;&nbsp;&nbsp;&nbsp;二十万计，追至河源。万均此后官至左屯卫大将军，累封潞国公而卒。<br /><br />&nbsp;&nbsp;&nbsp;&nbsp;万彻寻丁母忧解职，俄起为右卫将军，出为蒲州刺史。会薛延陀率回纥、同<br /><br />&nbsp;&nbsp;&nbsp;&nbsp;罗之众渡碛，南击李思摩，万彻副李拊之。与虏相遇，率数百骑为先锋，击其<br /><br />&nbsp;&nbsp;&nbsp;&nbsp;阵后，骑皆散，贼顾见，遂大溃。追奔数十里，斩首三千余级，获马万五千匹。<br /><br />&nbsp;&nbsp;&nbsp;&nbsp;以功别封一子为县侯。十八年，授左卫将军，尚丹阳公主，拜附马都尉。寻迁右<br /><br />&nbsp;&nbsp;&nbsp;&nbsp;卫大将军，转杭州刺史，迁代州都督，复召拜右武卫大将军。太宗从容谓从臣曰：<br /><br />&nbsp;&nbsp;&nbsp;&nbsp;“当今名将，唯李蕖⒌雷凇⑼虺谷人而已。李蕖⒌雷诓荒艽笫ぃ亦不大败；<br /><br />&nbsp;&nbsp;&nbsp;&nbsp;万彻非大胜，即大败。”太宗尝召司徒长孙无忌等十余人宴于丹霄殿，各赐以貘<br /><br />&nbsp;&nbsp;&nbsp;&nbsp;皮，万彻预焉。太宗意在赐万彻，而误呼万均，因怆然曰：“万均朕之勋旧，不<br /><br />&nbsp;&nbsp;&nbsp;&nbsp;幸早亡，不觉呼名，岂其魂灵欲朕之赐也。”因令取貘皮，呼万均以同赐而焚之<br /><br />&nbsp;&nbsp;&nbsp;&nbsp;于前，侍坐者无不感叹。二十二年，万彻又为青丘道行军大总管，率甲士三万自<br /><br />&nbsp;&nbsp;&nbsp;&nbsp;莱州泛海伐高丽，入鸭绿水百余里，至泊灼城，高丽震惧，多弃城而遁。泊灼城<br /><br />&nbsp;&nbsp;&nbsp;&nbsp;主所夫孙率步骑万余人拒战，万彻遣右卫将军裴行方领步卒为支军继进，万彻及<br /><br />&nbsp;&nbsp;&nbsp;&nbsp;诸军乘之，贼大溃。追奔百余里，于阵斩所夫孙，进兵围泊灼城。其城因山设险，<br /><br />&nbsp;&nbsp;&nbsp;&nbsp;阻鸭绿水以为固，攻之未拔。高丽遣将高文率乌骨、安地诸城兵三万余人来援，<br /><br />&nbsp;&nbsp;&nbsp;&nbsp;分置两阵。万彻分军以当之，锋刃才接而贼大溃。万彻在军，仗气凌物，人或奏<br /><br />&nbsp;&nbsp;&nbsp;&nbsp;之。及谒见，太宗谓曰：“上书者论卿与诸将不协，朕录功弃过，不罪卿也。”<br /><br />&nbsp;&nbsp;&nbsp;&nbsp;因取书焚之。寻为副将、右卫将军裴行方言其怨望，于是廷验之，万彻辞屈。英<br /><br />&nbsp;&nbsp;&nbsp;&nbsp;国公李藿曰：“万彻职乃将军，亲惟主婿，发言怨望，罪不容诛。”因除名徙<br /><br />&nbsp;&nbsp;&nbsp;&nbsp;边，会赦得还。永徽二年，授宁州刺史。入朝与房遗爱款昵，因谓遗爱曰：“今<br /><br />&nbsp;&nbsp;&nbsp;&nbsp;虽患脚，坐置京师，诸辈犹不敢动。”遗爱谓万彻曰：“公若国家有变，我当与<br /><br />&nbsp;&nbsp;&nbsp;&nbsp;公立荆王元景为主。”及谋泄，吏逮之，万彻不之伏，遗爱证之，遂伏诛。临刑<br /><br />&nbsp;&nbsp;&nbsp;&nbsp;大言曰：“薛万彻大健儿，留为国家效死力固好，岂得坐房遗爱杀之乎！”遂解<br /><br />&nbsp;&nbsp;&nbsp;&nbsp;衣谓监刑者疾斫。执刃者斩之不殊，万彻叱之曰：“何不加力！”三斫乃绝。<br /><br />&nbsp;&nbsp;&nbsp;&nbsp;万彻长兄万淑，亦有战功。贞观初，至营州都督，检校东夷校尉，封梁郡公。<br /><br />&nbsp;&nbsp;&nbsp;&nbsp;季弟万备，有孝行，母终，庐于墓侧。太宗降玺书吊慰，仍旌表其门。后官至左<br /><br />&nbsp;&nbsp;&nbsp;&nbsp;卫将军。并先万彻卒。<br /><br />&nbsp;&nbsp;&nbsp;&nbsp;初，武德、贞观之际，有盛彦师、卢祖尚、刘世让、刘兰、李君羡等，并有<br /><br />&nbsp;&nbsp;&nbsp;&nbsp;功名而不终其位。<br /><br />&nbsp;&nbsp;&nbsp;&nbsp;盛彦师者，宋州虞城人。大业中，为澄城长。义师至汾阴，率宾客千余人济<br /><br />&nbsp;&nbsp;&nbsp;&nbsp;河上谒，拜银青光禄大夫、行军总管，从平京城。俄与史万宝镇宜阳以拒东寇。<br /><br />&nbsp;&nbsp;&nbsp;&nbsp;及李密之叛，将出山南，史万宝惧密威名，不敢拒，谓彦师曰：“李密，骁贼也，<br /><br />&nbsp;&nbsp;&nbsp;&nbsp;又辅以王伯当，决策而叛，其下兵士思欲东归，若非计出万全，则不为也。兵在<br /><br />&nbsp;&nbsp;&nbsp;&nbsp;死地，殆不可当。”彦师笑曰：“请以数千之众邀之，必枭其首。”万宝曰：<br /><br />&nbsp;&nbsp;&nbsp;&nbsp;“计将安出？”对曰：“军法尚诈，不可为公说之。”便领众逾熊耳山南，傍道<br /><br />&nbsp;&nbsp;&nbsp;&nbsp;而止，令弓弩者夹路乘高，刀J者伏于溪谷。令曰：“待贼半渡，一时齐发，弓<br /><br />&nbsp;&nbsp;&nbsp;&nbsp;弩据高纵射，刀J即乱出薄之。”或问之曰：“闻李密欲向洛州，而公入山，何<br /><br />&nbsp;&nbsp;&nbsp;&nbsp;也？”彦师曰：“密声言往洛，实走襄城就张善相耳，必当出人不意。若贼入谷<br /><br />&nbsp;&nbsp;&nbsp;&nbsp;口，我自后追之，山路险隘，无所展力，一夫殿后，必不能制。今吾先得入谷，<br /><br />&nbsp;&nbsp;&nbsp;&nbsp;擒之必矣。”李密既度陕州，以为余不足虑，遂拥众徐行，果逾山南渡。彦师击<br /><br />&nbsp;&nbsp;&nbsp;&nbsp;之，密众首尾断绝，不得相救，遂斩李密，追擒伯当。以功封葛国公，拜武卫将<br /><br />&nbsp;&nbsp;&nbsp;&nbsp;军，仍镇熊州。太宗讨王世充，遣彦师与万宝军于伊阙，绝其山南之路。贼平，<br /><br />&nbsp;&nbsp;&nbsp;&nbsp;除宋州总管。初，彦师之入关也，王世充以其将陈宝遇为宋州刺史，处其家不以<br /><br />&nbsp;&nbsp;&nbsp;&nbsp;礼，及此，彦师因事杀之。平生所恶数十家亦皆杀之。州中震骇，重足而立。会<br /><br />&nbsp;&nbsp;&nbsp;&nbsp;徐圆朗反，彦师为安抚大使，因战，遂没于贼。圆朗礼厚之，令彦师作书报其弟，<br /><br />&nbsp;&nbsp;&nbsp;&nbsp;令举城降己。彦师为书曰：“吾奉使无状，被贼所擒，为臣不忠，誓之以死。汝<br /><br />&nbsp;&nbsp;&nbsp;&nbsp;宜善侍老母，勿以吾为念。”圆朗初色动，而彦师自若，圆朗乃笑曰：“盛将军<br /><br />&nbsp;&nbsp;&nbsp;&nbsp;乃有壮节，不可杀也。”待之如旧。贼平，彦师竟以罪赐死。<br /><br />&nbsp;&nbsp;&nbsp;&nbsp;卢祖尚者，字季良，光州乐安人也。父禧，隋虎贲郎将。累叶豪富，倾财散<br /><br />&nbsp;&nbsp;&nbsp;&nbsp;施，甚得人心。大业末，召募壮士逐捕群盗。时年甚少，而武力过人，又御众严<br /><br />&nbsp;&nbsp;&nbsp;&nbsp;整，所向有功。群盗畏惮，不敢入境。及宇文化及作乱，州人请祖尚为刺史。祖<br /><br />&nbsp;&nbsp;&nbsp;&nbsp;尚时年十九，升坛歃血，以誓其众，泣涕[欷，悲不自胜，众皆感激。王世充立<br /><br />&nbsp;&nbsp;&nbsp;&nbsp;越王侗，祖尚遣使从之，侗授祖尚光州总管。及世充自立，遂举州归款，高祖嘉<br /><br />&nbsp;&nbsp;&nbsp;&nbsp;之，赐玺书劳勉，拜光州刺史，封弋阳郡公。武德六年，从赵郡王孝恭讨辅公<br /><br />&nbsp;&nbsp;&nbsp;&nbsp;u，为前军总管，攻其宣、歙州，克之。进击贼帅冯惠亮、陈正通，并破之。贼<br /><br />&nbsp;&nbsp;&nbsp;&nbsp;平，以功授蒋州刺史。又历寿州都督、瀛州刺史，并有能名。贞观初，交州都督、<br /><br />&nbsp;&nbsp;&nbsp;&nbsp;遂安公寿以贪冒得罪，太宗思求良牧，朝臣咸言祖尚才兼文武，廉平正直。征至<br /><br />&nbsp;&nbsp;&nbsp;&nbsp;京师，临朝谓之曰：“交州大藩，去京甚远，须贤牧抚之。前后都督皆不称职，<br /><br />&nbsp;&nbsp;&nbsp;&nbsp;卿有安边之略，为我镇边，勿以道远为辞也。”祖尚拜谢而出，既而悔之，以旧<br /><br />&nbsp;&nbsp;&nbsp;&nbsp;疾为辞。太宗遣杜如晦谕旨，祖尚固辞。又遣其妻兄周范往谕之曰：“匹夫相许，<br /><br />&nbsp;&nbsp;&nbsp;&nbsp;犹须存信。卿面许朕，岂得后方悔之？宜可早行，三年必自相召，卿勿推拒，朕<br /><br />&nbsp;&nbsp;&nbsp;&nbsp;不食言。”对曰：“岭南瘴疠，皆日饮酒，臣不便酒，去无还理。”太宗大怒曰：<br /><br />&nbsp;&nbsp;&nbsp;&nbsp;“我使人不从，何以为天下命！”斩之于朝，时年三十余。寻悔之，使复其官荫。<br /><br />&nbsp;&nbsp;&nbsp;&nbsp;刘世让，字元钦，雍州醴泉人也。仕隋征仕郎。高祖入长安，世让以川归<br /><br />&nbsp;&nbsp;&nbsp;&nbsp;国，拜通议大夫。时唐弼余党寇扶风，世让自请安辑，许之，俄得数千人。复为<br /><br />&nbsp;&nbsp;&nbsp;&nbsp;安定道行军总管，率兵以拒薛举，战败，世让及弟宝俱为举军所获。举将至城下，<br /><br />&nbsp;&nbsp;&nbsp;&nbsp;令绐说城中曰：“大军五道已趣长安，宜开门早降。”世让伪许之，因告城中曰：<br /><br />&nbsp;&nbsp;&nbsp;&nbsp;“贼兵多少，极于此矣。宜善自固，以图安全。”举重其执节，竟不之害。太宗<br /><br />&nbsp;&nbsp;&nbsp;&nbsp;时屯兵高~，世让潜遣宝逃归，言贼中虚实；高祖嘉之，赐其家帛千匹。及贼<br /><br />&nbsp;&nbsp;&nbsp;&nbsp;平，得归，授彭州刺史。寻领陕东道行军总管，与永安王孝基击吕崇茂于夏县，<br /><br />&nbsp;&nbsp;&nbsp;&nbsp;诸军败绩，世让与唐俭俱为贼所获。狱中闻独孤怀恩有逆谋，逃还以告高祖。时<br /><br />&nbsp;&nbsp;&nbsp;&nbsp;高祖方济河，将幸怀恩之营，闻难惊曰：“刘世让之至，岂非天命哉！”因劳之<br /><br />&nbsp;&nbsp;&nbsp;&nbsp;曰：“卿往陷薛举，遣弟潜效款诚，今复冒危告难，是皆忧国忘身也。”寻封弘<br /><br />&nbsp;&nbsp;&nbsp;&nbsp;农郡公，赐庄一区、钱百万。累转并州总管，统兵屯于雁门。突厥处罗可汗与高<br /><br />&nbsp;&nbsp;&nbsp;&nbsp;开道、苑君璋合众，攻之甚急。鸿胪卿郑元q先使在蕃，可汗令元q来说之，世<br /><br />&nbsp;&nbsp;&nbsp;&nbsp;让厉声曰：“大丈夫奈何为夷狄作说客耶！”经日余，虏乃退。及元q还，述世<br /><br />&nbsp;&nbsp;&nbsp;&nbsp;让忠贞勇干，高祖下制褒美之，锡以良马。未几，召拜广州总管。将之任，高祖<br /><br />&nbsp;&nbsp;&nbsp;&nbsp;问以备边之策，世让答曰：“突厥南寇，徒以马邑为其中路耳。如臣所计，请于<br /><br />&nbsp;&nbsp;&nbsp;&nbsp;崞城置一智勇之将，多储金帛，有来降者厚赏赐之，数出奇兵略其城下，芟践禾<br /><br />&nbsp;&nbsp;&nbsp;&nbsp;稼，败其生业。不出岁余，彼当无食，马邑不足图也。”高祖无可任者，乃使驰<br /><br />&nbsp;&nbsp;&nbsp;&nbsp;驿往经略之。突厥惧其威名，乃纵反间，言世让与可汗通谋，将为乱。高祖不之<br /><br />&nbsp;&nbsp;&nbsp;&nbsp;察，遂诛世让，籍没其家。贞观初，突厥来降者言世让初无逆谋，始原其妻子。<br /><br />&nbsp;&nbsp;&nbsp;&nbsp;刘兰，字文郁，青州北海人也。仕隋鄱阳郡书佐。颇涉经史，善言成败。然<br /><br />&nbsp;&nbsp;&nbsp;&nbsp;性多凶狡，见隋末将乱，交通不逞。于时北海完富，兰利其子女玉帛，与群盗相<br /><br />&nbsp;&nbsp;&nbsp;&nbsp;应，破其本乡城邑。武德中，淮安王神通为山东道安抚大使，兰率宗党往归之。<br /><br />&nbsp;&nbsp;&nbsp;&nbsp;以功累迁尚书员外郎。贞观初，梁师都尚据朔方，兰上言攻取之计。太宗善之，<br /><br />&nbsp;&nbsp;&nbsp;&nbsp;命为夏州都督府司马。时梁师都以突厥之师顿于城下，兰偃旗卧鼓，不与之争锋，<br /><br />&nbsp;&nbsp;&nbsp;&nbsp;贼徒宵遁，兰追击破之，遂进军夏州。及师都平，以功迁丰州刺史，征为右领军<br /><br />&nbsp;&nbsp;&nbsp;&nbsp;将军。十一年，幸洛阳，以蜀王治夏州都督。植恢藩，以兰为长史，总其府<br /><br />&nbsp;&nbsp;&nbsp;&nbsp;事。时突厥携离，有郁射设阿史那摸末率其部落入居河南。兰纵反间以离其部落，<br /><br />&nbsp;&nbsp;&nbsp;&nbsp;颉利果疑摸末，摸末惧，而颉利又遣兵追之，兰率众逆击，败之。太宗以为能，<br /><br />&nbsp;&nbsp;&nbsp;&nbsp;超拜丰州刺史，再转夏州都督，封平原郡公。贞观末，以谋反腰斩。右骁卫大将<br /><br />&nbsp;&nbsp;&nbsp;&nbsp;军丘行恭探其心肝而食之，太宗闻而召行恭让之曰：“典刑自有常科，何至于此！<br /><br />&nbsp;&nbsp;&nbsp;&nbsp;必若食逆者心肝而为忠孝，则刘兰之心为太子诸王所食，岂至卿邪？”行恭无以<br /><br />&nbsp;&nbsp;&nbsp;&nbsp;答。<br /><br />&nbsp;&nbsp;&nbsp;&nbsp;李君羡者，持菸浒踩艘病３跷王世充骠骑，恶世充之为人，乃与其党叛而<br /><br />&nbsp;&nbsp;&nbsp;&nbsp;来归，太宗引为左右。从讨刘武周及王世充等，每战必单骑先锋陷阵，前后赐以<br /><br />&nbsp;&nbsp;&nbsp;&nbsp;宫女、马牛、黄金、杂彩，不可胜数。太宗即位，累迁华州刺史，封武连郡公。<br /><br />&nbsp;&nbsp;&nbsp;&nbsp;贞观初，太白频昼见，太史占曰：“女三昌。”又有谣言：“当有女武王者。”<br /><br />&nbsp;&nbsp;&nbsp;&nbsp;太宗恶之。时君羡为左武卫将军，在玄武门。太宗因武官内宴，作酒令，各言小<br /><br />&nbsp;&nbsp;&nbsp;&nbsp;名。君羡自称小名“五娘子”，太宗愕然，因大笑曰：“何物女子，如此勇猛！”<br /><br />&nbsp;&nbsp;&nbsp;&nbsp;又以君羡封邑及属县皆有“武”字，深恶之。会御史奏君羡与妖人员道信潜相谋<br /><br />&nbsp;&nbsp;&nbsp;&nbsp;结，将为不轨，遂下诏诛之。天授二年，其家属诣阙称冤，则天乃追复其官爵，<br /><br />&nbsp;&nbsp;&nbsp;&nbsp;以礼改葬。<br /><br />&nbsp;&nbsp;&nbsp;&nbsp;史臣曰：侯君集摧凶克敌，效用居多；恃宠矜功，粗率无检，弃前功而罹后<br /><br />&nbsp;&nbsp;&nbsp;&nbsp;患，贪愚之将明矣。张亮听公颖之妖言，恃弓长之邪谶，义儿斯畜，恶迹遂彰，<br /><br />&nbsp;&nbsp;&nbsp;&nbsp;虽道裕云反状未形，而诡诈之性，于斯验矣。万彻筹深行阵，勇冠戎夷，不能保<br /><br />&nbsp;&nbsp;&nbsp;&nbsp;其首领，以至诛戮。夫二三子，非慎始而保终也。<br /><br />&nbsp;&nbsp;&nbsp;&nbsp;赞曰：君子立功，守以谦冲。小人得位，足为身害。侯、张凶险，望窥圣代。<br /><br />&nbsp;&nbsp;&nbsp;&nbsp;雄若韩、彭，难逃菹醢。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2942);">加入书签</a><a
                        href="2941.html">上一页</a>&larr;<a href="index.html">返回列表</a>&rarr;<a
                            href="2943.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2941.html"; var next_page = "2943.html"; var index_page = "index.html"; var sortid = "9"; var article_id = "45"; var chapter_id = "2942"; var articlename = "旧唐书"; var chaptername = " 卷六十九 列传第十九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>