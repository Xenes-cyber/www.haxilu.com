<!DOCTYPE html>
<html>
<head>
<meta charset="gbk" />
<title>旧唐书- 卷一百五十六 列传第一百六-在线阅读-哈西文学网</title>
<meta name="keywords" content="刘d，旧唐书， 卷一百五十六 列传第一百六全文， 卷一百五十六 列传第一百六在线阅读 哈西文学网" />
<meta name="description" content="哈西文学网提供刘d的旧唐书  卷一百五十六 列传第一百六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56039.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56039.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十六 列传第一百六</h1>
            <div class="link xb">
                <a href="56038.html">上一页</a>&larr;<a href="index.html">返回列表</a>&rarr;<a
                    href="56040.html">下一页</a></div>			
            <div id="BookText">&nbsp;&nbsp;&nbsp;&nbsp;○于E韩弘（子公武弘弟充李质附）王智兴（子晏平晏宰）<br /><br />&nbsp;&nbsp;&nbsp;&nbsp;于E，字允元，河南人也，周太师燕文公谨之后也。始以荫补千牛，调授华<br /><br />&nbsp;&nbsp;&nbsp;&nbsp;阴尉，黜陟使刘湾辟为判官。又以栎阳主簿摄监察御史，充入蕃使判官。再迁司<br /><br />&nbsp;&nbsp;&nbsp;&nbsp;门员外郎，兼侍御史，赐紫。充入西蕃计会使，将命称旨，时论以为有出疆专对<br /><br />&nbsp;&nbsp;&nbsp;&nbsp;之能。历长安县令、驾部郎中。<br /><br />&nbsp;&nbsp;&nbsp;&nbsp;出为湖州刺史。因行县至长城方山，其下有水曰西湖，南朝疏凿，溉田三千<br /><br />&nbsp;&nbsp;&nbsp;&nbsp;顷，久堙废。E命设堤塘以复之，岁获粳稻蒲鱼之利，人赖以济。州境陆地褊狭，<br /><br />&nbsp;&nbsp;&nbsp;&nbsp;其送终者往往不掩其棺，E葬朽骨凡十余所。改苏州刺史，浚沟渎，整街衢，<br /><br />&nbsp;&nbsp;&nbsp;&nbsp;至今赖之。吴俗事鬼，E疾其淫祀废生业，神宇皆撤去，唯吴太伯、伍员等三数<br /><br />&nbsp;&nbsp;&nbsp;&nbsp;庙存焉。虽为政有绩，然横暴已甚，追憾湖州旧尉，封杖以计强决之。观察使王<br /><br />&nbsp;&nbsp;&nbsp;&nbsp;纬奏其事，德宗不省。及后E累迁，乃与纬书曰：“一蒙恶奏，三度改官。”由<br /><br />&nbsp;&nbsp;&nbsp;&nbsp;大理卿迁陕虢观察使。自以为得志，益恣威虐。官吏日加科罚，其惴恐重足一迹。<br /><br />&nbsp;&nbsp;&nbsp;&nbsp;掾姚岘不胜其虐，与其弟泛舟于河，遂自投而死。<br /><br />&nbsp;&nbsp;&nbsp;&nbsp;贞元十四年，为襄州刺史，充山南东道节度观察。地与蔡州邻。吴少诚之叛，<br /><br />&nbsp;&nbsp;&nbsp;&nbsp;E率兵赴唐州，收吴房、朗山县，又破贼于濯神沟。于是广军籍，募战士，器甲<br /><br />&nbsp;&nbsp;&nbsp;&nbsp;犀利，n然专有汉南之地。小失意者，皆以军法从事。因请升襄州为大都督府，<br /><br />&nbsp;&nbsp;&nbsp;&nbsp;府比郓、魏。时德宗方姑息方镇，闻E事状，亦无可奈何，但允顺而已。E奏请<br /><br />&nbsp;&nbsp;&nbsp;&nbsp;无不从。于是公然聚敛，恣意虐杀，专以凌上威下为务。邓州刺史元洪，E诬以<br /><br />&nbsp;&nbsp;&nbsp;&nbsp;赃罪奏闻，朝旨不得已为流端州，命中使监焉。至隋州枣阳县，E命部将领士卒<br /><br />&nbsp;&nbsp;&nbsp;&nbsp;数百人，劫洪至襄州，拘留之。中使奔归京师。德宗怒，笞之数十。E又表洪其<br /><br />&nbsp;&nbsp;&nbsp;&nbsp;责太重，复降中使景忠信宣旨慰谕。遂除洪吉州长史，然后洪获赴谪所。又怒判<br /><br />&nbsp;&nbsp;&nbsp;&nbsp;官薛正伦，奏贬峡州长史。及敕下，E怒已解，复奏请为判官，德宗皆从之。正<br /><br />&nbsp;&nbsp;&nbsp;&nbsp;伦卒，未殡，E以兵围其宅，令孽男逼娶其嫡女。E累迁至左仆射、平章事、燕<br /><br />&nbsp;&nbsp;&nbsp;&nbsp;国公。俄而不奉诏旨，擅总兵据南阳，朝廷几为之旰食。<br /><br />&nbsp;&nbsp;&nbsp;&nbsp;及宪宗即位，威肃四方，E稍戒惧。以第四子季友求尚主。宪宗以长女永昌<br /><br />&nbsp;&nbsp;&nbsp;&nbsp;公主降焉。其第二子方，屡讽其父归朝入觐，册拜司空、平章事。<br /><br />&nbsp;&nbsp;&nbsp;&nbsp;元和中，内官梁守谦掌枢密，颇招权利。有梁正言者，勇于射利，自言与守<br /><br />&nbsp;&nbsp;&nbsp;&nbsp;谦宗盟情厚，E子敏与之游处。正言取E财贿，言赂守谦，以求出镇。久之无效，<br /><br />&nbsp;&nbsp;&nbsp;&nbsp;敏责其货于正言。乃诱正言之僮，支解弃于溷中。八年春，敏奴王再荣诣银台门<br /><br />&nbsp;&nbsp;&nbsp;&nbsp;告其事，即日捕E孔目官沈璧、家僮十余人，于内侍狱鞫问。寻出付台狱，诏御<br /><br />&nbsp;&nbsp;&nbsp;&nbsp;史中丞薛存诚、刑部侍郎王播、大理卿武少仪为三司使按问，乃搜死奴于其第，<br /><br />&nbsp;&nbsp;&nbsp;&nbsp;获之。E率其男赞善大夫正、驸马都尉季友，素服单骑，将赴阙下，待罪于建福<br /><br />&nbsp;&nbsp;&nbsp;&nbsp;门。门司不纳，退于街南，负墙而立，遣人进表。阁门使以无引不受，日没方归。<br /><br />&nbsp;&nbsp;&nbsp;&nbsp;明日，复待罪于建福门。宰相喻令还第，贬为恩王傅。敏长流雷州，锢身发遣。<br /><br />&nbsp;&nbsp;&nbsp;&nbsp;殿中少监、驸马都尉季友，追夺两任官阶，令其家循省。左赞善大夫正、秘书丞<br /><br />&nbsp;&nbsp;&nbsp;&nbsp;方并停见任。孔目官沈璧决四十，配流封州。奴犀牛与刘干同手杀人，宜付京兆<br /><br />&nbsp;&nbsp;&nbsp;&nbsp;府决杀。敏行至商山赐死。梁正言、僧鉴虚并付京兆府决杀。E其年十月，改授<br /><br />&nbsp;&nbsp;&nbsp;&nbsp;太子宾客。<br /><br />&nbsp;&nbsp;&nbsp;&nbsp;十年，王师讨淮、蔡，诸侯贡财助军。E进银七千两、金五百两、玉带二，<br /><br />&nbsp;&nbsp;&nbsp;&nbsp;诏不纳，复还之。十三年，E表求致仕。宰臣拟授太子少保，御笔改为太子宾客。<br /><br />&nbsp;&nbsp;&nbsp;&nbsp;其年八月卒，赠太保，谥曰“厉”。其子季友从猎苑中，诉于穆宗，赐谥曰“思”。<br /><br />&nbsp;&nbsp;&nbsp;&nbsp;右丞张正甫封敕，请还本谥。<br /><br />&nbsp;&nbsp;&nbsp;&nbsp;右补阙高钺上疏论之曰：<br /><br />&nbsp;&nbsp;&nbsp;&nbsp;夫谥者，所以惩恶劝善，激浊扬清，使忠臣义士知劝，乱臣贼子知惧。虽窃<br /><br />&nbsp;&nbsp;&nbsp;&nbsp;位于当时，死加恶谥者，所以惩暴戾，垂沮劝。孔子修《春秋》，乱臣贼子惧，<br /><br />&nbsp;&nbsp;&nbsp;&nbsp;盖为此也。垂范如此而不能救，况又隳其典法乎？<br /><br />&nbsp;&nbsp;&nbsp;&nbsp;臣风闻此事是徐泗节度使李遄嗲搿＠逖臣节将，陛下宠其勋劳，赐其爵<br /><br />&nbsp;&nbsp;&nbsp;&nbsp;禄、车服、第宅则可，若乱朝廷典法，将何以沮劝？仲尼曰：“唯名与器，不可<br /><br />&nbsp;&nbsp;&nbsp;&nbsp;以假人。”名器，君之所司，若以假人，与之政也，政亡则国家从之。E顷镇襄、<br /><br />&nbsp;&nbsp;&nbsp;&nbsp;汉，杀戮不辜，恣行凶暴。移军襄、邓，迫胁朝廷，擅留逐臣，徼遮天使。当先<br /><br />&nbsp;&nbsp;&nbsp;&nbsp;朝嗣位之始，贵安反侧，以靖四方。幸免a钺之诛，得全腰领而毙，诚宜谥之<br /><br />&nbsp;&nbsp;&nbsp;&nbsp;“缪厉”，以沮凶邪，岂可曲加美名，以惠奸宄。如此，则是于E生为奸臣，死<br /><br />&nbsp;&nbsp;&nbsp;&nbsp;获美谥，窃恐天下有识之士，谓圣朝无人，有此倒置。伏请速追前诏，却依太常<br /><br />&nbsp;&nbsp;&nbsp;&nbsp;谥为厉，使朝典无亏，国章不滥。<br /><br />&nbsp;&nbsp;&nbsp;&nbsp;太常博士王彦威又疏曰：<br /><br />&nbsp;&nbsp;&nbsp;&nbsp;古之圣王立谥法者，所以彰善恶、垂劝诫。使一字之褒，赏逾绂冕；一言之<br /><br />&nbsp;&nbsp;&nbsp;&nbsp;贬，辱过朝市。此有国之典礼，陛下劝惩之大柄也。E顷拥节旄，肆行暴虐，人<br /><br />&nbsp;&nbsp;&nbsp;&nbsp;神共愤，法令不容。擅兴全师，c为正乐，侵辱中使，擅止制囚，杀戮不辜，诛<br /><br />&nbsp;&nbsp;&nbsp;&nbsp;求无度，臣故定谥为厉。今陛下不忍，改赐为“思”，诚出圣慈，实害圣政。伏<br /><br />&nbsp;&nbsp;&nbsp;&nbsp;以陛下自临宸，懋建大中，闻善若惊，从谏不倦。况当统天立极之始，所谓执<br /><br />&nbsp;&nbsp;&nbsp;&nbsp;法慎名之时，一垂恩光，大启侥幸。且如E之不法，然而陛下不忍加惩，臣恐今<br /><br />&nbsp;&nbsp;&nbsp;&nbsp;后不逞之徒如E者众矣！死援E例，陛下何以处之？是恩曲于前而弊生于后。若<br /><br />&nbsp;&nbsp;&nbsp;&nbsp;以李吉甫有赐谥之例，则甫之为相也，有犯上杀人之罪乎？以E况之，恐非伦类。<br /><br />&nbsp;&nbsp;&nbsp;&nbsp;如以E常入财助国，改过来觐，两使绝域，可以赎论，夫伤物害人，剥下奉上，<br /><br />&nbsp;&nbsp;&nbsp;&nbsp;纳贿求幸，尤不可长其渐焉。<br /><br />&nbsp;&nbsp;&nbsp;&nbsp;自两河宿兵，垂七十年，王师}征，疮磐未息。及张茂昭以易定入觐，程<br /><br />&nbsp;&nbsp;&nbsp;&nbsp;权以沧景归朝，故恩礼殊尤，以劝来者。而于E以文吏之职，居腹心之地，而倔<br /><br />&nbsp;&nbsp;&nbsp;&nbsp;强犯命，不获已而入朝，岂茂昭之比乎！纵有入财使远之勤，何以掩其恶迹！伏<br /><br />&nbsp;&nbsp;&nbsp;&nbsp;望陛下恩由义断，泽以礼成，褒贬道存，侥幸路绝，则天下幸甚。<br /><br />&nbsp;&nbsp;&nbsp;&nbsp;疏奏不报，竟谥为思。<br /><br />&nbsp;&nbsp;&nbsp;&nbsp;长庆中，以戚里勋家诸贵引用于方，复至和王傅，家富于财。方交结游侠，<br /><br />&nbsp;&nbsp;&nbsp;&nbsp;务于速进。元稹作相，欲以其策平河朔群盗，方以策画干稹。而李逢吉之党欲倾<br /><br />&nbsp;&nbsp;&nbsp;&nbsp;裴度，乃令人告稹欲结客刺度。事下法司，按鞫无状，而方竟坐诛。<br /><br />&nbsp;&nbsp;&nbsp;&nbsp;韩弘，颍川人。其祖、父无闻，世居滑之匡城。少孤，依母族。刘玄佐即其<br /><br />&nbsp;&nbsp;&nbsp;&nbsp;舅也。事玄佐为州掾，累奏试大理评事。玄佐卒，子士宁被逐。弘出汴州，为宋<br /><br />&nbsp;&nbsp;&nbsp;&nbsp;州南城将。刘全谅时为都知兵马使。贞元十五年，全谅卒，汴军怀玄佐之惠，又<br /><br />&nbsp;&nbsp;&nbsp;&nbsp;以弘长厚，共请为留后，环监军使请表其事，朝廷亦以玄佐故许之。自试大理评<br /><br />&nbsp;&nbsp;&nbsp;&nbsp;事检校工部尚书、汴州刺史，兼御史大夫、宣武军节度副大使知节度事、宋亳汴<br /><br />&nbsp;&nbsp;&nbsp;&nbsp;颍观察等使。<br /><br />&nbsp;&nbsp;&nbsp;&nbsp;时吴少诚遣人至汴，密与刘全谅谋，因曲环卒袭陈许。会全谅卒，其人在传<br /><br />&nbsp;&nbsp;&nbsp;&nbsp;舍，弘喜获节钺，即斩其人以闻。立出军三千，助禁军共讨少诚。汴州自刘士宁<br /><br />&nbsp;&nbsp;&nbsp;&nbsp;之后，军益骄恣，及陆长源遇害，颇轻主帅。其为乱魁党数十百人。弘视事数月，<br /><br />&nbsp;&nbsp;&nbsp;&nbsp;皆知其人。有部将刘锷者，凶卒之魁也。弘欲大振威望。一日，引短兵于衙门，<br /><br />&nbsp;&nbsp;&nbsp;&nbsp;召锷与其党三百，数其罪，尽斩之以徇，血流道中。弘对宾僚言笑自若。自是讫<br /><br />&nbsp;&nbsp;&nbsp;&nbsp;弘入朝，二十余年，军众十万，无敢怙乱者。累授检校左右仆射、司空。宪宗即<br /><br />&nbsp;&nbsp;&nbsp;&nbsp;位，加同平章事。时王锷检校司空、平章事。致书于宰臣武元衡，耻在王锷之下。<br /><br />&nbsp;&nbsp;&nbsp;&nbsp;宪宗方欲用形势以临淮西，乃授以司徒、平章事，班在锷上。及用严绶为招讨，<br /><br />&nbsp;&nbsp;&nbsp;&nbsp;为贼所败，弘方镇汴州，当两河贼之冲要，朝廷虑其异志，欲以兵柄授之，而令<br /><br />&nbsp;&nbsp;&nbsp;&nbsp;李光颜、乌重胤实当旗鼓。乃授弘淮西诸军行营都统，令兵部郎中、知制诰李程<br /><br />&nbsp;&nbsp;&nbsp;&nbsp;宣赐官告。弘实不离理所，唯令其子公武率师三千隶李光颜军。弘虽居统帅，常<br /><br />&nbsp;&nbsp;&nbsp;&nbsp;不欲诸军立功，阴为逗挠之计。每闻献捷，辄数日不怡，其危国邀功如是。吴元<br /><br />&nbsp;&nbsp;&nbsp;&nbsp;济诛，以统帅功，加检校司徒、兼侍中，封许国公，罢行营都统。<br /><br />&nbsp;&nbsp;&nbsp;&nbsp;十四年，诛李师道，收复河南二州，弘大惧。其年七月，尽携汴之牙校千余<br /><br />&nbsp;&nbsp;&nbsp;&nbsp;人入觐。对于便殿，拜舞之际，以其足疾，命中使掖之。宴赐加等，预册徽号大<br /><br />&nbsp;&nbsp;&nbsp;&nbsp;礼。进绢三十五万匹、W三万匹、银器二百七十件。三上章坚辞戎务，愿留京师<br /><br />&nbsp;&nbsp;&nbsp;&nbsp;奉朝请。诏曰：<br /><br />&nbsp;&nbsp;&nbsp;&nbsp;纳大忠，树嘉绩，为臣所以明极节；锡殊宠，进高秩，有国所以待元臣。况<br /><br />&nbsp;&nbsp;&nbsp;&nbsp;乎邦教诞敷，王言总会，百辟攸宪，四方式瞻。永念于怀，久虚其位，载扬成命，<br /><br />&nbsp;&nbsp;&nbsp;&nbsp;佥曰休哉。<br /><br />&nbsp;&nbsp;&nbsp;&nbsp;宣武军节度副大使知节度事、汴宋亳颍等州观察处置等使、开府仪同三司、<br /><br />&nbsp;&nbsp;&nbsp;&nbsp;守司徒、兼侍中、使持节汴州诸军事、汴州刺史、上柱国、许国公、食邑三千户<br /><br />&nbsp;&nbsp;&nbsp;&nbsp;韩弘，降神挺材，积厚成器；中蕴深闳之量，外标严重之姿。有匡国济时之心，<br /><br />&nbsp;&nbsp;&nbsp;&nbsp;推诚不耀；有夷凶禁暴之略，仗义益彰。自镇浚郊，二十余载，师徒禀训而咸肃，<br /><br />&nbsp;&nbsp;&nbsp;&nbsp;吏士奉法而愈明。俗臻和平，人用庶富，威声之重，隐若山崇。<br /><br />&nbsp;&nbsp;&nbsp;&nbsp;属者，淮邋征，命统群帅，克殄残孽，惟乃有指踪之功。及齐境兴妖，分<br /><br />&nbsp;&nbsp;&nbsp;&nbsp;师进讨，遂枭元恶，惟乃有略地之效。既闻旋旆，俄请执，深陈魏阙之诚，远<br /><br />&nbsp;&nbsp;&nbsp;&nbsp;继韩侯之志。朝天有庆，就日方伸。又抗表章，固辞戎旅，三加敦谕，所守弥坚。<br /><br />&nbsp;&nbsp;&nbsp;&nbsp;于蕃于宣，谅切于注意；我弼我辅，难违其衷恳。式遂良愿，载兼上司。论道之<br /><br />&nbsp;&nbsp;&nbsp;&nbsp;荣，因之以齐八政；中枢之长，升之以赞万务。玄衮赤舄，备于宠光；不有其人，<br /><br />&nbsp;&nbsp;&nbsp;&nbsp;孰膺斯任？可守司徒、兼中书令。<br /><br />&nbsp;&nbsp;&nbsp;&nbsp;乃以吏部尚书张弘靖兼平章事，代弘镇宣武。<br /><br />&nbsp;&nbsp;&nbsp;&nbsp;宪宗崩，以弘摄冢宰。十五年六月，以本官兼河中尹、河中晋绛节度观察等<br /><br />&nbsp;&nbsp;&nbsp;&nbsp;使。时弘弟充为郑滑节度使，子公武为~坊节度使。父子兄弟，皆秉节钺，人臣<br /><br />&nbsp;&nbsp;&nbsp;&nbsp;之宠，冠绝一时。二年，请老乞罢戎镇，三表从之。依前守司徒、中书令。其年<br /><br />&nbsp;&nbsp;&nbsp;&nbsp;十二月病卒，时年五十八。赠太尉，赙绢二千匹、布七百端、米粟千硕。<br /><br />&nbsp;&nbsp;&nbsp;&nbsp;初，弘镇大梁二十余载，四州征赋皆为己有，未尝上供。有私钱百万贯、粟<br /><br />&nbsp;&nbsp;&nbsp;&nbsp;三百万斛、马七千匹，兵械称是。专务聚财积粟，峻法树威。而庄重寡言，沉谋<br /><br />&nbsp;&nbsp;&nbsp;&nbsp;勇断，邻封如吴少诚、李师道辈皆惮之。诏使宣谕，弘多倨待。及齐、蔡贼平，<br /><br />&nbsp;&nbsp;&nbsp;&nbsp;势屈入觐，两朝宠待加等，弘竟以名位始终，人臣之幸也。时公武已卒，弘孙绍<br /><br />&nbsp;&nbsp;&nbsp;&nbsp;宗嗣。<br /><br />&nbsp;&nbsp;&nbsp;&nbsp;公武自宣武马步都虞候将兵诛蔡，贼平，检校右散骑常侍、~州刺史、~坊<br /><br />&nbsp;&nbsp;&nbsp;&nbsp;等州节度使。丁所生忧，起复金吾将军，仍旧职。十四年，父弘入朝，公武乞罢<br /><br />&nbsp;&nbsp;&nbsp;&nbsp;节度，入为右金吾将军。既而弘出镇河中，季父充移镇宣武，公武叹曰：“二父<br /><br />&nbsp;&nbsp;&nbsp;&nbsp;联居重镇，吾以孺子当执金吾职，家门之盛，惧不克胜。”坚辞宿卫，改右骁卫<br /><br />&nbsp;&nbsp;&nbsp;&nbsp;将军。性颇恭逊，不以富贵自处。弘罢河中，居崇里第；公武居宣阳里之北门，<br /><br />&nbsp;&nbsp;&nbsp;&nbsp;因省父，无疾暴卒，赠户部尚书。<br /><br />&nbsp;&nbsp;&nbsp;&nbsp;充依舅刘玄佐，历河阳、昭义牙将。及兄弘节制宣武，召归主亲兵，奏授御<br /><br />&nbsp;&nbsp;&nbsp;&nbsp;史大夫。弘颇酷法，人人不自保。充独谦恭执礼，未尝懈怠，由是遍得士心。然<br /><br />&nbsp;&nbsp;&nbsp;&nbsp;以亲逼权重，常不自安。元和六年，因猎近郊，单骑归于洛阳。时朝廷方姑息弘，<br /><br />&nbsp;&nbsp;&nbsp;&nbsp;亦怜充之无异志，擢拜右金吾卫将军。十二月，转大将军，历少府监。十五年，<br /><br />&nbsp;&nbsp;&nbsp;&nbsp;代侄公武为~坊节度使、检校工部尚书。<br /><br />&nbsp;&nbsp;&nbsp;&nbsp;长庆二年，幽、镇、魏复乱。朝廷以王承元有冀卒数千在滑州，恐封疆相接，<br /><br />&nbsp;&nbsp;&nbsp;&nbsp;复相劝诱。命充与承元更换所守，检校左仆射。是岁，汴州节度使李愿被三军所<br /><br />&nbsp;&nbsp;&nbsp;&nbsp;逐，立都将李既为留后。朝廷以充久在汴州，从心悦附，命充为宣武节度使，<br /><br />&nbsp;&nbsp;&nbsp;&nbsp;兼统义成之师往讨。会疽发脑，属兵于纪纲李质。质以计诛首乱，送归京<br /><br />&nbsp;&nbsp;&nbsp;&nbsp;师。充遂不战而入大梁。时陈许李光颜亦奉诏讨，军于尉氏，意欲必先收汴，<br /><br />&nbsp;&nbsp;&nbsp;&nbsp;因大肆俘掠。汴州监军使姚文寿亦欲招许下之师。充在中牟闻其谋，率众径至城<br /><br />&nbsp;&nbsp;&nbsp;&nbsp;下。汴人素怀充来，皆踊跃相贺，无复疑贰。诏加检校司空。诏割颍州隶滑州。<br /><br />&nbsp;&nbsp;&nbsp;&nbsp;充既安堵，密籍部伍间，得尝构恶者千余人。一日下令，并父母妻子立出之，敢<br /><br />&nbsp;&nbsp;&nbsp;&nbsp;逡巡境内者斩！自是军政大理，汴人无不爱戴。<br /><br />&nbsp;&nbsp;&nbsp;&nbsp;四年八月，例加司徒。诏未至，暴疾卒，时年五十五。赠司徒，谥曰肃。充<br /><br />&nbsp;&nbsp;&nbsp;&nbsp;虽内外皆将家，素不事豪侈，常以简约自持。临机决策，动无遗悔，善将者多之。<br /><br />&nbsp;&nbsp;&nbsp;&nbsp;李质者，汴之牙将。李既为留后，倚质为心腹。及朝廷以为郡守，志邀<br /><br />&nbsp;&nbsp;&nbsp;&nbsp;节钺，质劝喻不从。会疽发首，乃与监军姚文寿谋，斩传首京师。有诏以韩<br /><br />&nbsp;&nbsp;&nbsp;&nbsp;充镇汴。充未至，质权知军州事。使衙牙兵二千人，皆日给酒食，物力为之损屈。<br /><br />&nbsp;&nbsp;&nbsp;&nbsp;充将至，质曰：“若韩公始至，顿去二千人日膳，人情必大去；若不除之，后当<br /><br />&nbsp;&nbsp;&nbsp;&nbsp;无继。不可留此弊以遗吾帅。”遂处分停日膳而后迎充。召为金吾将军，长庆三<br /><br />&nbsp;&nbsp;&nbsp;&nbsp;年四月卒。<br /><br />&nbsp;&nbsp;&nbsp;&nbsp;王智兴，字匡谏，怀州温县人也。曾祖靖，左武卫将军。祖瑰，右金吾卫将<br /><br />&nbsp;&nbsp;&nbsp;&nbsp;军。父缙，太子詹事。<br /><br />&nbsp;&nbsp;&nbsp;&nbsp;智兴少骁锐，为徐州衙卒，事刺史李洧。及李纳谋叛，欲害洧。洧遂以徐州<br /><br />&nbsp;&nbsp;&nbsp;&nbsp;归国。纳怒，以兵攻徐甚急。智兴健行，不四五日赍表京师求援。德宗发朔方军<br /><br />&nbsp;&nbsp;&nbsp;&nbsp;五千人随智兴赴之，淄青围解。自是，智兴常以徐军抗纳，累历滕、丰、沛、狄<br /><br />&nbsp;&nbsp;&nbsp;&nbsp;四镇将。自是二十余年为徐将。<br /><br />&nbsp;&nbsp;&nbsp;&nbsp;元和中，王师诛吴元济，李师道与蔡贼谋挠沮王师，频出军侵徐，徐帅李愿<br /><br />&nbsp;&nbsp;&nbsp;&nbsp;以所部步骑悉委智兴以抗之。郓将王朝晏以兵攻沛，智兴击败之。贼又令姚海率<br /><br />&nbsp;&nbsp;&nbsp;&nbsp;劲兵二万围丰，攻城甚急。智兴复击败之。于贼壁获美妾，智兴惧军士争之，乃<br /><br />&nbsp;&nbsp;&nbsp;&nbsp;曰：“军中有女子，安得不败？此虽无罪，违军法也。”即斩之以徇。累官至侍<br /><br />&nbsp;&nbsp;&nbsp;&nbsp;御史、本军都押衙。<br /><br />&nbsp;&nbsp;&nbsp;&nbsp;十三年，王师诛李师道，智兴率徐军八千会诸道之师进击。与陈许之军大破<br /><br />&nbsp;&nbsp;&nbsp;&nbsp;贼于金乡，拔鱼台，俘斩万计，以功迁御史中丞。贼平，授沂州刺史。<br /><br />&nbsp;&nbsp;&nbsp;&nbsp;长庆初，河朔复乱，征兵进讨。穆宗素知智兴善将，迁检校左散骑常侍、兼<br /><br />&nbsp;&nbsp;&nbsp;&nbsp;御史大夫，充武宁军节度副使、河北行营都知兵马使。<br /><br />&nbsp;&nbsp;&nbsp;&nbsp;初，召智兴以徐军三千渡河，徐之劲卒皆在部下。节度使崔群虑其旋军难制，<br /><br />&nbsp;&nbsp;&nbsp;&nbsp;密表请追赴阙，授以他官。事未行，会赦王廷凑，诸道班师。智兴先期入境，群<br /><br />&nbsp;&nbsp;&nbsp;&nbsp;颇忧疑，令府僚迎劳，且诫之曰：“兵士悉输甲仗于外，副使以十骑入城。”智<br /><br />&nbsp;&nbsp;&nbsp;&nbsp;兴既首处，宾僚闻之心动，率归师斩关而入，杀军中异己者十余人。然后诣卫谢<br /><br />&nbsp;&nbsp;&nbsp;&nbsp;群曰：“此军情也。”群治装赴阙，智兴遣兵士援送群家属至桥。遂掠盐铁<br /><br />&nbsp;&nbsp;&nbsp;&nbsp;院缗币及汴路进奉物，商旅赀货，率十取七八。逐濠州刺史侯弘度。弘度弃城走。<br /><br />&nbsp;&nbsp;&nbsp;&nbsp;朝廷以罢兵，力不能加讨，遂授智兴检校工部尚书、徐州刺史、御史大夫，充武<br /><br />&nbsp;&nbsp;&nbsp;&nbsp;宁军节度、徐泗濠观察使。自是智兴务积财贿，以赂权势，贾其声誉，用度不足，<br /><br />&nbsp;&nbsp;&nbsp;&nbsp;税泗口以裒益之。累加至检校仆射、司空。<br /><br />&nbsp;&nbsp;&nbsp;&nbsp;太和初，李同捷据沧德叛，智兴上章，请躬督士卒讨贼。从之。乃出全军三<br /><br />&nbsp;&nbsp;&nbsp;&nbsp;万，自备五月粮饷，朝廷嘉之。加检校司徒、同平章事，兼沧德行营招抚使。初，<br /><br />&nbsp;&nbsp;&nbsp;&nbsp;同捷狂桀犯命，济之以王廷凑，王师经年无功。及智兴拔棣州，贼大惧，诸军稍<br /><br />&nbsp;&nbsp;&nbsp;&nbsp;务进取。以智兴首功，加守太傅，封雁门郡王。贼平入朝，上赐宴麟德殿，赏赐<br /><br />&nbsp;&nbsp;&nbsp;&nbsp;珍玩名马，进位侍中，改许州刺史、忠武军节度、陈许蔡等州观察使。<br /><br />&nbsp;&nbsp;&nbsp;&nbsp;太和七年，改授河中尹、河中节度、晋磁隰观察等使。智兴因入朝。九年五<br /><br />&nbsp;&nbsp;&nbsp;&nbsp;月，改汴州刺史、宣武军节度、宋亳汴颍观察等使。<br /><br />&nbsp;&nbsp;&nbsp;&nbsp;开成元年七月卒，年七十九。赠太尉，不视朝三日。葬于洛阳榆林之北原，<br /><br />&nbsp;&nbsp;&nbsp;&nbsp;四镇将校会葬者千人。<br /><br />&nbsp;&nbsp;&nbsp;&nbsp;智兴九子：晏平、晏宰、晏皋、晏实、晏恭、晏逸、晏深、晏斌、晏韬，而<br /><br />&nbsp;&nbsp;&nbsp;&nbsp;晏平、晏宰最知名。<br /><br />&nbsp;&nbsp;&nbsp;&nbsp;晏平幼从父征伐，以讨李同捷功，授检校右散骑常侍、灵州大都督府长史、<br /><br />&nbsp;&nbsp;&nbsp;&nbsp;朔方灵盐节度。丁父忧，奔归洛阳。晏平居官贪黩，去镇日，擅将征马四百余匹<br /><br />&nbsp;&nbsp;&nbsp;&nbsp;及兵仗七千事自卫，为宪司所纠。减死，长流康州。以父丧，未赴流所，告于河<br /><br />&nbsp;&nbsp;&nbsp;&nbsp;北三镇。三帅上表救解，请从昭雪，改授抚州司马。给事中韦温、薛廷老、卢弘<br /><br />&nbsp;&nbsp;&nbsp;&nbsp;宣封还制书，改永州司户。韦温又执不下，文宗令中使宣谕方行。<br /><br />&nbsp;&nbsp;&nbsp;&nbsp;晏宰于昆仲间最称伟器，大中后，历上党、太原节度使。I回鹘、党项，屡<br /><br />&nbsp;&nbsp;&nbsp;&nbsp;立边功。<br /><br />&nbsp;&nbsp;&nbsp;&nbsp;晏皋仕至左威卫将军。<br /><br />&nbsp;&nbsp;&nbsp;&nbsp;史臣曰：于燕公以儒家子，逢时扰攘，不持士范，非义非侠，健者不为，末<br /><br />&nbsp;&nbsp;&nbsp;&nbsp;涂沦踬，固其宜矣。韩、王二帅，乘险蹈利，犯上无君，豺狼噬人，鸺m幸夜，<br /><br />&nbsp;&nbsp;&nbsp;&nbsp;爵禄过当，其可已乎？谓之功臣，恐多惭色。<br /><br />&nbsp;&nbsp;&nbsp;&nbsp;赞曰：于子清狂，轻犯彝章。韩虐王剽，专恣一方。元和赫斯，挥剑披攘。<br /><br />&nbsp;&nbsp;&nbsp;&nbsp;择肉之伦，爪距摧藏。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56039);">加入书签</a><a
                        href="56038.html">上一页</a>&larr;<a href="index.html">返回列表</a>&rarr;<a
                            href="56040.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56038.html"; var next_page = "56040.html"; var index_page = "index.html"; var sortid = "9"; var article_id = "45"; var chapter_id = "56039"; var articlename = "旧唐书"; var chaptername = " 卷一百五十六 列传第一百六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>