<!DOCTYPE html>
<html>
<head>
<meta charset="gbk" />
<title>旧唐书- 卷七十一 列传第二十一-在线阅读-哈西文学网</title>
<meta name="keywords" content="刘d，旧唐书， 卷七十一 列传第二十一全文， 卷七十一 列传第二十一在线阅读 哈西文学网" />
<meta name="description" content="哈西文学网提供刘d的旧唐书  卷七十一 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2944.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2944.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十一 列传第二十一</h1>
            <div class="link xb">
                <a href="2943.html">上一页</a>&larr;<a href="index.html">返回列表</a>&rarr;<a
                    href="2945.html">下一页</a></div>			
            <div id="BookText">&nbsp;&nbsp;&nbsp;&nbsp;○魏徵<br /><br />&nbsp;&nbsp;&nbsp;&nbsp;魏徵，字玄成，钜鹿曲城人也。父长贤，北齐屯留令。徵少孤贫，落拓有大<br /><br />&nbsp;&nbsp;&nbsp;&nbsp;志，不事生业，出家为道士。好读书，多所通涉，见天下渐乱，尤属意纵横之说。<br /><br />&nbsp;&nbsp;&nbsp;&nbsp;大业末，武阳郡丞元宝藏举兵以应李密，召徵使典书记。密每见宝藏之疏，未尝<br /><br />&nbsp;&nbsp;&nbsp;&nbsp;不称善，既闻徵所为，遽使召之。徵进十策以干密，虽奇之而不能用。及王世充<br /><br />&nbsp;&nbsp;&nbsp;&nbsp;攻密于洛口，徵说密长史郑F曰：“魏公虽骤胜，而骁将锐卒死伤多矣；又军无<br /><br />&nbsp;&nbsp;&nbsp;&nbsp;府库，有功不赏。战士心惰，此二者难以应敌。未若深沟高垒，旷日持久，不过<br /><br />&nbsp;&nbsp;&nbsp;&nbsp;旬月，敌人粮尽，可不战而退，追而击之，取胜之道。且东都食尽，世充计穷，<br /><br />&nbsp;&nbsp;&nbsp;&nbsp;意欲死战，可谓穷寇难与争锋，请慎无与战。”F曰：“此老生之常谈耳！”徵<br /><br />&nbsp;&nbsp;&nbsp;&nbsp;曰：“此乃奇谋深策，何谓常谈？”因拂衣而去。及密败，徵随密来降，至京师，<br /><br />&nbsp;&nbsp;&nbsp;&nbsp;久不见知。自请安辑山东，乃授秘书丞，驱传至黎阳。时徐世奚形李密拥众，<br /><br />&nbsp;&nbsp;&nbsp;&nbsp;徵与世奘樵唬<br /><br />&nbsp;&nbsp;&nbsp;&nbsp;自隋末乱离，群雄竞逐，跨州连郡，不可胜数。魏公起自叛徒，奋臂大呼，<br /><br />&nbsp;&nbsp;&nbsp;&nbsp;四方响应，万里风驰，云合雾聚，众数十万。威之所被，将半天下，破世充于洛<br /><br />&nbsp;&nbsp;&nbsp;&nbsp;口，摧化及于黎山。方欲西蹈咸阳，北凌玄阙，扬旌瀚海，饮马渭川，翻以百胜<br /><br />&nbsp;&nbsp;&nbsp;&nbsp;之威，败于奔亡之虏。固知神器之重，自有所归，不可以力争。是以魏公思皇天<br /><br />&nbsp;&nbsp;&nbsp;&nbsp;之乃C，入函谷而不疑。公生于扰攘之时，感知己之遇。根本已拔，确乎不动，<br /><br />&nbsp;&nbsp;&nbsp;&nbsp;鸠合遗散，据守一隅。世充以乘胜余勇，息其东略；建德因侮亡之势，不敢南谋。<br /><br />&nbsp;&nbsp;&nbsp;&nbsp;公之英声，足以振于今古。然谁无善始，终之虑难。去就之机，安危大节。若策<br /><br />&nbsp;&nbsp;&nbsp;&nbsp;名得地，则九族荫其余辉；委质非人，则一身不能自保。殷鉴不远，公所闻见。<br /><br />&nbsp;&nbsp;&nbsp;&nbsp;孟贲犹豫，童子先之，知几其神，不俟终日。今公处必争之地，乘宜速之机，更<br /><br />&nbsp;&nbsp;&nbsp;&nbsp;事迟疑，坐观成败，恐凶狡之辈，先人生心，则公之事去矣。<br /><br />&nbsp;&nbsp;&nbsp;&nbsp;世薜檬椋遂定计遣使归国，开仓运粮，以馈淮安王神通之军。俄而建德悉<br /><br />&nbsp;&nbsp;&nbsp;&nbsp;众南下，攻陷黎阳，获徵，署为起居舍人。及建德就擒，与裴矩西入关。隐太子<br /><br />&nbsp;&nbsp;&nbsp;&nbsp;闻其名，引直洗马，甚礼之。徵见太宗勋业日隆，每劝建成早为之所。及败，太<br /><br />&nbsp;&nbsp;&nbsp;&nbsp;宗使召之，谓曰：“汝离间我兄弟，何也？”徵曰：“皇太子若从徵言，必无今<br /><br />&nbsp;&nbsp;&nbsp;&nbsp;日之祸。”太宗素器之，引为詹事主簿。及践祚，擢拜谏议大夫，封钜鹿县男，<br /><br />&nbsp;&nbsp;&nbsp;&nbsp;使安辑河北，许以便宜从事。徵至磁州，遇前宫千牛李志安、齐王护军李思行锢<br /><br />&nbsp;&nbsp;&nbsp;&nbsp;送诣京师。徵谓副使李桐客曰：“吾等受命之日，前宫、齐府左右，皆令赦原不<br /><br />&nbsp;&nbsp;&nbsp;&nbsp;问。今复送思行，此外谁不自疑？徒遣使往，彼必不信，此乃差之毫厘，失之千<br /><br />&nbsp;&nbsp;&nbsp;&nbsp;里。且公家之利，知无不为，宁可虑身，不可废国家大计。今若释遣思行，不问<br /><br />&nbsp;&nbsp;&nbsp;&nbsp;其罪，则信义所感，无远不臻。古者，大夫出疆，苟利社稷，专之可也。况今日<br /><br />&nbsp;&nbsp;&nbsp;&nbsp;之行，许以便宜从事，主上既以国士见待，安可不以国士报之乎？”即释遣思行<br /><br />&nbsp;&nbsp;&nbsp;&nbsp;等，仍以启闻，太宗甚悦。<br /><br />&nbsp;&nbsp;&nbsp;&nbsp;太宗新即位，励精政道，数引徵入卧内，访以得失。徵雅有经国之才，性又<br /><br />&nbsp;&nbsp;&nbsp;&nbsp;抗直，无所屈挠。太宗与之言，未尝不欣然纳受。徵亦喜逢知己之主，思竭其用，<br /><br />&nbsp;&nbsp;&nbsp;&nbsp;知无不言。太宗尝劳之曰：“卿所陈谏，前后二百余事，非卿至诚奉国，何能若<br /><br />&nbsp;&nbsp;&nbsp;&nbsp;是？”其年，迁尚书左丞。或有言徵阿党亲戚者，帝使御史大夫温彦博案验无状，<br /><br />&nbsp;&nbsp;&nbsp;&nbsp;彦博奏曰：“徵为人臣，须存形迹，不能远避嫌疑，遂招此谤。虽情在无私，亦<br /><br />&nbsp;&nbsp;&nbsp;&nbsp;有可责。”帝令彦博让徵，且曰：“自今后不得不存形迹。”他日，徵入奏曰：<br /><br />&nbsp;&nbsp;&nbsp;&nbsp;“臣闻君臣协契，义同一体。不存公道，唯事形迹，若君臣上下，同遵此路，则<br /><br />&nbsp;&nbsp;&nbsp;&nbsp;邦之兴丧，或未可知。”帝瞿然改容曰：“吾已悔之。”徵再拜曰：“愿陛下使<br /><br />&nbsp;&nbsp;&nbsp;&nbsp;臣为良臣，勿使臣为忠臣。”帝曰：“忠、良有异乎？”徵曰：“良臣，稷、契、<br /><br />&nbsp;&nbsp;&nbsp;&nbsp;咎陶是也。忠臣，龙逢、比干是也。良臣使身获美名，君受显号，子孙传世，福<br /><br />&nbsp;&nbsp;&nbsp;&nbsp;禄无疆。忠臣身受诛夷，君陷大恶，家国并丧，空有其名。以此而言，相去远矣。”<br /><br />&nbsp;&nbsp;&nbsp;&nbsp;帝深纳其言，赐绢五百匹。贞观三年，迁秘书监，参预朝政。徵以丧乱之后，典<br /><br />&nbsp;&nbsp;&nbsp;&nbsp;章纷杂，奏引学者校定四部书。数年之间，秘府图籍，粲然毕备。时高昌王L文<br /><br />&nbsp;&nbsp;&nbsp;&nbsp;泰将入朝，西域诸国咸欲因文泰遣使贡献，太宗令文泰使人厌怛纥干往迎接之。<br /><br />&nbsp;&nbsp;&nbsp;&nbsp;徵谏曰：“中国始平，疮痍未复，若微有劳役，则不自安。往年文泰入朝，所经<br /><br />&nbsp;&nbsp;&nbsp;&nbsp;州县，犹不能供，况加于此辈。若任其商贾来往，边人则获其利；若为宾客，中<br /><br />&nbsp;&nbsp;&nbsp;&nbsp;国即受其弊矣。汉建武二十二年，天下已宁。西域请置都护、送侍子，光武不许，<br /><br />&nbsp;&nbsp;&nbsp;&nbsp;盖不以蛮夷劳弊中国也。今若许十国入贡，其使不下千人，欲使缘边诸州何以取<br /><br />&nbsp;&nbsp;&nbsp;&nbsp;济？人心万端，后虽悔之，恐无所及。”上善其议。时厌怛纥干已发，遽追止之。<br /><br />&nbsp;&nbsp;&nbsp;&nbsp;后太宗幸九成宫，因有宫人还京，憩于川县之官舍。俄又右仆射李靖、侍中王<br /><br />&nbsp;&nbsp;&nbsp;&nbsp;继至，官属移宫人于别所而舍靖等。太宗闻之，怒曰：“威福之柄，岂由靖等？<br /><br />&nbsp;&nbsp;&nbsp;&nbsp;何为礼靖而轻我宫人！”即令案验川官属及靖等。徵谏曰：“靖等，陛下心膂<br /><br />&nbsp;&nbsp;&nbsp;&nbsp;大臣；宫人，皇后扫除之隶。论其委付，事理不同。又靖等出外，官吏访朝廷法<br /><br />&nbsp;&nbsp;&nbsp;&nbsp;式，归来，陛下问人间疾苦。靖等自当与官吏相见，官吏亦不可不谒也。至于宫<br /><br />&nbsp;&nbsp;&nbsp;&nbsp;人，供食之外，不合参承。若以此罪责县吏，恐不益德音，徒骇天下耳目。”帝<br /><br />&nbsp;&nbsp;&nbsp;&nbsp;曰：“公言是也。”乃释官吏之罪，李靖等亦寝而不问。寻宴于丹霄楼，酒酣。<br /><br />&nbsp;&nbsp;&nbsp;&nbsp;太宗谓长孙无忌曰：“魏徵、王，昔在东宫，尽心所事，当时诚亦可恶。我能<br /><br />&nbsp;&nbsp;&nbsp;&nbsp;拔擢用之，以至今日，足为无愧古人。然徵每谏我不从，发言辄即不应，何也？”<br /><br />&nbsp;&nbsp;&nbsp;&nbsp;对曰：“臣以事有不可，所以陈论，若不从辄应，便恐此事即行。”帝曰：“但<br /><br />&nbsp;&nbsp;&nbsp;&nbsp;当时且应，更别陈论，岂不得耶？”徵曰：“昔舜诫群臣：‘尔无面从，退有后<br /><br />&nbsp;&nbsp;&nbsp;&nbsp;言。’若臣面从陛下方始谏，此即‘退有后言’，岂是稷、契事尧、舜之意耶？”<br /><br />&nbsp;&nbsp;&nbsp;&nbsp;帝大笑曰：“人言魏徵举动疏慢，我但觉妩媚，适为此耳。”徵拜谢曰：“陛下<br /><br />&nbsp;&nbsp;&nbsp;&nbsp;导之使言，臣所以敢谏，若陛下不受臣谏，岂敢数犯龙鳞？”是月，长乐公主将<br /><br />&nbsp;&nbsp;&nbsp;&nbsp;出降，帝以皇后所生，敕有司资送倍于永嘉长公主。徵曰：“不可。昔汉明欲封<br /><br />&nbsp;&nbsp;&nbsp;&nbsp;其子，云‘我子岂与先帝子等？可半楚、淮阳。’前史以为美谈。天子姊妹为长<br /><br />&nbsp;&nbsp;&nbsp;&nbsp;公主，子为公主，既加‘长’字，即是有所尊崇。或可情有浅深，无容礼相逾越。”<br /><br />&nbsp;&nbsp;&nbsp;&nbsp;上然其言，入告长孙皇后，后遣使赍钱四十万、绢四百匹，诣徵宅以赐之。寻进<br /><br />&nbsp;&nbsp;&nbsp;&nbsp;爵郡公。七年，代王为侍中，尚书省滞讼有不决者，诏徵评理之。徵性非习法，<br /><br />&nbsp;&nbsp;&nbsp;&nbsp;但存大体，以情处断，无不悦服。初，有诏遣令狐德薄⑨文本撰《周史》，孔<br /><br />&nbsp;&nbsp;&nbsp;&nbsp;颖达、许敬宗撰《隋史》，姚思廉撰《梁》、《陈史》，李百药撰《齐史》。徵<br /><br />&nbsp;&nbsp;&nbsp;&nbsp;受诏总加撰定，多所损益，荐在简正。《隋史》序论，皆徵所作、《梁》、<br /><br />&nbsp;&nbsp;&nbsp;&nbsp;《陈》、《齐》各为总论，时称良史。史成，加左光禄大夫，进封郑国公，赐物<br /><br />&nbsp;&nbsp;&nbsp;&nbsp;二千段。<br /><br />&nbsp;&nbsp;&nbsp;&nbsp;徵自以无功于国，徒以辩说，遂参帷幄，深惧满盈，后以目疾频表逊位。太<br /><br />&nbsp;&nbsp;&nbsp;&nbsp;宗曰：“朕拔卿于雠虏之中，任公以枢要之职，见朕之非，未尝不谏。公独不见<br /><br />&nbsp;&nbsp;&nbsp;&nbsp;金之在矿也，何足贵哉？良冶锻而为器，便为人所宝，朕方自比于金，以卿为良<br /><br />&nbsp;&nbsp;&nbsp;&nbsp;匠。卿虽有疾，未为衰老，岂得便尔？”其年，徵又面请逊位，太宗难违之，乃<br /><br />&nbsp;&nbsp;&nbsp;&nbsp;拜徵特进，仍知门下事。其后又频上四疏，以陈得失。其一曰：<br /><br />&nbsp;&nbsp;&nbsp;&nbsp;臣观自古受图膺运，继体守文，控御英杰，南面临下，皆欲配厚德于天地，<br /><br />&nbsp;&nbsp;&nbsp;&nbsp;齐高明于日月，本枝百代，传祚无穷。然而克终者鲜，败亡相继，其故何哉？所<br /><br />&nbsp;&nbsp;&nbsp;&nbsp;以求之失其道也。殷鉴不远，可得而言。昔在有隋，统一寰宇，甲兵强盛，四十<br /><br />&nbsp;&nbsp;&nbsp;&nbsp;余年，风行万里，威动殊俗；一旦举而弃之，尽为他人之有。彼炀帝岂恶天下之<br /><br />&nbsp;&nbsp;&nbsp;&nbsp;治安，不欲社稷之长久，故行桀虐，以就灭亡哉？恃其富强，不虞后患。驱天下<br /><br />&nbsp;&nbsp;&nbsp;&nbsp;以从欲，罄万物以自奉，采域中之子女，求远方之奇异。宫宇是饰，台榭是崇，<br /><br />&nbsp;&nbsp;&nbsp;&nbsp;徭役无时，干戈不戢。外示威重，内多险忌。谗邪者必受其福，忠正者莫保其生。<br /><br />&nbsp;&nbsp;&nbsp;&nbsp;上下相蒙，君臣道隔，人不堪命，率土分崩。遂以四海之尊，殒于匹夫之手，子<br /><br />&nbsp;&nbsp;&nbsp;&nbsp;孙殄灭，为天下笑，深可痛哉！圣哲乘机，拯其危溺，八柱倾而复正，四维绝而<br /><br />&nbsp;&nbsp;&nbsp;&nbsp;更张。远肃迩安，不逾于期月；胜残去杀，无待于百年。今宫观台榭，尽居之矣；<br /><br />&nbsp;&nbsp;&nbsp;&nbsp;奇珍异物，尽收之矣；姬姜淑媛，尽侍于侧矣；四海九州，尽为臣妾矣。若能鉴<br /><br />&nbsp;&nbsp;&nbsp;&nbsp;彼之所以亡，念我之所以得，日慎一日，虽休勿休。焚鹿台之宝衣，毁阿房之广<br /><br />&nbsp;&nbsp;&nbsp;&nbsp;殿，惧危亡于峻宇，思安处于卑宫，则神化潜通，无为而理，德之上也。若成功<br /><br />&nbsp;&nbsp;&nbsp;&nbsp;不毁，即仍其旧，除其不急，损之又损。杂茅茨于桂栋，参玉砌以土阶，悦以使<br /><br />&nbsp;&nbsp;&nbsp;&nbsp;人，不竭其力，常念居之者逸，作之者劳，亿兆悦以子来，群生仰而遂性，德之<br /><br />&nbsp;&nbsp;&nbsp;&nbsp;次也。若惟圣罔念，不慎厥终，忘缔构之艰难，谓天命之可恃。忽彩椽之恭俭，<br /><br />&nbsp;&nbsp;&nbsp;&nbsp;追雕墙之侈靡，因其基以广之，增其旧而饰之。触类而长，不思止足，人不见德，<br /><br />&nbsp;&nbsp;&nbsp;&nbsp;而劳役是闻，斯为下矣。譬之负薪救火，扬汤止沸，以乱易乱，与乱同道，莫可<br /><br />&nbsp;&nbsp;&nbsp;&nbsp;则也，后嗣何观，则人怨神怒；人怨神怒，则灾害必下，而祸乱必作。祸乱既作，<br /><br />&nbsp;&nbsp;&nbsp;&nbsp;而能以身名令终者，鲜矣！顺天革命之后，隆七百之祚，贻厥孙谋，传之万世，<br /><br />&nbsp;&nbsp;&nbsp;&nbsp;难得易失，可不念哉！<br /><br />&nbsp;&nbsp;&nbsp;&nbsp;其二曰：<br /><br />&nbsp;&nbsp;&nbsp;&nbsp;臣闻求木之长者，必固其根本；欲流之远者，必浚其泉源；思国之安者，必<br /><br />&nbsp;&nbsp;&nbsp;&nbsp;积其德义。源不深而岂望流之远，根不固而何求木之长？德不厚而思国之治，虽<br /><br />&nbsp;&nbsp;&nbsp;&nbsp;在下愚，知其不可，而况于明哲乎！人君当神器之重，居域中之大，将崇极天之<br /><br />&nbsp;&nbsp;&nbsp;&nbsp;峻，永保无疆之休。不念于居安思危，戒贪以俭；德不处其厚，情不胜其欲，斯<br /><br />&nbsp;&nbsp;&nbsp;&nbsp;亦伐根以求木茂，塞源而欲流长者也。凡百元首，承天景命，莫不殷忧而道著，<br /><br />&nbsp;&nbsp;&nbsp;&nbsp;功成而德衰。有善始者实繁，能克终者盖寡，岂其取之易而守之难乎？昔取之而<br /><br />&nbsp;&nbsp;&nbsp;&nbsp;有余，今守之而不足，何也？夫在殷忧必竭诚以待下，既得志则纵情以傲物。竭<br /><br />&nbsp;&nbsp;&nbsp;&nbsp;诚则胡越为一体，傲物则骨肉为行路。虽董之以严刑，振之以威怒，终苟免而不<br /><br />&nbsp;&nbsp;&nbsp;&nbsp;怀仁，貌恭而不心服。怨不在大，可畏惟人。载舟覆舟，所宜深慎。奔车朽索，<br /><br />&nbsp;&nbsp;&nbsp;&nbsp;其可忽乎？君人者，诚能见可欲则思知足以自戒，将有所作则思知止以安人，念<br /><br />&nbsp;&nbsp;&nbsp;&nbsp;高危则思谦冲而自牧，惧满溢则思江海而下百川，乐盘游则思三驱以为度，恐懈<br /><br />&nbsp;&nbsp;&nbsp;&nbsp;怠则思慎始而敬终，虑壅蔽则思虚心以纳下，想谗邪则思正身以黜恶，恩所加则<br /><br />&nbsp;&nbsp;&nbsp;&nbsp;思无因喜以谬赏，罚所及则思无因怒而滥刑。总此十思，弘兹九德，简能而任之，<br /><br />&nbsp;&nbsp;&nbsp;&nbsp;择善而从之。则智者尽其谋，勇者竭其力，仁者播其惠，信者效其忠。文武争驰，<br /><br />&nbsp;&nbsp;&nbsp;&nbsp;君臣无事，可以尽豫游之乐，可以养松乔之寿，鸣琴垂拱，不言而化。何必劳神<br /><br />&nbsp;&nbsp;&nbsp;&nbsp;苦思，代下司职，役聪明之耳目，亏无为之大道哉！<br /><br />&nbsp;&nbsp;&nbsp;&nbsp;其三曰：<br /><br />&nbsp;&nbsp;&nbsp;&nbsp;臣闻《书》曰：“明德慎罚，惟刑恤哉！”《礼》云：“为上易事，为下易<br /><br />&nbsp;&nbsp;&nbsp;&nbsp;知，则刑不烦矣。上多疑则百姓惑，下难知则君长劳矣。”夫上易事，下易知，<br /><br />&nbsp;&nbsp;&nbsp;&nbsp;君长不劳，百姓不惑。故君有一德，臣无二心；上播忠厚之诚，下竭股肱之力，<br /><br />&nbsp;&nbsp;&nbsp;&nbsp;然后太平之基不坠，“康哉”之咏斯起。当今道被华夷，功高宇宙，无思不服，<br /><br />&nbsp;&nbsp;&nbsp;&nbsp;无远不臻。然言尚于简大，志在于明察，刑赏之本，在乎劝善而惩恶。帝王之所<br /><br />&nbsp;&nbsp;&nbsp;&nbsp;以与天下为画一，不以亲疏贵贱而轻重者也。今之刑赏，未必尽然。或申屈在乎<br /><br />&nbsp;&nbsp;&nbsp;&nbsp;好恶，轻重由乎喜怒。遇喜则矜其刑于法中，逢怒则求其罪于事外；所好则钻皮<br /><br />&nbsp;&nbsp;&nbsp;&nbsp;出其毛羽，所恶则洗垢求其瘢痕。瘢痕可求，则刑斯滥矣；毛羽可出，则赏典谬<br /><br />&nbsp;&nbsp;&nbsp;&nbsp;矣。刑滥则小人道长，赏谬则君子道消。小人之恶不惩，君子之善不劝，而望治<br /><br />&nbsp;&nbsp;&nbsp;&nbsp;安刑措，非所闻也。且夫豫暇清谈，皆敦尚于孔、老；威怒所至，则取法于申、<br /><br />&nbsp;&nbsp;&nbsp;&nbsp;韩。直道而行，非无三黜，危人自安，盖亦多矣。故道德之旨未弘，刻薄之风已<br /><br />&nbsp;&nbsp;&nbsp;&nbsp;扇。夫上风既扇，则下生百端，人竞趋时，则宪章不一，稽之王度，实亏君道。<br /><br />&nbsp;&nbsp;&nbsp;&nbsp;昔州黎上下其手，楚国之法遂差；张汤轻重其心，汉朝之刑以弊。人臣之颇僻，<br /><br />&nbsp;&nbsp;&nbsp;&nbsp;犹莫能申其欺罔，况人君之高下，将何以措其手足乎！以睿圣之聪明，无幽微而<br /><br />&nbsp;&nbsp;&nbsp;&nbsp;不烛，岂神有所不达，智有所不通哉？安其所安，不以恤刑为念；乐其所乐，遂<br /><br />&nbsp;&nbsp;&nbsp;&nbsp;忘先笑之变。祸福相倚，吉凶同域，唯人所召，安可不思？顷者责罚稍多，威怒<br /><br />&nbsp;&nbsp;&nbsp;&nbsp;微厉，或以供给不赡，或以人不从欲，皆非致治之所急，实乃骄奢之攸渐。是知<br /><br />&nbsp;&nbsp;&nbsp;&nbsp;贵不与骄期而骄自来，富不与奢期而奢自至，非徒语也。且我之所代，实在有隋，<br /><br />&nbsp;&nbsp;&nbsp;&nbsp;隋氏乱亡之源，圣明之所临照。以隋氏之甲兵，况当今之士马；以隋氏之府储藏，<br /><br />&nbsp;&nbsp;&nbsp;&nbsp;譬今日之资储；以隋氏之户口，校今时之百姓。度长计大，曾何等级？然隋氏以<br /><br />&nbsp;&nbsp;&nbsp;&nbsp;富强而丧败，动之也；我以贫寡而安宁，静之也。静之则安，动之则乱，人皆知<br /><br />&nbsp;&nbsp;&nbsp;&nbsp;之，非隐而难见也，微而难察也。鲜蹈平易之途，多遵覆车之辙，何哉？在于安<br /><br />&nbsp;&nbsp;&nbsp;&nbsp;不思危，治不念乱，存不虑亡之所致也。昔隋氏之未乱，自谓必无乱；隋氏之未<br /><br />&nbsp;&nbsp;&nbsp;&nbsp;亡，自谓必不亡。所以甲兵屡动，徭役不息，至于身将戮辱，竟未悟其灭亡之所<br /><br />&nbsp;&nbsp;&nbsp;&nbsp;由也，可不哀哉！<br /><br />&nbsp;&nbsp;&nbsp;&nbsp;夫鉴形之美恶，必就于止水；鉴国之安危，必取于亡国。《诗》曰：“殷鉴<br /><br />&nbsp;&nbsp;&nbsp;&nbsp;不远，在夏后之世。”又曰：“伐柯伐柯，其则不远。”臣愿当今之动静，思隋<br /><br />&nbsp;&nbsp;&nbsp;&nbsp;氏以为鉴，则存亡治乱，可得而知。若能思其所以危，则安矣；思其所以乱，则<br /><br />&nbsp;&nbsp;&nbsp;&nbsp;治矣；思其所以亡，则存矣。存亡之所在，节嗜欲以从人。省畋游之娱，息靡丽<br /><br />&nbsp;&nbsp;&nbsp;&nbsp;之作，罢不急之务，慎偏听之怒。近忠厚，远便佞，杜悦耳之邪说，听苦口之忠<br /><br />&nbsp;&nbsp;&nbsp;&nbsp;言。去易进之人，贱难得之货。采尧、舜之诽谤，追禹、汤之罪己，惜十家之产，<br /><br />&nbsp;&nbsp;&nbsp;&nbsp;顺百姓之心。近取诸身，恕以待物。思劳谦以受益，不自满以招损。有动则庶类<br /><br />&nbsp;&nbsp;&nbsp;&nbsp;以和，出言而千里斯应，超上德于前载，树风声于后昆。此圣哲之宏规，帝王之<br /><br />&nbsp;&nbsp;&nbsp;&nbsp;盛业，能事斯毕，在乎慎守而已。夫守之则易，取之实难，既得其所以难，岂不<br /><br />&nbsp;&nbsp;&nbsp;&nbsp;能保其所以易？其或保之不固，则骄奢淫u动之也。慎终如始，可不勉欤！《易》<br /><br />&nbsp;&nbsp;&nbsp;&nbsp;云：“君子安不忘危，存不忘亡，治不忘乱，是以身安而国家可保。”诚哉斯言，<br /><br />&nbsp;&nbsp;&nbsp;&nbsp;不可以不深察也。伏惟陛下欲善之志，不减于昔时，闻过必改，少亏于曩日。若<br /><br />&nbsp;&nbsp;&nbsp;&nbsp;能以当今之无事，行畴昔之恭俭，则尽善尽美，固无得而称焉。<br /><br />&nbsp;&nbsp;&nbsp;&nbsp;其四曰：<br /><br />&nbsp;&nbsp;&nbsp;&nbsp;臣闻为国之基，必资于德礼；君子所保，惟在于诚信。诚信立则下无二心，<br /><br />&nbsp;&nbsp;&nbsp;&nbsp;德礼形则远人斯格。然则德礼诚信，国之大纲，在于父子君臣，不可斯须而废也。<br /><br />&nbsp;&nbsp;&nbsp;&nbsp;故孔子曰：“君使臣以礼，臣事君以忠。”又曰：“自古皆有死，人无信不立。”<br /><br />&nbsp;&nbsp;&nbsp;&nbsp;文子曰：“同言而信，信在言前；同令而行，诚在令外。”然则言而不行，言不<br /><br />&nbsp;&nbsp;&nbsp;&nbsp;信也；令而不从，令无诚也。不信之言，无诚之令，为上则败国，为下则危身，<br /><br />&nbsp;&nbsp;&nbsp;&nbsp;虽在颠沛之中，君子所不为也。自王道休明，十有余载，威加海外，万国来庭，<br /><br />&nbsp;&nbsp;&nbsp;&nbsp;仓禀日积，土地日广。然而道德未益厚，仁义未益博者，何哉？由乎待下之情未<br /><br />&nbsp;&nbsp;&nbsp;&nbsp;尽于诚信，虽有善始之勤，未睹克终之美故也。其所由来者渐，非一朝一夕之故。<br /><br />&nbsp;&nbsp;&nbsp;&nbsp;昔贞观之始，闻善若惊，暨五六年间，犹悦以从谏。自兹厥后，渐恶直言，虽或<br /><br />&nbsp;&nbsp;&nbsp;&nbsp;勉强，时有所容，非复曩时之豁如也。謇谔之士，稍避龙鳞；便佞之徒，肆其巧<br /><br />&nbsp;&nbsp;&nbsp;&nbsp;辩。谓同心者为朋党，谓告讦者为至公，谓强直者为擅权，谓忠谠者为诽谤。谓<br /><br />&nbsp;&nbsp;&nbsp;&nbsp;之朋党，虽忠信而可疑；谓之至公，虽矫伪而无咎。强直者畏擅权之议，忠谠者<br /><br />&nbsp;&nbsp;&nbsp;&nbsp;虑诽谤之尤。至于窃斧生疑，投杼致惑，正人不得尽其言，大臣莫能与之诤。荧<br /><br />&nbsp;&nbsp;&nbsp;&nbsp;惑视听，郁于大道，妨化损德，其在兹乎？故孔子恶利口之覆邦家，盖为此也。<br /><br />&nbsp;&nbsp;&nbsp;&nbsp;且君子小人，貌同心异。君子掩人之恶，扬人之善，临难无苟免，杀身以成仁。<br /><br />&nbsp;&nbsp;&nbsp;&nbsp;小人不耻不仁，不畏不义，唯利之所在，危人以自安。夫苟在危人，则何所不至。<br /><br />&nbsp;&nbsp;&nbsp;&nbsp;今将求致治，必委之于君子；事有得失，或访之于小人。其待君子也，则敬而疏；<br /><br />&nbsp;&nbsp;&nbsp;&nbsp;遇小人也，必轻而狎。狎则言无不尽，疏则情或不通。是誉毁在于小人，刑罚加<br /><br />&nbsp;&nbsp;&nbsp;&nbsp;于君子，实兴丧所在，亦安危所系，可不慎哉！夫中智之人，岂无小慧，然才非<br /><br />&nbsp;&nbsp;&nbsp;&nbsp;经国，虑不及远，虽竭力尽诚，犹未免于倾败；况内怀奸利，承颜顺旨，其为患<br /><br />&nbsp;&nbsp;&nbsp;&nbsp;祸，不亦深乎？故孔子曰：“君子或有不仁者焉，未见小人而仁者。”然则君子<br /><br />&nbsp;&nbsp;&nbsp;&nbsp;不能无小恶，恶不积，无妨于正道；小人或时有小善，善不积，不足以立忠。今<br /><br />&nbsp;&nbsp;&nbsp;&nbsp;谓之善人矣，复虑其有不信，何异夫立直木而疑其影之不直乎？虽竭精神，劳思<br /><br />&nbsp;&nbsp;&nbsp;&nbsp;虑，其不可亦已明矣。<br /><br />&nbsp;&nbsp;&nbsp;&nbsp;夫君能尽礼，臣得竭忠，必在于内外无私，上下相信。上不信则无以使下，<br /><br />&nbsp;&nbsp;&nbsp;&nbsp;下不信则无以事上。信之为义，大矣哉！故自天v之，吉无不利。昔齐桓公问于<br /><br />&nbsp;&nbsp;&nbsp;&nbsp;管仲曰：“吾欲酒腐于爵，肉腐于俎，得无害于霸乎？”管仲曰：“此极非其善<br /><br />&nbsp;&nbsp;&nbsp;&nbsp;者，然亦无害霸也。”公曰：“何如而害霸乎？”曰：“不能知人，害霸也；知<br /><br />&nbsp;&nbsp;&nbsp;&nbsp;而不能用，害霸也；用而不能信，害霸也；既信而又使小人参之，害霸也。”晋<br /><br />&nbsp;&nbsp;&nbsp;&nbsp;中行穆伯攻鼓，经年而不能下，馈间伦曰：“鼓之啬夫，间伦知之，请无疲士大<br /><br />&nbsp;&nbsp;&nbsp;&nbsp;夫而鼓可得。”穆伯不应。左右曰：“不折一戟，不伤一卒，而鼓可得，君奚为<br /><br />&nbsp;&nbsp;&nbsp;&nbsp;不取？”穆伯曰：“间伦之为人也，佞而不仁。若间伦下之，吾不可以不赏。赏<br /><br />&nbsp;&nbsp;&nbsp;&nbsp;之，是赏佞人也。佞人得志，是使晋国之士舍仁而为佞，虽得鼓，将何用之？”<br /><br />&nbsp;&nbsp;&nbsp;&nbsp;夫穆伯列国大夫，管仲霸者之佐，犹慎于信任，远避佞人也如此，况乎为四海之<br /><br />&nbsp;&nbsp;&nbsp;&nbsp;大君，应千龄之上圣，而可使巍巍之盛德，复将有所间然乎？若欲令君子小人是<br /><br />&nbsp;&nbsp;&nbsp;&nbsp;非不杂，必怀之以德，待之以信，厉之以义，节之以礼，然后善善而恶恶，审罚<br /><br />&nbsp;&nbsp;&nbsp;&nbsp;而明赏，则小人绝其佞邪，君子自强不息。无为之化，何远之有？善善而不能进，<br /><br />&nbsp;&nbsp;&nbsp;&nbsp;恶恶而不能去，罚不及于有罪，赏不加于有功，则危亡之期，或未可保。永锡祚<br /><br />&nbsp;&nbsp;&nbsp;&nbsp;胤，将何望哉？<br /><br />&nbsp;&nbsp;&nbsp;&nbsp;太宗手诏嘉美，优纳之。尝谓长孙无忌曰：“朕即位之初，上书者或言‘人<br /><br />&nbsp;&nbsp;&nbsp;&nbsp;主必须威权独运，不得委任群下’；或欲耀兵振武，慑服四夷。唯有魏徵劝朕<br /><br />&nbsp;&nbsp;&nbsp;&nbsp;‘偃革兴文，布德施惠，中国既安，远人自服’。朕从其语，天下大宁。绝域君<br /><br />&nbsp;&nbsp;&nbsp;&nbsp;长，皆来朝贡，九夷重译，相望于道。此皆魏徵之力也。”<br /><br />&nbsp;&nbsp;&nbsp;&nbsp;太宗尝嫌上封者众，不近事实，欲加黜责。徵奏曰：“古者立诽谤之木，欲<br /><br />&nbsp;&nbsp;&nbsp;&nbsp;闻己过。今之封事，谤木之流也。陛下思闻得失，祗可恣其陈道。若所言衷，则<br /><br />&nbsp;&nbsp;&nbsp;&nbsp;有益于陛下；若不衷，无损于国家。”太宗曰：“此言是也。”并劳而遣之。后<br /><br />&nbsp;&nbsp;&nbsp;&nbsp;太宗在洛阳宫，幸积翠池，宴群臣，酒酣各赋一事。太宗赋《尚书》曰：“日昃<br /><br />&nbsp;&nbsp;&nbsp;&nbsp;玩百篇，临灯披《五典》。夏康既逸豫，商辛亦流湎。恣情昏主多，克己明君鲜。<br /><br />&nbsp;&nbsp;&nbsp;&nbsp;灭身资累恶，成名由积善。”徵赋西汉曰：“受降临轵道，争长趣鸿门。驱传渭<br /><br />&nbsp;&nbsp;&nbsp;&nbsp;桥上，观兵细柳屯。夜宴经柏谷，朝游出杜原。终藉叔孙礼，方知皇帝尊。”太<br /><br />&nbsp;&nbsp;&nbsp;&nbsp;宗曰：“魏徵每言，必约我以礼也。”寻以修定《五礼》，当封一子为县男，请<br /><br />&nbsp;&nbsp;&nbsp;&nbsp;让孤兄子叔慈。太宗怆然曰：“卿之此心，可以励俗。”遂许之。十二年，礼部<br /><br />&nbsp;&nbsp;&nbsp;&nbsp;尚书王奏言：“三品以上遇亲王于途，皆降乘，违法申敬，有乖仪准。”太宗<br /><br />&nbsp;&nbsp;&nbsp;&nbsp;曰：“卿辈皆自崇贵，卑我儿子乎？”徵进曰：“自古迄兹，亲王班次三公之下。<br /><br />&nbsp;&nbsp;&nbsp;&nbsp;今三品皆曰天子列卿及八座之长，为王降乘，非王所宜当也。求诸故事，则无可<br /><br />&nbsp;&nbsp;&nbsp;&nbsp;凭；行之于今，又乖国宪。”太宗曰：“国家所以立太子者，拟以为君也。然则<br /><br />&nbsp;&nbsp;&nbsp;&nbsp;人之修短，不在老少，设无太子，则母弟次立。以此而言，安得轻我子耶？”徵<br /><br />&nbsp;&nbsp;&nbsp;&nbsp;曰：“殷家尚质，有兄终弟及之义；自周以降，立嫡必长，所以绝庶孽之窥觎，<br /><br />&nbsp;&nbsp;&nbsp;&nbsp;塞祸乱之源本，有国者之所深慎。”于是遂可奏。会皇孙诞育，召公卿赐宴，<br /><br />&nbsp;&nbsp;&nbsp;&nbsp;太宗谓侍臣曰：“贞观以前，从我平定天下，周旋艰险，玄龄之功，无所与让。<br /><br />&nbsp;&nbsp;&nbsp;&nbsp;贞观之后，尽心于我，献纳忠谠，安国利民，犯颜正谏，匡朕之违者，唯魏徵而<br /><br />&nbsp;&nbsp;&nbsp;&nbsp;已。古之名臣，何以加也！”于是亲解佩刀以赐二人。<br /><br />&nbsp;&nbsp;&nbsp;&nbsp;徵以戴圣《礼记》编次不伦，遂为《类礼》二十卷，以类相从，削其重复，<br /><br />&nbsp;&nbsp;&nbsp;&nbsp;采先儒训注，择善从之，研精覃思，数年而毕。太宗览而善之，赐物一千段，录<br /><br />&nbsp;&nbsp;&nbsp;&nbsp;数本以赐太子及诸王，仍藏之秘府。<br /><br />&nbsp;&nbsp;&nbsp;&nbsp;先是，遣使诣西域立叶护可汗，未还，又遣使多赍金银帛历诸国市马。徵谏<br /><br />&nbsp;&nbsp;&nbsp;&nbsp;曰：“今以立可汗为名，可汗未定，即诣诸国市马，彼必以为意在市马，不为专<br /><br />&nbsp;&nbsp;&nbsp;&nbsp;意立可汗。可汗得立，则不甚怀恩。诸蕃闻之，以为中国薄义重利，未必得马，<br /><br />&nbsp;&nbsp;&nbsp;&nbsp;而失义矣。昔汉文有献千里马者，曰：吾凶行日三十里，吉行五十里，銮舆在前，<br /><br />&nbsp;&nbsp;&nbsp;&nbsp;属车在后，吾独乘千里马将安之？乃赏其道里所费而返之。汉光武有献千里马及<br /><br />&nbsp;&nbsp;&nbsp;&nbsp;宝剑者，马以驾鼓车，剑以赐骑士。陛下凡所施为，皆邈逾三王之上，奈何至于<br /><br />&nbsp;&nbsp;&nbsp;&nbsp;此事，欲为孝文、光武之下乎？又魏文帝欲求市西域大珠，苏则曰：‘若陛下惠<br /><br />&nbsp;&nbsp;&nbsp;&nbsp;及四海，则不求自至，求而得之，不足为贵也。’陛下纵不能慕汉文之高行，可<br /><br />&nbsp;&nbsp;&nbsp;&nbsp;不畏苏则之言乎？”太宗纳其言而止。时公卿大臣并请封禅，唯徵以为不可。太<br /><br />&nbsp;&nbsp;&nbsp;&nbsp;宗曰：“朕欲卿极言之。岂功不高耶？德不厚耶？诸夏未治安耶？远夷不慕义耶？<br /><br />&nbsp;&nbsp;&nbsp;&nbsp;嘉瑞不至耶？年谷不登耶？何为而不可？”对曰：“陛下功则高矣，而民未怀惠；<br /><br />&nbsp;&nbsp;&nbsp;&nbsp;德虽厚矣，而泽未滂流；诸夏虽安，未足以供事；远夷慕义，无以供其求；符瑞<br /><br />&nbsp;&nbsp;&nbsp;&nbsp;虽臻，W罗犹密；积岁丰稔，仓廪尚虚，此臣所以窃谓未可。臣未能远譬，且借<br /><br />&nbsp;&nbsp;&nbsp;&nbsp;喻于人。今有人十年长患，疗治且愈，此人应皮骨仅存，便欲使负米一石，日行<br /><br />&nbsp;&nbsp;&nbsp;&nbsp;百里，必不可得。隋氏之乱，非止十年，陛下为之良医，疾苦虽已V安，未甚充<br /><br />&nbsp;&nbsp;&nbsp;&nbsp;实，告成天地，臣窃有疑。且陛下东封，万国咸萃，要荒之外，莫不奔走。今自<br /><br />&nbsp;&nbsp;&nbsp;&nbsp;伊、洛以东，暨乎海岱，灌莽巨泽，苍茫千里，人烟断绝，鸡犬不闻，道路萧条，<br /><br />&nbsp;&nbsp;&nbsp;&nbsp;进退艰阻，岂可引彼夷狄，示以虚弱？竭财以赏，未厌远人之望；重加给复，不<br /><br />&nbsp;&nbsp;&nbsp;&nbsp;偿百姓之劳。或遇水旱之灾，风雨之变，庸夫横议，悔不可追。岂独臣之恳诚，<br /><br />&nbsp;&nbsp;&nbsp;&nbsp;亦有舆人之诵。”太宗不能夺。是后，右仆射缺，欲拜之，徵固让乃止。及皇太<br /><br />&nbsp;&nbsp;&nbsp;&nbsp;子承乾不修德业，魏王泰宠爱日隆，内外庶僚，并有疑议。太宗闻而恶之，谓侍<br /><br />&nbsp;&nbsp;&nbsp;&nbsp;臣曰：“当今朝臣忠謇，无逾魏徵，我遣傅皇太子，用绝天下之望。”十六年，<br /><br />&nbsp;&nbsp;&nbsp;&nbsp;拜太子太师，知门下省事如故。徵自陈有疾，诏答曰：“汉之太子，四皓为助，<br /><br />&nbsp;&nbsp;&nbsp;&nbsp;我之赖公，即其义也。知公疾病，可卧护之。”其年，称绵罚中使相望。徵<br /><br />&nbsp;&nbsp;&nbsp;&nbsp;宅先无正寝，太宗欲为小殿，辍其材为徵营构，五日而成，遣中使赍素褥布被而<br /><br />&nbsp;&nbsp;&nbsp;&nbsp;赐之，遂其所尚也。及病笃，舆驾再幸其第，抚之流涕，问所欲言，徵曰：“嫠<br /><br />&nbsp;&nbsp;&nbsp;&nbsp;不恤纬而忧宗周之亡。”后数日，太宗夜梦徵若平生，及旦而奏徵薨，时年六十<br /><br />&nbsp;&nbsp;&nbsp;&nbsp;四。太宗亲临恸哭，废朝五日，赠司空、相州都督，谥曰文贞。给羽葆鼓吹、班<br /><br />&nbsp;&nbsp;&nbsp;&nbsp;剑四十人，赙绢布千段、米粟千石，陪葬昭陵。及将祖载，徵妻裴氏曰：“徵平<br /><br />&nbsp;&nbsp;&nbsp;&nbsp;生俭素，今以一品礼葬，羽仪甚盛，非亡者之志。”悉辞不受，竟以布车载柩，<br /><br />&nbsp;&nbsp;&nbsp;&nbsp;无文彩之饰。太宗登苑西楼，望丧而哭，诏百官送出郊外。帝亲制碑文，并为书<br /><br />&nbsp;&nbsp;&nbsp;&nbsp;石。其后追思不已，赐其实封九百户。尝临朝谓侍臣曰：“夫以铜为镜，可以正<br /><br />&nbsp;&nbsp;&nbsp;&nbsp;衣冠；以古为镜，可以知兴替；以人为镜，可以明得失。朕常保此三镜，以防己<br /><br />&nbsp;&nbsp;&nbsp;&nbsp;过。今魏徵殂逝，遂亡一镜矣！徵亡后，朕遣人至宅，就其书函得表一纸，始立<br /><br />&nbsp;&nbsp;&nbsp;&nbsp;表草，字皆难识，唯前有数行，稍可分辩，云：‘天下之事，有善有恶，任善人<br /><br />&nbsp;&nbsp;&nbsp;&nbsp;则国安，用恶人则国乱。公卿之内，情有爱憎，憎者唯见其恶，爱者唯见其善。<br /><br />&nbsp;&nbsp;&nbsp;&nbsp;爱憎之间，所宜详慎，若爱而知其恶，憎而知其善，去邪勿疑，任贤勿贰，可以<br /><br />&nbsp;&nbsp;&nbsp;&nbsp;兴矣。’其遗表如此，然在朕思之，恐不免斯事。公卿侍臣，可书之于笏，知而<br /><br />&nbsp;&nbsp;&nbsp;&nbsp;必谏也。”徵状貌不逾中人，而素有胆智，每犯颜进谏，虽逢王赫斯怒，神色不<br /><br />&nbsp;&nbsp;&nbsp;&nbsp;移。尝密荐中书侍郎杜正伦及吏部尚书侯君集有宰相之材。徵卒后，正伦以罪黜，<br /><br />&nbsp;&nbsp;&nbsp;&nbsp;君集犯逆伏诛，太宗始疑徵阿党。徵又自录前后谏诤言辞往复以示史官起居郎褚<br /><br />&nbsp;&nbsp;&nbsp;&nbsp;遂良，太宗知之，愈不悦。先许以衡山公主降其长子叔玉，于是手诏停婚，顾其<br /><br />&nbsp;&nbsp;&nbsp;&nbsp;家渐衰矣。徵四子，叔琬、叔U、叔瑜。叔玉袭爵国公，官至光禄少卿；叔瑜至<br /><br />&nbsp;&nbsp;&nbsp;&nbsp;潞州刺史，叔U礼部侍郎，则天时为酷吏所杀。神龙初，继封叔玉子膺为郑国公。<br /><br />&nbsp;&nbsp;&nbsp;&nbsp;叔瑜子华，开元初太子右庶子。<br /><br />&nbsp;&nbsp;&nbsp;&nbsp;史臣曰：臣尝读汉史《刘更生传》，见其上书论王氏擅权，恐移运祚，汉成<br /><br />&nbsp;&nbsp;&nbsp;&nbsp;不悟，更生徘徊伊郁，极言而不顾祸患，何匡益忠尽也如此！当更生时，谏者甚<br /><br />&nbsp;&nbsp;&nbsp;&nbsp;多。如谷永、杨兴之上言，图为奸利，与贼臣为乡导，梅福、王吉之言，虽近古<br /><br />&nbsp;&nbsp;&nbsp;&nbsp;道，未切事情。则纳谏任贤，讵宜容易！臣尝阅《魏公故事》，与文皇讨论政术，<br /><br />&nbsp;&nbsp;&nbsp;&nbsp;往复应对，凡数十万言。其匡过弼违，能近取譬，博约连类，皆前代诤臣之不至<br /><br />&nbsp;&nbsp;&nbsp;&nbsp;者。其实根于道义，发为律度，身正而心劲，上不负时主，下不阿权幸，中不侈<br /><br />&nbsp;&nbsp;&nbsp;&nbsp;亲族，外不为朋党，不以逢时改节，不以图位卖忠。所载章疏四篇，可为万代王<br /><br />&nbsp;&nbsp;&nbsp;&nbsp;者法。虽汉之刘向、魏之徐邈、晋之山涛、宋之谢F，才则才矣，比文贞之雅道，<br /><br />&nbsp;&nbsp;&nbsp;&nbsp;不有遗行乎？前代诤臣，一人而已。<br /><br />&nbsp;&nbsp;&nbsp;&nbsp;赞曰：智者不谏，谏或不智。智者尽言，国家之利。郑公达节，才周经济。<br /><br />&nbsp;&nbsp;&nbsp;&nbsp;太宗用之，子孙长世。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2944);">加入书签</a><a
                        href="2943.html">上一页</a>&larr;<a href="index.html">返回列表</a>&rarr;<a
                            href="2945.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2943.html"; var next_page = "2945.html"; var index_page = "index.html"; var sortid = "9"; var article_id = "45"; var chapter_id = "2944"; var articlename = "旧唐书"; var chaptername = " 卷七十一 列传第二十一"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>