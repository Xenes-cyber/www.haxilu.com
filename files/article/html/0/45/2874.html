<!DOCTYPE html>
<html>
<head>
<meta charset="gbk" />
<title>旧唐书- 卷五 本纪第五-在线阅读-哈西文学网</title>
<meta name="keywords" content="刘d，旧唐书， 卷五 本纪第五全文， 卷五 本纪第五在线阅读 哈西文学网" />
<meta name="description" content="哈西文学网提供刘d的旧唐书  卷五 本纪第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2874.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2874.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 本纪第五</h1>
            <div class="link xb">
                <a href="2873.html">上一页</a>&larr;<a href="index.html">返回列表</a>&rarr;<a
                    href="2875.html">下一页</a></div>			
            <div id="BookText">&nbsp;&nbsp;&nbsp;&nbsp;◎高宗下<br /><br />&nbsp;&nbsp;&nbsp;&nbsp;麟德三年春正月戊辰朔，车驾至泰山顿。是日亲祀昊天上帝于封祀坛，以高<br /><br />&nbsp;&nbsp;&nbsp;&nbsp;祖、太宗配飨。己巳，帝升山行封禅之礼。庚午，禅于社首，祭皇地o，以太穆<br /><br />&nbsp;&nbsp;&nbsp;&nbsp;太皇太后、文德皇太后配飨；皇后为亚献，越国太妃燕氏为终献。辛未，御降禅<br /><br />&nbsp;&nbsp;&nbsp;&nbsp;坛。<br /><br />&nbsp;&nbsp;&nbsp;&nbsp;壬申，御朝觐坛受朝贺。改麟德三年为乾封元年，诸行从文武官及朝觐华戎<br /><br />&nbsp;&nbsp;&nbsp;&nbsp;岳牧、致仕老人朝朔望者，三品已上赐爵二等，四品已下、七品以上加阶，八品<br /><br />&nbsp;&nbsp;&nbsp;&nbsp;已下加一阶，勋一转。诸老人百岁已上版授下州刺史，妇人郡君；九十、八十节<br /><br />&nbsp;&nbsp;&nbsp;&nbsp;级。齐州给复一年半，管岳县二年。所历之处，无出今年租赋。乾封元年正月五<br /><br />&nbsp;&nbsp;&nbsp;&nbsp;日已前，大赦天下，赐T七日。癸酉，宴群臣，陈《九部乐》，赐物有差，日<br /><br />&nbsp;&nbsp;&nbsp;&nbsp;i而罢。丙子，皇太子弘设会。丁丑，以前恩薄，普进爵及阶勋等。男子赐古爵。<br /><br />&nbsp;&nbsp;&nbsp;&nbsp;兖州界置紫云。仙鹤、万岁观，封峦、非烟、重轮三寺。天下诸州署观、寺一所。<br /><br />&nbsp;&nbsp;&nbsp;&nbsp;丙戌，发自泰山。甲午，次曲阜县，幸孔子庙。追赠太师，增修祠宇，以少牢致<br /><br />&nbsp;&nbsp;&nbsp;&nbsp;祭。其褒圣侯德伦子孙，并免赋役。<br /><br />&nbsp;&nbsp;&nbsp;&nbsp;二月己未，次亳州。幸老君庙，追号曰太上玄元皇帝，创造祠堂。其庙置令、<br /><br />&nbsp;&nbsp;&nbsp;&nbsp;丞各一员。改谷阳县为真源县，县内宗姓特给复一年。夏四月甲辰，车驾至自泰<br /><br />&nbsp;&nbsp;&nbsp;&nbsp;山，先谒太庙而后入。五月庚寅，改铸乾封泉宝钱。六月壬寅，高丽莫离支盖苏<br /><br />&nbsp;&nbsp;&nbsp;&nbsp;文死。其子男生继其父位，为其弟男建所逐，使其子献诚诣阙请降，诏左骁卫大<br /><br />&nbsp;&nbsp;&nbsp;&nbsp;将军契何力率兵以应接之。秋七月乙丑，徙封殷王旭轮为豫王。庚午，左侍极、<br /><br />&nbsp;&nbsp;&nbsp;&nbsp;检校右相、嘉兴子陆敦信缘老病乞辞机揆，拜大司成，兼知左侍极。大司宪兼检<br /><br />&nbsp;&nbsp;&nbsp;&nbsp;校右中护刘仁轨兼右相、检校右中护。八月辛丑，兼司元太常伯、兼检校左相、<br /><br />&nbsp;&nbsp;&nbsp;&nbsp;钜鹿男窦德玄卒。丁未，杀司卫少卿武惟良、淄州刺史武怀运，仍改姓蝮氏。冬<br /><br />&nbsp;&nbsp;&nbsp;&nbsp;十月己酉，命司空、英国公尬辽东道行军大总管，以伐高丽。<br /><br />&nbsp;&nbsp;&nbsp;&nbsp;二年春正月丁丑，以去冬至于是月无雨雪，避正殿，减膳，亲录囚徒。罢乾<br /><br />&nbsp;&nbsp;&nbsp;&nbsp;封钱，复行开元通宝钱。二月戊戌，涪陵郡王洲啊Ｐ脸螅改万年宫依旧名九成<br /><br />&nbsp;&nbsp;&nbsp;&nbsp;宫。夏六月乙卯，西台侍郎杨武，西台侍郎、道国公、检校太子左中护戴至德，<br /><br />&nbsp;&nbsp;&nbsp;&nbsp;正谏议大夫、检校东台侍郎、安平郡公李安期，东台侍郎张文，并同东西台三<br /><br />&nbsp;&nbsp;&nbsp;&nbsp;品。秋八月己丑朔，日有蚀之。丙辰，东台侍郎李安期出为荆州大都督府长史。<br /><br />&nbsp;&nbsp;&nbsp;&nbsp;三年春正月庚寅，诏缮工大监兼瀚海都护刘审礼为西域道安抚大使。壬子，<br /><br />&nbsp;&nbsp;&nbsp;&nbsp;以右相刘仁轨为辽东道副大总管。二月戊午，辽东道破薛贺水五万人，阵斩首五<br /><br />&nbsp;&nbsp;&nbsp;&nbsp;千余级，获生口三万余人，器械牛马不可胜计。丙寅，以明堂制度历代不同，汉、<br /><br />&nbsp;&nbsp;&nbsp;&nbsp;魏以还，弥更讹舛，遂增损古今，新制其图。下诏大赦，改元为总章元年。二月<br /><br />&nbsp;&nbsp;&nbsp;&nbsp;戊寅，幸九成宫。己卯，分长安、万年置乾封、明堂二县，分理于京城之中。癸<br /><br />&nbsp;&nbsp;&nbsp;&nbsp;未，皇太子弘释奠于国学。赠颜回太子少师，曾参太子少保。<br /><br />&nbsp;&nbsp;&nbsp;&nbsp;夏四月丙辰，有彗星见于毕、昴之间。乙丑，上避正殿，减膳，诏内外群官<br /><br />&nbsp;&nbsp;&nbsp;&nbsp;各上封事，极言过失。于是群臣上言：“星虽孛而光芒小，此非国眚，不足上劳<br /><br />&nbsp;&nbsp;&nbsp;&nbsp;圣虑，请御正殿，复常馔。”帝曰：“朕获奉宗庙，抚临亿兆，谪见于天，诫朕<br /><br />&nbsp;&nbsp;&nbsp;&nbsp;之不德也，当责躬修德以禳之。”群臣复进曰：“星孛于东北，此高丽将灭之征。”<br /><br />&nbsp;&nbsp;&nbsp;&nbsp;帝曰：“高丽百姓，即朕之百姓也。既为万国之主，岂可推过于小蕃！”竟不<br /><br />&nbsp;&nbsp;&nbsp;&nbsp;从所请。乙亥，彗星灭。辛巳，西台侍郎杨武卒。秋八月癸酉，至自九成宫。九<br /><br />&nbsp;&nbsp;&nbsp;&nbsp;月癸巳，司空、英国公奁聘呃觯拔平壤城，擒其王高藏及其大臣男建等以归。<br /><br />&nbsp;&nbsp;&nbsp;&nbsp;境内尽降，其城一百七十，户六十九万七千，以其地为安东都护府，分置四十二<br /><br />&nbsp;&nbsp;&nbsp;&nbsp;州。<br /><br />&nbsp;&nbsp;&nbsp;&nbsp;二年春正月，封诸王嫡子皆为郡王。二月，东台侍郎、同东西台三品兼知左<br /><br />&nbsp;&nbsp;&nbsp;&nbsp;史事张文署位，始入衔。三月，东台侍郎郝处俊同东西台三品。癸酉，皇后亲<br /><br />&nbsp;&nbsp;&nbsp;&nbsp;祀先蚕。夏四月乙酉，幸九成宫。置司列少常伯、司戎少常伯各两员。<br /><br />&nbsp;&nbsp;&nbsp;&nbsp;五月庚子，移高丽户二万八千二百，车一千八十乘，牛三千三百头，马二千<br /><br />&nbsp;&nbsp;&nbsp;&nbsp;九百匹，驼六十头，将入内地，莱、营二州般次发遣，量配于江、淮以南及山南、<br /><br />&nbsp;&nbsp;&nbsp;&nbsp;并、凉以西诸州空闲处安置。六月戊申朔，日有蚀之。括州大风雨，海水泛溢永<br /><br />&nbsp;&nbsp;&nbsp;&nbsp;嘉、安固二县城郭，漂百姓宅六千八百四十三区，溺杀人九千七十、牛五百头，<br /><br />&nbsp;&nbsp;&nbsp;&nbsp;损田苗四千一百五十顷。冀州大水，漂坏居人庐舍数千家。并遣使赈给。秋七月，<br /><br />&nbsp;&nbsp;&nbsp;&nbsp;剑南益、泸、`、茂、陵、邛、雅、绵、翼、维、始、简、资、荣、隆、果、梓、<br /><br />&nbsp;&nbsp;&nbsp;&nbsp;普、遂等一十九州旱，百姓乏绝，总三十六万七千六百九十户，遣司珍大夫路励<br /><br />&nbsp;&nbsp;&nbsp;&nbsp;行存问赈贷，癸巳，冀州大都督府奏，自六月十三日夜降雨，至二十日水深五尺，<br /><br />&nbsp;&nbsp;&nbsp;&nbsp;其夜暴水深一丈已上，坏屋一万四千三百九十区，害田四千四百九十六顷。遣右<br /><br />&nbsp;&nbsp;&nbsp;&nbsp;卫大将军、凉国公契何力为驾海道行军大总管。秋八月甲戌，改瀚海都护府为<br /><br />&nbsp;&nbsp;&nbsp;&nbsp;安北都护府。<br /><br />&nbsp;&nbsp;&nbsp;&nbsp;九月己亥，发自九成宫。壬寅，停华林顿，大L于岐。乙巳，至岐州。高祖<br /><br />&nbsp;&nbsp;&nbsp;&nbsp;初仕隋为扶风太守，故曲赦岐州管内。高祖时胥徒随材擢用，赐高年衣物粟帛各<br /><br />&nbsp;&nbsp;&nbsp;&nbsp;有差。冬十月丁巳，至自九成宫。十一月庚辰，发九州人夫，转发太原仓米粟入<br /><br />&nbsp;&nbsp;&nbsp;&nbsp;京。丁亥，徙封豫王旭轮为冀王，仍令单名轮。十二月戊申，司空、太子太师、<br /><br />&nbsp;&nbsp;&nbsp;&nbsp;英国公揶啊Ｊ嵌无雪。<br /><br />&nbsp;&nbsp;&nbsp;&nbsp;三年春正月丁丑，右相、乐成男刘仁轨致仕。辛卯，列辽东地为州县。二月<br /><br />&nbsp;&nbsp;&nbsp;&nbsp;戊申，以旱，亲录囚徒，祈祷名山大川。癸丑，日色出如赭。三月甲戌朔，大赦<br /><br />&nbsp;&nbsp;&nbsp;&nbsp;天下，改元为咸亨元年。三月丁丑，改蓬莱宫为含元殿。壬辰，太子少师、同东<br /><br />&nbsp;&nbsp;&nbsp;&nbsp;西台三品许敬宗致仕。<br /><br />&nbsp;&nbsp;&nbsp;&nbsp;夏四月，吐蕃寇陷白州等一十八州，又与于阗合众袭龟兹拨换城，陷之。罢<br /><br />&nbsp;&nbsp;&nbsp;&nbsp;安西四镇。辛亥，以右威卫大将军薛仁贵为逻娑道行军大总管，右卫员外大将军<br /><br />&nbsp;&nbsp;&nbsp;&nbsp;阿史那道真、左卫将军郭待封为副，领兵五万以击吐蕃。庚午，幸九成宫。雍州<br /><br />&nbsp;&nbsp;&nbsp;&nbsp;大雨雹。<br /><br />&nbsp;&nbsp;&nbsp;&nbsp;五月丙戌，诏曰：“诸州县孔子庙堂及学馆有破坏并先来未造者，遂使生徒<br /><br />&nbsp;&nbsp;&nbsp;&nbsp;无肄业之所，先师阙奠祭之仪，久致飘露，深非敬本。宜令所司速事营造。”六<br /><br />&nbsp;&nbsp;&nbsp;&nbsp;月壬寅朔，日有蚀之。秋七月戊子，前西台侍郎李敬玄起复本职，仍依旧同东西<br /><br />&nbsp;&nbsp;&nbsp;&nbsp;台三品。薛仁贵、郭待封至大非川，为吐蕃大将论钦陵所袭，大败，仁贵等并坐<br /><br />&nbsp;&nbsp;&nbsp;&nbsp;除名。吐谷浑全国尽没，唯慕容诺曷钵及其亲信数千帐内属，仍徙于灵州界。八<br /><br />&nbsp;&nbsp;&nbsp;&nbsp;月甲子，至自九成宫。梁州都督、赵王福薨。丙寅，以久旱，避正殿，尚食减膳。<br /><br />&nbsp;&nbsp;&nbsp;&nbsp;九月甲申，卫国夫人杨氏薨，赠鲁国夫人，谥曰忠烈。闰月壬子，故赠司徒、周<br /><br />&nbsp;&nbsp;&nbsp;&nbsp;忠孝公士赠太尉、太子太师、太原郡王，赠鲁国忠烈太夫人赠太原王妃。甲寅，<br /><br />&nbsp;&nbsp;&nbsp;&nbsp;葬太原王妃，京官文武九品已上及外命妇，送至便桥宿次。<br /><br />&nbsp;&nbsp;&nbsp;&nbsp;冬十月癸酉，大雪，平地三尺余，行人冻死者赠帛给棺木。令雍、同、华州<br /><br />&nbsp;&nbsp;&nbsp;&nbsp;贫窭之家，有年十五已下不能存活者，听一切任人收养为男女，充驱使，皆不得<br /><br />&nbsp;&nbsp;&nbsp;&nbsp;将为奴婢。丙申，太子右中护兼摄正谏大夫、同东西台三品赵仁本为左肃机，罢<br /><br />&nbsp;&nbsp;&nbsp;&nbsp;知政事。十二月庚寅，诸司及百官各复旧名。是岁，天下四十余州旱及霜虫，百<br /><br />&nbsp;&nbsp;&nbsp;&nbsp;姓饥乏，关中尤甚。诏令任往诸州逐食，仍转江南租米以赈给之。<br /><br />&nbsp;&nbsp;&nbsp;&nbsp;二年春正月乙巳，幸东都。留皇太子弘于京监国，令侍臣戴至德、张文、<br /><br />&nbsp;&nbsp;&nbsp;&nbsp;李敬玄等辅之。唯以阎立本、郝处俊从。甲子，至东都。二月丁亥，雍州人梁金<br /><br />&nbsp;&nbsp;&nbsp;&nbsp;柱请出钱三千贯赈济贫人。夏四月戊子，大风折木。六月戊寅，左散骑常侍兼检<br /><br />&nbsp;&nbsp;&nbsp;&nbsp;校秘书、太子宾客、周国公武敏之以罪复本姓贺兰氏，除名，流雷州。丁亥，以<br /><br />&nbsp;&nbsp;&nbsp;&nbsp;旱，亲录囚徒。秋九月，地震。司徒、潞州刺史、徐王元礼薨。冬十月，搜扬明<br /><br />&nbsp;&nbsp;&nbsp;&nbsp;达礼乐之士。十一月甲午朔，日有蚀之。庚戌，幸许、汝等州教习。癸酉，冬狩，<br /><br />&nbsp;&nbsp;&nbsp;&nbsp;校猎于许州叶县昆水之阳。十二月丙戌，还东都。<br /><br />&nbsp;&nbsp;&nbsp;&nbsp;三年春正月辛丑，发梁、益等一十八州兵，募五千三百人，遣右卫副率梁积<br /><br />&nbsp;&nbsp;&nbsp;&nbsp;寿往姚州击叛蛮。辛未，制雍、洛二州人听任本州官。二月己卯，侍中、永安郡<br /><br />&nbsp;&nbsp;&nbsp;&nbsp;公姜恪卒于河西镇守。<br /><br />&nbsp;&nbsp;&nbsp;&nbsp;夏四月戊寅，幸合璧宫。壬午，于水南教旗。上问中书令阎立本、黄门侍郎<br /><br />&nbsp;&nbsp;&nbsp;&nbsp;郝处俊：“伊尹负鼎俎于汤，应是补缉时政，不知铸鼎所缘，复在何国？将为国<br /><br />&nbsp;&nbsp;&nbsp;&nbsp;之重器，历代传宝？”阎立本以古义对。五月乙未，五品已上改赐新鱼袋，并饰<br /><br />&nbsp;&nbsp;&nbsp;&nbsp;以银；三品已上各赐金装刀子、砺石一具。六月丙子，于洛州柏崖置仓。八月壬<br /><br />&nbsp;&nbsp;&nbsp;&nbsp;子，特进、高阳郡公许敬宗卒。九月乙卯，冀州大都督府复为魏州，魏州复为冀<br /><br />&nbsp;&nbsp;&nbsp;&nbsp;州。壬寅，沛王贤徙封雍王。<br /><br />&nbsp;&nbsp;&nbsp;&nbsp;冬十月己未，皇太子监国。壬戌，车驾还京师。乙亥，中书侍郎、同中书门<br /><br />&nbsp;&nbsp;&nbsp;&nbsp;下三品、道国公戴至德加兼户部尚书，黄门侍郎、同中书门下三品张文检校大<br /><br />&nbsp;&nbsp;&nbsp;&nbsp;理卿，黄门侍郎、甑山县公、同中书门下三品郝处俊为中书侍郎，兼检校吏部侍<br /><br />&nbsp;&nbsp;&nbsp;&nbsp;郎、同中书门下三品李敬玄为吏部侍郎，并依旧同中书门下三品。十一月戊子朔，<br /><br />&nbsp;&nbsp;&nbsp;&nbsp;日有蚀之。甲辰，至自东都。十二月癸卯，太子左庶子刘仁轨同中书门下三品。<br /><br />&nbsp;&nbsp;&nbsp;&nbsp;是冬，左监门大将军高侃大败新罗之众于横水。<br /><br />&nbsp;&nbsp;&nbsp;&nbsp;四年春正月甲午，诏咸亨初收养为男女及驱使者，听量酬衣食之直，放还本<br /><br />&nbsp;&nbsp;&nbsp;&nbsp;处。丙辰，绛州刺史、郑王元懿薨。二月壬午，以左金吾将军裴居道女为皇太子<br /><br />&nbsp;&nbsp;&nbsp;&nbsp;弘妃。夏四月丙子，幸九成宫。闰五月丁卯，燕山道总管李谨行破高丽叛党于瓠<br /><br />&nbsp;&nbsp;&nbsp;&nbsp;卢河之西，高丽平壤余众遁入新罗。秋七月庚午，九成宫太子新宫成，上召五品<br /><br />&nbsp;&nbsp;&nbsp;&nbsp;已上诸亲宴太子宫，极欢而罢。辛巳，婺州暴雨，水泛溢，漂溺居民六百家，诏<br /><br />&nbsp;&nbsp;&nbsp;&nbsp;令赈给。八月辛丑，上Z疾，令太子受诸司启事。己酉，大风毁太庙鸱吻。<br /><br />&nbsp;&nbsp;&nbsp;&nbsp;冬十月壬午，中书令、博陵县子阎立本卒。乙未，皇太子弘纳妃毕，曲赦岐<br /><br />&nbsp;&nbsp;&nbsp;&nbsp;州，大T三日。庚子，还京师。乙巳，至自九成宫。十一月丙寅，上制乐章，有<br /><br />&nbsp;&nbsp;&nbsp;&nbsp;《上元》、《二仪》、《三才》、《四时》、《五行》、《六律》、《七政》、<br /><br />&nbsp;&nbsp;&nbsp;&nbsp;《八风》、《九宫》、《十洲》、《得一》、《庆云》之曲，诏有司诸大祠享即<br /><br />&nbsp;&nbsp;&nbsp;&nbsp;奏之。十二月丙午，弓月、疏勒二国王入朝请降。<br /><br />&nbsp;&nbsp;&nbsp;&nbsp;五年春二月壬午，遣太子左庶子、同中书门下三品刘仁轨为鸡林道大总管，<br /><br />&nbsp;&nbsp;&nbsp;&nbsp;以讨新罗，仍令卫尉卿李弼、右领大将军李谨行副之。三月辛亥朔，日有蚀之。<br /><br />&nbsp;&nbsp;&nbsp;&nbsp;己巳，皇后祀先蚕。<br /><br />&nbsp;&nbsp;&nbsp;&nbsp;夏四月辛卯，以尚辇奉御、周国公武承嗣为宗正卿。五月己未，诏：“春秋<br /><br />&nbsp;&nbsp;&nbsp;&nbsp;二社，本以祈农，如闻此外别为邑会。此后除二社外，不得聚集，有司严加禁止。”<br /><br />&nbsp;&nbsp;&nbsp;&nbsp;六月壬寅，太白入东井。秋八月壬辰，追尊宣简公为宣皇帝，懿王为光皇帝，太<br /><br />&nbsp;&nbsp;&nbsp;&nbsp;祖武皇帝为高祖神尧皇帝，太宗文皇帝为文武圣皇帝，太穆皇后为太穆神皇后，<br /><br />&nbsp;&nbsp;&nbsp;&nbsp;文德皇后为文德圣皇后。皇帝称天皇，皇后称天后。改咸亨五年为上元元年，大<br /><br />&nbsp;&nbsp;&nbsp;&nbsp;赦。戊戌，敕文武官三品己上服紫，金玉带；四品深绯，五品浅绯，并金带；六<br /><br />&nbsp;&nbsp;&nbsp;&nbsp;品深绿，七品浅绿，并银带；八品深青，九品浅青，B石带；庶人服黄，铜铁带。<br /><br />&nbsp;&nbsp;&nbsp;&nbsp;一品已下文官，并带手巾、算袋、刀子、砺石，武官欲带亦听之。<br /><br />&nbsp;&nbsp;&nbsp;&nbsp;九月辛亥，百僚具新服，上宴之于麟德殿。癸丑，追复长孙无忌官爵，仍以<br /><br />&nbsp;&nbsp;&nbsp;&nbsp;其曾孙翼袭封赵国公，许归葬于昭陵先造之坟。十一月丙午朔，幸东都。己酉，<br /><br />&nbsp;&nbsp;&nbsp;&nbsp;狩于华山之曲武原。戊辰，至东都。十二月，蒋王赁啊Ｎ熳樱于阗王伏^雄来<br /><br />&nbsp;&nbsp;&nbsp;&nbsp;朝。辛卯，波斯王卑路斯来朝。壬寅，天后上意见十二条，请王公百僚皆习《老<br /><br />&nbsp;&nbsp;&nbsp;&nbsp;子》，每岁明经一准《孝经》、《论语》例试于有司。又请子父在为母服三年。<br /><br />&nbsp;&nbsp;&nbsp;&nbsp;虢王凤薨。<br /><br />&nbsp;&nbsp;&nbsp;&nbsp;二年春正月甲寅，荧惑犯房。壬戌，支汗郡王献碧玻璃。丙寅，以于阗为毗<br /><br />&nbsp;&nbsp;&nbsp;&nbsp;沙都督府，以尉迟伏^雄为毗沙都督，分其境内为十州，以伏^雄有击吐蕃功故<br /><br />&nbsp;&nbsp;&nbsp;&nbsp;也。庚午，龟兹王白素稽献银颇罗。辛未，吐蕃遣其大臣论吐浑弥来请和，不许。<br /><br />&nbsp;&nbsp;&nbsp;&nbsp;二月，鸡林道行军大总管大破新罗之众于七重城，斩获甚众。新罗遣使入朝<br /><br />&nbsp;&nbsp;&nbsp;&nbsp;献方物，伏罪。赦之，复其王金法敏官爵。三月丁未，日色如赭。丁巳，天后亲<br /><br />&nbsp;&nbsp;&nbsp;&nbsp;蚕于邙山之阳。时帝风疹不能听朝，政事皆决于天后。自诛上官仪后，上每视朝，<br /><br />&nbsp;&nbsp;&nbsp;&nbsp;天后垂帘于御座后，政事大小皆预闻之，内外称为“二圣”。帝欲下诏令天后摄<br /><br />&nbsp;&nbsp;&nbsp;&nbsp;国政，中书侍郎郝处俊谏止之。<br /><br />&nbsp;&nbsp;&nbsp;&nbsp;夏四月，分括州永嘉、永固二县置温州，析临海县为乐安、永宁二县。辛巳，<br /><br />&nbsp;&nbsp;&nbsp;&nbsp;周王显妃赵氏以罪幽死。己亥，皇太子弘薨于合璧宫之绮云殿。时帝幸合璧宫，<br /><br />&nbsp;&nbsp;&nbsp;&nbsp;是日还东都。五月己亥，追谥太子弘为孝敬皇帝。<br /><br />&nbsp;&nbsp;&nbsp;&nbsp;六月戊寅，以雍王贤为皇太子，大赦。秋七月辛亥，洛州复置缑氏县，以管<br /><br />&nbsp;&nbsp;&nbsp;&nbsp;孝敬皇帝恭陵。慈州刺史、杞王上金坐事，于澧州安置。八月庚子，太子左庶子、<br /><br />&nbsp;&nbsp;&nbsp;&nbsp;同中书门下三品、乐成侯刘仁轨为左仆射，依旧监修国史。中书门下三品、大理<br /><br />&nbsp;&nbsp;&nbsp;&nbsp;卿张文为侍中。中书侍郎、同三品、甑山公郝处俊为中书令，监修国史如故。<br /><br />&nbsp;&nbsp;&nbsp;&nbsp;吏部侍郎、检校太子左庶子、监修国史李敬玄吏部尚书兼太子左庶子、同中书门<br /><br />&nbsp;&nbsp;&nbsp;&nbsp;下三品，依前监修国史。左丞许圉师为户部尚书。九月丙午，宰相刘仁轨、戴至<br /><br />&nbsp;&nbsp;&nbsp;&nbsp;德、张文、郝处俊并兼太子宾客。<br /><br />&nbsp;&nbsp;&nbsp;&nbsp;冬十月，析永州营道、江华、唐兴三县置道州。壬午，星孛于角、亢之南，<br /><br />&nbsp;&nbsp;&nbsp;&nbsp;长五尺。十二月丁亥，龟兹王白素稽献名马。<br /><br />&nbsp;&nbsp;&nbsp;&nbsp;三年春正月戊戌，徙封冀王轮为相王。二月甲戌，移安东都护府于辽东。乙<br /><br />&nbsp;&nbsp;&nbsp;&nbsp;亥，坚昆献名马。丁亥，幸汝州之温汤。三月癸卯，黄门侍郎来恒、中书侍郎薛<br /><br />&nbsp;&nbsp;&nbsp;&nbsp;元超并同中书门下三品。甲辰，还东都。闰三月己巳朔，吐蕃入寇鄯、廓、河、<br /><br />&nbsp;&nbsp;&nbsp;&nbsp;芳等四州。乙酉，洛州牧、周王显为洮州道行军元帅，领工部尚书刘审礼等十二<br /><br />&nbsp;&nbsp;&nbsp;&nbsp;总管；并州都督、相王轮为凉州道行军元帅，领左卫将军契何力等军，以讨吐<br /><br />&nbsp;&nbsp;&nbsp;&nbsp;蕃。二王竟不行。戊午，敕制比用白纸，多为虫蠹，今后尚书省下诸司、州、县，<br /><br />&nbsp;&nbsp;&nbsp;&nbsp;宜并用黄纸。其承制敕之司，量为卷轴，以备披检。庚寅，车驾还京。<br /><br />&nbsp;&nbsp;&nbsp;&nbsp;夏四月戊申，至自东都。甲寅，中书侍郎李义琰同中书门下三品。戊午，幸<br /><br />&nbsp;&nbsp;&nbsp;&nbsp;九成宫。六月癸丑，黄门侍郎高智周同中书门下三品。秋七月，彗起东井，指北<br /><br />&nbsp;&nbsp;&nbsp;&nbsp;河，渐东北，长三丈，扫中台，指文昌宫，五十八日方灭。八月乙未，吐蕃寇叠<br /><br />&nbsp;&nbsp;&nbsp;&nbsp;州。庚子，以星变，避殿，减膳，放京城系囚，令文武官各上封事言得失。壬寅，<br /><br />&nbsp;&nbsp;&nbsp;&nbsp;置南选使，简补广、交、黔等州官吏。青、齐等州海泛溢，又大雨，漂溺居人五<br /><br />&nbsp;&nbsp;&nbsp;&nbsp;千家，遣使赈恤之。<br /><br />&nbsp;&nbsp;&nbsp;&nbsp;九月甲子朔，车驾还京。丙申，郇王素节削户三分之二，于袁州安置。癸丑，<br /><br />&nbsp;&nbsp;&nbsp;&nbsp;于北京置金邻州。十一月丁卯，敕新造《上元舞》，圆丘、方泽、享太庙用之，<br /><br />&nbsp;&nbsp;&nbsp;&nbsp;余祭则停。壬申，以陈州言凤凰见于宛丘，改上元三年曰仪凤元年，大赦。庚寅，<br /><br />&nbsp;&nbsp;&nbsp;&nbsp;吏部尚书李敬玄为中书令。十二月丙申，皇太子贤上所注《后汉书》，赐物三万<br /><br />&nbsp;&nbsp;&nbsp;&nbsp;段。戊午，遣使分道巡抚：宰相来恒河南道，薛元超河北道，左丞崔知悌等江南<br /><br />&nbsp;&nbsp;&nbsp;&nbsp;道。<br /><br />&nbsp;&nbsp;&nbsp;&nbsp;二年春正月乙亥，上躬籍田于东郊。庚辰，京师地震。壬辰，幸司竹园，即<br /><br />&nbsp;&nbsp;&nbsp;&nbsp;日还宫。二月丁巳，工部尚书高藏授辽东都督，封朝鲜郡王，遣归安东府，安辑<br /><br />&nbsp;&nbsp;&nbsp;&nbsp;高丽余众；司农卿扶余隆熊津州都督，封带方郡王，令往安辑百济余众。仍移安<br /><br />&nbsp;&nbsp;&nbsp;&nbsp;东都护府于新城以统之。<br /><br />&nbsp;&nbsp;&nbsp;&nbsp;夏四月，以河南、河北旱，遣使赈给。八月，徙封周王显为英王，改名哲。<br /><br />&nbsp;&nbsp;&nbsp;&nbsp;乙巳，太白犯轩辕。十二月乙卯，敕关内、河东诸州召募勇敢，以讨吐蕃。诏京<br /><br />&nbsp;&nbsp;&nbsp;&nbsp;文武职事官三品已上，每年各举文武才能堪任将帅牧守者一人。是冬无雪。三年<br /><br />&nbsp;&nbsp;&nbsp;&nbsp;四月丁亥朔，以旱，避正殿，亲录囚徒，悉原之。戊申，大赦，改来年正月一日<br /><br />&nbsp;&nbsp;&nbsp;&nbsp;为通乾。癸丑，泾州献二小儿，连心异体，年四岁。五月壬戌，幸九成宫。以相<br /><br />&nbsp;&nbsp;&nbsp;&nbsp;王轮为洛州牧。秋七月丁巳，宴近臣诸亲于咸亨殿。上谓霍王元轨曰：“去冬无<br /><br />&nbsp;&nbsp;&nbsp;&nbsp;雪，今春少雨，自避暑此宫，甘雨频降，夏麦丰熟，秋稼滋荣。又得敬玄表奏，<br /><br />&nbsp;&nbsp;&nbsp;&nbsp;吐蕃入龙支，张虔勖与之战，一日两阵，斩馘极多。又太史奏，七月朔，太阳合<br /><br />&nbsp;&nbsp;&nbsp;&nbsp;亏而不亏。此盖上天垂v，宗社降灵，岂虚薄所能致此！又男轮最小，特所留爱，<br /><br />&nbsp;&nbsp;&nbsp;&nbsp;比来与选新妇，多不称情；近纳刘延景女，观其极有孝行，复是私衷一喜。思与<br /><br />&nbsp;&nbsp;&nbsp;&nbsp;叔等同为此欢，各宜尽醉。”上因赋七言诗效柏梁体，侍臣并和。<br /><br />&nbsp;&nbsp;&nbsp;&nbsp;九月丁巳，还京师。辛酉，至自九成宫。癸亥，侍中张文卒。丙寅，洮河<br /><br />&nbsp;&nbsp;&nbsp;&nbsp;道行军大总管中书令李敬玄、左卫大将军刘审礼等与吐蕃战于青海之上，王师败<br /><br />&nbsp;&nbsp;&nbsp;&nbsp;绩，审礼被俘。上以蕃寇为患，问计于侍臣中书舍人郭正一等，咸以备边不深讨<br /><br />&nbsp;&nbsp;&nbsp;&nbsp;为上策。十月丙午，徐州刺史、密王元晓薨。闰十月戊寅，荧惑犯钩钤。十一月<br /><br />&nbsp;&nbsp;&nbsp;&nbsp;乙未，昏雾四塞，连夜不解。丙申，雨木冰。壬子，黄门侍郎、同中书门下三品<br /><br />&nbsp;&nbsp;&nbsp;&nbsp;来恒卒。十二月，诏停明年“通乾”之号，以反语不善故也。<br /><br />&nbsp;&nbsp;&nbsp;&nbsp;四年正月辛未，户部尚书、平恩县公许圉师卒。己酉，幸东都。庚戌，尚书<br /><br />&nbsp;&nbsp;&nbsp;&nbsp;右仆射、道国公戴至德薨。二月壬戌，吐蕃赞普卒，遣使吊祭之。乙丑，东都饥，<br /><br />&nbsp;&nbsp;&nbsp;&nbsp;官出糙米以救饥人。<br /><br />&nbsp;&nbsp;&nbsp;&nbsp;夏四月戊午，荧惑入羽林星。左丞崔知悌为户部尚书，中书令郝处俊为侍中。<br /><br />&nbsp;&nbsp;&nbsp;&nbsp;五月壬午，盗杀正谏大夫明崇俨。丙戌，皇太子贤监国。戊戌，造紫桂宫于沔池<br /><br />&nbsp;&nbsp;&nbsp;&nbsp;之西。六月辛亥，制大赦天下，改仪凤四年为调露元年。秋七月己卯朔，诏以今<br /><br />&nbsp;&nbsp;&nbsp;&nbsp;年冬至有事嵩岳，礼官学士详定仪注。<br /><br />&nbsp;&nbsp;&nbsp;&nbsp;八月丁巳，侍中郝处俊、左庶子高智周、黄门侍郎崔知温、给事中刘景先兼<br /><br />&nbsp;&nbsp;&nbsp;&nbsp;修国史。九月壬午，吏部侍郎裴行俭讨西突厥，擒其十姓可汗阿史那都支及别帅<br /><br />&nbsp;&nbsp;&nbsp;&nbsp;李遮匐以归。冬十月，单于大都护府突厥阿史德温傅及奉职二部相率反叛，立阿<br /><br />&nbsp;&nbsp;&nbsp;&nbsp;史那泥熟匐为可汗，二十四州首领并叛。遣单于大都护长史萧嗣业，将军花大智、<br /><br />&nbsp;&nbsp;&nbsp;&nbsp;李景嘉等讨之。与突厥战，为贼所败。嗣业配流桂州。壬子，令将军曹怀舜率兵<br /><br />&nbsp;&nbsp;&nbsp;&nbsp;往恒州守井陉，崔献往绛州守龙门，以备突厥。庚申，前诏封嵩山，宜停。癸亥，<br /><br />&nbsp;&nbsp;&nbsp;&nbsp;吐蕃文成公主遣其大臣论塞调傍来告丧，请和亲，不许。遣郎将宋令文使吐蕃，<br /><br />&nbsp;&nbsp;&nbsp;&nbsp;会赞普之葬。十一月戊寅朔，左庶子、同三品高智周罢知政事。癸未，以吏部侍<br /><br />&nbsp;&nbsp;&nbsp;&nbsp;郎裴行俭为礼部尚书，赏擒都支、遮匐之功也。甲辰，裴行俭为定襄道大总管，<br /><br />&nbsp;&nbsp;&nbsp;&nbsp;与营州都督周道务等兵十八万，并西军程务挺、东军李文┑龋总三十万以讨<br /><br />&nbsp;&nbsp;&nbsp;&nbsp;突厥。甲寅，临轩试应岳牧举人。<br /><br />&nbsp;&nbsp;&nbsp;&nbsp;二年春正月乙酉，宴诸王、诸司三品已上、诸州都督刺史于洛城南门楼，奏<br /><br />&nbsp;&nbsp;&nbsp;&nbsp;新造《六合还淳》之舞。二月丙午，诏曰：“故符玺郎李延寿撰《正典》一部，<br /><br />&nbsp;&nbsp;&nbsp;&nbsp;辞殚雅正，虽已沦亡，功犹可录，宜赐其家绢五十疋。”壬子，霍王元轨率文武<br /><br />&nbsp;&nbsp;&nbsp;&nbsp;百僚，请出一月俸料助军，以讨突厥。癸丑，幸汝州温汤。丁巳，至少室山。戊<br /><br />&nbsp;&nbsp;&nbsp;&nbsp;午，亲谒少姨庙。赐故玉清观道士王远知谥曰升真先生，赠太中大夫。又幸隐士<br /><br />&nbsp;&nbsp;&nbsp;&nbsp;田游岩所居。己未，幸嵩阳观及启母庙，并命立碑。又幸逍遥谷道士潘师正所居。<br /><br />&nbsp;&nbsp;&nbsp;&nbsp;甲子，自温汤还东都。<br /><br />&nbsp;&nbsp;&nbsp;&nbsp;三月，裴行俭大破突厥于黑山，擒其首领奉职。伪可汗泥熟匐为其部下所杀，<br /><br />&nbsp;&nbsp;&nbsp;&nbsp;传首来降。夏四月乙丑，幸紫桂宫。戊辰，黄门侍郎裴炎崔知温、中书侍郎王德<br /><br />&nbsp;&nbsp;&nbsp;&nbsp;真并同中书门下三品。五月癸未，荧惑犯舆鬼。丁酉，太白经天。秋七月，吐蕃<br /><br />&nbsp;&nbsp;&nbsp;&nbsp;寇河源，屯于良非川。河西镇抚大使李敬玄与吐蕃将赞婆战于湟中，官军败绩。<br /><br />&nbsp;&nbsp;&nbsp;&nbsp;时左武卫将军黑齿常之力战，大破蕃军，遂擢为河源军经略大使；令李敬玄镇鄯<br /><br />&nbsp;&nbsp;&nbsp;&nbsp;州，为之援。丙申，江王元祥薨。是月，突厥余众围云州，中郎将程务挺击破之。<br /><br />&nbsp;&nbsp;&nbsp;&nbsp;八月丁未，自紫桂宫还东都。丁巳，鄯州都督李敬玄左迁衡州刺史。甲子，废皇<br /><br />&nbsp;&nbsp;&nbsp;&nbsp;太子贤为庶人，幽于别所。乙丑，立英王哲为皇太子。改调露二年为永隆元年，<br /><br />&nbsp;&nbsp;&nbsp;&nbsp;赦天下，大T三日。太子左庶子、同中书门下三品张大安坐庶人左迁普州刺史。<br /><br />&nbsp;&nbsp;&nbsp;&nbsp;九月，河南、河北诸州大水，遣使赈恤，溺死者官给棺，其家赐物七段。<br /><br />&nbsp;&nbsp;&nbsp;&nbsp;冬十月壬寅，苏州刺史曹王明封零陵郡王，于黔州安置，坐附庶人贤也。己<br /><br />&nbsp;&nbsp;&nbsp;&nbsp;酉，自东都还京。十一月朔，日有蚀之。洛州饥，减价官粜，以救饥人。<br /><br />&nbsp;&nbsp;&nbsp;&nbsp;二年春正月，突厥寇原、庆等州。乙亥，命将军李知十、王杲等分兵御之。<br /><br />&nbsp;&nbsp;&nbsp;&nbsp;癸巳，遣礼部尚书裴行俭为定襄道大总管，率师讨突厥温傅部落。己亥，诏雍、<br /><br />&nbsp;&nbsp;&nbsp;&nbsp;岐、华、同民户宜免两年地税，河南、河北遭水处一年。上诏雍州长史李义玄曰：<br /><br />&nbsp;&nbsp;&nbsp;&nbsp;“朕思还淳返朴，示天下以质素。如闻游手堕业，此类极多，时稍不丰，便致饥<br /><br />&nbsp;&nbsp;&nbsp;&nbsp;馑。其异色绫锦，并花间裙衣等，糜费既广，俱害女工。天后，我之匹敌，常著<br /><br />&nbsp;&nbsp;&nbsp;&nbsp;七破间裙，岂不知更有靡丽服饰？务遵节俭也。其紫服赤衣，闾阎公然服用。兼<br /><br />&nbsp;&nbsp;&nbsp;&nbsp;商贾富人，厚葬越礼。卿可严加捉搦，勿使更然。”二月丙午，皇太子亲行释奠<br /><br />&nbsp;&nbsp;&nbsp;&nbsp;礼。<br /><br />&nbsp;&nbsp;&nbsp;&nbsp;三月辛卯，左仆射、同三品刘仁轨兼太子少傅。侍中郝处俊为太子少保，罢<br /><br />&nbsp;&nbsp;&nbsp;&nbsp;知政事。五月丙戌，定襄道总管曹怀舜与突厥史伏念战于横水，官军大败。怀舜<br /><br />&nbsp;&nbsp;&nbsp;&nbsp;减死，配流岭南。六月壬子，故江王元祥男以犯名教，斩于大理寺后园。七<br /><br />&nbsp;&nbsp;&nbsp;&nbsp;月，太平公主出降薛绍，赦京城系囚。闰七月丁未，黄门侍郎裴炎为侍中，黄门<br /><br />&nbsp;&nbsp;&nbsp;&nbsp;侍郎崔知温、中书侍郎薛元超并为中书令。庚申，上以服饵，令皇太子监国。丙<br /><br />&nbsp;&nbsp;&nbsp;&nbsp;寅，雍州大风害稼，米价腾踊。是月，裴行俭大破突厥史伏念之众，伏念为程务<br /><br />&nbsp;&nbsp;&nbsp;&nbsp;挺急追，遂执温傅来降，行俭于是尽平突厥余党。行俭执伏念、温傅，振旅凯旋。<br /><br />&nbsp;&nbsp;&nbsp;&nbsp;八月丁卯朔，河南、河北大水，许遭水处往江、淮已南就食。丁亥，户部尚<br /><br />&nbsp;&nbsp;&nbsp;&nbsp;书崔知悌卒。辛卯，改交州为安南都护府。九月丙申，彗星见于天市，长五尺。<br /><br />&nbsp;&nbsp;&nbsp;&nbsp;冬十月丙寅朔，日有蚀之。乙丑，改永隆二年为开耀元年。曲赦定襄军及缘征突<br /><br />&nbsp;&nbsp;&nbsp;&nbsp;厥官吏兵募等。丙寅，斩阿史那伏念及温傅等五十四人于都市。丁亥，新罗王金<br /><br />&nbsp;&nbsp;&nbsp;&nbsp;法敏薨，仍以其子政袭位。十一月癸卯，徙庶人贤于巴州。十二月，吐火罗献金<br /><br />&nbsp;&nbsp;&nbsp;&nbsp;衣一领，上不受。辛未，太子少保、甑山县公郝处俊薨。<br /><br />&nbsp;&nbsp;&nbsp;&nbsp;永淳元年正月乙未朔，以年饥，罢朝会。关内诸府兵，令于邓、绥等州就谷。<br /><br />&nbsp;&nbsp;&nbsp;&nbsp;二月癸未，以太子诞皇孙满月，大赦。改开耀二年为永淳元年，大T三日。<br /><br />&nbsp;&nbsp;&nbsp;&nbsp;戊午，立皇孙重照为皇太孙，欲开府置僚属。吏部郎中王方庆曰：“按周礼，有<br /><br />&nbsp;&nbsp;&nbsp;&nbsp;嫡子无嫡孙。汉、魏已来，皇太子在，不立太孙，但封王耳。晋立愍怀太子子<br /><br />&nbsp;&nbsp;&nbsp;&nbsp;为太孙，齐立文惠太子子昭业为太孙，便居东宫；而皇太子在而立太孙，未有前<br /><br />&nbsp;&nbsp;&nbsp;&nbsp;例。”上曰：“自我作古，可乎？”曰：“可。”然竟不立府僚。是春，关内旱，<br /><br />&nbsp;&nbsp;&nbsp;&nbsp;日色如赭。四月甲子朔，日有蚀之。丙寅，幸东都。皇太子京师留守，命刘仁轨、<br /><br />&nbsp;&nbsp;&nbsp;&nbsp;裴炎、薛元超等辅之。上以谷贵，减扈从兵，士庶从者多殍踣于路。辛未，以裴<br /><br />&nbsp;&nbsp;&nbsp;&nbsp;行俭为金牙道行军大总管，与将军阎怀旦等三总管兵分道讨十姓突厥阿史那车薄。<br /><br />&nbsp;&nbsp;&nbsp;&nbsp;行俭未行而卒。安西副都护王方翼破车薄、咽面，西域平。戊寅，次渑池之紫桂<br /><br />&nbsp;&nbsp;&nbsp;&nbsp;宫。乙酉，至东都。丁亥，黄门侍郎郭待举、兵部侍郎岑长倩、中书侍郎郭正一、<br /><br />&nbsp;&nbsp;&nbsp;&nbsp;吏部侍郎魏玄同并同中书门下同承受进止平章事。上谓参知政事崔知温曰：“待<br /><br />&nbsp;&nbsp;&nbsp;&nbsp;举等历任尚浅，且令预闻政事，未可即与卿等同名称。”自是外司四品已下知政<br /><br />&nbsp;&nbsp;&nbsp;&nbsp;事者，遂以平章为名。<br /><br />&nbsp;&nbsp;&nbsp;&nbsp;五月壬寅，置东都苑总监。自丙午连日澍雨，洛水溢，坏天津及中桥、立德、<br /><br />&nbsp;&nbsp;&nbsp;&nbsp;弘教、景行诸坊，溺居民千余家。六月，关中初雨，麦苗涝损，后旱，京兆、岐、<br /><br />&nbsp;&nbsp;&nbsp;&nbsp;陇螟蝗食苗并尽，加以民多疫疠，死者枕藉于路，诏所在官司埋瘗。丁丑，以岐<br /><br />&nbsp;&nbsp;&nbsp;&nbsp;州刺史苏良嗣为雍州长史。京师人相食，寇盗纵横。秋七月己亥，造奉天宫于嵩<br /><br />&nbsp;&nbsp;&nbsp;&nbsp;山之阳，仍置嵩阳县。又于蓝田造万全宫。庚申，零陵王明薨。是秋，山东大水，<br /><br />&nbsp;&nbsp;&nbsp;&nbsp;民饥。吐蕃寇柘、松、翼等州。冬十月甲子，京师地震。丙寅，黄门侍郎刘景先<br /><br />&nbsp;&nbsp;&nbsp;&nbsp;同平章事。十二月，南天竺、于阗各献方物。突厥余党阿史那骨笃禄等招合残众，<br /><br />&nbsp;&nbsp;&nbsp;&nbsp;据黑沙城，入寇并州北境。<br /><br />&nbsp;&nbsp;&nbsp;&nbsp;二年春正月甲午朔，幸奉天宫，遣使祭嵩岳、少室、箕山、具茨等山，西王<br /><br />&nbsp;&nbsp;&nbsp;&nbsp;母、启母、巢父、许由等祠。二月甲午，洛州长史李仲玄为宗正卿。庚午，突厥<br /><br />&nbsp;&nbsp;&nbsp;&nbsp;寇定州、妫州之境。己卯，左领军卫大将军薛仁贵卒。三月庚寅，突厥阿史那骨<br /><br />&nbsp;&nbsp;&nbsp;&nbsp;笃禄、阿史德元珍等围单于都护府。丙午，彗见五车北，二十五日而灭。癸丑，<br /><br />&nbsp;&nbsp;&nbsp;&nbsp;中书令崔知温卒。夏四月己巳，还东都。甲申，绥州部落稽白铁余据城平县反，<br /><br />&nbsp;&nbsp;&nbsp;&nbsp;命将军程务挺将兵讨之。<br /><br />&nbsp;&nbsp;&nbsp;&nbsp;五月庚寅，幸芳桂宫，阴雨，还东都。突厥寇蔚州，杀刺史李思俭，丰州都<br /><br />&nbsp;&nbsp;&nbsp;&nbsp;督崔智辨率师出朝那山掩击之，为贼所败，遂寇岚州。秋七月已丑，封皇孙重福<br /><br />&nbsp;&nbsp;&nbsp;&nbsp;为唐昌郡王。甲辰，相王轮改封豫王，更名旦。己丑，令唐昌郡王重福为京留守，<br /><br />&nbsp;&nbsp;&nbsp;&nbsp;刘仁轨副之。召皇太子至东都。己巳，河水溢，坏河阳城，水面高于城内五尺，<br /><br />&nbsp;&nbsp;&nbsp;&nbsp;北至盐坎，居人庐舍漂没皆尽，南北并坏。庚戌，荧惑入舆鬼，犯质星。十一月，<br /><br />&nbsp;&nbsp;&nbsp;&nbsp;皇太子来朝。癸亥，幸奉天宫。时天后自封岱之后，劝上封中岳。每下诏草仪注，<br /><br />&nbsp;&nbsp;&nbsp;&nbsp;即岁饥、边事警急而止。至是复行封中岳礼，上疾而止。上苦头重不可忍，侍医<br /><br />&nbsp;&nbsp;&nbsp;&nbsp;秦鸣鹤曰：“刺头微出血，可愈。”天后帷中言曰：“此可斩，欲刺血于人主首<br /><br />&nbsp;&nbsp;&nbsp;&nbsp;耶！”上曰：“吾苦头重，出血未必不佳。”即刺百会，上曰：“吾眼明矣。”<br /><br />&nbsp;&nbsp;&nbsp;&nbsp;戊戌，命将军程务挺为单于道安抚大使，以招讨总管讨山贼元珍、骨笃禄、贺鲁<br /><br />&nbsp;&nbsp;&nbsp;&nbsp;等。诏皇太子监国，裴炎、刘齐贤、郭正一等于东宫同平章事。丁未，自奉天宫<br /><br />&nbsp;&nbsp;&nbsp;&nbsp;还东都。上疾甚，宰臣已下并不得谒见。十二月己酉，诏改永淳二年为弘道元年。<br /><br />&nbsp;&nbsp;&nbsp;&nbsp;将宣赦书，上欲亲御则天门楼，气逆不能上马，遂召百姓于殿前宣之。礼毕，上<br /><br />&nbsp;&nbsp;&nbsp;&nbsp;问侍臣曰：“民庶喜否？”曰：“百姓蒙赦，无不感悦。”上曰：“苍生虽喜，<br /><br />&nbsp;&nbsp;&nbsp;&nbsp;我命危笃。天地神o若延吾一两月之命，得还长安，死亦无恨。”是夕，帝崩于<br /><br />&nbsp;&nbsp;&nbsp;&nbsp;真观殿，时年五十六。宣遗诏：“七日而殡，皇太子即位于柩前。园陵制度，务<br /><br />&nbsp;&nbsp;&nbsp;&nbsp;从节俭。军国大事有不决者，取天后处分。”群臣上谥曰天皇大帝，庙号高宗。<br /><br />&nbsp;&nbsp;&nbsp;&nbsp;文明元年八月庚寅，葬于乾陵。天宝十三载，改谥曰天皇大弘孝皇帝。<br /><br />&nbsp;&nbsp;&nbsp;&nbsp;史臣曰：大帝往在藩储，见称长者；暨升旒，顿异明哉。虚襟似纳于触鳞，<br /><br />&nbsp;&nbsp;&nbsp;&nbsp;下诏无殊于扇。既荡情于帷薄，遂忽怠于基扃。惑麦斛之佞言，中宫被毒；听<br /><br />&nbsp;&nbsp;&nbsp;&nbsp;赵师之诬说，元舅衔冤。忠良自是胁肩，奸佞于焉得志。卒致盘维尽戮，宗社为<br /><br />&nbsp;&nbsp;&nbsp;&nbsp;墟。古所谓一国为一人兴，前贤为后愚废，信矣哉！<br /><br />&nbsp;&nbsp;&nbsp;&nbsp;赞曰：藉文鸿业，仅保余位。封岱礼天，其德不类。伏戎于寝，构堂终坠。<br /><br />&nbsp;&nbsp;&nbsp;&nbsp;自蕴祸胎，邦家殄瘁。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2874);">加入书签</a><a
                        href="2873.html">上一页</a>&larr;<a href="index.html">返回列表</a>&rarr;<a
                            href="2875.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2873.html"; var next_page = "2875.html"; var index_page = "index.html"; var sortid = "9"; var article_id = "45"; var chapter_id = "2874"; var articlename = "旧唐书"; var chaptername = " 卷五 本纪第五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>