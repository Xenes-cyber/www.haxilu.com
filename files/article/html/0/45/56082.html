<!DOCTYPE html>
<html>
<head>
<meta charset="gbk" />
<title>旧唐书- 卷一百九十上 列传第一百四十-在线阅读-哈西文学网</title>
<meta name="keywords" content="刘d，旧唐书， 卷一百九十上 列传第一百四十全文， 卷一百九十上 列传第一百四十在线阅读 哈西文学网" />
<meta name="description" content="哈西文学网提供刘d的旧唐书  卷一百九十上 列传第一百四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56082.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56082.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十上 列传第一百四十</h1>
            <div class="link xb">
                <a href="56081.html">上一页</a>&larr;<a href="index.html">返回列表</a>&rarr;<a
                    href="56083.html">下一页</a></div>			
            <div id="BookText">&nbsp;&nbsp;&nbsp;&nbsp;◎文苑上<br /><br />&nbsp;&nbsp;&nbsp;&nbsp;○孔绍安（子祯孙若思）袁朗（弟承序利贞孙谊）贺德仁<br /><br />&nbsp;&nbsp;&nbsp;&nbsp;庾抱蔡允恭郑世翼谢偃崔信明张蕴古刘胤之（弟子延v兄子藏<br /><br />&nbsp;&nbsp;&nbsp;&nbsp;器）张昌龄崔行功孟利贞董思恭元思敬徐齐聃杜易简（从祖弟<br /><br />&nbsp;&nbsp;&nbsp;&nbsp;审言）卢照邻杨炯王勃（兄遥┞姹鐾醯诵挺<br /><br />&nbsp;&nbsp;&nbsp;&nbsp;臣观前代秉笔论文者多矣。莫不宪章《谟》、《诰》，祖述《诗》、《骚》；<br /><br />&nbsp;&nbsp;&nbsp;&nbsp;远宗毛、郑之训论，近鄙班、扬之述作。谓“采采苤N”，独高比兴之源；“湛<br /><br />&nbsp;&nbsp;&nbsp;&nbsp;湛江枫”，长擅咏歌之体。殊不知世代有文质，风俗有淳r；学识有浅深，才性<br /><br />&nbsp;&nbsp;&nbsp;&nbsp;有工拙。昔仲尼演三代之《易》，删诸国之《诗》，非求胜于昔贤，要取名于今<br /><br />&nbsp;&nbsp;&nbsp;&nbsp;代。实以淳朴之时伤质，民俗之语不经，故饰以文言，考之弦诵。然后致远不泥，<br /><br />&nbsp;&nbsp;&nbsp;&nbsp;永代作程，即知是古非今，未为通论。夫执鉴写形，持衡品物，非伯乐不能分驽<br /><br />&nbsp;&nbsp;&nbsp;&nbsp;骥之状，非延陵不能别《雅》、《郑》之音。若空混吹竽之人，即异闻《韶》之<br /><br />&nbsp;&nbsp;&nbsp;&nbsp;叹。近代唯沈隐俟斟酌《二南》，剖陈三变；摅云、渊之抑郁，振潘、陆之风徽。<br /><br />&nbsp;&nbsp;&nbsp;&nbsp;俾律吕和谐，宫商辑洽，不独子建总建安之霸，客儿擅江左之雄。爰及我朝，挺<br /><br />&nbsp;&nbsp;&nbsp;&nbsp;生贤俊，文皇帝解戎衣而开学校，饰贲帛而礼儒生；门罗吐凤之才，人擅握蛇之<br /><br />&nbsp;&nbsp;&nbsp;&nbsp;价。靡不发言为论，下笔成文，足以纬俗经邦，岂止雕章缛句。韵谐金奏，词炳<br /><br />&nbsp;&nbsp;&nbsp;&nbsp;丹青，故贞观之风，同乎三代。高宗、天后，尤重详延；天子赋横汾之诗，臣下<br /><br />&nbsp;&nbsp;&nbsp;&nbsp;继柏梁之奏；巍巍济济，辉烁古今。如燕、许之润色王言，吴、陆之铺扬鸿业，<br /><br />&nbsp;&nbsp;&nbsp;&nbsp;元稹、刘贲之对策，王维、杜甫之雕虫，并非肄业使然，自是天机秀绝。若隋珠<br /><br />&nbsp;&nbsp;&nbsp;&nbsp;色泽，无假淬磨，孔玑翠羽，自成华彩，置之文苑，实焕缃图。其间爵位崇高，<br /><br />&nbsp;&nbsp;&nbsp;&nbsp;别为之传。今采孔绍安已下，为《文苑》三篇，凯怀才憔悴之徒，千古见知于作<br /><br />&nbsp;&nbsp;&nbsp;&nbsp;者。<br /><br />&nbsp;&nbsp;&nbsp;&nbsp;孔绍安，越州山阴人，陈吏部尚书奂之子。少与兄绍新，俱以文词知名。十<br /><br />&nbsp;&nbsp;&nbsp;&nbsp;三，陈亡入隋，徙居京兆县。闭门读书，诵古文集数十万言，外兄虞世南叹异<br /><br />&nbsp;&nbsp;&nbsp;&nbsp;之。绍新尝谓世南曰：“本朝沦陷，分从湮灭，但见此弟，窃谓家族不亡矣！”<br /><br />&nbsp;&nbsp;&nbsp;&nbsp;时有词人孙万寿，与绍安笃忘年之好，时人称为孙、孔。绍安大业末为监察御史。<br /><br />&nbsp;&nbsp;&nbsp;&nbsp;时高祖为隋讨贼于河东，诏绍安监高祖之军，深见接遇。及高祖受禅，绍安自洛<br /><br />&nbsp;&nbsp;&nbsp;&nbsp;阳间行来奔。高祖见之甚悦，拜内史舍人，赐宅一区、良马两匹、钱米绢布等。<br /><br />&nbsp;&nbsp;&nbsp;&nbsp;时夏侯端亦尝为御史，监高祖军，先绍安归朝，授秘书监。绍安因侍宴，应诏咏<br /><br />&nbsp;&nbsp;&nbsp;&nbsp;《石榴诗》曰：“只为时来晚，开花不及春。”时人称之。寻诏撰《梁史》，未<br /><br />&nbsp;&nbsp;&nbsp;&nbsp;成而卒。有文集五卷。<br /><br />&nbsp;&nbsp;&nbsp;&nbsp;子祯，高宗时为苏州长史。曹王明为刺史，不循法度，祯每进谏。明曰：<br /><br />&nbsp;&nbsp;&nbsp;&nbsp;“寡人天子之弟，岂失于为王哉！”祯曰：“恩宠不可恃，大王不奉行国命，恐<br /><br />&nbsp;&nbsp;&nbsp;&nbsp;今之荣位，非大王所保，独不见淮南之事乎？”明不悦。明左右有侵暴下人者，<br /><br />&nbsp;&nbsp;&nbsp;&nbsp;祯捕而杖杀之。明后果坐法，迁于黔中，谓人曰：“吾愧不用孔长史言，以及于<br /><br />&nbsp;&nbsp;&nbsp;&nbsp;此！”祯累迁绛州刺史，封武昌县子。卒，谥曰温。<br /><br />&nbsp;&nbsp;&nbsp;&nbsp;子季诩，早知名，官至左补阙。<br /><br />&nbsp;&nbsp;&nbsp;&nbsp;绍安孙若思。<br /><br />&nbsp;&nbsp;&nbsp;&nbsp;若思孤，母褚氏亲自教训，遂以学行知名。年少时，有人赍褚遂良书迹数卷<br /><br />&nbsp;&nbsp;&nbsp;&nbsp;以遗若思，唯受其一卷。其人曰：“此书当今所重，价比黄金，何不总取？”若<br /><br />&nbsp;&nbsp;&nbsp;&nbsp;思曰：“若价比金宝，此为多矣！”更截去半以还之。明经举，累迁库部郎中。<br /><br />&nbsp;&nbsp;&nbsp;&nbsp;若思常谓人曰：“仕至郎中足矣！”至是持一石止水，置于座右，以示有止足之<br /><br />&nbsp;&nbsp;&nbsp;&nbsp;意。寻迁给事中。<br /><br />&nbsp;&nbsp;&nbsp;&nbsp;中宗即位，敬晖、桓彦范等知国政，以若思多识故事，所有改革大事及疑议，<br /><br />&nbsp;&nbsp;&nbsp;&nbsp;多访于若思。再转礼部侍郎，出卫州刺史。先是，诸州别驾，皆以宗室为之，不<br /><br />&nbsp;&nbsp;&nbsp;&nbsp;为刺史致敬，由是多行不法。若思至州，举奏别驾李道钦犯状，请加鞫讯。乃诏<br /><br />&nbsp;&nbsp;&nbsp;&nbsp;别驾于刺史致礼，自若思始也。俄以清白称，加银青光禄大夫，赐绢百匹。历汝<br /><br />&nbsp;&nbsp;&nbsp;&nbsp;州刺史、太子右谕德，封梁郡公。开元十七年卒，谥曰惠。<br /><br />&nbsp;&nbsp;&nbsp;&nbsp;袁朗，雍州长安人，陈尚书左仆射枢之子。其先自陈郡仕江左，世为冠族，<br /><br />&nbsp;&nbsp;&nbsp;&nbsp;陈亡徙关中。<br /><br />&nbsp;&nbsp;&nbsp;&nbsp;朗勤学，好属文。在陈，释褐秘书郎，甚为尚书令江总所重。尝制千字诗，<br /><br />&nbsp;&nbsp;&nbsp;&nbsp;当时以为盛作。陈后主闻而召入禁中，使为《月赋》，朗染翰立成。后主曰：<br /><br />&nbsp;&nbsp;&nbsp;&nbsp;“观此赋，谢希逸不能独美于前矣！”又使为《芝草》、《嘉莲》二颂，深见优<br /><br />&nbsp;&nbsp;&nbsp;&nbsp;赏。历太子洗马、德教殿学士，迁秘书丞。陈亡，仕隋为尚书仪曹郎。武德初，<br /><br />&nbsp;&nbsp;&nbsp;&nbsp;授齐王文学、祠部郎中，封汝南县男，再转给事中。贞观初卒官。太宗为之废朝<br /><br />&nbsp;&nbsp;&nbsp;&nbsp;一日，谓高士廉曰：“袁朗在任虽近，然其性谨厚，特使人伤惜。”因敕给其丧<br /><br />&nbsp;&nbsp;&nbsp;&nbsp;事，并存问妻子。有文集十四卷。<br /><br />&nbsp;&nbsp;&nbsp;&nbsp;从父弟承序，陈尚书仆射宪之子。武德中，齐王元吉闻其名，召为学士。府<br /><br />&nbsp;&nbsp;&nbsp;&nbsp;废，累转建昌令。在任清静，士吏怀之。高宗在藩，太宗选学行之士为其僚属，<br /><br />&nbsp;&nbsp;&nbsp;&nbsp;谓中书侍郎岑文本曰：“梁、陈名臣，有谁可称？复有子弟堪招引否？”文本因<br /><br />&nbsp;&nbsp;&nbsp;&nbsp;言：“隋师入陈，百司奔散，莫有留者，唯袁宪独在其主之傍。王世充将受隋禅，<br /><br />&nbsp;&nbsp;&nbsp;&nbsp;群僚表请劝进，宪子给事中承家托疾，独不署名。此父子足称忠烈。承家弟承序，<br /><br />&nbsp;&nbsp;&nbsp;&nbsp;清贞雅操，实继先风。”由是召守晋王友，仍令侍读，加授弘文馆学士。未几，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;朗从祖弟利贞，陈中书令敬之孙也。高宗时为太常博士、周王侍读。永隆二<br /><br />&nbsp;&nbsp;&nbsp;&nbsp;年，王立为皇太子，百官上礼。高宗将会百官及命妇于宣政殿，并设九部伎及散<br /><br />&nbsp;&nbsp;&nbsp;&nbsp;乐。利贞上疏谏曰：“臣以前殿正寝，非命妇宴会之地；象阙路门，非倡优进御<br /><br />&nbsp;&nbsp;&nbsp;&nbsp;之所。望诏命妇会于别殿，九部伎从东西门入，散乐一色，伏望停省。若于三殿<br /><br />&nbsp;&nbsp;&nbsp;&nbsp;别所，自可备极恩私。微臣庸蔽，不闲典则，忝预礼司，轻陈狂瞽。”帝纳其言，<br /><br />&nbsp;&nbsp;&nbsp;&nbsp;即令移于麟德殿。至会日，酒酣，帝使中书侍郎薛元超谓利贞曰：“卿门承忠鲠，<br /><br />&nbsp;&nbsp;&nbsp;&nbsp;能抗疏直言，不加厚赐，何以奖劝！”赐物百段。俄迁祠部员外郎，卒。中宗即<br /><br />&nbsp;&nbsp;&nbsp;&nbsp;位，以侍读恩，追赠秘书少监。<br /><br />&nbsp;&nbsp;&nbsp;&nbsp;朗十三代祖汉司徒滂，滂生魏国郎中、御史大夫涣，涣生晋尚书准，准生东<br /><br />&nbsp;&nbsp;&nbsp;&nbsp;晋右将军、豫章太守冲，冲生司徒从事中郎耽，耽生琅邪内史质，质生丹阳尹、<br /><br />&nbsp;&nbsp;&nbsp;&nbsp;宋公长史豹，豹生宋吴郡太守洵，累代有高名重位，前史有传。五代叔祖宋太尉<br /><br />&nbsp;&nbsp;&nbsp;&nbsp;淑，高祖父左仆射、雍州刺史，高祖司空察，皆死国难。曾祖梁中书监、司空、<br /><br />&nbsp;&nbsp;&nbsp;&nbsp;穆公昂，仕齐为吴兴太守，及梁高祖禅齐，久辞朝命。父枢，叔父宪，仕陈，皆<br /><br />&nbsp;&nbsp;&nbsp;&nbsp;为陈仆射。叔祖敬，中书令。及陈亡，宪冒难扶护后主。朗自以中外人物，为海<br /><br />&nbsp;&nbsp;&nbsp;&nbsp;内冠族，虽琅邪王氏继有台鼎，而历朝自为佐命，鄙之不以为伍。<br /><br />&nbsp;&nbsp;&nbsp;&nbsp;朗孙谊，又虞世南外孙。神功中，为苏州刺史。尝因视事，司马、清河张沛<br /><br />&nbsp;&nbsp;&nbsp;&nbsp;通谒，沛即侍中文之子。谊揖之曰：“司马何事？”沛曰：“此州得一长史，<br /><br />&nbsp;&nbsp;&nbsp;&nbsp;是陇西李，天下甲门。”谊曰：“司马何言之失！门户须历代人贤，名节风教，<br /><br />&nbsp;&nbsp;&nbsp;&nbsp;为衣冠顾瞩，始可称举，老夫是也！夫山东人尚于婚媾，求于禄利；作时柱石，<br /><br />&nbsp;&nbsp;&nbsp;&nbsp;见危授命，则旷代无人。何可说之，以为门户！”沛怀惭而退。时人以为口实。<br /><br />&nbsp;&nbsp;&nbsp;&nbsp;贺德仁，越州山阴人也。父朗，陈散骑常侍。德仁少与从兄基俱事国子祭酒<br /><br />&nbsp;&nbsp;&nbsp;&nbsp;周弘正，咸以词学见称。时人语曰：“学行可师贺德基，文质彬彬贺德仁。”德<br /><br />&nbsp;&nbsp;&nbsp;&nbsp;仁兄弟八人，时人方之荀氏。陈鄱阳王伯山为会稽太守，改其所居甘滂里为高阳<br /><br />&nbsp;&nbsp;&nbsp;&nbsp;里。德仁事陈，至吴兴王友。<br /><br />&nbsp;&nbsp;&nbsp;&nbsp;入隋，仆射杨素荐之，授豫章王府记室参军。王以师资礼之，恩遇甚厚。及<br /><br />&nbsp;&nbsp;&nbsp;&nbsp;炀帝即位，豫章王改封齐王，又授齐王府属。及齐王获谴，府僚皆被诛责，唯德<br /><br />&nbsp;&nbsp;&nbsp;&nbsp;仁以忠谨免罪，出补河东郡司法。素与隐太子善，及高祖平京师，隐太子封陇西<br /><br />&nbsp;&nbsp;&nbsp;&nbsp;公，用德仁为陇西公友。寻迁太子中舍人，以衰老不习吏事，转太子洗马。时萧<br /><br />&nbsp;&nbsp;&nbsp;&nbsp;德言亦为洗马，陈子良为右卫率府长史，皆为东宫学士。贞观初，德仁转赵王友。<br /><br />&nbsp;&nbsp;&nbsp;&nbsp;无几，卒，年七十余。有文集二十卷。<br /><br />&nbsp;&nbsp;&nbsp;&nbsp;德仁弟子纪、岂攵，亦以博学知名。高宗时，纪官至太子洗马，修《五礼》。<br /><br />&nbsp;&nbsp;&nbsp;&nbsp;岂攵至率更令，兼太子侍读。兄弟并为崇贤馆学士，学者荣之。<br /><br />&nbsp;&nbsp;&nbsp;&nbsp;庾抱，润州江宁人也，其先自颍川徙家焉。祖众，陈御史中丞。父超，南平<br /><br />&nbsp;&nbsp;&nbsp;&nbsp;王记室。抱开皇中为延州参军事。后累岁，调吏部。尚书牛弘知其有学术，给笔<br /><br />&nbsp;&nbsp;&nbsp;&nbsp;札令自序。援翰便就，弘甚奇之。后补元德太子学士，礼赐甚优。会皇孙载诞，<br /><br />&nbsp;&nbsp;&nbsp;&nbsp;太子宴宾客，抱于坐中献《嫡皇孙颂》，深被嗟赏。后为越`主簿，称病不行。<br /><br />&nbsp;&nbsp;&nbsp;&nbsp;义宁中，隐太子弘引为陇西公府记室。时军国多务，公府文檄皆出于抱。寻转太<br /><br />&nbsp;&nbsp;&nbsp;&nbsp;子舍人，未几，卒。有集十卷。<br /><br />&nbsp;&nbsp;&nbsp;&nbsp;蔡允恭，荆州江陵人也。祖点，梁尚书仪曹郎。父大业，后梁左民尚书。允<br /><br />&nbsp;&nbsp;&nbsp;&nbsp;恭有风彩，善缀文。仕隋历著作佐郎、起居舍人。雅善吟咏。炀帝属词赋，多令<br /><br />&nbsp;&nbsp;&nbsp;&nbsp;讽诵之。尝遣教宫女，允恭深以为耻，因称气疾，不时应召。炀帝又许授以内史<br /><br />&nbsp;&nbsp;&nbsp;&nbsp;舍人，更令入内教宫人，允恭固辞不就，以是稍被疏绝。江都之难，允恭从宇文<br /><br />&nbsp;&nbsp;&nbsp;&nbsp;化及西上，没于窦建德。及平东夏，太宗引为秦府参军，兼文学馆学士。贞观初，<br /><br />&nbsp;&nbsp;&nbsp;&nbsp;除太子洗马。寻致仕，卒于家。有集十卷，又撰《后梁春秋》十卷。<br /><br />&nbsp;&nbsp;&nbsp;&nbsp;郑世翼，郑州荥阳人也，世为著姓。祖敬德，周仪同大将军。父机，司武中<br /><br />&nbsp;&nbsp;&nbsp;&nbsp;士。世翼弱冠有盛名。武德中，历万年丞、扬州录事参军。数以言辞忤物，称为<br /><br />&nbsp;&nbsp;&nbsp;&nbsp;轻薄。时崔信明自谓文章独步，多所凌轹；世翼遇诸江中，谓之曰：“尝闻‘枫<br /><br />&nbsp;&nbsp;&nbsp;&nbsp;落吴江冷。’”信明欣然示百余篇。世翼览之未终，曰：“所见不如所闻。”投<br /><br />&nbsp;&nbsp;&nbsp;&nbsp;之于江，信明不能对，拥楫而去。世翼贞观中坐怨谤，配流`州，卒。文集多遗<br /><br />&nbsp;&nbsp;&nbsp;&nbsp;失，撰《交游传》，颇行于时。<br /><br />&nbsp;&nbsp;&nbsp;&nbsp;谢偃，卫县人也，本姓直勒氏。祖孝政，北齐散骑常侍，改姓谢氏。偃仕隋<br /><br />&nbsp;&nbsp;&nbsp;&nbsp;为散从正员郎。贞观初，应诏对策及第，历高陵主簿。十一年，驾幸东都，谷、<br /><br />&nbsp;&nbsp;&nbsp;&nbsp;洛泛溢洛阳宫，诏求直谏之士。偃上封事，极言得失。太宗称善，引为弘文馆直<br /><br />&nbsp;&nbsp;&nbsp;&nbsp;学士，拜魏王府功曹。偃尝为《尘》、《影》二赋，甚工。太宗闻而诏见，自制<br /><br />&nbsp;&nbsp;&nbsp;&nbsp;赋序，言“区宇V安，功德茂盛”。令其为赋，偃奉诏撰成，名曰《述圣赋》，<br /><br />&nbsp;&nbsp;&nbsp;&nbsp;赐采数十匹。偃又献《惟皇诫德赋》以申讽，曰：<br /><br />&nbsp;&nbsp;&nbsp;&nbsp;臣闻理忘乱，安忘危，逸忘劳，得忘失。此四者，人君莫不皆然。是以夏桀<br /><br />&nbsp;&nbsp;&nbsp;&nbsp;以瑶台璇室为丽，而不悟鸣条南巢之祸；殷辛以象箸玉杯为华，而不知牧野白旗<br /><br />&nbsp;&nbsp;&nbsp;&nbsp;之败。故当其盛也，谓四海为己力；及其衰焉，乃匹夫之不制。当其信也，谓天<br /><br />&nbsp;&nbsp;&nbsp;&nbsp;下为无危；及其疑也，则顾盼皆仇敌。是知必有其德，则诚结戎夷，化行荒裔。<br /><br />&nbsp;&nbsp;&nbsp;&nbsp;苟失其度，则变生骨肉，衅起腹心矣！是以为人主者，不可忘初。处殿堂，则思<br /><br />&nbsp;&nbsp;&nbsp;&nbsp;前主之所以亡；朝万国，则思今己之所以贵；巡府库，则思今己之所以得；视功<br /><br />&nbsp;&nbsp;&nbsp;&nbsp;臣，则思其为己之始；见名将，则思其用力之初。苟弗忘旧，则人无易心，何患<br /><br />&nbsp;&nbsp;&nbsp;&nbsp;乎天下之不化！故旦行之则为尧、舜，暮失之则为桀、纣，岂异人哉！其词曰：<br /><br />&nbsp;&nbsp;&nbsp;&nbsp;周坟籍以迁观，总宇宙而一窥；结绳往而莫纪，书契崇而可知。惟皇王之迭<br /><br />&nbsp;&nbsp;&nbsp;&nbsp;代，信步骤之恒规，莫不虑失者常得，怀安者必危。是以战战怵怵，日慎一日，<br /><br />&nbsp;&nbsp;&nbsp;&nbsp;守约守俭，去奢去逸。外无荒禽，内无荒色，唯贤是授，唯人斯恤。则三皇不足<br /><br />&nbsp;&nbsp;&nbsp;&nbsp;六，五帝不足十。若夫恃圣骄力，狠戾倔强，忠良是弃，谄佞斯奖。构崇台以造<br /><br />&nbsp;&nbsp;&nbsp;&nbsp;天，穿深池以绝壤。厚赋重敛，积宝藏镪；无罪加刑，有功不赏。则夏桀可二，<br /><br />&nbsp;&nbsp;&nbsp;&nbsp;殷辛易两。在危所恃，居安勿忘。功臣无逐，故人无放。放故者亡，逐功者丧。<br /><br />&nbsp;&nbsp;&nbsp;&nbsp;四海岌岌，九土漫漫，覆之甚易，存之实难。是以一人有悦，万国同欢；一人失<br /><br />&nbsp;&nbsp;&nbsp;&nbsp;所，兆庶俱残。喜则隆冬可热，怒则盛夏成寒；一动而八表乱，一言而天下安。<br /><br />&nbsp;&nbsp;&nbsp;&nbsp;举君过者曰忠，述主美者为佞，苟承颜以顺旨，必蔽视而称圣。故使曲者乱直，<br /><br />&nbsp;&nbsp;&nbsp;&nbsp;邪者疑正；改华服以就胡，变雅音而入郑；虽往古之轨躅，亦当今之龟镜。崔嵬<br /><br />&nbsp;&nbsp;&nbsp;&nbsp;龙殿，赫奕凤门，苞四海以称主，冠天下而独尊。既兄日而姊月，亦父乾而母坤。<br /><br />&nbsp;&nbsp;&nbsp;&nbsp;视则金翠溢目，听则丝竹盈耳。信赏罚之在躬，实荣辱之由己；语义皇而易匹，<br /><br />&nbsp;&nbsp;&nbsp;&nbsp;言尧、舜之可拟。骄志自此而生，侈心因兹而起。常惧覆而惧亡，必思足而思止；<br /><br />&nbsp;&nbsp;&nbsp;&nbsp;勿忘潜龙之初，当怀布衣之始。在位称宝，居器曰神，钟鼓庭设，玉帛阶陈。得<br /><br />&nbsp;&nbsp;&nbsp;&nbsp;必有兆，失必有因；一替一立，或周或秦。既承前代，当思后人。唯德可以久，<br /><br />&nbsp;&nbsp;&nbsp;&nbsp;天道无常亲。<br /><br />&nbsp;&nbsp;&nbsp;&nbsp;时李百药工为五言诗，而偃善作赋，时人称为李诗谢赋焉。十七年，府废，<br /><br />&nbsp;&nbsp;&nbsp;&nbsp;出为湘潭令，卒。文集十卷。<br /><br />&nbsp;&nbsp;&nbsp;&nbsp;崔信明，青州益都人也，后魏七兵尚书光伯曾孙也。祖_，北海郡守。信<br /><br />&nbsp;&nbsp;&nbsp;&nbsp;明以五月五日日正中时生，有异雀数头，身形甚小，五色毕备，集于庭树；鼓翼<br /><br />&nbsp;&nbsp;&nbsp;&nbsp;齐鸣，声清宛亮。隋太史令史良使至青州，遇而占之曰：“五月为火，火为《离》，<br /><br />&nbsp;&nbsp;&nbsp;&nbsp;《离》为文彩。日正中，文之盛也。又有雀五色，奋翼而鸣。此儿必文藻焕烂，<br /><br />&nbsp;&nbsp;&nbsp;&nbsp;声名播于天下。雀形既小，禄位殆不高。”及长，博闻强记，下笔成章。乡人高<br /><br />&nbsp;&nbsp;&nbsp;&nbsp;孝基有知人之鉴，每谓人曰：“崔信明才学富赡，虽名冠一时，但恨其位不达耳！”<br /><br />&nbsp;&nbsp;&nbsp;&nbsp;大业中，为尧城令。窦建德c号，欲引用之。信明族弟敬素为建德鸿胪卿，<br /><br />&nbsp;&nbsp;&nbsp;&nbsp;说信明曰：“隋主无道，天下鼎沸，衣冠礼乐，扫地无余。兄遁迹下僚，不被收<br /><br />&nbsp;&nbsp;&nbsp;&nbsp;用，豫让所以不报范中行，只以众人遇我者也。夏王英武，有并吞天下之心，士<br /><br />&nbsp;&nbsp;&nbsp;&nbsp;女襁负而至者，不可称数。此时不立功立事，岂是见几而作者乎？”信明曰：<br /><br />&nbsp;&nbsp;&nbsp;&nbsp;“昔申胥海畔渔者，尚能固其节；吾终不能屈身伪主，求斗筲之职。”遂逾城而<br /><br />&nbsp;&nbsp;&nbsp;&nbsp;遁，隐于太行山。贞观六年，应诏举，授兴世丞。迁秦川令，卒。<br /><br />&nbsp;&nbsp;&nbsp;&nbsp;信明颇蹇傲自伐，常赋诗吟啸，自谓过于李百药，时人多不许之。又矜其门<br /><br />&nbsp;&nbsp;&nbsp;&nbsp;族，轻侮四海士望，由是为世所讥。<br /><br />&nbsp;&nbsp;&nbsp;&nbsp;子冬日，则天时为黄门侍郎，被酷吏所杀。<br /><br />&nbsp;&nbsp;&nbsp;&nbsp;张蕴古，相州洹水人也。性聪敏，博涉书传，善缀文，能背碑覆局。尤晓时<br /><br />&nbsp;&nbsp;&nbsp;&nbsp;务，为州闾所称。自幽州总管府记室直中书省。太宗初即位，上《大宝箴》以讽，<br /><br />&nbsp;&nbsp;&nbsp;&nbsp;其词曰：<br /><br />&nbsp;&nbsp;&nbsp;&nbsp;今来古往，俯察仰观，惟辟作福，为君实难。主普天之下，处王公之上；任<br /><br />&nbsp;&nbsp;&nbsp;&nbsp;土贡其所求，具僚和其所唱。是故竞惧之心日弛，邪僻之情转放，岂知事起乎所<br /><br />&nbsp;&nbsp;&nbsp;&nbsp;忽，祸生乎无妄。固以圣人受命，拯溺亨屯，归过于己，推恩于民。大明无偏照，<br /><br />&nbsp;&nbsp;&nbsp;&nbsp;至公无私亲。故以一人治天下，不以天下奉一人。礼以禁其奢，乐以防其佚。左<br /><br />&nbsp;&nbsp;&nbsp;&nbsp;言而右事，出警而入跸。四时同其惨舒，三光同其得失。故身为之度，而声为之<br /><br />&nbsp;&nbsp;&nbsp;&nbsp;律。勿谓无知，居高听卑；勿谓何害，积小成大。乐不可极，极乐生哀；欲不可<br /><br />&nbsp;&nbsp;&nbsp;&nbsp;纵，纵欲成灾。壮九重于内，所居不过容膝；彼昏不知，瑶其台而琼其室。罗八<br /><br />&nbsp;&nbsp;&nbsp;&nbsp;品于前，所食不过适口；唯狂罔念，丘其糟而池其酒。勿内荒于色，勿外荒于禽，<br /><br />&nbsp;&nbsp;&nbsp;&nbsp;勿贵难得之货，勿听亡国之音。内荒伐人性，外荒荡人心，难得之货侈，亡国之<br /><br />&nbsp;&nbsp;&nbsp;&nbsp;声淫。勿谓我尊而傲贤侮士，勿谓我智而拒谏矜己。闻之夏王，据馈频起；亦有<br /><br />&nbsp;&nbsp;&nbsp;&nbsp;魏帝，牵裾不止。安彼反侧，如春阳秋露，巍巍荡荡，恢汉高大度；抚兹庶事，<br /><br />&nbsp;&nbsp;&nbsp;&nbsp;如履薄临深，战战栗栗，用周文小心。<br /><br />&nbsp;&nbsp;&nbsp;&nbsp;《诗》云：“不识不知”，《书》曰：“无偏无党”。一彼此于胸臆，捐好<br /><br />&nbsp;&nbsp;&nbsp;&nbsp;恶于心想。众弃而后加刑，众悦而后命赏。弱其强而治其乱，申其屈而直其枉。<br /><br />&nbsp;&nbsp;&nbsp;&nbsp;故曰：“如衡如石，不定物以数，物之悬者，轻重自具；如水如镜，不示物以情，<br /><br />&nbsp;&nbsp;&nbsp;&nbsp;物之鉴者，妍媸自生。”勿浑浑而浊，勿皎皎而清，勿没没而暗，勿察察而明。<br /><br />&nbsp;&nbsp;&nbsp;&nbsp;虽冕旒蔽目而视于未形，虽W纩塞耳而听于无声。纵心乎湛然之域，游神于至道<br /><br />&nbsp;&nbsp;&nbsp;&nbsp;之精。扣之者应洪纤而效响，酌之者随深浅而皆盈。故曰：天之清，地之宁，王<br /><br />&nbsp;&nbsp;&nbsp;&nbsp;之贞。四时不言而代序，万物无为而受成。岂知帝有其力，而天下和平。<br /><br />&nbsp;&nbsp;&nbsp;&nbsp;吾王拨乱，戡以智力，民惧其威，未怀其德。我皇抚运，扇以淳风，民怀其<br /><br />&nbsp;&nbsp;&nbsp;&nbsp;始，未保其终。爰述金镜，穷神尽圣；使人以心，应言以行。包括治体，抑扬词<br /><br />&nbsp;&nbsp;&nbsp;&nbsp;令，天下为公，一人有庆。开罗起祝，援琴命诗，一日二日，念兹在兹。唯人所<br /><br />&nbsp;&nbsp;&nbsp;&nbsp;召，自天v之。争臣司直，敢告前疑！<br /><br />&nbsp;&nbsp;&nbsp;&nbsp;太宗嘉之，赐以束帛，除大理丞。<br /><br />&nbsp;&nbsp;&nbsp;&nbsp;初，河内人李孝德，素有风疾，而语涉妄妖。蕴古究其狱，称好德癫病有征，<br /><br />&nbsp;&nbsp;&nbsp;&nbsp;法不当坐。治书侍御史权万纪劾蕴古家住相州，好德之兄厚德为其刺史，情在阿<br /><br />&nbsp;&nbsp;&nbsp;&nbsp;纵，奏事不实。太宗大怒，曰：“小子乃敢乱吾法耶？”令斩于东市。太宗寻悔，<br /><br />&nbsp;&nbsp;&nbsp;&nbsp;因发制，凡决死者，命所司五覆奏，自蕴古始也。<br /><br />&nbsp;&nbsp;&nbsp;&nbsp;刘胤之，徐州彭城人也。祖t之，后魏临淮镇将。胤之少有学业，与隋信都<br /><br />&nbsp;&nbsp;&nbsp;&nbsp;丞孙万寿、宗正卿李百药为忘年之友。武德中，御史大夫杜淹表荐之，再迁信都<br /><br />&nbsp;&nbsp;&nbsp;&nbsp;令，甚存惠政。永徽初，累转著作郎、弘文馆学士，与国子祭酒令狐德薄⒅作<br /><br />&nbsp;&nbsp;&nbsp;&nbsp;郎杨仁卿等，撰成国史及实录，奏上之，封阳城县男。寻以老，不堪著述，出为<br /><br />&nbsp;&nbsp;&nbsp;&nbsp;楚州刺史，卒。<br /><br />&nbsp;&nbsp;&nbsp;&nbsp;弟子延v，弱冠本州举进士，累补渭南尉。刀笔吏能，为畿邑当时之冠。司<br /><br />&nbsp;&nbsp;&nbsp;&nbsp;空李蕹⑽皆唬骸白阆麓呵锔Χ，便擅大名，宜稍自贬抑，无为独出人右也。”<br /><br />&nbsp;&nbsp;&nbsp;&nbsp;后历右司郎中，检校司宾少卿，封薛县男。<br /><br />&nbsp;&nbsp;&nbsp;&nbsp;徐敬业之乱，扬州初平，所有刑名，莫能决定，延v奉使至军所决之。时议<br /><br />&nbsp;&nbsp;&nbsp;&nbsp;者断受贼五品官者斩，六品者流。延v以为诸非元谋，迫胁从盗，则置极刑，事<br /><br />&nbsp;&nbsp;&nbsp;&nbsp;涉枉滥，乃断受贼五品者流，六品已下俱除名而已。其得全济者甚众。<br /><br />&nbsp;&nbsp;&nbsp;&nbsp;出为箕州刺史，转安南都护。岭南俚户，旧输半课，及延v到，遂勒全输。<br /><br />&nbsp;&nbsp;&nbsp;&nbsp;由是其下皆怨，谋欲将叛，延v乃诛其首恶李嗣仙。垂拱三年，嗣仙党与丁建、<br /><br />&nbsp;&nbsp;&nbsp;&nbsp;李思慎等，遂率众围安南府。时城中胜兵不过数百，乃禁门坚守，以候邻境之援。<br /><br />&nbsp;&nbsp;&nbsp;&nbsp;广州大族冯子猷幸灾乐祸，欲因危立功，遂按兵纵敌，使其为害滋甚。延v遂为<br /><br />&nbsp;&nbsp;&nbsp;&nbsp;思慎所害。其后桂州司马曹玄静率兵讨思慎等，擒之。尽斩于安南城下。<br /><br />&nbsp;&nbsp;&nbsp;&nbsp;胤之从父兄子藏器，亦有词学，官至宋州司马。藏器子知柔，开元初，为工<br /><br />&nbsp;&nbsp;&nbsp;&nbsp;部尚书。知柔弟知几，避玄宗名改子玄。自有传。<br /><br />&nbsp;&nbsp;&nbsp;&nbsp;张昌龄，冀州南宫人。弱冠以文词知名。本州欲以秀才举之，昌龄以时废此<br /><br />&nbsp;&nbsp;&nbsp;&nbsp;科已久，固辞。乃充进士贡举及第。贞观二十一年，翠微宫成，诣阙献颂。太宗<br /><br />&nbsp;&nbsp;&nbsp;&nbsp;召见，试作《息兵诏》草，俄顷而就。太宗甚悦，因谓之曰：“昔祢衡、潘岳，<br /><br />&nbsp;&nbsp;&nbsp;&nbsp;皆恃才傲物，以至非命。汝才不减二贤，宜追鉴前轨，以副吾所取也。”乃敕于<br /><br />&nbsp;&nbsp;&nbsp;&nbsp;通事舍人里供奉。寻为昆山道行军记室，破卢明月，平龟兹，军书露布，皆昌龄<br /><br />&nbsp;&nbsp;&nbsp;&nbsp;之文也。再转长安尉，出为襄州司户，丁忧去官。后贺兰敏之奏引于北门修撰，<br /><br />&nbsp;&nbsp;&nbsp;&nbsp;寻又罢去。乾封元年卒。文集二十卷。<br /><br />&nbsp;&nbsp;&nbsp;&nbsp;兄昌宗，亦有学业，官至太子舍人、修文馆学士。撰《古文纪年新传》三十<br /><br />&nbsp;&nbsp;&nbsp;&nbsp;卷。<br /><br />&nbsp;&nbsp;&nbsp;&nbsp;崔行功，恒州井陉人，北齐钜鹿太守伯让曾孙也，自博陵徙家焉。行功少好<br /><br />&nbsp;&nbsp;&nbsp;&nbsp;学，中书侍郎唐俭爱其才，以女妻之。俭前后征讨，所有文表，皆行功之文。高<br /><br />&nbsp;&nbsp;&nbsp;&nbsp;宗时，累转吏部郎中。以善敷奏，尝兼通事舍人、内供奉。坐事贬为游安令，寻<br /><br />&nbsp;&nbsp;&nbsp;&nbsp;征为司文郎中。当时朝廷大手笔，多是行功及兰台侍郎李怀俨之词。<br /><br />&nbsp;&nbsp;&nbsp;&nbsp;先是，太宗命秘书监魏征写四部群书，将进内贮库，别置雠校二十人、书手<br /><br />&nbsp;&nbsp;&nbsp;&nbsp;一百人。征改职之后，令虞世南、颜师古等续其事。至高宗初，其功未毕。显庆<br /><br />&nbsp;&nbsp;&nbsp;&nbsp;中，罢雠校及御书手，令工书人缮写，计直酬佣，择散官随番雠校。其后又诏东<br /><br />&nbsp;&nbsp;&nbsp;&nbsp;台侍郎赵仁本、东台舍人张文及行功、怀俨等相次充使检校。又置详正学士以<br /><br />&nbsp;&nbsp;&nbsp;&nbsp;校理之，行功仍专知御集。迁兰台侍郎。<br /><br />&nbsp;&nbsp;&nbsp;&nbsp;咸亨中，官名复旧，改为秘书少监。上元元年，卒官。有集六十卷。兄子玄<br /><br />&nbsp;&nbsp;&nbsp;&nbsp;ィ别有传。<br /><br />&nbsp;&nbsp;&nbsp;&nbsp;行功前后预撰《晋书》及《文思博要》等。同时又有孟利贞、董思恭、元思<br /><br />&nbsp;&nbsp;&nbsp;&nbsp;敬等，并以文藻知名。<br /><br />&nbsp;&nbsp;&nbsp;&nbsp;孟利贞者，华州华阴人也。父神庆，高宗初为沁州刺史，以清介著名。利贞<br /><br />&nbsp;&nbsp;&nbsp;&nbsp;初为太子司议郎，中宗在东宫，深惧之。受诏与少师许敬宗、崇贤馆学士郭瑜、<br /><br />&nbsp;&nbsp;&nbsp;&nbsp;顾胤、董思恭等撰《瑶山玉彩》五百卷。龙朔二年奏上之，高宗称善，加级赐物<br /><br />&nbsp;&nbsp;&nbsp;&nbsp;有差。利贞累转著作郎，加弘文馆学士。垂拱初卒。又撰《续文选》十三卷。<br /><br />&nbsp;&nbsp;&nbsp;&nbsp;兄允忠，垂拱中为天官侍郎。<br /><br />&nbsp;&nbsp;&nbsp;&nbsp;董思恭者，苏州吴人。所著篇咏，甚为时人所重。初为右史，知考功举事，<br /><br />&nbsp;&nbsp;&nbsp;&nbsp;坐预泄问目，配流岭表而死。<br /><br />&nbsp;&nbsp;&nbsp;&nbsp;元思敬者，总章中为协律郎。预修《芳林要览》，又撰《诗人秀句》两卷，<br /><br />&nbsp;&nbsp;&nbsp;&nbsp;传于世。<br /><br />&nbsp;&nbsp;&nbsp;&nbsp;徐齐聃，湖州长城人也。父孝德，以女为才人，官至果州刺史。齐聃少善属<br /><br />&nbsp;&nbsp;&nbsp;&nbsp;文，高宗时累迁兰台舍人。时敕令有突厥酋长子弟事东宫，齐聃上疏曰：<br /><br />&nbsp;&nbsp;&nbsp;&nbsp;昔姬诵与伯禽同业，晋储以师旷为友，匪唯专赖师资，固亦详观近习。皇太<br /><br />&nbsp;&nbsp;&nbsp;&nbsp;子自可招集园、绮，寤寐应、刘。阶闼小臣，必采于端士；驱驰所任，并归于正<br /><br />&nbsp;&nbsp;&nbsp;&nbsp;人。方流好善之风，永播崇贤之美。今乃使毡裘之子，解辫而侍春闱；冒顿之苗，<br /><br />&nbsp;&nbsp;&nbsp;&nbsp;削衽而陪望苑。在于道义，臣窃有疑。诗云：“敬慎威仪，以近有德。”《书》<br /><br />&nbsp;&nbsp;&nbsp;&nbsp;曰：“任官惟贤才，左右惟其人。”盖殷勤于此，防微之至也。<br /><br />&nbsp;&nbsp;&nbsp;&nbsp;齐聃又尝上奏曰：“齐献公即陛下外氏，虽子孙有犯，不合上延于祖。今周<br /><br />&nbsp;&nbsp;&nbsp;&nbsp;忠孝公庙甚修崇，而齐献公庙遽毁坏，不审陛下将何以重示海内，以彰孝理之风？”<br /><br />&nbsp;&nbsp;&nbsp;&nbsp;帝皆纳其言。<br /><br />&nbsp;&nbsp;&nbsp;&nbsp;齐聃善于文诰，甚为当时所称。高宗爱其文，令侍周王等属文，以职在枢剧，<br /><br />&nbsp;&nbsp;&nbsp;&nbsp;仍敕间日来往焉。以漏泄机密，左授蕲州司马。俄又坐事配流钦州。咸亨中卒，<br /><br />&nbsp;&nbsp;&nbsp;&nbsp;年四十余。睿宗即位，追录旧恩，累赠礼部尚书。<br /><br />&nbsp;&nbsp;&nbsp;&nbsp;子坚，别有传。<br /><br />&nbsp;&nbsp;&nbsp;&nbsp;杜易简，襄州襄阳人，周硖州刺史叔毗曾孙也。九岁能属文，及长，博学有<br /><br />&nbsp;&nbsp;&nbsp;&nbsp;高名。姨兄中书令岑文本甚推重之。登进士第，累转殿中侍御史。咸亨中，为考<br /><br />&nbsp;&nbsp;&nbsp;&nbsp;功员外郎。时吏部侍郎裴行俭、李敬玄相与不叶，易简与吏部员外郎贾言忠希行<br /><br />&nbsp;&nbsp;&nbsp;&nbsp;俭之旨，上封陈敬玄罪状。高宗恶其朋党，左转易简为开州司马，寻卒。<br /><br />&nbsp;&nbsp;&nbsp;&nbsp;易简颇善著述，撰《御史台杂注》五卷，文集二十卷，行于代。<br /><br />&nbsp;&nbsp;&nbsp;&nbsp;易简从祖弟审言。<br /><br />&nbsp;&nbsp;&nbsp;&nbsp;审言，进士举，初为隰城尉。雅善五言诗，工书翰，有能名。然恃才謇傲，<br /><br />&nbsp;&nbsp;&nbsp;&nbsp;甚为时辈所嫉。乾封中，苏味道为天官侍郎，审言预选。试判讫，谓人曰：“苏<br /><br />&nbsp;&nbsp;&nbsp;&nbsp;味道必死。”人问其故，审言曰：“见吾判，即自当羞死矣！”又尝谓人曰：<br /><br />&nbsp;&nbsp;&nbsp;&nbsp;“吾之文章，合得屈、宋作衙官；吾之书迹，合得王羲之北面。”其矜诞如此。<br /><br />&nbsp;&nbsp;&nbsp;&nbsp;累转洛阳丞。坐事贬授吉州司户参军。又与州僚不叶，司马周季重与员外司<br /><br />&nbsp;&nbsp;&nbsp;&nbsp;户郭若讷共构审言罪状，系狱，将因事杀之。既而季重等府中酣宴，审言子并年<br /><br />&nbsp;&nbsp;&nbsp;&nbsp;十三，怀刃以击之。季重中伤死，而并亦为左右所杀。季重临死曰：“吾不知审<br /><br />&nbsp;&nbsp;&nbsp;&nbsp;言有孝子，郭若讷误我至此！”审言因此免官，还东都，自为文祭并。士友咸哀<br /><br />&nbsp;&nbsp;&nbsp;&nbsp;并孝烈，苏F为墓志，刘允济为祭文。后则天召见审言，将加擢用。问曰：“卿<br /><br />&nbsp;&nbsp;&nbsp;&nbsp;欢喜否？”审言蹈舞谢恩。因令作《欢喜诗》，甚见嘉赏，拜著作佐郎。俄迁膳<br /><br />&nbsp;&nbsp;&nbsp;&nbsp;部员外郎。神龙初，坐与张易之兄弟交往，配流岭外。寻召授国子监主簿，加修<br /><br />&nbsp;&nbsp;&nbsp;&nbsp;文馆直学士。年六十余卒。有文集十卷。<br /><br />&nbsp;&nbsp;&nbsp;&nbsp;次子闲。闲子甫，别有传。<br /><br />&nbsp;&nbsp;&nbsp;&nbsp;卢照邻，字升之，幽州范阳人也。年十余岁，就曹宪、王义方授《苍》、<br /><br />&nbsp;&nbsp;&nbsp;&nbsp;《雅》及经史，博学善属文。初授邓王府典签，王甚爱重之，曾谓群官曰：“此<br /><br />&nbsp;&nbsp;&nbsp;&nbsp;即寡人相如也。”后拜新都尉。因染风疾去官，处太白山中，以服饵为事。后疾<br /><br />&nbsp;&nbsp;&nbsp;&nbsp;转笃，徙居阳翟之具茨山，著《释疾文》、《五悲》等诵。颇有骚人之风，甚为<br /><br />&nbsp;&nbsp;&nbsp;&nbsp;文士所重。<br /><br />&nbsp;&nbsp;&nbsp;&nbsp;照邻既沉痼挛废，不堪其苦，尝与亲属执别，遂自投颍水而死，时年四十。<br /><br />&nbsp;&nbsp;&nbsp;&nbsp;文集二十卷。<br /><br />&nbsp;&nbsp;&nbsp;&nbsp;兄光乘，亦知名，长寿中为陇州刺史。<br /><br />&nbsp;&nbsp;&nbsp;&nbsp;杨炯，华阴人。伯祖虔威，武德中官至右卫将军。炯幼聪敏博学，善属文。<br /><br />&nbsp;&nbsp;&nbsp;&nbsp;神童举，拜校书郎，为崇文馆学士。仪凤中，太常博士苏知几上表，以公卿已下<br /><br />&nbsp;&nbsp;&nbsp;&nbsp;冕服，请别立节文。敕下有司详议，炯献议曰：<br /><br />&nbsp;&nbsp;&nbsp;&nbsp;古者太昊庖羲氏，仰以观象，俯以察法，造书契而文籍生。次有黄帝轩辕氏，<br /><br />&nbsp;&nbsp;&nbsp;&nbsp;长而敦敏，成而聪明，垂衣裳而天下理。其后数迁五德，君非一姓，体国经野，<br /><br />&nbsp;&nbsp;&nbsp;&nbsp;建邦设都，文质所以再而复，正朔所以三而改。夫改正朔者，谓夏后氏之建寅，<br /><br />&nbsp;&nbsp;&nbsp;&nbsp;殷人建丑，周人建子。至于以日系月，以月系时，以时系年，此三王相袭之道也！<br /><br />&nbsp;&nbsp;&nbsp;&nbsp;夫易服色者，谓夏后氏尚黑，殷人尚白，周人尚赤。至于山、龙、华虫、宗彝、<br /><br />&nbsp;&nbsp;&nbsp;&nbsp;藻、火、粉米、黼、黻，此又百代可知之道。<br /><br />&nbsp;&nbsp;&nbsp;&nbsp;谨按《虞书》曰：“予欲观古人之象，日、月、星辰、山、龙、华虫作会，<br /><br />&nbsp;&nbsp;&nbsp;&nbsp;宗彝、藻、火、粉米、黼、黻、绣。”由此言之，则其所从来者尚矣。日月星<br /><br />&nbsp;&nbsp;&nbsp;&nbsp;辰者，明光照下土也。山者，布散云雨，象圣王大泽沾下也。龙者，变化无方，<br /><br />&nbsp;&nbsp;&nbsp;&nbsp;象圣王应时布教也。华虫者，雉也，身被五彩，象圣王体兼文明也。宗彝者，武<br /><br />&nbsp;&nbsp;&nbsp;&nbsp;V也，以刚猛制物，象圣王神武定乱也。藻者，逐水上下，象圣王随代而应也。<br /><br />&nbsp;&nbsp;&nbsp;&nbsp;火者，陶冶烹饪，象圣王至德日新也。粉米者，人恃以生，象圣王为物之所赖也。<br /><br />&nbsp;&nbsp;&nbsp;&nbsp;黼能断割，象圣王临事能决也。黻者，两己相背，象君臣可否相济也。<br /><br />&nbsp;&nbsp;&nbsp;&nbsp;迨有周氏，乃以日月星辰为旌旗之节，又登龙于山，登火于宗彝，于是乎制<br /><br />&nbsp;&nbsp;&nbsp;&nbsp;衮冕以祀先王也。九章者，法阳数也，以龙为首章。衮者，卷也，龙德神异，应<br /><br />&nbsp;&nbsp;&nbsp;&nbsp;变潜见，表圣王深识远智，卷舒神化也。又制敲嵋约老裙也。钦撸雉也，有<br /><br />&nbsp;&nbsp;&nbsp;&nbsp;耿介之志，表公有贤才，能守耿介之节也。又制毳冕以祭四望也。四望者，岳渎<br /><br />&nbsp;&nbsp;&nbsp;&nbsp;之神也。武V者，山林所生，明其象也。制冕以祭社稷也。社稷者，土谷之<br /><br />&nbsp;&nbsp;&nbsp;&nbsp;神也。粉米由之而成，象其功也。又制玄冕以祭群小祀也。百神异形，难可遍拟，<br /><br />&nbsp;&nbsp;&nbsp;&nbsp;但取黻之相背，昭异名也。夫以周公之多才也，故治定制礼，功成作乐。夫以孔<br /><br />&nbsp;&nbsp;&nbsp;&nbsp;宣之将圣也，故行夏之时，服周之冕。先王之法服，乃此之自出矣；天下之能事，<br /><br />&nbsp;&nbsp;&nbsp;&nbsp;又于是乎毕矣。<br /><br />&nbsp;&nbsp;&nbsp;&nbsp;今知几表状请制大明冕十三章，乘舆服之者。谨按，日月星辰者，已施于旌<br /><br />&nbsp;&nbsp;&nbsp;&nbsp;旗矣。龙武山火者，又不逾于古矣。而云麟凤有四灵之名，玄龟有负图之应，云<br /><br />&nbsp;&nbsp;&nbsp;&nbsp;有纪官之号，水有盛德之祥，此盖别表休征，终是无逾比象。然则皇王受命，天<br /><br />&nbsp;&nbsp;&nbsp;&nbsp;地兴符，仰观则璧合珠连，俯察则银黄玉紫。殚南宫之粉壁，不足写其形状；罄<br /><br />&nbsp;&nbsp;&nbsp;&nbsp;东观之铅黄，未可纪其名实。固不可毕陈于法服也。云者，龙之气也；水者，藻<br /><br />&nbsp;&nbsp;&nbsp;&nbsp;之自生也。又不假别为章目，此盖不经之甚也！<br /><br />&nbsp;&nbsp;&nbsp;&nbsp;又鸾冕八章，三公服之者。鸾者，太平之瑞也，非三公之德也。鹰r者，鸷<br /><br />&nbsp;&nbsp;&nbsp;&nbsp;鸟也，适可以辨祥刑之职也。熊罴者，猛兽也，适可以旌武臣之力也。又称藻为<br /><br />&nbsp;&nbsp;&nbsp;&nbsp;水草，无所法象，引张衡赋“蒂倒茄于藻井，披红葩之狎猎”，请为莲华，取其<br /><br />&nbsp;&nbsp;&nbsp;&nbsp;文彩者。夫茄者，莲也。若以莲代藻，变古从今，既不知草木之名，亦未达文章<br /><br />&nbsp;&nbsp;&nbsp;&nbsp;之意，此又不经之甚也！<br /><br />&nbsp;&nbsp;&nbsp;&nbsp;又毳冕六章，三品服之者。按此王者祀四望服之名也。今三品乃得同王之毳<br /><br />&nbsp;&nbsp;&nbsp;&nbsp;冕，而三公不得同王之衮名，岂唯颠倒衣裳，抑亦自相矛盾，此又不经之甚也！<br /><br />&nbsp;&nbsp;&nbsp;&nbsp;又黻冕四章，五品服之者。考之于古，则无其名；验之于今，则非章首，此<br /><br />&nbsp;&nbsp;&nbsp;&nbsp;又不经之甚也！<br /><br />&nbsp;&nbsp;&nbsp;&nbsp;若夫礼唯从俗，则命为制，令为诏，乃秦皇之故事，犹可以适于今矣！若夫<br /><br />&nbsp;&nbsp;&nbsp;&nbsp;义取随时，则出称警，入称跸，乃汉国之旧仪，犹可以行于代矣。亦何取变周公<br /><br />&nbsp;&nbsp;&nbsp;&nbsp;之轨物，改宣尼之法度者哉！<br /><br />&nbsp;&nbsp;&nbsp;&nbsp;由是竟寝知几所请。<br /><br />&nbsp;&nbsp;&nbsp;&nbsp;俄迁詹事司直。则天初，坐从祖弟神让犯逆，左转梓州司法参军。秩满，选<br /><br />&nbsp;&nbsp;&nbsp;&nbsp;授盈川令。如意元年七月望日，宫中出盂兰盆，分送佛寺，则天御洛南门，与百<br /><br />&nbsp;&nbsp;&nbsp;&nbsp;僚观之。炯献《盂兰盆赋》，词甚雅丽。炯至官，为政残酷，人吏动不如意，辄<br /><br />&nbsp;&nbsp;&nbsp;&nbsp;s杀之。又所居府舍，多进士亭台，皆书榜额，为之美名，大为远近所笑。无何<br /><br />&nbsp;&nbsp;&nbsp;&nbsp;卒官。中宗即位，以旧僚追赠著作郎。文集三十卷。<br /><br />&nbsp;&nbsp;&nbsp;&nbsp;炯与王勃、卢照邻、骆宾王以文词齐名，海内称为王杨卢骆，亦号为“四杰”。<br /><br />&nbsp;&nbsp;&nbsp;&nbsp;炯闻之，谓人曰：“吾愧在卢前，耻居王后。”当时议者，亦以为然。<br /><br />&nbsp;&nbsp;&nbsp;&nbsp;其后崔融、李峤、张说俱重四杰之文。崔融曰：“王勃文章宏逸，有绝尘之<br /><br />&nbsp;&nbsp;&nbsp;&nbsp;迹，固非常流所及。炯与照邻可以企之，盈川之言信矣！”说曰：“杨盈川文思<br /><br />&nbsp;&nbsp;&nbsp;&nbsp;如悬河注水，酌之不竭，既优于卢，亦不减王。‘耻居王后’，信然；‘愧在卢<br /><br />&nbsp;&nbsp;&nbsp;&nbsp;前’，谦也。”<br /><br />&nbsp;&nbsp;&nbsp;&nbsp;开元中，说为集贤大学士十余年。常与学士徐坚论近代文士，悲其凋丧。坚<br /><br />&nbsp;&nbsp;&nbsp;&nbsp;曰：“李赵公、崔文公之笔术，擅价一时，其间孰优？”说曰：“李峤、崔融、<br /><br />&nbsp;&nbsp;&nbsp;&nbsp;薛稷、宋之问之文，如良金美玉，无施不可。富嘉谟之文，如孤峰绝岸，壁立万<br /><br />&nbsp;&nbsp;&nbsp;&nbsp;仞，浓云郁兴，震雷俱发，诚可畏也，若施于廊庙，则骇矣！阎朝隐之文，如丽<br /><br />&nbsp;&nbsp;&nbsp;&nbsp;服靓妆，燕歌赵舞，观者忘疲，若类之风、雅，则罪人矣！”问后进词人之优<br /><br />&nbsp;&nbsp;&nbsp;&nbsp;劣，说曰：“韩休之文，如大羹旨酒，雅有典则，而薄于滋味。许景先之文，如<br /><br />&nbsp;&nbsp;&nbsp;&nbsp;丰肌腻理，虽华可爱，而微少风骨。张九龄之文，如轻缣素练，实济时用，而<br /><br />&nbsp;&nbsp;&nbsp;&nbsp;微窘边幅。王翰之文，如琼怀玉校虽烂然可珍，而多有玷缺。”坚以为然。<br /><br />&nbsp;&nbsp;&nbsp;&nbsp;虔威子德干，高宗末，历泽、齐、汴、相四州刺史，治有威名，郡人为之语<br /><br />&nbsp;&nbsp;&nbsp;&nbsp;曰：“宁食三斗蒜，不逢杨德干。”<br /><br />&nbsp;&nbsp;&nbsp;&nbsp;子神让，天授初与徐敬业于扬州谋叛，父子伏诛。<br /><br />&nbsp;&nbsp;&nbsp;&nbsp;王勃。字子安，绛州龙门人。祖通，隋蜀郡司户书佐。大业末，弃官归，以<br /><br />&nbsp;&nbsp;&nbsp;&nbsp;著书讲学为业。依《春秋》体例，自获麟后，历秦、汉至于后魏，著纪年之书，<br /><br />&nbsp;&nbsp;&nbsp;&nbsp;谓之《元经》。又依《孔子家语》、扬雄《法言》例，为客主对答之说，号曰<br /><br />&nbsp;&nbsp;&nbsp;&nbsp;《中说》。皆为儒士所称。义宁元年卒，门人薛收等相与议谥曰文中子。二子：<br /><br />&nbsp;&nbsp;&nbsp;&nbsp;福、福郊。<br /><br />&nbsp;&nbsp;&nbsp;&nbsp;勃六岁解属文，构思无滞，词情英迈，与兄摇瑁才藻相类。父友杜易简<br /><br />&nbsp;&nbsp;&nbsp;&nbsp;常称之曰：“此王氏三珠树也。”勃年未及冠，应幽素举及第。乾封初，诣阙上<br /><br />&nbsp;&nbsp;&nbsp;&nbsp;《宸游东岳颂》。时东都造乾元殿，又上《乾元殿颂》。沛王贤闻其名，召为沛<br /><br />&nbsp;&nbsp;&nbsp;&nbsp;府修撰，甚爱重之。诸王斗鸡，互有胜负，勃戏为《檄英王鸡文》。高宗览之，<br /><br />&nbsp;&nbsp;&nbsp;&nbsp;怒曰：“据此是交构之渐。”即日斥勃，不令入府。久之，补虢州参军。<br /><br />&nbsp;&nbsp;&nbsp;&nbsp;勃恃才傲物，为同僚所嫉。有官奴曹达犯罪，勃匿之，又惧事泄，乃杀达以<br /><br />&nbsp;&nbsp;&nbsp;&nbsp;塞口。事发，当诛，会赦除名。时勃父福为雍州司户参军，坐勃左迁交趾令。<br /><br />&nbsp;&nbsp;&nbsp;&nbsp;上元二年，勃往交趾省父，道出江中，为《采莲赋》以见意，其辞甚美。渡南海，<br /><br />&nbsp;&nbsp;&nbsp;&nbsp;堕水而卒，时年二十八。<br /><br />&nbsp;&nbsp;&nbsp;&nbsp;，弱冠进士登第，累除太子典膳丞。长寿中，擢为凤阁舍人。时寿春王成<br /><br />&nbsp;&nbsp;&nbsp;&nbsp;器、衡阳王成义等五王初出阁，同日授册。有司撰仪注，忘载册文。及百僚在列，<br /><br />&nbsp;&nbsp;&nbsp;&nbsp;方知阙礼，宰相相顾失色。立召书吏五人，各令执笔，口占分写，一时俱毕。<br /><br />&nbsp;&nbsp;&nbsp;&nbsp;词理典赡，人皆叹服。寻加弘文馆学士，兼知天官侍郎。颇任权势，交结非类。<br /><br />&nbsp;&nbsp;&nbsp;&nbsp;万岁通天二年，綦连耀谋逆事泄，s坐与耀善，并弟s并伏诛。<br /><br />&nbsp;&nbsp;&nbsp;&nbsp;s累官至泾州刺史。神龙初，有诏追复、s官位。<br /><br />&nbsp;&nbsp;&nbsp;&nbsp;福，天后朝以子贵，累转泽州长史，卒。<br /><br />&nbsp;&nbsp;&nbsp;&nbsp;初，吏部侍郎裴行俭典选，有知人之鉴，见与苏味道，谓人曰：“二子亦<br /><br />&nbsp;&nbsp;&nbsp;&nbsp;当掌铨衡之任。”李敬玄尤重杨炯、卢照邻、骆宾王与勃等四人，必当显贵。行<br /><br />&nbsp;&nbsp;&nbsp;&nbsp;俭曰：“士之致远，先器识而后文艺。勃等虽有文才，而浮躁浅露，岂享爵禄之<br /><br />&nbsp;&nbsp;&nbsp;&nbsp;器耶！杨子沉静，应至令长，余得令终为幸。”果如其言。<br /><br />&nbsp;&nbsp;&nbsp;&nbsp;勃文章迈捷，下笔则成，尤好著书。撰《周易发挥》五卷，及《次论》等书<br /><br />&nbsp;&nbsp;&nbsp;&nbsp;数部。勃亡后，并多遗失。有文集三十卷。勃聪警绝众，于推步历算尤精，尝作<br /><br />&nbsp;&nbsp;&nbsp;&nbsp;《大唐千岁历》，言唐德灵长千年，不合承周、隋短祚。其论大旨云：“以土王<br /><br />&nbsp;&nbsp;&nbsp;&nbsp;者，五十代而一千年；金王者，四十九代而九百年；水王者，二十代而六百年；<br /><br />&nbsp;&nbsp;&nbsp;&nbsp;木王者，三十代而八百年；火王者，二十代而七百年。此天地之常期，符历之数<br /><br />&nbsp;&nbsp;&nbsp;&nbsp;也。自黄帝至汉，并是五运真主。五行已遍，土运复归，唐德承之，宜矣！魏、<br /><br />&nbsp;&nbsp;&nbsp;&nbsp;晋至于周、隋，咸非正统，五行之l气也，故不可承之。”大率如此。<br /><br />&nbsp;&nbsp;&nbsp;&nbsp;骆宾王，婺州义乌人。少善属文，尤妙于五言诗，尝作《帝京篇》，当时以<br /><br />&nbsp;&nbsp;&nbsp;&nbsp;为绝唱。然落魄无行，好与博徒游。高宗末，为长安主簿。坐赃，左迁临海丞，<br /><br />&nbsp;&nbsp;&nbsp;&nbsp;怏怏失志，弃官而去。文明中，与徐敬业于扬州作乱。敬业军中书檄，皆宾王之<br /><br />&nbsp;&nbsp;&nbsp;&nbsp;词也。敬业败，伏诛，文多散失。则天素重其文，遣使求之。有兖州人郄云卿集<br /><br />&nbsp;&nbsp;&nbsp;&nbsp;成十卷，盛传于世。<br /><br />&nbsp;&nbsp;&nbsp;&nbsp;邓玄挺，雍州蓝田人。少善属文，累迁左史。坐与上官仪善，出为顿丘令。<br /><br />&nbsp;&nbsp;&nbsp;&nbsp;有善政，玺书劳问。累授中书舍人。性俊辨，机捷过人，每有嘲谑，朝廷称为口<br /><br />&nbsp;&nbsp;&nbsp;&nbsp;实。则天临朝，迁吏部侍郎，既不称职，甚为时谈所鄙。又患消渴之疾，选人目<br /><br />&nbsp;&nbsp;&nbsp;&nbsp;为“邓渴”，为榜于衢路。自有唐已来，掌选之失，未有如玄挺者。坐此左迁澧<br /><br />&nbsp;&nbsp;&nbsp;&nbsp;州刺史。在州复以善政闻，迁晋州刺史，召拜麟台少监，重为天官侍郎，其失又<br /><br />&nbsp;&nbsp;&nbsp;&nbsp;甚于前。玄挺女为道王子N妻，又与蒋王子炜相善。N谋迎中宗于房陵，以问玄<br /><br />&nbsp;&nbsp;&nbsp;&nbsp;挺。炜又尝谓玄挺曰：“欲作急计如何？”玄挺虽皆不答，而不以告。永昌元年<br /><br />&nbsp;&nbsp;&nbsp;&nbsp;得罪，下狱死。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56082);">加入书签</a><a
                        href="56081.html">上一页</a>&larr;<a href="index.html">返回列表</a>&rarr;<a
                            href="56083.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56081.html"; var next_page = "56083.html"; var index_page = "index.html"; var sortid = "9"; var article_id = "45"; var chapter_id = "56082"; var articlename = "旧唐书"; var chaptername = " 卷一百九十上 列传第一百四十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>