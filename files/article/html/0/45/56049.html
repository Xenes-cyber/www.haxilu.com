<!DOCTYPE html>
<html>
<head>
<meta charset="gbk" />
<title>旧唐书- 卷一百六十六 列传第一百一十六-在线阅读-哈西文学网</title>
<meta name="keywords" content="刘d，旧唐书， 卷一百六十六 列传第一百一十六全文， 卷一百六十六 列传第一百一十六在线阅读 哈西文学网" />
<meta name="description" content="哈西文学网提供刘d的旧唐书  卷一百六十六 列传第一百一十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56049.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56049.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十六 列传第一百一十六</h1>
            <div class="link xb">
                <a href="56048.html">上一页</a>&larr;<a href="index.html">返回列表</a>&rarr;<a
                    href="56050.html">下一页</a></div>			
            <div id="BookText">&nbsp;&nbsp;&nbsp;&nbsp;○元稹（庞严附）白居易（弟行简敏中附）<br /><br />&nbsp;&nbsp;&nbsp;&nbsp;元稹，字微之，河南人。后魏昭成皇帝，稹十代祖也。兵部尚书、昌平公岩，<br /><br />&nbsp;&nbsp;&nbsp;&nbsp;六代祖也。曾祖延景，岐州参军。祖悱，南顿丞。父宽，比部郎中、舒王府长史，<br /><br />&nbsp;&nbsp;&nbsp;&nbsp;以稹贵，赠左仆射。<br /><br />&nbsp;&nbsp;&nbsp;&nbsp;稹八岁丧父。其母郑夫人，贤明妇人也；家贫，为稹自授书，教之书学。稹<br /><br />&nbsp;&nbsp;&nbsp;&nbsp;九岁能属文。十五两经擢第。二十四调判入第四等，授秘书省校书郎。二十八应<br /><br />&nbsp;&nbsp;&nbsp;&nbsp;制举才识兼茂、明于体用科，登第者十八人，稹为第一，元和元年四月也。制下，<br /><br />&nbsp;&nbsp;&nbsp;&nbsp;除右拾遗。<br /><br />&nbsp;&nbsp;&nbsp;&nbsp;稹性锋锐，见事风生。既居谏垣，不欲碌碌自滞，事无不言，即日上疏论谏<br /><br />&nbsp;&nbsp;&nbsp;&nbsp;职。又以前时王叔文、王梢遭亵待诏，蒙幸太子，永贞之际，大挠朝政。是<br /><br />&nbsp;&nbsp;&nbsp;&nbsp;以训导太子宫官，宜选正人。乃献《教本书》曰：<br /><br />&nbsp;&nbsp;&nbsp;&nbsp;臣伏见陛下降明诏，修废学，增胄子，选司成。大哉，尧之为君，伯夷典礼，<br /><br />&nbsp;&nbsp;&nbsp;&nbsp;夔教胄子之深旨也！然而事有万万于此者，臣敢冒昧殊死而言之。臣闻诸贾生曰：<br /><br />&nbsp;&nbsp;&nbsp;&nbsp;“三代之君，仁且久者，教之然也。”诚哉是言！且夫周成王，人之中才也，近<br /><br />&nbsp;&nbsp;&nbsp;&nbsp;管、蔡则谗入，有周、召则义闻，岂可谓天聪明哉？然而克终于道者，得不谓教<br /><br />&nbsp;&nbsp;&nbsp;&nbsp;之然耶？俾伯禽、唐叔与之游，《礼》、《乐》、《诗》、《书》为之习，目不<br /><br />&nbsp;&nbsp;&nbsp;&nbsp;得阅淫艳妖诱之色，耳不得闻优笑凌乱之音，口不得习操断击博之书，居不得近<br /><br />&nbsp;&nbsp;&nbsp;&nbsp;容顺阴邪之党，游不得纵追禽逐兽之乐，玩不得有遐异僻绝之珍。凡此数者，非<br /><br />&nbsp;&nbsp;&nbsp;&nbsp;谓备之于前而不为也，亦将不得见之矣。及其长而为君也，血气既定，游习既成，<br /><br />&nbsp;&nbsp;&nbsp;&nbsp;虽有放心快己之事日陈于前，固不能夺已成之习、已定之心矣。则彼忠直道德之<br /><br />&nbsp;&nbsp;&nbsp;&nbsp;言，固吾之所习闻也，陈之者有以谕焉；彼庸佞违道之说，固吾之所积惧也，谄<br /><br />&nbsp;&nbsp;&nbsp;&nbsp;之者有以辨焉。人之情，莫不欲耀其所能而党其所近；苟将得志，则必快其所蕴<br /><br />&nbsp;&nbsp;&nbsp;&nbsp;矣。物之性亦然。是以鱼得水而游，马逸驾而走，鸟得风而翔，火得薪而炽。此<br /><br />&nbsp;&nbsp;&nbsp;&nbsp;皆物之快其所蕴也。今夫成王所蕴道德也，所近圣贤也。是以举其近，则周公左<br /><br />&nbsp;&nbsp;&nbsp;&nbsp;而召公右，伯禽鲁而太公齐。快其蕴，则兴礼乐而朝诸侯，措刑罚而美教化。教<br /><br />&nbsp;&nbsp;&nbsp;&nbsp;之至也，可不谓信然哉！<br /><br />&nbsp;&nbsp;&nbsp;&nbsp;及夫秦则不然。灭先王之学，曰将以愚天下；黜师保之位，曰将以明君臣。<br /><br />&nbsp;&nbsp;&nbsp;&nbsp;胡亥之生也，《诗》、《书》不得闻，圣贤不得近。彼赵高者，诈宦之戮人也；<br /><br />&nbsp;&nbsp;&nbsp;&nbsp;而傅之以残忍戕贼之术，且曰恣睢天下以为贵，莫见其面以为尊。是以天下之人<br /><br />&nbsp;&nbsp;&nbsp;&nbsp;人未尽愚，而胡亥固已不能分兽畜矣。赵高之威慑天下，而胡亥固已自幽于深宫<br /><br />&nbsp;&nbsp;&nbsp;&nbsp;矣。彼李斯，秦之宠丞相也。因谗冤死，无所自明，而况于疏远之臣庶乎！若然，<br /><br />&nbsp;&nbsp;&nbsp;&nbsp;则秦之亡有以致之也。<br /><br />&nbsp;&nbsp;&nbsp;&nbsp;汉高承之以兵革，汉文守之以廉谨，卒不能苏复大训。是以景、武、昭、宣，<br /><br />&nbsp;&nbsp;&nbsp;&nbsp;天资甚美，才可以免祸乱；哀、平之间，则不能虞篡弑矣。然而惠帝废易之际，<br /><br />&nbsp;&nbsp;&nbsp;&nbsp;犹赖羽翼以胜邪心。是后有国之君，议教化者，莫不以兴廉举孝、设学崇儒为意，<br /><br />&nbsp;&nbsp;&nbsp;&nbsp;曾不知教化之不行，自贵始。略其贵者，教其贱者，无乃邻于倒置乎？<br /><br />&nbsp;&nbsp;&nbsp;&nbsp;洎我太宗文皇帝之在藩邸，以至于为太子也，选知道德者十八人与之游习。<br /><br />&nbsp;&nbsp;&nbsp;&nbsp;即位之后，虽游宴饮食之间，若十八人者，实在其中。上失无不言，下情无不达。<br /><br />&nbsp;&nbsp;&nbsp;&nbsp;不四三年而名高盛古，岂一日二日而致是乎？游习之渐也！贞观已还，师傅皆宰<br /><br />&nbsp;&nbsp;&nbsp;&nbsp;相兼领，其余宫僚，亦甚重焉。马周以位高恨不得为司议郎，此其验也。文皇之<br /><br />&nbsp;&nbsp;&nbsp;&nbsp;后，渐疏贱之。用至母后临朝，翦弃王室。当中、睿二圣勤劳之际，虽有骨鲠敢<br /><br />&nbsp;&nbsp;&nbsp;&nbsp;言之士，既不得在调护保安之职，终不能吐扶卫之一辞。而令医匠安金藏剖腹以<br /><br />&nbsp;&nbsp;&nbsp;&nbsp;明之，岂不大哀也耶？<br /><br />&nbsp;&nbsp;&nbsp;&nbsp;兵兴已来，兹弊尤甚。师资保傅之官，非疾废g聩不任事者为之，即休戎<br /><br />&nbsp;&nbsp;&nbsp;&nbsp;罢帅不知书者处之。至于友谕赞议之徒，疏冗散贱之甚者，缙绅耻由之。夫以匹<br /><br />&nbsp;&nbsp;&nbsp;&nbsp;士之爱其子者，犹求明哲慈惠之师以教之，直谅多闻之友以成之。岂天下之元良，<br /><br />&nbsp;&nbsp;&nbsp;&nbsp;而可以疾废g聩不知书者为之师乎？疏冗散贱不适用者为之友乎？此何不及上<br /><br />&nbsp;&nbsp;&nbsp;&nbsp;古之甚也！近制，宫僚之外，往往以沉滞僻老之儒，充侍直、侍读之选，而又疏<br /><br />&nbsp;&nbsp;&nbsp;&nbsp;弃斥逐之，越月逾时，不得召见，彼又安能傅成道德而保养其身躬哉？臣以为积<br /><br />&nbsp;&nbsp;&nbsp;&nbsp;此弊者，岂不以皇天眷佑，祚我唐德，以舜继尧，传陛下十一圣矣，莫不生而神<br /><br />&nbsp;&nbsp;&nbsp;&nbsp;明，长而仁圣，以是为屑屑习仪者故不之省耳。臣独以为于列圣之谋则可也，计<br /><br />&nbsp;&nbsp;&nbsp;&nbsp;传后嗣则不可。脱或万代之后，若有周成之中才，而又生于深宫优笑之间，无周、<br /><br />&nbsp;&nbsp;&nbsp;&nbsp;召保助之教，则将不能知喜怒哀乐之所自矣，况稼穑艰难乎？<br /><br />&nbsp;&nbsp;&nbsp;&nbsp;今陛下以上圣之资，肇临海内，是天下之人倾耳注心之日。特愿陛下思成王<br /><br />&nbsp;&nbsp;&nbsp;&nbsp;训导之功，念文皇游习之渐，选重师保，慎择宫僚，皆用博厚弘深之儒，而又明<br /><br />&nbsp;&nbsp;&nbsp;&nbsp;达机务者为之。更相进见，日就月将。因令皇太子聚诸生，定齿胄讲业之仪，行<br /><br />&nbsp;&nbsp;&nbsp;&nbsp;严师问道之礼。至德要道以成之，彻膳记过以警之。血气未定，则去禽色之娱以<br /><br />&nbsp;&nbsp;&nbsp;&nbsp;就学；圣质已备，则资游习之善以弘德。此所谓“一人元良，万方以贞”之化也。<br /><br />&nbsp;&nbsp;&nbsp;&nbsp;岂直修废学，选司成，而足伦匹其盛哉？而又俾则百王，莫不幼同师，长同术，<br /><br />&nbsp;&nbsp;&nbsp;&nbsp;识君道之素定，知天伦之自然，然后选用贤良，树为藩屏。出则有晋、郑、鲁、<br /><br />&nbsp;&nbsp;&nbsp;&nbsp;卫之盛，入则有东牟、朱虚之强，盖所谓宗子维城、犬牙盘石之势也，又岂与夫<br /><br />&nbsp;&nbsp;&nbsp;&nbsp;魏、晋以降，囚贱其兄弟而自翦其本枝者，同年而语哉？<br /><br />&nbsp;&nbsp;&nbsp;&nbsp;宪宗览之甚悦。<br /><br />&nbsp;&nbsp;&nbsp;&nbsp;又论西北边事，皆朝政之大者。宪宗召对，问方略。为执政所忌，出为河南<br /><br />&nbsp;&nbsp;&nbsp;&nbsp;县尉。丁母忧，服除，拜监察御史。<br /><br />&nbsp;&nbsp;&nbsp;&nbsp;四年，奉使东蜀，劾奏故剑南东川节度使严砺违制擅赋，又籍没涂山甫等吏<br /><br />&nbsp;&nbsp;&nbsp;&nbsp;民八十八户田宅一百一十一、奴婢二十七人、草千五百束、钱七千贯。时砺已死，<br /><br />&nbsp;&nbsp;&nbsp;&nbsp;七州刺史皆责罚。稹虽举职，而执政有与砺厚者恶之。使还，令分务东台。浙西<br /><br />&nbsp;&nbsp;&nbsp;&nbsp;观察使韩皋封杖决湖州安吉令孙剩四日内死。徐州监军使孟升卒，节度使王绍<br /><br />&nbsp;&nbsp;&nbsp;&nbsp;传送升丧柩还京，给券乘驿，仍于邮舍安丧柩。稹并劾奏以法。河南尹房式为不<br /><br />&nbsp;&nbsp;&nbsp;&nbsp;法事，稹欲追摄，擅令停务。既飞表闻奏，罚式一月俸，仍召稹还京。宿敷水驿，<br /><br />&nbsp;&nbsp;&nbsp;&nbsp;内官刘士元后至，争厅。士元怒，排其户，稹袜而走厅后。士元追之，后以棰击<br /><br />&nbsp;&nbsp;&nbsp;&nbsp;稹伤面。执政以稹少年后辈，务作威福，贬为江陵府士曹参军。<br /><br />&nbsp;&nbsp;&nbsp;&nbsp;稹聪警绝人，年少有才名，与太原白居易友善。工为诗，善状咏风态物色，<br /><br />&nbsp;&nbsp;&nbsp;&nbsp;当时言诗者，称元、白焉。自衣冠士子，至闾阎下俚，悉传讽之，号为“元和体”。<br /><br />&nbsp;&nbsp;&nbsp;&nbsp;既以俊爽不容于朝，流放荆蛮者仅十年。俄而白居易亦贬江州司马，稹量移通州<br /><br />&nbsp;&nbsp;&nbsp;&nbsp;司马。虽通、江悬邈，而二人来往赠答。凡所为诗，有自三十、五十韵乃至百韵<br /><br />&nbsp;&nbsp;&nbsp;&nbsp;者。江南人士，传道讽诵，流闻阙下，里巷相传，为之纸贵。观其流离放逐之意，<br /><br />&nbsp;&nbsp;&nbsp;&nbsp;靡不凄惋。<br /><br />&nbsp;&nbsp;&nbsp;&nbsp;十四年，自虢州长史征还，为膳部员外郎。宰相令狐楚一代文宗，雅知稹之<br /><br />&nbsp;&nbsp;&nbsp;&nbsp;辞学，谓稹曰：“尝览足下制作，所恨不多，迟之久矣。请出其所有，以豁予情。”<br /><br />&nbsp;&nbsp;&nbsp;&nbsp;稹因献其文，自叙曰：<br /><br />&nbsp;&nbsp;&nbsp;&nbsp;稹初不好文，徒以仕无他歧，强由科试。及有罪谴弃之后，自以为废滞潦倒，<br /><br />&nbsp;&nbsp;&nbsp;&nbsp;不复为文字有闻于人矣。曾不知好事者抉`刍芜，尘渎尊重。窃承相公特于廊庙<br /><br />&nbsp;&nbsp;&nbsp;&nbsp;间道稹诗句，昨又面奉教约，令献旧文。战汗悚踊，惭t无地。<br /><br />&nbsp;&nbsp;&nbsp;&nbsp;稹自御史府谪官，于今十余年矣。闲诞无事，遂专力于诗章。日益月滋，有<br /><br />&nbsp;&nbsp;&nbsp;&nbsp;诗句千余首。其间感物寓意，可备瞽之风者有之。辞直气粗，罪尤是惧，固<br /><br />&nbsp;&nbsp;&nbsp;&nbsp;不敢陈露于人。唯杯酒光景间，屡为小碎篇章，以自吟畅。然以为律体卑痹，格<br /><br />&nbsp;&nbsp;&nbsp;&nbsp;力不扬，苟无姿态，则陷流俗。常欲得思深语近，韵律调新，属对无差，而风情<br /><br />&nbsp;&nbsp;&nbsp;&nbsp;宛然，而病未能也。江湖间多新进小生，不知天下文有宗主，妄相放效，而又从<br /><br />&nbsp;&nbsp;&nbsp;&nbsp;而失之，遂至于支离褊浅之辞，皆目为元和诗体。<br /><br />&nbsp;&nbsp;&nbsp;&nbsp;稹与同门生白居易友善。居易雅能诗，就中爱驱驾文字，穷极声韵，或为千<br /><br />&nbsp;&nbsp;&nbsp;&nbsp;言，或五百言律诗，以相投寄。小生自审不能过之，往往戏排旧韵，别创新辞，<br /><br />&nbsp;&nbsp;&nbsp;&nbsp;名为次韵相酬，盖欲以难相排。自尔江湖间为诗者，复相放效，力或不足，则至<br /><br />&nbsp;&nbsp;&nbsp;&nbsp;于颠倒语言，重复首尾，韵同意等，不异前篇，亦目为元和诗体。而司文者考变<br /><br />&nbsp;&nbsp;&nbsp;&nbsp;雅之由，往往归咎于稹。尝以为雕虫小事，不足以自明。始闻相公记忆，累旬已<br /><br />&nbsp;&nbsp;&nbsp;&nbsp;来，实虑粪土之墙，庇之以大厦，使不复破坏，永为板筑者之误。辄写古体歌诗<br /><br />&nbsp;&nbsp;&nbsp;&nbsp;一百首，百韵至两韵律诗一百首，为五卷，奉启跪陈。或希构厦之余，一赐观览，<br /><br />&nbsp;&nbsp;&nbsp;&nbsp;知小生于章句中栾栌榱桷之材，尽曾量度，则十余年之回，不为无用矣。<br /><br />&nbsp;&nbsp;&nbsp;&nbsp;楚深称赏，以为今代之鲍、谢也。<br /><br />&nbsp;&nbsp;&nbsp;&nbsp;穆宗皇帝在东宫，有妃嫔左右尝诵稹歌诗以为乐曲者，知稹所为，尝称其善，<br /><br />&nbsp;&nbsp;&nbsp;&nbsp;宫中呼为元才子。荆南监军崔潭峻甚礼接稹，不以掾吏遇之，常征其诗什讽诵之。<br /><br />&nbsp;&nbsp;&nbsp;&nbsp;长庆初，潭峻归朝，出稹《连昌宫辞》等百余篇奏御。穆宗大悦，问稹安在。对<br /><br />&nbsp;&nbsp;&nbsp;&nbsp;曰：“今为南宫散郎。”即日转祠部郎中、知制诰。朝廷以书命不由相府，甚鄙<br /><br />&nbsp;&nbsp;&nbsp;&nbsp;之。然辞诰所出，溉挥牍盼侔，遂盛传于代，由是极承恩顾。尝为《长庆宫辞》<br /><br />&nbsp;&nbsp;&nbsp;&nbsp;数十百篇，京师竞相传唱。居无何，召入翰林，为中书舍人、承旨学士。中人以<br /><br />&nbsp;&nbsp;&nbsp;&nbsp;潭峻之故，争与稹交，而知枢密魏弘简尤与稹相善，穆宗愈深知重。河东节度使<br /><br />&nbsp;&nbsp;&nbsp;&nbsp;裴度三上疏，言稹与弘简为刎颈之交，谋乱朝政，言甚激讦。穆宗顾中外人情，<br /><br />&nbsp;&nbsp;&nbsp;&nbsp;乃罢稹内职，授工部侍郎。上恩顾未衰。长庆二年，拜平章事。诏下之日，朝野<br /><br />&nbsp;&nbsp;&nbsp;&nbsp;无不轻笑之。<br /><br />&nbsp;&nbsp;&nbsp;&nbsp;时王廷凑、朱克融连兵围牛元翼于深州，朝廷俱赦其罪，赐节钺，令罢兵，<br /><br />&nbsp;&nbsp;&nbsp;&nbsp;俱不奉诏。稹以天子非次拔擢，欲有所立以报上。有和王傅于方者，故司空E之<br /><br />&nbsp;&nbsp;&nbsp;&nbsp;子，干进于稹。言有奇士王昭、王友明二人，尝客于燕、赵间，颇与贼党通熟，<br /><br />&nbsp;&nbsp;&nbsp;&nbsp;可以反间而出元翼。仍自以家财资其行，仍赂兵吏部令史为出告身二十通，以便<br /><br />&nbsp;&nbsp;&nbsp;&nbsp;宜给赐，稹皆然之。有李赏者，知于方之谋，以稹与裴度有隙，乃告度云：“于<br /><br />&nbsp;&nbsp;&nbsp;&nbsp;方为稹所使，欲结客王昭等刺度。”度隐而不发。及神策军中尉奏于方之事，乃<br /><br />&nbsp;&nbsp;&nbsp;&nbsp;诏三司使韩皋等讯鞫，而害裴事无验，而前事尽露。遂俱罢稹、度平章事，乃出<br /><br />&nbsp;&nbsp;&nbsp;&nbsp;稹为同州刺史，度守仆射。谏官上疏，言责度太重，稹太轻。上心怜稹，止削长<br /><br />&nbsp;&nbsp;&nbsp;&nbsp;春宫使。<br /><br />&nbsp;&nbsp;&nbsp;&nbsp;稹初罢相，三司狱未奏，京兆尹刘遵古遣坊所由潜逻稹居第，稹奏诉之。上<br /><br />&nbsp;&nbsp;&nbsp;&nbsp;怒，罚遵古，遣中人抚谕稹。稹至同州，因表谢上，自叙曰：<br /><br />&nbsp;&nbsp;&nbsp;&nbsp;臣稹辜负圣明，辱累恩奖，便合自求死所，岂谓尚忝官荣？臣稹死罪。<br /><br />&nbsp;&nbsp;&nbsp;&nbsp;臣八岁丧父，家贫无业。母兄乞丐以供资养。衣不布体，食不充肠。幼学之<br /><br />&nbsp;&nbsp;&nbsp;&nbsp;年，不蒙师训。因感邻里儿稚有父兄为开学校，涕咽发愤，愿知《诗》、《书》。<br /><br />&nbsp;&nbsp;&nbsp;&nbsp;慈母哀臣，亲为教授。年十有五，得明经出身，由是苦心为文，夙夜强学。年二<br /><br />&nbsp;&nbsp;&nbsp;&nbsp;十四，登吏部乙科，授校书郎。年二十八，蒙制举首选，授左拾遗。始自为学，<br /><br />&nbsp;&nbsp;&nbsp;&nbsp;至于升朝，无朋友为臣吹嘘，无亲戚为臣援庇。莫非苦己，实不因人，独立性成，<br /><br />&nbsp;&nbsp;&nbsp;&nbsp;遂无交结。任拾遗日，屡陈时政，蒙先皇帝召问于延英。旋为宰相所憎，出臣河<br /><br />&nbsp;&nbsp;&nbsp;&nbsp;南县尉。及为监察御史，又不规避，专心纠绳，复为宰相怒臣下庇亲党，因以他<br /><br />&nbsp;&nbsp;&nbsp;&nbsp;事贬臣江陵判司。废弃十年，分死沟渎。<br /><br />&nbsp;&nbsp;&nbsp;&nbsp;元和十四年，宪宗皇帝开释有罪，始授臣膳部员外郎。与臣同省署者，多是<br /><br />&nbsp;&nbsp;&nbsp;&nbsp;臣登朝时举人；任卿相者，半是臣同谏院时拾遗、补阙。愚臣既不料陛下天听过<br /><br />&nbsp;&nbsp;&nbsp;&nbsp;卑，知臣薄艺，朱书授臣制诰，延英召臣赐绯。宰相恶臣不出其门，由是百万侵<br /><br />&nbsp;&nbsp;&nbsp;&nbsp;毁。陛下察臣无罪，宠奖逾深，召臣固授舍人，遣充承旨翰林学士，金章紫服，<br /><br />&nbsp;&nbsp;&nbsp;&nbsp;光饰陋躯，人生之荣，臣亦至矣。然臣益遭诽谤，日夜忧危。唯陛下圣鉴昭临，<br /><br />&nbsp;&nbsp;&nbsp;&nbsp;弥加保任，竟排群议，擢授台司。臣忝有肺肝，岂并寻常宰相？况当行营退散之<br /><br />&nbsp;&nbsp;&nbsp;&nbsp;后，牛元翼未出之间，每闻陛下轸念之言，愚臣恨不身先士卒。所问于方计策，<br /><br />&nbsp;&nbsp;&nbsp;&nbsp;遣王友明等救解深州，盖欲上副圣情，岂是别怀他意？不料奸人疑臣杀害裴度，<br /><br />&nbsp;&nbsp;&nbsp;&nbsp;妄有告论，尘渎圣聪，愧羞天地。臣本待辨明一了，便拟杀身谢责，岂料圣慈尚<br /><br />&nbsp;&nbsp;&nbsp;&nbsp;加，薄贬同州。虽违咫尺之间，不远郊圻之境，伏料必是宸衷独断，乞臣此官。<br /><br />&nbsp;&nbsp;&nbsp;&nbsp;若遣他人商量，乍可与臣远处方镇，岂肯遣臣俯近阙廷？<br /><br />&nbsp;&nbsp;&nbsp;&nbsp;所恨今月三日，尚蒙召对延英。此时不解泣血，仰辞天颜，乃至今日窜逐。<br /><br />&nbsp;&nbsp;&nbsp;&nbsp;臣自离京国，目断魂销。每至五更朝谒之时，实制泪不已。臣若余生未死，他时<br /><br />&nbsp;&nbsp;&nbsp;&nbsp;万一归还，不敢更望得见天颜，但得再闻京城钟鼓之音，臣虽黄土覆面，无恨九<br /><br />&nbsp;&nbsp;&nbsp;&nbsp;泉。臣无任自恨自惭，攀恋圣慈之至。<br /><br />&nbsp;&nbsp;&nbsp;&nbsp;在郡二年，改授越州刺史、兼御史大夫、渐东观察使。会稽山水奇秀，稹所<br /><br />&nbsp;&nbsp;&nbsp;&nbsp;辟幕职，皆当时文士，而镜湖、秦望之游，月三四焉。而讽咏诗什，动盈卷帙。<br /><br />&nbsp;&nbsp;&nbsp;&nbsp;副使窦巩，海内诗名，与稹酬唱最多，至今称兰亭绝唱。稹既放意娱游，稍不修<br /><br />&nbsp;&nbsp;&nbsp;&nbsp;边幅，以渎货闻于时。凡在越八年。<br /><br />&nbsp;&nbsp;&nbsp;&nbsp;太和初，就加检校礼部尚书。三年九月，入为尚书左丞。振举纪纲，出郎官<br /><br />&nbsp;&nbsp;&nbsp;&nbsp;颇乖公议者七人。然以稹素无检操，人情不厌服。会宰相王播仓卒而卒，稹大为<br /><br />&nbsp;&nbsp;&nbsp;&nbsp;路歧，经营相位。四年正月，检校户部尚书，兼鄂州刺史、御史大夫、武昌军节<br /><br />&nbsp;&nbsp;&nbsp;&nbsp;度使。五年七月二十二日暴疾，一日而卒于镇，时年五十三，赠尚书右仆射。有<br /><br />&nbsp;&nbsp;&nbsp;&nbsp;子曰道护，时年三岁。稹仲兄司农少卿积，营护丧事。所著诗赋、诏册、铭诔、<br /><br />&nbsp;&nbsp;&nbsp;&nbsp;论议等杂文一百卷，号曰《元氏长庆集》。又著古今刑政书三百卷，号《类集》，<br /><br />&nbsp;&nbsp;&nbsp;&nbsp;并行于代。<br /><br />&nbsp;&nbsp;&nbsp;&nbsp;稹长庆末因编删其文稿，《自叙》曰：<br /><br />&nbsp;&nbsp;&nbsp;&nbsp;刘歆云：制不可削。予以为有可得而削之者，贡谋猷，持嗜欲，君有之则誉<br /><br />&nbsp;&nbsp;&nbsp;&nbsp;归于上，臣专之则誉归于下。苟而存之，其攘也，非道也。经制度，明利害，区<br /><br />&nbsp;&nbsp;&nbsp;&nbsp;邪正，辨嫌惑，存之则事分著，去之则是非怼９抖削之，其过也，非道也。<br /><br />&nbsp;&nbsp;&nbsp;&nbsp;元和初，章武皇帝新即位，臣下未有以言刮视听者。予时始以对诏在拾遗中<br /><br />&nbsp;&nbsp;&nbsp;&nbsp;供奉，由是献《教本书》、《谏职》、《论事》等表十数通，仍为裴度、李正辞、<br /><br />&nbsp;&nbsp;&nbsp;&nbsp;韦熏讼所言当，而宰相曲道上语。上颇悟，召见问状。宰相大恶之，不一月，出<br /><br />&nbsp;&nbsp;&nbsp;&nbsp;为河南尉。后累岁，补御史，使东川。谨以元和赦书，劾节度使严砺籍涂山甫等<br /><br />&nbsp;&nbsp;&nbsp;&nbsp;八十八家，过赋梓、遂之民数百万。朝廷异之，夺七刺史料，悉以所籍归于人。<br /><br />&nbsp;&nbsp;&nbsp;&nbsp;会潘孟阳代砺为节度使，贪过砺，且有所承迎，虽不敢尽废诏，因命当得所籍者<br /><br />&nbsp;&nbsp;&nbsp;&nbsp;皆入资。资过其称，榷薪盗赋无不为，仍为砺密状不当得丑谥。予自东川还，朋<br /><br />&nbsp;&nbsp;&nbsp;&nbsp;砺者潜切齿矣。<br /><br />&nbsp;&nbsp;&nbsp;&nbsp;无何，分莅东都台。天子久不在都，都下多不法者。百司皆牢狱，有裁接吏<br /><br />&nbsp;&nbsp;&nbsp;&nbsp;械人逾岁而台府不得而知之者，予因飞奏绝百司专禁锢。河南尉判官，予劾之，<br /><br />&nbsp;&nbsp;&nbsp;&nbsp;忤宰相旨。监徐使死于军，徐帅邮传其柩，柩至洛，其下欧诟主邮吏，予命吏徙<br /><br />&nbsp;&nbsp;&nbsp;&nbsp;柩于外，不得复乘传。浙西观察使封杖决安吉令至死；河南尹诬奏书生尹太阶请<br /><br />&nbsp;&nbsp;&nbsp;&nbsp;死之；飞龙使诱赵家逃奴为养子；田季安盗娶洛阳衣冠女；汴州没入死商钱且<br /><br />&nbsp;&nbsp;&nbsp;&nbsp;千万；滑州赋于民以千，授于人以八百；朝廷馈东师，主计者误命牛车四千三百<br /><br />&nbsp;&nbsp;&nbsp;&nbsp;乘飞刍越太行。类是数十事，或移或奏，皆主之。贞元已来，不惯用文法，内外<br /><br />&nbsp;&nbsp;&nbsp;&nbsp;宠臣皆喑呜。会河南尹房式诈谖事发，奏摄之。前所喑呜者叫噪。宰相素以劾叛<br /><br />&nbsp;&nbsp;&nbsp;&nbsp;官事相衔，乘是黜予江陵掾。后十年，始为膳部员外郎。<br /><br />&nbsp;&nbsp;&nbsp;&nbsp;穆宗初，宰相更相用事，丞相段公一日独得对，因请亟用兵部郎中薛存庆、<br /><br />&nbsp;&nbsp;&nbsp;&nbsp;考功员外郎牛僧孺，予亦在请中，上然之。不十数日次用为给、舍，他忿恨者日<br /><br />&nbsp;&nbsp;&nbsp;&nbsp;夜构飞语，予惧罪，比上书自明。上怜之，三召与语。语及兵赋洎西北边事，因<br /><br />&nbsp;&nbsp;&nbsp;&nbsp;命经纪之。是后书奏及进见，皆言天下事，外间不知，多臆度。陛下益怜其不漏<br /><br />&nbsp;&nbsp;&nbsp;&nbsp;禁中语，召入禁林，且欲亟用为宰相。是时裴度在太原，亦有宰相望，巧者谋欲<br /><br />&nbsp;&nbsp;&nbsp;&nbsp;俱废之，乃以予所无构于裴。裴奏至，验之皆失实。上以裴方握兵，不欲校曲直，<br /><br />&nbsp;&nbsp;&nbsp;&nbsp;出予为工部侍郎，而相裴之期亦衰矣。不累月，上尽得所构者，虽不能暴扬之，<br /><br />&nbsp;&nbsp;&nbsp;&nbsp;遂果初意，卒用予与裴俱为宰相。复有购狂民告予借客刺裴者，鞫之复无状，而<br /><br />&nbsp;&nbsp;&nbsp;&nbsp;裴与予以故俱罢免。<br /><br />&nbsp;&nbsp;&nbsp;&nbsp;始元和十五年八月得见上，至是未二岁，c忝恩宠，无是之速者；遭罹谤咎，<br /><br />&nbsp;&nbsp;&nbsp;&nbsp;亦无是之甚者。是以心腹肾肠，糜费于扶卫危亡之不暇，又恶暇经纪陛下之所付<br /><br />&nbsp;&nbsp;&nbsp;&nbsp;哉！然而造次颠沛之中，前后列上兵赋边防之状，可得而存者一百一十五。苟而<br /><br />&nbsp;&nbsp;&nbsp;&nbsp;削之，是伤先帝之器使也。至于陈畅辨谤之章，去之则无以自明于朋友矣。其余<br /><br />&nbsp;&nbsp;&nbsp;&nbsp;郡县之奏请，贺庆之礼，因亦附于件目。始《教本书》，至于为人杂奏，二十有<br /><br />&nbsp;&nbsp;&nbsp;&nbsp;七轴，凡二百二十有七奏。终殁吾世，贻之子孙式，所以明经制之难行，而销毁<br /><br />&nbsp;&nbsp;&nbsp;&nbsp;之易至也。<br /><br />&nbsp;&nbsp;&nbsp;&nbsp;其自叙如此，欲知其作者之意，备于此篇。<br /><br />&nbsp;&nbsp;&nbsp;&nbsp;稹文友与白居易最善。后进之士，最重庞严，言其文体类己，保荐之。<br /><br />&nbsp;&nbsp;&nbsp;&nbsp;庞严者，寿春人。父景昭。严元和中登进士第，长庆元年应制举贤良方正、<br /><br />&nbsp;&nbsp;&nbsp;&nbsp;能直言极谏科，策入三等，冠制科之首。是月，拜左拾遗。聪敏绝人，文章峭丽。<br /><br />&nbsp;&nbsp;&nbsp;&nbsp;翰林学士元稹、李绅颇知之。明年二月，召入翰林为学士。转左补阙，再迁驾部<br /><br />&nbsp;&nbsp;&nbsp;&nbsp;郎中、知制诰。严与右拾遗蒋防俱为稹、绅保荐，至谏官内职。<br /><br />&nbsp;&nbsp;&nbsp;&nbsp;四年，昭愍即位，李绅为宰相李逢吉所排，贬端州司马。严坐累，出为江州<br /><br />&nbsp;&nbsp;&nbsp;&nbsp;刺史。给事中于敖素与严善，制既下，敖封还，时人凛然相顾曰：“于给事犯宰<br /><br />&nbsp;&nbsp;&nbsp;&nbsp;相怒而为知己，不亦危乎！”及覆制出，乃知敖驳制书贬严太轻，中外无不嗤诮，<br /><br />&nbsp;&nbsp;&nbsp;&nbsp;以为口实。初李绅谪官，朝官皆贺逢吉，唯右拾遗吴思不贺。逢吉怒，改为殿中<br /><br />&nbsp;&nbsp;&nbsp;&nbsp;侍御史，充入蕃告哀使。严复入为库部郎中。<br /><br />&nbsp;&nbsp;&nbsp;&nbsp;太和二年二月，上试制举人，命严与左散骑常侍冯宿、太常少卿贾M为试<br /><br />&nbsp;&nbsp;&nbsp;&nbsp;官，以裴休为甲等制科之首。有应直言极谏举人刘，条对激切，凡数千言。不<br /><br />&nbsp;&nbsp;&nbsp;&nbsp;中选，人咸以为屈。其所对策，大行于时，登科者有请以身名授者。严再迁太<br /><br />&nbsp;&nbsp;&nbsp;&nbsp;常少卿。<br /><br />&nbsp;&nbsp;&nbsp;&nbsp;五年，权知京兆尹，以强干不避权豪称，然无士君子之检操，贪势嗜利。因<br /><br />&nbsp;&nbsp;&nbsp;&nbsp;醉而卒。<br /><br />&nbsp;&nbsp;&nbsp;&nbsp;白居易，字乐天，太原人。北齐五兵尚书建之仍孙。建生士通，皇朝利州都<br /><br />&nbsp;&nbsp;&nbsp;&nbsp;督。士通生志善，尚衣奉御。志善生温，检校都官郎中。温生B，历酸枣、巩二<br /><br />&nbsp;&nbsp;&nbsp;&nbsp;县令。B生季庚，建中初为彭城令。时李正己据河南十余州叛。正己宗人洧为徐<br /><br />&nbsp;&nbsp;&nbsp;&nbsp;州刺史，季庚说洧以彭门归国，因授朝散大夫、大理少卿、徐州别驾，赐绯鱼袋，<br /><br />&nbsp;&nbsp;&nbsp;&nbsp;兼徐泗观察判官。历衢州、襄州别驾。自B至季庚，世敦儒业，皆以明经出身。<br /><br />&nbsp;&nbsp;&nbsp;&nbsp;季庚生居易。初，建立功于高齐，赐田于韩城，子孙家焉，遂移籍同州。至温徙<br /><br />&nbsp;&nbsp;&nbsp;&nbsp;于下，今为下人焉。<br /><br />&nbsp;&nbsp;&nbsp;&nbsp;居易幼聪慧绝人，襟怀宏放。年十五六时，袖文一编，投著作郎吴人顾况。<br /><br />&nbsp;&nbsp;&nbsp;&nbsp;况能文，而性浮薄，后进文章无可意者。览居易文，不觉迎门礼遇，曰：“吾谓<br /><br />&nbsp;&nbsp;&nbsp;&nbsp;斯文遂绝，复得吾子矣。”<br /><br />&nbsp;&nbsp;&nbsp;&nbsp;贞元十四年，始以进士就试，礼部侍郎高郢擢升甲科，吏部判入等，授秘书<br /><br />&nbsp;&nbsp;&nbsp;&nbsp;省校书郎。元和元年四月，宪宗策试制举人，应才识兼茂、明于体用科，策入第<br /><br />&nbsp;&nbsp;&nbsp;&nbsp;四等，授T县慰、集贤校理。<br /><br />&nbsp;&nbsp;&nbsp;&nbsp;居易文辞富艳，尤精于诗笔。自雠校至结绶畿甸，所著歌诗数十百篇，皆意<br /><br />&nbsp;&nbsp;&nbsp;&nbsp;存讽赋，箴时之病，补政之缺。而士君子多之，而往往流闻禁中。章武皇帝纳谏<br /><br />&nbsp;&nbsp;&nbsp;&nbsp;思理，渴闻谠言，二年十一月，召入翰林为学士。三年五月，拜左拾遗。居易自<br /><br />&nbsp;&nbsp;&nbsp;&nbsp;以逢好文之主，非次拔擢，欲以生平所贮，仰酬恩造。拜命之日，献疏言事曰：<br /><br />&nbsp;&nbsp;&nbsp;&nbsp;蒙恩授臣左拾遗，依前翰林学士，已与崔群同状陈谢。但言忝冒，未吐衷诚。<br /><br />&nbsp;&nbsp;&nbsp;&nbsp;今再渎宸严，伏惟重赐详览。臣谨按《六典》，左右拾遗，掌供奉讽谏，凡发令<br /><br />&nbsp;&nbsp;&nbsp;&nbsp;举事，有不便于时、不合于道者，小则上封，大则廷诤。其选甚重，其秩甚卑，<br /><br />&nbsp;&nbsp;&nbsp;&nbsp;所以然者，抑有由也。大凡人之情，位高则惜其位，身贵则爱其身；惜位则偷合<br /><br />&nbsp;&nbsp;&nbsp;&nbsp;而不言，爱身则苟容而不谏，此必然之理也。故拾遗之置，所以卑其秩者，使位<br /><br />&nbsp;&nbsp;&nbsp;&nbsp;未足惜，身未足爱也。所以重其选者，使下不忍负心，上不忍负恩也。夫位不足<br /><br />&nbsp;&nbsp;&nbsp;&nbsp;惜，恩不忍负，然后能有阙必规，有违必谏。朝廷得失无不察，天下利病无不言。<br /><br />&nbsp;&nbsp;&nbsp;&nbsp;此国朝置拾遗之本意也。由是而言，岂小臣愚劣暗懦所宜居之哉？<br /><br />&nbsp;&nbsp;&nbsp;&nbsp;况臣本乡校竖儒，府县走吏，委心泥滓，绝望烟霄。岂意圣慈，擢居近职，<br /><br />&nbsp;&nbsp;&nbsp;&nbsp;每宴饮无不先预，每庆赐无不先沾，中厩之马代其劳，内厨之膳给其食。朝惭夕<br /><br />&nbsp;&nbsp;&nbsp;&nbsp;惕，已逾半年，尘旷渐深，忧愧弥剧。未申微效，又擢清班。臣所以授官已来仅<br /><br />&nbsp;&nbsp;&nbsp;&nbsp;经十日，食不知味，寝不遑安。唯思粉身以答殊宠，但未获粉身之所耳。<br /><br />&nbsp;&nbsp;&nbsp;&nbsp;今陛下肇临皇极，初受鸿名，夙夜忧勤，以求致理。每施一政、举一事，无<br /><br />&nbsp;&nbsp;&nbsp;&nbsp;不合于道、便于时者。万一事有不便于时者，陛下岂不欲闻之乎？万一政有不合<br /><br />&nbsp;&nbsp;&nbsp;&nbsp;于道者，陛下岂不欲知之乎？倘陛下言动之际，诏令之间，小有阙遗，稍关损益，<br /><br />&nbsp;&nbsp;&nbsp;&nbsp;臣必密陈所见，潜献所闻，但在圣心裁断而已。臣又职在禁中，不同外司，欲竭<br /><br />&nbsp;&nbsp;&nbsp;&nbsp;愚诚，合先陈露。伏希天鉴，深察赤诚。<br /><br />&nbsp;&nbsp;&nbsp;&nbsp;居易与河南元稹相善，同年登制举，交情隆厚。稹自监察御史谪为江陵府士<br /><br />&nbsp;&nbsp;&nbsp;&nbsp;曹掾，翰林学士李绛、崔群上前面论稹无罪，居易累疏切谏曰：<br /><br />&nbsp;&nbsp;&nbsp;&nbsp;臣昨缘元稹左降，频已奏闻。臣内察事情，外听众议，元稹左降有不可者三。<br /><br />&nbsp;&nbsp;&nbsp;&nbsp;何者？元稹守官正直，人所共知。自授御史已来，举奏不避权势，只如奏李佐公<br /><br />&nbsp;&nbsp;&nbsp;&nbsp;等事，多是朝廷亲情。人谁无私，因以挟恨，或假公议，将报私嫌，遂使诬谤之<br /><br />&nbsp;&nbsp;&nbsp;&nbsp;声，上闻天听。臣恐元稹左降已后，凡在位者，每欲举职，必先以稹为诫，无人<br /><br />&nbsp;&nbsp;&nbsp;&nbsp;肯为陛下当官守法，无人肯为陛下嫉恶绳愆。内外权贵亲党，纵有大过大罪者，<br /><br />&nbsp;&nbsp;&nbsp;&nbsp;必相容隐而已，陛下从此无由得知。此其不可者一也。<br /><br />&nbsp;&nbsp;&nbsp;&nbsp;昨元稹所追勘房式之事，心虽徇公，事稍过当。既从重罚，足以惩违，况经<br /><br />&nbsp;&nbsp;&nbsp;&nbsp;谢恩，旋又左降。虽引前事以为责辞，然外议喧喧，皆以为稹与中使刘士元争厅，<br /><br />&nbsp;&nbsp;&nbsp;&nbsp;因此获罪。至于争厅事理，已具前状奏陈。况闻士元蹋破驿门，夺将鞍马，仍索<br /><br />&nbsp;&nbsp;&nbsp;&nbsp;弓箭，吓辱朝官，承前已来，未有此事。今中官有罪，未闻处置；御史无过，却<br /><br />&nbsp;&nbsp;&nbsp;&nbsp;先贬官。远近闻知，实损圣德。臣恐从今已后，中官出使，纵暴益甚；朝官受辱，<br /><br />&nbsp;&nbsp;&nbsp;&nbsp;必不敢言。纵有被凌辱殴打者，亦以元稹为戒，但吞声而已。陛下从此无由得闻。<br /><br />&nbsp;&nbsp;&nbsp;&nbsp;此其不可二也。<br /><br />&nbsp;&nbsp;&nbsp;&nbsp;臣又访闻元稹自去年已来，举奏严砺在东川日枉法，没入平人资产八十余家；<br /><br />&nbsp;&nbsp;&nbsp;&nbsp;又奏王沼违法给券，令监军押柩及家口入驿；又奏裴玢违敕征百姓草；又奏韩皋<br /><br />&nbsp;&nbsp;&nbsp;&nbsp;使军将封杖打杀县令。如此之事，前后甚多，属朝廷法行，悉有惩罚。计天下方<br /><br />&nbsp;&nbsp;&nbsp;&nbsp;镇，皆怒元稹守官。今贬为江陵判司，即是送与方镇，从此方便报怨，朝廷何由<br /><br />&nbsp;&nbsp;&nbsp;&nbsp;得知？臣伏闻德宗时有崔善贞者，告李必反，德宗不信，送与李，掘坑炽<br /><br />&nbsp;&nbsp;&nbsp;&nbsp;火，烧杀善贞。曾未数年，李果反，至今天下为之痛心。臣恐元稹贬官，方镇<br /><br />&nbsp;&nbsp;&nbsp;&nbsp;有过，无人敢言，陛下无由得知不法之事。此其不可者三也。<br /><br />&nbsp;&nbsp;&nbsp;&nbsp;若无此三不可，假如朝廷误左降一御史，盖是小事，臣安敢烦渎圣听，至于<br /><br />&nbsp;&nbsp;&nbsp;&nbsp;再三！诚以所损者深，所关者大，以此思虑，敢不极言！<br /><br />&nbsp;&nbsp;&nbsp;&nbsp;疏入不报。<br /><br />&nbsp;&nbsp;&nbsp;&nbsp;又淄青节度使李师道进绢，为魏徵子孙赎宅。居易谏曰：“徵是陛下先朝宰<br /><br />&nbsp;&nbsp;&nbsp;&nbsp;相，太宗尝赐殿材成其正室，尤与诸家第宅不同。子孙典贴，其钱不多，自可官<br /><br />&nbsp;&nbsp;&nbsp;&nbsp;中为之收赎，而令师道掠美，事实非宜。”宪宗深然之。<br /><br />&nbsp;&nbsp;&nbsp;&nbsp;上又欲加河东王锷平章事，居易谏曰：“宰相是陛下辅臣，非贤良不可当此<br /><br />&nbsp;&nbsp;&nbsp;&nbsp;位。锷诛剥民财，以市恩泽，不可使四方之人谓陛下得王锷进奉，而与之宰相，<br /><br />&nbsp;&nbsp;&nbsp;&nbsp;深无益于圣朝。”乃止。<br /><br />&nbsp;&nbsp;&nbsp;&nbsp;王承宗拒命，上令神策中尉吐突承璀为招讨使，谏官上章者十七八。居易面<br /><br />&nbsp;&nbsp;&nbsp;&nbsp;论，辞情切至。既而又请罢河北用兵，凡数千百言，皆人之难言者，上多听纳。<br /><br />&nbsp;&nbsp;&nbsp;&nbsp;唯谏承璀事切，上颇不悦，谓李绛曰：“白居易小子，是朕拔擢致名位，而无礼<br /><br />&nbsp;&nbsp;&nbsp;&nbsp;于朕，朕实难奈。”绛对曰：“居易所以不避死亡之诛，事无巨细必言者，盖酬<br /><br />&nbsp;&nbsp;&nbsp;&nbsp;陛下特力拔擢耳，非轻言也。陛下欲开谏诤之路，不宜阻居易言。”上曰：“卿<br /><br />&nbsp;&nbsp;&nbsp;&nbsp;言是也。”由是多见听纳。<br /><br />&nbsp;&nbsp;&nbsp;&nbsp;五年，当改官，上谓崔群曰：“居易官卑俸薄，拘于资地，不能超等，其官<br /><br />&nbsp;&nbsp;&nbsp;&nbsp;可听自便奏来。”居易奏曰：“臣闻姜公辅为内职，求为京府判司，为奉亲也。<br /><br />&nbsp;&nbsp;&nbsp;&nbsp;臣有老母，家贫养薄，乞如公辅例。”于是，除京兆府户曹参军。六年四月，丁<br /><br />&nbsp;&nbsp;&nbsp;&nbsp;母陈夫人之丧，退居下。九年冬，入朝，授太子左赞善大夫。<br /><br />&nbsp;&nbsp;&nbsp;&nbsp;十年七月，盗杀宰相武元衡，居易首上疏论其冤，急请捕贼以雪国耻。宰相<br /><br />&nbsp;&nbsp;&nbsp;&nbsp;以宫官非谏职，不当先谏官言事。会有素恶居易者，掎摭居易，言浮华无行，其<br /><br />&nbsp;&nbsp;&nbsp;&nbsp;母因看花堕井而死，而居易作《赏花》及《新井》诗，甚伤名教，不宜置彼周行。<br /><br />&nbsp;&nbsp;&nbsp;&nbsp;执政方恶其言事，奏贬为江表刺史。诏出，中书舍人王涯上疏论之，言居易所犯<br /><br />&nbsp;&nbsp;&nbsp;&nbsp;状迹，不宜治郡，追诏授江州司马。<br /><br />&nbsp;&nbsp;&nbsp;&nbsp;居易儒学之外，尤通释典，常以忘怀处顺为事，都不以迁谪介意。在湓城，<br /><br />&nbsp;&nbsp;&nbsp;&nbsp;立隐舍于庐山遗爱寺，尝与人书言之曰：“予去年秋始游庐山，到东西二林间香<br /><br />&nbsp;&nbsp;&nbsp;&nbsp;炉峰下，见云木泉石，胜绝第一。爱不能舍，因立草堂。前有乔松十数株，修竹<br /><br />&nbsp;&nbsp;&nbsp;&nbsp;千余竿，青罗为墙援，白石为桥道，流水周于舍下，飞泉落于檐间，红榴白莲，<br /><br />&nbsp;&nbsp;&nbsp;&nbsp;罗生池砌。”居易与凑、满、朗、晦四禅师，追永、远、宗、雷之迹，为人外之<br /><br />&nbsp;&nbsp;&nbsp;&nbsp;交。每相摧游咏，跻危登险，极林泉之幽邃。至于然顺适之际，几欲忘其形骸。<br /><br />&nbsp;&nbsp;&nbsp;&nbsp;或经时不归，或逾月而返，郡守以朝贵遇之，不之责。<br /><br />&nbsp;&nbsp;&nbsp;&nbsp;时元稹在通州，篇咏赠答往来，不以数千里为远。尝与稹书，因论作文之大<br /><br />&nbsp;&nbsp;&nbsp;&nbsp;旨曰：<br /><br />&nbsp;&nbsp;&nbsp;&nbsp;夫文，尚矣，三才各有文。天之文三光首之；地之文五材首之；人之文《六<br /><br />&nbsp;&nbsp;&nbsp;&nbsp;经》道之。就《六经》言，《诗》又首之。何者？圣人感人心而天下和平。感人<br /><br />&nbsp;&nbsp;&nbsp;&nbsp;心者，莫先乎情，莫始乎言，莫切乎声，莫深乎义。诗者，根情，苗言，华声，<br /><br />&nbsp;&nbsp;&nbsp;&nbsp;实义。上自贤圣，下至愚I，微及豚鱼，幽及鬼神。群分而气同，形异而情一。<br /><br />&nbsp;&nbsp;&nbsp;&nbsp;未有声入而不应、情交而不感者。圣人知其然，因其言，经之以六义；缘其声，<br /><br />&nbsp;&nbsp;&nbsp;&nbsp;纬之以五音。音有韵，义有类。韵协则言顺，言顺则声易入；类举则情见，情见<br /><br />&nbsp;&nbsp;&nbsp;&nbsp;则感易交。于是乎孕大含深，贯微洞密，上下通而二气泰，忧乐合而百志熙。二<br /><br />&nbsp;&nbsp;&nbsp;&nbsp;帝三王所以直道而行、垂拱而理者，揭此以为大柄，决此以为大窦也。故闻“元<br /><br />&nbsp;&nbsp;&nbsp;&nbsp;首明，股肱良”之歌，则知虞道昌矣。闻五子洛I之歌，则知夏政荒矣。言者无<br /><br />&nbsp;&nbsp;&nbsp;&nbsp;罪，闻者作诫，言者闻者莫不两尽其心焉。<br /><br />&nbsp;&nbsp;&nbsp;&nbsp;洎周衰秦兴，采诗官废，上不以诗补察时政，下不以歌泄导人情。用至于谄<br /><br />&nbsp;&nbsp;&nbsp;&nbsp;成之风动，救失之道缺。于时六义始矣。《国风》变为《骚辞》，五言始于<br /><br />&nbsp;&nbsp;&nbsp;&nbsp;苏、李。《诗》、《骚》皆不遇者，各系其志，发而为文。故河梁之句，止于伤<br /><br />&nbsp;&nbsp;&nbsp;&nbsp;别；泽畔之吟，归于怨思。彷徨抑郁，不暇及他耳。然去《诗》未远，梗概尚存。<br /><br />&nbsp;&nbsp;&nbsp;&nbsp;故兴离别则引双凫一雁为喻，讽君子小人则引香草恶鸟为比。虽义类不具，犹得<br /><br />&nbsp;&nbsp;&nbsp;&nbsp;风人之什二三焉。于时六义始缺矣。晋、宋已还，得者盖寡。以康乐之奥博，多<br /><br />&nbsp;&nbsp;&nbsp;&nbsp;溺于山水；以渊明之高古，偏放于田园。江、鲍之流，又狭于此。如梁鸿《五噫》<br /><br />&nbsp;&nbsp;&nbsp;&nbsp;之例者，百无一二。于时六义浸微矣！陵夷至于梁、陈间，率不过嘲风雪、弄花<br /><br />&nbsp;&nbsp;&nbsp;&nbsp;草而已。噫！风雪花草之物，三百篇中岂舍之乎？顾所用何如耳。设如“北风其<br /><br />&nbsp;&nbsp;&nbsp;&nbsp;凉”，假风以刺威虐；“雨雪霏霏”，因雪以愍征役；“棠棣之华”，感华以讽<br /><br />&nbsp;&nbsp;&nbsp;&nbsp;兄弟；“采采]苡”，美草以乐有子也。皆兴发于此而义归于彼。反是者，可乎<br /><br />&nbsp;&nbsp;&nbsp;&nbsp;哉！然则“余霞散成绮，澄江净如练”，“归花先委露，别叶乍辞风”之什，丽<br /><br />&nbsp;&nbsp;&nbsp;&nbsp;则丽矣，吾不知其所讽焉。故仆所谓嘲风雪、弄花草而已。于时六义尽去矣。<br /><br />&nbsp;&nbsp;&nbsp;&nbsp;唐兴二百年，其间诗人不可胜数。所可举者，陈子昂有《感遇诗》二十首，<br /><br />&nbsp;&nbsp;&nbsp;&nbsp;鲍防《感兴诗》十五篇。又诗之豪者，世称李、杜。李之作，才矣！奇矣！人不<br /><br />&nbsp;&nbsp;&nbsp;&nbsp;迨矣！索其风雅比兴，十无一焉。杜诗最多，可传者千余首。至于贯穿古今，<br /><br />&nbsp;&nbsp;&nbsp;&nbsp;Z缕格律，尽工尽善，又过于李焉。然撮其《新安》、《石壕》、《潼关<br /><br />&nbsp;&nbsp;&nbsp;&nbsp;吏》、《芦子关》、《花门》之章，“朱门酒肉臭，路有冻死骨”之句，亦不过<br /><br />&nbsp;&nbsp;&nbsp;&nbsp;十三四。杜尚如此，况不迨杜者乎？仆常痛诗道崩坏，忽忽愤发，或废食辍寝，<br /><br />&nbsp;&nbsp;&nbsp;&nbsp;不量才力，欲扶起之。嗟乎！事有大谬者，又不可一二而言，然亦不能不粗陈于<br /><br />&nbsp;&nbsp;&nbsp;&nbsp;左右。<br /><br />&nbsp;&nbsp;&nbsp;&nbsp;仆始生六七月时，乳母抱弄于书屏下，有指“之”字、“无”字示仆者，仆<br /><br />&nbsp;&nbsp;&nbsp;&nbsp;口未能言，心已默识。后有问此二字者，虽百十其试，而指之不差。则知仆宿习<br /><br />&nbsp;&nbsp;&nbsp;&nbsp;之缘，已在文字中矣。及五六岁，便学为诗。九岁谙识声韵。十五六，始知有进<br /><br />&nbsp;&nbsp;&nbsp;&nbsp;士，苦节读书。二十已来，书课赋，夜课书，间又课诗，不遑寝息矣。以至于口<br /><br />&nbsp;&nbsp;&nbsp;&nbsp;舌成疮，手肘成胝。既壮而肤革不丰盈，未老而齿发早衰白；瞀然如飞蝇垂珠在<br /><br />&nbsp;&nbsp;&nbsp;&nbsp;眸子中者，动以万数，盖以苦学力文之所致！<br /><br />&nbsp;&nbsp;&nbsp;&nbsp;又自悲家贫多故，年二十七，方从乡赋。既第之后，虽专于科试，亦不废诗。<br /><br />&nbsp;&nbsp;&nbsp;&nbsp;及授校书郎时，已盈三四百首。或出示交友如足下辈，见皆谓之工，其实未窥作<br /><br />&nbsp;&nbsp;&nbsp;&nbsp;者之域耳。自登朝来，年齿渐长，阅事渐多。每与人言，多询时务；每读书史，<br /><br />&nbsp;&nbsp;&nbsp;&nbsp;多求理道。始知文章合为时而著，歌诗合为事而作。是时皇帝初即位，宰府有正<br /><br />&nbsp;&nbsp;&nbsp;&nbsp;人，屡降玺书，访人急病。<br /><br />&nbsp;&nbsp;&nbsp;&nbsp;仆当此日，擢在翰林，身是谏官，月请谏纸。启奏之间，有可以救济人病，<br /><br />&nbsp;&nbsp;&nbsp;&nbsp;裨补时阙，而难于指言者，辄咏歌之，欲稍稍进闻于上。上以广宸听，副忧勤；<br /><br />&nbsp;&nbsp;&nbsp;&nbsp;次以酬恩奖，塞言责；下以复吾平生之志。岂图志未就而悔已生，言未闻而谤已<br /><br />&nbsp;&nbsp;&nbsp;&nbsp;成矣！<br /><br />&nbsp;&nbsp;&nbsp;&nbsp;又请为左右终言之。凡闻仆《贺雨诗》，众口籍籍，以为非宜矣；闻仆《哭<br /><br />&nbsp;&nbsp;&nbsp;&nbsp;孔戡诗》，众面脉脉，尽不悦矣；闻《秦中吟》，则权豪贵近者，相目而变色矣；<br /><br />&nbsp;&nbsp;&nbsp;&nbsp;闻《登乐游园》寄足下诗，则执政柄者扼腕矣；闻《宿紫阁村》诗，则握军要者<br /><br />&nbsp;&nbsp;&nbsp;&nbsp;切齿矣！大率如此，不可遍举。不相与者，号为沽誉，号为诋讦，号为讪谤。苟<br /><br />&nbsp;&nbsp;&nbsp;&nbsp;相与者，则如牛僧孺之诫焉。乃至骨肉妻孥，皆以我为非也。其不我非者，举世<br /><br />&nbsp;&nbsp;&nbsp;&nbsp;不过三两人。有邓鲂者，见仆诗而喜，无何鲂死。有唐衢者，见仆诗而泣，未几<br /><br />&nbsp;&nbsp;&nbsp;&nbsp;而衢死。其余即足下。足下又十年来困踬若此。呜呼！岂六义四始之风，天将破<br /><br />&nbsp;&nbsp;&nbsp;&nbsp;坏，不可支持耶？抑又不知天意不欲使下人病苦闻于上耶？不然，何有志于诗者，<br /><br />&nbsp;&nbsp;&nbsp;&nbsp;不利若此之甚也！<br /><br />&nbsp;&nbsp;&nbsp;&nbsp;然仆又自思关东一男子耳，除读书属文外，其他懵然无知，乃至书画棋博，<br /><br />&nbsp;&nbsp;&nbsp;&nbsp;可以接群居之欢者，一无通晓，即其愚拙可知矣！初应进士时，中朝无Bī橹亲?<br /><br />&nbsp;&nbsp;&nbsp;&nbsp;达官无半面之旧；策蹇步于利足之途，张空拳于战文之场。十年之间，三登科第，<br /><br />&nbsp;&nbsp;&nbsp;&nbsp;名落众耳，迹升清贯，出交贤俊，入侍冕旒。始得名于文章，终得罪于文章，亦<br /><br />&nbsp;&nbsp;&nbsp;&nbsp;其宜也。<br /><br />&nbsp;&nbsp;&nbsp;&nbsp;日者闻亲友间说，礼、吏部举选人，多以仆私试赋判为准的。其余诗句，亦<br /><br />&nbsp;&nbsp;&nbsp;&nbsp;往往在人口中。仆恧然自愧，不之信也。及再来长安，又闻有军使高霞寓者，欲<br /><br />&nbsp;&nbsp;&nbsp;&nbsp;聘倡妓，妓大夸曰：“我诵得白学士《长恨歌》，岂同他哉？”由是增价。又足<br /><br />&nbsp;&nbsp;&nbsp;&nbsp;下书云：到通州日，见江馆柱间有题仆诗者。何人哉？又昨过汉南日，适遇主人<br /><br />&nbsp;&nbsp;&nbsp;&nbsp;集众娱乐，他宾诸妓见仆来，指而相顾曰：此是《秦中吟》、《长恨歌》主耳。<br /><br />&nbsp;&nbsp;&nbsp;&nbsp;自长安抵江西三四千里，凡乡校、佛寺、逆旅、行舟之中，往往有题仆诗者；士<br /><br />&nbsp;&nbsp;&nbsp;&nbsp;庶、僧徒、孀妇、处女之口，每有咏仆诗者。此诚雕篆之戏，不足为多，然今时<br /><br />&nbsp;&nbsp;&nbsp;&nbsp;俗所重，正在此耳。虽前贤如渊、云者，前辈如李、杜者，亦未能忘情于其间。<br /><br />&nbsp;&nbsp;&nbsp;&nbsp;古人云：“名者公器，不可多取。”仆是何者，窃时之名已多。既窃时名，<br /><br />&nbsp;&nbsp;&nbsp;&nbsp;又欲窃时之富贵，使己为造物者，肯兼与之乎？今之屯穷，理固然也。况诗人多<br /><br />&nbsp;&nbsp;&nbsp;&nbsp;蹇，如陈子昂、杜甫，各授一拾遗，而屯剥至死。孟浩然辈不及一命，穷悴终身。<br /><br />&nbsp;&nbsp;&nbsp;&nbsp;近日孟郊六十，终试协律；张籍五十，未离一太祝。彼何人哉！况仆之才又不迨<br /><br />&nbsp;&nbsp;&nbsp;&nbsp;彼。今虽谪佐远郡，而官品至第五，月俸四五万，寒有衣，饥有食，给身之外，<br /><br />&nbsp;&nbsp;&nbsp;&nbsp;施及家人。亦可谓不负白氏子矣。微之，微之！勿念我哉！<br /><br />&nbsp;&nbsp;&nbsp;&nbsp;仆数月来，检讨囊帙中，得新旧诗，各以类分，分为卷目。自拾遗来，凡所<br /><br />&nbsp;&nbsp;&nbsp;&nbsp;遇所感，关于美刺兴比者；又自武德至元和，因事立题，题为《新乐府》者，共<br /><br />&nbsp;&nbsp;&nbsp;&nbsp;一百五十首，谓之讽谕诗。又或退公，或卧病闲居，知足保和，吟玩性情者一百<br /><br />&nbsp;&nbsp;&nbsp;&nbsp;首，谓之闲适诗。又有事物牵于外，情理动于内，随感遇而形于叹咏者一百首，<br /><br />&nbsp;&nbsp;&nbsp;&nbsp;谓之感伤诗。又有五言、七言、长句、绝句，自百韵至两韵者，四百余首，谓之<br /><br />&nbsp;&nbsp;&nbsp;&nbsp;杂律诗。凡为十五卷，约八百首。异时相见，当尽致于执事。<br /><br />&nbsp;&nbsp;&nbsp;&nbsp;微之，古人云：“穷则独善其身，达则兼济天下。”仆虽不肖，常师此语。<br /><br />&nbsp;&nbsp;&nbsp;&nbsp;大丈夫所守者道，所待者时。时之来也，为云龙，为风鹏，勃然突然，陈力以出；<br /><br />&nbsp;&nbsp;&nbsp;&nbsp;时之不来也，为雾豹，为冥鸿，寂兮寥兮，奉身而退。进退出处，何往而不自得<br /><br />&nbsp;&nbsp;&nbsp;&nbsp;哉！故仆志在兼济，行在独善，奉而始终之则为道，言而发明之则为诗。谓之讽<br /><br />&nbsp;&nbsp;&nbsp;&nbsp;谕诗，兼济之志也；谓之闲适诗，独善之义也。故览仆诗者，知仆之道焉。其余<br /><br />&nbsp;&nbsp;&nbsp;&nbsp;杂律诗，或诱于一时一物，发于一笑一吟，率然成章，非平生所尚者，但以亲朋<br /><br />&nbsp;&nbsp;&nbsp;&nbsp;合散之际，取其释恨佐欢，今铨次之间，未能删去。他时有为我编集斯文者，略<br /><br />&nbsp;&nbsp;&nbsp;&nbsp;之可也。<br /><br />&nbsp;&nbsp;&nbsp;&nbsp;微之，夫贵耳贱目，荣古陋今，人之大情也。仆不能远征古旧，如近岁韦苏<br /><br />&nbsp;&nbsp;&nbsp;&nbsp;州歌行，才丽之外，颇近兴讽；其五言诗，又高雅闲淡，自成一家之体，今之秉<br /><br />&nbsp;&nbsp;&nbsp;&nbsp;笔者谁能及之？然当苏州在时，人亦未甚爱重，必待身后，人始贵之。今仆之诗，<br /><br />&nbsp;&nbsp;&nbsp;&nbsp;人所爱者，悉不过杂律诗与《长恨歌》已下耳。时之所重，仆之所轻。至于讽谕<br /><br />&nbsp;&nbsp;&nbsp;&nbsp;者，意激而言质；闲适者，思澹而辞迂。以质合迂，宜人之不爱也。今所爱者，<br /><br />&nbsp;&nbsp;&nbsp;&nbsp;并世而生，独足下耳。然百千年后，安知复无如足下者出，而知爱我诗哉？故自<br /><br />&nbsp;&nbsp;&nbsp;&nbsp;八九年来，与足下小通则以诗相戒，小穷则以诗相勉，索居则以诗相慰，同处则<br /><br />&nbsp;&nbsp;&nbsp;&nbsp;以诗相娱。知吾罪吾，率以诗也。<br /><br />&nbsp;&nbsp;&nbsp;&nbsp;如今年春游城南时，与足下马上相戏，因各诵新艳小律，不杂他篇，自皇子<br /><br />&nbsp;&nbsp;&nbsp;&nbsp;陂归昭国里，迭吟递唱，不绝声者二十里余。攀、李在傍，无所措口。知我者以<br /><br />&nbsp;&nbsp;&nbsp;&nbsp;为诗仙，不知我者以为诗魔。何则？劳心灵，役声气，连朝接夕，不自知其苦，<br /><br />&nbsp;&nbsp;&nbsp;&nbsp;非魔而何？偶同人当美景，或花时宴罢，或月夜酒酣，一咏一吟，不觉老之将至。<br /><br />&nbsp;&nbsp;&nbsp;&nbsp;虽骖鸾鹤、游蓬瀛者之适，无以加于此焉，又非仙而何？微之，微之！此吾所以<br /><br />&nbsp;&nbsp;&nbsp;&nbsp;与足下外形骸、脱踪迹、傲轩鼎、轻人寰者，又以此也。<br /><br />&nbsp;&nbsp;&nbsp;&nbsp;当此之时，足下兴有余力，且欲与仆悉索还往中诗，取其尤长者，如张十八<br /><br />&nbsp;&nbsp;&nbsp;&nbsp;古乐府，李二十新歌行，卢、杨二秘书律诗，窦七、元八绝句，博搜精掇，编而<br /><br />&nbsp;&nbsp;&nbsp;&nbsp;次之，号为《元白往还集》。众君子得拟议于此者，莫不踊跃欣喜，以为盛事。<br /><br />&nbsp;&nbsp;&nbsp;&nbsp;嗟乎！言未终而足下左转，不数月而仆又继行，心期索然，何日成就？又可为之<br /><br />&nbsp;&nbsp;&nbsp;&nbsp;太息矣！<br /><br />&nbsp;&nbsp;&nbsp;&nbsp;仆常语足下，凡人为文，私于自是，不忍于割截，或失于繁多。其间妍媸，<br /><br />&nbsp;&nbsp;&nbsp;&nbsp;益又自惑。必待交友有公鉴无姑息者，讨论而削夺之，然后繁简当否，得其中矣。<br /><br />&nbsp;&nbsp;&nbsp;&nbsp;况仆与足下，为文尤患其多。己尚病，况他人乎？今且各纂诗笔，粗为卷第，待<br /><br />&nbsp;&nbsp;&nbsp;&nbsp;与足下相见日，各出所有，终前志焉。又不知相遇是何年，相见是何地，溘然而<br /><br />&nbsp;&nbsp;&nbsp;&nbsp;至，则如之何？微之知我心哉！<br /><br />&nbsp;&nbsp;&nbsp;&nbsp;浔阳腊月，江风苦寒，岁暮鲜欢，夜长少睡。引笔铺纸，悄然灯前，有念则<br /><br />&nbsp;&nbsp;&nbsp;&nbsp;书，言无铨次。勿以繁杂为倦，且以代一夕之话言也。<br /><br />&nbsp;&nbsp;&nbsp;&nbsp;居易自叙如此，文士以为信然。<br /><br />&nbsp;&nbsp;&nbsp;&nbsp;十三年冬，量移忠州刺史。自浔阳浮江上峡。十四年三月，元稹会居易于峡<br /><br />&nbsp;&nbsp;&nbsp;&nbsp;口，停舟夷陵三日。时季弟行简从行，三人于峡州西二十里黄牛峡口石洞中，置<br /><br />&nbsp;&nbsp;&nbsp;&nbsp;酒赋诗，恋恋不能诀。南宾郡当峡路之深险处也，花木多奇。居易在郡，为《木<br /><br />&nbsp;&nbsp;&nbsp;&nbsp;莲荔枝图》，寄朝中亲友，各记其状曰：“荔枝生巴、峡间，形圆如帷盖。叶如<br /><br />&nbsp;&nbsp;&nbsp;&nbsp;桂，冬青；华如橘，春荣；实如丹，夏熟。朵如蒲萄，核如枇杷，壳如红缯，膜<br /><br />&nbsp;&nbsp;&nbsp;&nbsp;如紫绡，瓤肉莹白如雪，浆液甘酸如醴酪。大略如此，其实过之。若离本枝，一<br /><br />&nbsp;&nbsp;&nbsp;&nbsp;日而色变，二日而香变，三日而味变，四五日外，色香味尽去矣。”“木莲大者<br /><br />&nbsp;&nbsp;&nbsp;&nbsp;高四五丈，巴民呼为黄心树，经冬不凋。身如青杨，有白文。叶如桂，厚大无脊。<br /><br />&nbsp;&nbsp;&nbsp;&nbsp;花如莲，香色艳腻皆同，房独蕊有异。四月初始开，自开迨谢，仅二十日。元和<br /><br />&nbsp;&nbsp;&nbsp;&nbsp;十四年夏，命道士毋丘元志写之。惜其遐僻，因以三绝赋之。”有“天教抛掷在<br /><br />&nbsp;&nbsp;&nbsp;&nbsp;深山”之句，咸传于都下，好事者喧然模写。<br /><br />&nbsp;&nbsp;&nbsp;&nbsp;其年冬，召还京师，拜司门员外郎。明年，转主客郎中、知制诰，加朝散大<br /><br />&nbsp;&nbsp;&nbsp;&nbsp;夫，始著绯。时元稹亦征还为尚书郎、知制诰，同在纶阁。长庆元年三月，受诏<br /><br />&nbsp;&nbsp;&nbsp;&nbsp;与中书舍人王起覆，试礼部侍郎钱徽下及第人郑朗等一十四人。十月，转中书舍<br /><br />&nbsp;&nbsp;&nbsp;&nbsp;人。十一月，穆宗亲试制举人，又与贾M、陈岵为考策官。凡朝廷文字之职，<br /><br />&nbsp;&nbsp;&nbsp;&nbsp;无不首居其选，然多为排摈，不得用其才。<br /><br />&nbsp;&nbsp;&nbsp;&nbsp;时天子荒纵不法，执政非其人，制御乖方，河朔复乱。居易累上疏论其事，<br /><br />&nbsp;&nbsp;&nbsp;&nbsp;天子不能用，乃求外任。七月，除杭州刺史。俄而元稹罢相，自冯翊转浙东观察<br /><br />&nbsp;&nbsp;&nbsp;&nbsp;使。交契素深，杭、越邻境，篇咏往来，不间旬浃。尝会于境上，数日而别。秩<br /><br />&nbsp;&nbsp;&nbsp;&nbsp;满，除太子左庶子，分司东都。宝历中，复出为苏州刺史。文宗即位，征拜秘书<br /><br />&nbsp;&nbsp;&nbsp;&nbsp;监，赐金紫。九月上诞节，召居易与僧惟澄、道土赵常盈对御讲论于麟德殿。居<br /><br />&nbsp;&nbsp;&nbsp;&nbsp;易论难锋起，辞辨泉注，上疑宿构，深嗟挹之。太和二年正月，转刑部侍郎，封<br /><br />&nbsp;&nbsp;&nbsp;&nbsp;晋阳县男，食邑三百户。三年，称病东归，求为分司官，寻除太子宾客。<br /><br />&nbsp;&nbsp;&nbsp;&nbsp;居易初对策高第，擢入翰林，蒙英主特达顾遇，颇欲奋厉效报，苟致身于<br /><br />&nbsp;&nbsp;&nbsp;&nbsp;谟之地，则兼济生灵，蓄意未果，望风为当路者所挤，流徙江湖。四五年间，几<br /><br />&nbsp;&nbsp;&nbsp;&nbsp;沦蛮瘴。自是宦情衰落，无意于出处，唯以逍遥自得，吟咏情性为事。太和已后，<br /><br />&nbsp;&nbsp;&nbsp;&nbsp;李宗闵、李德裕朋党事起，是非排陷，朝升暮黜，天子亦无如之何。杨颖士、杨<br /><br />&nbsp;&nbsp;&nbsp;&nbsp;虞卿与宗闵善，居易妻，颖士从父妹也。居易愈不自安，惧以党人见斥，乃求致<br /><br />&nbsp;&nbsp;&nbsp;&nbsp;身散地，冀于远害。凡所居官，未尝终秩，率以病免，固求分务，识者多之。五<br /><br />&nbsp;&nbsp;&nbsp;&nbsp;年，除河南尹。七年，复授太子宾客分司。<br /><br />&nbsp;&nbsp;&nbsp;&nbsp;初，居易罢杭州，归洛阳。于履道里得故散骑常侍杨凭宅，竹木池馆，有林<br /><br />&nbsp;&nbsp;&nbsp;&nbsp;泉之致。家妓樊素、蛮子者，能歌善舞。居易既以尹正罢归，每独酌赋咏于舟中，<br /><br />&nbsp;&nbsp;&nbsp;&nbsp;因为《池上篇》曰：<br /><br />&nbsp;&nbsp;&nbsp;&nbsp;东都风土水木之胜在东南偏，东南之胜在履道里，里之胜在西北隅，西\北<br /><br />&nbsp;&nbsp;&nbsp;&nbsp;垣第一第，即白氏叟乐天退老之地。地方十七亩，屋室三之一，水五之一，竹九<br /><br />&nbsp;&nbsp;&nbsp;&nbsp;之一，而岛树桥道间之。初乐天既为主，喜且曰：“虽有池台，无粟不能守也”，<br /><br />&nbsp;&nbsp;&nbsp;&nbsp;乃作池东粟廪。又曰：“虽有子弟，无书不能训也。”乃作池北书库。又曰：<br /><br />&nbsp;&nbsp;&nbsp;&nbsp;“虽有宾朋，无琴酒不能娱也”，乃作池西琴亭，加石樽焉。<br /><br />&nbsp;&nbsp;&nbsp;&nbsp;乐天罢杭州刺史，得天竺石一、华亭鹤二以归。始作西平桥，开环池路。罢<br /><br />&nbsp;&nbsp;&nbsp;&nbsp;苏州刺史时，得太湖石五、白莲、折腰菱、青板舫以归，又作中高桥，通三岛迳。<br /><br />&nbsp;&nbsp;&nbsp;&nbsp;罢刑部侍郎时，有粟千斛，书一车，洎臧获之习管磬弦歌者指百以归。先是颍川<br /><br />&nbsp;&nbsp;&nbsp;&nbsp;陈孝仙与酿酒法，味甚佳；博陵崔晦叔与琴，韵甚清；蜀客姜发授《秋思》，声<br /><br />&nbsp;&nbsp;&nbsp;&nbsp;甚淡；弘农杨贞一与青石三，方长平滑，可以坐卧。<br /><br />&nbsp;&nbsp;&nbsp;&nbsp;太和三年夏，乐天始得请为太子宾客，分秩于洛下，息躬于池上。凡三任所<br /><br />&nbsp;&nbsp;&nbsp;&nbsp;得，四人所与，洎吾不才身，今率为池中物。每至池风春，池月秋，水香莲开之<br /><br />&nbsp;&nbsp;&nbsp;&nbsp;旦，露清鹤唳之夕，拂杨石，举陈酒，援崔琴，弹《秋思》，颓然自适，不知其<br /><br />&nbsp;&nbsp;&nbsp;&nbsp;他。酒酣琴罢，又命乐童登中岛亭，含奏《霓裳散序》，声随风飘，或凝或散，<br /><br />&nbsp;&nbsp;&nbsp;&nbsp;悠扬于竹烟波月之际者久之。曲未竟，而乐天陶然石上矣。睡起偶咏，非诗非赋，<br /><br />&nbsp;&nbsp;&nbsp;&nbsp;阿龟握笔，因题石间。视其粗成韵章，命为《池上篇》云：<br /><br />&nbsp;&nbsp;&nbsp;&nbsp;十亩之宅，五亩之园，有水一池，有竹千竿。勿谓土狭，勿谓地偏，足以容<br /><br />&nbsp;&nbsp;&nbsp;&nbsp;膝，足以息肩。有堂有亭，有桥有船，有书有酒，有歌有弦。有叟在中，白须飒<br /><br />&nbsp;&nbsp;&nbsp;&nbsp;然，识分知足，外无求焉。如鸟择木，姑务巢安；如蛙作坎，不知海宽。灵鹊怪<br /><br />&nbsp;&nbsp;&nbsp;&nbsp;石，紫菱白莲，皆吾所好，尽在我前。时引一杯，或吟一篇。妻孥熙熙，鸡犬闲<br /><br />&nbsp;&nbsp;&nbsp;&nbsp;闲。优哉游哉，吾将老乎其间。<br /><br />&nbsp;&nbsp;&nbsp;&nbsp;又效陶潜《五柳先生传》，作《醉吟先生传》以自况。文章旷达，皆此类也。<br /><br />&nbsp;&nbsp;&nbsp;&nbsp;太和末，李训构祸，衣冠涂地，士林伤感，居易愈无宦情。开成元年，除同<br /><br />&nbsp;&nbsp;&nbsp;&nbsp;州刺史，辞疾不拜。寻授太子少傅，进封冯翊县开国侯。四年冬，得风病，伏枕<br /><br />&nbsp;&nbsp;&nbsp;&nbsp;者累月，乃放诸妓女樊、蛮等，仍自为墓志，病中吟咏不辍。自言曰：“予年六<br /><br />&nbsp;&nbsp;&nbsp;&nbsp;十有八，始患风痹之疾，体S首j，左足不支。盖老病相乘，有时而至耳。予<br /><br />&nbsp;&nbsp;&nbsp;&nbsp;栖心释梵，浪迹老、庄，因疾观身，果有所得。何则？外形骸而内忘忧患，先禅<br /><br />&nbsp;&nbsp;&nbsp;&nbsp;观而后顺医治。旬月以还，厥疾少间，杜门高枕，淡然安闲。吟咏兴来，亦不能<br /><br />&nbsp;&nbsp;&nbsp;&nbsp;遏，遂为《病中诗》十五篇以自谕。”<br /><br />&nbsp;&nbsp;&nbsp;&nbsp;会昌中，请罢太子少傅，以刑部尚书致仕。与香山僧如满结香火社，每肩舆<br /><br />&nbsp;&nbsp;&nbsp;&nbsp;往来，白衣鸠杖，自称香山居士。<br /><br />&nbsp;&nbsp;&nbsp;&nbsp;大中元年卒，时年七十六，赠尚书右仆射。有文集七十五卷，《经史事类》<br /><br />&nbsp;&nbsp;&nbsp;&nbsp;三十卷，并行于世。长庆末，浙东观察使元稹，为居易集序曰：<br /><br />&nbsp;&nbsp;&nbsp;&nbsp;乐天始未言，试指“之”、“无”字，能不误。始既言，读书勤敏，与他儿<br /><br />&nbsp;&nbsp;&nbsp;&nbsp;异。五六岁识声韵，十五志辞赋，二十七举进士。贞元末，进士尚驰竞，不尚文，<br /><br />&nbsp;&nbsp;&nbsp;&nbsp;就中六籍尤摈落。礼部侍郎高郢始用经艺为进退，乐天一举擢上第。明年，中拔<br /><br />&nbsp;&nbsp;&nbsp;&nbsp;萃甲科，由是《性习相近远》、《玄珠》、《斩白蛇剑》等赋洎百节判，新进士<br /><br />&nbsp;&nbsp;&nbsp;&nbsp;竞相传于京师。会宪宗皇帝策召天下士，对诏称旨，又登甲科。未几，选入翰林，<br /><br />&nbsp;&nbsp;&nbsp;&nbsp;掌制诰。比比上书言得失，因为《贺雨诗》、《秦中吟》等数十章，指言天下事，<br /><br />&nbsp;&nbsp;&nbsp;&nbsp;时人比之《风》、《骚》焉。<br /><br />&nbsp;&nbsp;&nbsp;&nbsp;予始与乐天同秘书，前后多以诗章相赠答。予谴掾江陵，乐天犹在翰林，寄<br /><br />&nbsp;&nbsp;&nbsp;&nbsp;予百韵律体及杂体，前后数十诗。是后各佐江、通，复相酬寄。巴、蜀、江、楚<br /><br />&nbsp;&nbsp;&nbsp;&nbsp;间洎长安中少年，递相仿效，竞作新辞，自谓为元和诗。而乐天《秦中吟》、<br /><br />&nbsp;&nbsp;&nbsp;&nbsp;《贺雨》讽谕闲适等篇，时人罕能知者。然而二十年间，禁省观寺、邮候墙壁之<br /><br />&nbsp;&nbsp;&nbsp;&nbsp;上无不书；王公妾妇、牛童马走之口无不道。其缮写模勒，炫卖于市井，或因之<br /><br />&nbsp;&nbsp;&nbsp;&nbsp;以交酒茗者，处处皆是。其甚有至盗窃名姓，苟求自售，杂乱间厕，无可奈何。<br /><br />&nbsp;&nbsp;&nbsp;&nbsp;予尝于平水市中，见村校诸童，竞习歌咏，召而问之，皆对曰：“先生教我乐天、<br /><br />&nbsp;&nbsp;&nbsp;&nbsp;微之诗。”固亦不知予为微之也。又鸡林贾人求市颇切，自云：“本国宰相，每<br /><br />&nbsp;&nbsp;&nbsp;&nbsp;以一金换一篇，甚伪者，宰相辄能辨别之。”自篇章已来，未有如是流传之广者。<br /><br />&nbsp;&nbsp;&nbsp;&nbsp;长庆四年，乐天自杭州刺史以右庶子召还，予时刺会稽，因得尽征其文，手<br /><br />&nbsp;&nbsp;&nbsp;&nbsp;自排缵，成五十卷，凡二千二百五十一首。前辈多以前集、中集为名，予以为陛<br /><br />&nbsp;&nbsp;&nbsp;&nbsp;下明年当改元，长庆讫于是矣，因号《白氏长庆集》。<br /><br />&nbsp;&nbsp;&nbsp;&nbsp;大凡人之文各有所长，乐天长可以为多矣。夫讽谕之诗长于激，闲适之时长<br /><br />&nbsp;&nbsp;&nbsp;&nbsp;于遣，感伤之诗长于切，五字律诗百言而上长于赡，五字、七字百言而下长于情，<br /><br />&nbsp;&nbsp;&nbsp;&nbsp;赋赞箴诫之类长于当，碑记叙事制诰长于实，启奏表状长于直，书檄辞册剖判长<br /><br />&nbsp;&nbsp;&nbsp;&nbsp;于尽。总而言之，不亦多乎哉！<br /><br />&nbsp;&nbsp;&nbsp;&nbsp;人以为稹序尽其能事。<br /><br />&nbsp;&nbsp;&nbsp;&nbsp;居易尝写其文集，送江州东西二林寺、洛城香山圣善等寺，如佛书杂传例流<br /><br />&nbsp;&nbsp;&nbsp;&nbsp;行之。无子，以其侄孙嗣。遗命不归下，可葬于香山如满师塔之侧，家人从命<br /><br />&nbsp;&nbsp;&nbsp;&nbsp;而葬焉。<br /><br />&nbsp;&nbsp;&nbsp;&nbsp;行简，字知退。贞元末，登进士第，授秘书省校书郎。元和中，卢坦镇东蜀，<br /><br />&nbsp;&nbsp;&nbsp;&nbsp;辟为掌书记。府罢，归浔阳。居易授江州司马，从兄之郡。十五年，居易入朝为<br /><br />&nbsp;&nbsp;&nbsp;&nbsp;尚书郎，行简亦授左拾遗。累迁司门员外郎、主客郎中。长庆末，振武奏水运营<br /><br />&nbsp;&nbsp;&nbsp;&nbsp;田使贺拔志言营田数过实，诏令行简按覆之。不实，志弘，自刺死。行简宝历二<br /><br />&nbsp;&nbsp;&nbsp;&nbsp;年冬病卒，有文集一十卷。行简文笔有兄风，辞赋尤称精密，文士皆师法之。居<br /><br />&nbsp;&nbsp;&nbsp;&nbsp;易友爱过人，兄弟相待如宾客。行简子龟儿，多自教习，以至成名。当时友悌，<br /><br />&nbsp;&nbsp;&nbsp;&nbsp;无以比焉。<br /><br />&nbsp;&nbsp;&nbsp;&nbsp;敏中，字用晦，居易从父弟也。祖l，位终扬府录事参军。父季康，溧阳<br /><br />&nbsp;&nbsp;&nbsp;&nbsp;令。敏中少孤，为诸兄之所训历。长庆初，登进士第，佐李听，历河东、郑滑、<br /><br />&nbsp;&nbsp;&nbsp;&nbsp;宁三府节度掌书记，试大理评事。大和七年，丁母忧，退居下。会昌初，为<br /><br />&nbsp;&nbsp;&nbsp;&nbsp;殿中侍御史，分司东都。寻除户部员外郎，还京。<br /><br />&nbsp;&nbsp;&nbsp;&nbsp;武宗皇帝素闻居易之名，及即位，欲征用之。宰相李德裕言居易衰病，不任<br /><br />&nbsp;&nbsp;&nbsp;&nbsp;朝谒，因言从弟敏中辞艺类居易，即日知制诰，召入翰林充学士，迁中书舍人。<br /><br />&nbsp;&nbsp;&nbsp;&nbsp;累至兵部侍郎、学士承旨。会昌末，同平章事，兼刑部尚书、集贤史馆大学士。<br /><br />&nbsp;&nbsp;&nbsp;&nbsp;宣宗即位，加右仆射、金紫光禄大夫、太清宫使、太原郡开国公、食邑二千户。<br /><br />&nbsp;&nbsp;&nbsp;&nbsp;及李德裕再贬岭南，敏中居四辅之首，雷同毁誉，无一言伸理，特论罪之。五年，<br /><br />&nbsp;&nbsp;&nbsp;&nbsp;罢相，检校司空，出为州刺史、宁节度、招抚党项都制置等使。七年，进位<br /><br />&nbsp;&nbsp;&nbsp;&nbsp;特进、成都尹、剑南西川节度副大使、知节度等事。十一年二月，检校司徒、平<br /><br />&nbsp;&nbsp;&nbsp;&nbsp;章事、江陵尹、荆南节度使。懿宗即位，征拜司徒、门下侍郎、平章事，复辅政。<br /><br />&nbsp;&nbsp;&nbsp;&nbsp;寻加侍中。三年罢相，为河中尹、河中晋绛节度使。累迁中书令。太子太师致仕，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;史臣曰：举才选士之法，尚矣！自汉策贤良，隋加诗赋，罢中正之法，委铨<br /><br />&nbsp;&nbsp;&nbsp;&nbsp;举之司。由是争务雕虫，罕趋函丈，矫首皆希于屈、宋，驾肩并拟于《风》、<br /><br />&nbsp;&nbsp;&nbsp;&nbsp;《骚》。或侔箴阙之篇，或补亡之句。咸欲锱铢《采葛》，糠秕《怀沙》，<br /><br />&nbsp;&nbsp;&nbsp;&nbsp;较丽藻于碧鸡，斗新奇于白凤。暨编之简牍，播在管弦，未逃季绪之诋诃，孰望<br /><br />&nbsp;&nbsp;&nbsp;&nbsp;《子虚》之称赏？迨今千载，不乏辞人，统论六义之源，较其三变之体，如二班<br /><br />&nbsp;&nbsp;&nbsp;&nbsp;者盖寡，类七子者几何？至潘、陆情致之文，鲍、谢清便之作，迨于徐、庾，踵<br /><br />&nbsp;&nbsp;&nbsp;&nbsp;丽增华，纂组成而耀以珠玑，瑶台构而间之金碧。国初开文馆，高宗礼茂才，虞、<br /><br />&nbsp;&nbsp;&nbsp;&nbsp;许擅价于前，苏、李驰声于后。或位升台鼎，学际天人，润色之文，咸布编集。<br /><br />&nbsp;&nbsp;&nbsp;&nbsp;然而向古者伤于太僻，徇华者或至不经，龌龊者局于宫商，放纵者流于郑、卫。<br /><br />&nbsp;&nbsp;&nbsp;&nbsp;若品调律度，扬n古今，贤不肖皆赏其文，未如元、白之盛也。昔建安才子，<br /><br />&nbsp;&nbsp;&nbsp;&nbsp;始定霸于曹、刘；永明辞宗，先让功于沈、谢。元和主盟，微之、乐天而已。臣<br /><br />&nbsp;&nbsp;&nbsp;&nbsp;观元之制策，白之奏议，极文章之壶奥，尽治乱之根D。非徒谣颂之片言，盘盂<br /><br />&nbsp;&nbsp;&nbsp;&nbsp;之小说。就文观行，居易为优，放心于自得之场，置器于必安之地，优游卒岁，<br /><br />&nbsp;&nbsp;&nbsp;&nbsp;不亦贤乎。<br /><br />&nbsp;&nbsp;&nbsp;&nbsp;赞曰：文章新体，建安、永明。沈、谢既往，元、白挺生。但留金石，长有<br /><br />&nbsp;&nbsp;&nbsp;&nbsp;《茎英》。不习孙、吴，焉知用兵？</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56049);">加入书签</a><a
                        href="56048.html">上一页</a>&larr;<a href="index.html">返回列表</a>&rarr;<a
                            href="56050.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56048.html"; var next_page = "56050.html"; var index_page = "index.html"; var sortid = "9"; var article_id = "45"; var chapter_id = "56049"; var articlename = "旧唐书"; var chaptername = " 卷一百六十六 列传第一百一十六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>