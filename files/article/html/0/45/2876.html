<!DOCTYPE html>
<html>
<head>
<meta charset="gbk" />
<title>旧唐书- 卷七 本纪第七-在线阅读-哈西文学网</title>
<meta name="keywords" content="刘d，旧唐书， 卷七 本纪第七全文， 卷七 本纪第七在线阅读 哈西文学网" />
<meta name="description" content="哈西文学网提供刘d的旧唐书  卷七 本纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2876.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2876.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 本纪第七</h1>
            <div class="link xb">
                <a href="2875.html">上一页</a>&larr;<a href="index.html">返回列表</a>&rarr;<a
                    href="2877.html">下一页</a></div>			
            <div id="BookText">&nbsp;&nbsp;&nbsp;&nbsp;◎中宗睿宗<br /><br />&nbsp;&nbsp;&nbsp;&nbsp;中宗大和圣昭孝皇帝讳显，高宗第七子，母曰则天顺圣皇后。显庆元年十一<br /><br />&nbsp;&nbsp;&nbsp;&nbsp;月乙丑，生于长安。明年封周王，授洛州牧。仪凤二年，徙封英王，改名哲，授<br /><br />&nbsp;&nbsp;&nbsp;&nbsp;雍州牧。永隆元年，章怀太子废，其年立为皇太子。弘道元年十二月，高宗崩，<br /><br />&nbsp;&nbsp;&nbsp;&nbsp;遗诏皇太子柩前即帝位。皇太后临朝称制，改元嗣圣。元年二月，皇太后废帝为<br /><br />&nbsp;&nbsp;&nbsp;&nbsp;庐陵王，幽于别所。其年五月，迁于均州，寻徙居房陵。圣历元年，召还东都，<br /><br />&nbsp;&nbsp;&nbsp;&nbsp;立为皇太子，依旧名显。时张易之与弟昌宗潜图逆乱。神龙元年正月，凤阁侍郎<br /><br />&nbsp;&nbsp;&nbsp;&nbsp;张柬之、鸾台侍郎崔玄ァ⒆笥鹆纸军敬晖、右羽林将军桓彦范、司刑少卿袁恕<br /><br />&nbsp;&nbsp;&nbsp;&nbsp;己等定策率羽林兵诛易之、昌宗，迎皇太子监国，总司庶政。大赦天下。凤阁侍<br /><br />&nbsp;&nbsp;&nbsp;&nbsp;郎韦承庆、正谏大夫房融、司礼卿崔神庆等下狱。甲辰，命地官侍郎樊忱往京师<br /><br />&nbsp;&nbsp;&nbsp;&nbsp;告庙陵。司刑少卿兼相王府司马袁恕己为凤阁鸾台平章事。<br /><br />&nbsp;&nbsp;&nbsp;&nbsp;乙巳，则天传位于皇太子。丙午，即皇帝位于通天宫，大赦天下，唯易之党<br /><br />&nbsp;&nbsp;&nbsp;&nbsp;与不在原限。为周兴、来俊臣所枉陷者，咸令雪免。内外文武官加两阶，三品已<br /><br />&nbsp;&nbsp;&nbsp;&nbsp;上加爵二等，入五品等特减四考。大T五日。以并州牧相王旦及太平公主有诛易<br /><br />&nbsp;&nbsp;&nbsp;&nbsp;之兄弟功，相王加号安国相王，进拜太尉、同凤阁鸾台三品；公主加号镇国太平<br /><br />&nbsp;&nbsp;&nbsp;&nbsp;公主，仍赐实封，通前满五千户。皇亲先被配没者，子孙令复属籍，仍量叙官爵。<br /><br />&nbsp;&nbsp;&nbsp;&nbsp;出宫女三千。丁未，天后徙居上阳宫。庚戌，凤阁侍郎同凤阁鸾台平章事张柬之<br /><br />&nbsp;&nbsp;&nbsp;&nbsp;为夏官尚书、同凤阁鸾台三品，封汉阳郡公；鸾台侍郎兼检校太子右庶子、同凤<br /><br />&nbsp;&nbsp;&nbsp;&nbsp;阁鸾台平章事崔玄ノ守内史，封博陵郡公；袁恕己同凤阁鸾台三品，封南阳郡<br /><br />&nbsp;&nbsp;&nbsp;&nbsp;公；敬晖为纳言、平阳郡公；桓彦范为纳言、谯郡公：并加银青光禄大夫，赐实<br /><br />&nbsp;&nbsp;&nbsp;&nbsp;封五百户。右羽林大将军、辽国公李多祚进封辽阳郡王，赐实封六百户；内直郎、<br /><br />&nbsp;&nbsp;&nbsp;&nbsp;驸马都尉王同皎为云麾将军、右千牛将军、琅邪郡公，食实封五百户。并赏诛张<br /><br />&nbsp;&nbsp;&nbsp;&nbsp;易之兄弟功。其余封各有差。上天后尊号为则天大圣皇帝。<br /><br />&nbsp;&nbsp;&nbsp;&nbsp;二月甲寅，复国号，依旧为唐。社稷、宗庙、陵寝、郊祀、行军旗帜、服色、<br /><br />&nbsp;&nbsp;&nbsp;&nbsp;天地、日月、寺宇、台阁、官名，并依永淳已前故事。神都依旧为东都，北都为<br /><br />&nbsp;&nbsp;&nbsp;&nbsp;并州大都督府，老君依旧为玄元皇帝。诸州百姓免今年租税，房州百姓给复三年。<br /><br />&nbsp;&nbsp;&nbsp;&nbsp;改左右肃政台为左右御史台。韦承庆贬高要尉，房融配流钦州。中书令杨再思为<br /><br />&nbsp;&nbsp;&nbsp;&nbsp;户部尚书、同中书门下三品、京留守；太仆卿、同中书门下三品姚元之出为亳州<br /><br />&nbsp;&nbsp;&nbsp;&nbsp;刺史。己未，封堂兄左金吾将军、郁林郡公千里为成纪郡王、左金吾卫大将军，<br /><br />&nbsp;&nbsp;&nbsp;&nbsp;实封五百户。令贡举人停习《臣轨》，依旧习《老子》。甲子，立妃韦氏为皇后，<br /><br />&nbsp;&nbsp;&nbsp;&nbsp;大赦天下，内外官陪位者赐勋一转，大T三日。后父故豫州刺史玄贞为上洛郡王，<br /><br />&nbsp;&nbsp;&nbsp;&nbsp;后母崔氏赠上洛郡王妃。初，韩王元嘉、霍王元轨等自垂拱以来皆遭非命，是日<br /><br />&nbsp;&nbsp;&nbsp;&nbsp;追复官爵，令备礼改葬，有胤嗣者即令承袭，无胤嗣者听取亲为后。诏九品已上<br /><br />&nbsp;&nbsp;&nbsp;&nbsp;及朝集使极言朝政得失，兼举贤良方正直言极谏之士。丙寅，左散骑常侍、谯王<br /><br />&nbsp;&nbsp;&nbsp;&nbsp;重福贬濮州员外刺史，不知州事。特进、太子宾客、梁王武三思为司空、同中书<br /><br />&nbsp;&nbsp;&nbsp;&nbsp;门下三品，加实封五百户，通前一千五百户。丁卯，右散骑常侍、定安郡王、驸<br /><br />&nbsp;&nbsp;&nbsp;&nbsp;马都尉武攸暨封定王，为司徒，更加实封四百户，通前一千户。辛未，上往观风<br /><br />&nbsp;&nbsp;&nbsp;&nbsp;殿朝天后。太尉、安国相王旦固让太尉及知政事，遂从其请。甲戌，国子祭酒祝<br /><br />&nbsp;&nbsp;&nbsp;&nbsp;钦明同中书门下三品。黄门侍郎、知侍中事韦安石为刑部尚书，罢知政事。丙子，<br /><br />&nbsp;&nbsp;&nbsp;&nbsp;诸州置寺、观一所，以“中兴”为名。丁丑，武三思固让司空、同中书门下三品，<br /><br />&nbsp;&nbsp;&nbsp;&nbsp;武攸暨固让司徒、封王，许之。改封义兴郡王重俊为卫王，北海郡王重茂为温王。<br /><br />&nbsp;&nbsp;&nbsp;&nbsp;三月辛巳，追复故司空、英国公李薰倬簦令所司为起坟改葬。甲申，制文<br /><br />&nbsp;&nbsp;&nbsp;&nbsp;明已来破家臣僚所有子孙，并还资荫。其扬州构逆徒党，唯徐敬业一房不在免限，<br /><br />&nbsp;&nbsp;&nbsp;&nbsp;余并原宥。丁亥，废左右司员外郎。其酷吏刘光业、王德寿、王处贞、屈贞筠、<br /><br />&nbsp;&nbsp;&nbsp;&nbsp;刘景阳等五人，虽已身死，官爵并宜追夺；景阳见在，贬禄州乐单尉。丘神蕖<br /><br />&nbsp;&nbsp;&nbsp;&nbsp;来子，万国俊、周兴、来俊臣、鱼承晔、王景昭、索元礼、傅游艺、王弘义、<br /><br />&nbsp;&nbsp;&nbsp;&nbsp;张知默、裴籍、焦仁、侯思立、郭霸、李敬仁、皇甫文备、陈嘉言等虽已身死，<br /><br />&nbsp;&nbsp;&nbsp;&nbsp;并宜除名。唐奉一配流，李秦授、曹仁哲并改与岭南远恶处。己丑，中书侍郎兼<br /><br />&nbsp;&nbsp;&nbsp;&nbsp;检校相王府长史、南阳郡公袁恕己为中书令，兼检校安国相王府长史。诏曰：<br /><br />&nbsp;&nbsp;&nbsp;&nbsp;“君臣朝序，贵贱之礼斯殊；兄弟大伦，先后之仪亦异。圣人之制，率由斯道。<br /><br />&nbsp;&nbsp;&nbsp;&nbsp;朕临兹宝极，位在崇高。负当阳，虽受宗枝之敬；退朝私谒，仍用家人之礼。<br /><br />&nbsp;&nbsp;&nbsp;&nbsp;近代以来，罕遵轨度，王及公主，曲致私情，姑叔之尊，拜于子侄，违法背礼，<br /><br />&nbsp;&nbsp;&nbsp;&nbsp;情用恻然。自今已后，宜从革弊。安国相王某及镇国太平公主更不得辄拜卫王重<br /><br />&nbsp;&nbsp;&nbsp;&nbsp;俊兄弟及长宁公主姊妹等。宜告宗属，知朕意焉。”先是，诸王及公主皆以亲为<br /><br />&nbsp;&nbsp;&nbsp;&nbsp;贵，天子之子，诸姑叔见之必先致拜，若致书则称为启事。上志欲敦睦亲族，故<br /><br />&nbsp;&nbsp;&nbsp;&nbsp;下制革之。庚寅，卫王重俊上洛州牧。王乘驷马车，卤簿从；诸王公已下、中书<br /><br />&nbsp;&nbsp;&nbsp;&nbsp;门下五品已上及诸亲并祖送，礼仪甚盛。事毕，赐物有差。辛卯，以故司仆少卿<br /><br />&nbsp;&nbsp;&nbsp;&nbsp;徐有功执法平恕，追赠越州都督，并授一子官。戊戌，左右千牛卫各置大将军一<br /><br />&nbsp;&nbsp;&nbsp;&nbsp;员。罢奉宸府官员。以安北大都护、安国相王旦为左右千牛大将军，每大朝会内<br /><br />&nbsp;&nbsp;&nbsp;&nbsp;供奉。丙午，改秋社依旧用仲秋。戊申，相王旦于太常厅上。王公诸亲祖送，卫<br /><br />&nbsp;&nbsp;&nbsp;&nbsp;尉张设，光禄造食。礼毕，赐物如卫王上洛州牧之仪。<br /><br />&nbsp;&nbsp;&nbsp;&nbsp;夏四月乙丑，端州尉魏元忠为卫尉卿、同中书门下三品。甲戌，左庶子韦安<br /><br />&nbsp;&nbsp;&nbsp;&nbsp;石为吏部尚书，太子宾客李怀远为右散骑常侍，右庶子唐休Z为辅国大将军，右<br /><br />&nbsp;&nbsp;&nbsp;&nbsp;庶子崔玄ノ特进、检校益州大都督府长史、判都督事，右庶子、西留守、户部<br /><br />&nbsp;&nbsp;&nbsp;&nbsp;尚书、弘农郡公杨再思为检校扬州大都督府长史、判都督事，少詹事兼侍读、国<br /><br />&nbsp;&nbsp;&nbsp;&nbsp;子祭酒祝钦明为刑部尚书：并依前知政事，以上在春宫故僚也。乙亥，张柬之为<br /><br />&nbsp;&nbsp;&nbsp;&nbsp;中书令。戊寅，追赠邵王重润为懿德太子。同官县大雨雹，燕雀多死，漂溺居人<br /><br />&nbsp;&nbsp;&nbsp;&nbsp;四百家，遣使赈给。五月壬午，迁武氏七庙神主于西京崇尊庙。东都创置太庙社<br /><br />&nbsp;&nbsp;&nbsp;&nbsp;稷。戊子，制依旧以周、隋为二王后。壬辰，封成纪郡王千里为成王。癸巳，侍<br /><br />&nbsp;&nbsp;&nbsp;&nbsp;中敬晖封为平阳郡王；侍中桓彦范扶阳郡王，赐姓韦氏；中书令张柬之汉阳郡王；<br /><br />&nbsp;&nbsp;&nbsp;&nbsp;中书令袁恕己南阳郡王；特进崔玄ズＡ昕ね酰徊⒓邮谔亟，罢知政事。吏部尚<br /><br />&nbsp;&nbsp;&nbsp;&nbsp;书韦安石为兼中书令，兵部尚书魏元忠为兼侍中。丙申，皇后表请天下士庶为出<br /><br />&nbsp;&nbsp;&nbsp;&nbsp;母为三年服，年二十二成丁，五十九免役。癸卯，降梁王武三思为德静郡王，定<br /><br />&nbsp;&nbsp;&nbsp;&nbsp;王武攸暨为乐寿郡王，河内王武懿宗等十余人并降为国公。甲辰，特进、芮国公<br /><br />&nbsp;&nbsp;&nbsp;&nbsp;豆卢钦望为尚书左仆射，辅国大将军、酒泉郡公唐休Z为尚书右仆射：依旧同中<br /><br />&nbsp;&nbsp;&nbsp;&nbsp;书门下三品。丙午，制以邹鲁之邑百户为太师、隆道公宣尼采邑，用供荐享。又<br /><br />&nbsp;&nbsp;&nbsp;&nbsp;授裔孙褒圣侯崇基朝散大夫，仍许子孙传袭。<br /><br />&nbsp;&nbsp;&nbsp;&nbsp;六月丁巳，河北十七州大水，漂没人居。癸亥，尚书左仆射豆卢钦望，军国<br /><br />&nbsp;&nbsp;&nbsp;&nbsp;重事中书门下可共平章；检校中书令韦安石中书令，兼检校吏部尚书；检校侍中<br /><br />&nbsp;&nbsp;&nbsp;&nbsp;魏元忠兼检校兵部尚书；杨再思兼户部尚书，兼检校中书令。丁卯，y孝敬皇帝<br /><br />&nbsp;&nbsp;&nbsp;&nbsp;神主于太庙。庙号义宗，非礼也。戊辰，洛水暴涨，坏庐舍二千余家，溺死者甚<br /><br />&nbsp;&nbsp;&nbsp;&nbsp;众。秋七月辛巳，太子宾客韦巨源同中书门下三品。乙未，以特进、汉阳郡王张<br /><br />&nbsp;&nbsp;&nbsp;&nbsp;柬之为襄州刺史，仍不知州事。八月戊申，以水灾，令文武官九品以上直言极谏。<br /><br />&nbsp;&nbsp;&nbsp;&nbsp;河南洛阳百姓被水兼损者给复一年。甲子，追册故妃赵氏为恭皇后，尊孝敬妃裴<br /><br />&nbsp;&nbsp;&nbsp;&nbsp;氏为哀皇后。乙亥，上亲y太祖景皇帝、献祖光皇帝、世祖元皇帝、高祖神尧皇<br /><br />&nbsp;&nbsp;&nbsp;&nbsp;帝、皇祖太宗文武皇帝、皇孝高宗天皇大帝、皇兄义宗孝敬皇帝神主于太庙。皇<br /><br />&nbsp;&nbsp;&nbsp;&nbsp;后庙见。丁丑，御洛城南门观斗象。九月壬午，亲祀明堂，大赦天下。禁《化胡<br /><br />&nbsp;&nbsp;&nbsp;&nbsp;经》及婚娶之家父母亲亡停丧成礼。天下大T三日。戊戌，太子宾客韦巨源为礼<br /><br />&nbsp;&nbsp;&nbsp;&nbsp;部尚书，依旧知政事。冬十月癸亥，幸龙门香山寺。乙丑，幸新安。改弘文馆为<br /><br />&nbsp;&nbsp;&nbsp;&nbsp;修文馆。辛未，魏元忠为中书令，杨再思为侍中。<br /><br />&nbsp;&nbsp;&nbsp;&nbsp;十一月戊寅，加皇帝尊号曰应天，皇后尊号曰顺天。壬午，皇帝、皇后亲谒<br /><br />&nbsp;&nbsp;&nbsp;&nbsp;太庙，告受徽号之意，大赦天下，赐T三日。己丑，御洛城南门楼观泼寒胡戏。<br /><br />&nbsp;&nbsp;&nbsp;&nbsp;辛丑，卫王重俊为左卫大将军，遥领扬州大都督；温王重茂为右卫大将军，遥领<br /><br />&nbsp;&nbsp;&nbsp;&nbsp;并州大都督。十二月壬寅，则天皇太后崩。<br /><br />&nbsp;&nbsp;&nbsp;&nbsp;二年春正月丙申，护则天灵驾还京。戊戌，吏部尚书李峤同中书门下三品，<br /><br />&nbsp;&nbsp;&nbsp;&nbsp;中书侍郎于惟谦同中书门下平章事。闰月丙午朔，置公主府官员。乙卯，以特进<br /><br />&nbsp;&nbsp;&nbsp;&nbsp;敬晖、桓彦范、袁恕己等三人为滑、场⒃ゴ淌贰６月乙未，刑部尚书韦巨源同<br /><br />&nbsp;&nbsp;&nbsp;&nbsp;中书门下三品。遣十使巡察风俗。丙申，僧会范、道士史崇玄等十余人授官封公，<br /><br />&nbsp;&nbsp;&nbsp;&nbsp;以常赏圣善寺功也。三月甲辰，中书令韦安石为户部尚书，罢知政事。户部尚书<br /><br />&nbsp;&nbsp;&nbsp;&nbsp;苏瑰为侍中、京留守。乙巳，黄雾四塞。唐休Z请致仕，许之。庚戌，杀光禄卿、<br /><br />&nbsp;&nbsp;&nbsp;&nbsp;驸马都尉王同皎。壬子，洛阳城东七里许，地色如水，侧近树木、往来车马历历<br /><br />&nbsp;&nbsp;&nbsp;&nbsp;影见水中，经月余乃灭。是月，大置员外官，自京诸司及诸州佐凡二千余人，超<br /><br />&nbsp;&nbsp;&nbsp;&nbsp;授阉官七品已上及员外者千余人。壬戌，赠后父韦玄贞太师、益州都督。<br /><br />&nbsp;&nbsp;&nbsp;&nbsp;夏四月甲戌，又赠玄贞为酆王，玄贞弟四人并赠郡王。己卯，左散骑常侍、<br /><br />&nbsp;&nbsp;&nbsp;&nbsp;同中书门下三品李怀远请致仕，许之。辛巳，洛水暴涨，坏天津桥。六月戊寅，<br /><br />&nbsp;&nbsp;&nbsp;&nbsp;特进、朗州刺史、平阳郡王敬晖贬崖州司马，特进、毫州刺史、扶阳郡王桓彦范<br /><br />&nbsp;&nbsp;&nbsp;&nbsp;泷州司马，特进、郢州刺史袁恕己窦州司马，特进、均州刺史、博陵郡王崔玄<br /><br />&nbsp;&nbsp;&nbsp;&nbsp;白州司马，特进、襄州刺史、汉阳郡王张柬之新州司马，并员外置，长任，旧官<br /><br />&nbsp;&nbsp;&nbsp;&nbsp;封爵并追夺。秋七月丙午，立卫王重俊为皇太子。丙寅，中书令兼检校兵部尚书<br /><br />&nbsp;&nbsp;&nbsp;&nbsp;齐国公魏元忠为尚书右仆射兼中书令，仍知兵部事；吏部尚书李峤为中书令；刑<br /><br />&nbsp;&nbsp;&nbsp;&nbsp;部尚书韦巨源为吏部尚书，依旧同中书门下三品。庚午，礼部尚书祝钦明为中丞<br /><br />&nbsp;&nbsp;&nbsp;&nbsp;萧至忠所劾。前左散骑常侍李怀远为左散骑常侍、同中书门下三品、东都留守。<br /><br />&nbsp;&nbsp;&nbsp;&nbsp;九月，祝钦明贬青州刺史。壬寅，幸白马寺。戊午，左散骑常侍李怀远卒。<br /><br />&nbsp;&nbsp;&nbsp;&nbsp;壬寅，置户部侍郎一员。<br /><br />&nbsp;&nbsp;&nbsp;&nbsp;冬十月己卯，车驾还京师。戊戌，至自东都。十一月乙巳，大赦天下，行从<br /><br />&nbsp;&nbsp;&nbsp;&nbsp;文武官赐勋一转。改河南为合宫，洛阳为永昌，嵩阳为登封，阳城为告成。戊午，<br /><br />&nbsp;&nbsp;&nbsp;&nbsp;兼秘书郑普思坐妖逆配流儋州，其党与皆伏诛。十二月己卯，突厥默啜寇灵州鸣<br /><br />&nbsp;&nbsp;&nbsp;&nbsp;沙县，灵武军大总管沙吒忠义逆击之，官军败绩，死者三万。丁巳，突厥进寇原、<br /><br />&nbsp;&nbsp;&nbsp;&nbsp;会等州，掠陇右牧马万余而去。甲申，募能斩默啜者，封授诸大卫大将军。丙戌，<br /><br />&nbsp;&nbsp;&nbsp;&nbsp;以突厥犯边，京师亢旱，令减膳彻乐。河北水，大饥，命侍中苏瑰存抚赈给。丙<br /><br />&nbsp;&nbsp;&nbsp;&nbsp;申，特进、尚书左仆射、兼安国相王府长史、芮国公豆卢钦望为开府仪同三司，<br /><br />&nbsp;&nbsp;&nbsp;&nbsp;依旧平章军国重事；尚书右仆射兼中书令、知兵部事、齐国公魏元忠为尚书左仆<br /><br />&nbsp;&nbsp;&nbsp;&nbsp;射兼中书令，仍兼知兵部事。是冬，牛大疫。<br /><br />&nbsp;&nbsp;&nbsp;&nbsp;三年春正月庚子朔，不受朝会，丧未再期也。庚戌，以默啜寇边，制募猛士<br /><br />&nbsp;&nbsp;&nbsp;&nbsp;武艺超绝者，各令自举，内外群官各进破灭突厥之策。丙辰，以旱，亲录囚徒。<br /><br />&nbsp;&nbsp;&nbsp;&nbsp;己巳，遣武攸暨、武三思往乾陵祈雨于则天皇后，既而雨降，上大感悦。二月辛<br /><br />&nbsp;&nbsp;&nbsp;&nbsp;未，制武氏崇恩庙依旧享祭，仍置五品令、七品丞，其昊陵、顺陵置令、丞如庙。<br /><br />&nbsp;&nbsp;&nbsp;&nbsp;壬午，赠太师、酆王庙号褒德，陵号荣先，置六品令、八品丞。庚寅，改中兴寺、<br /><br />&nbsp;&nbsp;&nbsp;&nbsp;观为龙兴，内外不得言“中兴”。辛卯，幸安乐公主宅。<br /><br />&nbsp;&nbsp;&nbsp;&nbsp;三月丙子，吐蕃赞普遣大臣悉董热献方物。是春，自京师至山东疾疫，民死<br /><br />&nbsp;&nbsp;&nbsp;&nbsp;者众。河北、河南大旱。夏四月辛巳，以嗣雍王守礼女为金城公主，出降吐蕃赞<br /><br />&nbsp;&nbsp;&nbsp;&nbsp;普。庚寅，幸荐福寺，曲赦雍州。五月戊戌，左屯卫大将军兼检校洛州长史张仁<br /><br />&nbsp;&nbsp;&nbsp;&nbsp;为朔方道大总管，以备突厥。丙午，突厥默啜杀我行人臧思言。六月丁卯逆，<br /><br />&nbsp;&nbsp;&nbsp;&nbsp;日有蚀之。戊子，姚隽道讨击使、侍御史唐九征击姚州叛蛮，破之，俘虏三千计，<br /><br />&nbsp;&nbsp;&nbsp;&nbsp;遂于其处勒石纪功焉。是夏，山东、河北二十余州旱，饥馑疾疫死者数千计，遣<br /><br />&nbsp;&nbsp;&nbsp;&nbsp;使赈恤之。秋七月庚子，皇太子重俊与羽林将军李多祚等，率羽林千骑兵三百余<br /><br />&nbsp;&nbsp;&nbsp;&nbsp;人，诛武三思、武崇训，遂引兵自肃章门斩关而入。帝惶遽登玄武楼，重俊引兵<br /><br />&nbsp;&nbsp;&nbsp;&nbsp;至下，上自临轩谕之，众遂散去，杀李多祚。重俊出奔至县，为部下所杀。癸<br /><br />&nbsp;&nbsp;&nbsp;&nbsp;卯，大赦天下。八月丙子，改玄武门为神武门，楼为制胜楼。丙戌，左仆射兼中<br /><br />&nbsp;&nbsp;&nbsp;&nbsp;书令魏元忠请致仕，授特进。<br /><br />&nbsp;&nbsp;&nbsp;&nbsp;九月丁酉，兵部尚书、郢国公宗楚客，左卫将军兼太府卿纪处讷并同中书门<br /><br />&nbsp;&nbsp;&nbsp;&nbsp;下三品；吏部侍郎兼左御史台中丞萧至忠为黄门侍郎兼左御史中丞、同中书门下<br /><br />&nbsp;&nbsp;&nbsp;&nbsp;三品；中书侍郎、东海郡公于惟谦国子祭酒，罢知政事。庚子，上皇帝尊号曰应<br /><br />&nbsp;&nbsp;&nbsp;&nbsp;天神龙，皇后尊号曰顺天翊圣，大赦天下，改元为景龙。两京文武官，三品已上<br /><br />&nbsp;&nbsp;&nbsp;&nbsp;赐爵一级，四品已下加一阶，外官赐勋一转。景龙元年九月甲辰，特进魏元忠左<br /><br />&nbsp;&nbsp;&nbsp;&nbsp;授务川尉，言与重俊通谋也。庚辰，侍中兼左御史台大夫杨再思为中书令，吏部<br /><br />&nbsp;&nbsp;&nbsp;&nbsp;尚书韦巨源、太府卿纪处讷并为侍中，侍中苏瑰为吏部尚书。壬戌，改左右羽林<br /><br />&nbsp;&nbsp;&nbsp;&nbsp;卫千骑为万骑，仍分为左右。<br /><br />&nbsp;&nbsp;&nbsp;&nbsp;冬十月壬午，彗见于西，月余而灭。壬午，皇后上《神武颂》，令两京及四<br /><br />&nbsp;&nbsp;&nbsp;&nbsp;大都督府皆刻之于石。十二月乙丑朔，日有蚀之。丁丑，京师雨土。<br /><br />&nbsp;&nbsp;&nbsp;&nbsp;二年春正月丙申，沧州雨雹，大如鸡卵。二月辛未，幸左金吾大将军、陈国<br /><br />&nbsp;&nbsp;&nbsp;&nbsp;公陆颂宅。皇后自言衣箱中裙上有五色云起，令画工图之，以示百僚，乃大赦天<br /><br />&nbsp;&nbsp;&nbsp;&nbsp;下。癸未夜，天保星坠西南，有声如雷，野雉皆g。乙酉，帝以后服有庆云之瑞，<br /><br />&nbsp;&nbsp;&nbsp;&nbsp;大赦天下。内外五品已上母妻各加邑号一等，无妻者听授女；天下妇人八十已上，<br /><br />&nbsp;&nbsp;&nbsp;&nbsp;版授乡、县、郡等君。三月丙子，朔方道大总管张仁筑受降城于河上。<br /><br />&nbsp;&nbsp;&nbsp;&nbsp;夏四月庚午，左散骑常侍、乐寿郡王、驸马都尉武攸暨让郡王，改封楚国公。<br /><br />&nbsp;&nbsp;&nbsp;&nbsp;癸未，修文馆增置大学士八员，直学士十二员。己丑，幸长乐公主庄，即日还宫。<br /><br />&nbsp;&nbsp;&nbsp;&nbsp;六月丁亥，改太史局为太史监，罢隶秘书省。秋七月辛卯，台州地震。癸巳，<br /><br />&nbsp;&nbsp;&nbsp;&nbsp;左屯卫大将军、摄右御史台大夫、朔方道行营大总管、韩国公张仁同中书门下<br /><br />&nbsp;&nbsp;&nbsp;&nbsp;三品。有赤气竟天，其光烛地，经三日乃止。冬十一月庚申，突厥首领娑葛叛，<br /><br />&nbsp;&nbsp;&nbsp;&nbsp;自立为可汗，遣弟遮弩率众犯塞。己卯，以安乐公主出降，假皇后仗出于禁中，<br /><br />&nbsp;&nbsp;&nbsp;&nbsp;以盛其仪，帝及后御安福楼以观之。礼毕，大赦天下，赐T三日。癸未，安西都<br /><br />&nbsp;&nbsp;&nbsp;&nbsp;护牛师奖与娑葛战于火烧城，师奖败绩，没于阵。是冬，西京吏部置两侍郎铨试，<br /><br />&nbsp;&nbsp;&nbsp;&nbsp;东都又置两铨，恣行嘱请。又有斜封授官，预用秋阙。<br /><br />&nbsp;&nbsp;&nbsp;&nbsp;三年春正月丁卯，黄雾四塞。癸酉，幸荐福寺。乙亥，宴侍臣及近亲于梨园<br /><br />&nbsp;&nbsp;&nbsp;&nbsp;亭。二月己丑，幸玄武门，与近臣观宫女大T，既而左右分曹，共争胜负。上又<br /><br />&nbsp;&nbsp;&nbsp;&nbsp;遣宫女为市肆，鬻卖众物，令宰臣及公卿为商贾，与之交易，因为忿争，言辞猥<br /><br />&nbsp;&nbsp;&nbsp;&nbsp;亵。上与后观之，以为笑乐。壬寅，侍中、舒国公韦巨源为尚书左仆射，并同中<br /><br />&nbsp;&nbsp;&nbsp;&nbsp;书门下三品。戊午，兵部尚书、郢国公宗楚客中书令，中书侍郎、国公萧至忠<br /><br />&nbsp;&nbsp;&nbsp;&nbsp;为侍中，太府卿韦嗣立为兵部尚书、同中书门下三品，中书侍郎、检校吏部侍郎<br /><br />&nbsp;&nbsp;&nbsp;&nbsp;崔同中书门下平章事，兵部侍郎赵彦昭为中书侍郎、同中书门下平章事。庚申，<br /><br />&nbsp;&nbsp;&nbsp;&nbsp;日赤紫色，无光。戊寅，礼部尚书兼扬州大都督、曹国公韦温为太子少保兼扬州<br /><br />&nbsp;&nbsp;&nbsp;&nbsp;大都督、同中书门下三品。太常少卿兼检校吏部侍郎郑滞中书门下平章事。夏<br /><br />&nbsp;&nbsp;&nbsp;&nbsp;五月丙戌，崔、郑肿赃，贬襄州刺史，直峤州司马。<br /><br />&nbsp;&nbsp;&nbsp;&nbsp;六月癸丑，太白昼见于东井。庚子，以经籍多缺，使天下搜括。壬寅，以旱，<br /><br />&nbsp;&nbsp;&nbsp;&nbsp;避正殿，减膳，亲录囚徒。癸卯，尚书右仆射杨再思薨。秋七月乙卯朔，镇军大<br /><br />&nbsp;&nbsp;&nbsp;&nbsp;将军、右骁卫将军、兼知太史事迦业至忠配流柳州。丙辰，娑葛遣使来降。辛酉，<br /><br />&nbsp;&nbsp;&nbsp;&nbsp;幸梨园亭，宴侍臣学士。皇后表请诸妇人不因夫子而加邑号者，许同见任职事官，<br /><br />&nbsp;&nbsp;&nbsp;&nbsp;听子孙用荫，从之。壬戌，安福门外设无遮斋，三品已上行香。癸亥，御承庆殿，<br /><br />&nbsp;&nbsp;&nbsp;&nbsp;录囚徒。壬午，遣使册骁卫大将军、兼卫尉卿、金河王突骑施守忠为归化可汗。<br /><br />&nbsp;&nbsp;&nbsp;&nbsp;八月乙酉，特进、行中书令、赵国公李峤为特进、同中书门下三品，侍中、国<br /><br />&nbsp;&nbsp;&nbsp;&nbsp;公萧至忠为中书令，特进、郧国公韦安石为侍中。庚寅，诸州各置司田参军一员。<br /><br />&nbsp;&nbsp;&nbsp;&nbsp;吐蕃赞普遣使勃禄星奉进国信、赞普祖娑进物，及上中宫、安国相王、太平公主<br /><br />&nbsp;&nbsp;&nbsp;&nbsp;有差。壬辰，遣十使巡察天下。有星孛于紫宫。令特进佩鱼。散职佩鱼，自此始<br /><br />&nbsp;&nbsp;&nbsp;&nbsp;也。乙未，亲送朔方军总管、韩国公张仁于通化门外，上制序赋诗。乙巳，幸<br /><br />&nbsp;&nbsp;&nbsp;&nbsp;安乐公主山亭，宴侍臣、学士，赐缯帛有差。九月壬戌，幸九曲亭子，宴侍臣、<br /><br />&nbsp;&nbsp;&nbsp;&nbsp;学士。戊辰，吏部尚书、怀县公苏瑰为尚书右仆射、同中书门下三品。<br /><br />&nbsp;&nbsp;&nbsp;&nbsp;冬十月庚寅，幸安乐公主金城新宅，宴侍臣、学士。十一月乙丑，亲祀南郊，<br /><br />&nbsp;&nbsp;&nbsp;&nbsp;皇后登坛亚献，左仆射舒国公韦巨源为终献。大赦天下，见系囚徒及十恶咸赦除<br /><br />&nbsp;&nbsp;&nbsp;&nbsp;之，杂犯流人并放还。京文武三品已上赐爵一等，四品已下加一阶，京官及应袭<br /><br />&nbsp;&nbsp;&nbsp;&nbsp;岳牧入三品五品减考，高年版授。大T三日。壬申，幸见子陵。甲戌，开府仪同<br /><br />&nbsp;&nbsp;&nbsp;&nbsp;三司、芮国公豆卢钦望薨。吐蕃赞普遣其大臣尚赞吐来逆女。十二月壬戌，前尚<br /><br />&nbsp;&nbsp;&nbsp;&nbsp;书右仆射、宋国公唐休Z为太子少师、同中书门下三品。甲子，上幸新丰之温汤。<br /><br />&nbsp;&nbsp;&nbsp;&nbsp;庚子，幸兵部尚书韦嗣立庄，封嗣立为逍遥公，上亲制序赋诗，便游白鹿观。甲<br /><br />&nbsp;&nbsp;&nbsp;&nbsp;辰，曲赐新丰县，百姓给复一年，行从官赐勋一转。是日幸骊山。乙巳，至自温<br /><br />&nbsp;&nbsp;&nbsp;&nbsp;汤。乙酉，令诸司长官向醴泉坊看泼胡王乞寒戏。<br /><br />&nbsp;&nbsp;&nbsp;&nbsp;四年春正月乙卯，于化度寺门设无遮大斋。丙寅上元夜，帝与皇后微行观灯，<br /><br />&nbsp;&nbsp;&nbsp;&nbsp;因幸中书令萧至忠之第。是夜，放宫女数千人看灯，因此多有亡逸者。丁卯夜，<br /><br />&nbsp;&nbsp;&nbsp;&nbsp;又微行看灯。丁丑，命左骁卫大将军、河源军使杨矩为送金城公主入吐蕃使。己<br /><br />&nbsp;&nbsp;&nbsp;&nbsp;卯，幸始平，送金城公主归吐蕃。<br /><br />&nbsp;&nbsp;&nbsp;&nbsp;二月壬午，曲赦咸阳、始平，改始平为金城县。便幸长安令王光辅马嵬北原<br /><br />&nbsp;&nbsp;&nbsp;&nbsp;庄。癸未，至自金城。庚戌，令中书门下供奉官五品已上、文武三品已上并诸学<br /><br />&nbsp;&nbsp;&nbsp;&nbsp;士等，自芳林门入，集于梨园球场，分朋拔河，帝与皇后、公主亲往观之。三月<br /><br />&nbsp;&nbsp;&nbsp;&nbsp;甲寅，幸临渭亭修禊饮，赐群官柳ㄒ员俣瘛１辰，游宴桃花园。庚申，京师<br /><br />&nbsp;&nbsp;&nbsp;&nbsp;雨木冰，井溢。壬戌，赐宰臣已下内样巾子。夏四月丁亥，上游樱桃园，引中书<br /><br />&nbsp;&nbsp;&nbsp;&nbsp;门下五品已上诸司长官学士等入芳林园尝樱桃，便令马上口摘，置酒为乐。乙未，<br /><br />&nbsp;&nbsp;&nbsp;&nbsp;幸隆庆池，结彩为楼，宴侍臣，泛舟戏乐，因幸礼部尚书窦希宅。五月辛酉，秘<br /><br />&nbsp;&nbsp;&nbsp;&nbsp;书监、赐虢王邕改封汴王。乙丑，皇后请加嗣王三品。丁卯，前许州司兵参军燕<br /><br />&nbsp;&nbsp;&nbsp;&nbsp;钦融上书，言皇后干预国政，安乐公主、武延秀、宗楚客等同危宗社。帝怒，召<br /><br />&nbsp;&nbsp;&nbsp;&nbsp;钦融廷见，扑杀之。时安乐公主志欲皇后临朝称制，而求立为皇太女，自是与后<br /><br />&nbsp;&nbsp;&nbsp;&nbsp;合谋进鸩。<br /><br />&nbsp;&nbsp;&nbsp;&nbsp;六月壬午，帝遇毒，崩于神龙殿，年五十五。秘不发丧，皇后亲总庶政。癸<br /><br />&nbsp;&nbsp;&nbsp;&nbsp;未，以刑部尚书裴谈、工部尚书张锡并同中书门下三品，依旧东都留守。吏部尚<br /><br />&nbsp;&nbsp;&nbsp;&nbsp;书张喜福、中书侍郎岑羲、吏部侍郎崔并同中书门下平章事。又命左右金吾卫<br /><br />&nbsp;&nbsp;&nbsp;&nbsp;大将军赵承恩、右监门大将军薛简帅兵五百人往均州，备谯王重福。立温王重茂<br /><br />&nbsp;&nbsp;&nbsp;&nbsp;为皇太子。甲申，发丧于太极殿，宣遗制。皇太后临朝，大赦天下，改元为唐隆。<br /><br />&nbsp;&nbsp;&nbsp;&nbsp;见系囚徒常赦所不免者咸赦除之，长流任放归田里，负犯痕瘕咸从洗涤。内外官<br /><br />&nbsp;&nbsp;&nbsp;&nbsp;三品已上赐爵一级，四品已下加一阶。以安国相王旦为太子太师。进封雍王守礼<br /><br />&nbsp;&nbsp;&nbsp;&nbsp;为王，寿春郡王成器为宋王，宗正卿晋封新兴王。丁亥，皇太子即帝位于柩前，<br /><br />&nbsp;&nbsp;&nbsp;&nbsp;时年十六。皇太后韦氏临朝称制，大赦天下，常赦所不原者咸赦除之。内外兵马<br /><br />&nbsp;&nbsp;&nbsp;&nbsp;诸亲掌，仍令韦温总知。时召诸府折冲兵五万人分屯京城，列为左右营，诸韦子<br /><br />&nbsp;&nbsp;&nbsp;&nbsp;侄分统之。壬辰，遣使诸道巡抚，纪处讷关内道，张嘉福河北道，岑羲河南道。<br /><br />&nbsp;&nbsp;&nbsp;&nbsp;庚子夜，临淄王讳举兵诛诸韦、武，皆枭首于安福门外，韦太后为乱兵所杀。九<br /><br />&nbsp;&nbsp;&nbsp;&nbsp;月丁卯，百官上谥曰孝和皇帝，庙号中宗。十一月己酉，葬于定陵。天宝十三载<br /><br />&nbsp;&nbsp;&nbsp;&nbsp;二月，改谥曰大和大圣大昭孝皇帝。<br /><br />&nbsp;&nbsp;&nbsp;&nbsp;史臣曰：廉士可以律贪夫，贤臣不能辅孱主。诚以志昏近习，心无远图，不<br /><br />&nbsp;&nbsp;&nbsp;&nbsp;知创业之难，唯取当年之乐。孝和皇帝越自负，迁于房陵，崎岖瘴疠之乡，契<br /><br />&nbsp;&nbsp;&nbsp;&nbsp;阔幽囚之地。所以张汉阳徘徊于克复，狄梁公哽咽以奏论，遂得生还，庸非己力。<br /><br />&nbsp;&nbsp;&nbsp;&nbsp;洎涤除金虎，再握璇衡，不能罪己以谢万方，而更漫游以隳八政。纵艳妻之煽党，<br /><br />&nbsp;&nbsp;&nbsp;&nbsp;则啊逭衡；信妖女以挠权，则彝伦失序。桓、敬由之覆族，节愍所以<br /><br />&nbsp;&nbsp;&nbsp;&nbsp;兴戈，竟以元首之尊，不免齐眉之祸。比汉、晋之惠、盈辈为优，苟非继以命世<br /><br />&nbsp;&nbsp;&nbsp;&nbsp;之才，则土德去也。<br /><br />&nbsp;&nbsp;&nbsp;&nbsp;睿宗玄真大圣大兴孝皇帝，讳旦，高宗第八子，中宗母弟。龙朔二年六月己<br /><br />&nbsp;&nbsp;&nbsp;&nbsp;未，生于长安。其年封殷王，遥领冀州大都督、单于大都护、右金吾卫大将军。<br /><br />&nbsp;&nbsp;&nbsp;&nbsp;及长，谦恭孝友，好学，工草隶，尤爱文字训诂之书。乾封元年，徙封豫王。总<br /><br />&nbsp;&nbsp;&nbsp;&nbsp;章二年，徙封冀王。上初名旭轮，至是去“旭”字。上元二年，徙封相王，拜右<br /><br />&nbsp;&nbsp;&nbsp;&nbsp;卫大将军。仪凤三年，迁洛牧；改名旦，徙封豫王。嗣圣元年，则天临朝，废中<br /><br />&nbsp;&nbsp;&nbsp;&nbsp;宗为庐陵王，立豫王为皇帝，仍临朝称制。及革命，改国号为周，降帝为皇嗣，<br /><br />&nbsp;&nbsp;&nbsp;&nbsp;令依旧名轮，徙居东宫，其具仪一比皇太子。圣历元年，中宗自房陵还。帝数称<br /><br />&nbsp;&nbsp;&nbsp;&nbsp;疾不朝，请让位于中宗。则天遂立中宗为皇太子，封帝为相王，又改名旦，授太<br /><br />&nbsp;&nbsp;&nbsp;&nbsp;子右卫率。长安中，拜司徒、右羽林卫大将军。自则天初临朝及革命之际，王室<br /><br />&nbsp;&nbsp;&nbsp;&nbsp;屡有变故，帝每恭俭退让，竟免于祸。神龙元年，以诛张易之昆弟功，进号安国<br /><br />&nbsp;&nbsp;&nbsp;&nbsp;相王，迁太尉，加实封。其年立为皇太弟，固辞不受。<br /><br />&nbsp;&nbsp;&nbsp;&nbsp;景龙四年夏六月，中宗崩，韦庶人临朝，引用其党，分握政柄，忌帝望实素<br /><br />&nbsp;&nbsp;&nbsp;&nbsp;高，潜谋危害。庚子夜，临淄王讳与太平公主子薛崇简、前朝邑尉刘幽求、长上<br /><br />&nbsp;&nbsp;&nbsp;&nbsp;果毅麻嗣宗、苑总监钟绍京等率兵入北军，诛韦温、纪处讷、宗楚客、武延秀、<br /><br />&nbsp;&nbsp;&nbsp;&nbsp;马秦客、叶静能、赵履温、杨均等，诸韦、武党与皆诛之。辛丑，帝挟少帝御安<br /><br />&nbsp;&nbsp;&nbsp;&nbsp;福门楼慰谕百姓，大赦天下，见系囚徒常赦所不免者咸赦除之。内外文武官三品<br /><br />&nbsp;&nbsp;&nbsp;&nbsp;已上赐爵一级，四品已下加一阶，亲皇三等已上加两阶，四等已下及诸亲赐勋三<br /><br />&nbsp;&nbsp;&nbsp;&nbsp;转，天下百姓免今年田租之半。进封临淄王为平王，以薛崇简为立节郡王。钟绍<br /><br />&nbsp;&nbsp;&nbsp;&nbsp;京为中书侍郎，刘幽求为中书舍人，并参知机务，加实封。其余封赏有差。遣使<br /><br />&nbsp;&nbsp;&nbsp;&nbsp;分行诸道宣谕，仍令往均州慰劳谯王。壬寅，左千牛中郎将、宋王成器为左卫大<br /><br />&nbsp;&nbsp;&nbsp;&nbsp;将军，司农少卿同正员、衡阳王成义为右卫大将军，太府少卿同正员、巴陵王隆<br /><br />&nbsp;&nbsp;&nbsp;&nbsp;范为左羽林卫大将军，太仆少卿同正员、彭城王隆业为右羽林卫大将军。黄门侍<br /><br />&nbsp;&nbsp;&nbsp;&nbsp;郎李日知同中书门下三品。癸卯，殿中兼知内外闲厩、检校龙武右军、仍押左右<br /><br />&nbsp;&nbsp;&nbsp;&nbsp;厢万骑平王讳同中书门下三品。中书侍郎、颍川郡公钟绍京为中书令。中书令、<br /><br />&nbsp;&nbsp;&nbsp;&nbsp;国公萧至忠为许州刺史，兵部尚书、逍遥公韦嗣立为宋州刺史，中书侍郎赵彦<br /><br />&nbsp;&nbsp;&nbsp;&nbsp;昭为绛州刺史，萧、韦、赵特置位。诛吏部尚书张嘉福于怀州。其日，王公百僚<br /><br />&nbsp;&nbsp;&nbsp;&nbsp;上表，咸以国家多难，宜立长君，以帝众望所归，请即尊位。<br /><br />&nbsp;&nbsp;&nbsp;&nbsp;甲辰，少帝诏曰：“自古帝王，必有符命，兄弟相及，存诸典礼。朕以孤藐，<br /><br />&nbsp;&nbsp;&nbsp;&nbsp;遭家艰难，顾兹蒙识，未洽治途。茫茫四海，将何所属，累圣丕基，若坠于地。<br /><br />&nbsp;&nbsp;&nbsp;&nbsp;王室多难，义择长君，思与群公，推崇明圣。叔父相王，高宗之子，昔以天下，<br /><br />&nbsp;&nbsp;&nbsp;&nbsp;让于先帝，孝友宽简，彰信兆人。神龙之初，己有明旨，将立太弟，以为副君。<br /><br />&nbsp;&nbsp;&nbsp;&nbsp;为王恳辞，未行册命，所以东宫虚位，至于历年。彻缀在辰，祸变仓卒，后掖称<br /><br />&nbsp;&nbsp;&nbsp;&nbsp;制，计立冲人。钦奉前怀，愿遵理命。上申天圣之旨，下遂苍生之心；俯稽图纬<br /><br />&nbsp;&nbsp;&nbsp;&nbsp;之文，仰祖宗之烈。择今日，请叔父相王即皇帝位。朕退守本藩，归于旧邸。<br /><br />&nbsp;&nbsp;&nbsp;&nbsp;凡百卿士，敬承朕言，克赞我天人之休期，光我有唐之勋业。布告遐迩，咸使闻<br /><br />&nbsp;&nbsp;&nbsp;&nbsp;知。”相王上表，让曰：“臣以宗社事重，家国情深，诛锄巨逆，奉戴嗣主。今<br /><br />&nbsp;&nbsp;&nbsp;&nbsp;承制旨，猥推宸极。在臣虚薄，不敢祗膺。循环震惊，无任感哽！”制答曰：<br /><br />&nbsp;&nbsp;&nbsp;&nbsp;“皇极大宝，天下至公，王者临之，盖非获已。王先圣旧意，苍生推仰，龙光紫<br /><br />&nbsp;&nbsp;&nbsp;&nbsp;宸，贵允系望。请遵前旨，勿或推让。”于是少帝逊于别宫。是日即皇帝位，御<br /><br />&nbsp;&nbsp;&nbsp;&nbsp;承天门楼，大赦天下，常赦所不免并原之。内外官四品已上加一阶，相王府官吏<br /><br />&nbsp;&nbsp;&nbsp;&nbsp;加两阶。流人长流、长任未还者并放还。立功人王承晔已下千余人，赐爵秩有差。<br /><br />&nbsp;&nbsp;&nbsp;&nbsp;封少帝为温王。其日，景云见。乙巳，中书令钟绍京为户部尚书、越国公，实封<br /><br />&nbsp;&nbsp;&nbsp;&nbsp;五百户；中书舍人刘幽求为尚书左丞、徐国公，实封五百户：并依前知政事。左<br /><br />&nbsp;&nbsp;&nbsp;&nbsp;卫大将军、宋王成器为太子太师、雍州牧、扬州大都督，加实封二百户。宫人比<br /><br />&nbsp;&nbsp;&nbsp;&nbsp;来取百姓子女入宫者，放还其家。丙午，新除太常少卿薛稷为黄门侍郎，参知机<br /><br />&nbsp;&nbsp;&nbsp;&nbsp;务。丁未，许州刺史、梁县侯姚元之为兵部尚书、同中书门下三品，兵部尚书韦<br /><br />&nbsp;&nbsp;&nbsp;&nbsp;嗣立为中书令。追削武三思、武崇训官爵。戊申，萧至忠、韦嗣立、赵彦昭、崔<br /><br />&nbsp;&nbsp;&nbsp;&nbsp;并停刺史。衡阳王成义封申王，巴陵王降范封岐王，彭城王隆业封薛王。己酉，<br /><br />&nbsp;&nbsp;&nbsp;&nbsp;镇国太平公主加实封五百户，通前一万户。<br /><br />&nbsp;&nbsp;&nbsp;&nbsp;秋七月癸丑，兵部侍郎兼知雍州长史崔日用为黄门侍郎，参知机务。丙辰，<br /><br />&nbsp;&nbsp;&nbsp;&nbsp;则天大圣皇后依旧号为天后。追谥雍王贤为章怀太子，庶人重俊曰节愍太子。复<br /><br />&nbsp;&nbsp;&nbsp;&nbsp;敬晖、桓彦范、崔玄ァ⒄偶碇、袁恕己、成王千里、李多祚等官爵。丁巳，河<br /><br />&nbsp;&nbsp;&nbsp;&nbsp;南、洛阳、华州并依旧名。以洛州长史宋Z为检校吏部尚书、同中书门下三品，<br /><br />&nbsp;&nbsp;&nbsp;&nbsp;中书侍郎岑羲为右散骑常侍。壬戌，以萧至忠为晋州刺史，韦嗣立为许州刺史，<br /><br />&nbsp;&nbsp;&nbsp;&nbsp;赵彦昭为宋州刺史，兵部尚书姚元之兼太子右庶子，吏部尚书宋Z兼太子左庶子。<br /><br />&nbsp;&nbsp;&nbsp;&nbsp;癸亥，吏部侍郎崔为尚书右丞，罢知政事。甲子，右仆射许国公苏瑰、兵部尚<br /><br />&nbsp;&nbsp;&nbsp;&nbsp;书姚元之、吏部尚书宋Z、右常侍判刑部尚书岑羲并充使册定陵。丙寅，姚元之<br /><br />&nbsp;&nbsp;&nbsp;&nbsp;兼中书令。丁卯，苏瑰为尚书左仆射，仍旧同中书同下三品。宋国公唐休Z致仕。<br /><br />&nbsp;&nbsp;&nbsp;&nbsp;右武卫大将军、摄右御史大夫、同中书门下三品、韩国公张仁右卫大将军。戊<br /><br />&nbsp;&nbsp;&nbsp;&nbsp;辰，崔日用为雍州长史，薛稷为右散骑常侍，并停知机务。特进、同中书门下三<br /><br />&nbsp;&nbsp;&nbsp;&nbsp;品、赵国公李峤为怀州刺史。废司田参军。己巳，册平王为皇太子。大赦天下，<br /><br />&nbsp;&nbsp;&nbsp;&nbsp;改元为景云。内外官九品已上及子为父后者各加勋一转，自神龙以来直谏枉遭非<br /><br />&nbsp;&nbsp;&nbsp;&nbsp;命者咸令式墓，天下州县名目天授以来改为“武”字者并令复旧。废武氏崇恩庙，<br /><br />&nbsp;&nbsp;&nbsp;&nbsp;其昊陵、顺陵并去陵名。<br /><br />&nbsp;&nbsp;&nbsp;&nbsp;景云元年七月己巳，制自今授左右仆射、侍中、中书令、六尚书已上官听让，<br /><br />&nbsp;&nbsp;&nbsp;&nbsp;其余停让。追废皇后韦氏为庶人，安乐公主为悖逆庶人。丁丑，改太史监为太史<br /><br />&nbsp;&nbsp;&nbsp;&nbsp;局，隶秘书省。八月癸巳，新除集州刺史、谯王重福潜入东都构逆，州县讨平之。<br /><br />&nbsp;&nbsp;&nbsp;&nbsp;先是，中宗时官爵渝滥，因依妃、主墨敕而授官者，谓之斜封，至是并令罢免。<br /><br />&nbsp;&nbsp;&nbsp;&nbsp;癸卯，改门下坊为左春坊，典书坊为右春坊，左右羽林卫依旧为左右羽林军。九<br /><br />&nbsp;&nbsp;&nbsp;&nbsp;月庚戌，封皇太子男嗣贞为许昌郡王，嗣谦为真定郡王。冬十月甲申，诏孝敬皇<br /><br />&nbsp;&nbsp;&nbsp;&nbsp;帝神主先y太庙，有违古义，于东都别立义宗庙。丁未，姚元之为中书令，兼检<br /><br />&nbsp;&nbsp;&nbsp;&nbsp;校兵部尚书。十一月己酉，葬孝和皇帝于定陵。辛亥，太子太师、宋王成器为尚<br /><br />&nbsp;&nbsp;&nbsp;&nbsp;书左仆射。苏瑰为太子少傅，侍中、郧国公韦安石为太子少保，改封郇国公，并<br /><br />&nbsp;&nbsp;&nbsp;&nbsp;罢知政事。戊辰，宋王成器为司徒，兼领扬州大都督。庚午，太子少傅苏瑰薨。<br /><br />&nbsp;&nbsp;&nbsp;&nbsp;是岁，韦庶人、悖逆庶人并以礼改葬，武三思父子剖棺戮尸。二年春正月丁<br /><br />&nbsp;&nbsp;&nbsp;&nbsp;未朔，以山陵日近，不受朝贺。癸丑，改泉州为闽州，置都督府，改武荣州为泉<br /><br />&nbsp;&nbsp;&nbsp;&nbsp;州。突厥默啜遣使请和亲，许之。己未，太仆卿郭元振、中书侍郎张说并同中书<br /><br />&nbsp;&nbsp;&nbsp;&nbsp;门下平章事。甲子，改封温王重茂为襄王，迁于集州。乙丑，追尊皇后刘氏为肃<br /><br />&nbsp;&nbsp;&nbsp;&nbsp;明皇后，墓曰惠陵；德妃窦氏为昭成皇后，墓曰靖陵。<br /><br />&nbsp;&nbsp;&nbsp;&nbsp;二月丁丑，令皇太子监国。甲辰，姚元之左授申州刺史，宋Z左授楚州刺史。<br /><br />&nbsp;&nbsp;&nbsp;&nbsp;韦安石为侍中。丙戌，刘幽求为户部尚书，罢知政事。戊子，诏中宗时斜封官并<br /><br />&nbsp;&nbsp;&nbsp;&nbsp;许依旧。庚申，复置太子左右谕德、太子左右赞善，各置两员。戊戌，郭元振为<br /><br />&nbsp;&nbsp;&nbsp;&nbsp;兵部尚书，仍依旧同中书门下平章事。己未，改修文馆为昭文馆。黄门侍郎李日<br /><br />&nbsp;&nbsp;&nbsp;&nbsp;知为左台御史大夫，依旧同中书门下三品。<br /><br />&nbsp;&nbsp;&nbsp;&nbsp;夏四月庚辰，张说为兵部侍郎，依旧同中书门下平章事。癸未，分瀛州置郑<br /><br />&nbsp;&nbsp;&nbsp;&nbsp;州。诏以释典玄宗，理均迹异，拯人化俗，教别功齐。自今每缘法事集会，僧尼、<br /><br />&nbsp;&nbsp;&nbsp;&nbsp;道士、女冠等宜齐行道集。甲申，韦安石为中书令；宋王成器为太子宾客，仍依<br /><br />&nbsp;&nbsp;&nbsp;&nbsp;旧遥领扬州大都督。丙申，李日知为侍中。壬寅，大赦天下，重福徒党放雪。京<br /><br />&nbsp;&nbsp;&nbsp;&nbsp;官四品已下加一阶，外官赐勋一转，三品已上各赐爵一级。天下滥度僧尼、道士、<br /><br />&nbsp;&nbsp;&nbsp;&nbsp;女冠并依旧。又令内外官依上元元年九品已上文武官，咸带手巾算袋，武官咸带<br /><br />&nbsp;&nbsp;&nbsp;&nbsp;七事<革占>C并足。其腰带一品至五品并用金，六品七品并用银，八品九品并用<br /><br />&nbsp;&nbsp;&nbsp;&nbsp;B石。鱼袋着紫者金装，着绯者银装。景龙三年已前逋悬并放免。天下大T五日。<br /><br />&nbsp;&nbsp;&nbsp;&nbsp;五月庚戌，复武氏昊陵、顺陵，仍量置官属，太平公主为武攸暨请也。庚申，<br /><br />&nbsp;&nbsp;&nbsp;&nbsp;韦安石加开府仪同三司。辛丑，改西城公主为金仙公主，昌隆公主为玉真公主，<br /><br />&nbsp;&nbsp;&nbsp;&nbsp;仍置金仙、玉真两观。壬戌，殿中监窦怀贞为左台御史大夫、同中书门下平章事。<br /><br />&nbsp;&nbsp;&nbsp;&nbsp;六月壬午，依汉代故事，分置二十四都督府。闰六月，初置十道按察使。<br /><br />&nbsp;&nbsp;&nbsp;&nbsp;秋七月，新置都督府并停。唯雍洛州长史、扬益荆并四大都督府长史阶为三<br /><br />&nbsp;&nbsp;&nbsp;&nbsp;品。八月乙卯，诏以兴圣寺是高祖旧宅，有柿树，天授中枯死，至是重生，大赦<br /><br />&nbsp;&nbsp;&nbsp;&nbsp;天下。其谋杀、劫杀、造伪头首并免死配流岭南，官典受赃者特从放免。天下大<br /><br />&nbsp;&nbsp;&nbsp;&nbsp;T三日。丁巳，皇太子释奠于太学。己巳，韦安石为尚书右仆射、同中书门下三<br /><br />&nbsp;&nbsp;&nbsp;&nbsp;品兼太子宾客，礼部尚书窦希d为太子少傅。庚午，改左右屯卫为左右威卫，左<br /><br />&nbsp;&nbsp;&nbsp;&nbsp;右宗卫率府为左右司御府，浑仪监为太史监。九月丁卯，窦怀贞为侍中。<br /><br />&nbsp;&nbsp;&nbsp;&nbsp;冬十月甲辰，吏部尚书刘幽求为侍中，散骑常侍魏知古同中书门下三品，太<br /><br />&nbsp;&nbsp;&nbsp;&nbsp;子詹事崔为中书侍郎、同中书门下三品，中书侍郎陆象先同中书门下平章事。<br /><br />&nbsp;&nbsp;&nbsp;&nbsp;韦安石为尚书左仆射、东都留守，侍中李日知为户部尚书，兵部尚书郭元振为吏<br /><br />&nbsp;&nbsp;&nbsp;&nbsp;部尚书，侍中兼检校左台御史大夫窦怀贞为左台御史大夫，兵部侍郎兼左庶子张<br /><br />&nbsp;&nbsp;&nbsp;&nbsp;说为尚书左丞：罢知政事。十一月戊寅，改太史监为太史局，依旧隶秘书省。改<br /><br />&nbsp;&nbsp;&nbsp;&nbsp;王师为傅。<br /><br />&nbsp;&nbsp;&nbsp;&nbsp;三年春正月辛未朔，亲谒太庙。癸酉，上始释惨服，御正殿受朝贺。甲戌，<br /><br />&nbsp;&nbsp;&nbsp;&nbsp;并、汾、绛三州地震，坏人庐舍。辛巳，南郊。戊子，躬耕籍田。己丑，大赦天<br /><br />&nbsp;&nbsp;&nbsp;&nbsp;下，改元为太极。内外官四品已下加一阶，三品已上加爵一级。孔宣父祠庙，本<br /><br />&nbsp;&nbsp;&nbsp;&nbsp;州取侧近三十户以供洒扫。天下大T五日，特赐老人九十已上绯衫牙笏，八十已<br /><br />&nbsp;&nbsp;&nbsp;&nbsp;上绿衫木笏。乙未，户部尚书岑羲、左台御史大夫窦怀贞并同中书门下三品。二<br /><br />&nbsp;&nbsp;&nbsp;&nbsp;月丁酉，秘书增少监一员，光禄、大理、鸿胪、太府、卫尉、宗正各增置少卿一<br /><br />&nbsp;&nbsp;&nbsp;&nbsp;员，少府监、将作监增置少监一员，国子监增置司业一员，左右台各增置中丞一<br /><br />&nbsp;&nbsp;&nbsp;&nbsp;员。雍洛二州、并益荆扬四大都督府各增置司马一员，仍分为左右司马。丁亥，<br /><br />&nbsp;&nbsp;&nbsp;&nbsp;皇太子释奠于国学。追赠颜回为太子太师，曾参为太子太保。每年春秋释奠，以<br /><br />&nbsp;&nbsp;&nbsp;&nbsp;四科弟子、曾参从祀，列于二十二贤之上。辛酉，废右御史台官员。己巳，颁新<br /><br />&nbsp;&nbsp;&nbsp;&nbsp;格式于天下。<br /><br />&nbsp;&nbsp;&nbsp;&nbsp;夏四月辛丑，制曰：<br /><br />&nbsp;&nbsp;&nbsp;&nbsp;朕闻措刑由于用刑，去杀存乎必杀。明罚峻典，自古而然；立制齐人，于是<br /><br />&nbsp;&nbsp;&nbsp;&nbsp;乎在。自我朝建国，仅将百年，天下和平，其来已久。往承隋季，守法颇专；比<br /><br />&nbsp;&nbsp;&nbsp;&nbsp;袭时安，持纲日缓。况朕薄德，甚莫逮先；惟人难理，远不如昔。粤从守位，三<br /><br />&nbsp;&nbsp;&nbsp;&nbsp;载于兹，庶务烦劳，不损晷景。尝谓自我作则，感而成化；痛乎迷俗忘返，不威<br /><br />&nbsp;&nbsp;&nbsp;&nbsp;罔惩。将至纯风，先归重典。比者赃贿不息，渝滥公行，放心未宁，禁犯无惧。<br /><br />&nbsp;&nbsp;&nbsp;&nbsp;此焉暂革，期于承平，遂割小慈，以崇大体。自今已后，造伪头首者斩，仍没一<br /><br />&nbsp;&nbsp;&nbsp;&nbsp;房资财，同用荫者并停夺。非头首者绞。其承前造伪人，限十日内首使尽。官典<br /><br />&nbsp;&nbsp;&nbsp;&nbsp;主司枉法受赃一匹已上，先决杖一百。其缘赃及恶状被解及与替者，非选时不得<br /><br />&nbsp;&nbsp;&nbsp;&nbsp;辄入京城。纵家贯在京，不得辄至朝堂，妄有披诉。如有此色，并决杖仍加贬斥。<br /><br />&nbsp;&nbsp;&nbsp;&nbsp;其先在京城者，限三日内勒还。上下官僚辄缘私情相嘱者，其受嘱人宜封状奏闻。<br /><br />&nbsp;&nbsp;&nbsp;&nbsp;成器已下，朕自决罚。其余王公已下，并解见任官，三五年间不须齿录。其进状<br /><br />&nbsp;&nbsp;&nbsp;&nbsp;人别加褒赏。御史宜令分察诸司。<br /><br />&nbsp;&nbsp;&nbsp;&nbsp;五月戊寅，亲祀北郊。辛未，大赦天下，改元为延和。桓彦范、敬晖、崔玄<br /><br />&nbsp;&nbsp;&nbsp;&nbsp;ァ⒄偶碇、袁恕己等，特还其子孙实封二百户。天下大T五日。六月癸丑，户<br /><br />&nbsp;&nbsp;&nbsp;&nbsp;部尚书岑羲为侍中。乙卯，追奠则天皇后曰天后圣帝。庚申，幽州都督孙俭率左<br /><br />&nbsp;&nbsp;&nbsp;&nbsp;骁卫将军李楷洛、左威卫将军周以悌等，将兵三万，与奚首领李大辅战于硎山，<br /><br />&nbsp;&nbsp;&nbsp;&nbsp;为贼所败，俭没于阵。壬戌，魏知古为户部尚书，仍依旧同中书门下三品。秋七<br /><br />&nbsp;&nbsp;&nbsp;&nbsp;月庚午，窦怀贞为尚书右仆射，平章军国重事。己卯，上观乐于安福门，以烛继<br /><br />&nbsp;&nbsp;&nbsp;&nbsp;昼，经日乃止。<br /><br />&nbsp;&nbsp;&nbsp;&nbsp;八月庚子，帝传位于皇太子，自称太上皇帝，五日一度受朝于太极殿，自称<br /><br />&nbsp;&nbsp;&nbsp;&nbsp;曰朕，三品已上除授及大刑狱，并自决之，其处分事称诰、令。皇帝每日受朝于<br /><br />&nbsp;&nbsp;&nbsp;&nbsp;武德殿，自称曰予，三品已下除授及徒罪并令决之，其处分事称制、敕。甲辰，<br /><br />&nbsp;&nbsp;&nbsp;&nbsp;大赦天下，改元为先天。八月戊申，皇帝子许昌王嗣直改封郯王，真定王嗣谦为<br /><br />&nbsp;&nbsp;&nbsp;&nbsp;郢王。己酉，以宋王成器为司空，依旧遥领扬州大都督。庚戌，窦怀贞为尚书左<br /><br />&nbsp;&nbsp;&nbsp;&nbsp;仆射、同中书门下三品，仍兼御史大夫；刘幽求为尚书右仆射，依旧同中书门下<br /><br />&nbsp;&nbsp;&nbsp;&nbsp;三品；魏知古为侍中；崔为中书令；并监修国史。丁巳，立皇帝妃王氏为皇后。<br /><br />&nbsp;&nbsp;&nbsp;&nbsp;癸亥，刘幽求配流封州。九月丁卯朔，日有蚀之。甲申，封皇帝子嗣升为陕王。<br /><br />&nbsp;&nbsp;&nbsp;&nbsp;冬十月庚子，皇帝亲谒太庙，礼毕，御延喜门，大赦天下。壬寅，y昭成皇后、<br /><br />&nbsp;&nbsp;&nbsp;&nbsp;肃明皇后神主于仪坤庙。癸卯，皇帝幸新丰之温汤，校猎于渭川。十二月丁未，<br /><br />&nbsp;&nbsp;&nbsp;&nbsp;诰禁人屠杀犬鸡。戊午，改箕州为仪州。<br /><br />&nbsp;&nbsp;&nbsp;&nbsp;二年春正月，敕河北诸州团结兵马，皆令本州刺史押掌。乙亥，吏部尚书兼<br /><br />&nbsp;&nbsp;&nbsp;&nbsp;太子右谕德、国公萧至忠为中书令。上元日夜，上皇御安福门观灯，出内人连<br /><br />&nbsp;&nbsp;&nbsp;&nbsp;袂踏歌，纵百僚观之，一夜方罢。二月丙申，改隆州为阆州，始州为剑州。分冀<br /><br />&nbsp;&nbsp;&nbsp;&nbsp;州置深州。初，有僧婆陀请夜开门然灯百千炬，三日三夜。皇帝御延喜门观灯纵<br /><br />&nbsp;&nbsp;&nbsp;&nbsp;乐，凡三日夜。左拾遗严挺之上疏谏之，乃止。<br /><br />&nbsp;&nbsp;&nbsp;&nbsp;三月辛卯，皇后祀先蚕。癸巳，制敕表状、书奏、笺牒年月等数，作一十、<br /><br />&nbsp;&nbsp;&nbsp;&nbsp;三十、四十字。夏六月丙辰，兵部尚书、朔方道行军大总管郭元振加同中书门下<br /><br />&nbsp;&nbsp;&nbsp;&nbsp;三品。秋七月甲子，太平公主与仆射窦怀贞、侍中岑羲、中书令萧至忠、左羽林<br /><br />&nbsp;&nbsp;&nbsp;&nbsp;大将军常元楷等谋逆，事觉，皇帝率兵诛之。穷其党与，太子少保薛稷、左散骑<br /><br />&nbsp;&nbsp;&nbsp;&nbsp;常侍贾膺福、右羽林将军李慈李钦、中书舍人李猷、中书令崔、尚书左丞卢藏<br /><br />&nbsp;&nbsp;&nbsp;&nbsp;用、太史令傅孝忠、僧惠范等皆诛之。兵部尚书郭元振从上御承天门楼，大赦天<br /><br />&nbsp;&nbsp;&nbsp;&nbsp;下，自大辟罪已下，无轻重咸赦除之。翌日，太上皇诰曰：’朕将高居无为，自<br /><br />&nbsp;&nbsp;&nbsp;&nbsp;今后军国刑政一事以上，并取皇帝处分。”<br /><br />&nbsp;&nbsp;&nbsp;&nbsp;开元四年夏六月甲子，太上皇帝崩于百福殿，时年五十五。秋七月己亥，上<br /><br />&nbsp;&nbsp;&nbsp;&nbsp;尊谥曰大圣贞皇帝，庙曰睿宗。冬十月庚午，葬于桥陵。天宝十三载二月，改谥<br /><br />&nbsp;&nbsp;&nbsp;&nbsp;曰玄真大圣大兴孝皇帝。<br /><br />&nbsp;&nbsp;&nbsp;&nbsp;史臣曰：法不一则奸伪起，政不一则朋党生，上既启其泉源，下胡息于奔竞。<br /><br />&nbsp;&nbsp;&nbsp;&nbsp;观夫天后之时，云委于二张之第；孝和之世，波注于三王之门。献奇则除设盈庭，<br /><br />&nbsp;&nbsp;&nbsp;&nbsp;纳贿则斜封满路，咸以进趋相轨，奸利是图，如火投泉，安得无败？洎景龙继统，<br /><br />&nbsp;&nbsp;&nbsp;&nbsp;污俗廓清，然犹投杼于乘舆之间，抵掌于太平之日。以至书频告变，上不自安，<br /><br />&nbsp;&nbsp;&nbsp;&nbsp;宫臣致御魅之科，天子慊巡边之诏。彼既弯弓而射我，我则号泣以行刑。此虽镇<br /><br />&nbsp;&nbsp;&nbsp;&nbsp;国之尤，亦是临轩之失。夫君人孝爱，锡之以典刑，纳之于轨物，俾无c逼，下<br /><br />&nbsp;&nbsp;&nbsp;&nbsp;绝觊觎，自然治道惟新，乱阶不作。孝和既已失之，玄真亦未为得。<br /><br />&nbsp;&nbsp;&nbsp;&nbsp;赞曰：孝和、玄真，皆肖先人。率情背礼，取乐于身。夷涂不履，覆辙攸遵。<br /><br />&nbsp;&nbsp;&nbsp;&nbsp;扶持圣嗣，赖有贤臣。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2876);">加入书签</a><a
                        href="2875.html">上一页</a>&larr;<a href="index.html">返回列表</a>&rarr;<a
                            href="2877.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2875.html"; var next_page = "2877.html"; var index_page = "index.html"; var sortid = "9"; var article_id = "45"; var chapter_id = "2876"; var articlename = "旧唐书"; var chaptername = " 卷七 本纪第七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>