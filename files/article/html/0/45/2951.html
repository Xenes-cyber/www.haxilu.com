<!DOCTYPE html>
<html>
<head>
<meta charset="gbk" />
<title>旧唐书- 卷七十八 列传第二十八-在线阅读-哈西文学网</title>
<meta name="keywords" content="刘d，旧唐书， 卷七十八 列传第二十八全文， 卷七十八 列传第二十八在线阅读 哈西文学网" />
<meta name="description" content="哈西文学网提供刘d的旧唐书  卷七十八 列传第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2951.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2951.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十八 列传第二十八</h1>
            <div class="link xb">
                <a href="2950.html">上一页</a>&larr;<a href="index.html">返回列表</a>&rarr;<a
                    href="2952.html">下一页</a></div>			
            <div id="BookText">&nbsp;&nbsp;&nbsp;&nbsp;○于志宁高季辅张行成（族孙易之昌宗）<br /><br />&nbsp;&nbsp;&nbsp;&nbsp;于志宁，雍州高陵人，周太师燕文公谨之曾孙也。父宣道，隋内史舍人。志<br /><br />&nbsp;&nbsp;&nbsp;&nbsp;宁，大业末为冠氏县长，时山东群盗起，乃弃官归乡里。高祖将入关，率群从于<br /><br />&nbsp;&nbsp;&nbsp;&nbsp;长春宫迎接，高祖以其有名于时，甚加礼遇，授银青光禄大夫。太宗为渭北道行<br /><br />&nbsp;&nbsp;&nbsp;&nbsp;军元帅，召补记室，与殷开山等参赞军谋。及太宗为秦王、天策上将，志宁累授<br /><br />&nbsp;&nbsp;&nbsp;&nbsp;天策府从事中郎，每侍从征伐，兼文学馆学士。贞观三年，累迁中书侍郎。太宗<br /><br />&nbsp;&nbsp;&nbsp;&nbsp;命贵臣内殿宴，怪不见志宁，或奏曰：“敕召三品已上，志宁非三品，所以不来。”<br /><br />&nbsp;&nbsp;&nbsp;&nbsp;太宗特令预宴，即加授散骑常侍，行太子左庶子。累封黎阳县公。时议者欲立七<br /><br />&nbsp;&nbsp;&nbsp;&nbsp;庙，以凉武昭王为始祖，房玄龄等皆以为然。志宁独建议以为武昭远祖，非王业<br /><br />&nbsp;&nbsp;&nbsp;&nbsp;所因，不可为始祖。太宗又以功臣为代袭刺史，志宁以今古事殊，恐非久安之道，<br /><br />&nbsp;&nbsp;&nbsp;&nbsp;上疏争之。皆从志宁所议。太宗因谓志宁曰：“古者太子既生，士负之，即置辅<br /><br />&nbsp;&nbsp;&nbsp;&nbsp;弼。昔成王幼小，周、召为师傅，日闻正道，习以成性。今皇太子既幼少，卿当<br /><br />&nbsp;&nbsp;&nbsp;&nbsp;辅之以正道，无使邪僻开其心。勉之无怠，当称所委，官赏可不次而得也。”志<br /><br />&nbsp;&nbsp;&nbsp;&nbsp;宁以承乾数亏礼度，志在匡救，撰《谏苑》二十卷讽之。太宗大悦，赐黄金十斤、<br /><br />&nbsp;&nbsp;&nbsp;&nbsp;绢三百匹。十四年，兼太子詹事。明年，以母忧解。寻起复本官，屡表请终丧礼，<br /><br />&nbsp;&nbsp;&nbsp;&nbsp;太宗遣中书侍郎岑文本就宅敦谕之曰：“忠孝不并，我儿须人辅弼，卿宜抑割，<br /><br />&nbsp;&nbsp;&nbsp;&nbsp;不可徇以私情。”志宁遂起就职。<br /><br />&nbsp;&nbsp;&nbsp;&nbsp;时皇太子承乾尝以盛农之时，营造曲室，累月不止，所为多不法。志宁上书<br /><br />&nbsp;&nbsp;&nbsp;&nbsp;谏曰：<br /><br />&nbsp;&nbsp;&nbsp;&nbsp;臣闻克俭节用，实弘道之源；崇侈恣情，乃败德之本。是以凌云概日，戎人<br /><br />&nbsp;&nbsp;&nbsp;&nbsp;于是致讥；峻宇雕墙，《夏书》以之作诫。昔赵盾匡晋，吕望师周，或劝之以节<br /><br />&nbsp;&nbsp;&nbsp;&nbsp;财，或谏之以厚敛，莫不尽忠以佐国，竭诚以奉君，欲茂实播于无穷，英声被乎<br /><br />&nbsp;&nbsp;&nbsp;&nbsp;物听。咸著简策，以为美谈。今所居东宫，隋日营建，睹之者尚讥其侈，见之者<br /><br />&nbsp;&nbsp;&nbsp;&nbsp;犹叹其华。何容此中更有修造，财帛日费，土木不停，穷斤斧之工，极磨砻之妙？<br /><br />&nbsp;&nbsp;&nbsp;&nbsp;且丁匠官奴入内，比者曾无伏监。此等或兄犯国章，或弟罹王法，往来御苑，出<br /><br />&nbsp;&nbsp;&nbsp;&nbsp;入禁闱，钳凿缘其身，槌杵在其手。监门本防非虑，宿卫以备不虞，直长既自不<br /><br />&nbsp;&nbsp;&nbsp;&nbsp;知，千牛又复不见。爪牙在外，厮役在内，所司何以自安，臣下岂容无惧？又郑、<br /><br />&nbsp;&nbsp;&nbsp;&nbsp;卫之乐，古谓淫声。昔朝歌之乡，回车者墨翟；夹谷之会，挥剑者孔丘。先圣既<br /><br />&nbsp;&nbsp;&nbsp;&nbsp;以为非，通贤将以为失。顷闻宫内，屡有鼓声大乐，伎儿入便不出。闻之者股栗，<br /><br />&nbsp;&nbsp;&nbsp;&nbsp;言之者心战。往年口敕，伏请重寻，圣旨殷勤，明诫恳切。在于殿下，不可不思，<br /><br />&nbsp;&nbsp;&nbsp;&nbsp;至于微臣，不得无惧。臣自驱驰宫阙，已积岁年，犬马尚解识恩，木石犹能知感，<br /><br />&nbsp;&nbsp;&nbsp;&nbsp;所有管见，敢不尽言？如鉴以丹诚，则臣有生路；若责其忤旨，则臣是罪人。但<br /><br />&nbsp;&nbsp;&nbsp;&nbsp;悦意取容，藏孙方之疾疹；犯颜逆耳，《春秋》比之药石。伏望停工匠之作，罢<br /><br />&nbsp;&nbsp;&nbsp;&nbsp;久役之人，绝郑、卫之音，斥群小之辈，则三善允备，万国作贞矣。<br /><br />&nbsp;&nbsp;&nbsp;&nbsp;承乾不纳。承乾又令阉官多在左右，志宁上书谏曰：<br /><br />&nbsp;&nbsp;&nbsp;&nbsp;臣闻尧称稽古，功著于搜扬；舜曰聪明，绩彰于去恶。然开元立极，布政辨<br /><br />&nbsp;&nbsp;&nbsp;&nbsp;方，莫不旌贲英贤，驱除不肖。理乱之本，咸在于兹。况阉宦之徒，体非全气，<br /><br />&nbsp;&nbsp;&nbsp;&nbsp;更蕃阶闼，左右宫闱，托亲近以立威权，假出纳以为祸福。昔易牙被任，变起齐<br /><br />&nbsp;&nbsp;&nbsp;&nbsp;邦；张让执钧，乱生汉室。伊戾为诈，宋国受其殃；赵高作奸，秦氏钟其弊。加<br /><br />&nbsp;&nbsp;&nbsp;&nbsp;以弘、石用事，京、贾则连首受诛；王、曹掌权，何、窦则踵武被戮。遂使缙绅<br /><br />&nbsp;&nbsp;&nbsp;&nbsp;重足，宰司屏气。然顺其情者，则荣逮幼冲；迕其意者，则灾及襁褓。爰暨高齐<br /><br />&nbsp;&nbsp;&nbsp;&nbsp;都邺，亦弊阉官。邓长J位至侍中，陈德信爵隆开府，外干朝政，内预宴私，宗<br /><br />&nbsp;&nbsp;&nbsp;&nbsp;枝藉其吹嘘，重臣仰其鼻息。罪积山岳，靡挂于刑书；功无涓尘，已勒于钟鼎，<br /><br />&nbsp;&nbsp;&nbsp;&nbsp;富逾金穴，财甚铜山。是以家起怨嗟，人怀愤叹。骨鲠之士，语不见听；謇谔之<br /><br />&nbsp;&nbsp;&nbsp;&nbsp;臣，言必被斥。齐都颠覆，职此之由。向使任谅直之臣，退佞给之士，据赵、魏<br /><br />&nbsp;&nbsp;&nbsp;&nbsp;之地，拥漳、滏之兵，修德行仁，养政施化，何区区周室而敢窥觎者焉！然杜渐<br /><br />&nbsp;&nbsp;&nbsp;&nbsp;防萌，古人所以远祸；以大喻小，先哲于焉取则。伏惟殿下道茂重离，德光守器，<br /><br />&nbsp;&nbsp;&nbsp;&nbsp;宪章古始，祖述前修，欲使休誉远闻，英声遐畅。臣窃见寺人一色，未识上心，<br /><br />&nbsp;&nbsp;&nbsp;&nbsp;或轻忽高班，凌轹贵仕，便是品命失序，纲纪不立，取笑通方之人，见讥有识之<br /><br />&nbsp;&nbsp;&nbsp;&nbsp;士。然典内职掌，唯在门外通传；给使主司，但缘阶闼供奉。今乃往来阁内，出<br /><br />&nbsp;&nbsp;&nbsp;&nbsp;入宫中，行路之人，咸以为怪。伏望狎近君子，屏黜小人，上副圣心，下允众望。<br /><br />&nbsp;&nbsp;&nbsp;&nbsp;承乾览书甚不悦。承乾尝驱使司驭等，不许分番，又私引突厥达哥支入宫内。<br /><br />&nbsp;&nbsp;&nbsp;&nbsp;志宁上书谏曰：<br /><br />&nbsp;&nbsp;&nbsp;&nbsp;臣闻上天盖高，日月以光其德；明君至圣，辅佐以赞其功。是以周诵升储，<br /><br />&nbsp;&nbsp;&nbsp;&nbsp;见匡毛、毕；汉盈居震，取资黄、绮。姬旦抗法于伯禽，贾生陈事于文帝。莫不<br /><br />&nbsp;&nbsp;&nbsp;&nbsp;殷勤于端士，恳切于正人。昔邓禹名臣，方居审谕之任；疏受宿望，始除辅导之<br /><br />&nbsp;&nbsp;&nbsp;&nbsp;官。历代贤君，莫不丁宁于太子者，良以地膺上嗣，位处副君，善则率土沾其恩，<br /><br />&nbsp;&nbsp;&nbsp;&nbsp;恶则海内罹其祸。近闻仆寺、司驭，爰及驾士、兽医，始自春初，迄兹夏晚，常<br /><br />&nbsp;&nbsp;&nbsp;&nbsp;居内役，不放分番。或家有尊亲，阙于温酰换蚴矣杏兹酰绝于抚养。春则废<br /><br />&nbsp;&nbsp;&nbsp;&nbsp;其耕垦，夏又妨其播殖。事乖存爱，恐致怨嗟。且突厥达哥支等，人面兽心，岂<br /><br />&nbsp;&nbsp;&nbsp;&nbsp;得以礼教期，不可以仁信待。心则未识于忠孝，言则莫辩其是非，近之有损于英<br /><br />&nbsp;&nbsp;&nbsp;&nbsp;声，恐无益于盛德。引之入阁，人皆惊骇，岂臣愚识，独用不安？臣下为殿<br /><br />&nbsp;&nbsp;&nbsp;&nbsp;下之股肱，殿下为臣下之君父，君父以存抚为务，股肱以匡救为心。是以苦口之<br /><br />&nbsp;&nbsp;&nbsp;&nbsp;药以奉身，逆耳之言以安位。古人树诽谤之木，以求己愆；悬敢谏之鼓，以思身<br /><br />&nbsp;&nbsp;&nbsp;&nbsp;过。由是从谏之主，鼎祚克昌；愎谏之君，洪业隳坠。<br /><br />&nbsp;&nbsp;&nbsp;&nbsp;承乾大怒，阴遣刺客张师政、纥干承基就杀之。二人潜入其第，见志宁寝处<br /><br />&nbsp;&nbsp;&nbsp;&nbsp;苫庐，竟不忍而止。及承乾败后，推鞫具知其事。太宗谓志宁曰：“知公数有规<br /><br />&nbsp;&nbsp;&nbsp;&nbsp;谏，事无所隐。”深加勉劳。右庶子令狐德钡纫晕挹墒椋皆从贬责。及高宗为<br /><br />&nbsp;&nbsp;&nbsp;&nbsp;皇太子，复授志宁太子左庶子，未几迁侍中。永徽元年，加光禄大夫，进封燕国<br /><br />&nbsp;&nbsp;&nbsp;&nbsp;公。二年，监修国史。时洛阳人李弘泰坐诬告太尉长孙无忌，诏令不待时而斩决。<br /><br />&nbsp;&nbsp;&nbsp;&nbsp;志宁上疏谏曰：<br /><br />&nbsp;&nbsp;&nbsp;&nbsp;伏惟陛下情笃功臣，恩隆右戚。以无忌横遭诬告，事并是虚，欲戮告人，以<br /><br />&nbsp;&nbsp;&nbsp;&nbsp;明赏罚，一以绝诬告之路，二以慰勋戚之心。又以所犯是真，无忌便有破家之罪，<br /><br />&nbsp;&nbsp;&nbsp;&nbsp;今告为妄，弘泰宜戮不待时。且真犯之人，事当罪逆；诬谋之类，罪唯及身。以<br /><br />&nbsp;&nbsp;&nbsp;&nbsp;罪较量，明非恶逆，若欲依律，合待秋分。今时属阳和，万物生育，而特行刑罚。<br /><br />&nbsp;&nbsp;&nbsp;&nbsp;此谓伤春。窃案《左传》声子曰：“赏以春夏，刑以秋冬。”顺天时也。又《礼<br /><br />&nbsp;&nbsp;&nbsp;&nbsp;记・月令》曰：“孟春之月，无杀孩虫。省囹圄，去桎梏，无肆掠，止狱讼。”<br /><br />&nbsp;&nbsp;&nbsp;&nbsp;又《汉书》董仲舒曰：“王者欲有所为，宜求其端于天道。天道之大者在阴阳。<br /><br />&nbsp;&nbsp;&nbsp;&nbsp;阳为德，阴为刑，刑主杀而德主生。阳常居大夏，而以生育养长为事；阴常居大<br /><br />&nbsp;&nbsp;&nbsp;&nbsp;冬，而积于空虚不用之处。以此见天之任德不任刑也。”伏惟陛下纂圣升祚，继<br /><br />&nbsp;&nbsp;&nbsp;&nbsp;明御极，追连、胥之绝轨，蹈轩、顼之良规。欲使举动顺于天时，刑罚依于律令，<br /><br />&nbsp;&nbsp;&nbsp;&nbsp;阴阳为之式序，景宿于是靡差，风雨不愆，雩H辍祀。方今太蔟统律，青阳应期，<br /><br />&nbsp;&nbsp;&nbsp;&nbsp;当生长之辰，施肃杀之令，伏愿暂回圣虑，察古人言，倘蒙垂纳，则生灵幸甚。<br /><br />&nbsp;&nbsp;&nbsp;&nbsp;疏奏，帝从之。是时，衡山公主欲出降长孙氏，议者以时既公除，合行吉礼。<br /><br />&nbsp;&nbsp;&nbsp;&nbsp;志宁上疏曰：<br /><br />&nbsp;&nbsp;&nbsp;&nbsp;臣闻明君驭历，当俟献替之臣；圣主握图，必资盐梅之佐。所以尧询四岳，<br /><br />&nbsp;&nbsp;&nbsp;&nbsp;景化洽于区中；舜任五臣，懿德被于无外。左有记言之史，右立记事之官，大小<br /><br />&nbsp;&nbsp;&nbsp;&nbsp;咸书，善恶俱载。著惩劝于简牍，垂褒贬于人伦，为万古之范围，作千龄之龟镜。<br /><br />&nbsp;&nbsp;&nbsp;&nbsp;伏见衡山公主出降，欲就今秋成礼。窃按《礼记》云：“女十五而笄，二十而嫁；<br /><br />&nbsp;&nbsp;&nbsp;&nbsp;有故，二十三而嫁。”郑玄云：“有故，谓遭丧也。”固知须终三年。《春秋》<br /><br />&nbsp;&nbsp;&nbsp;&nbsp;云：“鲁庄公如齐纳币。”杜预云：“母丧未再期而图婚，二传不讥失礼，明故<br /><br />&nbsp;&nbsp;&nbsp;&nbsp;也。”此即史策具载，是非历然，断在圣情，不待问于臣下。其有议者云：“准<br /><br />&nbsp;&nbsp;&nbsp;&nbsp;制，公除之后，须并从吉。”此汉文创制其仪，为天下百姓。至于公主，服是斩<br /><br />&nbsp;&nbsp;&nbsp;&nbsp;\，纵使服随例除，无宜情随例改。心丧之内，方复成婚，非唯违于礼经，亦是<br /><br />&nbsp;&nbsp;&nbsp;&nbsp;人情不可。伏惟陛下嗣膺宝位，临统万方，理宜继美羲、轩，齐芳汤、禹，弘奖<br /><br />&nbsp;&nbsp;&nbsp;&nbsp;仁孝之日，敦崇名教之秋。此事行之苦难，犹须抑而守礼，况行之甚易，何容废<br /><br />&nbsp;&nbsp;&nbsp;&nbsp;而受讥？此理有识之所共知，非假愚臣之说也。伏愿遵高宗之令轨，略孝文之权<br /><br />&nbsp;&nbsp;&nbsp;&nbsp;制，国家于法无亏，公主情礼得毕。<br /><br />&nbsp;&nbsp;&nbsp;&nbsp;于是诏公主待三年服阕，然后成礼。其年，拜尚书左仆射、同中书门下三品。<br /><br />&nbsp;&nbsp;&nbsp;&nbsp;三年，以本官兼太子少师。<br /><br />&nbsp;&nbsp;&nbsp;&nbsp;显庆元年，迁太子太傅。尝与右仆射张行成、中书令高季辅俱蒙赐地，志宁<br /><br />&nbsp;&nbsp;&nbsp;&nbsp;奏曰：“臣居关右，代袭箕裘，周魏以来，基址不坠。行成等新营庄宅，尚少田<br /><br />&nbsp;&nbsp;&nbsp;&nbsp;园，于臣有余，乞申私让。”帝嘉其意，乃分赐行成及季辅。四年，表请致仕，<br /><br />&nbsp;&nbsp;&nbsp;&nbsp;听解尚书左仆射，拜太子太师，仍同中书门下三品。高宗之将废王庶人也。长孙<br /><br />&nbsp;&nbsp;&nbsp;&nbsp;无忌、褚遂良执正不从，而李蕖⑿砭醋诿苌耆扒耄志宁独无言以持两端。及许<br /><br />&nbsp;&nbsp;&nbsp;&nbsp;敬宗推鞫长孙无忌诏狱，因诬构志宁党附无忌，坐是免职，寻降授荣州刺史。麟<br /><br />&nbsp;&nbsp;&nbsp;&nbsp;德元年，累转华州刺史，年老请致仕，许之。二年，卒于家，年七十八。赠幽州<br /><br />&nbsp;&nbsp;&nbsp;&nbsp;都督，谥曰定。上元三年，追复其左光禄大夫、太子太师。志宁雅爱宾客，接引<br /><br />&nbsp;&nbsp;&nbsp;&nbsp;忘倦，后进文笔之士，无不影附，然亦不能有所荐达，议者以此少之。前后预撰<br /><br />&nbsp;&nbsp;&nbsp;&nbsp;格式律令、《五经义疏》及修礼、修史等功，赏赐不可胜计。有集二十卷。子立<br /><br />&nbsp;&nbsp;&nbsp;&nbsp;政，太仆少卿。志宁玄孙休烈，休烈子益，自有传。<br /><br />&nbsp;&nbsp;&nbsp;&nbsp;高季辅，德州人也。祖表，魏安德太守。父衡，隋万年令。季辅少好学，<br /><br />&nbsp;&nbsp;&nbsp;&nbsp;兼习武艺。居母丧以孝闻。兄元道，仕隋为汲令。武德初，县人翻城从贼，元道<br /><br />&nbsp;&nbsp;&nbsp;&nbsp;被害，季辅率其党出斗，竟擒杀其兄者，斩之持首以祭墓，甚为士友所称。由是<br /><br />&nbsp;&nbsp;&nbsp;&nbsp;群盗多归附之，众至数千。寻与武陟人李厚德率众来降，授陟州总管府户曹参军。<br /><br />&nbsp;&nbsp;&nbsp;&nbsp;贞观初，擢拜监察御史，多所弹纠，不避权要。累转中书舍人。<br /><br />&nbsp;&nbsp;&nbsp;&nbsp;时太宗数召近臣，令指陈时政损益。季辅上封事五条：其略曰：<br /><br />&nbsp;&nbsp;&nbsp;&nbsp;陛下平定九州，富有四海，德超邃古，道高前烈。时已平矣，功已成矣，然<br /><br />&nbsp;&nbsp;&nbsp;&nbsp;而刑典未措者，何哉？良由谋猷之臣，不弘简易之政；台阁之使，昧于经远之道。<br /><br />&nbsp;&nbsp;&nbsp;&nbsp;执宪者以深刻为奉公，当官者以侵下为益国，未有坦平恕之怀，副圣明之旨。至<br /><br />&nbsp;&nbsp;&nbsp;&nbsp;如设官分职，各有司存。尚书八座，责成斯在，王者司契，义属于兹。伏愿随方<br /><br />&nbsp;&nbsp;&nbsp;&nbsp;训诱，使各扬其职。仍须擢温厚之人，升清洁之吏；敦朴素，革浇浮，先之以敬<br /><br />&nbsp;&nbsp;&nbsp;&nbsp;让，示之以好恶，使家识孝慈，人知廉耻。丑言过行，见嗤于乡闾；忘义私昵，<br /><br />&nbsp;&nbsp;&nbsp;&nbsp;取摈于亲族。杜其利欲之心，载以清净之化。自然家肥国富，气和物阜。礼节于<br /><br />&nbsp;&nbsp;&nbsp;&nbsp;是竞兴，祸乱何由而作？<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;窃见圣躬，每存节俭，而凡诸营缮，工徒未息。正丁正匠，不供驱使，和雇<br /><br />&nbsp;&nbsp;&nbsp;&nbsp;和市，非无劳费。人主所欲，何事不成？犹愿爱其财而勿殚，惜其力而勿竭。今<br /><br />&nbsp;&nbsp;&nbsp;&nbsp;畿内数州，实惟邦本，地狭人稠，耕植不博，菽粟虽贱，储蓄未多，特宜优矜，<br /><br />&nbsp;&nbsp;&nbsp;&nbsp;令得休息。强本弱枝，自古常事。关、河之外，徭役全少，帝京、三辅，差科非<br /><br />&nbsp;&nbsp;&nbsp;&nbsp;一；江南、河北，弥复优闲。须为差等，均其劳逸。<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;今公主之室，封邑足以给资用；勋贵之家，俸禄足以供器服。乃戚戚于俭约，<br /><br />&nbsp;&nbsp;&nbsp;&nbsp;汲汲于华侈，放息出举，追求什一。公侯尚且求利，黎庶岂觉其非？锥刀必竞，<br /><br />&nbsp;&nbsp;&nbsp;&nbsp;实由于此，有黩朝风，谓宜惩革。<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;仕以应务代耕，外官卑品，犹未得禄，既离乡家，理必贫匮。但妻子之恋，<br /><br />&nbsp;&nbsp;&nbsp;&nbsp;贤达犹累其怀；饥寒之切，夷、惠罕全其行。为政之道，期于易从。若不恤其匮<br /><br />&nbsp;&nbsp;&nbsp;&nbsp;乏，唯欲责其清勤，凡在末品，中庸者多，止恐巡察岁去，轩继轨。不能肃其<br /><br />&nbsp;&nbsp;&nbsp;&nbsp;侵渔，何以求其政术？今户口渐殷，仓廪已实，斟量给禄，使得养亲。然后督以<br /><br />&nbsp;&nbsp;&nbsp;&nbsp;严科，责其报效，则庶官毕力，物议斯允。<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;窃见密王元晓等，俱是懿亲，陛下友爱之怀，义高古昔，分以车服，委以藩<br /><br />&nbsp;&nbsp;&nbsp;&nbsp;维，须依礼仪，以副瞻望。比见帝子拜诸叔，诸叔亦答拜，王爵既同，家人有礼，<br /><br />&nbsp;&nbsp;&nbsp;&nbsp;岂合如此颠倒昭穆？伏愿一垂训诫，永循彝则。<br /><br />&nbsp;&nbsp;&nbsp;&nbsp;书奏，太宗称善。十七年，授太子右庶子，又上疏切谏时政得失，特赐钟乳<br /><br />&nbsp;&nbsp;&nbsp;&nbsp;一剂，曰：“进药石之言，故以药石相报。”十八年，加银青光禄大夫，兼吏部<br /><br />&nbsp;&nbsp;&nbsp;&nbsp;侍郎，凡所铨叙，时称允当。太宗尝赐金背镜一面，以表其清鉴焉。二十二年，<br /><br />&nbsp;&nbsp;&nbsp;&nbsp;迁中书令，兼检校吏部尚书、监修国史，赐爵县公。永徽二年，授光禄大夫，<br /><br />&nbsp;&nbsp;&nbsp;&nbsp;行侍中，兼太子少保。以风疾废于家，乃召其兄虢州刺史季通为宗正少卿视其疾，<br /><br />&nbsp;&nbsp;&nbsp;&nbsp;又屡降中使，观其进食，问其增损。寻卒，年五十八。帝为之举哀，废朝三日，<br /><br />&nbsp;&nbsp;&nbsp;&nbsp;赠开府仪同三司、荆州都督，谥曰宪。<br /><br />&nbsp;&nbsp;&nbsp;&nbsp;子正业，仕至中书舍人，坐与上官仪善，配流岭外。<br /><br />&nbsp;&nbsp;&nbsp;&nbsp;张行成，定州义丰人也。少师事河间刘炫，勤学不倦，炫谓门人曰：“张子<br /><br />&nbsp;&nbsp;&nbsp;&nbsp;体局方正，廊庙才也。”大业末，察孝廉，为谒者台散从员外郎。王世充c号，<br /><br />&nbsp;&nbsp;&nbsp;&nbsp;以为度支尚书。世充平，以隋资补宋州谷熟尉。又应制举乙科，授雍州富平县主<br /><br />&nbsp;&nbsp;&nbsp;&nbsp;簿，理有能名。秩满，补殿中侍御史。纠劾不避权戚，太宗以为能，谓房玄龄曰：<br /><br />&nbsp;&nbsp;&nbsp;&nbsp;“观古今用人，必因媒介，若行成者，朕自举之，无先容也。”太宗尝言及山东、<br /><br />&nbsp;&nbsp;&nbsp;&nbsp;关中人，意有同异，行成正侍宴，跪而奏曰：“臣闻天子以四海为家，不当以东<br /><br />&nbsp;&nbsp;&nbsp;&nbsp;西为限；若如是，则示人以益狭。”太宗善其言，赐名马一匹、钱十万、衣一袭。<br /><br />&nbsp;&nbsp;&nbsp;&nbsp;自是每有大政，常预议焉。累迁给事中。太宗尝临轩谓侍臣曰：“朕所以不能恣<br /><br />&nbsp;&nbsp;&nbsp;&nbsp;情欲，取乐当年，而励节苦心，卑宫菲食者，正为苍生耳。我为人主，兼行将相<br /><br />&nbsp;&nbsp;&nbsp;&nbsp;之事，岂不是夺公等名？昔汉高祖得萧、曹、韩、彭，天下宁宴；舜、禹、汤、<br /><br />&nbsp;&nbsp;&nbsp;&nbsp;武有稷、契、伊、吕，四海V安。此事朕并兼之。”行成退而上书谏曰：“有隋<br /><br />&nbsp;&nbsp;&nbsp;&nbsp;失道，天下沸腾，陛下拨乱反正，拯生人于涂炭，何周、汉君臣之所能拟？陛下<br /><br />&nbsp;&nbsp;&nbsp;&nbsp;圣德含光，规模弘远，虽文武之烈，实兼将相，何用临朝对众与其较量，以万乘<br /><br />&nbsp;&nbsp;&nbsp;&nbsp;至尊，共臣下争功哉？臣闻‘天何言哉，四时行焉’；又闻‘汝惟不矜，天下莫<br /><br />&nbsp;&nbsp;&nbsp;&nbsp;与汝争能’。臣备员枢近，非敢知献替之事，辄陈狂直，伏待菹醢。”太宗深纳<br /><br />&nbsp;&nbsp;&nbsp;&nbsp;之。转刑部侍郎、太子少詹事。太宗东征，皇太子于定州监国，即行成本邑也。<br /><br />&nbsp;&nbsp;&nbsp;&nbsp;太子谓行成曰：“今者送公衣锦还乡。”于是令有司祀其先人墓。行成因荐乡人<br /><br />&nbsp;&nbsp;&nbsp;&nbsp;魏唐卿、崔宝权、马龙驹、张君碌龋皆以学行著闻，太子召见，以其老不任职，<br /><br />&nbsp;&nbsp;&nbsp;&nbsp;皆厚赐而遣之。太子又使行成诣行在所，太宗见之甚悦，赐马二匹、缣三百匹。<br /><br />&nbsp;&nbsp;&nbsp;&nbsp;驾还京，为河南巡察大使。还，称旨，以本官兼检校尚书左丞。是岁，太宗幸灵<br /><br />&nbsp;&nbsp;&nbsp;&nbsp;州，太子当从，行成上疏曰：“伏承皇太子从幸灵州。臣愚以为皇太子养德春宫，<br /><br />&nbsp;&nbsp;&nbsp;&nbsp;日月未几，华夷远迩，伫听嘉音。如因以监国，接对百僚，决断庶务，明习政理，<br /><br />&nbsp;&nbsp;&nbsp;&nbsp;既为京师重镇，且示四方盛德。与其出陪私爱，曷若俯从公道？”太宗以为忠，<br /><br />&nbsp;&nbsp;&nbsp;&nbsp;进位银青光禄大夫。二十三年，迁侍中，兼刑部尚书。太宗崩，与高季辅侍高宗<br /><br />&nbsp;&nbsp;&nbsp;&nbsp;即位于太极殿梓宫前。寻封北平县公，监修国史。时晋州地连震，有声如雷，高<br /><br />&nbsp;&nbsp;&nbsp;&nbsp;宗以问行成。行成对曰：“天，阳也；地，阴也。阳，君象；阴，臣象。君宜转<br /><br />&nbsp;&nbsp;&nbsp;&nbsp;动，臣宜安静。今晋州地动，弥旬不休。虽天道玄邈，窥算不测；而人事较量，<br /><br />&nbsp;&nbsp;&nbsp;&nbsp;昭然作戒。恐女谒用事，大臣阴谋，修德禳灾，在于陛下。且陛下本封晋也，今<br /><br />&nbsp;&nbsp;&nbsp;&nbsp;地震晋州，下有征应，岂徒然耳。伏愿深思远虑，以杜未萌。”二年八月，拜尚<br /><br />&nbsp;&nbsp;&nbsp;&nbsp;书左仆射。寻加授太子少傅。四年，自三月不雨至于五月，复抗表请致仕。高宗<br /><br />&nbsp;&nbsp;&nbsp;&nbsp;手制答曰：“密云不雨，遂淹旬月，此朕之寡德，非宰臣咎。实甘万方之责，用<br /><br />&nbsp;&nbsp;&nbsp;&nbsp;陈六事之过。策免之科，义乖罪己。今敕断表，勿复为辞。”赐宫女黄金器物。<br /><br />&nbsp;&nbsp;&nbsp;&nbsp;固请乞骸骨，高宗曰：“公，我之故旧腹心，奈何舍我而去？”因怆然流涕。行<br /><br />&nbsp;&nbsp;&nbsp;&nbsp;成不得已，复起视事。九月，卒于尚书省，时年六十七。高宗哭之甚哀，辍朝三<br /><br />&nbsp;&nbsp;&nbsp;&nbsp;日，令九品已上就第哭。比敛，中使三至，赐内衣服，令尚宫宿于家，以视殡敛。<br /><br />&nbsp;&nbsp;&nbsp;&nbsp;赠开府仪同三司、并州都督。所司备礼册命，祭以少牢，赙绢布八百段、米粟八<br /><br />&nbsp;&nbsp;&nbsp;&nbsp;百石，赐东园秘器，谥曰定。弘道元年，诏以行成配享高宗庙庭。子洛客嗣，官<br /><br />&nbsp;&nbsp;&nbsp;&nbsp;至雍州渭南令。<br /><br />&nbsp;&nbsp;&nbsp;&nbsp;行成族孙易之、昌宗。易之父希臧，雍州司户。易之初以门荫，累迁为尚乘<br /><br />&nbsp;&nbsp;&nbsp;&nbsp;奉御，年二十余，白皙美姿容，善音律歌词。则天临朝，通天二年，太平公主荐<br /><br />&nbsp;&nbsp;&nbsp;&nbsp;易之弟昌宗入侍禁中，既而昌宗启天后曰：“臣兄易之器用过臣，兼工合炼。”<br /><br />&nbsp;&nbsp;&nbsp;&nbsp;即令召见，甚悦。由是兄弟俱侍宫中，皆傅粉施朱，衣锦绣服，俱承辟阳之宠。<br /><br />&nbsp;&nbsp;&nbsp;&nbsp;俄以昌宗为云麾将军，行左千牛中郎将；易之为司卫少卿。赐第一区、物五百段、<br /><br />&nbsp;&nbsp;&nbsp;&nbsp;奴婢驼马等。信宿，加昌宗银青光禄大夫，赐防阁，同京官朔望朝参。仍赠希臧<br /><br />&nbsp;&nbsp;&nbsp;&nbsp;襄州刺史，母韦氏阿臧封太夫人，使尚宫至宅问讯，仍诏尚书李迥秀私侍阿臧。<br /><br />&nbsp;&nbsp;&nbsp;&nbsp;武承嗣、三思、懿宗、宗楚客、宗晋卿候其门庭，争执鞭辔，呼易之为五郎，昌<br /><br />&nbsp;&nbsp;&nbsp;&nbsp;宗为六郎。俄加昌宗左散骑常侍。圣历二年，置控鹤府官员，以易之为控鹤监、<br /><br />&nbsp;&nbsp;&nbsp;&nbsp;内供奉，余官如故。久视元年，改控鹤府为奉宸府，又以易之为奉宸令，引辞人<br /><br />&nbsp;&nbsp;&nbsp;&nbsp;阎朝隐、薛稷、员半千并为奉宸供奉。每因宴集，则令嘲戏公卿以为笑乐。若内<br /><br />&nbsp;&nbsp;&nbsp;&nbsp;殿曲宴，则二张、诸武侍坐，樗蒲笑谑，赐与无算。时谀佞者奏云，昌宗是王子<br /><br />&nbsp;&nbsp;&nbsp;&nbsp;晋后身。乃令被羽衣，吹箫，乘木鹤，奏乐于庭，如子晋乘空。辞人皆赋诗以美<br /><br />&nbsp;&nbsp;&nbsp;&nbsp;之，崔融为其绝唱，其句有“昔遇浮丘伯，今同丁令威。中郎才貌是，藏史姓名<br /><br />&nbsp;&nbsp;&nbsp;&nbsp;非。”天后令选美少年为左右奉宸供奉，右补阙朱敬则谏曰：“臣闻志不可满，<br /><br />&nbsp;&nbsp;&nbsp;&nbsp;乐不可极。嗜欲之情，愚智皆同，贤者能节之不使过度，则前圣格言也。陛下内<br /><br />&nbsp;&nbsp;&nbsp;&nbsp;宠，已有薛怀义、张易之、昌宗，固应足矣。近闻上舍奉御柳模自言子良宾洁白<br /><br />&nbsp;&nbsp;&nbsp;&nbsp;美须眉，左监门卫长史侯祥云阳道壮伟，过于薛怀义，专欲自进堪奉宸内供奉。<br /><br />&nbsp;&nbsp;&nbsp;&nbsp;无礼无仪，溢于朝听。臣愚职在谏诤，不敢不奏。”则天劳之曰：“非卿直言，<br /><br />&nbsp;&nbsp;&nbsp;&nbsp;朕不知此。”赐彩百段。以昌宗丑声闻于外，欲以美事掩其迹，乃诏昌宗撰《三<br /><br />&nbsp;&nbsp;&nbsp;&nbsp;教珠英》于内。乃引文学之士李峤、阎朝隐，徐彦伯、张说、宋之问、崔、富<br /><br />&nbsp;&nbsp;&nbsp;&nbsp;嘉谟等二十六人，分门撰集。成一千三百卷，上之。加昌宗司仆卿，封邺国公，<br /><br />&nbsp;&nbsp;&nbsp;&nbsp;易之为麟台监，封恒国公，各实封三百户。俄改昌宗为春官侍郎。易之、昌宗皆<br /><br />&nbsp;&nbsp;&nbsp;&nbsp;粗能属文，如应诏和诗，则宋之问、阎朝隐为之代作。则天春秋高，政事多委易<br /><br />&nbsp;&nbsp;&nbsp;&nbsp;之兄弟。中宗为皇太子，太子男邵王重润及女弟永泰郡主窃言二张专政。易之诉<br /><br />&nbsp;&nbsp;&nbsp;&nbsp;于则天，付太子自鞫问处置，太子并自缢杀之。又御史大夫魏元忠尝奏二张之罪，<br /><br />&nbsp;&nbsp;&nbsp;&nbsp;易之惧不自安，乃诬奏元忠与司礼丞高煸疲骸疤熳永弦樱当挟太子为耐久朋。”<br /><br />&nbsp;&nbsp;&nbsp;&nbsp;则天曰：“汝何以知之？”易之曰：“凤阁舍人张说为证。”翌日，则天召元忠<br /><br />&nbsp;&nbsp;&nbsp;&nbsp;及说廷诘之，皆妄。则天尚以二张之故，逐元忠为高要尉，张说长流钦州。长安<br /><br />&nbsp;&nbsp;&nbsp;&nbsp;二年，易之赃赂事发，为御史台所劾下狱，兄司府少卿昌仪、司礼少卿同休皆贬<br /><br />&nbsp;&nbsp;&nbsp;&nbsp;黜。及则天卧疾长生院，宰臣希得进见，唯易之兄弟侍侧，恐祸变及己，乃引用<br /><br />&nbsp;&nbsp;&nbsp;&nbsp;朋党，阴为之备。人有榜其事于路，左台御史中丞宋Z请按之。则天阳许，寻敕<br /><br />&nbsp;&nbsp;&nbsp;&nbsp;宋Z使幽州按都督屈突仲翔，令司礼卿崔神庆鞫之。神庆希旨雪昌宗兄弟。<br /><br />&nbsp;&nbsp;&nbsp;&nbsp;神龙元年正月，则天病甚。是月二十日，宰臣崔玄ァ⒄偶碇等起羽林兵迎<br /><br />&nbsp;&nbsp;&nbsp;&nbsp;太子，至玄武门，斩关而入，诛易之、昌宗于迎仙院，并枭首于天津桥南。则天<br /><br />&nbsp;&nbsp;&nbsp;&nbsp;逊居上阳宫。易之兄昌期，历岐、汝二州刺史，所在苛猛暴横，是日亦同枭首。<br /><br />&nbsp;&nbsp;&nbsp;&nbsp;朝官房融、崔神庆、崔融、李峤、宋之问、杜审言、沈缙凇⒀殖隐等皆坐二张<br /><br />&nbsp;&nbsp;&nbsp;&nbsp;窜逐，凡数十人。<br /><br />&nbsp;&nbsp;&nbsp;&nbsp;史臣曰：于燕公辅导储皇，高侍中敷陈理行，张北平斥言阴l，皆人所难言<br /><br />&nbsp;&nbsp;&nbsp;&nbsp;者。苟非金玉贞度，松筠挺操，安能蛉酥髦意，献苦口之忠？宜其论道岩廊，<br /><br />&nbsp;&nbsp;&nbsp;&nbsp;克终显盛。古所谓能以义匡主之失，三君有焉。<br /><br />&nbsp;&nbsp;&nbsp;&nbsp;赞曰：猗欤于公，献替两宫。前修克继，嗣德弥隆。高酬药剂，张感宸衷。<br /><br />&nbsp;&nbsp;&nbsp;&nbsp;君臣之义，斯为始终。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2951);">加入书签</a><a
                        href="2950.html">上一页</a>&larr;<a href="index.html">返回列表</a>&rarr;<a
                            href="2952.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2950.html"; var next_page = "2952.html"; var index_page = "index.html"; var sortid = "9"; var article_id = "45"; var chapter_id = "2951"; var articlename = "旧唐书"; var chaptername = " 卷七十八 列传第二十八"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>