<!DOCTYPE html>
<html>
<head>
<meta charset="gbk" />
<title>旧唐书- 卷十 本纪第十-在线阅读-哈西文学网</title>
<meta name="keywords" content="刘d，旧唐书， 卷十 本纪第十全文， 卷十 本纪第十在线阅读 哈西文学网" />
<meta name="description" content="哈西文学网提供刘d的旧唐书  卷十 本纪第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2879.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2879.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 本纪第十</h1>
            <div class="link xb">
                <a href="2878.html">上一页</a>&larr;<a href="index.html">返回列表</a>&rarr;<a
                    href="2880.html">下一页</a></div>			
            <div id="BookText">&nbsp;&nbsp;&nbsp;&nbsp;◎肃宗<br /><br />&nbsp;&nbsp;&nbsp;&nbsp;肃宗文明武德大圣大宣孝皇帝讳亨，玄宗第三子，母曰元献皇后杨氏。景云<br /><br />&nbsp;&nbsp;&nbsp;&nbsp;二年乙亥生。初名嗣升，二岁封陕王，五岁拜安西大都护、河西四镇诸蕃落大使。<br /><br />&nbsp;&nbsp;&nbsp;&nbsp;上仁爱英悟，得之天然；及长，聪敏强记，属辞典丽，耳目之所听览，不复遗忘。<br /><br />&nbsp;&nbsp;&nbsp;&nbsp;开元十五年正月，封忠王，改名浚。五月，领朔方大使、单于大都护。十八<br /><br />&nbsp;&nbsp;&nbsp;&nbsp;年，奚、契丹犯塞，以上为河北道元帅，信安王t为副，帅御史大夫李朝隐、京<br /><br />&nbsp;&nbsp;&nbsp;&nbsp;兆尹裴葡鹊劝俗芄鼙以讨之。仍命百僚设次于光顺门，与上相见。左丞相张说<br /><br />&nbsp;&nbsp;&nbsp;&nbsp;退谓学士孙逖、韦述曰：“尝见太宗写真图，忠王英姿颖发，仪表非常，雅类圣<br /><br />&nbsp;&nbsp;&nbsp;&nbsp;祖，此社稷之福也。”二十年，诸将大破奚、契丹，以上遥统之功，加司徒。二<br /><br />&nbsp;&nbsp;&nbsp;&nbsp;十三年，改名_。二十五年，皇太子瑛得罪。二十六年六月庚子，立上为皇太子，<br /><br />&nbsp;&nbsp;&nbsp;&nbsp;改名绍。后有言事者云：绍与宋太子名同，改今名。初，太子瑛得罪，上召李林<br /><br />&nbsp;&nbsp;&nbsp;&nbsp;甫议立储贰，时寿王瑁母武惠妃方承恩宠，林甫希旨，以瑁对。及立上为太子，<br /><br />&nbsp;&nbsp;&nbsp;&nbsp;林甫惧不利己，乃起韦坚、柳拗狱，上几危者数四。后又杨国忠依倚妃家，恣<br /><br />&nbsp;&nbsp;&nbsp;&nbsp;为亵秽，惧上英武，潜谋不利，为患久之。<br /><br />&nbsp;&nbsp;&nbsp;&nbsp;天宝十三载正月，安禄山来朝，上尝密奏，云禄山有反相。玄宗不听。十四<br /><br />&nbsp;&nbsp;&nbsp;&nbsp;载十一月，禄山果叛，称兵诣阙。十二月丁未，陷东京。辛丑，制太子监国，仍<br /><br />&nbsp;&nbsp;&nbsp;&nbsp;遣上亲总诸军进讨。时禄山以诛杨国忠为名，由是军民切齿于杨氏。国忠惧，乃<br /><br />&nbsp;&nbsp;&nbsp;&nbsp;与贵妃谋间其事，上遂不行。乃召河西节度使哥舒翰为皇太子前锋兵马元帅，令<br /><br />&nbsp;&nbsp;&nbsp;&nbsp;率众二十万守潼关。<br /><br />&nbsp;&nbsp;&nbsp;&nbsp;明年六月，哥舒翰为贼所败，关门不守，国忠讽玄宗幸蜀。丁酉，至马嵬顿，<br /><br />&nbsp;&nbsp;&nbsp;&nbsp;六军不进，请诛杨氏。于是诛国忠，赐贵妃自尽。车驾将发，留上在后宣谕百姓。<br /><br />&nbsp;&nbsp;&nbsp;&nbsp;众泣而言曰：“逆胡背恩，主上播越，臣等生于圣代，世为唐民，愿戮力一心，<br /><br />&nbsp;&nbsp;&nbsp;&nbsp;为国讨贼，请从太子收复长安。”玄宗闻之曰：“此天启也。”乃令高力士与寿<br /><br />&nbsp;&nbsp;&nbsp;&nbsp;王瑁送太子内人及服御等物，留后军厩马从上。令力士口宣曰：“汝好去！百姓<br /><br />&nbsp;&nbsp;&nbsp;&nbsp;属望，慎勿违之。莫以吾为意。且西戎北狄，吾尝厚之，今国步艰难，必得其用，<br /><br />&nbsp;&nbsp;&nbsp;&nbsp;汝其勉之！”上回至渭北，便桥已断，水暴涨，无舟楫；上号令水滨百姓，归者<br /><br />&nbsp;&nbsp;&nbsp;&nbsp;三千余人。渭水可涉，又遇潼关散卒，误以为贼，与之战，士众多伤。乃收其余<br /><br />&nbsp;&nbsp;&nbsp;&nbsp;众北上，军既济，其后皆溺，上喜，以为天之佑。时从上惟广平、建宁二王及四<br /><br />&nbsp;&nbsp;&nbsp;&nbsp;军将士，才二千人。自奉天而北，夕次永寿，百姓遮道献牛酒。有白云起西北，<br /><br />&nbsp;&nbsp;&nbsp;&nbsp;长数丈，如楼阁之状，议者以为天子之气。戊戌，至新平郡。时昼夜奔驰三百余<br /><br />&nbsp;&nbsp;&nbsp;&nbsp;里，士众器械亡失过半，所存之众，不过一旅。己亥，至安定郡，斩新平太守薛<br /><br />&nbsp;&nbsp;&nbsp;&nbsp;羽、保定太守徐，以其弃郡也。庚子，至乌氏驿，彭原太守李遵谒见，率兵士<br /><br />&nbsp;&nbsp;&nbsp;&nbsp;奉迎，仍进衣服粮糗。上至彭原，又募得甲士四百，率私马以助军。辛丑，至平<br /><br />&nbsp;&nbsp;&nbsp;&nbsp;凉郡，L阅监牧公私马，得数万疋，官军益振。时贼据长安，知上治兵河西。三<br /><br />&nbsp;&nbsp;&nbsp;&nbsp;辅百姓皆曰：“吾太子大军即至！”贼望西北尘起，有时奔走。戊申，扶风人康<br /><br />&nbsp;&nbsp;&nbsp;&nbsp;景龙杀贼宣慰使薛总等二百余人，陈仓令薛景仙率众收扶风郡守之。由是关辅豪<br /><br />&nbsp;&nbsp;&nbsp;&nbsp;右皆谋杀贼，贼故不敢侵轶。<br /><br />&nbsp;&nbsp;&nbsp;&nbsp;上在平凉，数日之间未知所适，会朔方留后杜鸿渐、魏少游、崔漪等遣判官<br /><br />&nbsp;&nbsp;&nbsp;&nbsp;李涵奉笺迎上，备陈兵马招集之势，仓储库甲之数，上大悦。鸿渐又发朔方步骑<br /><br />&nbsp;&nbsp;&nbsp;&nbsp;数千人于白草顿奉迎。时河西行军司马裴冕新授御史中丞赴阙，遇上于平凉，亦<br /><br />&nbsp;&nbsp;&nbsp;&nbsp;劝上治兵于灵武以图进取，上然之。上初发平凉，有彩云浮空，白鹤前引，出军<br /><br />&nbsp;&nbsp;&nbsp;&nbsp;之后，有黄龙自上所憩屋腾空而去。上行至丰宁南，见黄河天堑之固，欲整军北<br /><br />&nbsp;&nbsp;&nbsp;&nbsp;渡，以保丰宁，忽大风飞沙，跬步之间，不辨人物，及回军趋灵武，风沙顿止，<br /><br />&nbsp;&nbsp;&nbsp;&nbsp;天地廓清。<br /><br />&nbsp;&nbsp;&nbsp;&nbsp;七月辛酉，上至灵武，时魏少游预备供帐，无不毕备。裴冕、杜鸿渐等从容<br /><br />&nbsp;&nbsp;&nbsp;&nbsp;进曰：“今寇逆乱常，毒流函谷，主上倦勤大位，移幸蜀川。江山阻险，奏请路<br /><br />&nbsp;&nbsp;&nbsp;&nbsp;绝，宗社神器，须有所归。万姓JJ，思崇明圣，天意人事，不可固违。伏愿殿<br /><br />&nbsp;&nbsp;&nbsp;&nbsp;下顺其乐推，以安社稷，王者之大孝也。”上曰：“俟平寇逆，奉迎銮舆，从容<br /><br />&nbsp;&nbsp;&nbsp;&nbsp;储闱，侍膳左右，岂不乐哉！公等何急也？”冕等凡六上笺。辞情激切，上不获<br /><br />&nbsp;&nbsp;&nbsp;&nbsp;已，乃从。是月甲子，上即皇帝位于灵武。礼毕，冕等跪进曰：“自逆贼恁陵，<br /><br />&nbsp;&nbsp;&nbsp;&nbsp;两京失守，圣皇传位陛下，再安区宇，臣稽首上千万岁寿。”群臣舞蹈称万岁。<br /><br />&nbsp;&nbsp;&nbsp;&nbsp;上流涕[欷，感动左右。即日奏其事于上皇。是日，御灵武南门，下制曰：<br /><br />&nbsp;&nbsp;&nbsp;&nbsp;朕闻圣人畏天命，帝者奉天时。知皇灵C命，不敢违而去之；知历数所归，<br /><br />&nbsp;&nbsp;&nbsp;&nbsp;不获已而当之。在昔帝王，靡不由斯而有天下者也。乃者羯胡乱常，京阙失守，<br /><br />&nbsp;&nbsp;&nbsp;&nbsp;天未悔祸，群凶尚扇。圣皇久厌大位，思传眇身，军兴之初，已有成命，予恐不<br /><br />&nbsp;&nbsp;&nbsp;&nbsp;德，罔敢祗承。今群工卿士佥曰：“孝莫大于继德，功莫盛于中兴。”朕所以治<br /><br />&nbsp;&nbsp;&nbsp;&nbsp;兵朔方，将殄寇逆，务以大者，本其孝乎。须安兆庶之心，敬顺群臣之请，乃以<br /><br />&nbsp;&nbsp;&nbsp;&nbsp;七月甲子，即皇帝位于灵武。敬崇徽号，上尊圣皇曰上皇天帝，所司择日昭告上<br /><br />&nbsp;&nbsp;&nbsp;&nbsp;帝。朕以薄德，谬当重位，既展承天之礼，宜覃率士之泽，可大赦天下，改元曰<br /><br />&nbsp;&nbsp;&nbsp;&nbsp;至德。内外文武官九品已上加两阶、赐两转，三品已上赐爵一级。<br /><br />&nbsp;&nbsp;&nbsp;&nbsp;以朔方度支副使、大理司直杜鸿渐为兵部郎中，朔方节度判官崔漪为吏部郎<br /><br />&nbsp;&nbsp;&nbsp;&nbsp;中，并知中书舍人。以御史中丞裴冕为中书侍郎、同中书门下平章事。河西兵马<br /><br />&nbsp;&nbsp;&nbsp;&nbsp;使周匚河西节度使，陇右兵马使彭元晖为陇右节度使，前蒲州刺史吕崇贲为<br /><br />&nbsp;&nbsp;&nbsp;&nbsp;关内节度使兼顺化郡太守。以陈仓县令薛景仙为扶风太守，以陇右节度使郭英V<br /><br />&nbsp;&nbsp;&nbsp;&nbsp;为天水郡太守。改灵武郡为大都督府，上县为望，中县为上。丁卯，逆胡害霍国<br /><br />&nbsp;&nbsp;&nbsp;&nbsp;长公主、永王妃侯莫陈氏、义王妃阎氏、陈王妃韦氏、信王妃任氏、驸马杨F等<br /><br />&nbsp;&nbsp;&nbsp;&nbsp;八十余人于崇仁之街。甲戌，贼党同罗部五千余人自西京出降朔方军。己卯，京<br /><br />&nbsp;&nbsp;&nbsp;&nbsp;兆尹崔光远、长安令苏震等率府县官吏大呼于西市，杀贼数千级，然后来赴行在。<br /><br />&nbsp;&nbsp;&nbsp;&nbsp;诏改扶风为凤翔郡。<br /><br />&nbsp;&nbsp;&nbsp;&nbsp;八月壬午，朔方节度使郭子仪、范阳节度使李光弼破贼于常山郡之嘉山。上<br /><br />&nbsp;&nbsp;&nbsp;&nbsp;以治兵收京城，诏子仪等旋师，子仪、光弼率所统步骑五万至自河北。诏以子仪<br /><br />&nbsp;&nbsp;&nbsp;&nbsp;为兵部尚书，依前灵州大都督府长史；光弼为户部尚书，兼太原尹、北京留守：<br /><br />&nbsp;&nbsp;&nbsp;&nbsp;同中书门下平章事。回纥、吐蕃遣使继至，请和亲，愿助国讨贼，皆宴赐遣之。<br /><br />&nbsp;&nbsp;&nbsp;&nbsp;是日，上皇至成都，大赦。癸巳，上所奉表始达成都。丁酉，上皇逊位称诰，遣<br /><br />&nbsp;&nbsp;&nbsp;&nbsp;左相韦见素、文部尚书房g、门下侍郎崔涣等奉册书赴灵武。<br /><br />&nbsp;&nbsp;&nbsp;&nbsp;九月戊辰，上南幸彭原郡。封故王守礼男承u为敦煌王，令使回纥和亲，<br /><br />&nbsp;&nbsp;&nbsp;&nbsp;册回纥可汗女为毗伽公主，仍令仆固怀恩送承u至回纥部。内官边令诚背上皇投<br /><br />&nbsp;&nbsp;&nbsp;&nbsp;贼，至是复来见，上命斩之。丙子，至顺化郡，韦见素、房g、崔涣等自蜀郡赉<br /><br />&nbsp;&nbsp;&nbsp;&nbsp;上册书及传国宝等至。己卯，斩潼关败将李承光于纛下。<br /><br />&nbsp;&nbsp;&nbsp;&nbsp;十月辛巳朔，日有蚀之，既。癸未，彭原郡以军兴用度不足，权卖官爵及度<br /><br />&nbsp;&nbsp;&nbsp;&nbsp;僧尼。上素知房g名，至是g请为兵马元帅收复两京，许之，仍令兵部尚书王思<br /><br />&nbsp;&nbsp;&nbsp;&nbsp;礼为副。分兵为三军，杨希文、刘贵哲、李光进等各将一军，其众五万。辛丑，<br /><br />&nbsp;&nbsp;&nbsp;&nbsp;g与贼将安守忠战于陈涛斜，官军败绩，杨希文、刘贵哲等降于贼，g亦奔还。<br /><br />&nbsp;&nbsp;&nbsp;&nbsp;平原太守颜真卿以食尽援绝，弃城渡河，于是河北郡县尽陷于贼。十一月辛亥，<br /><br />&nbsp;&nbsp;&nbsp;&nbsp;河西地震有声，圮裂庐舍，张掖、酒泉尤甚。戊子，回纥引军来赴难，与郭子仪<br /><br />&nbsp;&nbsp;&nbsp;&nbsp;同破贼党同罗部三千余众于河上。诏宰相崔涣巡抚江南，补授官吏。<br /><br />&nbsp;&nbsp;&nbsp;&nbsp;十二月戊子，以王思礼为关内节度。彭原郡百姓给复二载，郡同六雄，县升<br /><br />&nbsp;&nbsp;&nbsp;&nbsp;紧、望。以秦州都督郭英V为凤翔太守，谏议大夫高适为广陵长史、淮南节度兼<br /><br />&nbsp;&nbsp;&nbsp;&nbsp;采访使。贼将阿史那承庆攻陷颍川郡，执太守薛愿、长史庞坚。甲辰，江陵大都<br /><br />&nbsp;&nbsp;&nbsp;&nbsp;督府永王U擅领舟师下广陵。<br /><br />&nbsp;&nbsp;&nbsp;&nbsp;二载春正月庚戌朔，上在彭原受朝贺。是日通表入蜀贺上皇。上皇在蜀，每<br /><br />&nbsp;&nbsp;&nbsp;&nbsp;得上表疏，讯其使者，知上涕恋晨省，乃下诰曰：“至和育物，大孝安亲，古之<br /><br />&nbsp;&nbsp;&nbsp;&nbsp;哲王，必由斯道。朕往在春宫，尝事先后，问安靡阙，视膳无违。及同气天伦，<br /><br />&nbsp;&nbsp;&nbsp;&nbsp;联华棣萼，居尝共被，食必分甘。今皇帝奉而行之，未尝失坠，每有衔命而来，<br /><br />&nbsp;&nbsp;&nbsp;&nbsp;戒途将发，必肃恭拜跪，涕泗涟，左右侍臣，罔不感动。间者抱戴、赤雀、白<br /><br />&nbsp;&nbsp;&nbsp;&nbsp;狼之瑞，接武荐臻，此皆皇帝圣敬之符，孝友之感也。故能诞敷德教，横于四海，<br /><br />&nbsp;&nbsp;&nbsp;&nbsp;信可以光宅寰宇，永绥黎元者哉！其天下有至孝友悌行著乡闾堪旌表者，郡县长<br /><br />&nbsp;&nbsp;&nbsp;&nbsp;官采听闻奏，庶孝子顺孙沐于玄化也。”甲寅，以襄阳太守李`为蜀郡长史、<br /><br />&nbsp;&nbsp;&nbsp;&nbsp;剑南节度使，将作少监魏仲犀为襄阳、山南道节度使，永王傅刘汇为丹阳太守兼<br /><br />&nbsp;&nbsp;&nbsp;&nbsp;防御使。以宪部尚书李麟同中书门下平章事。上皇遣平章事崔圆奉诰赴彭原。乙<br /><br />&nbsp;&nbsp;&nbsp;&nbsp;卯，逆胡安禄山为其子庆绪所杀。辛酉，于江宁县置金陵郡，仍置军，分人以镇<br /><br />&nbsp;&nbsp;&nbsp;&nbsp;之。甲子，幸保定郡。丙寅，武威郡九姓商胡安门物等叛，杀节度使周兀判<br /><br />&nbsp;&nbsp;&nbsp;&nbsp;官崔称率众讨平之。是日，蜀郡健儿贾秀等五千人谋逆，上皇御蜀郡南楼，将军<br /><br />&nbsp;&nbsp;&nbsp;&nbsp;席元庆等讨平之。<br /><br />&nbsp;&nbsp;&nbsp;&nbsp;二月戊子，幸凤翔郡。文城太守武威郡九姓齐庄破贼五千余众。上议大举收<br /><br />&nbsp;&nbsp;&nbsp;&nbsp;复两京，尽括公私马以助军。给事中李笔鹪啤拔蘼怼保大夫崔光远劾之，贬<br /><br />&nbsp;&nbsp;&nbsp;&nbsp;江华太守。节度使李光弼大破贼将蔡希德之众于城下，斩虏七万，军资器杖称是。<br /><br />&nbsp;&nbsp;&nbsp;&nbsp;朔方节度使郭子仪大破贼将崔乾v于潼关，收河东郡。永王U兵败，奔于岭外，<br /><br />&nbsp;&nbsp;&nbsp;&nbsp;至大庾岭，为洪州刺史皇甫晁杀。三月癸亥，河西自去冬地震，至是方止。<br /><br />&nbsp;&nbsp;&nbsp;&nbsp;辛酉，以左相韦见素、平章事裴冕为左右仆射，并罢知政事。以前宪部尚书致仕<br /><br />&nbsp;&nbsp;&nbsp;&nbsp;苗晋卿为左相。吐蕃遣使和亲，遣给事中南巨川报命。癸亥大雨，至癸酉不止，<br /><br />&nbsp;&nbsp;&nbsp;&nbsp;诏疏理刑狱，甲戌方止。夏四月戊寅朔，以郭子仪为司空，兼副元帅，统诸节度；<br /><br />&nbsp;&nbsp;&nbsp;&nbsp;李光弼为司徒。乙酉，太史奏岁星、太白、荧惑集于东井。<br /><br />&nbsp;&nbsp;&nbsp;&nbsp;五月癸丑，郭子仪与贼将安守忠战于清渠，官军败绩，子仪退保武功。丁巳，<br /><br />&nbsp;&nbsp;&nbsp;&nbsp;房g为太子少师，罢知政事。以谏议大夫张镐为中书侍郎、同中书门下平章事。<br /><br />&nbsp;&nbsp;&nbsp;&nbsp;以武部侍郎杜鸿渐为河西节度。庚申，诰追赠故妃杨氏为元献皇太后，上母也。<br /><br />&nbsp;&nbsp;&nbsp;&nbsp;甲子，郭子仪以失律让司空，许之。七月庚戌夜，蜀郡军人郭千仞谋逆，上皇御<br /><br />&nbsp;&nbsp;&nbsp;&nbsp;玄英楼，节度使李`讨平之。丁巳，贼将安武臣陷陕郡，民无遗类。八月甲申，<br /><br />&nbsp;&nbsp;&nbsp;&nbsp;以黄门侍郎崔涣为余杭太守、江东采访防御使。己丑，以平章事张镐兼河南节度、<br /><br />&nbsp;&nbsp;&nbsp;&nbsp;采访处置等使。灵昌太守许叔冀为贼所攻，援兵不至，拔众投睢阳郡。癸巳，大<br /><br />&nbsp;&nbsp;&nbsp;&nbsp;阅诸军，上御城楼以观之。丁酉，改雍县为凤翔县，陈仓为宝鸡县。闰八月辛未，<br /><br />&nbsp;&nbsp;&nbsp;&nbsp;贼将遽寇凤翔，崔光远行军司马王伯伦、判官李椿率众捍贼。贼退，乘胜至中渭<br /><br />&nbsp;&nbsp;&nbsp;&nbsp;桥，杀贼守桥众千人，追击入苑中。时贼大军屯武功，闻之烧营而去。伯伦与贼<br /><br />&nbsp;&nbsp;&nbsp;&nbsp;血战而死，李椿力穷被执，然自是贼不敢西侵。<br /><br />&nbsp;&nbsp;&nbsp;&nbsp;九月丁丑，上党节度使程千里与贼挑战，为贼将蔡希德所擒。敦煌王承u<br /><br />&nbsp;&nbsp;&nbsp;&nbsp;自回纥使还，拜宗正卿；纳回纥公主为妃，回纥封为叶护，持四节，与回纥叶护<br /><br />&nbsp;&nbsp;&nbsp;&nbsp;太子率兵四千助国讨贼。叶护入见，宴赐加等。丁亥，元帅广平王统朔方、安西、<br /><br />&nbsp;&nbsp;&nbsp;&nbsp;回纥、南蛮、大食之众二十万，东向讨贼。壬寅，与贼将安守忠、李归仁等战于<br /><br />&nbsp;&nbsp;&nbsp;&nbsp;香积寺西北，贼军大败，斩首六万级，贼帅张通儒弃京城东走。癸卯，广平王收<br /><br />&nbsp;&nbsp;&nbsp;&nbsp;西京。甲辰，捷书至行在，百僚称贺，即日告捷于蜀。上皇遣裴冕入京，启告郊<br /><br />&nbsp;&nbsp;&nbsp;&nbsp;庙社稷。冬十月乙巳朔，以崔光远为京兆尹。诏曰：“缘京城初收，要安百姓，<br /><br />&nbsp;&nbsp;&nbsp;&nbsp;又洒扫宫阙，奉迎上皇。以今月十九日还京，应缘供顿，务从减省。”吐蕃寇陷<br /><br />&nbsp;&nbsp;&nbsp;&nbsp;西平郡。癸丑，贼将尹子奇陷睢阳，害张巡、姚、许远。贼自香积之败，悉众<br /><br />&nbsp;&nbsp;&nbsp;&nbsp;保陕郡，广平王统郭子仪等进攻，与贼战于陕西之新店，贼众大败，斩首十万级，<br /><br />&nbsp;&nbsp;&nbsp;&nbsp;横尸三十里。庚申，安庆绪与其党奔河北。壬戌，广平王入东京，陈兵天津桥南，<br /><br />&nbsp;&nbsp;&nbsp;&nbsp;士庶欢呼路侧。陷贼官伪署侍中陈希烈、中书令张等三百余人素服待罪。癸亥，<br /><br />&nbsp;&nbsp;&nbsp;&nbsp;上自凤翔还京，仍遣太子太师韦见素入蜀迎上皇，凤翔郡给复五载。丙寅，至望<br /><br />&nbsp;&nbsp;&nbsp;&nbsp;贤宫，得东京捷书至，上大喜。丁卯，入长安。士庶涕泣拜忭曰：“不图复见吾<br /><br />&nbsp;&nbsp;&nbsp;&nbsp;君！”上亦为之感恻。九庙为贼所焚，上素服哭于庙三日，入居大明宫。是日，<br /><br />&nbsp;&nbsp;&nbsp;&nbsp;上皇发蜀郡。己巳，文武胁从官免冠徒跣，朝堂待罪，禁之府狱，命中丞崔器劾<br /><br />&nbsp;&nbsp;&nbsp;&nbsp;之。回纥叶护自东京还，宴之于宣政殿，便辞还蕃。乃封叶护为忠义王，约每年<br /><br />&nbsp;&nbsp;&nbsp;&nbsp;送绢二万疋，至朔方王便交授。<br /><br />&nbsp;&nbsp;&nbsp;&nbsp;十一月壬申朔，上御丹凤楼，下制曰：“我国家出震乘乾，立极开统。讴歌<br /><br />&nbsp;&nbsp;&nbsp;&nbsp;历数，启圣千龄；文物声名，握图六叶。安禄山夷羯贱类，粗立边功，遂肆凶残，<br /><br />&nbsp;&nbsp;&nbsp;&nbsp;变起仓卒，而毒流四海，涂炭万灵。朕兴言痛愤，提戈问罪，灵武聚一旅之众，<br /><br />&nbsp;&nbsp;&nbsp;&nbsp;至凤翔合百万之师，亲总元戎，扫清群孽。广平王m受委元帅，能振天声；郭子<br /><br />&nbsp;&nbsp;&nbsp;&nbsp;仪决胜无前，克成大业。兼回纥叶护、云南子弟、诸蕃兵马，力战平凶，势若摧<br /><br />&nbsp;&nbsp;&nbsp;&nbsp;枯，易同破竹。朕早承圣训，尝读礼经，义切奉先，恐不克荷。今复宗庙于函洛，<br /><br />&nbsp;&nbsp;&nbsp;&nbsp;迎上皇于巴蜀；导銮舆而反正，朝寝门而问安；寰宇载宁，朕愿毕矣。且复人将<br /><br />&nbsp;&nbsp;&nbsp;&nbsp;有主，敬当天地之心；兴岂在予，实凭社稷之v。今两京无虞，三灵通庆，可以<br /><br />&nbsp;&nbsp;&nbsp;&nbsp;昭事，宜在覃恩，待上皇到日，当取处分。”是时河南、河东诸郡县皆平。宫省<br /><br />&nbsp;&nbsp;&nbsp;&nbsp;门带“安”字者改之。伪御史大夫严庄来降。新成九庙神主，上亲告享。<br /><br />&nbsp;&nbsp;&nbsp;&nbsp;十二月丙午，上皇至自蜀，上至望贤宫奉迎。上皇御宫南楼，上望楼辟易，<br /><br />&nbsp;&nbsp;&nbsp;&nbsp;下马趋进楼前，再拜蹈舞称庆。上皇下楼，上匍匐捧上皇足，涕泗呜咽，不能自<br /><br />&nbsp;&nbsp;&nbsp;&nbsp;胜。遂扶侍上皇御殿，亲自进食；自御马以进，上皇上马，又躬揽辔而行，止之<br /><br />&nbsp;&nbsp;&nbsp;&nbsp;后退。上皇曰：“吾享国长久，吾不知贵，见吾子为天子，吾知贵矣。”上乘马<br /><br />&nbsp;&nbsp;&nbsp;&nbsp;前导，自开远门至丹凤门，旗帜烛天，彩棚夹道。士庶舞忭路侧，皆曰：“不图<br /><br />&nbsp;&nbsp;&nbsp;&nbsp;今日再见二圣！”百僚班于含元殿庭，上皇御殿，左相苗晋卿率百辟称贺，人人<br /><br />&nbsp;&nbsp;&nbsp;&nbsp;无不感咽。礼毕，上皇诣长乐殿谒九庙神主，即日幸兴庆宫。上请归东宫，上皇<br /><br />&nbsp;&nbsp;&nbsp;&nbsp;遣高力士再三尉譬而止。受贼伪署左相陈希烈、达奚等二百余人并禁于杨国忠<br /><br />&nbsp;&nbsp;&nbsp;&nbsp;宅鞫问。甲寅，以左相苗晋卿为中书侍郎、同中书门下平章事。十二月戊午朔，<br /><br />&nbsp;&nbsp;&nbsp;&nbsp;上御丹凤门，下制大赦。蜀郡灵武元从功臣太子太师、豳国公韦见素，内侍、齐<br /><br />&nbsp;&nbsp;&nbsp;&nbsp;国公高力士，右龙武大将军陈玄礼，各加实封三百户。田长文、张崇俊、杜休祥<br /><br />&nbsp;&nbsp;&nbsp;&nbsp;各加二百户。右仆射裴冕冀国公，殿中监李辅国成国公，宗正卿李遵郑国公，兼<br /><br />&nbsp;&nbsp;&nbsp;&nbsp;进封邑。广平王m封楚王，加实封二千户。左仆射、朔方节度郭子仪加司徒，进<br /><br />&nbsp;&nbsp;&nbsp;&nbsp;封代国公，实封一千户。兵马使仆固怀恩封丰国公，右金吾将军李嗣业封虢国公，<br /><br />&nbsp;&nbsp;&nbsp;&nbsp;司徒兼太原尹李光弼蓟国公，关内节度王思礼霍国公，淮南节度来颍国公，南<br /><br />&nbsp;&nbsp;&nbsp;&nbsp;阳太守鲁炅岐国公，仍并加实封。京兆尹崔光远邺国公，开府李光进范阳郡公，<br /><br />&nbsp;&nbsp;&nbsp;&nbsp;左相苗晋卿为侍中、封韩国公，宪部尚书、平章事李麟褒国公，中书侍郎崔圆为<br /><br />&nbsp;&nbsp;&nbsp;&nbsp;中书令、赵国公，中书侍郎张镐南阳县公。近日所改百司额及郡名官名，一依故<br /><br />&nbsp;&nbsp;&nbsp;&nbsp;事。改蜀郡为南京，凤翔府为西京，西京改为中京，蜀郡改为成都府。凤翔府官<br /><br />&nbsp;&nbsp;&nbsp;&nbsp;僚并同三京名号。其李~、卢弈、颜杲卿、袁履谦、许远、张巡、张介然、蒋<br /><br />&nbsp;&nbsp;&nbsp;&nbsp;清、庞坚等即与追赠，访其子孙，厚其官爵。文武三品已上赐爵一级，四品已下<br /><br />&nbsp;&nbsp;&nbsp;&nbsp;加一阶。赐T五日。进封南阳王系为赵王，新城王仅为彭王，颍川王n为兖王。<br /><br />&nbsp;&nbsp;&nbsp;&nbsp;第七男K为泾王，第九男Z封襄王，第十男苑庑送酰第十一男封杞<br /><br />&nbsp;&nbsp;&nbsp;&nbsp;王，第十二男侗封定王。甲子，上皇御宣政殿，授上传国玺，上于殿下涕泣而受<br /><br />&nbsp;&nbsp;&nbsp;&nbsp;之。己丑，贼将伪范阳节度使史思明以其兵众八万之籍，与伪河东节度使高秀岩<br /><br />&nbsp;&nbsp;&nbsp;&nbsp;并表送降。庚午，制：“人臣之节，有死无二；为国之体，叛而必诛。况乎委质<br /><br />&nbsp;&nbsp;&nbsp;&nbsp;贼廷，宴安逆命，耽受宠禄，淹延岁时，不顾思义，助其效用，此其可宥，法将<br /><br />&nbsp;&nbsp;&nbsp;&nbsp;何施？达奚等或受任台辅，位极人臣；或累叶宠荣，姻联戚里；或历践台阁，<br /><br />&nbsp;&nbsp;&nbsp;&nbsp;或职通中外。夫以犬马微贱之畜，犹知恋主；龟蛇蠢动之类，皆能报恩。岂曰人<br /><br />&nbsp;&nbsp;&nbsp;&nbsp;臣，曾无感激？自逆胡作乱，倾覆邦家，凡在黎元，皆含怨愤，杀身殉国者，不<br /><br />&nbsp;&nbsp;&nbsp;&nbsp;可胜数。此等黔首，犹不背国恩。受任于枭獍之间，咨谋于豺虺之辈，静言此情，<br /><br />&nbsp;&nbsp;&nbsp;&nbsp;何可放宥。达奚等一十八人，并宜处斩；陈希烈等七人，并赐自尽；前大理卿<br /><br />&nbsp;&nbsp;&nbsp;&nbsp;张均特宜免死，配流合浦郡。”是日斩达奚等于子城西南隅独柳树，仍集百僚<br /><br />&nbsp;&nbsp;&nbsp;&nbsp;往观之。<br /><br />&nbsp;&nbsp;&nbsp;&nbsp;三载正月甲戌朔。戊寅，上皇御宣政殿，册皇帝尊号曰光天文武大圣孝感皇<br /><br />&nbsp;&nbsp;&nbsp;&nbsp;帝。上以徽号中有“大圣”二字，上表固让，不允。乙酉，敕：“因乱所失库物，<br /><br />&nbsp;&nbsp;&nbsp;&nbsp;先差使搜检，如闻下吏因便扰人，其搜检使一切并停，务令安辑。”内出宫女三<br /><br />&nbsp;&nbsp;&nbsp;&nbsp;千人。庚寅，大阅诸军于含元殿庭，上御栖鸾阁观之。庚子，册良娣张氏为淑妃。<br /><br />&nbsp;&nbsp;&nbsp;&nbsp;二月癸卯朔，贼将伪淄青节度能元皓以其地请降，用为河北招讨使，并其子<br /><br />&nbsp;&nbsp;&nbsp;&nbsp;昱并授官爵。乙巳，上御兴庆宫，奉册上皇徽号曰太上至道圣皇大帝。丁未，御<br /><br />&nbsp;&nbsp;&nbsp;&nbsp;明凤门，大赦天下，改至德三载为乾元元年。成都、灵武扈从功臣三品已上与一<br /><br />&nbsp;&nbsp;&nbsp;&nbsp;子官，五品已下与一子出身，六品已下量与改转。死王事、陷贼不受伪命而死者，<br /><br />&nbsp;&nbsp;&nbsp;&nbsp;并与追赠。陷贼官先推鞫者，例减罪一等。今后医卜入仕者，同明法例处分。三<br /><br />&nbsp;&nbsp;&nbsp;&nbsp;月癸酉朔。甲戌，元帅楚王m改封成王。乙亥，山南东道、河南、淮南、江南皆<br /><br />&nbsp;&nbsp;&nbsp;&nbsp;置节度使。辛卯，以岁饥，禁酤酒，麦熟之后，任依常式。太史监为司天台，取<br /><br />&nbsp;&nbsp;&nbsp;&nbsp;承宁坊张守宅置，仍补官员六十人。夏四月癸卯，以太子少师、嗣虢王巨为东<br /><br />&nbsp;&nbsp;&nbsp;&nbsp;京留守、河南尹，充京畿采访处置使。己酉，册淑妃张氏为皇后。辛亥，九庙成，<br /><br />&nbsp;&nbsp;&nbsp;&nbsp;备法驾自长安殿迎九庙神主入新庙。甲寅，上亲享九庙，遂有事于圆丘，即日还<br /><br />&nbsp;&nbsp;&nbsp;&nbsp;宫。翌日，御明凤门，大赦天下。戊辰，上进炼石英金灶于兴庆宫。五月壬申朔，<br /><br />&nbsp;&nbsp;&nbsp;&nbsp;回纥、黑衣大食各遣使朝贡，至阁门争长，诏其使各从左右门入。壬午，诏：<br /><br />&nbsp;&nbsp;&nbsp;&nbsp;“近缘狂寇乱常，诸道分置节度，盖总管内征发、文牒往来，仍加采访，转滋烦<br /><br />&nbsp;&nbsp;&nbsp;&nbsp;扰。其诸道先置采访、黜陟二使宜停。”癸未夜，月掩心前星。戊子，以河南节<br /><br />&nbsp;&nbsp;&nbsp;&nbsp;度、中书侍郎、平章事张镐为荆州大都督府长史、本州防御使，以礼部尚书崔光<br /><br />&nbsp;&nbsp;&nbsp;&nbsp;远为河南节度。庚寅，立成王m为皇太子。以荆州长史季广琛赴河南行营会计讨<br /><br />&nbsp;&nbsp;&nbsp;&nbsp;贼于河北。已未，中书令崔圆为太子少师，刑部尚书、同平章事李麟为太子少傅，<br /><br />&nbsp;&nbsp;&nbsp;&nbsp;并罢知政事。以太常少卿、知礼仪事王_为中书侍郎、同中书门下平章事。丙申，<br /><br />&nbsp;&nbsp;&nbsp;&nbsp;敦煌王承u薨。<br /><br />&nbsp;&nbsp;&nbsp;&nbsp;六月辛丑朔，吐火罗、康国遣使朝贡。己酉，初置太一神坛于圆丘东。是日，<br /><br />&nbsp;&nbsp;&nbsp;&nbsp;命宰相王_摄行祠事。癸丑夜，月入南斗魁。戊午，诏：“三司所推劾受贼伪官<br /><br />&nbsp;&nbsp;&nbsp;&nbsp;等，恩泽频加，科条递减，原其事状，稍近平人，所推问者，并宜释放。”秋七<br /><br />&nbsp;&nbsp;&nbsp;&nbsp;月辛未朔，吐火罗叶护乌利多并九国首领来朝，助国讨贼，上令赴朔方行营。丙<br /><br />&nbsp;&nbsp;&nbsp;&nbsp;戌，初铸新钱，文曰“乾元重宝”，用一当十，与开元通宝同行用。丁亥，制上<br /><br />&nbsp;&nbsp;&nbsp;&nbsp;第二女宁国公主出降回纥英武威远毗伽可汗。<br /><br />&nbsp;&nbsp;&nbsp;&nbsp;八月壬寅，以青徐等五州节度使季广琛兼许州刺史，河南节度使崔光远兼汴<br /><br />&nbsp;&nbsp;&nbsp;&nbsp;州刺史。以青州刺史许叔冀兼滑州刺史，充青滑六州节度使。甲辰，上皇诞节，<br /><br />&nbsp;&nbsp;&nbsp;&nbsp;上皇宴百官于金明门楼。朔方节度使郭子仪、河东节度使李光弼、关内节度使王<br /><br />&nbsp;&nbsp;&nbsp;&nbsp;思礼来朝，加子仪中书令，光弼侍中，思礼兵部尚书，馀如故。<br /><br />&nbsp;&nbsp;&nbsp;&nbsp;九月庚午朔，右羽林大将军赵为蒲州刺史、蒲同虢三州节度使，贝州刺史<br /><br />&nbsp;&nbsp;&nbsp;&nbsp;能元皓为齐州刺史、齐兖郓等州防御使。庚寅，大举讨安庆绪于相州。命朔方节<br /><br />&nbsp;&nbsp;&nbsp;&nbsp;度郭子仪、河东节度李光弼、关内潞州节度使王思礼、淮西襄阳节度鲁炅、兴平<br /><br />&nbsp;&nbsp;&nbsp;&nbsp;节度李奂、滑濮节度许叔冀、平卢兵马使董秦、北庭行营节度使李嗣业、郑蔡节<br /><br />&nbsp;&nbsp;&nbsp;&nbsp;度使季广琛等九节度之师，步骑二十万，以开府鱼朝恩为观军容使。癸巳，广州<br /><br />&nbsp;&nbsp;&nbsp;&nbsp;奏大食国、波斯国兵众攻城，刺史韦利见弃城而遁。十月乙未，以凤翔尹李齐物<br /><br />&nbsp;&nbsp;&nbsp;&nbsp;为刑部尚书，以濮州刺史张方须为广州都督、五府节度使。郭子仪奏破贼十万于<br /><br />&nbsp;&nbsp;&nbsp;&nbsp;卫州，获安庆绪弟庆和，进收卫州。甲寅，上皇幸华清宫，上送于灞上。许叔冀<br /><br />&nbsp;&nbsp;&nbsp;&nbsp;奏：“卫州妇人侯四娘、滑州妇人唐四娘、某州妇人王二娘相与歃血，请赴行营<br /><br />&nbsp;&nbsp;&nbsp;&nbsp;讨贼。”皆补果毅。壬申，王思礼破贼二万于相州。<br /><br />&nbsp;&nbsp;&nbsp;&nbsp;十一月丁丑，郭子仪收魏州，得伪署刺史萧华于州狱，诏复以华为刺史。是<br /><br />&nbsp;&nbsp;&nbsp;&nbsp;日，上皇至自华清宫，上迎于灞上。上自控上皇马辔百余步，诰止之，乃已。十<br /><br />&nbsp;&nbsp;&nbsp;&nbsp;二月癸卯，以河南节度崔光远为魏州刺史，遣萧华赴相州行营。甲辰，以升州刺<br /><br />&nbsp;&nbsp;&nbsp;&nbsp;史韦黄裳为苏州刺史、浙西节度使。庚戌，以户部尚书李`充淮南、浙西观察<br /><br />&nbsp;&nbsp;&nbsp;&nbsp;使、处置节度使。丙寅，立春，上御宣政殿，读时令，常参官五品已上升殿序坐<br /><br />&nbsp;&nbsp;&nbsp;&nbsp;而听之。时王师围相州，庆绪食尽，求于史思明，率众来援。丁卯，思明复陷魏<br /><br />&nbsp;&nbsp;&nbsp;&nbsp;州，刺史崔光远出奔。<br /><br />&nbsp;&nbsp;&nbsp;&nbsp;二年春正月己巳朔，上御含元殿，受尊号曰乾元大圣光天文武孝感皇帝。是<br /><br />&nbsp;&nbsp;&nbsp;&nbsp;日，史思明自称燕王于魏州，c立年号。丁丑，上亲祀九宫贵神，斋宿于坛所。<br /><br />&nbsp;&nbsp;&nbsp;&nbsp;戊寅，有事于籍田，上行九推，礼官奏太过，上曰：“朕劝农率下，所恨不终千<br /><br />&nbsp;&nbsp;&nbsp;&nbsp;亩耳。”癸未夜，月掩岁星。乙丑，以御史中丞崔寓都统浙江、淮南节度处置使。<br /><br />&nbsp;&nbsp;&nbsp;&nbsp;丙申，开府仪同三司、卫尉卿、怀州北庭行营节度使、虢国公李嗣业卒于相州行<br /><br />&nbsp;&nbsp;&nbsp;&nbsp;营。庚子，以太子少师崔圆充东京留守，判尚书省事。<br /><br />&nbsp;&nbsp;&nbsp;&nbsp;二月壬子望，月蚀既。百官请加皇后张氏尊号曰“翊圣”，上以月蚀阴德不<br /><br />&nbsp;&nbsp;&nbsp;&nbsp;修而止。贬东京留守、嗣虢王巨以遂州刺史，苛政也。丙辰，月犯心大星。壬戌，<br /><br />&nbsp;&nbsp;&nbsp;&nbsp;遣侍中苗晋卿、王_分录囚徒。三月丁卯朔。己巳，皇后祀先蚕于苑中。壬申，<br /><br />&nbsp;&nbsp;&nbsp;&nbsp;相州行营郭子仪等与贼史思明战，王师不利，九节度兵溃，子仪断河阳桥，以余<br /><br />&nbsp;&nbsp;&nbsp;&nbsp;众保东京。辛卯，以卫尉卿荔非元礼为怀州刺史，权镇西、北庭行营节度使；以<br /><br />&nbsp;&nbsp;&nbsp;&nbsp;滑州刺史许叔冀充滑、汴、曹、宋等州节度使；以郓州刺史尚衡为徐州刺史，充<br /><br />&nbsp;&nbsp;&nbsp;&nbsp;亳、颍等州节度使。甲午，以兵部侍郎吕N同中书门下平章事，以太子宾客薛景<br /><br />&nbsp;&nbsp;&nbsp;&nbsp;仙为凤翔尹、本府防御使。乙未，侍中苗晋卿为太子太傅，平章事王_为刑部尚<br /><br />&nbsp;&nbsp;&nbsp;&nbsp;书，并罢知政事。以京兆尹李岘为吏部尚书，礼部侍郎李揆为中书侍郎，与户部<br /><br />&nbsp;&nbsp;&nbsp;&nbsp;侍郎第五琦等并同中书门下平章事。丙申，以郭子仪为东畿、山南东、河南等道<br /><br />&nbsp;&nbsp;&nbsp;&nbsp;节度、防御兵马元帅，权东京留守，判尚书省事。以河西节度副使来为陕州刺<br /><br />&nbsp;&nbsp;&nbsp;&nbsp;史，充虢华节度、潼关防御团练等使。四月丁酉朔，王思礼奏于潞城县东直千岭<br /><br />&nbsp;&nbsp;&nbsp;&nbsp;破贼万人。壬寅，诏以寇孽未平，务怀洲冢“自今以后，朕常膳及服御等物，<br /><br />&nbsp;&nbsp;&nbsp;&nbsp;并从节减，诸作坊造坊并停”。“比缘军国务殷，或宣口敕处分。今后非正宣，<br /><br />&nbsp;&nbsp;&nbsp;&nbsp;并不得行用，中外诸务，各归有司。英武军及六军诸使，比因论竟便行追摄。今<br /><br />&nbsp;&nbsp;&nbsp;&nbsp;后须经台府，如处断不平，具状闻奏。自文武五品已上正官各举贤良方正、直言<br /><br />&nbsp;&nbsp;&nbsp;&nbsp;极谏一人，任自封进。两省官十日一上封事。御史台欲弹事，不须进状，仍服豸<br /><br />&nbsp;&nbsp;&nbsp;&nbsp;冠。残妖未殄，国步犹难，共体至公，以康庶政。朕推诚御物，与众共之，思与<br /><br />&nbsp;&nbsp;&nbsp;&nbsp;苍生，臻夫至道。宣示中外，知朕意焉。”甲辰，以邓州刺史鲁炅为郑州刺史，<br /><br />&nbsp;&nbsp;&nbsp;&nbsp;充陈、郑、颍、亳节度使；以徐州刺史尚衡为青州刺史，充青、淄、密、登、莱、<br /><br />&nbsp;&nbsp;&nbsp;&nbsp;沂、海等州节度使；以商州刺史、兴平军节度李奂兼豫、许、汝等州节度使。乙<br /><br />&nbsp;&nbsp;&nbsp;&nbsp;巳，第五琦依旧判度支、租庸等使。史思明c号于魏州。贬季广琛宣州刺史。崔<br /><br />&nbsp;&nbsp;&nbsp;&nbsp;光远为太子少保。癸亥，以久旱徙市，雩祈雨。五月辛巳，贬宰相李岘蜀州刺史。<br /><br />&nbsp;&nbsp;&nbsp;&nbsp;丁亥，上御宣政殿试文经邦国等四科举人。乃以汝州刺史刘展为滑州刺史，以平<br /><br />&nbsp;&nbsp;&nbsp;&nbsp;卢军节度都知兵马使董秦为濮州刺史。六月乙未朔，以右仆射裴冕为御史大夫、<br /><br />&nbsp;&nbsp;&nbsp;&nbsp;成都尹，持节充剑南节度副大使、本道观察使；以州刺史房g为太子宾客；以<br /><br />&nbsp;&nbsp;&nbsp;&nbsp;饶州刺史颜真卿为升州刺史，充浙江西道节度使。己巳，以明州刺史吕延之为越<br /><br />&nbsp;&nbsp;&nbsp;&nbsp;州刺史，充浙江东道节度使；以右羽林大将军彭元曜为郑州刺史，充陈、郑、申、<br /><br />&nbsp;&nbsp;&nbsp;&nbsp;光、寿等州节度使。秋七月乙丑朔，以礼部尚书韦陟充东京留守。太子少傅、兖<br /><br />&nbsp;&nbsp;&nbsp;&nbsp;国公李麟卒。辛巳，制以赵王系为天下兵马元帅，司空兼侍中李光弼为副。丁亥，<br /><br />&nbsp;&nbsp;&nbsp;&nbsp;以兵部尚书、潞州大都督府长史、潞沁节度、霍国公王思礼兼太原尹，充北京留<br /><br />&nbsp;&nbsp;&nbsp;&nbsp;守、河东节度副大使。刑部尚书王_为蒲州刺史，充蒲、同、绛三州节度使。八<br /><br />&nbsp;&nbsp;&nbsp;&nbsp;月乙亥，襄州偏将康楚元逐刺史王政，据城自守。丙辰，宁国公主自回纥还宫。<br /><br />&nbsp;&nbsp;&nbsp;&nbsp;副元帅李光弼兼幽州大都督府长史、河北节度等使。九月甲午，襄州贼张嘉延袭<br /><br />&nbsp;&nbsp;&nbsp;&nbsp;破荆州，澧、朗、复、郢、硖、归等州官吏皆弃城奔窜。戊辰，新铸大钱，文如<br /><br />&nbsp;&nbsp;&nbsp;&nbsp;乾元重宝，而重其轮，用一当五十，以二十二斤成贯。丁亥，以太子少保崔光远<br /><br />&nbsp;&nbsp;&nbsp;&nbsp;充荆、襄等州招讨使，右羽林大将军王仲升充申、安、沔等州节度使，右羽林将<br /><br />&nbsp;&nbsp;&nbsp;&nbsp;军李抱玉为郑州刺史、郑陈颍亳四州节度使。庚寅，逆胡史思明陷洛阳，副元帅<br /><br />&nbsp;&nbsp;&nbsp;&nbsp;李光弼守河阳，汝、郑、滑等州陷贼。冬十月丁酉，制亲征史思明，竟不行。乙<br /><br />&nbsp;&nbsp;&nbsp;&nbsp;巳，李光弼奏破贼于城下。壬戌，宰相吕N起复，依前平章事。十一月甲子朔，<br /><br />&nbsp;&nbsp;&nbsp;&nbsp;商州刺史韦伦破康楚元，荆襄平。庚午，户部侍郎、同平章事第五琦贬忠州长史，<br /><br />&nbsp;&nbsp;&nbsp;&nbsp;御史大夫贺兰进明贬溱州司马。十二月癸巳朔，神策将军卫伯玉破贼于陕东强子<br /><br />&nbsp;&nbsp;&nbsp;&nbsp;坂。甲寅，以御史大夫史为襄州刺史，充山南东道节度、观察处置等使。<br /><br />&nbsp;&nbsp;&nbsp;&nbsp;三年春正月癸亥朔。辛巳，李光弼进位太尉、兼中书令，余如故。以杭州刺<br /><br />&nbsp;&nbsp;&nbsp;&nbsp;史侯令仪为升州刺史，充浙江西道节度兼江宁军使。戊子，以朔方节度使郭子仪<br /><br />&nbsp;&nbsp;&nbsp;&nbsp;兼宁、~坊两道节度使。二月癸巳朔，以右丞崔寓为蒲州刺史，充蒲、同、晋、<br /><br />&nbsp;&nbsp;&nbsp;&nbsp;绛等州节度使。庚戌，第五琦除名，长流夷州。癸丑，以太子少保崔光远为凤翔<br /><br />&nbsp;&nbsp;&nbsp;&nbsp;尹、秦陇节度使。<br /><br />&nbsp;&nbsp;&nbsp;&nbsp;三月壬申，以京兆尹李若幽为成都尹、剑南节度使。甲申，以蒲州为河中府，<br /><br />&nbsp;&nbsp;&nbsp;&nbsp;其州县官吏所置，同京兆、河南二府。四月甲午，李光弼奏破贼于怀州、河阳。<br /><br />&nbsp;&nbsp;&nbsp;&nbsp;甲辰，以礼部尚书、东京留守韦陟为吏部尚书，太子宾客房g为礼部尚书。以太<br /><br />&nbsp;&nbsp;&nbsp;&nbsp;子宾客、平章事张镐为左散骑常侍，太子宾客崔涣为大理卿。是岁饥，米斗至一<br /><br />&nbsp;&nbsp;&nbsp;&nbsp;千五百文。戊申，襄州军乱，杀节度使史，部将张维瑾据州叛。丁巳夜，彗出<br /><br />&nbsp;&nbsp;&nbsp;&nbsp;东方，在娄、胃间，长四尺许。戊午，以右丞萧华为河中尹、兼御史中丞，充同、<br /><br />&nbsp;&nbsp;&nbsp;&nbsp;晋、绛等州节度、观察处置使。己未，以陕州刺史来为襄州刺史，充山南东道<br /><br />&nbsp;&nbsp;&nbsp;&nbsp;襄邓等十州节度、观察处置等使。庚申，以右羽林大将军郭英V为陕州刺史、陕<br /><br />&nbsp;&nbsp;&nbsp;&nbsp;西节度、潼关防御等使。闰四月辛酉朔，彗出西方，其长数丈。壬戌，以礼部尚<br /><br />&nbsp;&nbsp;&nbsp;&nbsp;书房g为晋州刺史。甲子，制彭王仅充河西节度大使，兖王n北庭节度大使，<br /><br />&nbsp;&nbsp;&nbsp;&nbsp;泾王K陇右节度大使，杞王陕西节度大使，兴王苑锵杞诙却笫梗蜀王<br /><br />&nbsp;&nbsp;&nbsp;&nbsp;七宁节度大使，并不出阁。丁卯，太原尹王思礼进位司空。甲戌，天下兵马元<br /><br />&nbsp;&nbsp;&nbsp;&nbsp;帅、赵王系改封越王。己卯，以星文变异，上御明凤门，大赦天下，改乾元为上<br /><br />&nbsp;&nbsp;&nbsp;&nbsp;元。追封周太公望为武成王，依文宣王例置庙。时大雾，自四月雨至闰月末不止。<br /><br />&nbsp;&nbsp;&nbsp;&nbsp;米价翔贵，人相食，饿死者委骸于路。壬午，以刑部尚书王_为太常卿，右散骑<br /><br />&nbsp;&nbsp;&nbsp;&nbsp;常侍韩择木为礼部尚书。<br /><br />&nbsp;&nbsp;&nbsp;&nbsp;五月庚寅朔。丙午，以太子太傅、韩国公苗晋卿为侍中。壬子，黄门侍郎、<br /><br />&nbsp;&nbsp;&nbsp;&nbsp;同中书门下三品吕N为太子宾客，罢知政事。癸丑，以河南尹刘晏为户部侍郎，<br /><br />&nbsp;&nbsp;&nbsp;&nbsp;勾当度支、铸钱、盐铁等使。是夜，月掩昴。<br /><br />&nbsp;&nbsp;&nbsp;&nbsp;六月乙丑，诏先铸重棱钱一当五十，宜减当三十文；开元宜一当十。七月己<br /><br />&nbsp;&nbsp;&nbsp;&nbsp;丑朔。丁未，上皇自兴庆宫移居西内。丙辰，开府高力士配流巫州；内侍王承恩<br /><br />&nbsp;&nbsp;&nbsp;&nbsp;流播州，魏悦流溱州；左龙武大将军陈玄礼致仕。丙辰，御史大夫崔器卒。八月<br /><br />&nbsp;&nbsp;&nbsp;&nbsp;辛未，吏部尚书韦陟卒。丁丑，以太子宾客吕N为荆州大都督府长史、澧朗硖忠<br /><br />&nbsp;&nbsp;&nbsp;&nbsp;五州节度观察处置等使。己卯，以将作监王昂为河中尹、本府晋绛等州节度使。<br /><br />&nbsp;&nbsp;&nbsp;&nbsp;丁亥，赠故兴王晕恭懿太子。<br /><br />&nbsp;&nbsp;&nbsp;&nbsp;九月甲午，以荆州为南都，州曰江陵府，官吏制置同京兆。其蜀郡先为南京，<br /><br />&nbsp;&nbsp;&nbsp;&nbsp;宜复为蜀郡。十月壬申，以庐州刺史赵良弼为越州刺史，充浙江东道节度使；青<br /><br />&nbsp;&nbsp;&nbsp;&nbsp;州刺史殷仲卿为淄州刺史、淄沂沧德棣等州节度使。甲申，以兵部侍郎尚衡为青<br /><br />&nbsp;&nbsp;&nbsp;&nbsp;州刺史、青登等州节度使。十一月乙巳，李光弼奏收怀州。宋州刺史刘展赴镇扬<br /><br />&nbsp;&nbsp;&nbsp;&nbsp;州，扬州长史邓景山以兵拒之，为展所败，展进陷扬、润、升等州。十二月庚辰，<br /><br />&nbsp;&nbsp;&nbsp;&nbsp;以右羽林军大将军李鼎为凤翔尹、兴凤陇等州节度使。癸未夜，岁星掩房。<br /><br />&nbsp;&nbsp;&nbsp;&nbsp;二年春正月丁亥朔。辛卯，温州刺史季广琛为宣州刺史，充浙江西道节度使。<br /><br />&nbsp;&nbsp;&nbsp;&nbsp;甲午，上不康，皇后张氏刺血写佛经。甲寅，诏府县、御史台、大理疏理系囚，<br /><br />&nbsp;&nbsp;&nbsp;&nbsp;死罪降从流，流已下并释放。乙卯，平卢军兵马使田神功生擒刘展，扬、润平。<br /><br />&nbsp;&nbsp;&nbsp;&nbsp;二月己未，党项寇宝鸡，入散关，陷凤州，杀刺史萧忄曳，凤翔李鼎邀击之。<br /><br />&nbsp;&nbsp;&nbsp;&nbsp;癸亥，以凤翔尹崔光远为成都尹、剑南节度、度支营田观察处置等使，以太子詹<br /><br />&nbsp;&nbsp;&nbsp;&nbsp;事、赵国公崔圆为扬州大都督府长史、淮南节度观察等使。辛未夜，月有蚀之，<br /><br />&nbsp;&nbsp;&nbsp;&nbsp;既。戊寅，李光弼率河阳之军五万，与史思明之众战于北邙，官军败绩。光弼、<br /><br />&nbsp;&nbsp;&nbsp;&nbsp;仆固怀恩走保闻喜，鱼朝恩、卫伯玉走保陕州，河阳、怀州共陷贼，京师戒严。<br /><br />&nbsp;&nbsp;&nbsp;&nbsp;癸未，中书侍郎、同中书门下三品李揆贬为袁州长史。以前河中尹萧华为中书侍<br /><br />&nbsp;&nbsp;&nbsp;&nbsp;郎、同平章事、集贤殿崇文馆大学士，兼修国史。<br /><br />&nbsp;&nbsp;&nbsp;&nbsp;三月甲子，史朝义率众夜袭我陕州，卫伯玉逆击，败之。戊戌，史思明为其<br /><br />&nbsp;&nbsp;&nbsp;&nbsp;子朝义所杀。李光弼以失律让太尉、中书令，许之，授侍中、河中尹、晋绛等州<br /><br />&nbsp;&nbsp;&nbsp;&nbsp;节度观察使。夏四月乙亥朔，嗣岐王珍得罪，废为庶人，于溱州安置。连坐窦如<br /><br />&nbsp;&nbsp;&nbsp;&nbsp;玢、崔昌处斩，驸马都尉杨洄、薛履谦赐自尽，左散骑常侍张镐贬辰州司户长任。<br /><br />&nbsp;&nbsp;&nbsp;&nbsp;己未，以吏部侍郎裴遵庆为黄门侍郎、同中书门下平章事。青州刺史尚衡、兖州<br /><br />&nbsp;&nbsp;&nbsp;&nbsp;刺史能元皓并奏破贼。壬午，梓州刺史段子璋叛，袭破遂州，杀刺史嗣虢王巨。<br /><br />&nbsp;&nbsp;&nbsp;&nbsp;东川节度使李奂战败，奔成都。<br /><br />&nbsp;&nbsp;&nbsp;&nbsp;五月甲午，思明伪将滑州刺史令狐彰以滑州归朝，授彰御史中丞，依前滑州<br /><br />&nbsp;&nbsp;&nbsp;&nbsp;刺史、滑魏德贝相六州节度使。乙未，剑南节度使崔光远率师与李奂击败段子璋<br /><br />&nbsp;&nbsp;&nbsp;&nbsp;于绵州，擒子璋杀之。绵州平。李光弼来朝，进位太尉、兼侍中，充河南副元帅，<br /><br />&nbsp;&nbsp;&nbsp;&nbsp;都统河南、淮南、山南东道五道行营节度，镇临淮。北京留守、守司空、太原尹、<br /><br />&nbsp;&nbsp;&nbsp;&nbsp;河东节度副大使、霍国公王思礼卒。辛丑，以鸿胪卿、赵国公管崇嗣为太原尹、<br /><br />&nbsp;&nbsp;&nbsp;&nbsp;兼御史大夫，充北京留守、河东节度副大使。壬子，太子少傅、宗正卿李齐物卒。<br /><br />&nbsp;&nbsp;&nbsp;&nbsp;六月癸丑朔。己卯，以凤翔尹李鼎为鄯州刺史、陇右节度营田等使。秋七月癸未<br /><br />&nbsp;&nbsp;&nbsp;&nbsp;朔，日有蚀之，既。大星皆见。甲辰，延英殿御座梁上生玉芝，一茎三花，上制<br /><br />&nbsp;&nbsp;&nbsp;&nbsp;《玉灵芝诗》。<br /><br />&nbsp;&nbsp;&nbsp;&nbsp;八月癸丑朔，以中官李辅国守兵部尚书，于尚书省上，命宰臣百官送之，酣<br /><br />&nbsp;&nbsp;&nbsp;&nbsp;宴竟日。自七月霖雨，至是方止，墙宇多坏，漉鱼道中。辛巳，以殿中监李若幽<br /><br />&nbsp;&nbsp;&nbsp;&nbsp;为户部尚书，充朔方镇西北庭陈郑等州节度使，镇绛州，赐名国贞。九月壬午朔。<br /><br />&nbsp;&nbsp;&nbsp;&nbsp;壬辰，以太子宾客、集贤殿学士、昌黎伯韩择木为礼部尚书。壬寅，制：朕获守<br /><br />&nbsp;&nbsp;&nbsp;&nbsp;丕业，敢忘谦冲，欲垂范而自我，亦去华而就实。其“乾元大圣光天文武孝感”<br /><br />&nbsp;&nbsp;&nbsp;&nbsp;等尊崇之称，何德以当之？钦若昊天，定时成岁，《春秋》五始，义在体元，惟<br /><br />&nbsp;&nbsp;&nbsp;&nbsp;以纪年，更无润色。至于汉武，饰以浮华，非前王之茂典，岂永代而作则。自今<br /><br />&nbsp;&nbsp;&nbsp;&nbsp;已后，朕号唯称皇帝，其年号但称元年，去上元之号。其以今北庭潞仪隰等州行<br /><br />&nbsp;&nbsp;&nbsp;&nbsp;营、本管节度观察等事，移镇绛州。壬申，嗣宁王棣薨。癸酉，河南副元帅李光<br /><br />&nbsp;&nbsp;&nbsp;&nbsp;弼破贼于许州城下，收复许州。建辰月庚辰朔。壬午，诏天下见禁系囚，无轻重<br /><br />&nbsp;&nbsp;&nbsp;&nbsp;一切释放。丙戌夜，月有白冠。癸巳，以襄州刺史来为安州刺史，充淮西申、<br /><br />&nbsp;&nbsp;&nbsp;&nbsp;安、蕲、黄、沔等十六州节度使。甲午，党项奴剌寇梁州，刺史李勉弃郡走。丙<br /><br />&nbsp;&nbsp;&nbsp;&nbsp;申，党项寇奉天。上不康，百僚于佛寺斋僧。丁未，诏左降官、流人一切放还。<br /><br />&nbsp;&nbsp;&nbsp;&nbsp;戊申，中书侍郎、平章事、徐国公萧华为礼部尚书，罢知政事。以尚书户部侍郎<br /><br />&nbsp;&nbsp;&nbsp;&nbsp;元载同中书门下平章事，以礼部尚书韩择木为太子太保。建巳月庚戌朔。壬子，<br /><br />&nbsp;&nbsp;&nbsp;&nbsp;楚州刺史崔晗锥ü宝玉十三枚：一曰玄黄天符，如笏，长八寸，阔三寸，上<br /><br />&nbsp;&nbsp;&nbsp;&nbsp;圆下方，近圆有孔，黄玉也。二曰玉鸡，毛文悉备，白玉也。三曰谷璧，白玉也，<br /><br />&nbsp;&nbsp;&nbsp;&nbsp;径可五六寸，其文粟粒无雕镌之迹。四曰西王母白环，二枚，白玉也，径六七寸。<br /><br />&nbsp;&nbsp;&nbsp;&nbsp;五曰碧色宝，圆而有光。六曰如意宝珠，形圆如鸡卵，光如月。七曰红H，大<br /><br />&nbsp;&nbsp;&nbsp;&nbsp;如巨栗，赤如樱桃。八曰琅\珠，二枚，长一寸二分。九曰玉i，形如玉环，四<br /><br />&nbsp;&nbsp;&nbsp;&nbsp;分缺一。十曰玉印，大如半手，斜长，理如鹿形，陷入印中，以印物则鹿形著焉。<br /><br />&nbsp;&nbsp;&nbsp;&nbsp;十一曰皇后采桑钩，长五六寸，细如箸，屈其末，似真金，又似银。十二曰雷公<br /><br />&nbsp;&nbsp;&nbsp;&nbsp;石斧，长四寸，阔二寸，无孔，细致如青玉。十三宝置于日中，皆白气连天。<br /><br />&nbsp;&nbsp;&nbsp;&nbsp;瓯碓疲骸俺州寺尼真如者，恍惚上升，见天帝。帝授以十三宝，曰：‘中国有<br /><br />&nbsp;&nbsp;&nbsp;&nbsp;灾，宜以第二宝镇之。’”甲寅，太上至道圣皇天帝崩于西内神龙殿。上自仲春<br /><br />&nbsp;&nbsp;&nbsp;&nbsp;不豫，闻上皇登遐，不胜哀悸，因兹大渐。乙丑，诏皇太子监国。又曰：“上天<br /><br />&nbsp;&nbsp;&nbsp;&nbsp;降宝，献自楚州，因以体元，叶乎五纪。其元年宜改为宝应，建巳月为四月，余<br /><br />&nbsp;&nbsp;&nbsp;&nbsp;月并依常数，仍依旧以正月一日为岁首。”丁卯，宣遗诏。是日，上崩于长生殿，<br /><br />&nbsp;&nbsp;&nbsp;&nbsp;年五十二。群臣上谥曰文明武德大圣大宣孝皇帝，庙号肃宗。宝应二年三月庚午，<br /><br />&nbsp;&nbsp;&nbsp;&nbsp;葬于建陵。<br /><br />&nbsp;&nbsp;&nbsp;&nbsp;史臣曰：臣每读《诗》至许穆夫人闻宗国之颠覆，周大夫伤宫室之黍离，其<br /><br />&nbsp;&nbsp;&nbsp;&nbsp;辞情于邑，赋谕勤恳，未尝不废书兴叹。及观天宝失驭，流离奔播，又甚于诗人<br /><br />&nbsp;&nbsp;&nbsp;&nbsp;之于邑也。当其戎羯负恩，奄为g突，豺豕遽兴于毂下，胡越宁虑于舟中，借人<br /><br />&nbsp;&nbsp;&nbsp;&nbsp;之戈，持之反刺，变生于不意也。所幸太王去国，豳人不忘于周君；新莽据图，<br /><br />&nbsp;&nbsp;&nbsp;&nbsp;黔首仍思于汉德。是以宣皇帝蒙六圣之遗业，因百姓之乐推。号令朔方，旬日而<br /><br />&nbsp;&nbsp;&nbsp;&nbsp;车徒云合；旋师右辅，期月而关、陇砥平。故两都再复于銮舆，九庙复歆于黍稷。<br /><br />&nbsp;&nbsp;&nbsp;&nbsp;观其迎上皇于蜀道，陈拜庆于望贤，父子于是感伤，行路为之陨涕。昔太公迎子，<br /><br />&nbsp;&nbsp;&nbsp;&nbsp;或从家令之言；而西伯事亲，靡怠寝门之问。曾参、孝己，足以拟伦。然而道屈<br /><br />&nbsp;&nbsp;&nbsp;&nbsp;知几，志微远略。残妖未殄，宜先恢复之谋；余烬才收，何暇升平之礼。方听王<br /><br />&nbsp;&nbsp;&nbsp;&nbsp;_伏奏，辅国赞成，绀辕躬籍于春郊，翠蚁炔嫌诩牍荨⒒蛴殿晓宣时令，或<br /><br />&nbsp;&nbsp;&nbsp;&nbsp;登坛宿礼贵神。礼即宜然，时何暇给。钟悬未移于，思明已陷于洛阳，是知<br /><br />&nbsp;&nbsp;&nbsp;&nbsp;祝史畴人，安能及远。犹赖大臣宣力，诸将效忠，旄头终陨于三川，杲日重明于<br /><br />&nbsp;&nbsp;&nbsp;&nbsp;六合。比平王之迁洛，我则英雄；论元帝之渡江，彼诚么麽。宁亲复国，肃乃休<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;赞曰：犬羊犯顺，辇辂播迁。凶徒竟毙，景祚重延。星驰蜀道，雨泣望贤。<br /><br />&nbsp;&nbsp;&nbsp;&nbsp;孝宣之谥，谁曰不然？</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2879);">加入书签</a><a
                        href="2878.html">上一页</a>&larr;<a href="index.html">返回列表</a>&rarr;<a
                            href="2880.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2878.html"; var next_page = "2880.html"; var index_page = "index.html"; var sortid = "9"; var article_id = "45"; var chapter_id = "2879"; var articlename = "旧唐书"; var chaptername = " 卷十 本纪第十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>