<!DOCTYPE html>
<html>
<head>
<meta charset="gbk" />
<title>旧唐书- 卷七十六 列传第二十六-在线阅读-哈西文学网</title>
<meta name="keywords" content="刘d，旧唐书， 卷七十六 列传第二十六全文， 卷七十六 列传第二十六在线阅读 哈西文学网" />
<meta name="description" content="哈西文学网提供刘d的旧唐书  卷七十六 列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2949.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2949.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十六 列传第二十六</h1>
            <div class="link xb">
                <a href="2948.html">上一页</a>&larr;<a href="index.html">返回列表</a>&rarr;<a
                    href="2950.html">下一页</a></div>			
            <div id="BookText">&nbsp;&nbsp;&nbsp;&nbsp;◎太宗诸子<br /><br />&nbsp;&nbsp;&nbsp;&nbsp;○恒山王承乾楚王宽吴王恪（子成王千里孙信安王t）濮王泰<br /><br />&nbsp;&nbsp;&nbsp;&nbsp;庶人v蜀王纸王猎酵跽辏ㄗ永判巴醭澹┘屯跎鹘王嚣代王简<br /><br />&nbsp;&nbsp;&nbsp;&nbsp;赵王福曹王明<br /><br />&nbsp;&nbsp;&nbsp;&nbsp;太宗十四子：文德皇后生高宗大帝、恒山王承乾、濮王泰，杨妃生吴王恪、<br /><br />&nbsp;&nbsp;&nbsp;&nbsp;蜀王郑阴妃生庶人v，燕妃生越王贞、江王嚣，韦妃生纪王慎，杨妃生赵王福，<br /><br />&nbsp;&nbsp;&nbsp;&nbsp;杨氏生曹王明，王氏生蒋王粒后宫生楚王宽、代王简。<br /><br />&nbsp;&nbsp;&nbsp;&nbsp;恒山王承乾，太宗长子也，生于承乾殿，因以名焉。武德三年，封恒山王。<br /><br />&nbsp;&nbsp;&nbsp;&nbsp;七年，徙封中山。太宗即位，为皇太子。时年八岁，性聪敏，太宗甚爱之。太宗<br /><br />&nbsp;&nbsp;&nbsp;&nbsp;居谅暗，庶政皆令听断，颇识大体。自此太宗每行幸，常令居守监国。及长，好<br /><br />&nbsp;&nbsp;&nbsp;&nbsp;声色，慢游无度，然惧太宗知之，不敢见其迹。每临朝视事，必言忠孝之道，退<br /><br />&nbsp;&nbsp;&nbsp;&nbsp;朝后，便与群小亵狎。宫臣或欲进谏者，承乾必先揣其情，便危坐敛容，引咎自<br /><br />&nbsp;&nbsp;&nbsp;&nbsp;责。枢机辨给，智足饰非，群臣拜答不暇，故在位者初皆以为明而莫之察也。承<br /><br />&nbsp;&nbsp;&nbsp;&nbsp;乾先患足，行甚艰难，而魏王泰有当时美誉，太宗渐爱重之。承乾恐有废立，甚<br /><br />&nbsp;&nbsp;&nbsp;&nbsp;忌之。泰亦负其材能，潜怀夺嫡之计。于是各树朋党，遂成衅隙。有太常乐人年<br /><br />&nbsp;&nbsp;&nbsp;&nbsp;十余岁，美姿容，善歌舞，承乾特加宠幸，号曰称心。太宗知而大怒，收称心杀<br /><br />&nbsp;&nbsp;&nbsp;&nbsp;之，坐称心死者又数人。承乾意泰告讦其事，怨心逾甚。痛悼称心不已，于宫中<br /><br />&nbsp;&nbsp;&nbsp;&nbsp;构室，立其形像，列偶人车马于前，令宫人朝暮奠祭。承乾数至其处，徘徊流涕。<br /><br />&nbsp;&nbsp;&nbsp;&nbsp;仍于宫中起冢而葬之，并赠官树碑，以申哀悼。承乾自此托疾不朝参者辄逾数月。<br /><br />&nbsp;&nbsp;&nbsp;&nbsp;常命户奴数十百人专习伎乐，学胡人椎髻，翦彩为舞衣，寻H跳剑，昼夜不绝，<br /><br />&nbsp;&nbsp;&nbsp;&nbsp;鼓角之声，日闻于外。<br /><br />&nbsp;&nbsp;&nbsp;&nbsp;时左庶子于志宁、右庶子孔颖达受诏辅导，志宁撰《谏苑》二十卷讽之，颖<br /><br />&nbsp;&nbsp;&nbsp;&nbsp;达又多所规奏。太宗并嘉之，二人各赐帛百匹、黄金十斤。以励承乾之意，仍迁<br /><br />&nbsp;&nbsp;&nbsp;&nbsp;志宁为詹事。未几，志宁以母忧去职，承乾侈纵日甚。太宗复起志宁为詹事，志<br /><br />&nbsp;&nbsp;&nbsp;&nbsp;宁与左庶子张玄素数上书切谏，承乾并不纳。又尝召壮士左卫副率封师进及刺客<br /><br />&nbsp;&nbsp;&nbsp;&nbsp;张师政、纥干承基，深礼赐之，令杀魏王泰，不克而止。寻与汉王元昌、兵部尚<br /><br />&nbsp;&nbsp;&nbsp;&nbsp;书侯君集、左屯卫中郎将李安俨、洋州刺史赵节、驸马都尉杜荷等谋反，将纵兵<br /><br />&nbsp;&nbsp;&nbsp;&nbsp;入西宫。贞观十七年，齐王v反于齐州。承乾谓纥干承基曰：“我西畔宫墙，去<br /><br />&nbsp;&nbsp;&nbsp;&nbsp;大内正可二十步来耳，此间大亲近，岂可并齐王乎？”会承基亦外连齐王，系狱<br /><br />&nbsp;&nbsp;&nbsp;&nbsp;当死，遂告其事。太宗召承乾，幽之别室。命司徒长孙无忌、司空房玄龄、特进<br /><br />&nbsp;&nbsp;&nbsp;&nbsp;萧r、兵部尚书李蕖⒋罄砬渌锓伽、中书侍郎岑文本、御史大夫马周、谏议大<br /><br />&nbsp;&nbsp;&nbsp;&nbsp;夫褚遂良等参鞫之，事皆明验。废承乾为庶人，徙黔州；元昌赐令自尽，侯君集<br /><br />&nbsp;&nbsp;&nbsp;&nbsp;等咸伏诛。其宫僚左庶子张玄素、右庶子赵弘智、令狐德薄⒅惺樯崛讼艟，并<br /><br />&nbsp;&nbsp;&nbsp;&nbsp;以材选用，承乾既败，太宗引大义以让之，咸坐免。十九年，承乾卒于徙所，太<br /><br />&nbsp;&nbsp;&nbsp;&nbsp;宗为之废朝，葬以国公之礼。二子象、厥。象官至怀州别驾，厥至鄂州别驾。象<br /><br />&nbsp;&nbsp;&nbsp;&nbsp;子适之，别有传。<br /><br />&nbsp;&nbsp;&nbsp;&nbsp;楚王宽，太宗第二子也。出继叔父楚哀王智云。早薨。贞观初追封，无后，<br /><br />&nbsp;&nbsp;&nbsp;&nbsp;国除。<br /><br />&nbsp;&nbsp;&nbsp;&nbsp;吴王恪，太宗第三子也。武德三年，封蜀王，授益州大都督，以年幼不之官。<br /><br />&nbsp;&nbsp;&nbsp;&nbsp;十年，又徙封吴王。十二年，累授安州都督。及将赴职，太宗书诫之曰：“吾以<br /><br />&nbsp;&nbsp;&nbsp;&nbsp;君临兆庶，表正万邦。汝地居茂亲，寄惟藩屏，勉思桥梓之道，善侔间、平之德。<br /><br />&nbsp;&nbsp;&nbsp;&nbsp;以义制事，以礼制心，三风十愆，不可不慎。如此则克固盘石，永保维城。外为<br /><br />&nbsp;&nbsp;&nbsp;&nbsp;君臣之忠，内有父子之孝，宜自励志，以勖日新。汝方违膝下，凄恋何已，欲遗<br /><br />&nbsp;&nbsp;&nbsp;&nbsp;汝珍玩，恐益骄奢。故诫此一言，以为庭训。”高宗即位，拜司空、梁州都督。<br /><br />&nbsp;&nbsp;&nbsp;&nbsp;恪母，隋炀帝女也。恪又有文武才，太宗常称其类己。既名望素高，甚为物情所<br /><br />&nbsp;&nbsp;&nbsp;&nbsp;向。长孙无忌既辅立高宗，深所忌嫉。永徽中，会房遗爱谋反，遂因事诛恪，以<br /><br />&nbsp;&nbsp;&nbsp;&nbsp;绝众望，海内冤之。有子四人：仁、玮、琨、E，并流于岭表。<br /><br />&nbsp;&nbsp;&nbsp;&nbsp;寻追封恪为郁林王，并为立庙。又封仁为郁林县侯。永昌元年，授襄州刺史。<br /><br />&nbsp;&nbsp;&nbsp;&nbsp;不知州事，后改名千里。天授后，历唐、庐、许、卫、蒲五州刺史。时皇室诸王<br /><br />&nbsp;&nbsp;&nbsp;&nbsp;有德望者，必见诛戮，惟千里褊躁无才，复数进献符瑞事，故则天朝竟免祸。长<br /><br />&nbsp;&nbsp;&nbsp;&nbsp;安三年，充岭南安抚讨击使，历迁右金吾将军。中兴初，进封成王，拜左金吾大<br /><br />&nbsp;&nbsp;&nbsp;&nbsp;将军，兼领益州大都督，又追赠其父为司空。三年，又领广州大都督、五府经略<br /><br />&nbsp;&nbsp;&nbsp;&nbsp;安抚大使。节愍太子诛武三思，千里与其子天水王禧率左右数十人斫右延明门，<br /><br />&nbsp;&nbsp;&nbsp;&nbsp;将杀三思党与宗楚客、纪处讷等。及太子兵败，千里与禧等坐诛，仍籍没其家，<br /><br />&nbsp;&nbsp;&nbsp;&nbsp;改姓蝮氏。睿宗即位，诏曰：“故左金吾卫大将军成王千里，保国安人，克成忠<br /><br />&nbsp;&nbsp;&nbsp;&nbsp;义，愿除凶丑，翻陷诛夷。永言沦没，良深痛悼。宜复旧班，用加新宠，可还旧<br /><br />&nbsp;&nbsp;&nbsp;&nbsp;官。”又令复姓。<br /><br />&nbsp;&nbsp;&nbsp;&nbsp;玮早卒。中兴初，追封朗陵王。子礻玄，本名礻俞，出继蜀王帧＞傲四年，<br /><br />&nbsp;&nbsp;&nbsp;&nbsp;加银青光禄大夫、秘书少监。开元十三年，改封广汉郡王、太仆卿同正员，薨。<br /><br />&nbsp;&nbsp;&nbsp;&nbsp;琨，则天朝历淄、卫、宋、郑、梁、幽六州刺史，有能名。圣历中，岭南獠<br /><br />&nbsp;&nbsp;&nbsp;&nbsp;反，敕琨为招慰使，安辑荒徼，甚得其宜。长安二年卒官，赠司卫卿。神龙初，<br /><br />&nbsp;&nbsp;&nbsp;&nbsp;赠张掖郡王。开元十七年，以子t贵，赠工部尚书，追封吴王。<br /><br />&nbsp;&nbsp;&nbsp;&nbsp;E，中兴初封归政郡王，历宗正卿，坐千里事贬南州司马，卒。<br /><br />&nbsp;&nbsp;&nbsp;&nbsp;琨子t。t少有志尚，事母甚谨，抚弟祗等以友爱称。景龙四年，为太子仆，<br /><br />&nbsp;&nbsp;&nbsp;&nbsp;兼徐州别驾，加银青光禄大夫。少继江王嚣后，封为嗣江王。景云元年，复为德、<br /><br />&nbsp;&nbsp;&nbsp;&nbsp;蔡、衢等州刺史。开元后，累转蜀、濮等州刺史。政号清严，人吏畏而服之。渐<br /><br />&nbsp;&nbsp;&nbsp;&nbsp;见委任，入为光禄卿，迁将作大匠。丁母忧去官，起复授瀛州刺史。又上表固请<br /><br />&nbsp;&nbsp;&nbsp;&nbsp;终制，许之。十二年，改封信安郡王。十五年，服除，拜左金吾卫大将军、朔方<br /><br />&nbsp;&nbsp;&nbsp;&nbsp;节度副大使、知节度事，兼摄御史大夫。寻迁礼部尚书，仍充朔方军节度使。先<br /><br />&nbsp;&nbsp;&nbsp;&nbsp;是，石堡城为吐蕃所据，侵扰河右。敕t与河西、陇右议取之。t到军，总率士<br /><br />&nbsp;&nbsp;&nbsp;&nbsp;伍，克期攻之。或曰：“此城据险，又为吐蕃所惜，今总军深入，贼必并力拒守。<br /><br />&nbsp;&nbsp;&nbsp;&nbsp;事若不捷，退则狼狈，不如按军持重，以观形势。”t曰：“人臣之节，岂惮艰<br /><br />&nbsp;&nbsp;&nbsp;&nbsp;险？必期众寡不敌，吾则以死继之。苟利国家，此身何惜？”于是督率诸将，倍<br /><br />&nbsp;&nbsp;&nbsp;&nbsp;道兼进，并力攻之，遂拔石堡城，斩获首级，并获粮储器械，其数甚众。仍分兵<br /><br />&nbsp;&nbsp;&nbsp;&nbsp;据守，以遏贼路。上闻之大悦，始改石堡城为振武军，自是河、陇诸军游弈拓地<br /><br />&nbsp;&nbsp;&nbsp;&nbsp;千余里。十九年，契丹衙官可突干杀其王邵固，率部落降于突厥。玄宗遣忠王为<br /><br />&nbsp;&nbsp;&nbsp;&nbsp;河北道行军元帅以讨奚及契丹两蕃，以t为副。王既不行，t率户部侍郎裴耀卿<br /><br />&nbsp;&nbsp;&nbsp;&nbsp;等诸副将分道统兵出于范阳之北，大破两蕃之众，擒其酋长，余党窜入山谷。军<br /><br />&nbsp;&nbsp;&nbsp;&nbsp;还，t以功加开府仪同三司，兼关内支度、营田等使，兼采访处置使，仍与二子<br /><br />&nbsp;&nbsp;&nbsp;&nbsp;官。t既有勋绩，执政颇害其功，故其赏不厚，甚为当时所叹。二十二年，迁兵<br /><br />&nbsp;&nbsp;&nbsp;&nbsp;部尚书，入为朔方节度大使。久之，坐事出为衢州刺史。俄历滑、怀二州刺史。<br /><br />&nbsp;&nbsp;&nbsp;&nbsp;天宝初，拜太子少师，以年老仍听致仕。二年，迁太子太师，制出，病薨，年八<br /><br />&nbsp;&nbsp;&nbsp;&nbsp;十余。上闻而痛惜者久之。t居家严毅，善训诸子，皆有令命。三子：`、峄、<br /><br />&nbsp;&nbsp;&nbsp;&nbsp;岘，皆至达官，别有传。<br /><br />&nbsp;&nbsp;&nbsp;&nbsp;祗，神龙中封为嗣吴王。景云元年，加银青光禄大夫。天宝十四载，为东平<br /><br />&nbsp;&nbsp;&nbsp;&nbsp;太守。安禄山反，率众渡河，凶威甚盛，河南陈留、荥阳、灵昌等郡皆陷于贼。<br /><br />&nbsp;&nbsp;&nbsp;&nbsp;祗起兵勤王，玄宗壮之。十五载二月，授祗灵昌太守，又左金吾大将军、河南都<br /><br />&nbsp;&nbsp;&nbsp;&nbsp;知兵马使。其月，又加兼御史中丞、陈留太守，持节充河南道节度采访使，本官<br /><br />&nbsp;&nbsp;&nbsp;&nbsp;如故。五月，诏以为太仆卿，遣御史大夫虢王巨代之。<br /><br />&nbsp;&nbsp;&nbsp;&nbsp;濮王泰，字惠褒，太宗第四子也。少善属文。武德三年，封宜都王。四年，<br /><br />&nbsp;&nbsp;&nbsp;&nbsp;进封卫王，以继卫怀王霸后。贞观二年，改封越王，授扬州大都督。五年，兼领<br /><br />&nbsp;&nbsp;&nbsp;&nbsp;左武候、大都督，并不之官。八年，除雍州牧、左武候大将军。七年，转~州大<br /><br />&nbsp;&nbsp;&nbsp;&nbsp;都督。十年，徙封魏王，遥领相州都督，余官如故。太宗以泰好士爱文学，特令<br /><br />&nbsp;&nbsp;&nbsp;&nbsp;就府别置文学馆，任自引召学士。又以泰腰腹洪大，趋拜稍难，复令乘小舆至于<br /><br />&nbsp;&nbsp;&nbsp;&nbsp;朝所。其宠异如此。十二年，司马苏勖以自古名王多引宾客，以著述为美，劝泰<br /><br />&nbsp;&nbsp;&nbsp;&nbsp;奏请撰《括地志》。泰遂奏引著作郎萧德言、秘书郎顾胤、记室参军蒋亚卿、功<br /><br />&nbsp;&nbsp;&nbsp;&nbsp;曹参军谢偃等就府修撰。十四年，太宗幸泰延康坊宅，因曲赦雍州及长安大辟罪<br /><br />&nbsp;&nbsp;&nbsp;&nbsp;已下，免延康坊百姓无出今年租赋，又赐泰府官僚帛有差。十五年，泰撰《括地<br /><br />&nbsp;&nbsp;&nbsp;&nbsp;志》功毕，表上之，诏令付秘阁，赐泰物万段，萧德言等咸加给赐物。俄又每月<br /><br />&nbsp;&nbsp;&nbsp;&nbsp;给泰料物，有逾于皇太子。谏议大夫褚遂良上疏谏曰：<br /><br />&nbsp;&nbsp;&nbsp;&nbsp;昔圣人制礼，尊嫡卑庶。谓之储君，道亚睿极。其为崇重，用物不计，泉货<br /><br />&nbsp;&nbsp;&nbsp;&nbsp;财帛，与王者共之。庶子体卑，不得为例。所以塞嫌疑之渐，除祸乱之源。而先<br /><br />&nbsp;&nbsp;&nbsp;&nbsp;王必本人情，然后制法，知有国家，必有嫡庶。然庶子虽爱，不得超越；嫡子正<br /><br />&nbsp;&nbsp;&nbsp;&nbsp;体，特须尊崇。如当亲者疏，当尊者卑，则佞巧之奸，乘机而动，私恩害公，惑<br /><br />&nbsp;&nbsp;&nbsp;&nbsp;志乱国。伏惟陛下功超邃古，道冠百王，发号施令，为世作法。一日万机，或未<br /><br />&nbsp;&nbsp;&nbsp;&nbsp;尽美，臣职在谏诤，无容静默。伏见储君料物，翻少魏王，朝野见闻，不以为是。<br /><br />&nbsp;&nbsp;&nbsp;&nbsp;《传》曰：“臣闻爱子教之以义方。”忠孝恭俭，义方之谓。昔汉窦太后及景帝<br /><br />&nbsp;&nbsp;&nbsp;&nbsp;遂骄恣梁孝王，封四十余城，苑方三百里，大营宫室，复道弥望，积财钜万计，<br /><br />&nbsp;&nbsp;&nbsp;&nbsp;出入警跸，小不得意，发病而死。宣帝亦骄恣淮阳宪王，几至于败，辅以退让之<br /><br />&nbsp;&nbsp;&nbsp;&nbsp;臣，仅乃获免。且魏王既新出阁，伏愿常存礼则，言提其耳，且示俭节，自可在<br /><br />&nbsp;&nbsp;&nbsp;&nbsp;后月加岁增。妙择师傅，示其成败，既敦之以谦俭，又劝之以文学。惟忠惟孝，<br /><br />&nbsp;&nbsp;&nbsp;&nbsp;因而奖之，道德齐礼，乃为良器。此所谓圣人之教，不肃而成者也。<br /><br />&nbsp;&nbsp;&nbsp;&nbsp;太宗又令泰入居武德殿，侍中魏徵上奏曰：“伏见敕旨，令魏王泰移居武德<br /><br />&nbsp;&nbsp;&nbsp;&nbsp;殿。此殿在内，处所宽闲，参奉往来，极为便近。但魏王既是爱子，陛下常欲其<br /><br />&nbsp;&nbsp;&nbsp;&nbsp;安全，每事抑其骄奢，不处嫌疑之地。今移此殿，便在东宫之西，海陵昔居，时<br /><br />&nbsp;&nbsp;&nbsp;&nbsp;人以为不可。虽时与事异，犹恐人之多言。又王之本心，亦不安息，既能以宠为<br /><br />&nbsp;&nbsp;&nbsp;&nbsp;惧，伏愿成人之美。明早是朔日，或恐未得面陈，愚虑有疑，不敢宁寝，轻干听<br /><br />&nbsp;&nbsp;&nbsp;&nbsp;觉，追深战栗。”太宗并纳其言。<br /><br />&nbsp;&nbsp;&nbsp;&nbsp;时皇太子承乾有足疾，泰潜有夺嫡之意，招驸马都尉柴令武、房遗爱等二十<br /><br />&nbsp;&nbsp;&nbsp;&nbsp;余人，厚加赠遗，寄以腹心。黄门侍郎韦挺、工部尚书杜楚客相继摄泰府事，二<br /><br />&nbsp;&nbsp;&nbsp;&nbsp;人俱为泰要结朝臣，津通赂遗。文武群官，各有附托，自为朋党。承乾惧其凌夺，<br /><br />&nbsp;&nbsp;&nbsp;&nbsp;阴遣人诈称泰府典签，诣玄武门为泰进封事。太宗省之，其书皆言泰之罪状，太<br /><br />&nbsp;&nbsp;&nbsp;&nbsp;宗知其诈而捕之，不获。十七年，承乾败，太宗面加谴让。承乾曰：“臣贵为太<br /><br />&nbsp;&nbsp;&nbsp;&nbsp;子，更何所求？但为泰所图，特与朝臣谋自安之道。不逞之人，遂教臣为不轨之<br /><br />&nbsp;&nbsp;&nbsp;&nbsp;事。今若以泰为太子，所谓落其度内。”太宗因谓侍臣曰：“承乾言亦是。我若<br /><br />&nbsp;&nbsp;&nbsp;&nbsp;立泰，便是储君之位可经求而得耳。泰立，承乾、晋王皆不存；晋王立，泰共承<br /><br />&nbsp;&nbsp;&nbsp;&nbsp;乾可无恙也。”乃幽泰于将作监，下诏曰：<br /><br />&nbsp;&nbsp;&nbsp;&nbsp;朕闻生育品物，莫大乎天地；爱敬罔极，莫重乎君亲。是故为臣贵于尽忠，<br /><br />&nbsp;&nbsp;&nbsp;&nbsp;亏之者有罚；为子在于行孝，违之者必诛。大则肆诸市朝，小则终贻黜辱。雍州<br /><br />&nbsp;&nbsp;&nbsp;&nbsp;牧、相州都督、左武候大将军魏王泰，朕之爱子，实所钟心。幼而聪令，颇好文<br /><br />&nbsp;&nbsp;&nbsp;&nbsp;学，恩遇极于崇重，爵位逾于宠章。不思圣哲之诫，自构骄c之咎，惑谗谀之言，<br /><br />&nbsp;&nbsp;&nbsp;&nbsp;信离间之说。以承乾虽居长嫡，久缠z恙，潜有代宗之望，靡思孝义之则。承乾<br /><br />&nbsp;&nbsp;&nbsp;&nbsp;惧其凌夺，泰亦日增猜阻，争结朝士，竞引凶人。遂使文武之官，各有托附；亲<br /><br />&nbsp;&nbsp;&nbsp;&nbsp;戚之内，分为朋党。朕志存公道，义在无偏，彰厥巨衅，两从废黜。非惟作则四<br /><br />&nbsp;&nbsp;&nbsp;&nbsp;海，亦乃贻范百代。可解泰雍州牧、相州都督、左武候大将军，降封东莱郡王。<br /><br />&nbsp;&nbsp;&nbsp;&nbsp;太宗因谓侍臣曰：“自今太子不道，藩王窥嗣者，两弃之。传之子孙，以为<br /><br />&nbsp;&nbsp;&nbsp;&nbsp;永制。”寻改封泰为顺阳王，徙居均州之郧乡县。太宗后尝持泰所上表谓近臣曰：<br /><br />&nbsp;&nbsp;&nbsp;&nbsp;“泰文辞美丽，岂非才士。我中心念泰，卿等所知。但社稷之计，断割恩宠，责<br /><br />&nbsp;&nbsp;&nbsp;&nbsp;其居外者，亦是两全也。”二十一年，进封濮王。高宗即位，为泰开府置僚属，<br /><br />&nbsp;&nbsp;&nbsp;&nbsp;车服羞膳，特加优异。永徽三年，薨于郧乡，年三十有五。赠太尉、雍州牧，谥<br /><br />&nbsp;&nbsp;&nbsp;&nbsp;曰恭。文集二十卷。二子欣、徽。欣封嗣濮王，徽封新安郡王。欣，则天初陷酷<br /><br />&nbsp;&nbsp;&nbsp;&nbsp;吏狱，贬昭州别驾，卒。子峤，本名余庆，中兴初封嗣濮王。景云元年，加银青<br /><br />&nbsp;&nbsp;&nbsp;&nbsp;光禄大夫。开元十二年，为国子祭酒，同正员。以王守一妹婿贬邵州别驾，移邓<br /><br />&nbsp;&nbsp;&nbsp;&nbsp;州别驾，后复其爵。<br /><br />&nbsp;&nbsp;&nbsp;&nbsp;庶人v，太宗第五子也。武德八年，封宜阳王，其年改封楚王。贞观二年，<br /><br />&nbsp;&nbsp;&nbsp;&nbsp;徙封燕王，累转豳州都督。十年，改封齐王，授齐州都督。其舅尚乘直长阴弘智<br /><br />&nbsp;&nbsp;&nbsp;&nbsp;谓v曰：“王兄弟既多，即上百年之后，须得武士自助。”乃引其妻兄燕弘信谒<br /><br />&nbsp;&nbsp;&nbsp;&nbsp;v，v接之甚厚，多赐金帛，令潜募剑士。初，太宗以子弟成长，虑乖法度，长<br /><br />&nbsp;&nbsp;&nbsp;&nbsp;史、司马，必取正人。王有亏违，皆遣闻奏。而v溺情群小，尤好弋猎，长史薛<br /><br />&nbsp;&nbsp;&nbsp;&nbsp;大鼎屡谏不听，太宗以大鼎辅导无方，竟坐免。权万纪前为吴王恪长史，有正直<br /><br />&nbsp;&nbsp;&nbsp;&nbsp;节，以万纪为v长史，以匡正之。万纪见v非法，常犯颜切谏。有昝君谟、梁猛<br /><br />&nbsp;&nbsp;&nbsp;&nbsp;彪者，并以善骑射得幸于v。万纪骤谏不纳，遂斥逐之，而v潜遣招延，狎<br /><br />&nbsp;&nbsp;&nbsp;&nbsp;逾甚。太宗虑其不能悔过，数以书责让v。万纪恐并获罪，谓v曰：“王，帝之<br /><br />&nbsp;&nbsp;&nbsp;&nbsp;爱子，陛下欲王改悔，故加教训。若能饬躬引过，万纪请入言之。”v因附表谢<br /><br />&nbsp;&nbsp;&nbsp;&nbsp;罪。万纪既至，言v必能改过。太宗意稍解，赐万纪而谕之，仍以v前过，敕书<br /><br />&nbsp;&nbsp;&nbsp;&nbsp;诰诫之。v闻万纪劳勉而独被责，以为卖己，意甚不平。万纪性又褊隘，专以严<br /><br />&nbsp;&nbsp;&nbsp;&nbsp;急维持之，城门外不许v出，所有鹰犬并令解放，又斥出君谟、猛彪，不许与v<br /><br />&nbsp;&nbsp;&nbsp;&nbsp;相见。v及君谟以此衔怒，谋杀万纪。会事泄，万纪悉收系狱，而发驿奏闻。十<br /><br />&nbsp;&nbsp;&nbsp;&nbsp;七年，诏刑部尚书刘德威往按之，并追v及万纪入京。v大惧，俄而万纪奉诏先<br /><br />&nbsp;&nbsp;&nbsp;&nbsp;行，v遣燕弘信兄弘亮追于路射杀之。既杀万纪，君谟等劝v起兵，乃召城中男<br /><br />&nbsp;&nbsp;&nbsp;&nbsp;子年十五以上，伪署上柱国、开府仪同三司，开官库物以行赏。驱百姓入城，缮<br /><br />&nbsp;&nbsp;&nbsp;&nbsp;甲兵。署官司，其官有拓东王、拓西王之号。诏遣兵部尚书李抻肓跬便道发兵<br /><br />&nbsp;&nbsp;&nbsp;&nbsp;讨之。v每夜引弘亮等五人对妃宴乐，以为得志。戏笑之隙，语及官军，弘亮曰：<br /><br />&nbsp;&nbsp;&nbsp;&nbsp;“不须忧也！右手持酒啖，左手刀拂之。”v爱信弘亮，闻之甚乐。太宗手诏v<br /><br />&nbsp;&nbsp;&nbsp;&nbsp;曰：“吾常诫汝勿近小人，正为此也。汝素乖诚德，重惑邪言，自延伊祸以取覆<br /><br />&nbsp;&nbsp;&nbsp;&nbsp;灭。痛哉，何愚之甚也！遂乃为枭为獍，忘孝忘忠，扰乱齐郊，诛夷无罪。去维<br /><br />&nbsp;&nbsp;&nbsp;&nbsp;城之固，就积薪之危；坏盘石之亲，为寻戈之衅。且夫背礼违义，天地所不容；<br /><br />&nbsp;&nbsp;&nbsp;&nbsp;弃父逃君，人神所共怒。往是吾子，今为国雠。万纪存为忠烈，死不妨义；汝生<br /><br />&nbsp;&nbsp;&nbsp;&nbsp;为贼臣，死为逆鬼。彼则嘉声不P，尔则恶迹无穷。吾闻郑叔、汉戾，并为猖獗，<br /><br />&nbsp;&nbsp;&nbsp;&nbsp;岂期生子，乃自为之？吾所以上惭皇天，下愧后土，叹惋之甚，知复何云。”太<br /><br />&nbsp;&nbsp;&nbsp;&nbsp;宗题书毕，为之洒泣。时李薜缺未至齐境，而青、淄等数州兵并不从v之命，<br /><br />&nbsp;&nbsp;&nbsp;&nbsp;v又传檄诸县，亦不从。或劝v虏城中子女走入豆子游盗，计未决而兵曹杜行<br /><br />&nbsp;&nbsp;&nbsp;&nbsp;敏谋将执v，兵士多愿从。是夜，乃凿垣而入，v与弘亮等五人披甲控弦，入室<br /><br />&nbsp;&nbsp;&nbsp;&nbsp;以自固。行敏列兵围之，谓v曰：“昔为帝子，今乃国贼。行敏为国讨贼，更无<br /><br />&nbsp;&nbsp;&nbsp;&nbsp;所顾，王不速降，当为煨烬。”命薪草欲积而焚之，v遂出就擒，余党悉伏诛。<br /><br />&nbsp;&nbsp;&nbsp;&nbsp;行敏送v至京师，赐死于内省，贬为庶人。国除。寻以国公礼葬之。<br /><br />&nbsp;&nbsp;&nbsp;&nbsp;蜀王郑太宗第六子也。贞观五年，封梁王。七年，授襄州刺史。十年，改<br /><br />&nbsp;&nbsp;&nbsp;&nbsp;封蜀王，转益州都督。十三年，赐实封八百户，除岐州刺史。殖７抢砼够魉部<br /><br />&nbsp;&nbsp;&nbsp;&nbsp;县令，又畋猎无度，数为非法。太宗怒曰：“禽兽调伏，可以驯扰于人；铁石镌<br /><br />&nbsp;&nbsp;&nbsp;&nbsp;炼，可为方圆之器。至如终撸曾不如禽兽铁石乎！乃削封邑及国官之半，贬为<br /><br />&nbsp;&nbsp;&nbsp;&nbsp;虢州刺史。二十三年，加实封满千户。衷谥菔游猎，不避禾稼，深为百姓所怨。<br /><br />&nbsp;&nbsp;&nbsp;&nbsp;典军杨道整叩马谏，忠范捶之。永徽元年，为御史大夫李乾v所劾。高宗谓荆<br /><br />&nbsp;&nbsp;&nbsp;&nbsp;王元景等曰：“先朝栉风沐雨，平定四方，远近肃清，车书混一。上天降祸，奄<br /><br />&nbsp;&nbsp;&nbsp;&nbsp;弃万邦。朕纂承洪业，惧均驭朽，与王共戚同忧，为家为国。蜀王畋猎无度，侵<br /><br />&nbsp;&nbsp;&nbsp;&nbsp;扰黎庶，县令、典军，无罪被罚。阿谀即喜，忤意便嗔，如此居官，何以共理百<br /><br />&nbsp;&nbsp;&nbsp;&nbsp;姓？历观古来诸王，若能动遵礼度，则庆流子孙；违越条章，则诛不旋踵。治<br /><br />&nbsp;&nbsp;&nbsp;&nbsp;法司所劾，朕实耻之。”帝又引杨道整劳勉之，拜为匡道府折冲都尉，赐绢五十<br /><br />&nbsp;&nbsp;&nbsp;&nbsp;匹。贬治黄州刺史。四年，坐与恪谋逆，黜为庶人，徙居巴州。寻改为涪陵王。<br /><br />&nbsp;&nbsp;&nbsp;&nbsp;乾封二年薨。咸亨初，复其爵土，赠益州大都督，陪葬昭陵，谥曰悼。封子[为<br /><br />&nbsp;&nbsp;&nbsp;&nbsp;嗣蜀王，永昌年配流归诚州而死。神龙初，以吴王恪孙朗陵王玮子榆为嗣蜀王。<br /><br />&nbsp;&nbsp;&nbsp;&nbsp;蒋王粒太宗第七子也。贞观五年，封郯王。八年，授持荽淌贰Ｊ年，改<br /><br />&nbsp;&nbsp;&nbsp;&nbsp;封蒋王、安州都督，赐实封八百户。二十三年，加实封满千户。永徽三年，除梁<br /><br />&nbsp;&nbsp;&nbsp;&nbsp;州都督。猎诎仓荩多造器用服玩，及将行，有递车四百两。州县不堪其劳，为<br /><br />&nbsp;&nbsp;&nbsp;&nbsp;有司所劾，帝特宥之。后历遂、相二州刺史。上元年，有人诣阙诬告聊狈矗惶<br /><br />&nbsp;&nbsp;&nbsp;&nbsp;惧自杀，赠司空、荆州大都督，陪葬昭陵。子炜嗣，历沂州刺史，垂拱中为则天<br /><br />&nbsp;&nbsp;&nbsp;&nbsp;所害。子铣，早卒。神龙初，封铣子绍宗为嗣蒋王。景龙二年，加银青光禄大夫。<br /><br />&nbsp;&nbsp;&nbsp;&nbsp;开元初，为太子家令同正员卒。子钦福嗣，为率更令，同正员。天宝初削官，于<br /><br />&nbsp;&nbsp;&nbsp;&nbsp;锦州安置。十二载，为南郡长史同正。磷踊停蔡国公。煌孙之芳，幼有令誉，<br /><br />&nbsp;&nbsp;&nbsp;&nbsp;颇善五言诗，宗室推之。开元末为驾部员外郎。天宝十三载，安禄山奏为范阳司<br /><br />&nbsp;&nbsp;&nbsp;&nbsp;马。及禄山起逆，自拔归西京，授右司郎中，历工部侍郎、太子右庶子。广德元<br /><br />&nbsp;&nbsp;&nbsp;&nbsp;年，兵革未清，吐蕃又犯边，侵轶原、会。乃遣之芳兼御史大夫，使吐蕃，被留<br /><br />&nbsp;&nbsp;&nbsp;&nbsp;境上，二年而归。除礼部尚书，寻改太子宾客。磷有莸馈５雷予，本名思顺。<br /><br />&nbsp;&nbsp;&nbsp;&nbsp;中兴封嗣赵王，加银青光禄大夫。开元十二年，改封中山郡王，右领军将军。<br /><br />&nbsp;&nbsp;&nbsp;&nbsp;越王贞，太宗第八子也。贞观五年，封汉王。七年，授徐州都督。十年，改<br /><br />&nbsp;&nbsp;&nbsp;&nbsp;封原王，寻徙封越王，拜扬州都督，赐实封八百户。十七年，转相州刺史。二十<br /><br />&nbsp;&nbsp;&nbsp;&nbsp;三年，加实封满千户。永徽四年，授安州都督。咸亨中，复转相州刺史。贞少善<br /><br />&nbsp;&nbsp;&nbsp;&nbsp;骑射，颇涉文史，兼有吏干。所在或偏受谗言，官僚有正直者多被贬退，又纵诸<br /><br />&nbsp;&nbsp;&nbsp;&nbsp;僮竖侵暴部人，由是人伏其才而鄙其行。则天临朝，加太子太傅，除蔡州刺史。<br /><br />&nbsp;&nbsp;&nbsp;&nbsp;自则天称制，贞与韩王元嘉、鲁王灵夔、霍王元轨及元嘉子黄国公N、灵夔子<br /><br />&nbsp;&nbsp;&nbsp;&nbsp;范阳王蔼、元轨子江都王绪并贞长子博州刺史琅邪王冲等，密有匡复之志。垂拱<br /><br />&nbsp;&nbsp;&nbsp;&nbsp;三年七月，N作谬书与贞云：“内人病渐重，恐须早疗；若至今冬，恐成痼疾，<br /><br />&nbsp;&nbsp;&nbsp;&nbsp;宜早下手，仍速相报。”是岁，则天以明堂成，将行大享之礼，追皇宗赴集。元<br /><br />&nbsp;&nbsp;&nbsp;&nbsp;嘉因递相语云：“大享之际，神皇必遣人告诸王密，因大行诛戮，皇家子弟无遗<br /><br />&nbsp;&nbsp;&nbsp;&nbsp;种矣。”N遂诈为皇帝玺书与冲云：“朕被幽絷，王等宜各救拔我也。”冲在<br /><br />&nbsp;&nbsp;&nbsp;&nbsp;博州，又伪为皇帝玺书云：“神皇欲倾李家之社稷，移国祚于武氏。”遂命长史<br /><br />&nbsp;&nbsp;&nbsp;&nbsp;萧德琮等召募士卒，分报韩、鲁、霍、越、纪等五王，各令起兵应接，以赴神都。<br /><br />&nbsp;&nbsp;&nbsp;&nbsp;初，冲与诸王连谋，及冲先发而莫有应者，惟贞以父子之故，独举兵以应之。寻<br /><br />&nbsp;&nbsp;&nbsp;&nbsp;遣兵破上蔡县，闻冲败，恐惧，索锁欲自拘驰驿诣阙谢罪。会其所署新蔡令傅延<br /><br />&nbsp;&nbsp;&nbsp;&nbsp;庆得勇士二千余人，贞遂有拒敌之意。乃宣言于其众曰：“琅邪王已破魏、相数<br /><br />&nbsp;&nbsp;&nbsp;&nbsp;州，聚兵至二十万，朝夕即到，尔宜勉之。”征属县兵至七千人，分为五营。贞<br /><br />&nbsp;&nbsp;&nbsp;&nbsp;自为中营，署其所亲汝阳县丞裴守德为大将军、内营总管；赵成美为左中郎将，<br /><br />&nbsp;&nbsp;&nbsp;&nbsp;押左营；闾弘道为右中郎将，押右营；安摩诃为郎将、后军总管；王孝志为右将<br /><br />&nbsp;&nbsp;&nbsp;&nbsp;军、前军总管。又以蔡州长史韦庆礼为银青光禄大夫，行其府司马。凡署九品已<br /><br />&nbsp;&nbsp;&nbsp;&nbsp;上官五百余人。令道士及僧转读诸经，以祈事集，家僮、战士咸带符以辟兵。其<br /><br />&nbsp;&nbsp;&nbsp;&nbsp;所署官皆迫胁见从，本无斗志，惟裴守德实与之同。守德骁勇，善骑射，贞将起<br /><br />&nbsp;&nbsp;&nbsp;&nbsp;事，便以女良乡县主妻之，而委以爪牙心腹之任。<br /><br />&nbsp;&nbsp;&nbsp;&nbsp;则天命左豹韬卫大将军L崇裕为中军大总管，夏官尚书岑长倩为后军大总管，<br /><br />&nbsp;&nbsp;&nbsp;&nbsp;率兵十万讨之，仍令凤阁侍郎张光辅为诸军节度。于是制削贞及冲属籍，改姓虺<br /><br />&nbsp;&nbsp;&nbsp;&nbsp;氏。崇裕等军至蔡州城东四十里，贞命少子规及裴守德拒战。规等兵溃而归，贞<br /><br />&nbsp;&nbsp;&nbsp;&nbsp;大惧，闭门自守。裴守德排阁入，问王安在，意欲杀贞以自购也。官军进逼州城，<br /><br />&nbsp;&nbsp;&nbsp;&nbsp;贞家僮悉力卫，贞曰：“事即如此，岂得受戮辱，当须自为计。”贞乃饮药而死。<br /><br />&nbsp;&nbsp;&nbsp;&nbsp;家僮方始一时散，舍仗就擒。规亦缢其母自杀，守德携良乡县主亦同缢于别所。<br /><br />&nbsp;&nbsp;&nbsp;&nbsp;L崇裕斩贞父子及裴守德等，传首东都，枭于阙下。贞起兵凡二十日而败。贞之<br /><br />&nbsp;&nbsp;&nbsp;&nbsp;在蔡州，数奏免所部租赋以结人心，家僮千人，马数千匹，外托以畋猎，内实习<br /><br />&nbsp;&nbsp;&nbsp;&nbsp;武备。尝游于城西水门桥，临水自鉴，不见其首，心甚恶之，未几而及祸。神龙<br /><br />&nbsp;&nbsp;&nbsp;&nbsp;初，追复爵土，与子冲俱复旧姓。初，贞将起兵，作书与寿州刺史、驸马都尉赵<br /><br />&nbsp;&nbsp;&nbsp;&nbsp;瑰曰：“伫总义兵，来入贵境。”瑰甚喜，复许率兵相应。瑰妻常乐长公主，高<br /><br />&nbsp;&nbsp;&nbsp;&nbsp;祖第七女，和思皇后之母也，谓其使曰：“为我报越王，与其进不与其退。尔诸<br /><br />&nbsp;&nbsp;&nbsp;&nbsp;王若是男儿，不应至许时尚未举动。我常见耆老云，隋文帝将篡夺周室，尉迟迥<br /><br />&nbsp;&nbsp;&nbsp;&nbsp;是周家外甥，犹能起兵相州，连结突厥，天下闻风，莫不响应。况尔诸王，并国<br /><br />&nbsp;&nbsp;&nbsp;&nbsp;家懿亲，宗社是托，岂不学尉迟迥感恩效节，舍生取义耶？夫为臣子，若救国家<br /><br />&nbsp;&nbsp;&nbsp;&nbsp;则为忠，不救则为逆。诸王必须以匡救为急，不可虚生浪死，取笑于后代。”及<br /><br />&nbsp;&nbsp;&nbsp;&nbsp;贞等败，瑰与公主亦伏诛。<br /><br />&nbsp;&nbsp;&nbsp;&nbsp;冲，贞长子也。好文学，善骑射、历密、济、博三州刺史，皆有能名。初，<br /><br />&nbsp;&nbsp;&nbsp;&nbsp;冲自博州募得五千余人，欲渡河攻济州，先取武水县。县令郭务悌赴魏州请援，<br /><br />&nbsp;&nbsp;&nbsp;&nbsp;魏州莘县令马玄素领兵千七百人邀之于路，恐力不敌，先入武水城，闭门拒守。<br /><br />&nbsp;&nbsp;&nbsp;&nbsp;冲乃令积草车上，放火烧南门，拟乘火突入。火之未起，南风甚急，及火已燃，<br /><br />&nbsp;&nbsp;&nbsp;&nbsp;遽回为北风，未至城门，烧草已甚，冲军由是沮气。有堂邑丞董玄寂为冲统帅兵<br /><br />&nbsp;&nbsp;&nbsp;&nbsp;仗，及冲击武水，玄寂曰：“琅邪王与国家交战，此乃反也。”冲闻之，斩玄寂<br /><br />&nbsp;&nbsp;&nbsp;&nbsp;以徇。兵众惧而散入草泽，不可禁止，惟有家僮左右不过数十而已。乃却走入博<br /><br />&nbsp;&nbsp;&nbsp;&nbsp;州城，为守门者所杀。则天命左金吾将军丘神尬清平道行军大总管以讨冲，兵<br /><br />&nbsp;&nbsp;&nbsp;&nbsp;未至，冲已死，传首东都，枭于阙下。冲起兵凡七日而败。冲三弟：倩，封常山<br /><br />&nbsp;&nbsp;&nbsp;&nbsp;公，历常州别驾，坐与父兄连谋伏诛。温，以告其朋党得实，减死流岭南，寻卒。<br /><br />&nbsp;&nbsp;&nbsp;&nbsp;神龙初，侍中敬晖等以冲父子翼戴皇家，义存社稷，请复其官爵，武三思令昭容<br /><br />&nbsp;&nbsp;&nbsp;&nbsp;上官氏代中宗手诏不许。开元四年，诏追复爵土，令备礼改葬。太常奏谥议曰：<br /><br />&nbsp;&nbsp;&nbsp;&nbsp;“故越王贞，往者愿匡宗社，夙怀诛吕之谋；乃心王国，用击非刘之议。以兹获<br /><br />&nbsp;&nbsp;&nbsp;&nbsp;戾，上悼圣心。谨按谥法‘死不忘君曰敬’，请谥曰敬。”从之。五年，下诏曰：<br /><br />&nbsp;&nbsp;&nbsp;&nbsp;“九族以亲，克敦其教；百代必祀，允竟厥德。故蔡州刺史、越王贞，执心不回，<br /><br />&nbsp;&nbsp;&nbsp;&nbsp;临事能断。粤自藩国，勤于王家。弘道之后，宝图将缺，怀刘章之辅汉，追郑武<br /><br />&nbsp;&nbsp;&nbsp;&nbsp;之翊周。遂能奋不顾身，率先唱义。虽英谋未克，而忠节居多。嗣绝国除，年逾<br /><br />&nbsp;&nbsp;&nbsp;&nbsp;二纪，奠享沦废，甚为悯焉。永言兴继，式备典册。其封贞侄孙故许王男左监门<br /><br />&nbsp;&nbsp;&nbsp;&nbsp;卫将军、夔国公琳为嗣越王，以奉其祀。仍官为立碑。”琳寻卒，国除。<br /><br />&nbsp;&nbsp;&nbsp;&nbsp;纪王慎，太宗第十子也。贞观五年，封申王。七年，授秦州都督。十年，改<br /><br />&nbsp;&nbsp;&nbsp;&nbsp;封纪王，赐实封八百户。十七年，迁襄州刺史，以善政闻，玺书劳勉，百姓为之<br /><br />&nbsp;&nbsp;&nbsp;&nbsp;立碑。二十三年，加实封满千户。永徽元年，拜左卫大将军。二年，授荆州都督，<br /><br />&nbsp;&nbsp;&nbsp;&nbsp;累除刑州刺史。文明元年，加授太子太师，转贝州刺史。慎少好学，长于文史，<br /><br />&nbsp;&nbsp;&nbsp;&nbsp;皇族中与越王贞齐名，时人号为纪、越。初，贞将起事，慎不肯同谋；及贞败，<br /><br />&nbsp;&nbsp;&nbsp;&nbsp;慎亦下狱。临刑放免，改姓虺氏，仍载以槛车，配流岭表，道至蒲州而卒。慎长<br /><br />&nbsp;&nbsp;&nbsp;&nbsp;子和州刺史东平王续最知名，早卒。次子沂州刺史义阳王琮、楚国公睿、遂州别<br /><br />&nbsp;&nbsp;&nbsp;&nbsp;驾襄郡公秀、广化郡公献、建平郡公钦等五人，垂拱中并遇害，家属徙岭南。中<br /><br />&nbsp;&nbsp;&nbsp;&nbsp;兴初，追复官爵，令以礼改葬。封慎少子铁诚为嗣纪王，后改名澄。景云元年，<br /><br />&nbsp;&nbsp;&nbsp;&nbsp;加银青光禄大夫。开元初，历德、瀛、冀三州刺史、左骁卫将军，薨。子行同嗣，<br /><br />&nbsp;&nbsp;&nbsp;&nbsp;天宝中为右赞善大夫，同正员。<br /><br />&nbsp;&nbsp;&nbsp;&nbsp;江王嚣，太宗第十一子也。贞观五年受封，六年薨，谥曰殇。<br /><br />&nbsp;&nbsp;&nbsp;&nbsp;代王简，太宗第十二子也。贞观五年受封，其年薨，无后，国除。<br /><br />&nbsp;&nbsp;&nbsp;&nbsp;赵王福，太宗第十三子也。贞观十三年受封，出后隐太子建成。十八年，授<br /><br />&nbsp;&nbsp;&nbsp;&nbsp;秦州都督，赐实封八百户。二十三年，加右卫大将军，累授梁州都督。咸亨元年<br /><br />&nbsp;&nbsp;&nbsp;&nbsp;薨，赠司空、并州都督，陪葬昭陵。中兴初，封蒋王了锼妓澄嗣赵王。<br /><br />&nbsp;&nbsp;&nbsp;&nbsp;曹王明，太宗第十四子。贞观二十一年受封。二十三年，赐实封八百户，寻<br /><br />&nbsp;&nbsp;&nbsp;&nbsp;加满千户。显庆中，授梁州都督，后历虢、蔡、苏三州刺史。诏令继巢剌王元吉<br /><br />&nbsp;&nbsp;&nbsp;&nbsp;后。永崇中，坐与庶人贤通谋，降封零陵王，徙于黔州。都督谢v希旨，逼胁令<br /><br />&nbsp;&nbsp;&nbsp;&nbsp;自杀，帝深悼之，黔府官僚咸坐免职。景云元年，明丧柩归于京师，陪葬昭陵。<br /><br />&nbsp;&nbsp;&nbsp;&nbsp;有二子，南州别驾零陵王俊、黎国公杰，垂拱中并遇害。中兴初，封杰子胤为嗣<br /><br />&nbsp;&nbsp;&nbsp;&nbsp;曹王。胤叔父备自南州还，又封备为嗣曹王、卫尉少卿、同正员，胤遂停封。后<br /><br />&nbsp;&nbsp;&nbsp;&nbsp;备招慰忠州叛獠，没于贼，又封胤为王、银青光禄大夫、右武卫将军。卒，子戢<br /><br />&nbsp;&nbsp;&nbsp;&nbsp;嗣，左卫率府中郎将。卒，子皋嗣。皋自有传。<br /><br />&nbsp;&nbsp;&nbsp;&nbsp;史臣曰：太宗诸子，吴王恪、濮王泰最贤。皆以才高辩悟，为长孙无忌忌嫉，<br /><br />&nbsp;&nbsp;&nbsp;&nbsp;离间父子，遽为豺狼，而无忌破家，非阴祸之报欤？武后斫丧王室，潜移龟鼎，<br /><br />&nbsp;&nbsp;&nbsp;&nbsp;越王贞父子痛愤，义不图全。毁室之悲，《鸱^》之诗，伤矣！比齐v之妄作，<br /><br />&nbsp;&nbsp;&nbsp;&nbsp;岂同年而语哉！<br /><br />&nbsp;&nbsp;&nbsp;&nbsp;赞曰：子弟作藩，磐石维城。骄侈取败，身无令名。冲、N愤发，视死如<br /><br />&nbsp;&nbsp;&nbsp;&nbsp;生。承乾、齐v，愚弟庸兄。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2949);">加入书签</a><a
                        href="2948.html">上一页</a>&larr;<a href="index.html">返回列表</a>&rarr;<a
                            href="2950.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2948.html"; var next_page = "2950.html"; var index_page = "index.html"; var sortid = "9"; var article_id = "45"; var chapter_id = "2949"; var articlename = "旧唐书"; var chaptername = " 卷七十六 列传第二十六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>