<!DOCTYPE html>
<html>
<head>
<meta charset="gbk" />
<title>旧唐书- 卷一百五十五 列传第一百五-在线阅读-哈西文学网</title>
<meta name="keywords" content="刘d，旧唐书， 卷一百五十五 列传第一百五全文， 卷一百五十五 列传第一百五在线阅读 哈西文学网" />
<meta name="description" content="哈西文学网提供刘d的旧唐书  卷一百五十五 列传第一百五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56038.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56038.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十五 列传第一百五</h1>
            <div class="link xb">
                <a href="56037.html">上一页</a>&larr;<a href="index.html">返回列表</a>&rarr;<a
                    href="56039.html">下一页</a></div>			
            <div id="BookText">&nbsp;&nbsp;&nbsp;&nbsp;○穆宁（子赞质员赏）崔（弟鄯郾郸）窦群（兄常牟<br /><br />&nbsp;&nbsp;&nbsp;&nbsp;弟庠巩）李逊（弟建）薛戎（弟放）<br /><br />&nbsp;&nbsp;&nbsp;&nbsp;穆宁，怀州河内人也。父元休，以文学著。撰《洪范外传》十篇，开元中献<br /><br />&nbsp;&nbsp;&nbsp;&nbsp;之。玄宗赐帛，授偃师县丞、安阳令。<br /><br />&nbsp;&nbsp;&nbsp;&nbsp;宁清慎刚正，重交游，以气节自任。少以明经调授盐山尉。是时，安禄山始<br /><br />&nbsp;&nbsp;&nbsp;&nbsp;叛，伪署刘道玄为景城守，宁唱义起兵，斩道玄首。传檄郡邑，多有应者。贼将<br /><br />&nbsp;&nbsp;&nbsp;&nbsp;史思明来寇郡，宁以摄东光令将兵御之。思明遣使说诱，宁立斩之。郡惧贼怨深，<br /><br />&nbsp;&nbsp;&nbsp;&nbsp;后大兵至，夺宁兵及摄县。初，宁佐采访使巡按，常过平原，与太守颜真卿密揣<br /><br />&nbsp;&nbsp;&nbsp;&nbsp;禄山必叛。至是，真卿亦唱义，举郡兵以拒禄山。会间使持书遗真卿曰：“夫子<br /><br />&nbsp;&nbsp;&nbsp;&nbsp;为卫君乎？”更无他词。真卿得书大喜，因奏署大理评事、河北采访支使。宁以<br /><br />&nbsp;&nbsp;&nbsp;&nbsp;长子属母弟曰：“惟尔所适，苟不乏嗣，吾无累矣。”因往平原，谓真卿曰：<br /><br />&nbsp;&nbsp;&nbsp;&nbsp;“先人有嗣矣！古所谓死有轻于鸿毛者，宁是也。愿佐公以定危难。”真卿深然<br /><br />&nbsp;&nbsp;&nbsp;&nbsp;之。其后，宁计或不行，真卿迫蹙，弃郡，夜渡河而南，见肃宗于凤翔。帝问拒<br /><br />&nbsp;&nbsp;&nbsp;&nbsp;贼之状，真卿曰：“臣不用穆宁之言，功业不成。”帝奇之，发驿召宁，将以右<br /><br />&nbsp;&nbsp;&nbsp;&nbsp;职待之。会真卿以抗直失旨，事遂止。<br /><br />&nbsp;&nbsp;&nbsp;&nbsp;上元二年，累官至殿中侍御史，佐盐铁转运使。副元帅李光弼以饷运不继，<br /><br />&nbsp;&nbsp;&nbsp;&nbsp;或恶宁者，诬谮于光弼，光弼扬言欲杀宁。宁直抵徐州见光弼，喻以大义，不为<br /><br />&nbsp;&nbsp;&nbsp;&nbsp;挠折。光弼深重之，宁得行其职。宝应初，转侍御史，为河南转运租庸盐铁等副<br /><br />&nbsp;&nbsp;&nbsp;&nbsp;使。明年，迁户部员外郎。无几，加兼御史中丞，为河南、江南转运使。广德初，<br /><br />&nbsp;&nbsp;&nbsp;&nbsp;加库部郎中。是时河运不通，漕挽由汉、沔自商山达京师。选镇夏口者，诏以宁<br /><br />&nbsp;&nbsp;&nbsp;&nbsp;为鄂州刺史、鄂岳沔都团练使，及淮西鄂岳租庸盐铁沿江转运使，赐金紫。时淮<br /><br />&nbsp;&nbsp;&nbsp;&nbsp;西节度使李忠臣贪暴不奉法，设防戍以税商贾，又纵兵士剽劫，行人殆绝。与宁<br /><br />&nbsp;&nbsp;&nbsp;&nbsp;夹淮为理，惮宁威名，寇盗辄止。沔州别驾薛彦伟坐事忤旨，宁仗之致死。宁坐<br /><br />&nbsp;&nbsp;&nbsp;&nbsp;贬虔州司马，重贬昭州平集尉。<br /><br />&nbsp;&nbsp;&nbsp;&nbsp;大历四年，起授监察御史，领转运留后事于淄青。间一年，改检校司封郎中、<br /><br />&nbsp;&nbsp;&nbsp;&nbsp;兼侍御史，领转运留后事于江西。明年，拜检校秘书少监，兼和州刺史，理有善<br /><br />&nbsp;&nbsp;&nbsp;&nbsp;政。居无何，官罢。代宁者以天宝版籍校见户，诬以逋亡多，坐贬泉州司户。宁<br /><br />&nbsp;&nbsp;&nbsp;&nbsp;子赞，守阙三年告冤。诏遣御史按覆，而人户增倍，诏书召宁，除右谕德。宁强<br /><br />&nbsp;&nbsp;&nbsp;&nbsp;毅，不能事权贵。执政者以为不附己，且惮其难制，故处之散位。宁默默不得志，<br /><br />&nbsp;&nbsp;&nbsp;&nbsp;且曰：“时不我容，我不时殉，则非吾之进也，在于退乎！”辞病居家，请告几<br /><br />&nbsp;&nbsp;&nbsp;&nbsp;十旬者数矣。亲友强之，复一朝请。上居奉天，宁诣行在，拜秘书少监。兴元初，<br /><br />&nbsp;&nbsp;&nbsp;&nbsp;改右庶子。德宗还京师，宁曰：“可以行吾志矣。”因移病，罢归东都。贞元六<br /><br />&nbsp;&nbsp;&nbsp;&nbsp;年，就拜秘书监致仕。<br /><br />&nbsp;&nbsp;&nbsp;&nbsp;宁好学，善教诸子，家道以严称。事寡姊以悌闻。通达体命，未尝服药。每<br /><br />&nbsp;&nbsp;&nbsp;&nbsp;诫诸子曰：“吾闻君子之事亲，养志为大，直道而已。慎无为谄，吾之志也。”<br /><br />&nbsp;&nbsp;&nbsp;&nbsp;贞元十年十月卒，时年七十九。四子：赞、质、员、赏。<br /><br />&nbsp;&nbsp;&nbsp;&nbsp;赞，字相明，释褐为济源主簿。时父宁为和州刺史，以刚直不屈于廉使，遂<br /><br />&nbsp;&nbsp;&nbsp;&nbsp;被诬奏，贬泉州司户参军。赞奔赴阙庭，号泣上诉。诏御史覆问，宁方得雪。诏<br /><br />&nbsp;&nbsp;&nbsp;&nbsp;曰：“令子申父之冤，宪臣奉君之命，楚剑不冲于牛斗，秦台自洗于尘埃。”由<br /><br />&nbsp;&nbsp;&nbsp;&nbsp;是知名。累迁京兆兵曹参军、殿中侍御史，转侍御史，分司东都。<br /><br />&nbsp;&nbsp;&nbsp;&nbsp;时陕州观察使卢岳妾裴氏，以有子，岳妻分财不及，诉于官，赞鞫其事。御<br /><br />&nbsp;&nbsp;&nbsp;&nbsp;史中丞卢宰糁，令深绳裴罪。赞持平不许。宰臣窦参与陨疲参、跃<br /><br />&nbsp;&nbsp;&nbsp;&nbsp;持权，怒赞以小事不受指使，遂下赞狱。侍御史杜伦希其意，诬赞受裴之金，鞭<br /><br />&nbsp;&nbsp;&nbsp;&nbsp;其使以成其狱，甚急。赞弟赏，驰诣阙，挝登闻鼓。诏三司使覆理无验，出为郴<br /><br />&nbsp;&nbsp;&nbsp;&nbsp;州刺史。参败，征拜刑部郎中。因次对，德宗嘉其才，擢为御史中丞。时裴延龄<br /><br />&nbsp;&nbsp;&nbsp;&nbsp;判度支，以奸巧承恩。属吏有赃犯，赞鞫理承伏。延龄请曲法出之，赞三执不许，<br /><br />&nbsp;&nbsp;&nbsp;&nbsp;以款状闻。延龄诬赞不平，贬饶州别驾。丁母忧，再转虔、常二州刺史。<br /><br />&nbsp;&nbsp;&nbsp;&nbsp;宪宗即位，拜宣州刺史、御史中丞，充宣歙观察使，所莅皆有政声。永贞元<br /><br />&nbsp;&nbsp;&nbsp;&nbsp;年十一月卒，时年五十八，赠工部尚书。<br /><br />&nbsp;&nbsp;&nbsp;&nbsp;赞与弟质、员、赏以家行人材为|绅所仰。赞官达，父母尚无恙，家法清严。<br /><br />&nbsp;&nbsp;&nbsp;&nbsp;赞兄弟奉指使，笞责如僮仆，赞最孝谨。<br /><br />&nbsp;&nbsp;&nbsp;&nbsp;质强直，应制策入第三等。其所条对，至今传之。自补阙至给事中，时政得<br /><br />&nbsp;&nbsp;&nbsp;&nbsp;失，未尝不先论谏。元和初，掌赋使院多擅禁系户人，而有笞掠至死者。质乃论<br /><br />&nbsp;&nbsp;&nbsp;&nbsp;奏盐铁转运司应决私盐，系囚须与州府长吏监决。自是刑名画一。宪宗以王承宗<br /><br />&nbsp;&nbsp;&nbsp;&nbsp;叛，用内官吐突承璀为招讨使。质率同列伏阁论奏，言自古无以中官为将帅者。<br /><br />&nbsp;&nbsp;&nbsp;&nbsp;上虽改其名，心颇不悦，寻改质为太子左庶子。五年，坐与杨凭善，出为开州刺<br /><br />&nbsp;&nbsp;&nbsp;&nbsp;史。未几卒。<br /><br />&nbsp;&nbsp;&nbsp;&nbsp;员工文辞，尚节义。杜亚为东都留守，辟为从事、检校员外郎。早卒，有文<br /><br />&nbsp;&nbsp;&nbsp;&nbsp;集十卷。<br /><br />&nbsp;&nbsp;&nbsp;&nbsp;质兄弟俱有令誉而和粹，世以“滋味”目之：赞俗而有格，为酪；质美而多<br /><br />&nbsp;&nbsp;&nbsp;&nbsp;入，为酥；员为醍醐；赏为乳腐。近代士大夫言家法者，以穆氏为高。<br /><br />&nbsp;&nbsp;&nbsp;&nbsp;崔，字处仁，清河武城人。祖结，父，官卑。少举进士，又登贤良<br /><br />&nbsp;&nbsp;&nbsp;&nbsp;方正科。贞元中授渭南尉。迁拾遗、补阙。常疏论裴延龄，为时所知。以兵部员<br /><br />&nbsp;&nbsp;&nbsp;&nbsp;外郎知制诰至中书舍人，凡七年。又权知吏部选事。明年，为礼部侍郎，转吏部<br /><br />&nbsp;&nbsp;&nbsp;&nbsp;侍郎，赐以金紫。<br /><br />&nbsp;&nbsp;&nbsp;&nbsp;温裕沉密，尤敦清俭。上亦器重之。裴将引为相，病难于承答，事竟寝。<br /><br />&nbsp;&nbsp;&nbsp;&nbsp;兄弟同时奉朝请者四人，颇以孝敬怡睦闻。后改太常卿，知吏部尚书铨事。故事，<br /><br />&nbsp;&nbsp;&nbsp;&nbsp;太常卿初上，大阅《四部乐》于署，观者纵焉。自私第去帽，亲导母舆，公卿<br /><br />&nbsp;&nbsp;&nbsp;&nbsp;逢者回骑避之，衢路以为荣。居母忧，岁余卒，元和十年三月也，时年六十二。<br /><br />&nbsp;&nbsp;&nbsp;&nbsp;赠吏部尚书，谥曰文简。<br /><br />&nbsp;&nbsp;&nbsp;&nbsp;弟鄯、郾、郸等六人。子璀、璜，璀子彦融，皆登进士第，历位台阁。<br /><br />&nbsp;&nbsp;&nbsp;&nbsp;鄯少有文学，举进士。元和中，历监察御史。太和元年十月，自太子詹事拜<br /><br />&nbsp;&nbsp;&nbsp;&nbsp;左金吾卫大将军。鄯昆弟六人，仕官皆至三品。、郾、郸三人，知贡举，掌铨<br /><br />&nbsp;&nbsp;&nbsp;&nbsp;衡。冠族闻望，为时名德。<br /><br />&nbsp;&nbsp;&nbsp;&nbsp;鄯太和九年冬，为左金吾大将军，无病暴亡。不旬日有训、注之乱，其乱始<br /><br />&nbsp;&nbsp;&nbsp;&nbsp;自金吾。君子乃知鄯之亡，崔氏积善之征也。赠礼部尚书。子u。<br /><br />&nbsp;&nbsp;&nbsp;&nbsp;郾，字广略。举进士，平判入等，授集贤殿校书郎。三命升朝，为监察御史、<br /><br />&nbsp;&nbsp;&nbsp;&nbsp;刑部员外郎。资质秀伟，神情重雅，人望而爱之，终不可舍，不知者以为事高简，<br /><br />&nbsp;&nbsp;&nbsp;&nbsp;拘静默耳。居内忧，释服为吏部员外。奸吏不敢欺，孤寒无援者未尝留滞，铨叙<br /><br />&nbsp;&nbsp;&nbsp;&nbsp;之美，为时所称。再迁左司郎中。<br /><br />&nbsp;&nbsp;&nbsp;&nbsp;元和十三年，郑余庆为礼仪详定使，选时有礼学者共事，以郾为详定判官、<br /><br />&nbsp;&nbsp;&nbsp;&nbsp;吏部郎中。十五年，迁谏议大夫。<br /><br />&nbsp;&nbsp;&nbsp;&nbsp;穆宗即位，荒于禽酒，坐朝常晚。郾与同列郑覃等延英切谏。穆宗甚嘉之，<br /><br />&nbsp;&nbsp;&nbsp;&nbsp;畋游稍简。长庆中，转给事中。<br /><br />&nbsp;&nbsp;&nbsp;&nbsp;昭愍即位，选侍讲学士，转中书舍人。入思政殿谢恩，奏曰：“陛下用臣为<br /><br />&nbsp;&nbsp;&nbsp;&nbsp;侍讲，半岁有余，未尝问臣经义。今蒙转改，实惭尸素，有愧厚恩。”帝曰：<br /><br />&nbsp;&nbsp;&nbsp;&nbsp;“朕机务稍闲，即当请益。”高钺曰：“陛下意虽乐善，既未延接儒生，天下之<br /><br />&nbsp;&nbsp;&nbsp;&nbsp;人，宁知重道？”帝深引咎，赐之锦彩。郾退，与同列高重抄撮《六经》嘉言要<br /><br />&nbsp;&nbsp;&nbsp;&nbsp;道，区分事类，凡十卷，名曰《诸经纂要》，冀人主易于省览。上嘉之，赐锦彩<br /><br />&nbsp;&nbsp;&nbsp;&nbsp;二百匹、银器等。<br /><br />&nbsp;&nbsp;&nbsp;&nbsp;其年转礼部侍郎，东都试举人。凡两岁掌贡士，平心阅试，赏拔艺能，所擢<br /><br />&nbsp;&nbsp;&nbsp;&nbsp;者无非名士，至大中、咸通之代，为辅相名卿者十数人。出为陕州观察使。旧弊<br /><br />&nbsp;&nbsp;&nbsp;&nbsp;有上供不足，夺吏俸以益之，岁八十万，郾以廉使常用之直代之。居二年，政绩<br /><br />&nbsp;&nbsp;&nbsp;&nbsp;闻于朝。迁鄂岳安黄等州观察使。又五年，移浙西道都团练观察使，至，用宽政<br /><br />&nbsp;&nbsp;&nbsp;&nbsp;安疲人。及居鄂渚，则峻法严刑，未常贳一死罪。江湖之间，萑蒲是丛，因造蒙<br /><br />&nbsp;&nbsp;&nbsp;&nbsp;冲小舰，上下千里，期月而尽获群盗。凡三按廉车，率由清简少事，财用有余，<br /><br />&nbsp;&nbsp;&nbsp;&nbsp;遂宁泰。开成元年卒，年六十九，赠吏部尚书，谥曰德。<br /><br />&nbsp;&nbsp;&nbsp;&nbsp;郾与兄、弟郸等皆有令誉。而郾疏财恢廓，昆仲所不及。子瑶、瑰、瑾、<br /><br />&nbsp;&nbsp;&nbsp;&nbsp;、G。<br /><br />&nbsp;&nbsp;&nbsp;&nbsp;瑶，太和三年登进士第，出佐藩方，入升朝列，累至中书舍人。大中六年，<br /><br />&nbsp;&nbsp;&nbsp;&nbsp;知贡举，旋拜礼部侍郎。出为浙西观察使，又迁鄂州刺史、鄂岳观察使，终于位。<br /><br />&nbsp;&nbsp;&nbsp;&nbsp;瑰、、G官至郎署给谏。<br /><br />&nbsp;&nbsp;&nbsp;&nbsp;谨，大中十年登进士第，累居使府，历尚书郎、知制诰。咸通十三年，知贡<br /><br />&nbsp;&nbsp;&nbsp;&nbsp;举，选拔颇为得人。寻拜礼部侍郎，出为湖南观察使。<br /><br />&nbsp;&nbsp;&nbsp;&nbsp;郸，登进士第，累迁监察御史，三迁考功郎中。太和三年，以本官充翰林学<br /><br />&nbsp;&nbsp;&nbsp;&nbsp;士，转中书舍人。六年，罢学士。八年，为工部侍郎、集贤殿学士，权知礼部，<br /><br />&nbsp;&nbsp;&nbsp;&nbsp;真拜兵部侍郎，本官判吏部东铨事。<br /><br />&nbsp;&nbsp;&nbsp;&nbsp;文宗勤于政道，每苦选曹讹弊，延英谓宰臣曰：“吏部殊不选才，安得摭实<br /><br />&nbsp;&nbsp;&nbsp;&nbsp;无滥，可厘革否？”李石对曰：“令录可以商量，他官且宜循旧。”上曰：“循<br /><br />&nbsp;&nbsp;&nbsp;&nbsp;旧如配官耳，贤不肖安能甄别？”帝召三铨谓之曰：“卿等比选令录，如何注拟？”<br /><br />&nbsp;&nbsp;&nbsp;&nbsp;郸对曰：“资叙相当，问其为治之术，视可否而拟之。”帝曰：“依资合得，而<br /><br />&nbsp;&nbsp;&nbsp;&nbsp;才劣者何授？”对曰：“与边远慢官。”帝曰：“如以不肖之才治边民，则疾苦<br /><br />&nbsp;&nbsp;&nbsp;&nbsp;可知也。凡朝廷求理，远近皆须得人。苟非其才，人受其弊矣。”寻拜吏部侍郎。<br /><br />&nbsp;&nbsp;&nbsp;&nbsp;开成二年，出为宣州刺史，兼御史中丞、宣歙观察使。四年，入为太常卿。<br /><br />&nbsp;&nbsp;&nbsp;&nbsp;七月，以本官同中书门下平章事，寻加中书侍郎、银青光禄大夫。会昌初，李德<br /><br />&nbsp;&nbsp;&nbsp;&nbsp;裕用事，与郸弟兄素善。郸在相位累年，历方镇、太子师保卒。<br /><br />&nbsp;&nbsp;&nbsp;&nbsp;窦群，字丹列，扶风平陵人。祖，同昌郡司马。父叔向，以工诗称，代宗<br /><br />&nbsp;&nbsp;&nbsp;&nbsp;朝，官至左拾遗。群兄常、牟，弟巩，皆登进士第，唯群独为处士，隐居毗陵，<br /><br />&nbsp;&nbsp;&nbsp;&nbsp;以节操闻。及母卒，啮一指置棺中，因庐墓次终丧。后学《春秋》于啖助之门人<br /><br />&nbsp;&nbsp;&nbsp;&nbsp;卢庇者，著书三十四卷，号《史记名臣疏》。贞元中，苏州刺史韦夏卿以丘园茂<br /><br />&nbsp;&nbsp;&nbsp;&nbsp;异荐，兼献其书，不报。及夏卿入为吏部侍郎，改京兆尹，中谢日，因对复荐群。<br /><br />&nbsp;&nbsp;&nbsp;&nbsp;征拜左拾遗，迁侍御史，充入蕃使秘书监张荐判官。群因入对，奏曰：“陛下即<br /><br />&nbsp;&nbsp;&nbsp;&nbsp;位二十年，始自草泽擢臣为拾遗，是难其进也。今陛下以二十年难进之臣，用为<br /><br />&nbsp;&nbsp;&nbsp;&nbsp;和蕃判官，一何易也？”德宗异其言，留之，复为侍御史。<br /><br />&nbsp;&nbsp;&nbsp;&nbsp;王叔文之党柳宗元、刘禹锡皆慢群，群不附之。其党议欲贬群官，韦执谊止<br /><br />&nbsp;&nbsp;&nbsp;&nbsp;之。群尝谒王叔文，叔文命撤榻而进。群揖之曰：“夫事有不可知者。”叔文曰：<br /><br />&nbsp;&nbsp;&nbsp;&nbsp;“如何？”群曰：“去年李实伐恩恃贵，倾动一时，此时公逡巡路旁，乃江南一<br /><br />&nbsp;&nbsp;&nbsp;&nbsp;吏耳。今公已处实形势，又安得不虑路旁有公者乎？”叔文虽异其言，竟不之用。<br /><br />&nbsp;&nbsp;&nbsp;&nbsp;宪宗即位，转膳部员外，兼侍御史知杂，出为唐州刺史。节度使于E素闻其<br /><br />&nbsp;&nbsp;&nbsp;&nbsp;名，既谒见，群危言激切，E甚悦。奏留充山南东道节度副使、检校兵部郎中，<br /><br />&nbsp;&nbsp;&nbsp;&nbsp;兼御史中丞，赐紫金鱼袋。宰相武元衡、李吉甫皆爱重之，召入为吏部郎中。元<br /><br />&nbsp;&nbsp;&nbsp;&nbsp;衡辅政，举群代己为中丞。群奏刑部郎中吕温、羊士谔为御史。吉甫以羊、吕险<br /><br />&nbsp;&nbsp;&nbsp;&nbsp;躁，持之数日不下，群等怒怨吉甫。<br /><br />&nbsp;&nbsp;&nbsp;&nbsp;三年八月，吉甫罢相，出镇淮南，群等欲因失恩倾之。吉甫尝召术士陈登宿<br /><br />&nbsp;&nbsp;&nbsp;&nbsp;于安邑里第。翌日，群令吏捕登考劾，伪构吉甫阴事，密以上闻。帝召登面讯之，<br /><br />&nbsp;&nbsp;&nbsp;&nbsp;立辩其伪。宪宗怒，将诛群等，吉甫救之，出为湖南观察使。数日，改黔州刺史、<br /><br />&nbsp;&nbsp;&nbsp;&nbsp;黔州观察使。在黔中，属大水坏其城郭，复筑其城，征督溪洞诸蛮。程作颇急，<br /><br />&nbsp;&nbsp;&nbsp;&nbsp;于是，辰、锦生蛮乘险作乱，群讨之不能定。六年九月，贬开州刺史。在郡二年，<br /><br />&nbsp;&nbsp;&nbsp;&nbsp;改容州刺史、容管经略观察使。九年，诏还朝，至衡州病卒，时年五十。<br /><br />&nbsp;&nbsp;&nbsp;&nbsp;群性狠戾，颇复恩雠，临事不顾生死。是时征入，云欲大用，人皆惧骇，闻<br /><br />&nbsp;&nbsp;&nbsp;&nbsp;其卒方安。二子：谦余、审余。<br /><br />&nbsp;&nbsp;&nbsp;&nbsp;兄常，字中行，大历十四年登进士第，居广陵之柳杨。结庐种树，不求苟进，<br /><br />&nbsp;&nbsp;&nbsp;&nbsp;以讲学著书为事，凡二十年不出。贞元十四年，镇州节度使王武俊闻其贤，遣人<br /><br />&nbsp;&nbsp;&nbsp;&nbsp;致聘，辟为掌书记，不就。其年，杜佑镇淮南，奏授校书郎，为节度参谋。元和<br /><br />&nbsp;&nbsp;&nbsp;&nbsp;六年，自湖南判官入为侍御史，转水部员外郎。出为朗州刺史，历固陵、浔阳、<br /><br />&nbsp;&nbsp;&nbsp;&nbsp;临川三郡守。入为国子祭酒，求致仕。宝历元年卒，时年七十。子弘余，会昌中<br /><br />&nbsp;&nbsp;&nbsp;&nbsp;为黄州刺史。<br /><br />&nbsp;&nbsp;&nbsp;&nbsp;牟，字贻周。贞元二年登进士第，试秘书省校书郎、东都留守巡官。历河阳、<br /><br />&nbsp;&nbsp;&nbsp;&nbsp;昭义从事，检校水部郎中，赐绯，再为留守判官。入为都官郎中，出为泽州刺史，<br /><br />&nbsp;&nbsp;&nbsp;&nbsp;入为国子祭酒。长庆二年卒，时年七十四。子周余，大中年秘书监。<br /><br />&nbsp;&nbsp;&nbsp;&nbsp;牟弟庠，字胃卿，释褐国子主簿。吏部侍郎韩皋出镇武昌，辟为推官。皋移<br /><br />&nbsp;&nbsp;&nbsp;&nbsp;镇浙西，奏庠为节度副使、殿中侍御史，迁泽州刺史。又为宣歙副使，除奉天令、<br /><br />&nbsp;&nbsp;&nbsp;&nbsp;登州刺史、东都留守判官，历信、婺二州刺史。卒年六十三。子繇、载。<br /><br />&nbsp;&nbsp;&nbsp;&nbsp;巩，字友封，元和二年登进士第。袁滋镇滑州，辟为从事。滋改荆、襄二镇，<br /><br />&nbsp;&nbsp;&nbsp;&nbsp;皆从之，掌管记之任。平卢薛平又辟为副使。入朝，拜侍御史，历司勋员外、刑<br /><br />&nbsp;&nbsp;&nbsp;&nbsp;部郎中。元稹观察浙东，奉为副使、检校秘书少监，兼御史中丞，赐金紫。稹移<br /><br />&nbsp;&nbsp;&nbsp;&nbsp;镇武昌，巩又从之。巩能五言诗，昆仲之间，与牟诗俱为时所赏重。性温雅，多<br /><br />&nbsp;&nbsp;&nbsp;&nbsp;不能持论，士友言议之际，吻动而不发，白居易等目为“嗫嚅翁”。终于鄂渚，<br /><br />&nbsp;&nbsp;&nbsp;&nbsp;时年六十。子六人，景余、师裕最知名。<br /><br />&nbsp;&nbsp;&nbsp;&nbsp;李逊，字友道，后魏申公发之后，于赵郡谓之申公房。曾祖进德，太子中允。<br /><br />&nbsp;&nbsp;&nbsp;&nbsp;祖珍玉，昌明令。父震，雅州别驾。世寓于荆州之石首。<br /><br />&nbsp;&nbsp;&nbsp;&nbsp;逊登进士第，辟襄阳掌书记。复从事于湖南，主其留务，颇有声绩，累拜池、<br /><br />&nbsp;&nbsp;&nbsp;&nbsp;濠二州刺史。先是，濠州之都将杨腾，削刻士卒，州兵三千人谋杀腾。腾觉之，<br /><br />&nbsp;&nbsp;&nbsp;&nbsp;走扬州，家属皆死。濠兵不自戢，因行攘剽。及逊至郡，余乱未殄。徐驱其间，<br /><br />&nbsp;&nbsp;&nbsp;&nbsp;为陈逆顺利害之势，众皆释甲请罪，因以宁息。观察使旨限外征役，皆不从。入<br /><br />&nbsp;&nbsp;&nbsp;&nbsp;拜虞部郎中。<br /><br />&nbsp;&nbsp;&nbsp;&nbsp;元和初，出为衢州刺史。以政绩殊尤，迁越州刺史，兼御史大夫、浙东都团<br /><br />&nbsp;&nbsp;&nbsp;&nbsp;练观察使。先是，贞元初，皇甫政镇浙东，尝福建兵乱，逐观察使吴诜。政以所<br /><br />&nbsp;&nbsp;&nbsp;&nbsp;镇实压闽境，请权益兵三千，俟贼平而罢。贼平向三十年，而所益兵仍旧。逊视<br /><br />&nbsp;&nbsp;&nbsp;&nbsp;事数日，举奏停之。逊为政以均一贫富、扶弱抑强为己任，故所至称理。<br /><br />&nbsp;&nbsp;&nbsp;&nbsp;九年，入为给事中。逊以旧制只日视事对群臣，逊奏论曰：“事君之义，有<br /><br />&nbsp;&nbsp;&nbsp;&nbsp;犯无隐。陈诚启沃，不必择辰。今群臣敷奏，乃候只日，是毕岁臣下睹天颜、献<br /><br />&nbsp;&nbsp;&nbsp;&nbsp;可否能几何？”宪宗嘉之，乃许不择时奏对。俄迁户部侍郎。<br /><br />&nbsp;&nbsp;&nbsp;&nbsp;元和十年，拜襄州刺史，充山南东道节度、观察等使。襄阳前领八郡，唐、<br /><br />&nbsp;&nbsp;&nbsp;&nbsp;邓、隋在焉。是时方讨吴元济，朝议以唐、蔡邻接，遂以邓隶唐州，三郡别为节<br /><br />&nbsp;&nbsp;&nbsp;&nbsp;制，命高霞寓领之，专俟攻讨。逊以五州赋饷之。<br /><br />&nbsp;&nbsp;&nbsp;&nbsp;时孙代严绶镇襄阳。绶以八州兵讨贼在唐州。既而绶以无功罢兵柄，命高霞<br /><br />&nbsp;&nbsp;&nbsp;&nbsp;寓代绶将兵于唐州，其襄阳军隶于霞寓。军士家口在襄州者，逊厚抚之，士卒多<br /><br />&nbsp;&nbsp;&nbsp;&nbsp;舍霞寓亡归。既而霞寓为贼所败，乃移过于逊，言供馈不时。霞寓本出禁军，内<br /><br />&nbsp;&nbsp;&nbsp;&nbsp;官皆佐之。既贬官，中人皆言逊挠霞寓军，所以致败。上令中使至襄州听察曲直，<br /><br />&nbsp;&nbsp;&nbsp;&nbsp;奏言逊不直，乃左授太子宾客分司，又降为恩王傅。<br /><br />&nbsp;&nbsp;&nbsp;&nbsp;十三年，李师道效顺，命逊为左散骑常侍，驰赴东平谕之。师道得诏意动，<br /><br />&nbsp;&nbsp;&nbsp;&nbsp;即请效顺，旋为其下所惑而止。逊还，未几，除京兆尹，改国子祭酒。<br /><br />&nbsp;&nbsp;&nbsp;&nbsp;十四年，拜许州刺史，充忠武节度、陈许薏痰戎莨鄄齑χ玫仁埂Ｊ鞘保<br /><br />&nbsp;&nbsp;&nbsp;&nbsp;新罹兵战，难遽完缉。及逊至，集大军与之约束，严具示赏罚必信，号令数百言，<br /><br />&nbsp;&nbsp;&nbsp;&nbsp;士皆感悦。<br /><br />&nbsp;&nbsp;&nbsp;&nbsp;长庆元年，幽、镇继乱。逊请身先讨贼，不许。但命以兵一万，会于行营。<br /><br />&nbsp;&nbsp;&nbsp;&nbsp;逊奉诏，即日发兵，故先诸军而至，由是进位检校吏部尚书。寻改凤翔节度使，<br /><br />&nbsp;&nbsp;&nbsp;&nbsp;行至京师，以疾陈乞，改刑部尚书。长庆三年正月卒，年六十三，废朝一日，赠<br /><br />&nbsp;&nbsp;&nbsp;&nbsp;右仆射。<br /><br />&nbsp;&nbsp;&nbsp;&nbsp;逊幼孤，寓居江陵。与其弟建，皆安贫苦，易衣并食，讲习不倦。逊兄造，<br /><br />&nbsp;&nbsp;&nbsp;&nbsp;知二弟贤，日为营丐，成其志业。建先逊一年卒。兄弟同致休显，士君子多之。<br /><br />&nbsp;&nbsp;&nbsp;&nbsp;谥曰恭肃。造早卒。<br /><br />&nbsp;&nbsp;&nbsp;&nbsp;建，字杓直，家素清贫，无旧业。与兄造、逊于荆南躬耕致养，嗜学力文。<br /><br />&nbsp;&nbsp;&nbsp;&nbsp;举进士，选授秘书省校书郎。德宗闻其名，用为右拾遗、翰林学士。元和六年，<br /><br />&nbsp;&nbsp;&nbsp;&nbsp;坐事罢职，降詹事府司直。高郢为御史大夫，奏为殿中侍御史，迁兵部郎中、知<br /><br />&nbsp;&nbsp;&nbsp;&nbsp;制诰。自以草诏思迟，不愿司文翰，改京兆尹。与宰相韦贯之友善。贯之罢相，<br /><br />&nbsp;&nbsp;&nbsp;&nbsp;建亦出为澧州刺史。征拜太常少卿，寻以本官知礼部贡举。建取舍非其人，又惑<br /><br />&nbsp;&nbsp;&nbsp;&nbsp;于请托，故其年选士不精，坐罚俸料。明年，除礼部侍郎，竟以人情不洽，改为<br /><br />&nbsp;&nbsp;&nbsp;&nbsp;刑部。<br /><br />&nbsp;&nbsp;&nbsp;&nbsp;建名位虽显，以廉俭自处，家不理垣屋，士友推之。长庆二年二月卒，赠工<br /><br />&nbsp;&nbsp;&nbsp;&nbsp;部尚书。三子：讷、恪、朴。讷最知名，官至华州刺史、检校尚书右仆射。<br /><br />&nbsp;&nbsp;&nbsp;&nbsp;薛戎，字元夫，河中宝鼎人。少有学术，不求闻达，居于毗陵之阳羡山。年<br /><br />&nbsp;&nbsp;&nbsp;&nbsp;余四十，不易其操。江西观察使李衡辟为从事，使者三返方应。故相齐映代衡，<br /><br />&nbsp;&nbsp;&nbsp;&nbsp;又留署职，府罢归山。福建观察使柳冕表为从事，累月，转殿中侍御史。会泉州<br /><br />&nbsp;&nbsp;&nbsp;&nbsp;阙刺史，冕署戎权领州事。<br /><br />&nbsp;&nbsp;&nbsp;&nbsp;是时，姚南仲节制郑滑，从事马总以其道直为监军使诬奏，贬泉州别驾。冕<br /><br />&nbsp;&nbsp;&nbsp;&nbsp;附会权势，欲构成总罪，使戎按问曲成之。戎以总无辜，不从冕意，别白其状。<br /><br />&nbsp;&nbsp;&nbsp;&nbsp;戎还自泉州，冕盛气据衙而见宾客。戎遂历东厢从容而入。冕度势未可屈，徐起<br /><br />&nbsp;&nbsp;&nbsp;&nbsp;以见，一揖而退。又构其罪以状闻，置戎于佛寺，环以武夫，恣其侵辱，如是累<br /><br />&nbsp;&nbsp;&nbsp;&nbsp;月，诱令成总之罪。操心如一，竟不动摇。杜佑镇淮南，知戎之冤，乃上其表，<br /><br />&nbsp;&nbsp;&nbsp;&nbsp;发书谕冕，戎难方解，遂辞职寓居于江湖间。<br /><br />&nbsp;&nbsp;&nbsp;&nbsp;后阎济美为福建观察使，备闻其事，奏充副使。又随济美移镇浙东，改侍御<br /><br />&nbsp;&nbsp;&nbsp;&nbsp;史，入拜刑部员外郎。出为河南令，累改衢、湖、常三州刺史，迁浙东观察使。<br /><br />&nbsp;&nbsp;&nbsp;&nbsp;所莅皆以政绩闻。居数岁，以疾辞官。长庆元年十月卒，赠左散骑常侍。<br /><br />&nbsp;&nbsp;&nbsp;&nbsp;戎检身处约，不务虚名。俸入之余，散于宗族。身殁之后，人无讥焉。兄弟<br /><br />&nbsp;&nbsp;&nbsp;&nbsp;五人，季弟放最知名。<br /><br />&nbsp;&nbsp;&nbsp;&nbsp;放登进士第，性端厚寡言，于是非不甚系意。累佐藩府，莅事干敏。官至试<br /><br />&nbsp;&nbsp;&nbsp;&nbsp;大理评事，擢拜右拾遗，转补阙，历水部、兵部二员外，迁兵部郎中。<br /><br />&nbsp;&nbsp;&nbsp;&nbsp;遇宪宗以储皇好书，求端士辅导经义，选充皇太子侍读。及穆宗嗣位，未听<br /><br />&nbsp;&nbsp;&nbsp;&nbsp;政间，放多在左右，密参机命。穆宗常谓放曰：“小子初承大宝，惧不克荷，先<br /><br />&nbsp;&nbsp;&nbsp;&nbsp;生宜为相，以匡不逮。”放叩头曰：“臣实庸浅，获侍冕旒，固不足猥尘大位。<br /><br />&nbsp;&nbsp;&nbsp;&nbsp;辅弼之任，自有贤能。”其言无矫饰，皆此类也。穆宗深嘉其诚，因召对思政殿，<br /><br />&nbsp;&nbsp;&nbsp;&nbsp;赐以金紫之服。转工部侍郎、集贤学士。虽任非峻切，而恩顾转隆。转刑部侍郎，<br /><br />&nbsp;&nbsp;&nbsp;&nbsp;职如故。<br /><br />&nbsp;&nbsp;&nbsp;&nbsp;穆宗常谓侍臣曰：“朕欲习学经史，何先？”放对曰：“经者，先圣之至言，<br /><br />&nbsp;&nbsp;&nbsp;&nbsp;仲尼之所发明，皆天人之极致，诚万代不刊之典也。史记前代成败得失之迹，亦<br /><br />&nbsp;&nbsp;&nbsp;&nbsp;足鉴其兴亡。然得失相参，是非无准的，固不可为经典比也。”帝曰：“《六经》<br /><br />&nbsp;&nbsp;&nbsp;&nbsp;所尚不一，志学之士，白首不能尽通，如何得其要？”对曰：“《论语》者《六<br /><br />&nbsp;&nbsp;&nbsp;&nbsp;经》之菁华，《孝经》者人伦之本。穷理执要，真可谓圣人至言。是以汉朝《论<br /><br />&nbsp;&nbsp;&nbsp;&nbsp;语》首列学官，光武令虎贲之士皆习《孝经》，玄宗亲为《孝经》注解，皆使当<br /><br />&nbsp;&nbsp;&nbsp;&nbsp;时大理，四海V宁。盖人知孝慈，气感和乐之所致也。”上曰：“圣人以孝为至<br /><br />&nbsp;&nbsp;&nbsp;&nbsp;德要道，其信然乎！”转兵部侍郎、礼部尚书，判院事。<br /><br />&nbsp;&nbsp;&nbsp;&nbsp;放闺门之内，尤推孝睦，孤孀百口，家贫每不给赡，常苦俸薄。放因召对，<br /><br />&nbsp;&nbsp;&nbsp;&nbsp;恳求外任。其时偶以节制无阙，乃授以廉问。及镇江西，惟用清洁为理，一方之<br /><br />&nbsp;&nbsp;&nbsp;&nbsp;人，至今思之。宝历元年，卒于江西观察使，废朝一日。<br /><br />&nbsp;&nbsp;&nbsp;&nbsp;史臣曰：穆秘监之刚正不夺，如寒松倚岩，千丈劲节。而窦容州之敢决，如<br /><br />&nbsp;&nbsp;&nbsp;&nbsp;鸷鸟逐雀，英气动人，岩穴之流，罕能及此。然矫激过当，君子不为。如埙如篪，<br /><br />&nbsp;&nbsp;&nbsp;&nbsp;不通不介，士行之美，崔氏诸子有焉。建、逊之贞方，戎、放之道义，元和已来，<br /><br />&nbsp;&nbsp;&nbsp;&nbsp;称为令族，宜哉！<br /><br />&nbsp;&nbsp;&nbsp;&nbsp;赞曰：穆之赞、质，窦之常、群，迹参时杰，气爽人文。二李英英，四崔济<br /><br />&nbsp;&nbsp;&nbsp;&nbsp;济。薛氏三门，难兄难弟。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56038);">加入书签</a><a
                        href="56037.html">上一页</a>&larr;<a href="index.html">返回列表</a>&rarr;<a
                            href="56039.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56037.html"; var next_page = "56039.html"; var index_page = "index.html"; var sortid = "9"; var article_id = "45"; var chapter_id = "56038"; var articlename = "旧唐书"; var chaptername = " 卷一百五十五 列传第一百五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>