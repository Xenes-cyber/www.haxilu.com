<!DOCTYPE html>
<html>
<head>
<meta charset="gbk" />
<title>旧唐书- 卷一百九 列传第五十九-在线阅读-哈西文学网</title>
<meta name="keywords" content="刘d，旧唐书， 卷一百九 列传第五十九全文， 卷一百九 列传第五十九在线阅读 哈西文学网" />
<meta name="description" content="哈西文学网提供刘d的旧唐书  卷一百九 列传第五十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/20109.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/20109.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九 列传第五十九</h1>
            <div class="link xb">
                <a href="19769.html">上一页</a>&larr;<a href="index.html">返回列表</a>&rarr;<a
                    href="20764.html">下一页</a></div>			
            <div id="BookText">&nbsp;&nbsp;&nbsp;&nbsp;○冯盎阿史那社尔（子道真叔祖苏尼失苏尼失子忠附）契何力<br /><br />&nbsp;&nbsp;&nbsp;&nbsp;黑齿常之李多祚李嗣业白孝德<br /><br />&nbsp;&nbsp;&nbsp;&nbsp;冯盎，高州良德人也。累代为本部大首领。盎少有武略，隋开皇中为宋康令。<br /><br />&nbsp;&nbsp;&nbsp;&nbsp;仁寿初，潮、成等五州獠叛，盎驰至京，请讨之。文帝敕左仆射杨素与盎论贼形<br /><br />&nbsp;&nbsp;&nbsp;&nbsp;势，素曰：“不意蛮夷中有此人，大可奇也。”即令盎发江、岭兵击之。贼平，<br /><br />&nbsp;&nbsp;&nbsp;&nbsp;授金紫光禄大夫，仍除汉阳太守。<br /><br />&nbsp;&nbsp;&nbsp;&nbsp;武德三年，广、新二州贼帅高法澄、洗宝彻等并受林士弘节度，杀害隋官吏，<br /><br />&nbsp;&nbsp;&nbsp;&nbsp;盎率兵击破之。既而宝彻兄子智臣又聚兵于新州，自为渠帅，盎趋往击之。兵交，<br /><br />&nbsp;&nbsp;&nbsp;&nbsp;盎却兜鍪大呼曰：“尔等颇识我否？”贼多弃戈肉袒而拜，其徒遂溃，擒宝彻、<br /><br />&nbsp;&nbsp;&nbsp;&nbsp;智臣等，岭外遂定。或有说盎曰：“自隋季崩离，海内骚动。今唐虽应运，而风<br /><br />&nbsp;&nbsp;&nbsp;&nbsp;教未浃，南越一隅，未有所定。公克平五岭二十余州，岂与赵佗九郡相比？今请<br /><br />&nbsp;&nbsp;&nbsp;&nbsp;上南越王之号。”盎曰：“吾居南越，于兹五代，本州牧伯，唯我一门，子女玉<br /><br />&nbsp;&nbsp;&nbsp;&nbsp;帛，吾之有也。人生富贵，如我殆难，常恐弗克负荷，以坠先业。本州衣锦便足，<br /><br />&nbsp;&nbsp;&nbsp;&nbsp;余复何求？越王之号，非所闻也。”<br /><br />&nbsp;&nbsp;&nbsp;&nbsp;四年，盎以南越之众降，高祖以其地为罗、春、白、崖、儋、林等八州，仍<br /><br />&nbsp;&nbsp;&nbsp;&nbsp;授盎上柱国、高罗总管，封吴国公，寻改封越国公。拜其子智戴为春州刺史，智<br /><br />&nbsp;&nbsp;&nbsp;&nbsp;或东合州刺史，徙封盎耿国公。贞观五年，盎来朝，太宗宴赐甚厚。俄而罗窦诸<br /><br />&nbsp;&nbsp;&nbsp;&nbsp;洞獠叛，诏令盎率部落二万为诸军先锋。时有贼数万屯据险要，不可攻逼。盎持<br /><br />&nbsp;&nbsp;&nbsp;&nbsp;弩语左右曰：“尽吾此箭，可知胜负。”连发七矢，而中七人，贼退走，因纵兵<br /><br />&nbsp;&nbsp;&nbsp;&nbsp;乘之，斩首千余级。太宗令智戴还慰省之，自后赏赐不可胜数。盎奴婢万余人，<br /><br />&nbsp;&nbsp;&nbsp;&nbsp;所居地方二千里，勤于簿领，诘`奸状，甚得其情。二十年卒。赠左骑卫大将军、<br /><br />&nbsp;&nbsp;&nbsp;&nbsp;荆州都督。<br /><br />&nbsp;&nbsp;&nbsp;&nbsp;阿史那社尔，突厥处罗可汗子也。年十一，以智勇称于本蕃，拜为拓设，建<br /><br />&nbsp;&nbsp;&nbsp;&nbsp;牙于碛北，与欲谷设分统铁勒、纥骨、同罗等诸部。在位十年，无所课敛。诸首<br /><br />&nbsp;&nbsp;&nbsp;&nbsp;领或鄙其不能富贵，社尔曰：“部落既丰，于我便足。”诸首领咸畏而爱之。<br /><br />&nbsp;&nbsp;&nbsp;&nbsp;武德九年，延陀、回纥等诸部皆叛，攻破欲谷设，社尔击之，复为延陀所败。<br /><br />&nbsp;&nbsp;&nbsp;&nbsp;贞观二年，遂率其余众保于西偏，依可汗浮图。后遇颉利灭，而西蕃叶护又死，<br /><br />&nbsp;&nbsp;&nbsp;&nbsp;奚利咄陆可汗兄弟争国，社尔扬言降之，引兵西上，因袭破古蕃，半有其国，<br /><br />&nbsp;&nbsp;&nbsp;&nbsp;得众十余万，自称都布可汗。谓其诸部曰：“首为背叛破我国者，延陀之罪也。<br /><br />&nbsp;&nbsp;&nbsp;&nbsp;今我据有西方，大得兵马，不平延陀而取安乐，是忘先可汗，为不孝也。若天令<br /><br />&nbsp;&nbsp;&nbsp;&nbsp;不捷，死亦无恨。”其酋长咸谏曰：“今新得西方，须留镇压。若即弃去，远击<br /><br />&nbsp;&nbsp;&nbsp;&nbsp;延陀，只恐叶护子孙必来复国。”社尔不从，亲率五万余骑讨延陀于碛北，连兵<br /><br />&nbsp;&nbsp;&nbsp;&nbsp;百余日。遇我行人刘善因立同娥设为A利始可汗，社尔部兵又苦久役，多委之逃。<br /><br />&nbsp;&nbsp;&nbsp;&nbsp;延陀因纵击败之，复保高昌国。其旧兵在者才万余人，又与西蕃结隙。<br /><br />&nbsp;&nbsp;&nbsp;&nbsp;九年，率众内属，拜左骑卫大将军。岁余，令尚衡阳长公主，授驸马都尉，<br /><br />&nbsp;&nbsp;&nbsp;&nbsp;典屯兵于苑内。十四年，授行军总管，以平高昌。诸人咸即受赏，社尔以未奉诏<br /><br />&nbsp;&nbsp;&nbsp;&nbsp;旨，秋毫无所取。及降别敕，然后受之。及所取，唯老弱故弊而已。军还，太宗<br /><br />&nbsp;&nbsp;&nbsp;&nbsp;美其廉慎，以高昌所得宝刀并杂彩千段赐之，仍令检校北门左屯营，封毕国公。<br /><br />&nbsp;&nbsp;&nbsp;&nbsp;十九年，从太宗征辽，至驻跸阵，频遭流矢，拔而又进。其所部兵士，人百其勇，<br /><br />&nbsp;&nbsp;&nbsp;&nbsp;尽获殊勋。师旋，兼授鸿胪卿。二十一年，为昆丘道行军大总管，征龟兹。明年，<br /><br />&nbsp;&nbsp;&nbsp;&nbsp;军次西突厥，击处密，大破之，余众悉降。又下龟兹大拨换城，虏龟兹王白诃黎<br /><br />&nbsp;&nbsp;&nbsp;&nbsp;布失毕及大臣那利等百余人而还。属太宗崩，请以身殉葬，高宗遣使喻以先旨，<br /><br />&nbsp;&nbsp;&nbsp;&nbsp;不许。迁右卫大将军。永徽四年，加位镇军大将军。六年卒，赠辅国大将军、并<br /><br />&nbsp;&nbsp;&nbsp;&nbsp;州都督，陪葬昭陵。起冢以象葱山，仍为立碑，谥曰元。子道真，位至左屯卫大<br /><br />&nbsp;&nbsp;&nbsp;&nbsp;将军。<br /><br />&nbsp;&nbsp;&nbsp;&nbsp;贞观初，阿史那苏尼失者，启民可汗之母弟，社{人小}叔祖也。其父始毕可<br /><br />&nbsp;&nbsp;&nbsp;&nbsp;汗以为沙钵罗设，督部落五万家，牙直灵州之西北，骁雄有恩惠，甚得种落之心。<br /><br />&nbsp;&nbsp;&nbsp;&nbsp;及颉利政乱，而苏尼失所部独不携离。突利之来奔也，颉利乃立苏尼失为小可汗。<br /><br />&nbsp;&nbsp;&nbsp;&nbsp;及颉利为李靖所破，独骑而投之，苏尼失遂举其众归国，因令子忠擒颉利以献。<br /><br />&nbsp;&nbsp;&nbsp;&nbsp;太宗赏赐优厚。拜北宁州都督、右卫大将军，封怀德郡王。贞观八年卒。<br /><br />&nbsp;&nbsp;&nbsp;&nbsp;忠以擒颉利功，拜左屯卫将军，妻以宗女定襄县主，赐名为忠，单称史氏。<br /><br />&nbsp;&nbsp;&nbsp;&nbsp;贞观九年，迁右卫大将军。永徽初，封薛国公，累迁右骁卫大将军。所历皆以清<br /><br />&nbsp;&nbsp;&nbsp;&nbsp;谨见称，时人比之金日。上元初卒，赠镇军大将军，陪葬昭陵。<br /><br />&nbsp;&nbsp;&nbsp;&nbsp;子，袭封薛国公，垂拱中，历位司仆卿。<br /><br />&nbsp;&nbsp;&nbsp;&nbsp;契何力，其先铁勒别部之酋长也。父葛，隋大业中继为莫贺咄特勒，以地<br /><br />&nbsp;&nbsp;&nbsp;&nbsp;逼吐谷浑，所居隘狭，又多瘴疠，遂入龟兹，居于热海之上。特勤死，何力时年<br /><br />&nbsp;&nbsp;&nbsp;&nbsp;九岁。降号大俟利发。至贞观六年，随其母率众千余家诣沙州，奉表内附，太宗<br /><br />&nbsp;&nbsp;&nbsp;&nbsp;置其部落于甘、凉二州。何力至京，授左领军将军。<br /><br />&nbsp;&nbsp;&nbsp;&nbsp;七年，与凉州都督李大亮、将军薛万均同征吐谷浑。军次赤水川，万均率骑<br /><br />&nbsp;&nbsp;&nbsp;&nbsp;先行，为贼所攻，兄弟皆中枪堕马，徒步而斗，兵士死者十六七。何力闻之，将<br /><br />&nbsp;&nbsp;&nbsp;&nbsp;数百骑驰往，突围而前，纵横奋击，贼兵披靡，万均兄弟由是获免。时吐谷浑主<br /><br />&nbsp;&nbsp;&nbsp;&nbsp;在突沦川，何力复欲袭之，万均惩其前败，固言不可。何力曰：“贼非有城郭，<br /><br />&nbsp;&nbsp;&nbsp;&nbsp;逐水草以为生，若不袭其不虞，便恐鸟惊鱼散，一失机会，安可倾其巢穴耶！”<br /><br />&nbsp;&nbsp;&nbsp;&nbsp;乃自选骁兵千余骑，直入突沦川，袭破吐谷浑牙帐，斩首数千级，获驼马牛羊二<br /><br />&nbsp;&nbsp;&nbsp;&nbsp;十余万头，浑主脱身以免，俘其妻子而还。有诏劳于大斗拔谷。万均乃排毁何力，<br /><br />&nbsp;&nbsp;&nbsp;&nbsp;自称己功。何力不胜愤怒，拔刀而起，欲杀万均，诸将劝止之。太宗闻而责问其<br /><br />&nbsp;&nbsp;&nbsp;&nbsp;故，何力言万均败恧之事，太宗怒，将解其官回授，何力固让曰：“以臣之故而<br /><br />&nbsp;&nbsp;&nbsp;&nbsp;解万均，恐诸蕃闻之，以为陛下厚蕃轻汉，转相诬告，驰竞必多。又夷狄无知，<br /><br />&nbsp;&nbsp;&nbsp;&nbsp;或谓汉臣皆如此辈，固非安宁之术也。”太宗乃止。寻令北门宿卫，检校屯营事，<br /><br />&nbsp;&nbsp;&nbsp;&nbsp;敕尚临洮县主。<br /><br />&nbsp;&nbsp;&nbsp;&nbsp;十四年，为葱山道副大总管，讨平高昌。时何力母姑臧夫人、母弟贺兰州都<br /><br />&nbsp;&nbsp;&nbsp;&nbsp;督沙门并在凉府。十六年，诏许何力观省其母，兼抚巡部落。时薛延陀强盛，契<br /><br />&nbsp;&nbsp;&nbsp;&nbsp;部落皆愿从之。何力至，闻而大惊曰：“主上于汝有厚恩，任我又重，何忍而<br /><br />&nbsp;&nbsp;&nbsp;&nbsp;图叛逆！”诸首领皆曰：“可敦及都督已去，何故不行？”何力曰：“我弟沙门<br /><br />&nbsp;&nbsp;&nbsp;&nbsp;孝而能养，我以身许国，终不能去也。”于是众共执何力至延陀所，置于可汗牙<br /><br />&nbsp;&nbsp;&nbsp;&nbsp;前。何力箕踞而坐，拔佩刀东向大呼曰：“岂有大唐烈士，受辱蕃庭，天地日月，<br /><br />&nbsp;&nbsp;&nbsp;&nbsp;愿知我心！”又割左耳以明志不夺也。可汗怒，欲杀之，为其妻所抑而止。初，<br /><br />&nbsp;&nbsp;&nbsp;&nbsp;太宗闻何力之延陀，明非其本意。或曰：“人心各乐其土，何力今入延陀，犹鱼<br /><br />&nbsp;&nbsp;&nbsp;&nbsp;之得水也。”太宗曰：“不然，此人心如铁石，必不背我。”会有使自延陀至，<br /><br />&nbsp;&nbsp;&nbsp;&nbsp;具言其状，太守泣谓群臣曰：“契何力竟如何？”遽遣兵部侍郎崔敦礼持节入<br /><br />&nbsp;&nbsp;&nbsp;&nbsp;延陀，许降公主，求何力。由是还，拜右骁卫大将军。太宗既许公主于延陀，行<br /><br />&nbsp;&nbsp;&nbsp;&nbsp;有日矣，何力抗表固言不可。太宗曰：“吾闻天子无戏言，既已许之，安可废？”<br /><br />&nbsp;&nbsp;&nbsp;&nbsp;何力曰：“然。臣本请延缓其事，不谓总停。臣闻六礼之内，婿合亲迎，宜告延<br /><br />&nbsp;&nbsp;&nbsp;&nbsp;陀亲来迎妇，纵不敢至京邑，即当使诣灵州。畏汉必不敢来，论亲未可有成日。<br /><br />&nbsp;&nbsp;&nbsp;&nbsp;既忧闷，臣又携离，不盈一年，自相猜忌。延陀志性狠戾，若死，必两子相争，<br /><br />&nbsp;&nbsp;&nbsp;&nbsp;坐而制之，必然之理。”太宗从之。延陀恐有诈，竟不至灵州。自后常悒悒不得<br /><br />&nbsp;&nbsp;&nbsp;&nbsp;志，一年而死，两子果争权，各立为主。<br /><br />&nbsp;&nbsp;&nbsp;&nbsp;太宗征辽东，以何力为前军总管，军次白崖城，为贼所围，被矛中腰，疮重<br /><br />&nbsp;&nbsp;&nbsp;&nbsp;疾甚，太宗自为傅药。及拔贼城，敕求伤之者高突勃，付何力自杀之。何力奏言：<br /><br />&nbsp;&nbsp;&nbsp;&nbsp;“犬马犹为其主，况于人乎？彼为其主，况致命冒白刃而刺臣，是其义勇士也。<br /><br />&nbsp;&nbsp;&nbsp;&nbsp;本不相识，岂是冤仇？”遂舍之。二十二年，为昆丘道总管，击龟兹，获其王诃<br /><br />&nbsp;&nbsp;&nbsp;&nbsp;梨布失毕及诸首领等。太宗崩，何力欲杀身以殉，高宗谕而止之。<br /><br />&nbsp;&nbsp;&nbsp;&nbsp;永徽二年，处月、处密叛，以何力为弓月道大总管，讨平之，擒其渠帅处密<br /><br />&nbsp;&nbsp;&nbsp;&nbsp;时健俟斤、合支贺等以归。显庆二年，迁左骁卫大将军，累封J国公，兼检校<br /><br />&nbsp;&nbsp;&nbsp;&nbsp;鸿胪卿。龙朔元年，又为辽东道行军大总管。九月，次于鸭绿水，其地即高丽之<br /><br />&nbsp;&nbsp;&nbsp;&nbsp;险阻，莫离支男生以精兵数万守之，众莫能济。何力始至，会层冰大合，趣即渡<br /><br />&nbsp;&nbsp;&nbsp;&nbsp;兵，鼓噪而进，贼遂大溃，追奔数十里，斩首三万级，余众尽降，男生仅以身免。<br /><br />&nbsp;&nbsp;&nbsp;&nbsp;会有诏班师，乃还。其年，九姓叛，以何力为铁勒道安抚大使。乃简精骑五百驰<br /><br />&nbsp;&nbsp;&nbsp;&nbsp;入九姓中，贼大惊，何力乃谓曰：“国家知汝被诖误，遂有翻动，使我舍汝等过，<br /><br />&nbsp;&nbsp;&nbsp;&nbsp;皆可自新。罪在酋渠，得之则已。”诸姓大喜，共擒伪叶护及设、特勤等同恶二<br /><br />&nbsp;&nbsp;&nbsp;&nbsp;百余人以归，何力数其罪而诛之。乾封元年，又为辽东道行军大总管，兼安抚大<br /><br />&nbsp;&nbsp;&nbsp;&nbsp;使。高丽有众十五万，屯于辽水，又引H数万据南苏城。何力奋击，皆大破之。<br /><br />&nbsp;&nbsp;&nbsp;&nbsp;斩首万余级，乘胜而进，凡拔七城。乃回军会英国公李抻谘悸趟，共攻辱夷、<br /><br />&nbsp;&nbsp;&nbsp;&nbsp;大行二城，破之。薅倬于鸭绿栅，何力引蕃汉兵五十万先临平壤。奕约讨粒<br /><br />&nbsp;&nbsp;&nbsp;&nbsp;共拔平壤城，执男建，虏其王还。授镇军大将军，行左卫大将军，徙封凉国公，<br /><br />&nbsp;&nbsp;&nbsp;&nbsp;仍检校右羽林军。仪凤二年卒，赠辅国大将军、并州都督，陪葬昭陵，谥曰烈。<br /><br />&nbsp;&nbsp;&nbsp;&nbsp;有三子：明、光、贞。明，左鹰扬卫大将军，兼贺兰都督，袭爵凉国公。光，<br /><br />&nbsp;&nbsp;&nbsp;&nbsp;则天时右豹韬卫将军，为酷吏所杀。贞，司膳少卿。<br /><br />&nbsp;&nbsp;&nbsp;&nbsp;黑齿常之，百济西部人。长七尺余，骁勇有谋略。初在本蕃，仕为达率兼郡<br /><br />&nbsp;&nbsp;&nbsp;&nbsp;将，犹中国之刺史也。显庆五年，苏定方讨平百济，常之率所部随例送降款。时<br /><br />&nbsp;&nbsp;&nbsp;&nbsp;定方絷左王及太子隆等，仍纵兵劫掠，丁壮者多被戮。常之恐惧，遂与左右十余<br /><br />&nbsp;&nbsp;&nbsp;&nbsp;人遁归本部，鸠集亡逸，共保任存山，筑栅以自固，旬日而归附者三万余人。定<br /><br />&nbsp;&nbsp;&nbsp;&nbsp;方遣兵攻之，常之领敢死之士拒战，官军败绩，遂复本国二百余城，定方不能讨<br /><br />&nbsp;&nbsp;&nbsp;&nbsp;而还。龙朔三年，高宗遣使招谕之，常之尽率其众降。累转左领军员外将军。<br /><br />&nbsp;&nbsp;&nbsp;&nbsp;仪凤中，吐蕃犯边，常之从李敬玄击之。刘审礼之没贼，敬玄欲抽军，却阻<br /><br />&nbsp;&nbsp;&nbsp;&nbsp;泥沟，而计无所出。常之夜率敢死之兵五百人进掩贼营，吐蕃首领跋地设弃军宵<br /><br />&nbsp;&nbsp;&nbsp;&nbsp;遁，敬玄因此得还。高宗叹其才略，擢授左武卫将军，兼检校左羽林军，赐金五<br /><br />&nbsp;&nbsp;&nbsp;&nbsp;百两、绢五百匹，仍充河源军副使。时吐蕃赞婆及素和贵等贼徒三万余屯于良非<br /><br />&nbsp;&nbsp;&nbsp;&nbsp;川。常之率精骑三千夜袭贼营，杀获二千级，获羊马数万，赞婆等单骑而遁。擢<br /><br />&nbsp;&nbsp;&nbsp;&nbsp;常之为大使，又赏物四百匹。常之以河源军正当贼冲，欲加兵镇守，恐有运转之<br /><br />&nbsp;&nbsp;&nbsp;&nbsp;费，遂远置烽戍七十余所，度开营田五千余顷，岁收百余万石。开耀中，赞婆等<br /><br />&nbsp;&nbsp;&nbsp;&nbsp;屯于青海，常之率精兵一万骑袭破之，烧其粮贮而还。常之在军七年，吐蕃深畏<br /><br />&nbsp;&nbsp;&nbsp;&nbsp;惮之，不敢复为边患。嗣圣元年，迁左武卫大将军，仍检校左羽林军。垂拱二年，<br /><br />&nbsp;&nbsp;&nbsp;&nbsp;突厥犯边，命常之率兵拒之。蹑至两井，忽逢贼三千余众，常之见贼徒争下马著<br /><br />&nbsp;&nbsp;&nbsp;&nbsp;甲，遂领二百余骑，身当先锋直冲，贼遂弃甲而散。俄顷，贼众大至。及日将暮，<br /><br />&nbsp;&nbsp;&nbsp;&nbsp;常之令伐木，营中燃火如烽燧，时东南忽有大风起，贼疑有救兵相应，遂狼狈夜<br /><br />&nbsp;&nbsp;&nbsp;&nbsp;遁。以功进封燕国公。三年，突厥入寇朔州，常之又充大总管，以李多祚、王九<br /><br />&nbsp;&nbsp;&nbsp;&nbsp;言为副。追蹑至黄花堆，大破之，追奔四十余里，贼散走碛北。时有中郎将爨宝<br /><br />&nbsp;&nbsp;&nbsp;&nbsp;璧表请穷追余贼，制常之与宝璧会，遥为声援。宝璧以为破贼在朝夕，贪功先行，<br /><br />&nbsp;&nbsp;&nbsp;&nbsp;竟不与常之谋议，遂全军而没。寻为周兴等诬构，云与右鹰扬将军赵怀节等谋反<br /><br />&nbsp;&nbsp;&nbsp;&nbsp;系狱，遂自缢而死。<br /><br />&nbsp;&nbsp;&nbsp;&nbsp;常之尝有所乘马为兵士所损，副使牛师奖等请鞭之。常之曰：“岂可以损私<br /><br />&nbsp;&nbsp;&nbsp;&nbsp;马而决官兵乎！”竟赦之。前后所得赏赐金帛等，皆分给将士；及死，时甚惜之。<br /><br />&nbsp;&nbsp;&nbsp;&nbsp;李多祚，代为H酋长。多祚骁勇善射，意气感激。少以军功历位右羽林军<br /><br />&nbsp;&nbsp;&nbsp;&nbsp;大将军，前后掌禁兵，北门宿卫二十余年。<br /><br />&nbsp;&nbsp;&nbsp;&nbsp;神龙初，张柬之将诛张易之兄弟，引多祚将筹其事，谓曰：“将军在北门几<br /><br />&nbsp;&nbsp;&nbsp;&nbsp;年？”曰：“三十年矣。”柬之曰：“将军击钟鼎食，金章紫绶，贵宠当代，位<br /><br />&nbsp;&nbsp;&nbsp;&nbsp;极武臣，岂非大帝之恩乎？”曰：“然。”又曰：“将军既感大帝殊泽，能有报<br /><br />&nbsp;&nbsp;&nbsp;&nbsp;乎？大帝之子见在东宫，逆竖张易之兄弟擅权，朝夕危逼。宗社之重，于将军，<br /><br />&nbsp;&nbsp;&nbsp;&nbsp;诚能报恩，正属今日。”多祚曰：“苟缘王室，惟相公所使，终不顾妻子性命。”<br /><br />&nbsp;&nbsp;&nbsp;&nbsp;因即引天地神祗为要誓，词气感动，义形于色。遂与柬之等定谋诛易之兄弟，以<br /><br />&nbsp;&nbsp;&nbsp;&nbsp;功进封辽阳郡王，食实封八百户，仍拜其子承训为卫尉少卿。其年，将有事于太<br /><br />&nbsp;&nbsp;&nbsp;&nbsp;庙，特令多祚与安国相王登辇夹侍。监察御史王觌上疏谏曰：“窃惟y庙之礼，<br /><br />&nbsp;&nbsp;&nbsp;&nbsp;在于尊祖奉先；肃事之仪，岂厌惟亲与德。伏见恩敕令安国相王与李多祚参乘，<br /><br />&nbsp;&nbsp;&nbsp;&nbsp;且多祚夷人，有功于国，适可加之宠爵，岂宜逼奉至尊，侍帝弟而连衡，与吾君<br /><br />&nbsp;&nbsp;&nbsp;&nbsp;而共辇？诚恐万方之人，不允所望。昔文帝引赵谈参乘，盎伏车前曰：‘臣闻天<br /><br />&nbsp;&nbsp;&nbsp;&nbsp;子所共六尺舆者，皆天下豪英。今汉虽乏人，陛下独奈何与刀锯之余共载！’于<br /><br />&nbsp;&nbsp;&nbsp;&nbsp;是斥而下之。多祚虽无赵谈之累，亦非卿相之重，不自循省，无闻固让，岂国乏<br /><br />&nbsp;&nbsp;&nbsp;&nbsp;良辅，更无其人。史官所书，将示于后。何袁盎之强谏，独微臣之不及。惟陛下<br /><br />&nbsp;&nbsp;&nbsp;&nbsp;详择焉。”上谓觌曰：“多祚虽是夷人，缘其有功，委以心腹，特令侍辇，卿勿<br /><br />&nbsp;&nbsp;&nbsp;&nbsp;复言也。”<br /><br />&nbsp;&nbsp;&nbsp;&nbsp;节愍太子之杀武三思也，多祚与羽林大将军李千里等率兵以从。太子令多祚<br /><br />&nbsp;&nbsp;&nbsp;&nbsp;先至玄武楼下，冀上问以杀三思之意，遂按兵不战。时有宫闱令杨思勖于楼上侍<br /><br />&nbsp;&nbsp;&nbsp;&nbsp;帝，请拒其先锋。多祚子婿羽林中郎将野呼利为先军总管，思勖挺刃斩之，兵众<br /><br />&nbsp;&nbsp;&nbsp;&nbsp;大沮。多祚俄为左右所杀，并杀其二子，籍没其家。睿宗即位，下制曰：“以忠<br /><br />&nbsp;&nbsp;&nbsp;&nbsp;报国，典册所称；感义捐躯，名节斯在。故右羽林大将军、上柱国、辽阳郡王李<br /><br />&nbsp;&nbsp;&nbsp;&nbsp;多祚，三韩贵种，百战余雄。席宠禁营，乃心王室，仗兹诚信，翻陷诛夷。赖彼<br /><br />&nbsp;&nbsp;&nbsp;&nbsp;神明，重清奸慝，永言徽烈，深合褒崇。宜追殁后之荣，以复生前之命。可还旧<br /><br />&nbsp;&nbsp;&nbsp;&nbsp;官，仍宥其妻子。”<br /><br />&nbsp;&nbsp;&nbsp;&nbsp;李嗣业，京兆高陵人也。身长七尺，壮勇绝伦。天宝初，随募至安西，频经<br /><br />&nbsp;&nbsp;&nbsp;&nbsp;战斗，于时诸军初用陌刀，咸推嗣业为能。每为队头，所向必陷。节度使马灵察<br /><br />&nbsp;&nbsp;&nbsp;&nbsp;知其勇健，每出师，令嗣业与焉。累迁至中郎将。<br /><br />&nbsp;&nbsp;&nbsp;&nbsp;天宝七载，安西都知兵马使高仙芝奉诏总军，专征勃律，选嗣业与郎将田珍<br /><br />&nbsp;&nbsp;&nbsp;&nbsp;为左右陌刀将。于时吐蕃聚十万众于娑勒城，据山因水，堑断崖谷，编木为城。<br /><br />&nbsp;&nbsp;&nbsp;&nbsp;仙芝夜引军渡信图河，奄至城下。仙芝谓嗣业与田珍曰：“不午时须破此贼。”<br /><br />&nbsp;&nbsp;&nbsp;&nbsp;嗣业引步军持长刀上，山头抛П慰斩下，嗣业独引一旗于绝险处先登，诸将<br /><br />&nbsp;&nbsp;&nbsp;&nbsp;因之齐上。贼不虞汉军暴至，遂大溃，填溪谷，投水溺死，仅十八九。遂长驱至<br /><br />&nbsp;&nbsp;&nbsp;&nbsp;勃律城擒勃律王、吐蕃公主，斩藤桥，以兵三千人戍。于是拂林、大食诸胡七十<br /><br />&nbsp;&nbsp;&nbsp;&nbsp;二国皆归国家，款塞朝献，嗣业之功也。由此拜右威卫将军。十载，又从平石国，<br /><br />&nbsp;&nbsp;&nbsp;&nbsp;及破九国胡并背叛突骑施，以跳荡加特进，兼本官。初，仙芝绐石国王约为和好，<br /><br />&nbsp;&nbsp;&nbsp;&nbsp;乃将兵袭破之，杀其老弱，虏其丁壮，取金宝瑟瑟驼马等，国人号哭，因掠石国<br /><br />&nbsp;&nbsp;&nbsp;&nbsp;王东，献之于阙下。其子逃难奔走，告于诸胡国。群胡忿之，与大食连谋，将欲<br /><br />&nbsp;&nbsp;&nbsp;&nbsp;攻四镇。仙芝惧，领兵二万深入胡地，与大食战，仙芝大败。会夜，两军解，仙<br /><br />&nbsp;&nbsp;&nbsp;&nbsp;芝众为大食所杀，存者不过数千。事窘，嗣业白仙芝曰：“将军深入胡地，后绝<br /><br />&nbsp;&nbsp;&nbsp;&nbsp;救兵。今大食战胜，诸胡知，必乘胜而并力事汉。若全军没，嗣业与将军俱为贼<br /><br />&nbsp;&nbsp;&nbsp;&nbsp;所虏，则何人归报主？不如驰守白石岭，早图奔逸之计。”仙芝曰：“尔，战将<br /><br />&nbsp;&nbsp;&nbsp;&nbsp;也。吾欲收合余烬，明日复战，期一胜耳。”嗣业曰：“愚者千虑，或有一得，<br /><br />&nbsp;&nbsp;&nbsp;&nbsp;势危若此，不可胶柱。”固请行，乃从之。路隘，人马鱼贯而奔。会跋汗那兵众<br /><br />&nbsp;&nbsp;&nbsp;&nbsp;先奔，人及驼马塞路，不克过。嗣业持大棒前驱击之，人马应手俱毙。胡等遁，<br /><br />&nbsp;&nbsp;&nbsp;&nbsp;路开，仙芝获免。仙芝表其功，加骠骑左金吾大将军。<br /><br />&nbsp;&nbsp;&nbsp;&nbsp;及禄山反，两京陷，上在灵武，诏嗣业赴行在。嗣业自安西统众万里，威令<br /><br />&nbsp;&nbsp;&nbsp;&nbsp;肃然，所过郡县，秋毫不犯。至凤翔谒见，上曰：“今日得卿，胜数万众，事之<br /><br />&nbsp;&nbsp;&nbsp;&nbsp;济否，实在卿也。”遂与郭子仪、仆固怀恩等常犄角为先锋将。嗣业每持大棒冲<br /><br />&nbsp;&nbsp;&nbsp;&nbsp;击，贼众披靡，所向无敌。<br /><br />&nbsp;&nbsp;&nbsp;&nbsp;禄山之乱，两京未复，肃宗在凤翔。至德二年九月，嗣业从广平王收复京城，<br /><br />&nbsp;&nbsp;&nbsp;&nbsp;与贼大战于香积寺北，西拒沣水，东临大川，十里间军容不断。嗣业时为镇西、<br /><br />&nbsp;&nbsp;&nbsp;&nbsp;北庭支度行营节度使，为前军，朔方右行营节度使郭子仪为中军，关内行营节度<br /><br />&nbsp;&nbsp;&nbsp;&nbsp;王思礼为后军。戈铤鼓@，震曜山野，距贼军数里，列长阵而待之。贼将李归仁<br /><br />&nbsp;&nbsp;&nbsp;&nbsp;初以锐师数来挑战，我师攒矢而逐之，贼军大至，逼我追骑，突入我营，我师嚣<br /><br />&nbsp;&nbsp;&nbsp;&nbsp;乱。嗣业谓郭子仪曰：“今日之事，若不以身啖寇，决战于阵，万死而冀其一生。<br /><br />&nbsp;&nbsp;&nbsp;&nbsp;不然，则我军无孑遗矣。”嗣业乃脱衣徒搏，执长刀立于阵前大呼，当嗣业刀者，<br /><br />&nbsp;&nbsp;&nbsp;&nbsp;人马俱碎，杀十数人，阵容方驻。前军之士尽执长刀而出，如墙而进。嗣业先登<br /><br />&nbsp;&nbsp;&nbsp;&nbsp;奋命，所向摧靡。是时，贼先伏兵于营东，侦者知之，元帅广平王分回纥锐卒，<br /><br />&nbsp;&nbsp;&nbsp;&nbsp;令击其伏兵，贼将大败。嗣业出贼营之背，与回纥合势，表里夹攻，自午及酉，<br /><br />&nbsp;&nbsp;&nbsp;&nbsp;斩首六万级，填沟壑而死者十二三。贼帅张通儒、安守忠、李归仁等收合残卒，<br /><br />&nbsp;&nbsp;&nbsp;&nbsp;东走保陕郡。庆绪又命严庄率众数万，赴陕助通儒辈以拒官军。广平王、郭子仪、<br /><br />&nbsp;&nbsp;&nbsp;&nbsp;王思礼等大军营于陕西。嗣业与子仪遇贼于新店，与之力战，数合，我师初胜而<br /><br />&nbsp;&nbsp;&nbsp;&nbsp;后败，嗣业逐急应接。回纥从南山望见官军败，曳白旗而下，径抵贼背，穿贼阵，<br /><br />&nbsp;&nbsp;&nbsp;&nbsp;贼阵西北角先陷。嗣业又率精骑前击，表里齐进，贼众大败，走河北。子仪遂收<br /><br />&nbsp;&nbsp;&nbsp;&nbsp;东都。嗣业以功加开府仪同三司、卫尉卿，封虢国公，食实封二百户。<br /><br />&nbsp;&nbsp;&nbsp;&nbsp;乾元二年，诸将同围相州。是时筑堤引漳水灌城，经月余，城不拔。是时，<br /><br />&nbsp;&nbsp;&nbsp;&nbsp;军无统帅，诸将自图全，人无斗志。贼每出战，嗣业被坚冲突，履锋冒刃，为流<br /><br />&nbsp;&nbsp;&nbsp;&nbsp;矢所中。数日，疮欲愈，卧于帐中，忽闻金鼓之声，因而大叫，疮中血出数升注<br /><br />&nbsp;&nbsp;&nbsp;&nbsp;地而卒。上闻之震悼，嗟惜久之，诏曰：“临难忘身，为臣之大节；念功加赠，<br /><br />&nbsp;&nbsp;&nbsp;&nbsp;经国之常典。故卫尉卿、兼怀州刺史、充北庭行营节度使、虢国公李嗣业，植操<br /><br />&nbsp;&nbsp;&nbsp;&nbsp;沉厚，秉心忠烈，怀干时之勇略，有戡难之远谋。久仕边陲，备经任使。自凶渠<br /><br />&nbsp;&nbsp;&nbsp;&nbsp;构乱，中夏不宁，持感激之诚，总骁果之众，亲当矢石，频立勋庸。壮节可嘉，<br /><br />&nbsp;&nbsp;&nbsp;&nbsp;将谋于百胜；忠诚未遂，空恨于九原。言念其功，良深悯悼。死于王事，礼有可<br /><br />&nbsp;&nbsp;&nbsp;&nbsp;加，宜赠裂土之封，用广饰终之义。可赠武威郡王。其赙赠及缘葬事，所司倍于<br /><br />&nbsp;&nbsp;&nbsp;&nbsp;常式，仍令官给灵舆，递还所在。以其子佐国袭其官爵，食实封二百户。”<br /><br />&nbsp;&nbsp;&nbsp;&nbsp;白孝德，安西胡人也，骁悍有胆力。乾元中，事李光弼为偏裨。史思明攻河<br /><br />&nbsp;&nbsp;&nbsp;&nbsp;阳，使骁将刘龙仙率铁骑五千临城挑战。龙仙捷勇自恃，举右足加马Q上，骂<br /><br />&nbsp;&nbsp;&nbsp;&nbsp;光弼。光弼登城望，顾诸将曰：“孰可取者？”仆固怀恩请行，光弼曰：“此非<br /><br />&nbsp;&nbsp;&nbsp;&nbsp;大将所为。”历选其次，左右曰：“白孝德可。”光弼乃招孝德前，问曰：“可<br /><br />&nbsp;&nbsp;&nbsp;&nbsp;乎？”曰：“可。”光弼问：“所要几何兵？”孝德曰：“可独往耳。”光弼壮<br /><br />&nbsp;&nbsp;&nbsp;&nbsp;之。终问所欲，对曰：“愿选五十骑于军门为继，兼请大军鼓噪以增气势，他无<br /><br />&nbsp;&nbsp;&nbsp;&nbsp;所用。”光弼抚其背以遣之。孝德挟二矛，策马截流而渡。半济，怀恩贺曰：<br /><br />&nbsp;&nbsp;&nbsp;&nbsp;“克矣。”光弼曰：“未及，何知其克？”怀恩曰：“观其揽辔便辟，可万全者。”<br /><br />&nbsp;&nbsp;&nbsp;&nbsp;龙仙见其独来，甚易之，足不降Q。稍近，将动，孝德摇手示之，若使其不动，<br /><br />&nbsp;&nbsp;&nbsp;&nbsp;龙仙不之测，乃止。孝德呼曰：“侍中使余致辞，非他也。”龙仙去十步与之言，<br /><br />&nbsp;&nbsp;&nbsp;&nbsp;亵骂如初。孝德息马伺便，因_目曰：“贼识我乎？”龙仙曰：“谁耶？”曰：<br /><br />&nbsp;&nbsp;&nbsp;&nbsp;“我，国之大将白孝德也。”龙仙曰：“是何猪狗！”孝德发声啖，持矛跃马<br /><br />&nbsp;&nbsp;&nbsp;&nbsp;而搏之。城上鼓噪，五十骑继进。龙仙矢不暇发，环走堤上。孝德追及，斩首，<br /><br />&nbsp;&nbsp;&nbsp;&nbsp;携之而归，贼徒大骇。其后，累战功至安西北庭行营节度、~坊宁节度使，历<br /><br />&nbsp;&nbsp;&nbsp;&nbsp;检校刑部尚书，封昌化郡王。以家难去职，服阕复旧官。<br /><br />&nbsp;&nbsp;&nbsp;&nbsp;大历十四年九月，转太子少傅，寻卒，时年六十六，赠太子太保。<br /><br />&nbsp;&nbsp;&nbsp;&nbsp;史臣曰：历代武臣，壮勇出众者有诸，节行励俗者鲜矣，矧蛮夷之人乎！如<br /><br />&nbsp;&nbsp;&nbsp;&nbsp;冯盎智勇守节，社{人小}廉慎知足，苏尼失恩惠，史忠清谨。凡用兵破吐蕃、谷<br /><br />&nbsp;&nbsp;&nbsp;&nbsp;浑，勇也；心如铁石，忠也；不解万均官，恕也；阻延陀之亲，智也；舍高突勃<br /><br />&nbsp;&nbsp;&nbsp;&nbsp;之死，识也。立大功，居显位，夙夜匪懈者，何力有焉。常之以私马恕官兵，与<br /><br />&nbsp;&nbsp;&nbsp;&nbsp;将士均赏赐，古之名将，无以加焉。多祚忘身许国，孝德壮勇立功，皆三军之杰<br /><br />&nbsp;&nbsp;&nbsp;&nbsp;也，岂九夷之陋哉！嗣业力赞中兴，终殁王事，未可伦而拟也。<br /><br />&nbsp;&nbsp;&nbsp;&nbsp;赞曰：君子之居，九夷无陋。壮哉嗣业，孰出其右！</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,20109);">加入书签</a><a
                        href="19769.html">上一页</a>&larr;<a href="index.html">返回列表</a>&rarr;<a
                            href="20764.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "19769.html"; var next_page = "20764.html"; var index_page = "index.html"; var sortid = "9"; var article_id = "45"; var chapter_id = "20109"; var articlename = "旧唐书"; var chaptername = " 卷一百九 列传第五十九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>