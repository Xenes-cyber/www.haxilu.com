<!DOCTYPE html>
<html>
<head>
<meta charset="gbk" />
<title>旧唐书- 卷五十三 列传第三-在线阅读-哈西文学网</title>
<meta name="keywords" content="刘d，旧唐书， 卷五十三 列传第三全文， 卷五十三 列传第三在线阅读 哈西文学网" />
<meta name="description" content="哈西文学网提供刘d的旧唐书  卷五十三 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2926.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2926.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 列传第三</h1>
            <div class="link xb">
                <a href="2925.html">上一页</a>&larr;<a href="index.html">返回列表</a>&rarr;<a
                    href="2927.html">下一页</a></div>			
            <div id="BookText">&nbsp;&nbsp;&nbsp;&nbsp;○李密<br /><br />&nbsp;&nbsp;&nbsp;&nbsp;李密，字玄邃，本辽东襄平人。魏司徒弼曾孙，后周赐弼姓徒何氏。祖曜，<br /><br />&nbsp;&nbsp;&nbsp;&nbsp;周太保、魏国公；父宽，隋上柱国、蒲山公，皆知名当代。徙为京兆长安人。密<br /><br />&nbsp;&nbsp;&nbsp;&nbsp;以父荫为左亲侍，尝在仗下，炀帝顾见之，退谓许公宇文述曰：“向者左仗下黑<br /><br />&nbsp;&nbsp;&nbsp;&nbsp;色小儿为谁？”许公对曰：“故蒲山公李宽子密也。”帝曰：“个小儿视瞻异常，<br /><br />&nbsp;&nbsp;&nbsp;&nbsp;勿令宿卫。”他日，述谓密曰：“弟聪令如此，当以才学取官，三卫丛脞，非养<br /><br />&nbsp;&nbsp;&nbsp;&nbsp;贤之所。”密大喜，因谢病，专以读书为事，时人希见其面。尝欲寻包恺，乘一<br /><br />&nbsp;&nbsp;&nbsp;&nbsp;黄牛，被以蒲鞯，仍将《汉书》一帙挂于角上，一手捉牛，一手翻卷书读之。<br /><br />&nbsp;&nbsp;&nbsp;&nbsp;尚书令、越国公杨素见于道，从后按辔蹑之，既及，问曰：“何处书生，耽学若<br /><br />&nbsp;&nbsp;&nbsp;&nbsp;此？”密识越公，乃下牛再拜，自言姓名。又问所读书，答曰《项羽传》。越公<br /><br />&nbsp;&nbsp;&nbsp;&nbsp;奇之，与语，大悦，谓其子玄感等曰：“吾观李密识度，汝等不及。”于是玄感<br /><br />&nbsp;&nbsp;&nbsp;&nbsp;倾心结托。<br /><br />&nbsp;&nbsp;&nbsp;&nbsp;大业九年，炀帝伐高丽，使玄感于黎阳监运。时天下骚动，玄感将谋举兵，<br /><br />&nbsp;&nbsp;&nbsp;&nbsp;潜遣人入关迎密，以为谋主。密至，谓玄感曰：“今天子出征，远在辽外，地去<br /><br />&nbsp;&nbsp;&nbsp;&nbsp;幽州，悬隔千里，南有巨海之限，北有胡戎之患，中间一道，理极艰危。今公拥<br /><br />&nbsp;&nbsp;&nbsp;&nbsp;兵出其不意，长驱入蓟，直扼其喉。前有高丽，退无归路，不过旬朔，赍粮必尽。<br /><br />&nbsp;&nbsp;&nbsp;&nbsp;举麾一召，其众自降，不战而擒，此计之上也。关中四塞，天府之国，有卫文升，<br /><br />&nbsp;&nbsp;&nbsp;&nbsp;不足为意。若经城勿攻，西入长安，掩其无备，天子虽还，失其襟带。据险临之，<br /><br />&nbsp;&nbsp;&nbsp;&nbsp;固当必克，万全之势，此计之中也。若随近逐便，先向东都，顿坚城之下，胜负<br /><br />&nbsp;&nbsp;&nbsp;&nbsp;殊未可知，此计之下也。”玄感曰：“公之下计，乃上策也。今百官家口，并在<br /><br />&nbsp;&nbsp;&nbsp;&nbsp;东都，若不取之，安能动物？且经城不拔，何以示威？”密计遂不行。玄感既至<br /><br />&nbsp;&nbsp;&nbsp;&nbsp;东都，频战皆捷，自谓天下响应，功在朝夕。及获内史舍人韦福嗣，又委以腹心，<br /><br />&nbsp;&nbsp;&nbsp;&nbsp;是以军旅之事，不专归密。福嗣既非同谋，因战被执，每设筹画，皆持两端。玄<br /><br />&nbsp;&nbsp;&nbsp;&nbsp;感后使作檄文，福嗣固辞不肯，密揣其情，因谓玄感曰：“福嗣既非同盟，实怀<br /><br />&nbsp;&nbsp;&nbsp;&nbsp;观望。明公初起大事，而奸人在侧，必为所误，请斩之以谢众，方可安辑。”玄<br /><br />&nbsp;&nbsp;&nbsp;&nbsp;感曰：“何至于此！”密知言之不用，退谓所亲曰：“楚公好反而不图胜，如何？<br /><br />&nbsp;&nbsp;&nbsp;&nbsp;吾属今为虏矣！”后玄感将西入，福嗣竟亡归东都。<br /><br />&nbsp;&nbsp;&nbsp;&nbsp;隋左武卫大将军李子雄坐事被收，系送行在所，于路杀使者，亡投玄感，乃<br /><br />&nbsp;&nbsp;&nbsp;&nbsp;劝玄感速称尊号。玄感问于密，密曰：“昔陈胜自欲称王，张耳谏而被外；魏武<br /><br />&nbsp;&nbsp;&nbsp;&nbsp;将求九锡，荀止而见疏。今者密若正言，还恐追踪二子；阿谀顺意，又非密之<br /><br />&nbsp;&nbsp;&nbsp;&nbsp;本图。何者？兵起已来，虽复频捷，至于郡县，未有从者。东都守御尚强，天下<br /><br />&nbsp;&nbsp;&nbsp;&nbsp;救兵益至。公当身先士众，早定关中，乃欲急自尊崇，何示人不广也！”玄感笑<br /><br />&nbsp;&nbsp;&nbsp;&nbsp;而止。及隋将宇文述、来护儿等率军且至，玄感谓曰：“计将安出？”密曰：<br /><br />&nbsp;&nbsp;&nbsp;&nbsp;“元弘嗣统强兵于陇右，今可阳言其反，遣使迎公，因此入关，可得绐众。”因<br /><br />&nbsp;&nbsp;&nbsp;&nbsp;引军西入。至陕县，欲围弘农宫，密谏之曰：“公今诈众西入，事宜在速，况乃<br /><br />&nbsp;&nbsp;&nbsp;&nbsp;追兵将至，安可稽留！若前不得据关，退无所守，大众一散，何以自全？”玄感<br /><br />&nbsp;&nbsp;&nbsp;&nbsp;不从，遂围之，三日不拔，方引而西。至于乡，追兵遂及，玄感败。密乃间行<br /><br />&nbsp;&nbsp;&nbsp;&nbsp;入关，为捕者所获。<br /><br />&nbsp;&nbsp;&nbsp;&nbsp;时炀帝在高阳，密与其党俱送帝所，谓其徒曰：“吾等之命，同于朝露，若<br /><br />&nbsp;&nbsp;&nbsp;&nbsp;至高阳，必为俎醢。今在道中，犹可为计，安得行就鼎镬，不规逃避也！”众然<br /><br />&nbsp;&nbsp;&nbsp;&nbsp;之。其多有金者，密令出示使者曰：“吾等死日，幸用相瘗，其余即皆报德。”<br /><br />&nbsp;&nbsp;&nbsp;&nbsp;使者利其金，许之。及出关外，防禁渐弛，密请市酒食，每夜宴饮，喧哗竟夕，<br /><br />&nbsp;&nbsp;&nbsp;&nbsp;使者不以为意。行至邯郸，密等七人穿墙而遁。抵平原贼帅郝孝德，孝德不甚礼<br /><br />&nbsp;&nbsp;&nbsp;&nbsp;之。密又舍去，诣淮阳，隐姓名，自称刘智远，聚徒教授。经数月，郁郁不得志，<br /><br />&nbsp;&nbsp;&nbsp;&nbsp;为五言诗曰：“金风荡初节，玉露凋晚林。此夕穷途士，郁陶伤寸心。野平葭苇<br /><br />&nbsp;&nbsp;&nbsp;&nbsp;合，村荒藜藿深。眺听良多感，徙倚独沾襟。沾襟何所为？怅然怀古意。秦俗犹<br /><br />&nbsp;&nbsp;&nbsp;&nbsp;未平，汉道将何冀？樊哙市井徒，萧何刀笔吏。一朝时运会，千古传名谥。寄言<br /><br />&nbsp;&nbsp;&nbsp;&nbsp;世上雄，虚生真可愧。”诗成而泣下数行。时人有怪之者，以告太守赵佗，下县<br /><br />&nbsp;&nbsp;&nbsp;&nbsp;捕之，密又亡去。会东郡贼帅翟让聚党万余人，密往归之。或有知密是玄感亡将，<br /><br />&nbsp;&nbsp;&nbsp;&nbsp;潜劝让害之，让囚密于营外。密因王伯当以策于让曰：“当今主昏于上，人怨于<br /><br />&nbsp;&nbsp;&nbsp;&nbsp;下，锐兵尽于辽东，和亲绝于突厥，方乃巡游扬、越，委弃京都，此亦刘、项奋<br /><br />&nbsp;&nbsp;&nbsp;&nbsp;起之会，以足下之雄才大略，士马精勇，席卷二京，诛暴灭虐，则隋氏之不足亡<br /><br />&nbsp;&nbsp;&nbsp;&nbsp;也。”让深加敬慕，遽释之。遣说诸小贼，所至皆降。密又说让曰：“今兵众既<br /><br />&nbsp;&nbsp;&nbsp;&nbsp;多，粮无所出，若旷日持久，则人马困弊，大敌一临，死亡无日矣！未若直取荥<br /><br />&nbsp;&nbsp;&nbsp;&nbsp;阳，休兵馆谷，待士勇马肥，然后与人争利。”让以为然。自是破金堤关，掠荥<br /><br />&nbsp;&nbsp;&nbsp;&nbsp;阳诸县城堡，多下之。荥阳太宗杨庆及通守张须陀以兵讨让，让曾为须陀所败，<br /><br />&nbsp;&nbsp;&nbsp;&nbsp;闻其来，大惧，将远避之。密曰：“须陀勇而无谋，兵又骤胜，既骄且狠，可一<br /><br />&nbsp;&nbsp;&nbsp;&nbsp;战而擒之。公但列阵以待，为公破之。”让不得已，勒兵将战，密分兵千余人于<br /><br />&nbsp;&nbsp;&nbsp;&nbsp;木林间设伏。让与战不利，稍却，密发伏自后掩之，须陀众溃，与让合击，大破<br /><br />&nbsp;&nbsp;&nbsp;&nbsp;之，遂斩须陀于阵。让于是令密别统所部。密军阵整肃，凡号令兵士，虽盛夏皆<br /><br />&nbsp;&nbsp;&nbsp;&nbsp;若背负霜雪。躬服俭素，所得金宝皆颁赐麾下，由是人为之用。寻复说让曰：<br /><br />&nbsp;&nbsp;&nbsp;&nbsp;“昏主蒙尘，播荡吴、越，群兵竞起，海内饥荒。明公以英杰之才，而统骁雄之<br /><br />&nbsp;&nbsp;&nbsp;&nbsp;旅，宜当廓清天下，诛剪群凶，岂可求食草间，常为小盗而已！今东都士庶，中<br /><br />&nbsp;&nbsp;&nbsp;&nbsp;外离心，留守诸官，政令不一。明公亲率大众，直掩兴洛仓，发粟以赈穷乏，远<br /><br />&nbsp;&nbsp;&nbsp;&nbsp;近孰不归附？百万之众，一朝可集，先发制人，此机不可失也！”让曰：“仆起<br /><br />&nbsp;&nbsp;&nbsp;&nbsp;陇亩之间，望不至此，必如所图，请君先发，仆领诸军便为后殿。得仓之日，当<br /><br />&nbsp;&nbsp;&nbsp;&nbsp;别议之。”大业十三年春，密与让领精兵千人出阳城北，逾方山，自罗口袭兴洛<br /><br />&nbsp;&nbsp;&nbsp;&nbsp;仓，破之。开仓恣人所取，老弱襁负，道路不绝，众至数十万。隋越王侗遣虎贲<br /><br />&nbsp;&nbsp;&nbsp;&nbsp;郎将刘长恭率步骑二万五千讨密，密一战破之，长恭仅以身免。让于是推密为主，<br /><br />&nbsp;&nbsp;&nbsp;&nbsp;号为魏公。二月，于巩南设坛场，即位，称元年，其文书行下称行军元帅魏公府。<br /><br />&nbsp;&nbsp;&nbsp;&nbsp;以房彦藻为左长史，邴元真为右长史，杨得方为左司马，郑德韬为右司马。拜翟<br /><br />&nbsp;&nbsp;&nbsp;&nbsp;让为司徒，封东郡公。单雄信为左武候大将军，徐世尬右武候大将军，祖君彦<br /><br />&nbsp;&nbsp;&nbsp;&nbsp;为记室，其余封拜各有差。于是城洛口周回四十里以居之。<br /><br />&nbsp;&nbsp;&nbsp;&nbsp;长白山贼孟让率所部归密，巩县长柴孝和、侍御史郑颐以巩县降密。隋虎贲<br /><br />&nbsp;&nbsp;&nbsp;&nbsp;郎将裴仁基率其子行俨以武牢归密，拜为上柱国，封河东郡公。因遣仁基与孟让<br /><br />&nbsp;&nbsp;&nbsp;&nbsp;率兵三万余人袭回洛仓，破之，入东都，俘掠居人，烧天津，东都出兵乘之，仁<br /><br />&nbsp;&nbsp;&nbsp;&nbsp;基等大败，仅以身免。密复亲率兵三万逼东都，将军段达、虎贲郎将高毗、刘长<br /><br />&nbsp;&nbsp;&nbsp;&nbsp;林等出兵七万拒之，战于故都城，隋军败走。密复下回洛仓而据之，大修营堑，<br /><br />&nbsp;&nbsp;&nbsp;&nbsp;以逼东都，仍作书以移郡县曰：<br /><br />&nbsp;&nbsp;&nbsp;&nbsp;自元气肇辟，厥初生人，树之帝王，以为司牧。是以羲、农、轩、顼之后，<br /><br />&nbsp;&nbsp;&nbsp;&nbsp;尧、舜、禹、汤之君，靡不祗畏上玄，爱育黔首，乾乾终日，翼翼小心，驭朽索<br /><br />&nbsp;&nbsp;&nbsp;&nbsp;而同危，履春冰而是惧。故一物失所，若纳隍而愧之；一夫有罪，遂下车而泣之。<br /><br />&nbsp;&nbsp;&nbsp;&nbsp;谦德轸于责躬，忧劳切于罪己。普天之下，率土之滨，蟠木距于流沙，瀚海穷于<br /><br />&nbsp;&nbsp;&nbsp;&nbsp;丹穴，莫不鼓腹击壤，凿井耕田，治致升平，驱之仁寿。是以爱之如父母，敬之<br /><br />&nbsp;&nbsp;&nbsp;&nbsp;若神明，用能享国多年，祚延长世。未有暴虐临人，克终天位者也。<br /><br />&nbsp;&nbsp;&nbsp;&nbsp;隋氏往因周末，预奉缀衣，狐媚而图圣宝，l箧以取神器。及缵承负，<br /><br />&nbsp;&nbsp;&nbsp;&nbsp;狼虎其心，始嗣髁街晖，终干少阳之位。先皇大渐，侍疾禁中，遂为枭獍，便<br /><br />&nbsp;&nbsp;&nbsp;&nbsp;行鸩毒。祸深于莒仆，衅酷于商臣，天地难容，人神嗟愤！州吁安忍，阏伯日寻，<br /><br />&nbsp;&nbsp;&nbsp;&nbsp;剑阁所以怀凶，晋阳所以兴乱，甸人为罄，淫刑斯逞。夫九族既睦，唐帝阐其钦<br /><br />&nbsp;&nbsp;&nbsp;&nbsp;明；百世本枝，文王表其光大。况复隳坏盘石，剿绝维城，唇亡齿寒，宁止虞、<br /><br />&nbsp;&nbsp;&nbsp;&nbsp;虢？欲其长久，其可得乎！其罪一也。<br /><br />&nbsp;&nbsp;&nbsp;&nbsp;禽兽之行，在于聚~，人伦之体，别于内外。而兰陵公主逼幸告终，谁谓<br /><br />&nbsp;&nbsp;&nbsp;&nbsp;ㄊ字贤，翻见齐襄之耻。逮于先皇嫔御，并进银环；诸王子女，咸贮金屋。<br /><br />&nbsp;&nbsp;&nbsp;&nbsp;牝鸡鸣于诘旦，雄雉恣其群飞，z衣戏陈侯之朝，穹庐同冒顿之寝。爵赏之出，<br /><br />&nbsp;&nbsp;&nbsp;&nbsp;女谒遂成，公卿宣淫，无复纲纪。其罪二也。<br /><br />&nbsp;&nbsp;&nbsp;&nbsp;平章百姓，一日万机，未晓求衣，昃晷不食。大禹不贵于尺壁，光武不隔于<br /><br />&nbsp;&nbsp;&nbsp;&nbsp;支体，以是忧勤，深虑幽枉。而荒湎于酒，俾昼作夜，式号且呼，甘嗜声伎，常<br /><br />&nbsp;&nbsp;&nbsp;&nbsp;居窟室，每藉糟丘。朝谒罕见其身，群臣希睹其面，断决自此不行，敷奏于是停<br /><br />&nbsp;&nbsp;&nbsp;&nbsp;拥。中山千日之饮，酩酊无名；襄阳三雅之杯，留连讵比？又广召良家，充选宫<br /><br />&nbsp;&nbsp;&nbsp;&nbsp;掖，潜为九市，亲驾四驴，自比商人，见要逆旅。殷辛之谴为小，汉灵之罪更轻，<br /><br />&nbsp;&nbsp;&nbsp;&nbsp;内外惊心，遐迩失望。其罪三也。<br /><br />&nbsp;&nbsp;&nbsp;&nbsp;上栋下宇，著在《易》爻；茅茨采椽，陈诸史籍。圣人本意，惟避风雨，讵<br /><br />&nbsp;&nbsp;&nbsp;&nbsp;待朱玉之华，宁须绨锦之丽！故璇室崇构，商辛以之灭亡；阿房崛起，二世是以<br /><br />&nbsp;&nbsp;&nbsp;&nbsp;倾覆。而不遵古典，不念前章，广立池台，多营宫观，金铺玉户，青琐丹墀，蔽<br /><br />&nbsp;&nbsp;&nbsp;&nbsp;亏日月，隔阂寒暑。穷生人之筋力，罄天下之资财，使鬼尚难为之，劳人固其不<br /><br />&nbsp;&nbsp;&nbsp;&nbsp;可。其罪四也。<br /><br />&nbsp;&nbsp;&nbsp;&nbsp;公田所彻，不过十亩；人力所供，才止三日。是以轻徭薄赋，不夺农时，宁<br /><br />&nbsp;&nbsp;&nbsp;&nbsp;积于人，无藏于府。而科税繁猥，不知纪极；猛火屡烧，漏卮难满。头会箕敛，<br /><br />&nbsp;&nbsp;&nbsp;&nbsp;逆折十年之租；杼轴其空，日损千金之费。父母不保其赤子，夫妻相弃于匡床。<br /><br />&nbsp;&nbsp;&nbsp;&nbsp;万户则城郭空虚，千里则烟火断灭。西蜀王孙之室，翻同原宪之贫；东海糜竺之<br /><br />&nbsp;&nbsp;&nbsp;&nbsp;家，俄成邓通之鬼。其罪五也。<br /><br />&nbsp;&nbsp;&nbsp;&nbsp;古先哲王，卜征巡狩，唐、虞五载，周则一纪。本欲亲问疾苦，观省风谣，<br /><br />&nbsp;&nbsp;&nbsp;&nbsp;乃复广积薪刍，多备饔饩。年年历览，处处登临，从臣疲弊，供顿辛苦。飘风冻<br /><br />&nbsp;&nbsp;&nbsp;&nbsp;雨，聊窃比于先驱；车辙马迹，遂周行于天下。秦皇之心未已，周穆之意难穷。<br /><br />&nbsp;&nbsp;&nbsp;&nbsp;宴西母而歌云，浮东海而观日。家苦纳秸之勤，人阻来苏之望。且夫天下有道，<br /><br />&nbsp;&nbsp;&nbsp;&nbsp;守在海外，夷不乱华，在德非险。长城之役，战国所为，乃是狙诈之风，非关稽<br /><br />&nbsp;&nbsp;&nbsp;&nbsp;古之法。而追踪秦代，板筑更兴，袭其基墟，延袤万里，尸骸蔽野，血流成河，<br /><br />&nbsp;&nbsp;&nbsp;&nbsp;积怨满于山川，号哭动于天地。其罪六也。<br /><br />&nbsp;&nbsp;&nbsp;&nbsp;辽水之东，朝鲜之地，《禹贡》以为荒服，周王弃而不臣，示以羁縻，达其<br /><br />&nbsp;&nbsp;&nbsp;&nbsp;声教，苟欲爱人，非求拓土。又强弩末矢，理无穿于鲁缟；冲风余力，讵能动于<br /><br />&nbsp;&nbsp;&nbsp;&nbsp;鸿毛？石田得而无堪，鸡肋啖而何用？而恃众怙力，强兵黩武，惟在并吞，不思<br /><br />&nbsp;&nbsp;&nbsp;&nbsp;长策。夫兵，犹火也；不戢，将自焚，遂令亿兆夷人，只轮莫返。夫差丧国，实<br /><br />&nbsp;&nbsp;&nbsp;&nbsp;为黄池之盟；苻坚灭身，良由寿春之役。欲捕鸣蝉于前，不知挟弹在后。复矢相<br /><br />&nbsp;&nbsp;&nbsp;&nbsp;顾，而成行，义夫切齿，壮士扼腕。其罪七也。<br /><br />&nbsp;&nbsp;&nbsp;&nbsp;直言启沃，王臣匪躬，惟木从绳，若金须砺。唐尧建鼓，思闻献替之言；夏<br /><br />&nbsp;&nbsp;&nbsp;&nbsp;禹悬，时听箴规之美。而愎谏违卜，蠹贤嫉能，直士正人，皆由屠害。左仆<br /><br />&nbsp;&nbsp;&nbsp;&nbsp;射、齐国公高颖，上柱国、宋国公贺若弼，或文昌上相，或细柳功臣，暂吐良药<br /><br />&nbsp;&nbsp;&nbsp;&nbsp;之言，翻加属镂之赐。龙逢无罪，便遭夏癸之诛；王子何辜？滥被商辛之戮。遂<br /><br />&nbsp;&nbsp;&nbsp;&nbsp;令君子结舌，贤人缄口。指白日而比盛，射苍天而敢欺，不悟国之将亡，不知死<br /><br />&nbsp;&nbsp;&nbsp;&nbsp;之将至。其罪八也。<br /><br />&nbsp;&nbsp;&nbsp;&nbsp;设官分职，贵在铨衡；察狱问刑，无闻贩鬻。而钱神起论，铜臭为公，梁冀<br /><br />&nbsp;&nbsp;&nbsp;&nbsp;受黄金之蛇，孟佗荐蒲萄之酒。遂使彝伦攸d，政以贿成，君子在野，小人在位。<br /><br />&nbsp;&nbsp;&nbsp;&nbsp;积薪居上，同汲黯之言；囊钱不如，伤赵壹之赋。其罪九也。<br /><br />&nbsp;&nbsp;&nbsp;&nbsp;宣尼有言，无信不立，用命赏祖，义岂食言？自昏主嗣位，每岁行幸，南北<br /><br />&nbsp;&nbsp;&nbsp;&nbsp;巡狩，东西征伐。至如浩陪跸，东都守固，阌乡野战，雁门解围。自外征夫，<br /><br />&nbsp;&nbsp;&nbsp;&nbsp;不可胜纪。既立功勋，须酬官爵。而志怀翻覆，言行浮诡，危急则勋赏悬授，克<br /><br />&nbsp;&nbsp;&nbsp;&nbsp;定则丝纶不行，异商鞅之颁金，同项王之印。芳饵之下，必有悬鱼，惜其重<br /><br />&nbsp;&nbsp;&nbsp;&nbsp;赏，求人死力，走丸逆坡，匹此非难。凡百骁雄，谁不仇怨。至于匹夫蕞尔，宿<br /><br />&nbsp;&nbsp;&nbsp;&nbsp;诺不亏，既在乘舆，二三其德。其罪十也。<br /><br />&nbsp;&nbsp;&nbsp;&nbsp;有一于此，未或不亡。况四维不张，三灵总瘁，无小无大，愚夫愚妇，共识<br /><br />&nbsp;&nbsp;&nbsp;&nbsp;殷亡，咸知夏灭。罄南山之竹，书罪未穷；决东海之波，流恶难尽。是以穷奇灾<br /><br />&nbsp;&nbsp;&nbsp;&nbsp;于上国，m暴于中原。三河纵封豕之贪，四海被长蛇之毒，百姓歼亡，殆无遗<br /><br />&nbsp;&nbsp;&nbsp;&nbsp;类，十分为计，才一而已。苍生懔懔，咸忧杞国之崩；赤子嗷嗷，但愁历阳之陷。<br /><br />&nbsp;&nbsp;&nbsp;&nbsp;且国祚将改，必有常期，六百殷亡之年，三十姬终之世。故谶云：“隋氏三十<br /><br />&nbsp;&nbsp;&nbsp;&nbsp;六年而灭。”此则厌德之象已彰，代终之兆先见。皇天无亲，惟德是辅。况乃搀<br /><br />&nbsp;&nbsp;&nbsp;&nbsp;抢竟天，申]谓之除旧；岁星入井，甘公以为义兴。兼朱雀门烧，正阳日蚀，狐<br /><br />&nbsp;&nbsp;&nbsp;&nbsp;鸣鬼哭，川竭山崩。并是宗庙为墟之妖，荆棘旅庭之事。夏氏则灾衅非多，殷人<br /><br />&nbsp;&nbsp;&nbsp;&nbsp;则咎征更少。牵牛入汉，方知大乱之期；王良策马，始验兵车之会。<br /><br />&nbsp;&nbsp;&nbsp;&nbsp;今者顺人将革，先天不违，大誓孟津，陈命景亳，三千列国，八百诸侯，不<br /><br />&nbsp;&nbsp;&nbsp;&nbsp;谋而同辞，不召而自至。轰轰隐隐，如霆如雷，彪虎啸而谷风生，应龙骧而景云<br /><br />&nbsp;&nbsp;&nbsp;&nbsp;起。我魏公聪明神武，齐圣广渊，总七德而在躬，包九功而挺出。周太保、魏公<br /><br />&nbsp;&nbsp;&nbsp;&nbsp;之孙，上柱国、蒲山公之子。家传盛德，武王承季历之基；地启元勋，世祖嗣元<br /><br />&nbsp;&nbsp;&nbsp;&nbsp;皇之业。笃生白水，日角之相便彰；载诞丹陵，大宝之文斯著。加以姓符图纬，<br /><br />&nbsp;&nbsp;&nbsp;&nbsp;名协歌谣，六合所以归心，三灵所以改卜。文王厄于h里，赤雀方来；高祖隐于<br /><br />&nbsp;&nbsp;&nbsp;&nbsp;砀山，彤云自起。兵诛不道，《赤伏》至自长安；锋锐难当，黄星出于梁、宋。<br /><br />&nbsp;&nbsp;&nbsp;&nbsp;九五龙飞之始，天人豹变之初，历试诸难，大敌弥勇。上柱国、司徒、东郡公翟<br /><br />&nbsp;&nbsp;&nbsp;&nbsp;让功宣缔构，翼亮经纶，伊尹之佐成汤，萧何之辅高帝。上柱国、总管、齐国公<br /><br />&nbsp;&nbsp;&nbsp;&nbsp;孟让，柱国、历城公孟畅，柱国、绛郡公裴行俨，大将军、左长史邴元真等，并<br /><br />&nbsp;&nbsp;&nbsp;&nbsp;运筹千里，勇冠三军，击剑则截蛟断鳌，弯弧则吟猿落雁。韩、彭、绛、灌，成<br /><br />&nbsp;&nbsp;&nbsp;&nbsp;沛公之基；寇、贾、吴、冯，奉萧王之业。复有蒙轮挟b之士，拔距投石之夫，<br /><br />&nbsp;&nbsp;&nbsp;&nbsp;骥马追风，吴戈照日。魏公属当期运，伏兹亿兆。躬擐甲胄，跋涉山川，栉风沐<br /><br />&nbsp;&nbsp;&nbsp;&nbsp;雨，岂辞劳倦，遂起西伯之师，将问南巢之罪。百万成旅，四七为名，呼吸则河、<br /><br />&nbsp;&nbsp;&nbsp;&nbsp;渭绝流，叱咤则嵩、华自拔。以此攻城，何城不陷；以此击阵，何阵不摧！譬犹<br /><br />&nbsp;&nbsp;&nbsp;&nbsp;泻沧海而灌残荧，举昆仑而压小卵。鼓行而进，百道俱前，以今月二十一日届于<br /><br />&nbsp;&nbsp;&nbsp;&nbsp;东都。而昏朝文武、留守段达等，昆吾恶稔，飞廉奸佞，久迷天数，敢拒义兵，<br /><br />&nbsp;&nbsp;&nbsp;&nbsp;驱率丑徒，众有十万，回洛仓北，遂来举斧。于是熊罴角逐，貔虎争先，因其倒<br /><br />&nbsp;&nbsp;&nbsp;&nbsp;戈之心，乘我破竹之势，曾未旋踵，瓦解冰销，坑卒则长平未多，积甲则熊耳为<br /><br />&nbsp;&nbsp;&nbsp;&nbsp;小。达等助桀为虐，婴城自固，梯冲乱舞，徒设九拒之谋；鼓角将鸣，空凭百楼<br /><br />&nbsp;&nbsp;&nbsp;&nbsp;之险。燕巢卫幕，鱼游宋池，殄灭之期，匪朝伊暮。然兴洛、虎牢，国家储积，<br /><br />&nbsp;&nbsp;&nbsp;&nbsp;我已先据，为日久矣。既得回洛，又取黎阳，天下之仓，尽非隋有。四方起义，<br /><br />&nbsp;&nbsp;&nbsp;&nbsp;足食足兵，无前无敌。裴光禄仁基，雄才上将，受专征，遐迩攸凭，安危是托，<br /><br />&nbsp;&nbsp;&nbsp;&nbsp;乃识机知变，迁殷事夏。袁谦擒自蓝水，张须陀获在荥阳，窦庆战没于淮南，郭<br /><br />&nbsp;&nbsp;&nbsp;&nbsp;询授首于河北，隋之亡候，聊可知也。清河公房彦藻，近秉戎律，略地东南，师<br /><br />&nbsp;&nbsp;&nbsp;&nbsp;之所临，风行电击。安陆、汝南，随机荡定；淮安、济阳，俄然送款。徐圆朗已<br /><br />&nbsp;&nbsp;&nbsp;&nbsp;平鲁郡，孟海公又破济阳，海内英雄，咸来响应。封民赡取平原之境，郝孝德据<br /><br />&nbsp;&nbsp;&nbsp;&nbsp;黎阳之仓，李士雄虎视于长平，王德仁鹰扬于上党。滑公李景、考功郎中房山基<br /><br />&nbsp;&nbsp;&nbsp;&nbsp;发自临渝，刘兴祖起于白朔，崔白驹在颍川起，方献伯以谯郡来，各拥数万之兵，<br /><br />&nbsp;&nbsp;&nbsp;&nbsp;俱期牧野之会。沧溟之右，函谷以东，牛酒献于军前，壶浆盈于道路。诸君等并<br /><br />&nbsp;&nbsp;&nbsp;&nbsp;衣冠世胄，杞梓良才，神鼎灵绎之秋，裂地封侯之始，豹变鹊起，今也其时，鼍<br /><br />&nbsp;&nbsp;&nbsp;&nbsp;鸣鳖应，见机而作，宜各鸠率子弟，共建功名。耿m之赴光武，萧何之奉高帝，<br /><br />&nbsp;&nbsp;&nbsp;&nbsp;岂止金章紫绶，华盖朱轮，富贵以重当年，忠贞以传奕叶，岂不盛哉！<br /><br />&nbsp;&nbsp;&nbsp;&nbsp;若隋代官人，同吠尧之犬，尚荷王莽之恩，仍怀蒯聩之禄。审配死于袁氏，<br /><br />&nbsp;&nbsp;&nbsp;&nbsp;不如张A归曹；范增困于项王，未若陈平从汉。魏公推以赤心，当加好爵，择木<br /><br />&nbsp;&nbsp;&nbsp;&nbsp;而处，令不自疑。脱猛虎犹豫，舟中敌国，夙沙之人共缚其主，彭宠之仆自杀其<br /><br />&nbsp;&nbsp;&nbsp;&nbsp;君，高官上赏，即以相授。如暗于成事，守迷不反，昆山纵火，玉石俱焚，尔等<br /><br />&nbsp;&nbsp;&nbsp;&nbsp;噬脐，悔将何及！黄河带地，明余旦旦之言；皎日丽天，知我勤勤之意。布告海<br /><br />&nbsp;&nbsp;&nbsp;&nbsp;内，咸使闻知。<br /><br />&nbsp;&nbsp;&nbsp;&nbsp;祖君彦之辞也。<br /><br />&nbsp;&nbsp;&nbsp;&nbsp;俄而德韬、德方俱死，复以郑F为左司马，郑虔象为右司马。柴孝和说密曰：<br /><br />&nbsp;&nbsp;&nbsp;&nbsp;“秦地阻山带河，西楚背之而亡，汉高都之而霸。如愚意者，令仁基守回洛，翟<br /><br />&nbsp;&nbsp;&nbsp;&nbsp;让守洛口，明公亲简精锐，西袭长安，百姓孰不郊迎，必当有征无战。既克京邑，<br /><br />&nbsp;&nbsp;&nbsp;&nbsp;业固兵强，方更长驱崤函，扫荡东洛，传檄指郑天下可定。但今英雄竞起，实<br /><br />&nbsp;&nbsp;&nbsp;&nbsp;恐他人我先，一朝失之，噬脐何及！”密曰：“君之所图，仆亦思之久矣，诚乃<br /><br />&nbsp;&nbsp;&nbsp;&nbsp;上策。但昏主尚存，从兵犹众，我之所部，并是山东人，既见未下洛阳，何肯相<br /><br />&nbsp;&nbsp;&nbsp;&nbsp;随西入？诸将出于群盗，留之各竞雄雌。若然者，殆将败矣！”密将兵锋甚锐，<br /><br />&nbsp;&nbsp;&nbsp;&nbsp;每入苑与隋军连战。会密为流矢所中，卧于营内，东都复出兵乘之，密众大溃，<br /><br />&nbsp;&nbsp;&nbsp;&nbsp;弃回洛仓，归于洛口。炀帝遣王世充率劲卒五万击之，密与战，不利，孝和溺死<br /><br />&nbsp;&nbsp;&nbsp;&nbsp;于洛水，密哭之甚恸。世充营于洛西，与密相拒百余日，大小六十余战。武阳郡<br /><br />&nbsp;&nbsp;&nbsp;&nbsp;丞元宝藏、黎阳贼帅李文柏、洹水贼帅张升、清河贼帅赵君德、平原贼帅郝孝德，<br /><br />&nbsp;&nbsp;&nbsp;&nbsp;并归于密，共袭破黎阳仓，据之。永安大族周法明举江、黄之地以附密，齐郡贼<br /><br />&nbsp;&nbsp;&nbsp;&nbsp;帅徐圆朗、任城大侠徐师仁、淮阳太守赵佗皆归之。<br /><br />&nbsp;&nbsp;&nbsp;&nbsp;翟让部将王儒信劝让为大冢宰，总统众务，以夺密之权。让兄宽复谓让曰：<br /><br />&nbsp;&nbsp;&nbsp;&nbsp;“天子止可自作，安得与人！汝若不能作，我当为之。”密闻其言，阴有图让之<br /><br />&nbsp;&nbsp;&nbsp;&nbsp;计。会世充列阵而至，让出拒之，为世充所击，让军少失利，密与单雄信等率精<br /><br />&nbsp;&nbsp;&nbsp;&nbsp;锐赴之，世充败走。明日，让径至密所，欲为宴乐，密具馔以待之，其所将左右，<br /><br />&nbsp;&nbsp;&nbsp;&nbsp;各分令就食。密引让入坐，以良弓示让，让方引满，密遣壮士自后斩之，并杀其<br /><br />&nbsp;&nbsp;&nbsp;&nbsp;兄宽及王儒信。让部将徐世尬乱兵所斫，中重疮，密遽止之，得免，单雄信等<br /><br />&nbsp;&nbsp;&nbsp;&nbsp;顿首求哀，密并释而慰谕之。于是诣让连营，谕其将士，无敢动者。乃命徐世蕖<br /><br />&nbsp;&nbsp;&nbsp;&nbsp;单雄信、王伯当分统其众。未几，世充袭仓城，密复破之。世充复移营洛北，造<br /><br />&nbsp;&nbsp;&nbsp;&nbsp;浮桥，悉众以击密，密与千余骑拒之，不利而退。世充因薄其城下，密简锐卒数<br /><br />&nbsp;&nbsp;&nbsp;&nbsp;百人以邀之，世充大溃，争趣浮桥，溺死者数万。虎贲郎将杨威、王辩、霍举、<br /><br />&nbsp;&nbsp;&nbsp;&nbsp;刘长恭、梁德、董智皆没于阵，世充仅而获免。其夜，大雨雪，士卒冻死者殆尽。<br /><br />&nbsp;&nbsp;&nbsp;&nbsp;密乘胜陷偃师，于是修金墉城居之，有众三十余万。留守韦津又与密战于上春门，<br /><br />&nbsp;&nbsp;&nbsp;&nbsp;津大败，执于阵。将作大匠宇文恺叛东都，降于密。东至海、岱，南至江、淮郡<br /><br />&nbsp;&nbsp;&nbsp;&nbsp;县，莫不遣使归密。窦建德、朱粲、杨士林、孟海公、徐圆朗、卢祖尚、周法明<br /><br />&nbsp;&nbsp;&nbsp;&nbsp;等并随使通表于密劝进，于是密下官属咸劝密即尊号，密曰：“东都未平，不可<br /><br />&nbsp;&nbsp;&nbsp;&nbsp;议此。”<br /><br />&nbsp;&nbsp;&nbsp;&nbsp;及义旗建，密负其强盛，欲自为盟主，乃致书呼高祖为兄，请合从以灭隋，<br /><br />&nbsp;&nbsp;&nbsp;&nbsp;大略云欲与高祖为盟津之会，殪商辛于牧野，执子婴于咸阳，其旨以弑后主执代<br /><br />&nbsp;&nbsp;&nbsp;&nbsp;王为意。高祖览书笑曰：“李密陆梁放肆，不可以折简致之。吾方安辑京师，未<br /><br />&nbsp;&nbsp;&nbsp;&nbsp;遑东讨，即相阻绝，便是更生一秦。密今适所以为吾拒东都之兵，守成皋之扼，<br /><br />&nbsp;&nbsp;&nbsp;&nbsp;更求韩、彭，莫如用密。宜卑辞推奖，以骄其志，使其不虞于我。我得入关，据<br /><br />&nbsp;&nbsp;&nbsp;&nbsp;蒲津而屯永丰，阻崤函而临伊、洛，吾大事济矣。”令记室温大雅作书报密曰：<br /><br />&nbsp;&nbsp;&nbsp;&nbsp;顷者，昆山火烈，海水群飞，赤县丘墟，黔黎涂炭。布衣戎卒，锄i棘矜，<br /><br />&nbsp;&nbsp;&nbsp;&nbsp;争霸图王，狐鸣蜂起。翼翼京洛，强弩围城；々周原，僵尸满路。主上南巡，<br /><br />&nbsp;&nbsp;&nbsp;&nbsp;泛胶舟而忘返；匈奴北炽，将被发于伊川。辇上无虞，群下结舌，大盗移国，莫<br /><br />&nbsp;&nbsp;&nbsp;&nbsp;之敢指。忽焉至此，自贻伊戚，七百之基，穷于二世。周、齐以往，书契以还，<br /><br />&nbsp;&nbsp;&nbsp;&nbsp;邦国沦胥，未有如斯之酷者也。天生蒸民，必有司牧，当今为牧，非子而谁？老<br /><br />&nbsp;&nbsp;&nbsp;&nbsp;夫年余知命，愿不及此，欣戴大弟，攀鳞附翼。惟冀早应图，以宁兆庶。宗盟<br /><br />&nbsp;&nbsp;&nbsp;&nbsp;之长，属籍见容；复封于唐，斯荣足矣！殪商辛于牧野，所不忍言；执子婴于咸<br /><br />&nbsp;&nbsp;&nbsp;&nbsp;阳，非敢闻命。汾、晋左右，尚须安辑，盟津之会，未暇卜期，今日銮舆南幸，<br /><br />&nbsp;&nbsp;&nbsp;&nbsp;恐同永嘉之势。顾此中原，鞠为茂草，兴言感叹，实疚于怀。脱知动静，数迟贻<br /><br />&nbsp;&nbsp;&nbsp;&nbsp;报，未面灵襟，用增劳轸。名利之地，锋镝纵横，深慎垂堂，勉兹鸿业。<br /><br />&nbsp;&nbsp;&nbsp;&nbsp;密得书甚悦，示其部下曰：“唐公见推，天下不足定也！”于是不虞义师而<br /><br />&nbsp;&nbsp;&nbsp;&nbsp;专意于世充。俄而宇文化及率众自江都北指黎阳，兵十余万，密乃自将步骑二万<br /><br />&nbsp;&nbsp;&nbsp;&nbsp;拒之。隋越王侗称尊号，遣使授密太尉、尚书令、东南道大行台行军元帅、魏国<br /><br />&nbsp;&nbsp;&nbsp;&nbsp;公，令先平化及，然后入朝辅政。密将与化及相抗，恐前后受敌，因卑辞以报谢<br /><br />&nbsp;&nbsp;&nbsp;&nbsp;焉。化及至黎阳，与密相遇，密知其军少食，利在急战，故不与交锋，又遏其归<br /><br />&nbsp;&nbsp;&nbsp;&nbsp;路。密遣徐世奘夭殖牵化及攻之不能下。密知化及粮且尽，因伪与和，以弊其<br /><br />&nbsp;&nbsp;&nbsp;&nbsp;众。化及弗之悟，大喜，恣其兵食，冀密馈之。后知其计，化及怒，与密大战于<br /><br />&nbsp;&nbsp;&nbsp;&nbsp;卫州之童山下，密为流矢所中，顿于汲县。化及力竭粮尽，众多叛之，掠汲县，<br /><br />&nbsp;&nbsp;&nbsp;&nbsp;北趣魏县。其将陈智略、张童仁等率所部兵归于密者，前后相继。初，化及留辎<br /><br />&nbsp;&nbsp;&nbsp;&nbsp;重于东郡，遣其所署刑部尚书王轨守之，至是轨举郡降密。密引兵而西，遣使朝<br /><br />&nbsp;&nbsp;&nbsp;&nbsp;于东都，执弑炀帝人于弘达献越王侗。侗召密入朝，至温县，闻世充作难而止，<br /><br />&nbsp;&nbsp;&nbsp;&nbsp;乃归金墉城。<br /><br />&nbsp;&nbsp;&nbsp;&nbsp;时密兵少衣，世充兵乏食，乃请交易，密初难之，邴元真好求私利，屡劝密，<br /><br />&nbsp;&nbsp;&nbsp;&nbsp;密遂许焉。初，东都绝粮，兵士归密者日有数百，至此得食，而降人益少，密方<br /><br />&nbsp;&nbsp;&nbsp;&nbsp;悔而止。密虽据仓而无府库，兵数战皆不获赏，又厚抚初附之兵，由是众心渐怨。<br /><br />&nbsp;&nbsp;&nbsp;&nbsp;武德元年九月，世充以其众五千来决战，密留王伯当守金墉，自引精兵就偃师，<br /><br />&nbsp;&nbsp;&nbsp;&nbsp;北阻邙山以待之。世充军至，密遂败绩，裴仁基、祖君彦并为世充所虏，密与万<br /><br />&nbsp;&nbsp;&nbsp;&nbsp;余人驰向洛口。世充围偃师，守将郑F之下兵士劫叛，以城降世充。密将入洛口<br /><br />&nbsp;&nbsp;&nbsp;&nbsp;仓城，邴元真已遣人潜引世充，密阴知之，不发其事，欲待世充兵半渡洛水，然<br /><br />&nbsp;&nbsp;&nbsp;&nbsp;后击之。及世充军至，密候骑不时觉，比将出战，世充军已济矣。密自度不能支，<br /><br />&nbsp;&nbsp;&nbsp;&nbsp;引骑而遁，径赴武牢，元真竟以城降于世充。<br /><br />&nbsp;&nbsp;&nbsp;&nbsp;密将如黎阳，或谓密曰：“杀翟让之际，徐世藜钢劣谒溃今向其所，安可<br /><br />&nbsp;&nbsp;&nbsp;&nbsp;保乎？”时王伯当弃金墉，保河阳，密以轻骑自武牢归之，谓伯当曰：“兵败矣，<br /><br />&nbsp;&nbsp;&nbsp;&nbsp;久苦诸君！我今自刎，请以谢众。”伯当抱密，号叫恸绝，众皆泣，莫能仰视。<br /><br />&nbsp;&nbsp;&nbsp;&nbsp;密复曰：“诸军幸不相弃，当共归关中，密身虽愧无功，诸君必保富贵。”其府<br /><br />&nbsp;&nbsp;&nbsp;&nbsp;掾柳]对曰：“昔盆子归汉，尚食均输。明公与唐公同族，兼有畴昔之遇，虽不<br /><br />&nbsp;&nbsp;&nbsp;&nbsp;陪从起义，然而阻东都，断隋归路，使唐公不战而据京师，此亦公之功也。”众<br /><br />&nbsp;&nbsp;&nbsp;&nbsp;咸曰：“然。”密又谓王伯当曰：“将军室家重大，岂复与孤俱行哉！”伯当曰：<br /><br />&nbsp;&nbsp;&nbsp;&nbsp;“昔汉高诛项，萧何率子弟以从，伯当恨不昆季尽从，以此为愧耳。岂以公今日<br /><br />&nbsp;&nbsp;&nbsp;&nbsp;失利，遂轻去就？纵身分原野，亦所甘心。”左右莫不感激，于是从入关者尚二<br /><br />&nbsp;&nbsp;&nbsp;&nbsp;万人。高祖遣使迎劳，相望于道，密大喜，谓其徒曰“我有众百万，一朝至此，<br /><br />&nbsp;&nbsp;&nbsp;&nbsp;命也。今事败归国，幸蒙殊遇，当思竭忠以事所奉耳！且山东连城数百，知吾至<br /><br />&nbsp;&nbsp;&nbsp;&nbsp;此，遣使招之，尽当归国。比于窦融，勋亦不细，岂不以一台司见处乎？”及至<br /><br />&nbsp;&nbsp;&nbsp;&nbsp;京师，礼数益薄，执政者又来求贿，意甚不平。寻拜光禄卿，封邢国公。<br /><br />&nbsp;&nbsp;&nbsp;&nbsp;未几，闻其所部将帅皆不附世充，高祖使密领本兵往黎阳，招集故时将士，<br /><br />&nbsp;&nbsp;&nbsp;&nbsp;经略世充。时王伯当为左武卫将军，亦令为副。密行至桃林，高祖复征之，密大<br /><br />&nbsp;&nbsp;&nbsp;&nbsp;惧，谋将叛。伯当颇止之，密不从，因谓密曰：“义士之立志也，不以存亡易心。<br /><br />&nbsp;&nbsp;&nbsp;&nbsp;伯当荷公恩礼，期以性命相报。公必不听，今祗可同去，死生以之，然终恐无益<br /><br />&nbsp;&nbsp;&nbsp;&nbsp;也。”乃简骁勇数千人，著妇人衣，戴幕离，藏刀裙下，诈为妻妾，自率之入桃<br /><br />&nbsp;&nbsp;&nbsp;&nbsp;林县舍。须臾，变服突出，因据县城，驱掠畜产，直趣南山，乘险而东，遣人驰<br /><br />&nbsp;&nbsp;&nbsp;&nbsp;告张善相，令以兵应接。时右翊卫将军史万宝留镇熊州，遣副将盛彦师率步骑数<br /><br />&nbsp;&nbsp;&nbsp;&nbsp;千追蹑，至陆浑县南七十里，与密相及。彦师伏兵山谷，密军半度，横出击，败<br /><br />&nbsp;&nbsp;&nbsp;&nbsp;之，遂斩密，时年三十七。王伯当亦死之，与密俱传首京师。时李尬黎阳总管，<br /><br />&nbsp;&nbsp;&nbsp;&nbsp;高祖以蘧删事密，遣使报其反状。薇砬胧赵幔诏许之。高祖归其尸，薹⑸<br /><br />&nbsp;&nbsp;&nbsp;&nbsp;行服，备君臣之礼。大具威仪，三军皆缟素，葬于黎阳山南五里。故人哭之，多<br /><br />&nbsp;&nbsp;&nbsp;&nbsp;有欧血者。邴元真之降世充也，以为行台仆射，镇滑州。密故将杜才干恨元真背<br /><br />&nbsp;&nbsp;&nbsp;&nbsp;密，诈与之会，伏甲斩之，以其首祭于密冢。<br /><br />&nbsp;&nbsp;&nbsp;&nbsp;单雄信者，曹州人也。翟让与之友善。少骁健，尤能马上用枪，密军号为<br /><br />&nbsp;&nbsp;&nbsp;&nbsp;“飞将”。密偃师失利，遂降于王世充，署为大将军。太宗围逼东都，雄信出军<br /><br />&nbsp;&nbsp;&nbsp;&nbsp;拒战，援枪而至，几及太宗，徐世藓侵怪，曰：“此秦王也。”雄信惶惧，遂<br /><br />&nbsp;&nbsp;&nbsp;&nbsp;退，太宗由是获免。东都平，斩于洛阳。<br /><br />&nbsp;&nbsp;&nbsp;&nbsp;史臣曰：当隋政板荡，炀帝荒淫，摇动中原，远征辽海。内无贤臣以匡国，<br /><br />&nbsp;&nbsp;&nbsp;&nbsp;外乏良吏以理民，两京空虚，兆庶疲弊。李密因民不忍，首为乱阶，心断机谋，<br /><br />&nbsp;&nbsp;&nbsp;&nbsp;身临阵敌，据巩、洛之口，号百万之师，窦建德辈皆效乐推，唐公绐以欣戴，不<br /><br />&nbsp;&nbsp;&nbsp;&nbsp;亦伟哉！及偃师失律，犹存麾下数万众，苟去猜忌，疾趣黎阳，任世尬将臣，<br /><br />&nbsp;&nbsp;&nbsp;&nbsp;信魏徵为谋主，成败之势，或未可知。至于天命有归，大事已去，比陈涉有余矣。<br /><br />&nbsp;&nbsp;&nbsp;&nbsp;始则称首举兵，终乃甘心为降虏，其为计也，不亦危乎！又不能委质为臣，竭诚<br /><br />&nbsp;&nbsp;&nbsp;&nbsp;事上，竟为叛者，终是狂夫，不取伯当之言，遂及桃林之祸。或以项羽拟之，文<br /><br />&nbsp;&nbsp;&nbsp;&nbsp;武器度即有余，壮勇断果则不及。杨素既知密之才干，合为王之爪牙，委之痴儿，<br /><br />&nbsp;&nbsp;&nbsp;&nbsp;卒为谋主，覆族之祸，其宜也哉！<br /><br />&nbsp;&nbsp;&nbsp;&nbsp;赞曰：乌阳既升，爝火不息。狂哉李密，始乱终逆。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2926);">加入书签</a><a
                        href="2925.html">上一页</a>&larr;<a href="index.html">返回列表</a>&rarr;<a
                            href="2927.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2925.html"; var next_page = "2927.html"; var index_page = "index.html"; var sortid = "9"; var article_id = "45"; var chapter_id = "2926"; var articlename = "旧唐书"; var chaptername = " 卷五十三 列传第三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>