<!DOCTYPE html>
<html>
<head>
<meta charset="gbk" />
<title>旧唐书- 卷一百六十五 列传第一百一十五-在线阅读-哈西文学网</title>
<meta name="keywords" content="刘d，旧唐书， 卷一百六十五 列传第一百一十五全文， 卷一百六十五 列传第一百一十五在线阅读 哈西文学网" />
<meta name="description" content="哈西文学网提供刘d的旧唐书  卷一百六十五 列传第一百一十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56048.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56048.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十五 列传第一百一十五</h1>
            <div class="link xb">
                <a href="56047.html">上一页</a>&larr;<a href="index.html">返回列表</a>&rarr;<a
                    href="56049.html">下一页</a></div>			
            <div id="BookText">&nbsp;&nbsp;&nbsp;&nbsp;○韦夏卿王正雅（族孙凝）柳公绰（子仲郢孙璧n弟公权伯<br /><br />&nbsp;&nbsp;&nbsp;&nbsp;父子华子华子公度）崔玄亮温造（子璋）郭承嘏殷侑（孙盈孙）徐<br /><br />&nbsp;&nbsp;&nbsp;&nbsp;晦<br /><br />&nbsp;&nbsp;&nbsp;&nbsp;韦夏卿，字云客，杜陵人。父迢，检校都官郎中、岭南节度行军司马。夏卿<br /><br />&nbsp;&nbsp;&nbsp;&nbsp;苦学，大历中与弟正卿俱应制举，同时策入高等，授高陵主簿。累迁刑部员外郎。<br /><br />&nbsp;&nbsp;&nbsp;&nbsp;时久旱蝗，诏于郎官中选赤畿令，改奉天县令。以课最第一，转长安令。改吏部<br /><br />&nbsp;&nbsp;&nbsp;&nbsp;员外郎，转本司郎中，拜给事中。出为常州刺史。夏卿深于儒术，所至招礼通经<br /><br />&nbsp;&nbsp;&nbsp;&nbsp;之士。时处士窦群寓于郡界，夏卿以其所著史论，荐之于朝，遂为门人。改苏州<br /><br />&nbsp;&nbsp;&nbsp;&nbsp;刺史。贞元末，徐州张建封卒，初授夏卿徐州行军司马，寻授徐泗濠节度使。夏<br /><br />&nbsp;&nbsp;&nbsp;&nbsp;卿未至，建封子治军人立为留后，因授旄钺。征夏卿为吏部侍郎，转京兆尹、<br /><br />&nbsp;&nbsp;&nbsp;&nbsp;太子宾客，检校工部尚书、东都留守，迁太子少保。卒时年六十四，赠左仆射。<br /><br />&nbsp;&nbsp;&nbsp;&nbsp;夏卿有风韵，善谈宴，与人同处，终年而喜愠不形于色。抚孤侄，恩逾己子，<br /><br />&nbsp;&nbsp;&nbsp;&nbsp;早有时称。其所与游辟之宾佐，皆一时名士。为政务通适，不喜改作。始在东都，<br /><br />&nbsp;&nbsp;&nbsp;&nbsp;倾心辟士，颇得才彦，其后多至卿相，世谓之知人。<br /><br />&nbsp;&nbsp;&nbsp;&nbsp;王正雅，字光谦，其先太原尹东都留守之子。伯父翊，代宗朝御史大夫，<br /><br />&nbsp;&nbsp;&nbsp;&nbsp;以贞亮鲠直，名于当代，卒谥曰忠惠。正雅少时，以孝行修谨闻。元和初，举进<br /><br />&nbsp;&nbsp;&nbsp;&nbsp;士，登甲科，礼部侍郎崔甚知之，累从职使府。元和十一年，拜监察御史，三<br /><br />&nbsp;&nbsp;&nbsp;&nbsp;迁为万年县令。<br /><br />&nbsp;&nbsp;&nbsp;&nbsp;当穆宗时，京邑号为难理，正雅抑强扶弱，政甚有声。会柳公绰为京兆尹，<br /><br />&nbsp;&nbsp;&nbsp;&nbsp;上前褒称，穆宗命以绯衣银章，就县宣赐。迁户部郎中，寻加知台杂事，再迁太<br /><br />&nbsp;&nbsp;&nbsp;&nbsp;常少卿，出为汝州刺史，充本州防御使。有中人为监军，怙权干政，正雅不能堪，<br /><br />&nbsp;&nbsp;&nbsp;&nbsp;乃谢病免。<br /><br />&nbsp;&nbsp;&nbsp;&nbsp;入为大理卿。会宋申锡事起，狱自内出，卒无证验。是时王守澄之威权，郑<br /><br />&nbsp;&nbsp;&nbsp;&nbsp;注之宠势，虽宰相重臣，无敢显言其事者。唯正雅与京兆尹崔绾上疏，请出造事<br /><br />&nbsp;&nbsp;&nbsp;&nbsp;者，付外考验其事，别具状闻。由是狱情稍缓，申锡止于贬官，中外翕然推重之。<br /><br />&nbsp;&nbsp;&nbsp;&nbsp;太和五年十一月卒，赠左散骑常侍。<br /><br />&nbsp;&nbsp;&nbsp;&nbsp;正雅从弟重，翊之子也，位止河东令。重子众仲，登进士第，累官衡州刺史。<br /><br />&nbsp;&nbsp;&nbsp;&nbsp;众仲子凝。<br /><br />&nbsp;&nbsp;&nbsp;&nbsp;凝，字致平，少孤，宰相郑肃之甥，少依舅氏。年十五，两经擢第。尝著<br /><br />&nbsp;&nbsp;&nbsp;&nbsp;《京城六岗铭》，为文士所称。再登进士甲科。崔b领盐铁，辟为巡官。历佐梓<br /><br />&nbsp;&nbsp;&nbsp;&nbsp;潼、宣歙使幕。宰相崔龟从奏为县尉、集贤校理，迁监察御史，转殿中。宰相<br /><br />&nbsp;&nbsp;&nbsp;&nbsp;崔铉出镇扬州，奏为节度副使。入为起居郎，历礼部、兵部、考功三员外。迁司<br /><br />&nbsp;&nbsp;&nbsp;&nbsp;封郎中、长安令。中丞郑处诲奏知台杂，换考功郎中，迁中书舍人。时政不协，<br /><br />&nbsp;&nbsp;&nbsp;&nbsp;出为同州刺史，赐金紫。暮年，移疾华州敷水别墅。逾年，以礼部侍郎征。<br /><br />&nbsp;&nbsp;&nbsp;&nbsp;凝性坚正，贡闱取士，拔其寒俊，而权豪请托不行，为其所怒，出为商州刺<br /><br />&nbsp;&nbsp;&nbsp;&nbsp;史。明年，检校右散骑常侍、潭州刺史、湖南团练观察使。入为兵部侍郎，领盐<br /><br />&nbsp;&nbsp;&nbsp;&nbsp;铁转运使。又以不奉权幸，改秘书监。出为河南尹、检校礼部尚书、宣州刺史、<br /><br />&nbsp;&nbsp;&nbsp;&nbsp;宣歙观察使。凝咸通中两佐宣城使幕，备究人之利病，涤除积弊，民俗阜康。<br /><br />&nbsp;&nbsp;&nbsp;&nbsp;逾岁，黄巢自岭表北归，大掠淮南，攻围和州。凝令牙将樊俦率师据采石以<br /><br />&nbsp;&nbsp;&nbsp;&nbsp;援之。俦犯令，凝即斩之以徇，命别将乌颖代俦赴援，竟解历阳之围。贼怒，引<br /><br />&nbsp;&nbsp;&nbsp;&nbsp;众攻宣城。大将王涓请出军逆战，凝曰：“贼忿恚而来，宜持重待之。彼众我寡，<br /><br />&nbsp;&nbsp;&nbsp;&nbsp;万一不捷，则州城危矣！”涓锐意请行，凝即阅集丁壮，分守要害，登陴设备。<br /><br />&nbsp;&nbsp;&nbsp;&nbsp;涓果战死。贼乘胜而来，则守有备矣。贼为梯冲之具，急攻数月，御备力殚，吏<br /><br />&nbsp;&nbsp;&nbsp;&nbsp;民请曰：“贼之凶势不可当，愿尚书归款退之，惧覆尚书家族。”凝曰：“人皆<br /><br />&nbsp;&nbsp;&nbsp;&nbsp;有族，予岂独全？誓与此城同存亡也。”既而贼退去，时乾符五年也。其年夏，<br /><br />&nbsp;&nbsp;&nbsp;&nbsp;疾甚，有大星坠于正寝。八月卒于郡，时年五十八。无子，以弟子镳为嗣。镳兄<br /><br />&nbsp;&nbsp;&nbsp;&nbsp;钜，位终兵部侍郎。<br /><br />&nbsp;&nbsp;&nbsp;&nbsp;柳公绰，字起之，京兆华原人也。祖正礼，州士曹参军。父子温，丹州刺<br /><br />&nbsp;&nbsp;&nbsp;&nbsp;史。公绰幼聪敏。年十八，应制举，登贤良方正、直言极谏科，授秘书省校书郎，<br /><br />&nbsp;&nbsp;&nbsp;&nbsp;贞元元年也。贞元四年，复应制举，再登贤良方正科，时年二十一。制出，授渭<br /><br />&nbsp;&nbsp;&nbsp;&nbsp;南尉。<br /><br />&nbsp;&nbsp;&nbsp;&nbsp;公绰性谨重，动循礼法。属岁饥，其家虽给，而每饭不过一器。岁稔复初。<br /><br />&nbsp;&nbsp;&nbsp;&nbsp;家甚贫，有书千卷，不读非圣之书。为文不尚浮靡。慈隰观察使姚齐梧奏为判官，<br /><br />&nbsp;&nbsp;&nbsp;&nbsp;得殿中侍御史。冬，荐授开州刺史，入为侍御史，再迁吏部员外郎。武元衡罢相<br /><br />&nbsp;&nbsp;&nbsp;&nbsp;镇西蜀，与裴度俱为元衡判官，尤相善。先度入为吏部郎中，度以诗饯别，有<br /><br />&nbsp;&nbsp;&nbsp;&nbsp;“两人同日事征西，今日君先捧紫泥”之句。<br /><br />&nbsp;&nbsp;&nbsp;&nbsp;元和初，宪宗颇出游畋，锐意用兵；公绰欲因事讽谏。五年十一月，献《太<br /><br />&nbsp;&nbsp;&nbsp;&nbsp;医箴》一篇，其辞曰：<br /><br />&nbsp;&nbsp;&nbsp;&nbsp;天布寒暑，不私于人。品类既一，崇高以均。惟谨好爱，能保其身。清净无<br /><br />&nbsp;&nbsp;&nbsp;&nbsp;瑕，辉光以新。寒暑满天地之间，浃肌肤于外；好爱溢耳目之前，诱心知于内。<br /><br />&nbsp;&nbsp;&nbsp;&nbsp;清洁为，奔射犹败，气行无章，隙不在大。睿圣之姿，清明绝俗；心正无邪，<br /><br />&nbsp;&nbsp;&nbsp;&nbsp;志高寡欲。谓天高矣，气蒙晦之；谓地厚矣，横流溃之。圣德超迈，万方赖之。<br /><br />&nbsp;&nbsp;&nbsp;&nbsp;饮食所以资身也，过则生患；衣服所以称德也，侈则生慢。唯过与侈，心必随之，<br /><br />&nbsp;&nbsp;&nbsp;&nbsp;气与心流，疾亦伺之。圣心不惑，孰能移之？畋游恣乐，流情荡志；驰骋劳形，<br /><br />&nbsp;&nbsp;&nbsp;&nbsp;咤叱伤气。惟天之重，从禽为累。不养其外，前修所忌。圣心非之，孰敢违之。<br /><br />&nbsp;&nbsp;&nbsp;&nbsp;人乘气生，嗜欲以萌，气离有患，气凝则成。巧必丧真，智必诱情，去彼烦虑，<br /><br />&nbsp;&nbsp;&nbsp;&nbsp;在此诚明。医之上者，理于未然，患居虑后，防处事先。心静乐行，体和道全，<br /><br />&nbsp;&nbsp;&nbsp;&nbsp;然后能德施万物，以享亿年。圣人在上，各有攸处。庶政有官，群艺有署。臣司<br /><br />&nbsp;&nbsp;&nbsp;&nbsp;太医，敢告诸御。<br /><br />&nbsp;&nbsp;&nbsp;&nbsp;宪宗深嘉之。翌日，降中使奖劳之，曰：“卿所献之文云：‘气行无间，隙<br /><br />&nbsp;&nbsp;&nbsp;&nbsp;不在大。’何忧朕之深也？”逾月，拜御史中丞。<br /><br />&nbsp;&nbsp;&nbsp;&nbsp;公绰素与裴厚，李吉甫出镇淮南，深怨。六年，吉甫复辅政，以公绰为<br /><br />&nbsp;&nbsp;&nbsp;&nbsp;潭州刺史、兼御史中丞，充湖南观察使。湖南地气卑湿，公绰以母在京师，不可<br /><br />&nbsp;&nbsp;&nbsp;&nbsp;迎侍，致书宰相，乞分司洛阳，以便奉养，久不许。八年，移为鄂州刺史、鄂岳<br /><br />&nbsp;&nbsp;&nbsp;&nbsp;观察使，乃迎母至江夏。<br /><br />&nbsp;&nbsp;&nbsp;&nbsp;九年，吴元济据蔡州叛，王师讨伐。诏公绰以鄂岳兵五千隶安州刺史李听，<br /><br />&nbsp;&nbsp;&nbsp;&nbsp;率赴行营。公绰曰：“朝廷以吾儒生不知兵耶？”即日上奏，愿自征行，许之。<br /><br />&nbsp;&nbsp;&nbsp;&nbsp;公绰自鄂济湘江，直抵安州；李听以廉使之礼事之。公绰谓之曰：“公所以属K<br /><br />&nbsp;&nbsp;&nbsp;&nbsp;负弩者，岂非为兵事耶？若去戎容，被公服，两郡守耳，何所统摄乎？以公名家<br /><br />&nbsp;&nbsp;&nbsp;&nbsp;晓兵，若吾不足以指麾，则当赴阙；不然，吾且署职名，以兵法从事矣。”听曰：<br /><br />&nbsp;&nbsp;&nbsp;&nbsp;“唯公所命。”即署听为鄂岳都知兵马使、中军先锋、行营兵马都虞候，三牒授<br /><br />&nbsp;&nbsp;&nbsp;&nbsp;之。乃选卒六千属听，戒其部校曰：“行营之事，一决都将。”听感恩畏威，如<br /><br />&nbsp;&nbsp;&nbsp;&nbsp;出麾下。其知权制变，甚为当时所称。鄂军既在行营，公绰时令左右省问其家。<br /><br />&nbsp;&nbsp;&nbsp;&nbsp;如疾病、养生、送死，必厚廪给之。军士之妻治容不谨者，沉之于江。行卒相感<br /><br />&nbsp;&nbsp;&nbsp;&nbsp;曰：“中丞为我辈知家事，何以报效？”故鄂人战每克捷。<br /><br />&nbsp;&nbsp;&nbsp;&nbsp;十一年，入为给事中。李师道归朝，遣公绰往郓州宣谕。使还，拜京兆尹，<br /><br />&nbsp;&nbsp;&nbsp;&nbsp;以母忧免。<br /><br />&nbsp;&nbsp;&nbsp;&nbsp;十四年，起为刑部侍郎，领盐铁转运使。转兵部侍郎、兼御史大夫，领使如<br /><br />&nbsp;&nbsp;&nbsp;&nbsp;故。长庆元年，罢使，复为京兆尹、兼御史大夫。<br /><br />&nbsp;&nbsp;&nbsp;&nbsp;时河朔复叛，朝廷用兵，补授行营诸将，朝令夕改，驿骑相望。公绰奏曰：<br /><br />&nbsp;&nbsp;&nbsp;&nbsp;“自幽、镇用兵，使命繁并，馆递匮乏，鞍马多阙。又敕使行李人数，都无限约。<br /><br />&nbsp;&nbsp;&nbsp;&nbsp;其衣绯紫乘马者，二十、三十匹，衣黄绿者，不下十匹、五匹。驿吏不得视券牒，<br /><br />&nbsp;&nbsp;&nbsp;&nbsp;随口即供。驿马既尽，遂夺路人鞍马。衣冠士庶，惊扰怨嗟，远近喧腾，行李将<br /><br />&nbsp;&nbsp;&nbsp;&nbsp;绝。伏望圣慈，聊为定限。”乃下中书条疏人数。自是吏不告劳。以言直为北司<br /><br />&nbsp;&nbsp;&nbsp;&nbsp;所恶，寻转吏部侍郎。<br /><br />&nbsp;&nbsp;&nbsp;&nbsp;二年九月，迁御史大夫。韩弘病，自河中入朝。以弘守司徒、中书令，诏百<br /><br />&nbsp;&nbsp;&nbsp;&nbsp;僚问疾。弘遣其子达情，言不能接见。公绰谓其子曰：“圣上以公官重，令百司<br /><br />&nbsp;&nbsp;&nbsp;&nbsp;省问，异礼也。如拜君赐，宜力疾公见。安有卧令子弟传言耶？”弘惧，挟扶而<br /><br />&nbsp;&nbsp;&nbsp;&nbsp;出，人皆耸然。<br /><br />&nbsp;&nbsp;&nbsp;&nbsp;三年，改尚书左丞，又拜检校户部尚书、襄州刺史、山南东道节度使。行部<br /><br />&nbsp;&nbsp;&nbsp;&nbsp;至邓县，县二吏犯法，一赃贿，一舞文。县令以公绰守法，必杀赃吏。狱具，判<br /><br />&nbsp;&nbsp;&nbsp;&nbsp;之曰：“赃吏犯法，法在；奸吏坏法，法亡。诛舞文者。”公绰马害圉人，命斩<br /><br />&nbsp;&nbsp;&nbsp;&nbsp;之。宾客进言曰：“可惜良马，圉人自防不至。”公绰曰：“安有良马害人乎？”<br /><br />&nbsp;&nbsp;&nbsp;&nbsp;亟命杀之。牛僧孺罢相镇江夏，公绰具戎容，于邮舍候之。军吏自以汉上地高于<br /><br />&nbsp;&nbsp;&nbsp;&nbsp;鄂，礼太过。公绰曰：“奇章才离台席，方镇重宰相，是尊朝廷也。”竟以戎容<br /><br />&nbsp;&nbsp;&nbsp;&nbsp;见。有道士献丹药，试之有验，问所从来，曰：“炼此丹于蓟门。”时朱克融方<br /><br />&nbsp;&nbsp;&nbsp;&nbsp;叛，公绰遽谓之曰：“惜哉，至药来于贼臣之境，虽验何益！”乃沉之于江，而<br /><br />&nbsp;&nbsp;&nbsp;&nbsp;逐道士。邓县人郑怀政病狂，妄称天子，公绰捕而杀之。<br /><br />&nbsp;&nbsp;&nbsp;&nbsp;敬宗即位，加检校左仆射。宝历元年，入为刑部尚书。<br /><br />&nbsp;&nbsp;&nbsp;&nbsp;二年，授州刺史、宁庆节度使。所部有神策诸镇，屯列要地，承前不受<br /><br />&nbsp;&nbsp;&nbsp;&nbsp;节度使制置，遂致北虏深入。公绰上疏论之，因诏诸镇皆禀宁节度使制置。<br /><br />&nbsp;&nbsp;&nbsp;&nbsp;三年，入为刑部尚书，京兆人有姑鞭妇致死者，府断以偿死。公绰议曰：<br /><br />&nbsp;&nbsp;&nbsp;&nbsp;“尊殴卑非斗，且其子在，以妻而戮其母，非教也。”竟减死。<br /><br />&nbsp;&nbsp;&nbsp;&nbsp;太和四年，复检校左仆射、太原尹、北都留守、河东节度观察等使。是岁，<br /><br />&nbsp;&nbsp;&nbsp;&nbsp;北虏遣梅禄将军李畅以马万匹来市，托云入贡。所经州府，守帅假之礼分，严其<br /><br />&nbsp;&nbsp;&nbsp;&nbsp;兵备。留馆则戒卒于外，惧其袭夺。太原故事，出兵迎之。畅及界上，公绰使牙<br /><br />&nbsp;&nbsp;&nbsp;&nbsp;将祖考恭单马劳问，待以修好之意。畅感义出涕，徐驱道中，不妄驰猎。及至，<br /><br />&nbsp;&nbsp;&nbsp;&nbsp;辟牙门，令译引谒，宴以常礼。及市马而还，不敢侵犯。陉北有沙u部落，自九<br /><br />&nbsp;&nbsp;&nbsp;&nbsp;姓、六州皆畏避之。公绰至镇，召其酋朱耶执宜，直抵云、朔塞下，治废栅十一<br /><br />&nbsp;&nbsp;&nbsp;&nbsp;所，募兵三千付之，留屯塞上，以御匈奴。其妻母来太原者，请梁国夫人对酒食<br /><br />&nbsp;&nbsp;&nbsp;&nbsp;问遗之。沙u感之，深得其效。<br /><br />&nbsp;&nbsp;&nbsp;&nbsp;六年，以病求代。三月，授兵部尚书，征还京师。四月卒，赠太子太保，谥<br /><br />&nbsp;&nbsp;&nbsp;&nbsp;曰成。<br /><br />&nbsp;&nbsp;&nbsp;&nbsp;公绰天资仁孝，初丁母崔夫人之丧，三年不沐浴。事继亲薛氏三十年，姻戚<br /><br />&nbsp;&nbsp;&nbsp;&nbsp;不知公绰非薛氏所生。外兄薛宫早卒，一女孤，配张毅夫，资遗甚于己子。性端<br /><br />&nbsp;&nbsp;&nbsp;&nbsp;介寡合，与钱微、蒋V、杜元颖、薛存诚文雅相知，交情款密。凡六开府幕，得<br /><br />&nbsp;&nbsp;&nbsp;&nbsp;人尤盛。钱徽掌贡之年，郑朗覆落，公绰将赴襄阳，首辟之，朗竟为名相。卢简<br /><br />&nbsp;&nbsp;&nbsp;&nbsp;辞、崔_、夏侯孜、韦长、李续、李拭，皆至公卿。为吏部侍郎，与舅左丞崔从<br /><br />&nbsp;&nbsp;&nbsp;&nbsp;同省，人士荣之。子仲郢，弟公权、公谅。<br /><br />&nbsp;&nbsp;&nbsp;&nbsp;仲郢，字谕蒙，元和十三年进士擢第，释褐秘书省校书郎。牛僧孺镇江夏，<br /><br />&nbsp;&nbsp;&nbsp;&nbsp;辟为从事。仲郢有父风，动修礼法，僧孺叹曰：“非积习名教，安能及此！”入<br /><br />&nbsp;&nbsp;&nbsp;&nbsp;为监察御史。<br /><br />&nbsp;&nbsp;&nbsp;&nbsp;五年，迁侍御史。富平县人李秀才，籍在禁军，诬乡人斫父墓柏，射杀之。<br /><br />&nbsp;&nbsp;&nbsp;&nbsp;法司以专杀论。文宗以中官所庇，决杖配流。右补阙蒋系上疏论之，不省。仲郢<br /><br />&nbsp;&nbsp;&nbsp;&nbsp;执奏曰：“圣王作宪，杀人有必死之令；圣明在上，当官无坏法之臣。今秀才犯<br /><br />&nbsp;&nbsp;&nbsp;&nbsp;杀人之科，愚臣备监决之任，此贼不死，是乱典章。臣虽至微，岂敢旷职？其秀<br /><br />&nbsp;&nbsp;&nbsp;&nbsp;才未敢行决，望别降敕处分。”乃诏御史萧杰监之。杰又执奏。帝遂诏京兆府行<br /><br />&nbsp;&nbsp;&nbsp;&nbsp;决，不用监之。然朝廷嘉其守法。<br /><br />&nbsp;&nbsp;&nbsp;&nbsp;会昌中，三迁吏部郎中，李德裕颇知之。武宗有诏减冗官，吏部条疏，欲牒<br /><br />&nbsp;&nbsp;&nbsp;&nbsp;天下州府取额外官员。仲郢曰：“诸州每冬申阙，何烦牒耶？”幸门顿塞。仲郢<br /><br />&nbsp;&nbsp;&nbsp;&nbsp;条理旬日，减一千二百员，时议为惬。迁谏议大夫。<br /><br />&nbsp;&nbsp;&nbsp;&nbsp;五年，准南奏吴湘狱，御史崔元藻覆按得罪。仲郢上疏理之，人皆危惧。德<br /><br />&nbsp;&nbsp;&nbsp;&nbsp;裕知其无私，益重之。武宗筑望仙台，仲郢累疏切谏。帝召谕之曰：“聊因旧趾<br /><br />&nbsp;&nbsp;&nbsp;&nbsp;增葺，愧卿忠言。”德裕奏为京兆尹，谢日，言曰：“下官不期太尉恩奖及此，<br /><br />&nbsp;&nbsp;&nbsp;&nbsp;仰报厚德，敢不如奇章门馆。”德裕不以为嫌。时废浮图法，以铜像铸钱。仲郢<br /><br />&nbsp;&nbsp;&nbsp;&nbsp;为京畿铸钱使，钱工欲于模加新字；仲郢止之，唯淮南加新字，后竟为僧人取之<br /><br />&nbsp;&nbsp;&nbsp;&nbsp;为像设钟罄。纥干皋诉表甥刘诩殴母，诩为禁军小校，仲郢不俟奏下，杖杀。为<br /><br />&nbsp;&nbsp;&nbsp;&nbsp;北司所谮，改右散骑常侍，权知吏部尚书铨事。<br /><br />&nbsp;&nbsp;&nbsp;&nbsp;宣宗即位，德裕罢相，出仲郢为郑州刺史。周墀自江西移镇滑台。过郑，观<br /><br />&nbsp;&nbsp;&nbsp;&nbsp;其境内大理，甚奖之。俄而墀入辅政，迁为河南尹。莅事逾月，召拜户部侍郎。<br /><br />&nbsp;&nbsp;&nbsp;&nbsp;居无何，墀罢知政事。同列有疑仲郢与墀善，左授秘书监。数月，复出为河南尹。<br /><br />&nbsp;&nbsp;&nbsp;&nbsp;以宽惠为政，言事者以为不类京兆之政。仲郢曰：“辇毂之下，弹压为先；郡邑<br /><br />&nbsp;&nbsp;&nbsp;&nbsp;之治，惠养为本。何取类耶？”<br /><br />&nbsp;&nbsp;&nbsp;&nbsp;大中年，转梓州刺史、剑南东川节度使。孔目吏边章简者，以货交近幸，前<br /><br />&nbsp;&nbsp;&nbsp;&nbsp;后廉使无如之何。仲郢因事决杀，部内肃然，不俟行法而自理。在镇五年，美绩<br /><br />&nbsp;&nbsp;&nbsp;&nbsp;流闻，征为吏部侍郎。入朝未谢，改兵部侍郎，充诸道盐铁转运使。<br /><br />&nbsp;&nbsp;&nbsp;&nbsp;大中十二年，罢使，守刑部尚书。咸通初，转兵部，加金紫光禄大夫、河东<br /><br />&nbsp;&nbsp;&nbsp;&nbsp;男、食邑三百户。俄出为兴元尹、山南西道节度使。凤州刺史卢方V以轻罪决部<br /><br />&nbsp;&nbsp;&nbsp;&nbsp;叫，数日而毙。其妻列诉，又旁引他吏，械系满狱。仲郢召其妻谓之曰：“刺史<br /><br />&nbsp;&nbsp;&nbsp;&nbsp;科小罪诫人，但本非死刑，虽未出辜，其实病死。”罚方V百直，系者皆释，郡<br /><br />&nbsp;&nbsp;&nbsp;&nbsp;人深感之。因决赃吏过当，以太子宾客分司东都。逾年，为虢州刺史。数月，检<br /><br />&nbsp;&nbsp;&nbsp;&nbsp;校尚书左仆射、东都留守。盗发先人墓，弃官归华原。除华州刺史，不拜。数月，<br /><br />&nbsp;&nbsp;&nbsp;&nbsp;以本官为郓州刺史，天平军节度观察等使，授节钺于华原别墅，卒于镇。<br /><br />&nbsp;&nbsp;&nbsp;&nbsp;初，仲郢自拜谏议后，每迁官，群乌大集于升平里第，廷树戟架皆满，凡五<br /><br />&nbsp;&nbsp;&nbsp;&nbsp;日而散。诏下，不复集，家人以为候，唯除天平，乌不集。<br /><br />&nbsp;&nbsp;&nbsp;&nbsp;仲郢严礼法，重气义，尝感李德裕之知。大中朝，李氏无禄仕者。仲郢领盐<br /><br />&nbsp;&nbsp;&nbsp;&nbsp;铁时，取德裕兄子从质为推官，知苏州院事，令以禄利赡南宅。令孤T为宰相，<br /><br />&nbsp;&nbsp;&nbsp;&nbsp;颇不悦。仲郢与T书自明，其要云：“任安不去，常自愧于昔人；吴咏自裁，亦<br /><br />&nbsp;&nbsp;&nbsp;&nbsp;何施于今日？李太尉受责既久，其家已空，遂绝蒸尝，诚增痛恻。”T深感叹，<br /><br />&nbsp;&nbsp;&nbsp;&nbsp;寻与从质正员官。<br /><br />&nbsp;&nbsp;&nbsp;&nbsp;仲郢以礼法自持，私居未尝不拱手，内斋未尝不束带。三为大镇，厩无名马，<br /><br />&nbsp;&nbsp;&nbsp;&nbsp;衣不薰香。退公布卷，不舍昼夜。《九经》、《三史》一钞；魏、晋已来南北史<br /><br />&nbsp;&nbsp;&nbsp;&nbsp;再钞；手钞分门三十卷，号《柳氏自备》。又精释典，《瑜伽》、《智度大论》<br /><br />&nbsp;&nbsp;&nbsp;&nbsp;皆再钞；自余佛书，多手记要义。小楷精谨，无一字肆笔。撰《尚书二十四司箴》，<br /><br />&nbsp;&nbsp;&nbsp;&nbsp;韩愈、柳宗元深赏之。有文集二十卷。子、璧、n。<br /><br />&nbsp;&nbsp;&nbsp;&nbsp;，字镇方，大中五年登进士第，累辟使府，早卒。<br /><br />&nbsp;&nbsp;&nbsp;&nbsp;璧，大中九年登进士第。文格高雅。尝为《马嵬诗》，诗人韩琮、李商隐嘉<br /><br />&nbsp;&nbsp;&nbsp;&nbsp;之。马植镇陈许，辟为掌书记，又从植汴州。李瓒镇桂管，奏为观察判官。军政<br /><br />&nbsp;&nbsp;&nbsp;&nbsp;不惬，璧极言不纳，拂衣而去。桂府寻乱，入为右补阙。僖宗幸蜀，召充翰林学<br /><br />&nbsp;&nbsp;&nbsp;&nbsp;士，累迁谏议大夫，充职。<br /><br />&nbsp;&nbsp;&nbsp;&nbsp;n应两经举，释褐秘书正字。又书判拔萃，高辟为度支推官。逾年，拜<br /><br />&nbsp;&nbsp;&nbsp;&nbsp;右补阙。出镇泽潞，奏为节度副使。入为殿中侍御史。李蔚镇襄阳，辟为掌书<br /><br />&nbsp;&nbsp;&nbsp;&nbsp;记。再镇泽潞，复为副使。入为刑部员外。为乱将所逐，贬高要尉，n三<br /><br />&nbsp;&nbsp;&nbsp;&nbsp;上疏申理。见疏本叹曰：“我自辨析，亦不及此。”寻出广州节度副使。明年，<br /><br />&nbsp;&nbsp;&nbsp;&nbsp;黄巢陷广州，郡人邓承勋以小舟载n脱祸。召为起居郎。贼陷长安，为刃所伤，<br /><br />&nbsp;&nbsp;&nbsp;&nbsp;出奔行在，历谏议给事中，位至御史大夫。<br /><br />&nbsp;&nbsp;&nbsp;&nbsp;n尝著书诫其子弟曰：<br /><br />&nbsp;&nbsp;&nbsp;&nbsp;夫门地高者，可畏不可恃。可畏者，立身行己，一事有坠先训，则罪大于他<br /><br />&nbsp;&nbsp;&nbsp;&nbsp;人。虽生可以苟取名位，死何以见祖先于地下？不可恃者，门高则自骄，族盛则<br /><br />&nbsp;&nbsp;&nbsp;&nbsp;人之所嫉。实艺懿行，人未必信；纤瑕微累，十手争指矣。所以承世胄者，修己<br /><br />&nbsp;&nbsp;&nbsp;&nbsp;不得不恳，为学不得不坚。夫人生世，以无能望他人用，以无善望他人爱，用爱<br /><br />&nbsp;&nbsp;&nbsp;&nbsp;无状，则曰“我不遇时，时不急贤”。亦由农夫卤莽而种，而怨天泽之不润，虽<br /><br />&nbsp;&nbsp;&nbsp;&nbsp;欲弗馁，其可得乎！<br /><br />&nbsp;&nbsp;&nbsp;&nbsp;予幼闻先训，讲论家法。立身以孝悌为基，以恭默为本，以畏怯为务，以勤<br /><br />&nbsp;&nbsp;&nbsp;&nbsp;俭为法，以交结为末事，以气义为凶人。肥家以忍顺，保交以简敬。百行备，疑<br /><br />&nbsp;&nbsp;&nbsp;&nbsp;身之未周；三缄密，虑言之或失。广记如不及，求名如傥来。去吝与骄，庶几减<br /><br />&nbsp;&nbsp;&nbsp;&nbsp;过。莅官则洁己省事，而后可以言守法；守法而后可以言养人。直不近祸，廉不<br /><br />&nbsp;&nbsp;&nbsp;&nbsp;沽名。廪禄虽微，不可易黎氓之膏血；\楚虽用，不可恣褊狭之胸襟。忧与福<br /><br />&nbsp;&nbsp;&nbsp;&nbsp;不偕，洁与富不并。比见门家子孙，其先正直当官，耿介特立，不畏强御；及其<br /><br />&nbsp;&nbsp;&nbsp;&nbsp;衰也，唯好犯上，更无他能。如其先逊顺处己，和柔保身，以远悔尤；及其衰也，<br /><br />&nbsp;&nbsp;&nbsp;&nbsp;但有暗劣，莫知所宗。此际几微，非贤不达。<br /><br />&nbsp;&nbsp;&nbsp;&nbsp;夫坏名灾己，辱先丧家。其失尤大者五，宜深志之。其一，自求安逸，靡甘<br /><br />&nbsp;&nbsp;&nbsp;&nbsp;澹泊，苟利于己，不恤人言。其二，不知儒术，不悦古道：懵前经而不耻，论当<br /><br />&nbsp;&nbsp;&nbsp;&nbsp;世而解颐；身既寡知，恶人有学。其三，胜己者厌之，佞己者悦之，唯乐戏谭，<br /><br />&nbsp;&nbsp;&nbsp;&nbsp;莫思古道。闻人之善嫉之，闻人之恶扬之。浸渍颇僻，销刻德义，簪裾徒在，厮<br /><br />&nbsp;&nbsp;&nbsp;&nbsp;养何殊。其四，崇好慢游，耽嗜曲f，以衔杯为高致，以勤事为俗流，习之易荒，<br /><br />&nbsp;&nbsp;&nbsp;&nbsp;觉已难悔。其五，急于名宦，昵近权要，一资半级，虽或得之；众怒群猜，鲜有<br /><br />&nbsp;&nbsp;&nbsp;&nbsp;存者。兹五不是，甚于痤疽。痤疽则砭石可瘳，五失则巫医莫及。前贤炯戒，方<br /><br />&nbsp;&nbsp;&nbsp;&nbsp;册具存，近代覆车，闻见相接。<br /><br />&nbsp;&nbsp;&nbsp;&nbsp;夫中人已下，修辞力学者，则躁进患失，思展其用；审命知退者，则业荒文<br /><br />&nbsp;&nbsp;&nbsp;&nbsp;芜，一不足采。唯上智则研其虑，博其闻，坚其习，精其业，用之则行，舍之则<br /><br />&nbsp;&nbsp;&nbsp;&nbsp;藏。苟异于斯，岂为君子？<br /><br />&nbsp;&nbsp;&nbsp;&nbsp;初公绰理家甚严，子弟克禀诫训，言家法者，世称柳氏云。<br /><br />&nbsp;&nbsp;&nbsp;&nbsp;公权，字诚恳。幼嗜学，十二能为辞赋。元和初，进士擢第，释褐秘书省校<br /><br />&nbsp;&nbsp;&nbsp;&nbsp;书郎。李听镇夏州，辟为掌书记。穆宗即位，入奏事，帝召见，谓公权曰：“我<br /><br />&nbsp;&nbsp;&nbsp;&nbsp;于佛寺见卿笔迹，思之久矣。”即日拜右拾遗，充翰林侍书学士。迁右补阙、司<br /><br />&nbsp;&nbsp;&nbsp;&nbsp;封员外郎。穆宗政僻，尝问公权笔何尽善，对曰：“用笔在心，心正则笔正。”<br /><br />&nbsp;&nbsp;&nbsp;&nbsp;上改容，知其笔谏也。历穆、敬、文三朝，侍书中禁。公绰在太原，致书于宰相<br /><br />&nbsp;&nbsp;&nbsp;&nbsp;李宗闵云：“家弟苦心辞艺，先朝以侍书见用，颇偕工祝，心实耻之，乞换一散<br /><br />&nbsp;&nbsp;&nbsp;&nbsp;秩。”乃迁右司郎中，累换司封、兵部二郎中、弘文馆学士。<br /><br />&nbsp;&nbsp;&nbsp;&nbsp;文尝思之，复召侍书，迁谏议大夫。俄改中书舍人，充翰林书诏学士。每浴<br /><br />&nbsp;&nbsp;&nbsp;&nbsp;堂召对，继烛见跋，语犹未尽，不欲取烛，宫人以蜡泪揉纸继之。从幸未央宫，<br /><br />&nbsp;&nbsp;&nbsp;&nbsp;苑中驻辇谓公权曰：“我有一喜事，边上衣赐，久不及时，今年二月给春衣讫。”<br /><br />&nbsp;&nbsp;&nbsp;&nbsp;公权前奉贺，上曰：“单贺未了，卿可贺我以诗。”宫人迫其口进，公权应声曰：<br /><br />&nbsp;&nbsp;&nbsp;&nbsp;“去岁虽无战，今年未得归。皇恩何以报，春日得春衣。”上悦，激赏久之。便<br /><br />&nbsp;&nbsp;&nbsp;&nbsp;殿对六学士，上语及汉文恭俭，帝举袂曰：“此浣濯者三矣。”学士皆赞咏帝之<br /><br />&nbsp;&nbsp;&nbsp;&nbsp;俭德，唯公权无言。帝留而问之，对曰：“人主当进贤良，退不肖，纳谏诤，明<br /><br />&nbsp;&nbsp;&nbsp;&nbsp;赏罚。服浣濯之衣，乃小节耳。”时周墀同对，为之股栗，公权辞气不可夺。帝<br /><br />&nbsp;&nbsp;&nbsp;&nbsp;谓之曰：“极知舍人不合作谏议，以卿言事有诤臣风彩，却授卿谏议大夫。”翌<br /><br />&nbsp;&nbsp;&nbsp;&nbsp;日降制，以谏议知制诰，学士如故。<br /><br />&nbsp;&nbsp;&nbsp;&nbsp;开成三年，转工部侍郎，充职。尝入对，上谓曰：“近日外议如何？”公权<br /><br />&nbsp;&nbsp;&nbsp;&nbsp;对曰：“自郭G除授宁，物议颇有臧否。”帝曰：“G是尚父之从子，太<br /><br />&nbsp;&nbsp;&nbsp;&nbsp;皇太后之季父，在官无过。自金吾大将授宁小镇，何事议论耶？”公权曰：<br /><br />&nbsp;&nbsp;&nbsp;&nbsp;“以G勋德，除镇攸宜。人情论议者，言G进二女入宫，致此除拜，此信乎？”<br /><br />&nbsp;&nbsp;&nbsp;&nbsp;帝曰：“二女入宫参太后，非献也。”公权曰：“瓜李之嫌，何以户晓？”因引<br /><br />&nbsp;&nbsp;&nbsp;&nbsp;王谏太宗出庐江王妃故事。帝即令南内使张日华送二女还G。公权忠言匡益，<br /><br />&nbsp;&nbsp;&nbsp;&nbsp;皆此类也。累迁学士承旨。<br /><br />&nbsp;&nbsp;&nbsp;&nbsp;武宗即位，罢内职，授右散骑常侍。宰相崔珙用为集贤学士、判院事。李德<br /><br />&nbsp;&nbsp;&nbsp;&nbsp;裕素待公权厚，及为珙奏荐，颇不悦。左授太子詹事，改宾客。累迁金紫光禄大<br /><br />&nbsp;&nbsp;&nbsp;&nbsp;夫、上柱国、河东郡开国公、食邑二千户。复为左常侍、国子祭酒。历工部尚书。<br /><br />&nbsp;&nbsp;&nbsp;&nbsp;咸通初，改太子少傅，改少师，居三品、二品班三十年。六年卒，赠太子太师，<br /><br />&nbsp;&nbsp;&nbsp;&nbsp;时年八十八。<br /><br />&nbsp;&nbsp;&nbsp;&nbsp;公权初学王书，遍阅近代笔法，体势劲媚，自成一家。当时公卿大臣家碑板，<br /><br />&nbsp;&nbsp;&nbsp;&nbsp;不得公权手笔者，人以为不孝。外夷入贡，皆别署货贝，曰此购柳书。上都西明<br /><br />&nbsp;&nbsp;&nbsp;&nbsp;寺《金刚经碑》备有钟、王、欧、虞、褚、陆之体，尤为得意。文宗夏日与学士<br /><br />&nbsp;&nbsp;&nbsp;&nbsp;联句，帝曰：“人皆苦炎热，我爱夏日长。”公权续曰：“薰风自南来，殿阁生<br /><br />&nbsp;&nbsp;&nbsp;&nbsp;微凉。”时丁、袁五学士皆属继，帝独讽公权两句，曰：“辞清意足，不可多得。”<br /><br />&nbsp;&nbsp;&nbsp;&nbsp;乃令公权题于殿壁，字方圆五寸，帝视之，叹曰：“钟、王复生，无以加焉！”<br /><br />&nbsp;&nbsp;&nbsp;&nbsp;大中初，转少师，中谢，宣宗召升殿，御前书三纸，军容使西门季玄捧砚，<br /><br />&nbsp;&nbsp;&nbsp;&nbsp;枢密使崔巨源过笔。一纸真书十字，曰“卫夫人传笔法于王右军”；一纸行书十<br /><br />&nbsp;&nbsp;&nbsp;&nbsp;一字，曰“永禅师真草《千字文》得家法”；一纸草书八字，曰“谓语助者焉哉<br /><br />&nbsp;&nbsp;&nbsp;&nbsp;乎也”。赐锦彩、瓶盘等银器，仍令自书谢状，勿拘真行，帝尤奇惜之。<br /><br />&nbsp;&nbsp;&nbsp;&nbsp;公权志耽书学，不能治生；为勋戚家碑板，问遗岁时钜万，多为主藏竖海鸥、<br /><br />&nbsp;&nbsp;&nbsp;&nbsp;龙安所窃。别贮酒器杯盂一笥，缄滕如故，其器皆亡。讯海鸥，乃曰：“不测其<br /><br />&nbsp;&nbsp;&nbsp;&nbsp;亡。”公权哂曰：“银杯羽化耳。”不复更言。所宝唯笔砚图画，自扃~之。常<br /><br />&nbsp;&nbsp;&nbsp;&nbsp;评砚，以青州石末为第一，言墨易冷，绛州黑砚次之。尤精《左氏传》、《国语》、<br /><br />&nbsp;&nbsp;&nbsp;&nbsp;《尚书》、《毛诗》、《庄子》。每说一义，必诵数纸。性晓音律，不好奏乐。<br /><br />&nbsp;&nbsp;&nbsp;&nbsp;常云：“闻乐令人骄怠故也。”<br /><br />&nbsp;&nbsp;&nbsp;&nbsp;公绰伯父子华，永泰初，为严武西蜀判官，奏为成都令。累迁池州刺史。入<br /><br />&nbsp;&nbsp;&nbsp;&nbsp;为昭应令，知府东十三县捕贼，寻检校金部郎中、修葺华清宫使。元载欲用为京<br /><br />&nbsp;&nbsp;&nbsp;&nbsp;兆尹，未拜而卒。自知死日，预为墓志。有知人之明。公绰生三日，视之，谓其<br /><br />&nbsp;&nbsp;&nbsp;&nbsp;弟子温曰：“保惜此儿，福祚吾兄弟不能及。兴吾门者，此儿也。”因以起之为<br /><br />&nbsp;&nbsp;&nbsp;&nbsp;公绰字。<br /><br />&nbsp;&nbsp;&nbsp;&nbsp;子华二子：公器、公度。<br /><br />&nbsp;&nbsp;&nbsp;&nbsp;公度善摄生，年八十余，步履轻便。或祈其术，曰：“吾初无术，但未尝以<br /><br />&nbsp;&nbsp;&nbsp;&nbsp;元气佐喜怒，气海常温耳！”位止光禄少卿。<br /><br />&nbsp;&nbsp;&nbsp;&nbsp;公器子遵。遵子璨。璨仕至宰相，自有传。<br /><br />&nbsp;&nbsp;&nbsp;&nbsp;崔玄亮，字晦叔，山东磁州人也。玄亮贞元十一年登进士第，从事诸侯府。<br /><br />&nbsp;&nbsp;&nbsp;&nbsp;性雅淡，好道术，不乐趋竞，久游江湖。至元和初，因知己荐达入朝。再迁监察<br /><br />&nbsp;&nbsp;&nbsp;&nbsp;御史，转侍御史。出为密、湖、曹三郡刺史。每一迁秩，谦让辄形于色。<br /><br />&nbsp;&nbsp;&nbsp;&nbsp;太和初，入为太常少卿。四年，拜谏议大夫，中谢日，面赐金紫。朝廷推其<br /><br />&nbsp;&nbsp;&nbsp;&nbsp;名望，迁右散骑常侍。<br /><br />&nbsp;&nbsp;&nbsp;&nbsp;来年，宰相宋申锡为郑注所构，狱自内起，京师震惧。玄亮首率谏官十四人，<br /><br />&nbsp;&nbsp;&nbsp;&nbsp;诣延英请对，与文宗往复数百言。文宗初不省其谏，欲置申锡于法。玄亮泣奏曰：<br /><br />&nbsp;&nbsp;&nbsp;&nbsp;“孟轲有言：众人皆曰杀之，未可也；卿大夫皆曰杀之，未可也；天下皆曰杀之，<br /><br />&nbsp;&nbsp;&nbsp;&nbsp;然后察之，方置于法。今至圣之代，杀一凡庶，尚须合于典法，况无辜杀一宰相<br /><br />&nbsp;&nbsp;&nbsp;&nbsp;乎？臣为陛下惜天下法，实不为申锡也。”言讫，俯伏呜咽，文宗为之感悟。玄<br /><br />&nbsp;&nbsp;&nbsp;&nbsp;亮由此名重于朝。<br /><br />&nbsp;&nbsp;&nbsp;&nbsp;七年，以疾求为外任；宰相以弘农便其所请。乃授检校左散骑常侍、虢州刺<br /><br />&nbsp;&nbsp;&nbsp;&nbsp;史。是岁七月，卒于郡所，中外无不叹惜。<br /><br />&nbsp;&nbsp;&nbsp;&nbsp;始玄亮登第，弟纯亮、寅亮相次升进士科。蕃府辟召，而玄亮最达。玄亮孙<br /><br />&nbsp;&nbsp;&nbsp;&nbsp;贻孙，位至侍郎。<br /><br />&nbsp;&nbsp;&nbsp;&nbsp;温造，字简舆，河内人。祖景倩，南郑令。父辅国，太常丞。造幼嗜学，不<br /><br />&nbsp;&nbsp;&nbsp;&nbsp;喜试吏，自负节概，少所降志，隐居王屋，以渔钓逍遥为事。寿州刺史张建封闻<br /><br />&nbsp;&nbsp;&nbsp;&nbsp;风致书币招延，造欣然谓所亲曰：“此可人也。”徙家从之。建封动静咨询，而<br /><br />&nbsp;&nbsp;&nbsp;&nbsp;不敢縻以职任。及建封授节彭门，造归下邳，有高天下之心。建封恐一旦失造，<br /><br />&nbsp;&nbsp;&nbsp;&nbsp;乃以兄女妻之。<br /><br />&nbsp;&nbsp;&nbsp;&nbsp;时李希烈方悖，侵寇藩邻，屡陷郡邑。天下城镇恃兵者，从而动摇，多逐主<br /><br />&nbsp;&nbsp;&nbsp;&nbsp;帅，自立留后，邀求节钺。德宗患之，以范阳刘济方输忠款，但未能尽达朝廷倚<br /><br />&nbsp;&nbsp;&nbsp;&nbsp;赖之意；与密诏建封选特达识略之士往喻之。建封乃强署造节度参谋，使于幽州。<br /><br />&nbsp;&nbsp;&nbsp;&nbsp;造与语未讫，济俯伏流涕曰：“济僻在遐裔，不知天子神圣，大臣忠荩。愿得率<br /><br />&nbsp;&nbsp;&nbsp;&nbsp;先诸侯，效以死节。”造还，建封以其名上闻。德宗爱其才，召至京师，谓之曰：<br /><br />&nbsp;&nbsp;&nbsp;&nbsp;“卿谁家子？年复几何？”造对曰：“臣五代祖大雅，外五代祖李蕖３既马之<br /><br />&nbsp;&nbsp;&nbsp;&nbsp;年三十有二。”德宗奇之，欲用为谏官，以语泄事寝。<br /><br />&nbsp;&nbsp;&nbsp;&nbsp;长庆元年，授京兆府司录参军。奉使河朔称旨，迁殿中侍御史。既而幽州刘<br /><br />&nbsp;&nbsp;&nbsp;&nbsp;总请以所部九州听朝旨。穆宗选可使者，或荐造。帝召而谓之曰：“朕以刘总输<br /><br />&nbsp;&nbsp;&nbsp;&nbsp;忠，虽书诏便蕃，未尽朕之深意。以卿素能办事，为朕此行。”造对曰：“臣府<br /><br />&nbsp;&nbsp;&nbsp;&nbsp;县走吏，初受宪职，望轻事重，恐辱国命，无能谕旨。”帝曰：“我在东宫时，<br /><br />&nbsp;&nbsp;&nbsp;&nbsp;闻刘总请觐；及我即位，比年上书不绝，及约以行期，即喑默不报。卿识机知变，<br /><br />&nbsp;&nbsp;&nbsp;&nbsp;往喻我怀，无多让也。”乃拜起居舍人，赐绯鱼袋，充太原、镇州、幽州宣谕使。<br /><br />&nbsp;&nbsp;&nbsp;&nbsp;造初至范阳，刘总具岔K郊迎；乃宣圣旨，示以祸福。总俯伏流汗，若兵加于颈<br /><br />&nbsp;&nbsp;&nbsp;&nbsp;矣。及造使还，总遂移家入觐，朝廷遂以张弘靖代之。及朱克融逐弘靖，镇州杀<br /><br />&nbsp;&nbsp;&nbsp;&nbsp;田弘正，朝廷用兵，乃先令造衔命河东、魏博、泽潞、横海、深冀、易定等道，<br /><br />&nbsp;&nbsp;&nbsp;&nbsp;喻以军期，事皆称旨。<br /><br />&nbsp;&nbsp;&nbsp;&nbsp;俄而坐与谏议大夫李景俭史馆饮酒，景俭醉谒丞相，出造为朗州刺史。在任<br /><br />&nbsp;&nbsp;&nbsp;&nbsp;开后乡渠九十七里，溉田二千顷，郡人获利，乃名为右史渠。居四年，召拜侍御<br /><br />&nbsp;&nbsp;&nbsp;&nbsp;史，请复置弹事朱衣、豸冠于外廊，大臣阻而不行。李v自夏州入拜金吾，违制<br /><br />&nbsp;&nbsp;&nbsp;&nbsp;进马一百五十匹。造正衙弹奏，v股战汗流。v私谓人曰：“吾夜逾蔡州城擒吴<br /><br />&nbsp;&nbsp;&nbsp;&nbsp;元济，未尝心动，今日胆落于温御史。吁，可畏哉！”迁左司郎中，再知杂事。<br /><br />&nbsp;&nbsp;&nbsp;&nbsp;寻拜御史中丞。<br /><br />&nbsp;&nbsp;&nbsp;&nbsp;太和二年十一月，宫中昭德寺火。寺在宣政殿东隔垣，火势将及，宰臣、两<br /><br />&nbsp;&nbsp;&nbsp;&nbsp;省、京兆尹、中尉、枢密，皆环立于日华门外，令神策兵士救之，晡后稍息。是<br /><br />&nbsp;&nbsp;&nbsp;&nbsp;日，唯台官不到。造奏曰：“昨宫中遗火，缘台有系囚，恐缘为奸，追集人吏堤<br /><br />&nbsp;&nbsp;&nbsp;&nbsp;防，所以至朝堂在后，臣请自罚三十直。其两巡使崔蠡、姚合火灭方到，请别议<br /><br />&nbsp;&nbsp;&nbsp;&nbsp;责罚。”敕曰：“事出非常，台有囚系，官曹警备，亦为周虑，即合待罪朝堂，<br /><br />&nbsp;&nbsp;&nbsp;&nbsp;候取进止。量罚自许，事涉乖仪。温造、姚合、崔蠡各罚一月俸料。”<br /><br />&nbsp;&nbsp;&nbsp;&nbsp;造性刚褊，人或激触，不顾贵势，以气凌藉。尝遇左补阙李虞于街，怒其不<br /><br />&nbsp;&nbsp;&nbsp;&nbsp;避，捕祗承人决脊十下。左拾遗舒元褒等上疏论之曰：“国朝故事，供奉官街中，<br /><br />&nbsp;&nbsp;&nbsp;&nbsp;除宰相外，无所回避。温造蔑朝廷典礼，凌陛下侍臣，恣行胸臆，曾无畏忌。凡<br /><br />&nbsp;&nbsp;&nbsp;&nbsp;事有小而关分理者，不可失也。分理一失，乱由之生。遗、补官秩虽卑，陛下侍<br /><br />&nbsp;&nbsp;&nbsp;&nbsp;臣也；中丞虽高，法吏也。侍臣见凌，是不广敬；法吏坏法，何以持绳？前时中<br /><br />&nbsp;&nbsp;&nbsp;&nbsp;书舍人李虞仲与造相逢，造乃曳去引马。知制诰崔咸与造相逢，造又捉其从人。<br /><br />&nbsp;&nbsp;&nbsp;&nbsp;当时缘不上闻，所以暴犯益甚。臣闻元和、长庆中，中丞行李不过半坊，今乃远<br /><br />&nbsp;&nbsp;&nbsp;&nbsp;至两坊，谓之‘笼街喝道’。但以崇高自大，不思c拟之嫌。若不纠绳，实亏彝<br /><br />&nbsp;&nbsp;&nbsp;&nbsp;典。”敕曰：“宪官之职，在指佞触邪，不在行李自大；侍臣之职，在献可替否，<br /><br />&nbsp;&nbsp;&nbsp;&nbsp;不在道路相高。并列通班，合知名分，如闻喧竞，亦已再三，既招人言，甚损朝<br /><br />&nbsp;&nbsp;&nbsp;&nbsp;体。其台官与供奉官同道，听先后而行，道途即祗揖而过，其参从人则各随本官<br /><br />&nbsp;&nbsp;&nbsp;&nbsp;之后，少相辟避，勿言冲突。又闻近日已来，应合导从官，事力多者，街衢之中，<br /><br />&nbsp;&nbsp;&nbsp;&nbsp;行李太过。自今后，传呼前后，不得过三百步。”然造之举奏，无所吐茹。朝廷<br /><br />&nbsp;&nbsp;&nbsp;&nbsp;有丧不以礼、配不以类者，悉劾之。获伪官王果等九十余人，杖杀南曹吏李z等<br /><br />&nbsp;&nbsp;&nbsp;&nbsp;六人，刑于都市。迁尚书右丞，加大中大夫，封祁县开国子，赐金紫。<br /><br />&nbsp;&nbsp;&nbsp;&nbsp;四年，兴元军乱，杀节度使李绛。文宗以造气豪嫉恶，乃授检校右散骑常侍、<br /><br />&nbsp;&nbsp;&nbsp;&nbsp;兴元尹、山南西道节度使。造辞赴镇，以兴元兆乱之状奏之，文宗尽悟其根本，<br /><br />&nbsp;&nbsp;&nbsp;&nbsp;许以便宜从事。帝虑用兵劳费，造奏曰：“臣计诸道征蛮之兵已回，俟臣行程至<br /><br />&nbsp;&nbsp;&nbsp;&nbsp;褒县，望赐臣密诏，使受约束。比臣及兴元，诸军相续而至，臣用此足矣。”乃<br /><br />&nbsp;&nbsp;&nbsp;&nbsp;授造手诏四通。神策行营将董重质、河中都将温德彝、A阳都将刘士和等，咸令<br /><br />&nbsp;&nbsp;&nbsp;&nbsp;禀造之命。造行至褒城，会兴元都将卫志忠征蛮回，谒见。造即留以自卫，密与<br /><br />&nbsp;&nbsp;&nbsp;&nbsp;志忠谋。又召亚将张丕、李少直各谕其旨。暨发褒城，以八百人为衙队，五百人<br /><br />&nbsp;&nbsp;&nbsp;&nbsp;为前军，入府分守诸门。造下车置宴，所司供帐于厅事。造曰：“此隘狭，不足<br /><br />&nbsp;&nbsp;&nbsp;&nbsp;以飨士卒，移之牙门。”坐定，将卒罗拜，志忠兵周环之。造曰：“吾欲问新军<br /><br />&nbsp;&nbsp;&nbsp;&nbsp;去住之意。可悉前，旧军无得错杂。”劳问既毕，传言令坐，有未至者，因令舁<br /><br />&nbsp;&nbsp;&nbsp;&nbsp;酒巡行。及酒匝，未至者皆至，牙兵围之亦合。坐卒未悟，席上有先觉者，挥令<br /><br />&nbsp;&nbsp;&nbsp;&nbsp;起，造传言叱之，因帖息不敢动。即召坐卒，诘以杀绛之状。志忠、张丕夹阶立，<br /><br />&nbsp;&nbsp;&nbsp;&nbsp;拔剑呼曰“杀”。围兵齐奋，其贼首教练使丘铸等并官健千人，皆斩首于地，血<br /><br />&nbsp;&nbsp;&nbsp;&nbsp;流四注。监军杨叔元在座，遽起求哀，拥造靴以请命；遣兵卫出之，以俟朝旨。<br /><br />&nbsp;&nbsp;&nbsp;&nbsp;敕旨配流康州。其亲刃绛者斩一百断，号令者斩三断，余并斩首。内一百首祭李<br /><br />&nbsp;&nbsp;&nbsp;&nbsp;绛，三十首祭王景延、赵存约等，并投尸于江。以功就加检校礼部尚书。<br /><br />&nbsp;&nbsp;&nbsp;&nbsp;五年四月，入为兵部侍郎，以耳疾求退。七月，检校户部尚书、东都留守，<br /><br />&nbsp;&nbsp;&nbsp;&nbsp;判东都尚书省事、东畿汝防御使。<br /><br />&nbsp;&nbsp;&nbsp;&nbsp;造至洛中。九月，制改授河阳怀节度观察等使。造以河内膏腴，民户凋瘵，<br /><br />&nbsp;&nbsp;&nbsp;&nbsp;奏开浚怀州古秦渠枋口堰；役工四万，溉济源、河内、温、武陟四县田五千余顷。<br /><br />&nbsp;&nbsp;&nbsp;&nbsp;七年十一月，入为御史大夫。造初赴镇汉中，遇大雨，平地水深尺余，乃祷<br /><br />&nbsp;&nbsp;&nbsp;&nbsp;鸡翁山祈晴，俄而疾风驱云，即时开齐。文宗尝闻其事，会造入对言之，乃诏封<br /><br />&nbsp;&nbsp;&nbsp;&nbsp;鸡翁山为侯。<br /><br />&nbsp;&nbsp;&nbsp;&nbsp;九年五月，转礼部尚书。其年六月病卒，时年七十，赠右仆射。有文集八十<br /><br />&nbsp;&nbsp;&nbsp;&nbsp;卷。造于晚年积聚财货，一无散施，时颇讥之。子璋嗣。<br /><br />&nbsp;&nbsp;&nbsp;&nbsp;璋以荫入仕，累佐使府，历三郡刺史。咸通末，为徐泗节度使，徐州牙卒曰<br /><br />&nbsp;&nbsp;&nbsp;&nbsp;银刀军，颇骄横。璋至，诛其恶者五百余人，自是军中畏法。入为京兆尹，持法<br /><br />&nbsp;&nbsp;&nbsp;&nbsp;太深，豪右一皆屏迹。会同昌公主薨，懿宗怒，杀医官，其家属宗枝下狱者三百<br /><br />&nbsp;&nbsp;&nbsp;&nbsp;人。璋上疏切谏，以为刑法太深。帝怒，贬璋振州司马。制出，璋叹曰：“生不<br /><br />&nbsp;&nbsp;&nbsp;&nbsp;逢时，死何足惜？”是夜自缢而卒。<br /><br />&nbsp;&nbsp;&nbsp;&nbsp;郭承嘏，字复卿。曾祖尚父汾阳王。祖，诸卫将军。父钧。承嘏生而秀异，<br /><br />&nbsp;&nbsp;&nbsp;&nbsp;乳保之年，即好笔砚。比及成童，能通《五经》。元和四年，礼部侍郎张弘靖知<br /><br />&nbsp;&nbsp;&nbsp;&nbsp;其才，擢升进士第，累辟使幕。历渭南尉。入朝为监察御史，迁起居舍人。丁内<br /><br />&nbsp;&nbsp;&nbsp;&nbsp;艰，以孝闻，终丧，为侍御史，职方、兵部二员外，兵部郎中。太和六年，拜谏<br /><br />&nbsp;&nbsp;&nbsp;&nbsp;议大夫。频上疏，言时政得失。文宗以郑注为太仆卿，承嘏论谏激切，注甚惧之。<br /><br />&nbsp;&nbsp;&nbsp;&nbsp;本官知匦院事。九年，转给事中。<br /><br />&nbsp;&nbsp;&nbsp;&nbsp;开成元年，出为华州刺史、兼御史中丞。诏下，两省迭诣中书，求承嘏出麾<br /><br />&nbsp;&nbsp;&nbsp;&nbsp;之由。给事中卢载封还诏书，奏曰：“承嘏自居此官，继有封驳，能奉其职，宜<br /><br />&nbsp;&nbsp;&nbsp;&nbsp;在琐闼。牧守之才，易为推择。”文宗谓宰臣曰：“承嘏久在黄扉，欲优其禄俸，<br /><br />&nbsp;&nbsp;&nbsp;&nbsp;暂令廉问近关。而谏列拜章，惜其称职，甚美事也。”乃复为给事中。<br /><br />&nbsp;&nbsp;&nbsp;&nbsp;文宗以淮南诸道累岁大旱，租赋不登，国用多阙。及是，以度支、户部分命<br /><br />&nbsp;&nbsp;&nbsp;&nbsp;宰臣镇之。承嘏论之曰：“宰相者，上调阴阳，下安黎庶，致君尧、舜，致时清<br /><br />&nbsp;&nbsp;&nbsp;&nbsp;平。俾之阅簿书，算缗帛，非所宜也。”帝深嘉之，迁刑部侍郎。时因朔望，以<br /><br />&nbsp;&nbsp;&nbsp;&nbsp;刑法官得对，文宗从容顾问，恩礼甚厚。未及大用，以二年二月卒。承嘏身殁之<br /><br />&nbsp;&nbsp;&nbsp;&nbsp;后，家无余财，丧祭所费，皆亲友共给而后具。|绅之流，无不痛惜。赠吏部尚<br /><br />&nbsp;&nbsp;&nbsp;&nbsp;书。<br /><br />&nbsp;&nbsp;&nbsp;&nbsp;殷侑，陈郡人。父怿。侑为儿童时，励志力学，不问家人资产。及长，通经，<br /><br />&nbsp;&nbsp;&nbsp;&nbsp;以讲习自娱。贞元末，以《五经》登第，精于历代沿革礼。元和中，累为太常博<br /><br />&nbsp;&nbsp;&nbsp;&nbsp;士。时回纥请和亲，朝廷计费五百万缗。朝廷方用兵伐叛，费用百端，欲缓其期。<br /><br />&nbsp;&nbsp;&nbsp;&nbsp;乃命宗正少卿李孝诚奉使宣谕，以侑为副。侑谨重有节概，临事俊辩。既至虏庭，<br /><br />&nbsp;&nbsp;&nbsp;&nbsp;可汗初待汉使，盛陈兵甲，欲臣汉使而不答拜。侑坚立不动，宣谕毕，可汗责其<br /><br />&nbsp;&nbsp;&nbsp;&nbsp;倨，宣言欲留而不遣。行者皆惧，侑谓虏使曰：“可汗是汉家子婿，欲坐受使臣<br /><br />&nbsp;&nbsp;&nbsp;&nbsp;拜，是可汗失礼，非使臣之倨也。”可汗惮其言，卒不敢逼。使还，拜虞部员外<br /><br />&nbsp;&nbsp;&nbsp;&nbsp;郎。王承宗拒命，遣侑衔命招谕之。承宗寻禀朝旨，献德、棣二州，遣二子入朝。<br /><br />&nbsp;&nbsp;&nbsp;&nbsp;迁侑谏议大夫。凡朝廷之得失，悉以陈论。前后上八十四章，以言激切，出为桂<br /><br />&nbsp;&nbsp;&nbsp;&nbsp;管观察使。<br /><br />&nbsp;&nbsp;&nbsp;&nbsp;宝历元年，检校右散骑常侍、洪州刺史，转江西观察使。所至以洁廉著称。<br /><br />&nbsp;&nbsp;&nbsp;&nbsp;入为卫尉卿。文宗初即位，沧州李同捷叛，而王廷凑助逆，欲加兵镇州，诏五品<br /><br />&nbsp;&nbsp;&nbsp;&nbsp;已上都省集议。时上锐于破贼，宰臣莫敢异议。独侑以廷凑再乱河朔，方徇招怀，<br /><br />&nbsp;&nbsp;&nbsp;&nbsp;虽附凶徒，未甚彰露，宜且含容，专讨同捷。其疏末云：“伏愿以宗社安危为大<br /><br />&nbsp;&nbsp;&nbsp;&nbsp;计，以善师攻心为神武，以含垢安人为远图，以网漏吞舟为至诫。”文宗虽不纳，<br /><br />&nbsp;&nbsp;&nbsp;&nbsp;深所嘉之。<br /><br />&nbsp;&nbsp;&nbsp;&nbsp;沧景平，以侑尝为沧州行军司马。太和四年，加检校工部尚书、沧齐德观察<br /><br />&nbsp;&nbsp;&nbsp;&nbsp;使。时大兵之后，满目荆榛，遗骸蔽野，寂无人烟。侑不以妻子之官，始至，空<br /><br />&nbsp;&nbsp;&nbsp;&nbsp;城而已。侑攻苦食淡，与士卒同劳苦。周岁之后，流民襁负而归。侑上表请借耕<br /><br />&nbsp;&nbsp;&nbsp;&nbsp;牛三万，以给流民，乃诏度支赐绫绢五万匹，买牛以给之。数年之后，户口滋饶，<br /><br />&nbsp;&nbsp;&nbsp;&nbsp;仓禀盈积，人皆忘亡。初州兵三万，悉取给于度支。侑一岁而赋入自赡其半，二<br /><br />&nbsp;&nbsp;&nbsp;&nbsp;岁而给用悉周，请罢度支给赐。而劝课多方，民吏胥悦，上表请立德政碑。以功<br /><br />&nbsp;&nbsp;&nbsp;&nbsp;加检校吏部尚书。侑以郭下清池县在子城北，非便，奏移于南郭之内。<br /><br />&nbsp;&nbsp;&nbsp;&nbsp;六年，入为刑部尚书，寻复检校吏部尚书、郓州刺史、兼御史大夫，充天平<br /><br />&nbsp;&nbsp;&nbsp;&nbsp;军节度、郓曹濮观察等使。自元和末，收复师道十二州为三镇。朝廷务安反侧，<br /><br />&nbsp;&nbsp;&nbsp;&nbsp;征赋所入，尽留赡军，贯缗尺帛，不入王府。侑以军赋有余，赋不上供，非法也，<br /><br />&nbsp;&nbsp;&nbsp;&nbsp;乃上表起太和七年，请岁供两税、榷酒等钱十五万贯、粟五万硕。诏曰：“郓、<br /><br />&nbsp;&nbsp;&nbsp;&nbsp;曹、濮等州，元和已来，地本殷实，自分三道，十五余年，虽颁诏书，竟未入赋。<br /><br />&nbsp;&nbsp;&nbsp;&nbsp;殷侑承兵戈之后，当歉旱之余，勤力奉公，谨身守法。才及周岁，已致阜安。而<br /><br />&nbsp;&nbsp;&nbsp;&nbsp;又体国输忠，率先入贡，成三军奉上之志，陈一境乐输之心。寻有表章，良用嘉<br /><br />&nbsp;&nbsp;&nbsp;&nbsp;叹！”寻就加检校右仆射。<br /><br />&nbsp;&nbsp;&nbsp;&nbsp;九年，御史大夫温造劾侑不由制旨，增监军俸入，赋敛于人。上不问，以庾<br /><br />&nbsp;&nbsp;&nbsp;&nbsp;承宣代还。<br /><br />&nbsp;&nbsp;&nbsp;&nbsp;其年，濮州录事参军崔元武，于五县人吏率敛，及县官料钱，以私马抬估纳<br /><br />&nbsp;&nbsp;&nbsp;&nbsp;官，计绢一百二十匹。大理寺断三犯俱发，以重者论。只以中私马为重，止令削<br /><br />&nbsp;&nbsp;&nbsp;&nbsp;三任官。而刑部覆奏，令决杖配流。狱未决。侑奏曰：“法官不习法律，三犯不<br /><br />&nbsp;&nbsp;&nbsp;&nbsp;同，即坐其所重。元武所犯，皆枉法取受，准律，枉法十五匹已上绞。《律疏》<br /><br />&nbsp;&nbsp;&nbsp;&nbsp;云：即以赃致罪，频犯者并累科。据元武所犯，令当入处绞刑。”疏奏，元武依<br /><br />&nbsp;&nbsp;&nbsp;&nbsp;刑部奏，决六十，流贺州。乃授侑刑部尚书。八月，检校右仆射，复为天平军节<br /><br />&nbsp;&nbsp;&nbsp;&nbsp;度使。上以温造所奏深文故也。<br /><br />&nbsp;&nbsp;&nbsp;&nbsp;开成元年，复召为刑部尚书。时初经李训之乱，上问侑治安之术。侑极言委<br /><br />&nbsp;&nbsp;&nbsp;&nbsp;任责成，宜在朝之耆德，新进小生，无宜轻用。帝深嘉之，赐锦彩三百匹。及中<br /><br />&nbsp;&nbsp;&nbsp;&nbsp;谢，又令中使就第赐金十斤。其年七月，检校左仆射，出为襄州刺史、山南东道<br /><br />&nbsp;&nbsp;&nbsp;&nbsp;节度使。<br /><br />&nbsp;&nbsp;&nbsp;&nbsp;二年三月，以病求代，以太子宾客分司东都。十一月，复检校右仆射，出为<br /><br />&nbsp;&nbsp;&nbsp;&nbsp;忠武节度、陈许蔡观察等使。三年七月，卒于镇，时年七十二，赠司空。<br /><br />&nbsp;&nbsp;&nbsp;&nbsp;侑以通经入仕，观风抚俗，所莅有声。而晚年急于大用，稍通权幸，物望减<br /><br />&nbsp;&nbsp;&nbsp;&nbsp;于往时。子羽。<br /><br />&nbsp;&nbsp;&nbsp;&nbsp;羽太和五年登进士第，藩府辟召，不至通显。子盈孙。<br /><br />&nbsp;&nbsp;&nbsp;&nbsp;盈孙，乾符末为成都掾。驾在西川，用为太常博士，礼学有祖风。光启二年<br /><br />&nbsp;&nbsp;&nbsp;&nbsp;冬，随驾自成都还。三年二月，驻跸凤翔。时宗庙为贼所焚，车驾至京，告享无<br /><br />&nbsp;&nbsp;&nbsp;&nbsp;所。四月，盈孙谓宰执曰：“太庙十一室，并祧庙八室，及三太后三室，因光启<br /><br />&nbsp;&nbsp;&nbsp;&nbsp;元年十二月二十五日车驾出宫，其缘室法物神主，本司载行，至县并被盗剽夺。<br /><br />&nbsp;&nbsp;&nbsp;&nbsp;皇帝还宫，合先制造。”宰相郑延昌奏曰：“太庙大殿二十二间，功绩至大，计<br /><br />&nbsp;&nbsp;&nbsp;&nbsp;料支费不少；兼宗庙制度，损益重难，今未审依元料修奉，为复别有商量。”敕<br /><br />&nbsp;&nbsp;&nbsp;&nbsp;付礼院详议。<br /><br />&nbsp;&nbsp;&nbsp;&nbsp;时博士四人，杜用励在利州，崔澄在河中，封舜卿在巴南。独盈孙献议曰：<br /><br />&nbsp;&nbsp;&nbsp;&nbsp;“太庙制度。历代参详，皆符典经，难议损益。谨按旧制，十一室，二十三间，<br /><br />&nbsp;&nbsp;&nbsp;&nbsp;十一架。垣墉广袤之度，堂室浅深之规，阶陛等级之差，栋宇崇低之则，前古所<br /><br />&nbsp;&nbsp;&nbsp;&nbsp;谓奢不能侈，俭不能逾者也。今以朝廷帑藏方虚，费用稍广，须资变礼，将务从<br /><br />&nbsp;&nbsp;&nbsp;&nbsp;宜，固不可易前圣之规模，狭大朝之制度，当凭典实，别有参详。谨按至德二年，<br /><br />&nbsp;&nbsp;&nbsp;&nbsp;以太庙方修，新作神主，于长安殿安置，便行飨告之礼，如同宗庙之仪，以俟庙<br /><br />&nbsp;&nbsp;&nbsp;&nbsp;成，方为迁y。当时议论，无所是非。窃知今者京城除大内正衙外，别无殿宇。<br /><br />&nbsp;&nbsp;&nbsp;&nbsp;伏闻先有诏旨，且以少府监大厅权充太庙。伏缘十一室于五间之中，陈设隘狭，<br /><br />&nbsp;&nbsp;&nbsp;&nbsp;伏请接续厅之两头，成十一室，荐飨之。三太后庙，即于监内西南，别取屋宇三<br /><br />&nbsp;&nbsp;&nbsp;&nbsp;间，且充庙室。候太庙修奉毕日，别议迁y。”敕旨依奏。其神主、法物、乐悬，<br /><br />&nbsp;&nbsp;&nbsp;&nbsp;皆盈孙奏重修制，知礼者称为博洽。<br /><br />&nbsp;&nbsp;&nbsp;&nbsp;龙纪元年十一月，昭宗郊祀圆丘。两中尉杨复恭及两枢密，皆请朝服。盈孙<br /><br />&nbsp;&nbsp;&nbsp;&nbsp;上疏曰：“臣昨赴斋宫，见中尉、枢密内臣，皆具朝服。臣寻前代及国朝典令，<br /><br />&nbsp;&nbsp;&nbsp;&nbsp;无内官朝服制度。伏以皇帝陛下，承天御历，圣祚中兴，祗见宗祧，克陈大礼，<br /><br />&nbsp;&nbsp;&nbsp;&nbsp;皆禀高祖、太宗之成制，必循虞、夏、商、周之旧经。轩冕服章，式遵彝宪。若<br /><br />&nbsp;&nbsp;&nbsp;&nbsp;内官要衣朝服，令依所守官本品之服。事虽无据，粗可行之。臣忝礼司，合具陈<br /><br />&nbsp;&nbsp;&nbsp;&nbsp;奏。”时中贵皆如宰相大臣朝服，故盈孙论之。帝虽不从，嘉其所守。转秘书少<br /><br />&nbsp;&nbsp;&nbsp;&nbsp;监，卒。<br /><br />&nbsp;&nbsp;&nbsp;&nbsp;徐晦，进士擢第，登直言极谏制科，授栎阳尉，皆自杨凭所荐。及凭得罪，<br /><br />&nbsp;&nbsp;&nbsp;&nbsp;贬临贺尉，交亲无敢祖送者；独晦送至蓝田，与凭言别。时故相权德舆与凭交分<br /><br />&nbsp;&nbsp;&nbsp;&nbsp;最深，知晦之行，因谓晦曰：“今日送临贺，诚为厚矣，无乃为累乎！”晦曰：<br /><br />&nbsp;&nbsp;&nbsp;&nbsp;“晦自布衣受杨公之眷，方兹流播，争忍无言而别？如他日相公为奸邪所谮，失<br /><br />&nbsp;&nbsp;&nbsp;&nbsp;意于外，晦安得与相公轻别？”德舆嘉其真恳，大称之于朝。不数日，御史中丞<br /><br />&nbsp;&nbsp;&nbsp;&nbsp;李夷简请为监察，晦白夷简曰：“生平不践公门，公何取信而见奖拔？”夷简曰：<br /><br />&nbsp;&nbsp;&nbsp;&nbsp;“闻君送杨临贺，不顾犯难，肯负国乎？”由是知名。历殿中侍御史、尚书郎，<br /><br />&nbsp;&nbsp;&nbsp;&nbsp;出为晋州刺史。入拜中书舍人。宝历元年，出为福建观察使。二年，入为工部侍<br /><br />&nbsp;&nbsp;&nbsp;&nbsp;郎，出为同州刺史、兼御史中丞。太和四年，征拜兵部侍郎。五年，为太子宾客，<br /><br />&nbsp;&nbsp;&nbsp;&nbsp;分司东都。晦性强直，不随世态，当官守正。唯嗜酒太过，晚年丧明，乃至沉废。<br /><br />&nbsp;&nbsp;&nbsp;&nbsp;以礼部尚书致仕。开成三年三月卒，赠兵部尚书。<br /><br />&nbsp;&nbsp;&nbsp;&nbsp;史臣曰：温、柳二公，以文行饰躬，砥砺名节，当官守法，侃侃有大臣之节，<br /><br />&nbsp;&nbsp;&nbsp;&nbsp;而竟不登三事，位止正卿。所以知公辅之量，以和为贵。汉武帝畏汲黯而相孙弘，<br /><br />&nbsp;&nbsp;&nbsp;&nbsp;太宗重魏徵而委玄龄，其旨远也。韦、崔名士，荐贤致主，绰有古风。殷司空治<br /><br />&nbsp;&nbsp;&nbsp;&nbsp;民，斯为循吏，而忠规壮节，至晚不衰。徐、郭谠言，郁为佳士。如数君者，实<br /><br />&nbsp;&nbsp;&nbsp;&nbsp;为令人。<br /><br />&nbsp;&nbsp;&nbsp;&nbsp;赞曰：柳氏礼法，公忠节概。搏击为优，弥纶则隘。夏卿奖拔，晦叔匡将。<br /><br />&nbsp;&nbsp;&nbsp;&nbsp;徐、郭之议，金玉锵锵。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56048);">加入书签</a><a
                        href="56047.html">上一页</a>&larr;<a href="index.html">返回列表</a>&rarr;<a
                            href="56049.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56047.html"; var next_page = "56049.html"; var index_page = "index.html"; var sortid = "9"; var article_id = "45"; var chapter_id = "56048"; var articlename = "旧唐书"; var chaptername = " 卷一百六十五 列传第一百一十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>