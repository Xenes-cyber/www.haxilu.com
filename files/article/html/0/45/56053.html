<!DOCTYPE html>
<html>
<head>
<meta charset="gbk" />
<title>旧唐书- 卷一百六十九 列传第一百一十九-在线阅读-哈西文学网</title>
<meta name="keywords" content="刘d，旧唐书， 卷一百六十九 列传第一百一十九全文， 卷一百六十九 列传第一百一十九在线阅读 哈西文学网" />
<meta name="description" content="哈西文学网提供刘d的旧唐书  卷一百六十九 列传第一百一十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56053.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56053.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十九 列传第一百一十九</h1>
            <div class="link xb">
                <a href="56051.html">上一页</a>&larr;<a href="index.html">返回列表</a>&rarr;<a
                    href="56054.html">下一页</a></div>			
            <div id="BookText">&nbsp;&nbsp;&nbsp;&nbsp;○李训郑注王涯王[贾M舒元舆郭行余罗立言李孝本<br /><br />&nbsp;&nbsp;&nbsp;&nbsp;李训，肃宗时宰相揆之族孙也。始名仲言。进士擢第。形貌魁梧，神情洒落；<br /><br />&nbsp;&nbsp;&nbsp;&nbsp;辞敏智捷，善揣人意。宝历中，从父逢吉为宰相，以训阴险善计事，愈亲厚之。<br /><br />&nbsp;&nbsp;&nbsp;&nbsp;初与茅汇等欲中伤李程，及武昭事发，训坐长流岭表，会赦得还。丁母忧，居洛<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;时逢吉为留守，思复为宰相，且深怨裴度，居常愤郁不乐。训揣知其意，即<br /><br />&nbsp;&nbsp;&nbsp;&nbsp;以奇计动之。自言与郑注善，逢吉以为然，遗训金帛珍宝数百万，令持入长安，<br /><br />&nbsp;&nbsp;&nbsp;&nbsp;以赂注。注得赂甚悦，乘间荐于中尉王守澄，乃以注之药术，训之《易》道，合<br /><br />&nbsp;&nbsp;&nbsp;&nbsp;荐于文宗。守澄以训\粗，难入禁中。帝令训戎服，号王山人，与注入内。帝见<br /><br />&nbsp;&nbsp;&nbsp;&nbsp;其指趣，甚奇之。及训释服，在京师。太和八年，自流人补四门助教，召入内殿，<br /><br />&nbsp;&nbsp;&nbsp;&nbsp;面赐绯鱼。其年十月，迁国子《周易》博士，充翰林侍讲学士。入院日，赐宴，<br /><br />&nbsp;&nbsp;&nbsp;&nbsp;宣法曲弟子二十人就院奏法曲以宠之。两省谏官伏阁切谏，言训奸邪，海内闻知，<br /><br />&nbsp;&nbsp;&nbsp;&nbsp;不宜令侍宸，终不听。<br /><br />&nbsp;&nbsp;&nbsp;&nbsp;文宗性守正嫉恶，以宦者权宠太过，继为祸胎，元和末弑逆之徒尚在左右，<br /><br />&nbsp;&nbsp;&nbsp;&nbsp;虽外示优假，心不堪之。思欲芟落本根，以雪雠耻，九重深处，难与将相明言。<br /><br />&nbsp;&nbsp;&nbsp;&nbsp;前与侍讲宋申锡谋。谋之不臧，几成反噬，自是巷伯尤横。因郑注得幸守澄，俾<br /><br />&nbsp;&nbsp;&nbsp;&nbsp;之援训，冀黄门之不疑也。训既在翰林，解《易》之际，或语及巷伯事，则再三<br /><br />&nbsp;&nbsp;&nbsp;&nbsp;愤激，以动上心。以其言论纵横，谓其必能成事，遂以真诚谋于训、注。自是二<br /><br />&nbsp;&nbsp;&nbsp;&nbsp;人宠幸，言无不从；而深秘之谋，往往流闻于外。上虑中人猜虑，乃疏《易》义<br /><br />&nbsp;&nbsp;&nbsp;&nbsp;六条，示于百辟，有能出训之意者赏之，盖欲知上以师友宠之。九年七月，改兵<br /><br />&nbsp;&nbsp;&nbsp;&nbsp;部郎中、知制诰，充翰林学士。九月，迁礼部侍郎、同平章事，仍赐金紫之服。<br /><br />&nbsp;&nbsp;&nbsp;&nbsp;诏以平章之暇，三五日一入翰林。<br /><br />&nbsp;&nbsp;&nbsp;&nbsp;训既秉权衡，即谋诛内竖。中官陈弘庆者，自元和末负弑逆之名，忠义之士<br /><br />&nbsp;&nbsp;&nbsp;&nbsp;无不扼腕。时为襄阳监军，乃召自汉南，至青泥驿，遣人封杖决杀。王守澄自长<br /><br />&nbsp;&nbsp;&nbsp;&nbsp;庆已来知枢密，典禁军，作威作福。训既作相，以守澄为六军十二卫观军容使，<br /><br />&nbsp;&nbsp;&nbsp;&nbsp;罢其禁旅之权，寻赐鸩杀之。训愈承恩顾，每别殿奏对，他宰相莫不顺成其言，<br /><br />&nbsp;&nbsp;&nbsp;&nbsp;黄门禁军迎拜戢敛。训本以纤达，门庭趋附之士，率皆狂怪险异之流。时亦能取<br /><br />&nbsp;&nbsp;&nbsp;&nbsp;正人伟望，以镇人心。天下之人，有冀训以致太平者，不独人主惑其言。<br /><br />&nbsp;&nbsp;&nbsp;&nbsp;训虽为郑注引用，及禄位俱大，势不两立；托以中外应赴之谋，出注为凤翔<br /><br />&nbsp;&nbsp;&nbsp;&nbsp;节度使。俟诛内竖，即兼图注。约以其年十一月诛中官，须假兵力，乃以大理卿<br /><br />&nbsp;&nbsp;&nbsp;&nbsp;郭行余为宁节度使，户部尚书王[为太原节度使，京兆少尹罗立言权知大尹事，<br /><br />&nbsp;&nbsp;&nbsp;&nbsp;太府卿韩约为金吾街使，刑部郎中知杂李孝本权知中丞事，皆训之亲厚者。冀王<br /><br />&nbsp;&nbsp;&nbsp;&nbsp;[、郭行余未赴镇间，广令召募豪侠及金吾台府之从者，俾集其事。<br /><br />&nbsp;&nbsp;&nbsp;&nbsp;是月二十一日，帝御紫宸。班定，韩约不报平安，奏曰：“金吾左仗院石榴<br /><br />&nbsp;&nbsp;&nbsp;&nbsp;树，夜来有甘露，臣已进状讫。”乃蹈舞再拜。宰相百官相次称贺。李训奏曰：<br /><br />&nbsp;&nbsp;&nbsp;&nbsp;“甘露降祥，俯在宫禁。陛下宜亲幸左仗观之。”班退，上乘软舁出紫宸门，由<br /><br />&nbsp;&nbsp;&nbsp;&nbsp;含元殿东阶升殿，宰相侍臣分立于副阶，文武两班，列于殿前。上令宰相两省官<br /><br />&nbsp;&nbsp;&nbsp;&nbsp;先往视之。既还，曰：“臣等恐非真甘露，不敢轻言。言出，四方必称贺也。”<br /><br />&nbsp;&nbsp;&nbsp;&nbsp;上曰：“韩约妄耶？”乃令左右军中尉、枢密内臣往视之。<br /><br />&nbsp;&nbsp;&nbsp;&nbsp;既去，训召王[、郭行余曰：“来受敕旨！”[恐悚不能前，行余独拜殿下。<br /><br />&nbsp;&nbsp;&nbsp;&nbsp;时两镇官健，皆执兵在丹凤门外，训已令召之，唯[从兵入，宁兵竟不至。中<br /><br />&nbsp;&nbsp;&nbsp;&nbsp;尉、枢密至左仗，闻幕下有兵声，惊恐走出。阍者欲扃锁之，为中人所叱，执关<br /><br />&nbsp;&nbsp;&nbsp;&nbsp;而不能下。内官回奏，韩约气慑汗流，不能举首。中官谓之曰：“将军何及此耶？”<br /><br />&nbsp;&nbsp;&nbsp;&nbsp;又奏曰：“事急矣，请陛下入内。”即举软舆迎帝。训殿上呼曰：“金吾卫士上<br /><br />&nbsp;&nbsp;&nbsp;&nbsp;殿来，护乘舆者，人赏百千。”内官决殿后罘Q，举舆疾趋。训攀呼曰：“陛下<br /><br />&nbsp;&nbsp;&nbsp;&nbsp;不得入内。”金吾卫士数十人，随训而入。罗立言率府中从人自东来，李孝本率<br /><br />&nbsp;&nbsp;&nbsp;&nbsp;台中从人自西来，共四百余人，上殿纵击内官，死伤者数十人。训时愈急，逦迤<br /><br />&nbsp;&nbsp;&nbsp;&nbsp;入宣政门。帝_目叱训，内官郄志荣奋拳击其胸，训即僵仆于地。帝入东上阁门，<br /><br />&nbsp;&nbsp;&nbsp;&nbsp;门即阖，内官呼万岁者数四。须臾，内官率禁兵五百人，露刃出阁门，遇人即杀。<br /><br />&nbsp;&nbsp;&nbsp;&nbsp;宰相王涯、贾M、舒元舆、方中书会食，闻难出走，诸司从吏死者六七百人。<br /><br />&nbsp;&nbsp;&nbsp;&nbsp;是日，训中拳而仆，知事不济，乃单骑走入终南山，投寺僧宗密。训与宗密<br /><br />&nbsp;&nbsp;&nbsp;&nbsp;素善，欲剃其发匿之。从者止之，乃趋凤翔，欲依郑注。出山，为T镇将宗楚<br /><br />&nbsp;&nbsp;&nbsp;&nbsp;所得，械送京师。至昆明池，训恐入军别受s掠，乃谓兵士曰：“所在有兵，得<br /><br />&nbsp;&nbsp;&nbsp;&nbsp;我者即富贵，不如持我首行，免被夺取。”乃斩训，持首而行。<br /><br />&nbsp;&nbsp;&nbsp;&nbsp;训弟仲景、再从弟户部员外郎元皋，皆伏法。<br /><br />&nbsp;&nbsp;&nbsp;&nbsp;仇士良以宗密容李训，遗人缚入左军，责以不告之罪。将杀之，宗密怡然曰：<br /><br />&nbsp;&nbsp;&nbsp;&nbsp;“贫僧识训年深，亦知反叛。然本师教法，遇苦即救，不爱身命，死固甘心。”<br /><br />&nbsp;&nbsp;&nbsp;&nbsp;中尉鱼弘志嘉之，奏释其罪。<br /><br />&nbsp;&nbsp;&nbsp;&nbsp;郑注，绛州翼城人，始以药术游长安权豪之门。本姓鱼，冒姓郑氏，故时号<br /><br />&nbsp;&nbsp;&nbsp;&nbsp;鱼郑。注用事时，人目之为“水族”。<br /><br />&nbsp;&nbsp;&nbsp;&nbsp;元和十三年，李逦襄阳节度使，注往依之。宓闷湟┝Γ因厚遇之，署为<br /><br />&nbsp;&nbsp;&nbsp;&nbsp;节度衙推。从逡普蛐熘荩又为职事，军政可否，酝与之参决。注诡辩阴狡，善<br /><br />&nbsp;&nbsp;&nbsp;&nbsp;探人意旨，与宄锬保未尝不中其意。然挟邪任数，专作威福，军府患之。时王<br /><br />&nbsp;&nbsp;&nbsp;&nbsp;守澄监徐军，深怒注。一日，以军情患注白于濉逶唬骸氨怂淙绱耍实奇才也。<br /><br />&nbsp;&nbsp;&nbsp;&nbsp;将军试与之语；苟不如旨，去未为晚”寮戳钰思嗑。守澄初有难色，及延坐与<br /><br />&nbsp;&nbsp;&nbsp;&nbsp;语，机辩纵衡，尽中其意，遂延于内室，促膝投分，恨相见之晚。翌日，守澄谓<br /><br />&nbsp;&nbsp;&nbsp;&nbsp;逶唬骸俺先绻言，实奇士也。”自是出入守澄之门，都无限隔。迨鹞巡官，<br /><br />&nbsp;&nbsp;&nbsp;&nbsp;齿于宾席。<br /><br />&nbsp;&nbsp;&nbsp;&nbsp;及守澄入知枢密，当长庆、宝历之际，国政多专于守澄。注昼伏夜动，交通<br /><br />&nbsp;&nbsp;&nbsp;&nbsp;赂遗。初则谗邪奸巧之徒附之以图进取；数年之后，达僚权臣，争凑其门。累从<br /><br />&nbsp;&nbsp;&nbsp;&nbsp;山东、京西诸军，历卫佐、评事、御史，又检校库部郎中，为昭义节度副使。既<br /><br />&nbsp;&nbsp;&nbsp;&nbsp;以阴事诬陷宋申锡，守道正人，始侧目焉。<br /><br />&nbsp;&nbsp;&nbsp;&nbsp;太和七年，罢宁行军司马，入京师。御史李款阁内弹之曰：“郑注内通敕<br /><br />&nbsp;&nbsp;&nbsp;&nbsp;使，外结朝官，两地往来，卜射财货，昼伏夜动，干窃化权。人不敢言，道路以<br /><br />&nbsp;&nbsp;&nbsp;&nbsp;目。请付法司。”旬日内，谏章十数，文宗不纳。寻授注通王府司马，充右神策<br /><br />&nbsp;&nbsp;&nbsp;&nbsp;判官，中外骇叹。八年九月，注进药方一卷，令守澄召注对浴堂门，赐锦彩。召<br /><br />&nbsp;&nbsp;&nbsp;&nbsp;对之夕，彗出东方，长三尺，光耀甚紧。其年十二月，拜太仆卿、兼御史大夫。<br /><br />&nbsp;&nbsp;&nbsp;&nbsp;注起第善和里，通于永巷，长廊复壁。日聚京师轻薄子弟、方镇将吏，以招<br /><br />&nbsp;&nbsp;&nbsp;&nbsp;权利。间日入禁军，与守澄款密，语必移时，或通夕不寐。李训既附注以进，承<br /><br />&nbsp;&nbsp;&nbsp;&nbsp;间入谒；而轻浮躁进者，盈于注门。九年八月，迁工部尚书，充翰林侍讲学士。<br /><br />&nbsp;&nbsp;&nbsp;&nbsp;召自九仙门，帝面赐告身。时李训已在禁庭，二人相洽，日侍君侧，讲贯太平之<br /><br />&nbsp;&nbsp;&nbsp;&nbsp;术，以为朝夕可致升平。两奸合从，天子益惑其说。是时，训、注之权，赫于天<br /><br />&nbsp;&nbsp;&nbsp;&nbsp;下。既得行其志，生平恩仇，丝毫必报。因杨虞卿之狱，挟忌李宗闵、李德裕，<br /><br />&nbsp;&nbsp;&nbsp;&nbsp;心所恶者，目为二人之党。朝士相继斥逐，班列为之一空，人人惴栗，若崩厥角。<br /><br />&nbsp;&nbsp;&nbsp;&nbsp;帝微知之，下诏慰谕，人情稍安。<br /><br />&nbsp;&nbsp;&nbsp;&nbsp;训、注天资狂妄，偷合苟容，至于经略谋猷，无可称者。初浴堂召对，上访<br /><br />&nbsp;&nbsp;&nbsp;&nbsp;以富人之术，乃以榷茶为对。其法，欲以江湖百姓茶园，官自造作，量给直分，<br /><br />&nbsp;&nbsp;&nbsp;&nbsp;命使者主之。帝惑其言，乃命王涯兼榷茶使。又言秦中有灾，宜兴工役以禳之。<br /><br />&nbsp;&nbsp;&nbsp;&nbsp;文宗能诗，尝吟杜甫《江头篇》云：“江头宫殿锁千门，细柳新蒲为谁绿？”始<br /><br />&nbsp;&nbsp;&nbsp;&nbsp;知天宝已前，环曲江四岸，有楼台行宫廨署，心切慕之。既得注言，即命左右神<br /><br />&nbsp;&nbsp;&nbsp;&nbsp;策军差人淘曲江、昆明二池，仍许公卿士大夫之家于江头立亭馆，以时追赏。时<br /><br />&nbsp;&nbsp;&nbsp;&nbsp;两军造紫云楼、彩霞亭，内出楼额以赐之。注言无不从，皆此类也。<br /><br />&nbsp;&nbsp;&nbsp;&nbsp;九月，检校尚书左仆射、凤翔尹、凤翔节度使。盖与李训谋事有期，欲中外<br /><br />&nbsp;&nbsp;&nbsp;&nbsp;协势。十一月，注闻训事发，自凤翔率亲兵五百余人赴阙。至扶风，闻训败，乃<br /><br />&nbsp;&nbsp;&nbsp;&nbsp;还。监军使张仲清已得密诏，迎而劳之，召至监军府议事。注倚兵卫即赴之，仲<br /><br />&nbsp;&nbsp;&nbsp;&nbsp;清已伏兵幕下。注方坐，伏兵发，斩注，传首京师，部下溃散。注家属屠灭，靡<br /><br />&nbsp;&nbsp;&nbsp;&nbsp;有孑遗。初未获注，京师忧恐。至是，人人相庆。<br /><br />&nbsp;&nbsp;&nbsp;&nbsp;注两目不能远视，自言有金丹之术，可去痿弱重i之疾。始李遄栽频眯В<br /><br />&nbsp;&nbsp;&nbsp;&nbsp;乃移之守澄，亦神其事。由是中官视注皆怜之，卒以是售其狂谋。而守澄自贻其<br /><br />&nbsp;&nbsp;&nbsp;&nbsp;患，复致衣冠涂地，岂一时之l气欤？既籍没其家财，得绢一百万匹，他货称是。<br /><br />&nbsp;&nbsp;&nbsp;&nbsp;王涯，字广津，太原人。父晃。涯，贞元八年进士擢第，登宏辞科。释褐蓝<br /><br />&nbsp;&nbsp;&nbsp;&nbsp;田尉。贞元二年十一月，召充翰林学士，拜右拾遗、左补阙、起居舍人，皆充内<br /><br />&nbsp;&nbsp;&nbsp;&nbsp;职。元和三年，为宰相李吉甫所怒，罢学士，守都官员外郎，再贬虢州司马。五<br /><br />&nbsp;&nbsp;&nbsp;&nbsp;年，入为吏部员外。七年，改兵部员外郎、知制诰。九年八月，正拜舍人。十年，<br /><br />&nbsp;&nbsp;&nbsp;&nbsp;转工部侍郎、知制诰，加通议大夫、清源县开国男，学士如故。十一年十二月，<br /><br />&nbsp;&nbsp;&nbsp;&nbsp;加中书侍郎、同平章事。十三年八月，罢相，守兵部侍郎，寻迁吏部。<br /><br />&nbsp;&nbsp;&nbsp;&nbsp;穆宗即位，以检校礼部尚书、梓州刺名、剑南东川节度使。其年十一月，吐<br /><br />&nbsp;&nbsp;&nbsp;&nbsp;蕃南北倚角入寇，西北边骚动，诏两川兵拒之。时蕃军逼雅州，涯上疏曰：“臣<br /><br />&nbsp;&nbsp;&nbsp;&nbsp;当道出军，径入贼腹有两路：一路从龙州清川镇入蕃界，径抵故松州城，是吐蕃<br /><br />&nbsp;&nbsp;&nbsp;&nbsp;旧置节度之所；一路从绵州威蕃栅入蕃界，径抵栖鸡城，皆吐蕃险要之地。”又<br /><br />&nbsp;&nbsp;&nbsp;&nbsp;曰：“臣伏见方今天下无犬吠之警，海内同覆盂之安。每蕃戎一警，则中外咸震，<br /><br />&nbsp;&nbsp;&nbsp;&nbsp;致陛下有旰食轸怀之忧，斯乃臣等居大官、受重寄者之深责也。虽承诏发卒，心<br /><br />&nbsp;&nbsp;&nbsp;&nbsp;驰寇廷，期于为国讨除，使戎人芟剪。昼夜思忖，何补涓毫？所以凄凄愚心，愿<br /><br />&nbsp;&nbsp;&nbsp;&nbsp;陈万一。臣观自古长策，昭然可征。在于实边兵，选良将，明斥候，广资储，杜<br /><br />&nbsp;&nbsp;&nbsp;&nbsp;其奸谋，险其走集，此立朝士大夫皆知，不独微臣知之也，只在举行之耳。然臣<br /><br />&nbsp;&nbsp;&nbsp;&nbsp;愚见所及，犹欲布露者，诚愿陛下不爱金帛之费，以钓北虏之心。临遣信臣，与<br /><br />&nbsp;&nbsp;&nbsp;&nbsp;之定约曰：犬戎悖乱负恩，为边鄙患者数矣，能制而服之者，唯在北蕃。如能发<br /><br />&nbsp;&nbsp;&nbsp;&nbsp;兵深入，杀若干人，取若干地，则受若干之赏。开怀以示之，厚利以之，所以<br /><br />&nbsp;&nbsp;&nbsp;&nbsp;劝耸要约者异于他日，则匈奴之锐，可得出矣。一战之后，西戎之力衰矣。”穆<br /><br />&nbsp;&nbsp;&nbsp;&nbsp;宗不能用其谋。<br /><br />&nbsp;&nbsp;&nbsp;&nbsp;长庆元年，幽、镇复乱，王师征之，未闻克捷。涯在镇上书论用兵曰：<br /><br />&nbsp;&nbsp;&nbsp;&nbsp;伏以幽、镇两州，悖乱天纪，迷亭育之厚德，肆豺虎之非心。囚系鼎臣，戕<br /><br />&nbsp;&nbsp;&nbsp;&nbsp;贼戎帅，毒流列郡，衅及宾僚。凡在有情，孰不扼腕？咸欲横戈荷戟，问罪贼廷。<br /><br />&nbsp;&nbsp;&nbsp;&nbsp;伏以国家文德诞敷，武功继立，远无不服，迩无不安。矧兹二方，敢逆天理？臣<br /><br />&nbsp;&nbsp;&nbsp;&nbsp;窃料诏书朝下，诸镇夕驱，以貔貅问罪之师，当猖狂失节之寇，倾山压卵，决海<br /><br />&nbsp;&nbsp;&nbsp;&nbsp;灌荧，势之相悬，不是过也。<br /><br />&nbsp;&nbsp;&nbsp;&nbsp;但以常山、燕郡，虞、虢相依，一时兴师，恐费财力。且夫罪有轻重，事有<br /><br />&nbsp;&nbsp;&nbsp;&nbsp;后先，攻坚宜从易者。如闻范阳肇乱，出自一时，事非宿谋，情亦可验。镇州构<br /><br />&nbsp;&nbsp;&nbsp;&nbsp;祸，殊匪偶然，扇动属城，以兵拒境。如此则幽、蓟之众，可示宽刑；镇、冀之<br /><br />&nbsp;&nbsp;&nbsp;&nbsp;戎，必资先讨。况廷凑茸，不席父祖之恩；成德分离，人多迫胁之势。今以魏<br /><br />&nbsp;&nbsp;&nbsp;&nbsp;博思复雠之众，昭义愿尽敌之师，参之晋阳，辅以沧、易，掎角而进，易若建瓴，<br /><br />&nbsp;&nbsp;&nbsp;&nbsp;尽屠其城，然后北首燕路。在朝廷不为失信，于军势实得机宜。臣之愚忠，辄在<br /><br />&nbsp;&nbsp;&nbsp;&nbsp;于此。<br /><br />&nbsp;&nbsp;&nbsp;&nbsp;臣又闻用兵若斗，先扼其喉。今瀛、莫、易、定，两贼之咽喉也，诚宜假之<br /><br />&nbsp;&nbsp;&nbsp;&nbsp;威柄，戍以重兵。俾其死生不相知，间谍无所入，而以大军先迫冀、赵，次下井<br /><br />&nbsp;&nbsp;&nbsp;&nbsp;陉，此百举百全之势也。臣受恩深至，无以上酬，轻冒陈闻，不胜战越。<br /><br />&nbsp;&nbsp;&nbsp;&nbsp;洎涯疏至，卢士玫已为贼劫，陷瀛、莫州，凶势不可遏。俄而二凶俱宥之。<br /><br />&nbsp;&nbsp;&nbsp;&nbsp;三年，入为御史大夫。敬宗即位，改户部侍郎、兼御史大夫，充盐铁转运使，<br /><br />&nbsp;&nbsp;&nbsp;&nbsp;俄迁礼部尚书，充职。宝历二年，检校尚书左仆射、兴元尹、山南西道节度使，<br /><br />&nbsp;&nbsp;&nbsp;&nbsp;就加检校司空。<br /><br />&nbsp;&nbsp;&nbsp;&nbsp;太和三年正月，入为太常卿。文宗以乐府之音，郑卫太甚，欲闻古乐，命涯<br /><br />&nbsp;&nbsp;&nbsp;&nbsp;询于旧工，取开元时雅乐，选乐童按之，名曰《云韶乐》。乐曲成，涯与太常丞<br /><br />&nbsp;&nbsp;&nbsp;&nbsp;李廓、少府监庾承宪、押乐工献于黎园亭，帝按之于会昌殿。上悦，赐涯等锦彩。<br /><br />&nbsp;&nbsp;&nbsp;&nbsp;四年正月，守吏部尚书、检校司空，复领盐铁转运使。其年九月，守左仆射，<br /><br />&nbsp;&nbsp;&nbsp;&nbsp;领使。奏李师道前据河南十二州，其兖、郓、淄、青、濮州界，旧有铜铁冶，每<br /><br />&nbsp;&nbsp;&nbsp;&nbsp;年额利百余万，自收复，未定税额，请复系盐铁司，依建中元年九月敕例制置，<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;七年七月，以本官同平章事，进封代国公，食邑二千户。八年正月，加检校<br /><br />&nbsp;&nbsp;&nbsp;&nbsp;司空、门下侍郎、弘文馆大学士、太清宫使。九年五月，正拜司空，仍令所司册<br /><br />&nbsp;&nbsp;&nbsp;&nbsp;命，加开府仪同三司，仍兼领江南榷茶使。<br /><br />&nbsp;&nbsp;&nbsp;&nbsp;十一月二十一日，李训事败，文宗入内。涯与同列归中书会食，未下箸，吏<br /><br />&nbsp;&nbsp;&nbsp;&nbsp;报有兵自阁门出，逢人即杀。涯等苍惶步出，至永昌里茶肆，为禁兵所擒，并其<br /><br />&nbsp;&nbsp;&nbsp;&nbsp;家属奴婢，皆系于狱。仇士良鞫涯反状，涯实不知其故。械缚既急，s笞不胜其<br /><br />&nbsp;&nbsp;&nbsp;&nbsp;酷，乃令手书反状，自诬与训同谋。狱具，左军兵马三百人领涯与王[、罗立言，<br /><br />&nbsp;&nbsp;&nbsp;&nbsp;右军兵马三百人领贾M、舒元舆、李孝本，先赴郊庙，徇两市，乃腰斩于子城<br /><br />&nbsp;&nbsp;&nbsp;&nbsp;西南隅独柳树下。涯以榷茶事，百姓怨恨诟骂之，投瓦砾以击之。中书房吏焦寓、<br /><br />&nbsp;&nbsp;&nbsp;&nbsp;焦璇、台吏李楚等十余人，吏卒争取杀之，籍没其家。涯子工部郎中、集贤殿学<br /><br />&nbsp;&nbsp;&nbsp;&nbsp;士孟贤，太堂博士仲翔，其余稚小妻女，连襟系颈，送入两军，无少长尽诛之。<br /><br />&nbsp;&nbsp;&nbsp;&nbsp;自涯已下十一家，资货悉为军卒所分。涯积家财钜万计，两军士卒及市人乱取之，<br /><br />&nbsp;&nbsp;&nbsp;&nbsp;竟日不尽。<br /><br />&nbsp;&nbsp;&nbsp;&nbsp;涯博学好古，能为文，以辞艺登科。践扬清峻，而贪权固宠，不远邪佞之流，<br /><br />&nbsp;&nbsp;&nbsp;&nbsp;以至赤族。涯家书数万卷，侔于秘府。前代法书名画，人所保惜者，以厚货致之；<br /><br />&nbsp;&nbsp;&nbsp;&nbsp;不受货者，即以官爵致之。厚为垣窍，而藏之复壁。至是，人破其垣取之，或剔<br /><br />&nbsp;&nbsp;&nbsp;&nbsp;取函奁金宝之饰与其玉轴而弃之。<br /><br />&nbsp;&nbsp;&nbsp;&nbsp;涯之死也，人以为冤。昭义节度使刘从谏三上章，求示涯等三相罪名，仇士<br /><br />&nbsp;&nbsp;&nbsp;&nbsp;良颇怀忧恐。初宦官纵毒，凌藉南司。及从谏奏论，凶焰稍息，人士赖之。<br /><br />&nbsp;&nbsp;&nbsp;&nbsp;王[，字鲁玉。父础，进士，文辞知名。元和五年，擢进士第，登宏辞科。<br /><br />&nbsp;&nbsp;&nbsp;&nbsp;风仪修饰，操履甚坚，累辟诸侯府。元和中，入朝为监察御史，再迁起居舍人，<br /><br />&nbsp;&nbsp;&nbsp;&nbsp;副郑覃宣慰于镇州。长庆中，累历员外郎。十四年，以职方郎中知制诰。宝历元<br /><br />&nbsp;&nbsp;&nbsp;&nbsp;年二月，转御史中丞。<br /><br />&nbsp;&nbsp;&nbsp;&nbsp;时李逢吉为宰相，与[亲厚，故自郎官掌诰，便拜中丞。恃逢吉之势，稍横。<br /><br />&nbsp;&nbsp;&nbsp;&nbsp;尝与左仆射李绛相遇于街，交车而不避。绛上疏论之曰：“左、右仆射，师长庶<br /><br />&nbsp;&nbsp;&nbsp;&nbsp;僚，开元中名之丞相。其后虽去三事机务，犹总百司之权。表状之中，不署其姓。<br /><br />&nbsp;&nbsp;&nbsp;&nbsp;尚书已下，每月合衙。上日百僚列班，宰相居上，中丞御史列位于廷。礼仪之崇，<br /><br />&nbsp;&nbsp;&nbsp;&nbsp;中外特异。所以自武德、贞观已来，圣君贤臣，布政除弊，不革此礼，谓为合宜。<br /><br />&nbsp;&nbsp;&nbsp;&nbsp;苟有不安，寻亦合废。近年缘有才不当位，恩加特拜者，遂从权便，不用旧仪。<br /><br />&nbsp;&nbsp;&nbsp;&nbsp;酌于群情，事实未当。今或有仆射初除，就中丞院门相看，即与欲参何殊。或中<br /><br />&nbsp;&nbsp;&nbsp;&nbsp;丞新授，亦无见仆射处。及参贺处，或仆射先至，中丞后来，宪度乖宜，尊卑倒<br /><br />&nbsp;&nbsp;&nbsp;&nbsp;置。倘人才忝位，自合别授贤良；若朝命守官，岂得有亏法制？伏望下百僚详定<br /><br />&nbsp;&nbsp;&nbsp;&nbsp;事体，使永可遵行。”敕旨令两省详议。两省奏曰：“元和中，伊慎忝居师长之<br /><br />&nbsp;&nbsp;&nbsp;&nbsp;位，太常博士韦谦削去旧仪。今李绛所论，于礼甚当。”逢吉素恶绛之直，天子<br /><br />&nbsp;&nbsp;&nbsp;&nbsp;虽许行旧仪，中书竟无处分，乃罢[中丞，迁工部侍郎。寻罢绛仆射，以太子少<br /><br />&nbsp;&nbsp;&nbsp;&nbsp;师分司东都。其弄权怙宠如此。<br /><br />&nbsp;&nbsp;&nbsp;&nbsp;[二年七月出为河南尹。太和二年，以本官权知东都选。十月，转尚书右丞，<br /><br />&nbsp;&nbsp;&nbsp;&nbsp;敕选毕入朝。三年，改吏部侍郎。四年七月，拜京兆尹、兼御史大夫。十二月，<br /><br />&nbsp;&nbsp;&nbsp;&nbsp;迁左丞，判太常卿事。六年八月，检校礼部尚书、润州刺史、浙西观察使。<br /><br />&nbsp;&nbsp;&nbsp;&nbsp;八年，李训得幸，累荐于上。召还，复拜右丞。[以逢吉故吏，自是倾心于<br /><br />&nbsp;&nbsp;&nbsp;&nbsp;训，权幸倾朝。九年五月，迁户部尚书、判度支。谢日，召对浴堂，锡之锦彩。<br /><br />&nbsp;&nbsp;&nbsp;&nbsp;其年十一月，李训将诛内官，令[召募豪侠，乃授太原节度使，托以募爪牙为名。<br /><br />&nbsp;&nbsp;&nbsp;&nbsp;训败之日，[归长兴里第。是夜为禁军所捕，举家下狱；斩[于独柳树，家无少<br /><br />&nbsp;&nbsp;&nbsp;&nbsp;长皆死。<br /><br />&nbsp;&nbsp;&nbsp;&nbsp;[子遐休，直弘文馆。李训举事之日，遐休于馆中礼上，同职驾部郎中令狐<br /><br />&nbsp;&nbsp;&nbsp;&nbsp;定等五六人送之，是日悉为乱兵所执。定以兄楚为仆射，军士释之，独执遐休诛<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;初[在浙西，缮城壕。役人掘得方石，上有十二字，云：“山有石，石有玉，<br /><br />&nbsp;&nbsp;&nbsp;&nbsp;玉有瑕，瑕即休。”[视莫知其旨，京口老人讲之曰：“此石非尚书之吉兆也。<br /><br />&nbsp;&nbsp;&nbsp;&nbsp;尚书祖名，生础，是山有石也。础生尚书，是石有玉也。尚书之子名遐休，<br /><br />&nbsp;&nbsp;&nbsp;&nbsp;休，绝也。此非吉征。”果赤族。<br /><br />&nbsp;&nbsp;&nbsp;&nbsp;贾M，字子美，河南人。祖渭。大父宁。M进士擢第，又登制策甲科，<br /><br />&nbsp;&nbsp;&nbsp;&nbsp;文史兼美，四迁至考功员外郎。长庆初，策召贤良，选当时名士考策，M与白<br /><br />&nbsp;&nbsp;&nbsp;&nbsp;居易俱为考策官，选文人以为公。寻以本官知制诰，迁库部郎中，充职。四年，<br /><br />&nbsp;&nbsp;&nbsp;&nbsp;为张又新所构，出为常州刺史。太和初，入为太常少卿。二年，以本官知制诰。<br /><br />&nbsp;&nbsp;&nbsp;&nbsp;三年七月，拜中书舍人。四年九月，权知礼部贡举。五年，榜出后，正拜礼部侍<br /><br />&nbsp;&nbsp;&nbsp;&nbsp;郎。凡典礼闱三岁，所选士七十五人，得其名人多至公卿者。七年五月，转兵部<br /><br />&nbsp;&nbsp;&nbsp;&nbsp;侍郎。八年十一月，迁京兆尹、兼御史大夫。九年四月，检校礼部尚书、润州刺<br /><br />&nbsp;&nbsp;&nbsp;&nbsp;史、浙西观察使。制出未行，拜中书侍郎、同平章事，进金紫阶，封姑臧男，食<br /><br />&nbsp;&nbsp;&nbsp;&nbsp;邑三百户。未几，加集贤殿学士，监修国史。<br /><br />&nbsp;&nbsp;&nbsp;&nbsp;其年十一月，李训事发，兵交殿廷，禁军肆掠。M易服步行出内，潜身人<br /><br />&nbsp;&nbsp;&nbsp;&nbsp;间。翌日，自投神策军，与王涯等皆族诛。M虽中立自持，然不能以身犯难，<br /><br />&nbsp;&nbsp;&nbsp;&nbsp;排斥奸纤，脂韦其间，遂至覆族。逢时多僻，死非其罪，世多冤之。<br /><br />&nbsp;&nbsp;&nbsp;&nbsp;舒元舆者，江州人。元和八年登进士第，释褐诸府从事。太和初，入朝为监<br /><br />&nbsp;&nbsp;&nbsp;&nbsp;察，转侍御史。<br /><br />&nbsp;&nbsp;&nbsp;&nbsp;初，天宝中，玄宗祀九宫坛，次郊坛行事，御署祝板。元舆为监察，监祭事，<br /><br />&nbsp;&nbsp;&nbsp;&nbsp;以为太重，奏曰：“臣伏见祀九宫贵神祝板九片，陛下亲署御名，及称臣于九宫<br /><br />&nbsp;&nbsp;&nbsp;&nbsp;之神。臣伏以天子之尊，除祭天地宗庙之外，无合称臣者。王者父天母地，兄日<br /><br />&nbsp;&nbsp;&nbsp;&nbsp;姊月。而贵神以九宫为目，是宜分方而守其位。臣数其名号，太一、天一、招摇、<br /><br />&nbsp;&nbsp;&nbsp;&nbsp;轩辕、咸池、青龙、太阴、天符、摄提也。此九神，于天地犹子男也，于日月犹<br /><br />&nbsp;&nbsp;&nbsp;&nbsp;侯伯也。陛下为天子，岂可反臣于天之子男耶？臣窃以为过。纵阴阳者流言其合<br /><br />&nbsp;&nbsp;&nbsp;&nbsp;祀，则陛下当合称‘皇帝遣某官致祭于九宫之神’，不宜称臣与名。臣虽愚瞽；<br /><br />&nbsp;&nbsp;&nbsp;&nbsp;未知其可。乞下礼官详议。”从之。寻转刑部员外郎。<br /><br />&nbsp;&nbsp;&nbsp;&nbsp;元舆自负奇才，锐于进取，乃进所业文章，乞试效用，宰执谓其躁竞。五年<br /><br />&nbsp;&nbsp;&nbsp;&nbsp;八月，改授著作郎，分司东都。时李训丁母忧在洛，与元舆性俱诡激，乘险蹈利，<br /><br />&nbsp;&nbsp;&nbsp;&nbsp;相得甚欢。及训为文宗宠遇，复召为尚书郎。九年，以右司郎中知台杂。七月，<br /><br />&nbsp;&nbsp;&nbsp;&nbsp;权知中丞事。九年，拜御史中丞，兼判刑部侍郎。是月，以本官同平章事，与训<br /><br />&nbsp;&nbsp;&nbsp;&nbsp;同知政事。而深谋诡算，荧惑主听，皆生于二凶也。训窃发之日，兵自内出。元<br /><br />&nbsp;&nbsp;&nbsp;&nbsp;舆易服单马出安化门，为追骑所擒，送左军族诛之。<br /><br />&nbsp;&nbsp;&nbsp;&nbsp;郭行余者，亦登进士第。太和初，累官至楚州刺史。五年，移刺汝州，兼御<br /><br />&nbsp;&nbsp;&nbsp;&nbsp;史中丞。九月，入为大理卿。李训在东都时，与行余亲善，行余数相饷遗，至是<br /><br />&nbsp;&nbsp;&nbsp;&nbsp;用为九列，十一月，训欲窃发，令其募兵，乃授宁节度使。训败，族诛。<br /><br />&nbsp;&nbsp;&nbsp;&nbsp;罗立言者，父名欢。贞元末，登进士第。宝历初，检校主客员外郎，为盐铁<br /><br />&nbsp;&nbsp;&nbsp;&nbsp;河阴院官。二年，坐籴米不实，计赃一万九千贯，盐铁使惜其吏能，定罪止削所<br /><br />&nbsp;&nbsp;&nbsp;&nbsp;兼侍御史。太和中，为司农少卿，主太仓出纳物，以货厚赂郑注，李训亦重之。<br /><br />&nbsp;&nbsp;&nbsp;&nbsp;训将窃发，须兵集事，以京兆府多吏卒，用立言为京兆少尹，知府事。训败日，<br /><br />&nbsp;&nbsp;&nbsp;&nbsp;族诛。<br /><br />&nbsp;&nbsp;&nbsp;&nbsp;长安县令孟g贬硖州长史，万年县令姚中立朗州长史。以两县捕贼官受立言<br /><br />&nbsp;&nbsp;&nbsp;&nbsp;指使故也。初立言集两县吏卒，万年捕贼官郑洪惧祸托疾，既而诈死，令家人丧<br /><br />&nbsp;&nbsp;&nbsp;&nbsp;服聚哭。姚中立阴知其故，恐以诈闻，不免其累，乃以状告洪之诈。仇士良拘洪<br /><br />&nbsp;&nbsp;&nbsp;&nbsp;入军，洪衔中立之告，谓士良曰：“追集所由，皆因县令处分，予何罪也。”故<br /><br />&nbsp;&nbsp;&nbsp;&nbsp;中立坐贬，洪免死。<br /><br />&nbsp;&nbsp;&nbsp;&nbsp;李孝本者，宗室之子也。累官至刑部郎中，而依于训、注以求进。舒元舆作<br /><br />&nbsp;&nbsp;&nbsp;&nbsp;相，训用孝本知台杂，权知中丞事，最预训谋。窃发之日，孝本从人杀内官十余<br /><br />&nbsp;&nbsp;&nbsp;&nbsp;人于殿廷。知事不济，单骑走投郑注。至咸阳西原，为追骑所捕，族诛之。坐训、<br /><br />&nbsp;&nbsp;&nbsp;&nbsp;注而族者，凡十一家，人以为冤。<br /><br />&nbsp;&nbsp;&nbsp;&nbsp;史臣曰：王者之政以德，霸者之政以权。古先后王，率由兹道，而遂能息人<br /><br />&nbsp;&nbsp;&nbsp;&nbsp;靖乱，垂统作则者。如梓人共柯而殊工，良奕同枰而独胜，盖在得其术，则事无<br /><br />&nbsp;&nbsp;&nbsp;&nbsp;后艰。昭献皇帝端冕深帷，愤其厮养，欲铲宫居之弊，载澄刑政之源。当宜礼一<br /><br />&nbsp;&nbsp;&nbsp;&nbsp;代正人，访先朝耆德，修文教而厚风俗，设武备以服要荒。俾西被东渐，皆陶于<br /><br />&nbsp;&nbsp;&nbsp;&nbsp;景化；柔祗苍昊，必降于阙祥，自然怀德以宁，无思不服。况区区宦者，独能悖<br /><br />&nbsp;&nbsp;&nbsp;&nbsp;化哉？故竖刁、易牙，不废齐桓之霸；韩嫣、籍孺，何妨汉帝之明。盖有管仲、<br /><br />&nbsp;&nbsp;&nbsp;&nbsp;亚夫之贤，属之以大政故也。此二君者，制御阍寺，得其道也。而昭献忽君人之<br /><br />&nbsp;&nbsp;&nbsp;&nbsp;大体，惑纤狡之庸儒。虽终日横经，连篇属思，但得好文之誉，庸非致治之先。<br /><br />&nbsp;&nbsp;&nbsp;&nbsp;且李训者，狙诈百端，阴险万状，背守澄而劝鸩，出郑注以擅权。只如尽陨四星，<br /><br />&nbsp;&nbsp;&nbsp;&nbsp;兼权八校，小人方寸，即又难知。但虑为蚤虱而采溪荪，翻获P蜓之患也。呜<br /><br />&nbsp;&nbsp;&nbsp;&nbsp;呼明主！夫何不思，遽致血溅黄门，兵交青琐。苟无藩后之势，黄屋危哉！涯、<br /><br />&nbsp;&nbsp;&nbsp;&nbsp;M绰有士风，晚为利丧，致身鬼蜮之伍，何逃瞰室之灾。非天不仁，子失道也！<br /><br />&nbsp;&nbsp;&nbsp;&nbsp;赞曰：]、旦兴周，斯、高亡秦。祸福非天，治乱由人。训、注奸伪，血颓<br /><br />&nbsp;&nbsp;&nbsp;&nbsp;象魏。非时乏贤，君迷倒置。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56053);">加入书签</a><a
                        href="56051.html">上一页</a>&larr;<a href="index.html">返回列表</a>&rarr;<a
                            href="56054.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56051.html"; var next_page = "56054.html"; var index_page = "index.html"; var sortid = "9"; var article_id = "45"; var chapter_id = "56053"; var articlename = "旧唐书"; var chaptername = " 卷一百六十九 列传第一百一十九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>