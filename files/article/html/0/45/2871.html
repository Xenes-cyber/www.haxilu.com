<!DOCTYPE html>
<html>
<head>
<meta charset="gbk" />
<title>旧唐书- 卷二 本纪第二-在线阅读-哈西文学网</title>
<meta name="keywords" content="刘d，旧唐书， 卷二 本纪第二全文， 卷二 本纪第二在线阅读 哈西文学网" />
<meta name="description" content="哈西文学网提供刘d的旧唐书  卷二 本纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2871.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2871.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 本纪第二</h1>
            <div class="link xb">
                <a href="2870.html">上一页</a>&larr;<a href="index.html">返回列表</a>&rarr;<a
                    href="2872.html">下一页</a></div>			
            <div id="BookText">&nbsp;&nbsp;&nbsp;&nbsp;◎太宗上<br /><br />&nbsp;&nbsp;&nbsp;&nbsp;太宗文武大圣大广孝皇帝讳世民，高祖第二子也。母曰太穆顺圣皇后窦氏。<br /><br />&nbsp;&nbsp;&nbsp;&nbsp;隋开皇十八年十二月戊午，生于武功之别馆。时有二龙戏于馆门之外，三日而去。<br /><br />&nbsp;&nbsp;&nbsp;&nbsp;高祖之临岐州，太宗时年四岁。有书生自言善相，谒高祖曰：“公贵人也，且有<br /><br />&nbsp;&nbsp;&nbsp;&nbsp;贵子。”见太宗，曰：“龙凤之姿，天日之表，年将二十，必能济世安民矣。”<br /><br />&nbsp;&nbsp;&nbsp;&nbsp;高祖惧其言泄，将杀之，忽失所在，因采“济世安民”之义以为名焉。太宗幼聪<br /><br />&nbsp;&nbsp;&nbsp;&nbsp;睿，玄鉴深远，临机果断，不拘小节，时人莫能测也。<br /><br />&nbsp;&nbsp;&nbsp;&nbsp;大业末，炀帝于雁门为突厥所围，太宗应募救援，隶屯卫将军云定兴营。将<br /><br />&nbsp;&nbsp;&nbsp;&nbsp;行，谓定兴曰：“必赍旗鼓以设疑兵。且始毕可汗举国之师，敢围天子，必以国<br /><br />&nbsp;&nbsp;&nbsp;&nbsp;家仓卒无援。我张军容，令数十里幡旗相续，夜则钲鼓相应，虏必谓救兵云集，<br /><br />&nbsp;&nbsp;&nbsp;&nbsp;望尘而遁矣。不然，彼众我寡，悉军来战，必不能支矣。”定兴从焉。师次崞县，<br /><br />&nbsp;&nbsp;&nbsp;&nbsp;突厥候骑驰告始毕曰：王师大至。由是解围而遁。及高祖之守太原，太宗时年十<br /><br />&nbsp;&nbsp;&nbsp;&nbsp;八。有高阳贼帅魏刀儿，自号历山飞。来攻太原，高祖击之，深入贼阵。太宗以<br /><br />&nbsp;&nbsp;&nbsp;&nbsp;轻骑突围而进，射之，所向皆披靡，拔高祖于万众之中。适会步兵至，高祖与太<br /><br />&nbsp;&nbsp;&nbsp;&nbsp;宗又奋击，大破之。时隋祚已终，太宗潜图义举，每折节下士，推财养客，群盗<br /><br />&nbsp;&nbsp;&nbsp;&nbsp;大侠，莫不愿效死力。及义兵起，乃率兵略徇西河，克之。拜右领大都督，右三<br /><br />&nbsp;&nbsp;&nbsp;&nbsp;军皆隶焉，封敦煌郡公。<br /><br />&nbsp;&nbsp;&nbsp;&nbsp;大军西上贾胡堡，隋将宋老生率精兵二万屯霍邑，以拒义师。会久雨粮尽，<br /><br />&nbsp;&nbsp;&nbsp;&nbsp;高祖与裴寂议，且还太原，以图后举。太宗曰：“本兴大义以救苍生，当须先入<br /><br />&nbsp;&nbsp;&nbsp;&nbsp;咸阳，号令天下；遇小敌即班师，将恐从义之徒一朝解体。还守太原一城之地，<br /><br />&nbsp;&nbsp;&nbsp;&nbsp;此为贼耳，何以自全！”高祖不纳，促令引发。太宗遂号泣于外，声闻帐中。高<br /><br />&nbsp;&nbsp;&nbsp;&nbsp;祖召问其故，对曰：“今兵以义动，进战则必克，退还则必散。众散于前，敌乘<br /><br />&nbsp;&nbsp;&nbsp;&nbsp;于后，死亡须臾而至，是以悲耳。”高祖乃悟而止。<br /><br />&nbsp;&nbsp;&nbsp;&nbsp;八月己卯，雨霁，高祖引师趣霍邑。太宗恐老生不出战，乃将数骑先诣其城<br /><br />&nbsp;&nbsp;&nbsp;&nbsp;下，举鞭指麾，若将围城者，以激怒之。老生果怒，开门出兵，背城而阵。高祖<br /><br />&nbsp;&nbsp;&nbsp;&nbsp;与建成合阵于城东，太宗及柴绍阵于城南。老生麾兵疾进，先薄高祖，而建成坠<br /><br />&nbsp;&nbsp;&nbsp;&nbsp;马，老生乘之，高祖与建成军咸却。太宗自南原率二骑驰下峻坂，冲断其军，引<br /><br />&nbsp;&nbsp;&nbsp;&nbsp;兵奋击，贼众大败，各舍仗而走。悬门发，老生引绳欲上，遂斩之，平霍邑。至<br /><br />&nbsp;&nbsp;&nbsp;&nbsp;河东，关中豪杰争走赴义。太宗请进师入关，取永丰仓以赈穷乏，收群盗以图京<br /><br />&nbsp;&nbsp;&nbsp;&nbsp;师，高祖称善。太宗以前军济河，先定渭北。三辅吏民及诸豪猾诣军门请自效者<br /><br />&nbsp;&nbsp;&nbsp;&nbsp;日以千计，扶老携幼，满于麾下。收纳英俊，以备僚列，远近闻者，咸自托焉。<br /><br />&nbsp;&nbsp;&nbsp;&nbsp;师次于泾阳，胜兵九万，破胡贼刘鹞子，并其众。留殷开山、刘弘基屯长安故城。<br /><br />&nbsp;&nbsp;&nbsp;&nbsp;太宗自趣司竹，贼帅李仲文、何潘仁、向善志等皆来会，顿于阿城，获兵十三万。<br /><br />&nbsp;&nbsp;&nbsp;&nbsp;长安父老赍牛酒诣旌门者不可胜纪，劳而遣之，一无所受。军令严肃，秋毫无所<br /><br />&nbsp;&nbsp;&nbsp;&nbsp;犯。寻与大军平京城。高祖辅政，受唐国内史，改封秦国公。会薛举以劲卒十万<br /><br />&nbsp;&nbsp;&nbsp;&nbsp;来逼渭滨，太宗亲击之，大破其众，追斩万余级，略地至于陇坻。<br /><br />&nbsp;&nbsp;&nbsp;&nbsp;义宁元年十二月，复为右元帅，总兵十万徇东都。及将旋，谓左右曰：“贼<br /><br />&nbsp;&nbsp;&nbsp;&nbsp;见吾还，必相追蹑。”设三伏以待之。俄而隋将段达率万余人自后而至，度三王<br /><br />&nbsp;&nbsp;&nbsp;&nbsp;陵，发伏击之，段达大败，追奔至于城下。因于宜阳、新安置熊、谷二州，戍之<br /><br />&nbsp;&nbsp;&nbsp;&nbsp;而还。徙封赵国公。高祖受禅，拜尚书令、右武候大将军，进封秦王，加授雍州<br /><br />&nbsp;&nbsp;&nbsp;&nbsp;牧。<br /><br />&nbsp;&nbsp;&nbsp;&nbsp;武德元年七月，薛举寇泾州，太宗率众讨之，不利而旋。九月，薛举死，其<br /><br />&nbsp;&nbsp;&nbsp;&nbsp;子仁杲嗣立。太宗又为元帅以击仁杲，相持于折~城，深沟高垒者六十余日。<br /><br />&nbsp;&nbsp;&nbsp;&nbsp;贼众十余万，兵锋甚锐，数来挑战，太宗按甲以挫之。贼粮尽，其将牟君才、梁<br /><br />&nbsp;&nbsp;&nbsp;&nbsp;胡郎来降。太宗谓诸将军曰：“彼气衰矣，吾当取之。”遣将军庞玉先阵于浅水<br /><br />&nbsp;&nbsp;&nbsp;&nbsp;原南以诱之，贼将宗罗T并军来拒，玉军几败。既而太宗亲御大军，奄自原北，<br /><br />&nbsp;&nbsp;&nbsp;&nbsp;出其不意。罗T望见，复回师相拒。太宗将骁骑数十入贼阵，于是王师表里齐奋，<br /><br />&nbsp;&nbsp;&nbsp;&nbsp;罗T大溃，斩首数千级，投涧谷而死者不可胜计。太宗率左右二十余骑追奔，直<br /><br />&nbsp;&nbsp;&nbsp;&nbsp;趣折~以乘之。仁杲大惧，婴城自守。将夕，大军继至，四面合围。诘朝，仁<br /><br />&nbsp;&nbsp;&nbsp;&nbsp;杲请降，俘其精兵万余人、男女五万口。既而诸将奉贺，因问曰：“始大王野战<br /><br />&nbsp;&nbsp;&nbsp;&nbsp;破贼，其主尚保坚城，王无攻具，轻骑腾逐，不待步兵，径薄城下，咸疑不克，<br /><br />&nbsp;&nbsp;&nbsp;&nbsp;而竟下之，何也？”太宗曰：“此以权道迫之，使其计不暇发，以故克也。罗T<br /><br />&nbsp;&nbsp;&nbsp;&nbsp;恃往年之胜，兼复养锐日久，见吾不出，意在相轻。今喜吾出，悉兵来战，虽击<br /><br />&nbsp;&nbsp;&nbsp;&nbsp;破之，擒杀盖少。若不急蹑，还走投城，仁杲收而抚之，则便未可得矣。且其兵<br /><br />&nbsp;&nbsp;&nbsp;&nbsp;众皆陇西人，一败披退，不及回顾，散归陇外，则折~自虚，我军随而迫之，<br /><br />&nbsp;&nbsp;&nbsp;&nbsp;所以惧而降也。此可谓成算，诸君尽不见耶？”诸将曰：“此非凡人所能及也。”<br /><br />&nbsp;&nbsp;&nbsp;&nbsp;获贼兵精骑甚众，还令仁杲兄弟及贼帅宗罗T、翟长孙等领之。太宗与之游猎驰<br /><br />&nbsp;&nbsp;&nbsp;&nbsp;射，无所间然。贼徒荷恩慑气，咸愿效死。时李密初附，高祖令密驰传迎太宗于<br /><br />&nbsp;&nbsp;&nbsp;&nbsp;豳州。密见太宗天姿神武，军威严肃，惊悚叹服，私谓殷开山曰：“真英主也。<br /><br />&nbsp;&nbsp;&nbsp;&nbsp;不如此，何以定祸乱乎？”凯旋，献捷于太庙。拜太尉、陕东道行台尚书令，镇<br /><br />&nbsp;&nbsp;&nbsp;&nbsp;长春宫，关东兵马并受节度。寻加左武候大将军、凉州总管。<br /><br />&nbsp;&nbsp;&nbsp;&nbsp;宋金刚之陷抑菀玻兵锋甚锐。高祖以王行本尚据蒲州，吕崇茂反于夏县，<br /><br />&nbsp;&nbsp;&nbsp;&nbsp;晋、叶州相继陷没，关中震骇，乃手敕曰：“贼势如此，难与争锋，宜弃河东<br /><br />&nbsp;&nbsp;&nbsp;&nbsp;之地，谨守关西而已。”太宗上表曰：“太原王业所基，国之根本，河东殷实，<br /><br />&nbsp;&nbsp;&nbsp;&nbsp;京邑所资。若举而弃之，臣窃愤恨。愿假精兵三万，必能平殄武周，克复汾、晋。”<br /><br />&nbsp;&nbsp;&nbsp;&nbsp;高祖于是悉发关中兵以益之，又幸长春宫亲送太宗。二年十一月，太宗率众趣龙<br /><br />&nbsp;&nbsp;&nbsp;&nbsp;门关，履冰而渡之，进屯柏壁，与贼将宋金刚相持。寻而永安王孝基败于夏县，<br /><br />&nbsp;&nbsp;&nbsp;&nbsp;于筠、独孤怀恩、唐俭并为贼将寻相、尉迟敬德所执，将还抑荨Ｌ宗遣殷开山、<br /><br />&nbsp;&nbsp;&nbsp;&nbsp;秦叔宝邀之于美良川，大破之，相等仅以身免，悉虏其众，复归柏壁。于是诸将<br /><br />&nbsp;&nbsp;&nbsp;&nbsp;咸请战，太宗曰：“金刚悬军千里，深入吾地，精兵骁将，皆在于此。武周据太<br /><br />&nbsp;&nbsp;&nbsp;&nbsp;原，专倚金刚以为捍。士卒虽众，内实空虚，意在速战。我坚营蓄锐以挫其锋，<br /><br />&nbsp;&nbsp;&nbsp;&nbsp;粮尽计穷，自当遁走。”<br /><br />&nbsp;&nbsp;&nbsp;&nbsp;三年二月，金刚竟以众馁而遁，太宗追之至介州。金刚列阵，南北七里，以<br /><br />&nbsp;&nbsp;&nbsp;&nbsp;拒官军。太宗遣总管李世蕖⒊桃Ы稹⑶厥灞Φ逼浔保翟长孙、秦武通当其南。<br /><br />&nbsp;&nbsp;&nbsp;&nbsp;诸军战小却，为贼所乘。太宗率精骑击之，冲其阵后，贼众大败，追奔数十里。<br /><br />&nbsp;&nbsp;&nbsp;&nbsp;敬德、相率众八千来降，还令敬德督之，与军营相参。屈突通惧其为变，骤以为<br /><br />&nbsp;&nbsp;&nbsp;&nbsp;请。太宗曰：“昔萧王推赤心置人腹中，并能毕命，今委任敬德，又何疑也。”<br /><br />&nbsp;&nbsp;&nbsp;&nbsp;于是刘武周奔于突厥，并、汾悉复旧地。诏就军加拜益州道行台尚书令。<br /><br />&nbsp;&nbsp;&nbsp;&nbsp;七月，总率诸军攻王世充于洛邑，师次谷州。世充率精兵三万阵于慈涧，太<br /><br />&nbsp;&nbsp;&nbsp;&nbsp;宗以轻骑挑之。时众寡不敌，陷于重围，左右咸惧。太宗命左右先归，独留后殿。<br /><br />&nbsp;&nbsp;&nbsp;&nbsp;世充骁将单雄信数百骑夹道来逼，交抢竞进，太宗几为所败。太宗左右射之，无<br /><br />&nbsp;&nbsp;&nbsp;&nbsp;不应弦而倒，获其大将燕颀。世充乃拔慈涧之镇归于东都。太宗遣行军总管史万<br /><br />&nbsp;&nbsp;&nbsp;&nbsp;宝自宜阳南据龙门，刘德威自太行东围河内，王君廓自洛口断贼粮道。又遣黄君<br /><br />&nbsp;&nbsp;&nbsp;&nbsp;汉夜从孝水河中下舟师袭回洛城，克之。黄河已南，莫不响应，城堡相次来降。<br /><br />&nbsp;&nbsp;&nbsp;&nbsp;大军进屯邙山。九月，太宗以五百骑先观战地，卒与世充万余人相遇，会战，复<br /><br />&nbsp;&nbsp;&nbsp;&nbsp;破之，斩首三千余级，获大将陈智略，世充仅以身免。其所署筠州总管杨庆遣使<br /><br />&nbsp;&nbsp;&nbsp;&nbsp;请降，遣李世蘼适Τ鲛S辕道安抚其众。荥、汴、洧、豫九州相继来降。世充遂<br /><br />&nbsp;&nbsp;&nbsp;&nbsp;求救于窦建德。<br /><br />&nbsp;&nbsp;&nbsp;&nbsp;四年二月，又进屯青城宫。营垒未立，世充众二万自方诸门临谷水而阵。太<br /><br />&nbsp;&nbsp;&nbsp;&nbsp;宗以精骑阵于北邙山，令屈突通率步卒五千渡水以击之，因诫通曰：“待兵交即<br /><br />&nbsp;&nbsp;&nbsp;&nbsp;放烟，吾当率骑军南下。”兵才接，太宗以骑冲之，挺身先进，与通表里相应。<br /><br />&nbsp;&nbsp;&nbsp;&nbsp;贼众殊死战，散而复合者数焉。自辰及午，贼众始退。纵兵乘之，俘斩八千人，<br /><br />&nbsp;&nbsp;&nbsp;&nbsp;于是进营城下。世充不敢复出，但婴城自守，以待建德之援。太宗遣诸军掘堑，<br /><br />&nbsp;&nbsp;&nbsp;&nbsp;匝布长围以守之。吴王杜伏威遣其将陈正通、徐召宗率精兵二千来会于军所。伪<br /><br />&nbsp;&nbsp;&nbsp;&nbsp;郑州司马沈悦以武牢降，将军王君廓应之，擒其伪荆王王行本。会窦建德以兵十<br /><br />&nbsp;&nbsp;&nbsp;&nbsp;余万来援世充，至于酸枣。萧r、屈突通、封德彝皆以腹背受敌，恐非万全，请<br /><br />&nbsp;&nbsp;&nbsp;&nbsp;退师谷州以观之。太宗曰：“世充粮尽，内外离心，我当不劳攻击，坐收其敝。<br /><br />&nbsp;&nbsp;&nbsp;&nbsp;建德新破孟海公，将骄卒惰，吾当进据武牢，扼其襟要。贼若冒险与我争锋，破<br /><br />&nbsp;&nbsp;&nbsp;&nbsp;之必矣。如其不战，旬日间世充当自溃。若不速进，贼入武牢，诸城新附，必不<br /><br />&nbsp;&nbsp;&nbsp;&nbsp;能守。二贼并力，将若之何？”通又请解围就险以候其变，太宗不许。于是留通<br /><br />&nbsp;&nbsp;&nbsp;&nbsp;辅齐王元吉以围世充，亲率步骑三千五百人趣武牢。<br /><br />&nbsp;&nbsp;&nbsp;&nbsp;建德自荥阳西上，筑垒于板渚，太宗屯武牢，相持二十余日。谍者曰：“建<br /><br />&nbsp;&nbsp;&nbsp;&nbsp;德伺官军刍尽，候牧马于河北，因将袭武牢。”太宗知其谋，遂牧马河北以诱之。<br /><br />&nbsp;&nbsp;&nbsp;&nbsp;诘朝，建德果悉众而至，陈兵锼，世充将郭士衡阵于其南，绵互数里，鼓噪，<br /><br />&nbsp;&nbsp;&nbsp;&nbsp;诸将大惧。太宗将数骑升高丘以望之，谓诸将曰：“贼起山东，未见大敌。今度<br /><br />&nbsp;&nbsp;&nbsp;&nbsp;险而嚣，是无政令；逼城而阵，有轻我心。我按兵不出，彼乃气衰，阵久卒饥，<br /><br />&nbsp;&nbsp;&nbsp;&nbsp;必将自退，追而击之，无往不克。吾与公等约，必以午时后破之。”建德列阵，<br /><br />&nbsp;&nbsp;&nbsp;&nbsp;自辰至午，兵士饥倦，皆坐列，又争饮水，逡巡敛退。太宗曰：“可击矣！”亲<br /><br />&nbsp;&nbsp;&nbsp;&nbsp;率轻骑追而诱之，众继至。建德回师而阵，未及整列，太宗先登击之，所向皆靡。<br /><br />&nbsp;&nbsp;&nbsp;&nbsp;俄而众军合战，嚣尘四起。太宗率史大奈、程咬金、秦叔宝、宇文歆等挥幡而入，<br /><br />&nbsp;&nbsp;&nbsp;&nbsp;直突出其阵后，张我旗帜。贼顾见之，大溃。追奔三十里，斩首三千余级，虏其<br /><br />&nbsp;&nbsp;&nbsp;&nbsp;众五万，生擒建德于阵。太宗数之曰：“我以干戈问罪，本在王世充，得失存亡，<br /><br />&nbsp;&nbsp;&nbsp;&nbsp;不预汝事，何故越境，犯我兵锋？”建德股栗而言曰：“今若不来，恐劳远取。”<br /><br />&nbsp;&nbsp;&nbsp;&nbsp;高祖闻而大悦，手诏曰；“隋氏分崩，崤函隔绝。两雄合势，一朝清荡。兵既克<br /><br />&nbsp;&nbsp;&nbsp;&nbsp;捷，更无死伤。无愧为臣，不忧其父，并汝功也。”乃将建德至东都城下。世充<br /><br />&nbsp;&nbsp;&nbsp;&nbsp;惧，率其官属二千余人诣军门请降，山东悉平。太宗入据宫城，令萧r、窦轨等<br /><br />&nbsp;&nbsp;&nbsp;&nbsp;封守府库，一无所取，令记室房玄龄收隋图籍。于是诛其同恶段达等五十余人，<br /><br />&nbsp;&nbsp;&nbsp;&nbsp;枉被囚禁者悉释之，非罪诛戮者祭而诔之。大飨将士，班赐有差。高祖令尚书左<br /><br />&nbsp;&nbsp;&nbsp;&nbsp;仆射裴寂劳于军中。<br /><br />&nbsp;&nbsp;&nbsp;&nbsp;六月，凯旋。太宗亲披黄金甲，阵铁马一万骑，甲士三万人，前后部鼓吹，<br /><br />&nbsp;&nbsp;&nbsp;&nbsp;俘二伪主及隋氏器物辇辂献于太庙。高祖大悦，行饮至礼以享焉。高祖以自古旧<br /><br />&nbsp;&nbsp;&nbsp;&nbsp;官不称殊功，乃别表徽号，用旌勋德。<br /><br />&nbsp;&nbsp;&nbsp;&nbsp;十月，加号天策上将、陕东道大行台，位在王公上。增邑二万户，通前三万<br /><br />&nbsp;&nbsp;&nbsp;&nbsp;户。赐金辂一乘，衮冕之服，玉璧一双，黄金六千斤，前后部鼓吹及九部之乐，<br /><br />&nbsp;&nbsp;&nbsp;&nbsp;班剑四十人。于时海内渐平，太宗乃锐意经籍，开文学馆以待四方之士。行台司<br /><br />&nbsp;&nbsp;&nbsp;&nbsp;勋郎中杜如晦等十有八人为学士，每更直阁下，降以温颜，与之讨论经义，或夜<br /><br />&nbsp;&nbsp;&nbsp;&nbsp;分而罢。未几，窦建德旧将刘黑闼举兵反，据持荨<br /><br />&nbsp;&nbsp;&nbsp;&nbsp;十二月，太宗总戎东讨。五年正月，进军肥乡，分兵绝其粮道，相持两月。<br /><br />&nbsp;&nbsp;&nbsp;&nbsp;黑闼窘急求战，率步骑二万，南渡乘，晨压官军。太宗亲率精骑，击其马军，<br /><br />&nbsp;&nbsp;&nbsp;&nbsp;破之，乘胜蹂其步卒，贼大溃，斩首万余级。先是，太宗遣堰乘上流使浅，令<br /><br />&nbsp;&nbsp;&nbsp;&nbsp;黑闼得渡。及战，乃令决堰，水大至，深丈余，贼徒既败，赴水者皆溺死焉。黑<br /><br />&nbsp;&nbsp;&nbsp;&nbsp;闼与二百余骑北走突厥，悉虏其众，河北平。时徐圆朗阻兵徐、兖，太宗回师讨<br /><br />&nbsp;&nbsp;&nbsp;&nbsp;平之，于是河、济、江、淮诸郡邑皆平。十月，加左右十二卫大将军。<br /><br />&nbsp;&nbsp;&nbsp;&nbsp;七年秋，突厥颉利、突利二可汗自原州入寇，侵扰关中。有说高祖云：“只<br /><br />&nbsp;&nbsp;&nbsp;&nbsp;为府藏子女在京师，故突厥来，若烧却长安而不都，则胡寇自止。”高祖乃遣中<br /><br />&nbsp;&nbsp;&nbsp;&nbsp;书侍郎宇文士及行山南可居之地，即欲移都。萧r等皆以为非，然终不敢犯颜正<br /><br />&nbsp;&nbsp;&nbsp;&nbsp;谏。太宗独曰：“霍去病，汉廷之将帅耳，犹且志灭匈奴。臣忝备藩维，尚使胡<br /><br />&nbsp;&nbsp;&nbsp;&nbsp;尘不息，遂令陛下议欲迁都，此臣之责也。幸乞听臣一申微效，取彼颉利。若一<br /><br />&nbsp;&nbsp;&nbsp;&nbsp;两年间不系其颈，徐建移都之策，臣当不敢复言”。高祖怒，仍遣太宗将三十余<br /><br />&nbsp;&nbsp;&nbsp;&nbsp;骑行i。还日，固奏必不可移都，高祖遂止。八年，加中书令。<br /><br />&nbsp;&nbsp;&nbsp;&nbsp;九年，皇太子建成、齐王元吉谋害太宗。六月四日，太宗率长孙无忌、尉迟<br /><br />&nbsp;&nbsp;&nbsp;&nbsp;敬德、房玄龄、杜如晦、宇文士及、高士廉、侯君集、程知节、秦叔宝、段志玄、<br /><br />&nbsp;&nbsp;&nbsp;&nbsp;屈突通、张士贵等于玄武门诛之。甲子，立为皇太子，庶政皆断决。太宗乃纵禁<br /><br />&nbsp;&nbsp;&nbsp;&nbsp;苑所养鹰犬，并停诸方所进珍异，政尚简肃，天下大悦。又令百官各上封事，备<br /><br />&nbsp;&nbsp;&nbsp;&nbsp;陈安人理国之要。己巳，令曰：“依礼，二名不偏讳。近代已来，两字兼避，废<br /><br />&nbsp;&nbsp;&nbsp;&nbsp;阙已多，率意而行，有违经典。其官号、人名、公私文籍，有‘世民’两字不连<br /><br />&nbsp;&nbsp;&nbsp;&nbsp;续者，并不须讳。”罢幽州大都督府。辛未，废陕东道大行台，置洛州都督府，<br /><br />&nbsp;&nbsp;&nbsp;&nbsp;废益州道行台，置益州大都督府。壬午，幽州大都督庐江王瑗谋逆，废为庶人。<br /><br />&nbsp;&nbsp;&nbsp;&nbsp;乙酉，罢天策府。七月壬辰，太子左庶子高士廉为侍中，右庶子房玄龄为中书令，<br /><br />&nbsp;&nbsp;&nbsp;&nbsp;尚书右仆射萧r为尚书左仆射，吏部尚书杨恭仁为雍州牧，太子左庶子长孙无忌<br /><br />&nbsp;&nbsp;&nbsp;&nbsp;为吏部尚书，右庶子杜如晦为兵部尚书，太子詹事宇文士及为中书令，封德彝为<br /><br />&nbsp;&nbsp;&nbsp;&nbsp;尚书右仆射。<br /><br />&nbsp;&nbsp;&nbsp;&nbsp;八月癸亥，高祖传位于皇太子，太宗即位于东宫显德殿。遣司空、魏国公裴<br /><br />&nbsp;&nbsp;&nbsp;&nbsp;寂柴告于南郊。大赦天下。武德元年以来责情流配者并放还。文武官五品已上先<br /><br />&nbsp;&nbsp;&nbsp;&nbsp;无爵者赐爵一级，六品已下加勋一转。天下给复一年。癸酉，放掖庭宫女三千余<br /><br />&nbsp;&nbsp;&nbsp;&nbsp;人。甲戌，突厥颉利、突利寇泾州。乙亥，突厥进寇武功，京师戒严。丙子，立<br /><br />&nbsp;&nbsp;&nbsp;&nbsp;妃长孙氏为皇后。己卯，突厥寇高陵。辛巳，行军总管尉迟敬德与突厥战于泾阳，<br /><br />&nbsp;&nbsp;&nbsp;&nbsp;大破之，斩首千余级。癸未，突厥颉利至于渭水便桥之北，遣其酋帅执失思力入<br /><br />&nbsp;&nbsp;&nbsp;&nbsp;朝为觇，自张形势，太宗命囚之。亲出玄武门，驰六骑幸渭水上，与颉利隔津而<br /><br />&nbsp;&nbsp;&nbsp;&nbsp;语，责以负约。俄而众军继至，颉利见军容既盛，又知思力就拘，由是大惧，遂<br /><br />&nbsp;&nbsp;&nbsp;&nbsp;请和，诏许焉。即日还宫。乙酉，又幸便桥，与颉利刑白马设盟，突厥引退。九<br /><br />&nbsp;&nbsp;&nbsp;&nbsp;月丙戌，颉利献马三千匹、羊万口，帝不受，令颉利归所掠中国户口。丁未，引<br /><br />&nbsp;&nbsp;&nbsp;&nbsp;诸卫骑兵统将等习射于显德殿庭，谓将军已下曰：“自古突厥与中国更有盛衰。<br /><br />&nbsp;&nbsp;&nbsp;&nbsp;若轩辕善用五兵，即能北逐獯鬻；周宣驱驰方、召，亦能制胜太原。至汉、晋之<br /><br />&nbsp;&nbsp;&nbsp;&nbsp;君，逮于隋代，不使兵士素习干戈，突厥来侵，莫能抗御，致遗中国生民涂炭于<br /><br />&nbsp;&nbsp;&nbsp;&nbsp;寇手。我今不使汝等穿池筑苑，造诸淫费，农民恣令逸乐，兵士唯习弓马，庶使<br /><br />&nbsp;&nbsp;&nbsp;&nbsp;汝斗战，亦望汝前无横敌。”于是每日引数百人于殿前教射，帝亲自临试，射中<br /><br />&nbsp;&nbsp;&nbsp;&nbsp;者随赏弓刀、布帛。朝臣多有谏者，曰：“先王制法，有以兵刃至御所者刑之，<br /><br />&nbsp;&nbsp;&nbsp;&nbsp;所以防萌杜渐，备不虞也。今引裨卒之人，弯弧纵矢于轩陛之侧，陛下亲在其间，<br /><br />&nbsp;&nbsp;&nbsp;&nbsp;正恐祸出非意，非所以为社稷计也。”上不纳。自是后，士卒皆为精锐。壬子，<br /><br />&nbsp;&nbsp;&nbsp;&nbsp;诏私家不得辄立妖神，妄设淫祀，非礼祠祷，一皆禁绝。其龟易五兆之外，诸杂<br /><br />&nbsp;&nbsp;&nbsp;&nbsp;占卜，亦皆停断。长孙无忌封齐国公，房玄龄邢国公，尉迟敬德吴国公，杜如晦<br /><br />&nbsp;&nbsp;&nbsp;&nbsp;蔡国公，侯君集潞国公。<br /><br />&nbsp;&nbsp;&nbsp;&nbsp;冬十月丙辰朔，日有蚀之。癸亥，立中山王承乾为皇太子。癸酉，裴寂食实<br /><br />&nbsp;&nbsp;&nbsp;&nbsp;封一千五百户，长孙无忌、王君廓、尉迟敬德、房玄龄、杜如晦一千三百户，长<br /><br />&nbsp;&nbsp;&nbsp;&nbsp;孙顺德、柴绍、罗艺、赵郡王孝恭一千二百户，侯君集、张公谨、刘师立一千户，<br /><br />&nbsp;&nbsp;&nbsp;&nbsp;李世蕖⒘鹾牖九百户，高士廉、宇文士及、秦叔宝、程知节七百户，安兴贵、<br /><br />&nbsp;&nbsp;&nbsp;&nbsp;安修仁、唐俭、窦轨、屈突通、萧r、封德彝、刘义节六百户，钱九陇、樊世兴、<br /><br />&nbsp;&nbsp;&nbsp;&nbsp;公孙武达、李孟常、段志玄、庞卿痢⒄帕痢⒗钜┦Α⒍叛汀⒃仲文四百户，张<br /><br />&nbsp;&nbsp;&nbsp;&nbsp;长逊、张平高、李安远、李子和、秦行师、马三宝三百户。十一月庚寅，降宗室<br /><br />&nbsp;&nbsp;&nbsp;&nbsp;封郡王者并为县公。十二月癸酉，亲录囚徒。是岁，新罗、龟兹、突厥、高丽、<br /><br />&nbsp;&nbsp;&nbsp;&nbsp;百济、党项并遣使朝贡。<br /><br />&nbsp;&nbsp;&nbsp;&nbsp;贞观元年春正月乙酉，改元。辛丑，燕郡王李艺据泾州反，寻为左右所斩，<br /><br />&nbsp;&nbsp;&nbsp;&nbsp;传首京师。庚午，以仆射窦轨为益州大都督。三月癸巳，皇后亲蚕。尚书左仆射、<br /><br />&nbsp;&nbsp;&nbsp;&nbsp;宋国公萧r为太子少师。丙午，诏：“齐故尚书仆射崔季舒、给事黄门侍郎郭遵、<br /><br />&nbsp;&nbsp;&nbsp;&nbsp;尚书右丞封孝琰等，昔仕邺中，名位通显，志存忠谠，抗表极言，无救社稷之亡，<br /><br />&nbsp;&nbsp;&nbsp;&nbsp;遂见龙逢之酷。其季舒子刚、遵子云、孝琰子君遵，并以门遭时谴，淫刑滥及。<br /><br />&nbsp;&nbsp;&nbsp;&nbsp;宜从褒奖，特异常伦，可免内侍，量才别叙。”<br /><br />&nbsp;&nbsp;&nbsp;&nbsp;夏四月癸巳，凉州都督、长乐王幼良有罪伏诛。六月辛巳，尚书右仆射、密<br /><br />&nbsp;&nbsp;&nbsp;&nbsp;国公封德彝薨。壬辰，太子少保宋国公萧r为尚书左仆射。是夏，山东诸州大旱，<br /><br />&nbsp;&nbsp;&nbsp;&nbsp;令所在赈恤，无出今年租赋。秋七月壬子，吏部尚书、齐国公长孙无忌为尚书右<br /><br />&nbsp;&nbsp;&nbsp;&nbsp;仆射。八月戊戌，贬侍中、义兴郡公高士廉为安州大都督。户部尚书裴矩卒。是<br /><br />&nbsp;&nbsp;&nbsp;&nbsp;月，关东及河南、陇右沿边诸州霜害秋稼。<br /><br />&nbsp;&nbsp;&nbsp;&nbsp;九月辛酉，命中书侍郎温彦博、尚书右丞魏徵等分往诸州赈恤。中书令、郢<br /><br />&nbsp;&nbsp;&nbsp;&nbsp;国公宇文士及为殿中监。御史大夫、检校吏部尚书、参预朝政、安吉郡公杜淹署<br /><br />&nbsp;&nbsp;&nbsp;&nbsp;位。十二月壬午，上谓侍臣曰：“神仙事本虚妄，空有其名。秦始皇非分爱好，<br /><br />&nbsp;&nbsp;&nbsp;&nbsp;遂为方士所诈，乃遣童男女数千人随徐福入海求仙药，方士避秦苛虐，因留不归。<br /><br />&nbsp;&nbsp;&nbsp;&nbsp;始皇犹海侧踟蹰以待之，还至沙丘而死。汉武帝为求仙，乃将女嫁道术人，事既<br /><br />&nbsp;&nbsp;&nbsp;&nbsp;无验，便行诛戮。据此二事，神仙不烦妄求也。”尚书左仆射、宋国公萧r坐事<br /><br />&nbsp;&nbsp;&nbsp;&nbsp;免。戊申，利州都督义安王孝常、右武卫将军刘德裕等谋反，伏诛。是岁，关中<br /><br />&nbsp;&nbsp;&nbsp;&nbsp;饥，至有鬻男女者。<br /><br />&nbsp;&nbsp;&nbsp;&nbsp;二年春正月辛丑，尚书右仆射、齐国公长孙无忌为开府仪同三司。徙封汉王<br /><br />&nbsp;&nbsp;&nbsp;&nbsp;属为恪王，卫王泰为越王，楚王v为燕王。复置六侍郎，副六尚书事，并置左右<br /><br />&nbsp;&nbsp;&nbsp;&nbsp;司郎中各一人。前安州大都督、赵王元景为雍州牧，蜀王恪为益州大都督，越王<br /><br />&nbsp;&nbsp;&nbsp;&nbsp;泰为扬州大都督。二月丙戌，H内属。三月戊申朔，日有蚀之。丁卯，遣御史<br /><br />&nbsp;&nbsp;&nbsp;&nbsp;大夫杜淹巡关内诸州。出御府金宝，赎男女自卖者还其父母。庚午，大赦天下。<br /><br />&nbsp;&nbsp;&nbsp;&nbsp;夏四月己卯，诏骸骨暴露者，令所在埋瘗。丙申，契丹内属。初诏天下州县<br /><br />&nbsp;&nbsp;&nbsp;&nbsp;并置义仓。夏州贼帅梁师都为其从父弟洛仁所杀，以城降。五月，大雨雹。六月<br /><br />&nbsp;&nbsp;&nbsp;&nbsp;庚寅，皇子治生，宴五品以上，赐帛有差，仍赐天下是日生者粟。辛卯，上谓侍<br /><br />&nbsp;&nbsp;&nbsp;&nbsp;臣曰：“君虽不君，臣不可以不臣。裴虔通，炀帝旧左右也，而亲为乱首。朕方<br /><br />&nbsp;&nbsp;&nbsp;&nbsp;崇奖敬义，岂可犹使宰民训俗。”诏曰：<br /><br />&nbsp;&nbsp;&nbsp;&nbsp;天地定位，君臣之义以彰；卑高既陈，人伦之道斯著。是用笃厚风俗，化成<br /><br />&nbsp;&nbsp;&nbsp;&nbsp;天下。虽复时经治乱，主或昏明，疾风劲草，芬芳无绝，剖心焚体，赴蹈如归。<br /><br />&nbsp;&nbsp;&nbsp;&nbsp;夫岂不爱七尺之躯，重百年之命？谅由君臣义重，名教所先，故能明大节于当时，<br /><br />&nbsp;&nbsp;&nbsp;&nbsp;立清风于身后。至如赵高之殒二世，董卓之鸩弘农，人神所疾，异代同愤。况凡<br /><br />&nbsp;&nbsp;&nbsp;&nbsp;庸小竖，有怀凶悖，遐观典策，莫不诛夷。辰州刺史、长蛇县男裴虔通，昔在隋<br /><br />&nbsp;&nbsp;&nbsp;&nbsp;代，委质晋藩，炀帝以旧邸之情，特相爱幸。遂乃志蔑君亲，潜图弑逆，密伺间<br /><br />&nbsp;&nbsp;&nbsp;&nbsp;隙，招结群丑，长戟流矢，一朝窃发。天下之恶，孰云可忍！宜其夷宗焚首，以<br /><br />&nbsp;&nbsp;&nbsp;&nbsp;彰大戮。但年代异时，累逢赦令，可特免极刑，除名削爵，迁配O州。<br /><br />&nbsp;&nbsp;&nbsp;&nbsp;秋七月戊申，诏：“莱州刺史牛方裕、绛州刺史薛世良、广州都督府长史唐<br /><br />&nbsp;&nbsp;&nbsp;&nbsp;奉义、隋武牙郎将高元礼，并于隋代俱蒙任用，乃协契宇文化及，构成弑逆。宜<br /><br />&nbsp;&nbsp;&nbsp;&nbsp;依裴虔通，除名配流岭表。”太宗谓侍臣曰：“天下愚人，好犯宪章，凡赦宥之<br /><br />&nbsp;&nbsp;&nbsp;&nbsp;恩，唯及不轨之辈。古语曰：‘小人之幸，君子之不幸。’‘一岁再赦，好人喑<br /><br />&nbsp;&nbsp;&nbsp;&nbsp;哑。’凡养稂莠者伤禾稼，惠奸宄者贼良人。昔文王作罚，刑兹无赦。又蜀先主<br /><br />&nbsp;&nbsp;&nbsp;&nbsp;尝谓诸葛亮曰：‘吾周旋陈元方、郑康成间，每见启告理乱之道备矣，曾不语赦<br /><br />&nbsp;&nbsp;&nbsp;&nbsp;也。’夫小人者，大人之贼，故朕有天下已来，不甚放赦。今四海安静，礼义兴<br /><br />&nbsp;&nbsp;&nbsp;&nbsp;行，非常之恩，施不可数，将恐愚人常冀侥幸，唯欲犯法，不能改过。”八月甲<br /><br />&nbsp;&nbsp;&nbsp;&nbsp;戌朔，幸朝堂，亲览冤屈。自是，上以军国无事，每日视膳于西宫。癸巳，公卿<br /><br />&nbsp;&nbsp;&nbsp;&nbsp;奏曰：“依礼，季夏之月，可以居台榭。今隆暑未退，秋霖方始，宫中卑湿，请<br /><br />&nbsp;&nbsp;&nbsp;&nbsp;营一阁以居之。”帝曰：“朕有气病，岂宜下湿。若遂来请，糜费良多。昔汉文<br /><br />&nbsp;&nbsp;&nbsp;&nbsp;帝将起露台，而惜十家之产。朕德不逮于汉帝，而所费过之，岂谓为民父母之道<br /><br />&nbsp;&nbsp;&nbsp;&nbsp;也。”竟不许。是月，河南、河北大霜，人饥。<br /><br />&nbsp;&nbsp;&nbsp;&nbsp;九月丙午，诏曰：“尚齿重旧，先王以之垂范；还章解组，朝臣于是克终。<br /><br />&nbsp;&nbsp;&nbsp;&nbsp;释菜合乐之仪，东胶西序之制，养老之义，遗文可睹。朕恭膺大宝，宪章故实，<br /><br />&nbsp;&nbsp;&nbsp;&nbsp;乞言尊事，弥切深衷。然情存今古，世踵浇季，而策名就列，或乖大体。至若筋<br /><br />&nbsp;&nbsp;&nbsp;&nbsp;力将尽，桑榆且迫，徒竭夙兴之勤，未悟夜行之罪。其有心惊止足，行堪激励，<br /><br />&nbsp;&nbsp;&nbsp;&nbsp;谢事公门，收骸闾里，能以礼让，固可嘉焉。内外文武群官年高致仕、抗表去职<br /><br />&nbsp;&nbsp;&nbsp;&nbsp;者，参朝之日，宜在本品见任之上。”丁未，谓侍臣曰：“妇人幽闭深宫，情实<br /><br />&nbsp;&nbsp;&nbsp;&nbsp;可愍。隋氏末年，求采无已，至于离宫别馆，非幸御之所，多聚宫人，皆竭人财<br /><br />&nbsp;&nbsp;&nbsp;&nbsp;力，朕所不取。且洒扫之余，更何所用？今将出之，任求伉俪，非独以惜费，亦<br /><br />&nbsp;&nbsp;&nbsp;&nbsp;人得各遂其性。”于是遣尚书左丞戴胄、给事中杜正伦等，于掖庭宫西门简出之。<br /><br />&nbsp;&nbsp;&nbsp;&nbsp;冬十月庚辰，御史大夫、安吉郡公杜淹卒。戊子，杀瀛州刺史卢祖尚。十一<br /><br />&nbsp;&nbsp;&nbsp;&nbsp;月辛酉，有事于圆丘。十二月壬午，黄门侍郎王为侍中。<br /><br />&nbsp;&nbsp;&nbsp;&nbsp;三年春正月辛亥，契丹渠帅来朝。戊午，谒太庙。癸亥，亲耕籍田。辛未，<br /><br />&nbsp;&nbsp;&nbsp;&nbsp;司空、魏国公裴寂坐事免。二月戊寅，中书令、邢国公房玄龄为尚书左仆射，兵<br /><br />&nbsp;&nbsp;&nbsp;&nbsp;部尚书、检校侍中、蔡国公杜如晦为尚书右仆射，刑部尚书、检校中书令、永康<br /><br />&nbsp;&nbsp;&nbsp;&nbsp;县公李靖为兵部尚书，右丞魏徵为守秘书监，参预朝政。<br /><br />&nbsp;&nbsp;&nbsp;&nbsp;夏四月辛巳，太上皇徙居大安宫。甲子，太宗始于太极殿听政。五月，周王<br /><br />&nbsp;&nbsp;&nbsp;&nbsp;元方薨。六月戊寅，以旱，亲录囚徒。遣长孙无忌、房玄龄等祈雨于名山大川，<br /><br />&nbsp;&nbsp;&nbsp;&nbsp;中书舍人杜正伦等往关内诸州慰抚。又令文武官各上封事，极言得失。已卯，大<br /><br />&nbsp;&nbsp;&nbsp;&nbsp;风折木。秋八月己巳朔，日有蚀之。薛延陀遣使朝贡。<br /><br />&nbsp;&nbsp;&nbsp;&nbsp;九月癸丑，诸州置医学。冬十一月丙午，西突厥、高昌遣使朝贡。庚申，以<br /><br />&nbsp;&nbsp;&nbsp;&nbsp;并州都督李世尬通汉道行军总管，兵部尚书李靖为定襄道行军总管，以击突厥。<br /><br />&nbsp;&nbsp;&nbsp;&nbsp;十二月戊辰，突利可汗来奔。癸未，杜如晦以疾辞位，许之。癸丑，诏建义以来<br /><br />&nbsp;&nbsp;&nbsp;&nbsp;交兵之处，为义士勇夫殒身戎阵者各立一寺，命虞世南、李伯药、褚亮、颜师古、<br /><br />&nbsp;&nbsp;&nbsp;&nbsp;岑文本、许敬宗、朱子奢等为之碑铭，以纪功业。是岁，户部奏言：中国人自塞<br /><br />&nbsp;&nbsp;&nbsp;&nbsp;外来归及突厥前后内附、开四夷为州县者，男女一百二十余万口。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2871);">加入书签</a><a
                        href="2870.html">上一页</a>&larr;<a href="index.html">返回列表</a>&rarr;<a
                            href="2872.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2870.html"; var next_page = "2872.html"; var index_page = "index.html"; var sortid = "9"; var article_id = "45"; var chapter_id = "2871"; var articlename = "旧唐书"; var chaptername = " 卷二 本纪第二"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>