<!DOCTYPE html>
<html>
<head>
<meta charset="gbk" />
<title>旧唐书- 卷六十四 列传第十四-在线阅读-哈西文学网</title>
<meta name="keywords" content="刘d，旧唐书， 卷六十四 列传第十四全文， 卷六十四 列传第十四在线阅读 哈西文学网" />
<meta name="description" content="哈西文学网提供刘d的旧唐书  卷六十四 列传第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2937.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2937.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十四 列传第十四</h1>
            <div class="link xb">
                <a href="2936.html">上一页</a>&larr;<a href="index.html">返回列表</a>&rarr;<a
                    href="2938.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖二十二子<br /><br />&nbsp;&nbsp;&nbsp;&nbsp;○隐太子建成卫王玄霸巢王元吉楚王智云荆王元景汉王元昌酆<br /><br />&nbsp;&nbsp;&nbsp;&nbsp;王元亨周王元方徐王元礼韩王元嘉彭王元则郑王元懿霍王元轨虢<br /><br />&nbsp;&nbsp;&nbsp;&nbsp;王凤道王元庆邓王元裕舒王元名鲁王灵夔江王元祥密王元晓滕王<br /><br />&nbsp;&nbsp;&nbsp;&nbsp;元婴<br /><br />&nbsp;&nbsp;&nbsp;&nbsp;高祖二十二男：太穆皇后生隐太子建成及太宗、卫王玄霸、巢王元吉，万贵<br /><br />&nbsp;&nbsp;&nbsp;&nbsp;妃生楚王智云，尹德妃生酆王元亨，莫嫔生荆王元景，孙嫔生汉王元昌，宇文昭<br /><br />&nbsp;&nbsp;&nbsp;&nbsp;仪生韩王元嘉、鲁王灵夔，崔嫔生邓王元裕，杨嫔生江王元祥，小杨嫔生舒王元<br /><br />&nbsp;&nbsp;&nbsp;&nbsp;名，郭婕妤生徐王元礼，刘婕妤生道王元庆，杨美人生虢王凤，张美人生霍王元<br /><br />&nbsp;&nbsp;&nbsp;&nbsp;轨，张宝林生郑王元懿，柳宝林生滕王元婴，王才人生彭王元则，鲁才人生密王<br /><br />&nbsp;&nbsp;&nbsp;&nbsp;元晓，张氏生周王元方。<br /><br />&nbsp;&nbsp;&nbsp;&nbsp;隐太子建成，高祖长子也。大业末，高祖捕贼汾、晋，建成携家属寄于河东。<br /><br />&nbsp;&nbsp;&nbsp;&nbsp;义旗初建，遣使密召之，建成与巢王元吉间行赴太原。建成至，高祖大喜，拜左<br /><br />&nbsp;&nbsp;&nbsp;&nbsp;领军大都督，封陇西郡公。引兵略西河郡，从平长安。义宁元年冬，隋恭帝拜唐<br /><br />&nbsp;&nbsp;&nbsp;&nbsp;国世子，开府，置僚属。二年，授抚军大将军、东讨元帅，将兵十万徇洛阳。及<br /><br />&nbsp;&nbsp;&nbsp;&nbsp;还，恭帝授尚书令。武德元年，立为皇太子。二年，司竹群盗祝山海有众一千，<br /><br />&nbsp;&nbsp;&nbsp;&nbsp;自称护乡公，诏建成率将军桑显和进击山海，平之。时凉州人安兴贵杀贼帅李轨，<br /><br />&nbsp;&nbsp;&nbsp;&nbsp;以众来降，令建成往原州应接之。时甚暑，而驰猎无度，士卒不堪其劳，逃者过<br /><br />&nbsp;&nbsp;&nbsp;&nbsp;半。高祖忧其不闲政术，每令习时事，自非军国大务，悉委决之。又遣礼部尚书<br /><br />&nbsp;&nbsp;&nbsp;&nbsp;李纲、民部尚书郑善果俱为宫官，与参谋议。四年，稽胡酋帅刘成拥部落数<br /><br />&nbsp;&nbsp;&nbsp;&nbsp;万人为边害，又诏建成率师讨之。军次~州，与成军遇，击，大破之，斩首数<br /><br />&nbsp;&nbsp;&nbsp;&nbsp;百级，虏获千余人。建成设诈放其渠帅数十人，并授官爵，令还本所招慰群胡，<br /><br />&nbsp;&nbsp;&nbsp;&nbsp;成与胡中大帅亦请降。建成以胡兵尚众，恐有变，将尽杀之。乃扬言增置州<br /><br />&nbsp;&nbsp;&nbsp;&nbsp;县，须有城邑，悉课群胡执板筑之具，会筑城所，阴勒兵士，皆执之。成闻<br /><br />&nbsp;&nbsp;&nbsp;&nbsp;有变，奔于梁师都。竟诛降胡六千余人。时太宗功业日盛，高祖私许立为太子，<br /><br />&nbsp;&nbsp;&nbsp;&nbsp;建成密知之，乃与齐王元吉潜谋作乱。及刘黑闼重反，王、魏徵谓建成曰：<br /><br />&nbsp;&nbsp;&nbsp;&nbsp;“殿下但以地居嫡长，爰践元良，功绩既无可称，仁声又未遐布。而秦王勋业克<br /><br />&nbsp;&nbsp;&nbsp;&nbsp;隆，威震四海，人心所向，殿下何以自安？今黑闼率破亡之余，众不盈万，加以<br /><br />&nbsp;&nbsp;&nbsp;&nbsp;粮运限绝，疮痍未瘳，若大军一临，可不战而擒也。愿请讨之，且以立功，深自<br /><br />&nbsp;&nbsp;&nbsp;&nbsp;封植，因结山东英俊。”建成从其计，遂请讨刘黑闼，擒之而旋。<br /><br />&nbsp;&nbsp;&nbsp;&nbsp;时高祖晚生诸王，诸母擅宠椒房，亲戚并分事宫府，竞求恩惠。太宗每总戎<br /><br />&nbsp;&nbsp;&nbsp;&nbsp;律，惟以抚接才贤为务，至于参请妃媛，素所不行。初平洛阳，高祖遣贵妃等驰<br /><br />&nbsp;&nbsp;&nbsp;&nbsp;往东都选阅宫人及府库珍物，因私有求索，兼为亲族请官。太宗以财簿先已封奏，<br /><br />&nbsp;&nbsp;&nbsp;&nbsp;官爵皆酬有功，并不允许，因此衔恨弥切。时太宗为陕东道行台，诏于管内得专<br /><br />&nbsp;&nbsp;&nbsp;&nbsp;处分。淮安王神通有功，太宗乃给田数十顷。后婕妤张氏之父令婕妤私奏以乞其<br /><br />&nbsp;&nbsp;&nbsp;&nbsp;地，高祖手诏赐焉。神道以教给在前，遂不肯与。婕妤矫奏曰：“敕赐妾父地，<br /><br />&nbsp;&nbsp;&nbsp;&nbsp;秦王夺之以与神通。”高祖大怒，攘袂责太宗曰：“我诏敕不行，尔之教命，州<br /><br />&nbsp;&nbsp;&nbsp;&nbsp;县即受。”他日，高祖呼太宗小名谓裴寂等：“此儿典兵既久，在外专制，为读<br /><br />&nbsp;&nbsp;&nbsp;&nbsp;书汉所教，非复我昔日子也。”又德妃之父尹阿鼠所为横恣，秦王府属杜如晦行<br /><br />&nbsp;&nbsp;&nbsp;&nbsp;经其门，阿鼠家僮数人牵如晦坠马殴击之，骂云：“汝是何人，敢经我门而不下<br /><br />&nbsp;&nbsp;&nbsp;&nbsp;马！”阿鼠或虑上闻，乃令德妃奏言：“秦王左右凶暴，凌轹妾父。”高祖又怒<br /><br />&nbsp;&nbsp;&nbsp;&nbsp;谓太宗曰：“尔之左右，欺我妃嫔之家一至于此，况凡人百姓乎！”太宗深自辩<br /><br />&nbsp;&nbsp;&nbsp;&nbsp;明，卒不被纳。妃嫔等因奏言：“至尊万岁后，秦王得志，母子定无孑遗。”因<br /><br />&nbsp;&nbsp;&nbsp;&nbsp;悲泣哽咽。又云：“东宫慈厚，必能养育妾母子。”高祖恻怆久之。自是于太宗<br /><br />&nbsp;&nbsp;&nbsp;&nbsp;恩礼渐薄，废立之心亦以此定，建成、元吉转蒙恩宠。<br /><br />&nbsp;&nbsp;&nbsp;&nbsp;自武德初，高祖令太宗居西宫之承乾殿，元吉居武德殿后院，与上台、东宫<br /><br />&nbsp;&nbsp;&nbsp;&nbsp;昼夜并通，更无限隔。皇太子及二王出入上台，皆乘马携弓刀杂用之物，相遇则<br /><br />&nbsp;&nbsp;&nbsp;&nbsp;如家人之礼。由是皇太子令及秦、齐二王教与诏敕并行，百姓惶惑，莫知准的。<br /><br />&nbsp;&nbsp;&nbsp;&nbsp;建成、元吉又外结小人，内连嬖幸，高祖所宠张婕妤、尹德妃皆与之淫乱。复与<br /><br />&nbsp;&nbsp;&nbsp;&nbsp;诸公主及六宫亲戚骄恣纵横，并兼田宅，侵夺犬马。同恶相济，掩蔽聪明，苟行<br /><br />&nbsp;&nbsp;&nbsp;&nbsp;己志，惟以甘言谀辞承候颜色。建成乃私召四方骁勇，并募长安恶少年二千余人，<br /><br />&nbsp;&nbsp;&nbsp;&nbsp;畜为宫甲，分屯左、右长林门，号为长林兵。及高祖幸仁智宫，留建成居守，建<br /><br />&nbsp;&nbsp;&nbsp;&nbsp;成先令庆州总管杨文干募健儿送京师，欲以为变。又遣郎将尔朱焕、校尉桥公山<br /><br />&nbsp;&nbsp;&nbsp;&nbsp;赍甲以赐文干，令起兵共相应接。公山、焕等行至豳乡，惧罪驰告其事。高祖托<br /><br />&nbsp;&nbsp;&nbsp;&nbsp;以他事，手诏追建成诣行在所。既至，高祖大怒，建成叩头谢罪，奋身自投于地，<br /><br />&nbsp;&nbsp;&nbsp;&nbsp;几至于绝。其夜，置之幕中，令殿中监陈万福防御，而文干遂举兵反。高祖驰使<br /><br />&nbsp;&nbsp;&nbsp;&nbsp;召太宗以谋之，太宗曰：“文干小竖狂悖，起兵州府，官司已应擒剿。纵其假息<br /><br />&nbsp;&nbsp;&nbsp;&nbsp;时刻，但须遣一将耳。”高祖曰：“文干事连建成，恐应之者众，汝宜自行，还，<br /><br />&nbsp;&nbsp;&nbsp;&nbsp;立汝为太子。吾不能效隋文帝诛杀骨肉，废建成封作蜀王，地既僻小易制。若不<br /><br />&nbsp;&nbsp;&nbsp;&nbsp;能事汝，亦易取耳。”太宗既行，元吉及四妃更为建成内请，封伦又外为游说，<br /><br />&nbsp;&nbsp;&nbsp;&nbsp;高祖意便顿改，遂寝不行，复令建成还京居守。惟责以兄弟不能相容，归罪于中<br /><br />&nbsp;&nbsp;&nbsp;&nbsp;允王、左卫率韦挺及天策兵曹杜淹等，并流之`州。后又与元吉谋行鸩毒，引<br /><br />&nbsp;&nbsp;&nbsp;&nbsp;太宗入宫夜宴，既而太宗心中暴痛，吐血数升，淮安王神通狼狈扶还西宫。高祖<br /><br />&nbsp;&nbsp;&nbsp;&nbsp;幸第问疾，因敕建成：“秦王素不能饮，更勿夜聚。”乃谓太宗曰：“发迹晋阳，<br /><br />&nbsp;&nbsp;&nbsp;&nbsp;本是汝计；克平宇内，是汝大功。欲升储位，汝固让不受，以成汝美志。建成自<br /><br />&nbsp;&nbsp;&nbsp;&nbsp;居东宫，多历年所，今复不忍夺之。观汝兄弟是不和，同在京邑，必有忿竞。汝<br /><br />&nbsp;&nbsp;&nbsp;&nbsp;还行台，居于洛阳，自陕已东，悉宜主之。仍令汝建天子旌旗，如梁孝王故事。”<br /><br />&nbsp;&nbsp;&nbsp;&nbsp;太宗泣而奏曰：“今日之授，实非所愿，不能远离膝下。”言讫呜咽，悲不自胜。<br /><br />&nbsp;&nbsp;&nbsp;&nbsp;高祖曰：“昔陆贾汉臣，尚有递过之事，况吾四方之主，天下为家。东西两宫，<br /><br />&nbsp;&nbsp;&nbsp;&nbsp;途路咫尺，忆汝即往，无劳悲也。”及将行，建成、元吉相与谋曰：“秦王今往<br /><br />&nbsp;&nbsp;&nbsp;&nbsp;洛阳，既得土地甲兵，必为后患。留在京师，制之一匹夫耳。”密令数人上封事<br /><br />&nbsp;&nbsp;&nbsp;&nbsp;曰：“秦王左右多是东人，闻往洛阳，非常欣跃，观其情状，自今一去，不作来<br /><br />&nbsp;&nbsp;&nbsp;&nbsp;意。”高祖于是遂停。是后，日夜阴与元吉连结后宫，谮诉愈切，高祖惑之。太<br /><br />&nbsp;&nbsp;&nbsp;&nbsp;宗惧，不知所为。李靖、李薜仁言：“大王以功高被疑，靖等请申犬马之力。”<br /><br />&nbsp;&nbsp;&nbsp;&nbsp;封伦亦潜劝太宗图之，并不许。伦反言于高祖曰：“秦王恃有大勋，不服居太子<br /><br />&nbsp;&nbsp;&nbsp;&nbsp;之下。若不立之，愿早为之所。”又说建成作乱，曰：“夫为四海者，不顾其亲。<br /><br />&nbsp;&nbsp;&nbsp;&nbsp;汉高乞羹，此之谓矣。”<br /><br />&nbsp;&nbsp;&nbsp;&nbsp;九年，突厥犯边，诏元吉率师拒之，元吉因兵集，将与建成克期举事。长孙<br /><br />&nbsp;&nbsp;&nbsp;&nbsp;无忌、房玄龄、杜如晦、尉迟敬德、侯君集等日夜固争曰：“事急矣！若不行权<br /><br />&nbsp;&nbsp;&nbsp;&nbsp;道，社稷必危。周公圣人，岂无情于骨肉？为存社稷，大义灭亲。今大王临机不<br /><br />&nbsp;&nbsp;&nbsp;&nbsp;断，坐受屠戮，于义何成？若不见听，无忌等将窜身草泽，不得居王左右。”太<br /><br />&nbsp;&nbsp;&nbsp;&nbsp;宗然其计。六月三日，密奏建成、元吉淫乱后宫，因自陈曰：“臣于兄弟无丝毫<br /><br />&nbsp;&nbsp;&nbsp;&nbsp;所负，今欲杀臣，似为世充、建德报仇。臣今枉死，永违君亲，魂归地下，实亦<br /><br />&nbsp;&nbsp;&nbsp;&nbsp;耻见诸贼。”高祖省之愕然，报曰：“明日当勘问，汝宜早参。”四日，太宗将<br /><br />&nbsp;&nbsp;&nbsp;&nbsp;左右九人至玄武门自卫。高祖已召裴寂、萧r、陈叔达、封伦、宇文士及、窦诞、<br /><br />&nbsp;&nbsp;&nbsp;&nbsp;颜师古等，欲令穷覆其事。建成、元吉行至临湖殿，觉变，即回马，将东归宫府。<br /><br />&nbsp;&nbsp;&nbsp;&nbsp;太宗随而呼之，元吉马上张弓，再三不彀。太宗乃射之，建成应弦而毙，元吉中<br /><br />&nbsp;&nbsp;&nbsp;&nbsp;流矢而走，尉迟敬德杀之。俄而东宫及齐府精兵二千人结阵驰攻玄武门，守门兵<br /><br />&nbsp;&nbsp;&nbsp;&nbsp;仗拒之，不得入，良久接战，流矢及于内殿。太宗左右数百骑来赴难，建成等兵<br /><br />&nbsp;&nbsp;&nbsp;&nbsp;遂败散。高祖大惊，谓裴寂等曰：“今日之事如何？”萧r、陈叔达进曰：“臣<br /><br />&nbsp;&nbsp;&nbsp;&nbsp;闻内外无限，父子不亲，当断不断，反受其乱。建成、元吉，义旗草创之际，并<br /><br />&nbsp;&nbsp;&nbsp;&nbsp;不预谋；建立已来，又无功德，常自怀忧，相济为恶，衅起萧墙，遂有今日之事。<br /><br />&nbsp;&nbsp;&nbsp;&nbsp;秦王功盖天下，率土归心，若处以元良，委之国务，陛下如释重负，苍生自然V<br /><br />&nbsp;&nbsp;&nbsp;&nbsp;安。”高祖曰：“善！此亦吾之夙志也。”乃命召太宗而抚之曰：“近日已来，<br /><br />&nbsp;&nbsp;&nbsp;&nbsp;几有投杼之惑。”太宗哀号久之。建成死时年三十八。长子太原王承宗早卒。次<br /><br />&nbsp;&nbsp;&nbsp;&nbsp;子安陆王承道、河东王承德、武安王承训、汝南王承明、钜鹿王承义并坐诛。太<br /><br />&nbsp;&nbsp;&nbsp;&nbsp;宗即位，追封建成为息王，谥曰隐，以礼改葬。葬日，太宗于宜秋门哭之甚哀，<br /><br />&nbsp;&nbsp;&nbsp;&nbsp;仍以皇子赵王福为建成嗣。十六年五月，又追赠皇太子，谥仍依旧。<br /><br />&nbsp;&nbsp;&nbsp;&nbsp;卫王玄霸，高祖第三子也。早薨无子。武德元年，追赠卫王，谥曰怀。四年，<br /><br />&nbsp;&nbsp;&nbsp;&nbsp;封太宗子泰为宜都王以奉其祀，以礼改葬，太子以下送于郭外。泰后徙封于越，<br /><br />&nbsp;&nbsp;&nbsp;&nbsp;又以宗室赠西平王琼之子保定为嗣。贞观五年薨，无子，国除。<br /><br />&nbsp;&nbsp;&nbsp;&nbsp;巢王元吉，高祖第四子也。义师起，授太原郡守，封姑臧郡公。寻进封齐国<br /><br />&nbsp;&nbsp;&nbsp;&nbsp;公，授十五郡诸军事、镇北大将军，留镇太原，许以便宜行事。武德元年，进爵<br /><br />&nbsp;&nbsp;&nbsp;&nbsp;为王，授并州总管。二年，刘武周南侵汾、晋，诏遣右卫将军宇文歆助元吉守并<br /><br />&nbsp;&nbsp;&nbsp;&nbsp;州。元吉性好畋猎，载网罟三十余两，尝言“我宁三日不食，不能一日不猎”，<br /><br />&nbsp;&nbsp;&nbsp;&nbsp;又纵其左右攘夺百姓。歆频谏不纳，乃上表曰：“王在州之日，多出微行，常共<br /><br />&nbsp;&nbsp;&nbsp;&nbsp;窦诞游猎，蹂践谷稼，放纵亲昵，公行攘夺，境内六畜，因之殆尽。当衢而射，<br /><br />&nbsp;&nbsp;&nbsp;&nbsp;观人避箭以为笑乐。分遣左右，戏为攻战，至相击刺毁伤至死。夜开府门，宣淫<br /><br />&nbsp;&nbsp;&nbsp;&nbsp;他室。百姓怨毒，各怀愤叹。以此守城，安能自保！”元吉竟坐免。又讽父老诣<br /><br />&nbsp;&nbsp;&nbsp;&nbsp;阙请之，寻令复职。时刘武周率五千骑至黄蛇岭，元吉遣车骑将军张达以步卒百<br /><br />&nbsp;&nbsp;&nbsp;&nbsp;人先尝之。达以步卒少，固请不行。元吉强遣之，至则尽没于贼。达愤怒，因引<br /><br />&nbsp;&nbsp;&nbsp;&nbsp;武周攻陷榆次，进逼并州。元吉大惧，绐其司马刘德威曰：“卿以老弱守城，吾<br /><br />&nbsp;&nbsp;&nbsp;&nbsp;以强兵出战。”因夜出兵，携其妻妾弃军奔还京师，并州遂陷。高祖怒甚，谓礼<br /><br />&nbsp;&nbsp;&nbsp;&nbsp;部尚书李纲曰：“元吉幼小，未习时事，故遣窦诞、宇文歆辅之。强兵数万，食<br /><br />&nbsp;&nbsp;&nbsp;&nbsp;支十年，起义兴运之基，一朝而弃。宇文歆首画此计，我当斩之。”纲曰：“赖<br /><br />&nbsp;&nbsp;&nbsp;&nbsp;歆令陛下不失爱子，臣以为有功。”高祖问其故，纲封曰：“罪由窦诞不能规讽，<br /><br />&nbsp;&nbsp;&nbsp;&nbsp;致令军人怨愤。又齐王年少，肆行骄逸，放纵左右，侵渔百姓。诞曾无谏止，乃<br /><br />&nbsp;&nbsp;&nbsp;&nbsp;随顺掩藏，以成其衅，此诞之罪。宇文歆论情则疏，向彼又浅，王之过失，悉以<br /><br />&nbsp;&nbsp;&nbsp;&nbsp;闻奏。且父子之际，人所难言，而歆言之，岂非忠恳？今欲诛罪，不录其心，臣<br /><br />&nbsp;&nbsp;&nbsp;&nbsp;愚窃以为过。”翌日，高祖召纲入，升御坐，谓曰：“今我有公，遂使刑罚不滥。<br /><br />&nbsp;&nbsp;&nbsp;&nbsp;元吉自恶，结怨于人。歆既曾以表闻，诞亦焉能禁制？皆非其罪也。”寻加授元<br /><br />&nbsp;&nbsp;&nbsp;&nbsp;吉侍中、襄州道行台尚书令、稷州刺史。四年，太宗征窦建德，留元吉与屈突通<br /><br />&nbsp;&nbsp;&nbsp;&nbsp;围王世充于东都。世充出兵拒战，元吉设伏击破之，斩首八百级，生擒其大将乐<br /><br />&nbsp;&nbsp;&nbsp;&nbsp;仁P、甲士千余人。世充平，拜司空，余官如故，加赐衮冕之服、前后部鼓吹乐<br /><br />&nbsp;&nbsp;&nbsp;&nbsp;二部、班剑二十人、黄金二千斤，与太宗各听三炉铸钱以自给。六年，加授隰州<br /><br />&nbsp;&nbsp;&nbsp;&nbsp;总管。及与建成连谋，各募壮士，多匿罪人。复内结宫掖，递加称誉，又厚赂中<br /><br />&nbsp;&nbsp;&nbsp;&nbsp;书令封伦以为党助。由是高祖颇疏太宗而加爱元吉。太宗尝从高祖幸其第，元吉<br /><br />&nbsp;&nbsp;&nbsp;&nbsp;伏其护军宇文宝于寝内，将以刺太宗。建成恐事不果而止之，元吉愠曰：“为兄<br /><br />&nbsp;&nbsp;&nbsp;&nbsp;计耳，于我何害！”九年，转左卫大将军，寻进位司徒、兼侍中，并州大都督、<br /><br />&nbsp;&nbsp;&nbsp;&nbsp;隰州都督、稷州刺史并如故。<br /><br />&nbsp;&nbsp;&nbsp;&nbsp;高祖将避暑太和宫，二王当从，元吉谓建成曰：“待至宫所，当兴精兵袭取<br /><br />&nbsp;&nbsp;&nbsp;&nbsp;之。置土窟中，唯开一孔以通饮食耳。”会突厥郁射设屯军河南，入围乌城。建<br /><br />&nbsp;&nbsp;&nbsp;&nbsp;成乃荐元吉代太宗督军北讨，仍令秦府骁将秦叔宝、尉迟敬德、程知节、段志玄<br /><br />&nbsp;&nbsp;&nbsp;&nbsp;等并与同行。又追秦府兵帐，简阅骁勇，将夺太宗兵以益其府。又谮杜如晦、房<br /><br />&nbsp;&nbsp;&nbsp;&nbsp;玄龄，逐令归第。高祖知其谋而不制。元吉因密请加害太宗，高祖曰：“是有定<br /><br />&nbsp;&nbsp;&nbsp;&nbsp;四海之功，罪迹未见，一旦欲杀，何以为辞？”元吉曰：“秦王常违诏敕，初平<br /><br />&nbsp;&nbsp;&nbsp;&nbsp;东都之日，偃蹇顾望，不急还京，分散钱帛，以树私惠。违戾如此，岂非反逆？<br /><br />&nbsp;&nbsp;&nbsp;&nbsp;但须速杀，何患无辞！”高祖不对，元吉遂退。建成谓元吉曰：“既得秦王精兵，<br /><br />&nbsp;&nbsp;&nbsp;&nbsp;统数万之众，吾与秦王至昆明池，于彼宴别，令壮士拉之于幕下，因云暴卒，主<br /><br />&nbsp;&nbsp;&nbsp;&nbsp;上谅无不信。吾当使人进说，令付吾国务。正位已后，以汝为太弟。敬德等既入<br /><br />&nbsp;&nbsp;&nbsp;&nbsp;汝手，一时坑之，孰敢不服？”率更丞王y闻其谋，密告太宗。太宗召府僚以<br /><br />&nbsp;&nbsp;&nbsp;&nbsp;告之，皆曰：“大王若不正断，社稷非唐所有。若使建成、元吉肆其毒心，群小<br /><br />&nbsp;&nbsp;&nbsp;&nbsp;得志，元吉狼戾，终亦不事其兄。往者护军薛宝上齐王符云：‘元吉合成唐字。’<br /><br />&nbsp;&nbsp;&nbsp;&nbsp;齐王得之喜曰：‘但除秦王，取东宫如反掌耳。’为乱未成，预怀相夺。以大王<br /><br />&nbsp;&nbsp;&nbsp;&nbsp;之威，袭二人如拾地芥。”太宗迟疑未决，众又曰：“大王以舜为何如人也？”<br /><br />&nbsp;&nbsp;&nbsp;&nbsp;曰：“浚哲文明，温恭允塞，为子孝，为君圣，焉可议之乎？”府僚曰：“向使<br /><br />&nbsp;&nbsp;&nbsp;&nbsp;舜浚井不出，自同鱼鳖之毙，焉得为孝子乎？涂廪不下，便成煨烬之余，焉得为<br /><br />&nbsp;&nbsp;&nbsp;&nbsp;圣君乎？小杖受，大杖避，良有以也。”太宗于是定计诛建成及元吉。元吉死时<br /><br />&nbsp;&nbsp;&nbsp;&nbsp;年二十四。有五子：梁郡王承业、渔阳王承鸾、普安王承奖、江夏王承裕、义阳<br /><br />&nbsp;&nbsp;&nbsp;&nbsp;王承度，并坐诛。寻诏绝建成、元吉属籍。太宗践祚，追封元吉为海陵郡王，谥<br /><br />&nbsp;&nbsp;&nbsp;&nbsp;曰剌，以礼改葬。贞观十六年，又追封巢王，谥如故，复以曹王明为元吉后。<br /><br />&nbsp;&nbsp;&nbsp;&nbsp;楚王智云，高祖第五子也。母曰万贵妃，性恭顺，特蒙高祖亲礼。宫中之事，<br /><br />&nbsp;&nbsp;&nbsp;&nbsp;皆谘禀之，诸王妃主，莫不推敬。后授楚国太妃，薨，陪葬献陵。智云本名稚诠，<br /><br />&nbsp;&nbsp;&nbsp;&nbsp;大业末，从高祖于河东。及义师将起，隐太子建成潜归太原，以智云年小，委之<br /><br />&nbsp;&nbsp;&nbsp;&nbsp;而去。因为吏所捕，送于长安，为阴世师所害，年十四。义宁元年，赠尚书左仆<br /><br />&nbsp;&nbsp;&nbsp;&nbsp;射、楚国公。武德元年，追封楚王，谥曰哀。无子，三年，以太宗子宽为嗣。宽<br /><br />&nbsp;&nbsp;&nbsp;&nbsp;薨，贞观二年，复以济南公世都子灵龟嗣焉。灵龟，永徽中历魏州刺史，政尚清<br /><br />&nbsp;&nbsp;&nbsp;&nbsp;严，奸盗屏迹。又开永济渠入于新市，以控引商旅，百姓利之。卒官。子福嗣，<br /><br />&nbsp;&nbsp;&nbsp;&nbsp;嗣降爵为公。仪凤中，卒于右威卫将军。子承况，神龙中为右羽林将军，与节愍<br /><br />&nbsp;&nbsp;&nbsp;&nbsp;太子同举兵，入玄武门，为乱兵所杀。<br /><br />&nbsp;&nbsp;&nbsp;&nbsp;荆王元景，高祖第六子也。武德三年，封为赵王。八年，授安州都督。贞观<br /><br />&nbsp;&nbsp;&nbsp;&nbsp;初，历迁雍州牧、右骁卫大将军。十年，徙封荆王，授荆州都督。十一年，定制<br /><br />&nbsp;&nbsp;&nbsp;&nbsp;元景等为代袭刺史。诏曰：<br /><br />&nbsp;&nbsp;&nbsp;&nbsp;皇王受命，步骤之迹以殊；经籍所纪，质文之道匪一。虽治乱不同，损益或<br /><br />&nbsp;&nbsp;&nbsp;&nbsp;异，至于设官司以制海内，建藩屏以辅王室，莫不明其典章，义存于致治；崇其<br /><br />&nbsp;&nbsp;&nbsp;&nbsp;贤戚，志在于无疆。朕以寡昧，丕承鸿绪，寅畏三灵，忧勤百姓，考明哲之余论，<br /><br />&nbsp;&nbsp;&nbsp;&nbsp;求经邦之长策。帝业之重，独任难以成务；天下之旷，因人易以获安。然则侯伯<br /><br />&nbsp;&nbsp;&nbsp;&nbsp;肇于自昔，州郡始于中代，圣贤异术，沿革随时，复古则义难顿从，寻今则事不<br /><br />&nbsp;&nbsp;&nbsp;&nbsp;尽理。遂规模周、汉，斟酌曹、马，采按部之嘉名，参建侯之旧制，共治之职重<br /><br />&nbsp;&nbsp;&nbsp;&nbsp;矣，分土之实存焉。已有制书，陈其至理。继世垂范，贻厥后昆；维城作固，同<br /><br />&nbsp;&nbsp;&nbsp;&nbsp;符前烈。荆州都督荆王元景、梁州都督汉王元昌、徐州都督徐王元礼、潞州都督<br /><br />&nbsp;&nbsp;&nbsp;&nbsp;韩王元嘉、遂州都督彭王元则、郑州刺史郑王元懿、绛州刺史霍王元轨、虢州刺<br /><br />&nbsp;&nbsp;&nbsp;&nbsp;史虢王凤、豫州刺史道王元庆、邓州刺史邓王元裕、寿州刺史舒王元名、幽州都<br /><br />&nbsp;&nbsp;&nbsp;&nbsp;督燕王灵夔、苏州刺史许王元祥、安州都督吴王恪、相州都督魏王泰、齐州都督<br /><br />&nbsp;&nbsp;&nbsp;&nbsp;齐王裕、益州都督蜀王帧⑾逯荽淌方王痢⒀镏荻级皆酵跽辍⒉⒅荻级浇王某、<br /><br />&nbsp;&nbsp;&nbsp;&nbsp;秦州都督纪王慎等，或地居旦、]，夙闻《诗》、《礼》；或望及间、平，早称<br /><br />&nbsp;&nbsp;&nbsp;&nbsp;才艺，并爵隆土宇，宠兼车服。诚孝之心，无忘于造次；风政之举，克著于期月。<br /><br />&nbsp;&nbsp;&nbsp;&nbsp;宜冠恒册，祚以休命。其所任刺史，咸令子孙代代承袭。<br /><br />&nbsp;&nbsp;&nbsp;&nbsp;寻又罢代袭之制。元景久之转~州刺史。高宗即位，进位司徒，加实封通前<br /><br />&nbsp;&nbsp;&nbsp;&nbsp;满一千五百户。永徽四年，坐与房遗爱谋反赐死，国除。后追封沉黎王，备礼改<br /><br />&nbsp;&nbsp;&nbsp;&nbsp;葬。以渤海王奉慈子长沙为嗣，降爵为侯。神龙初，追复爵土，并封其孙逖为嗣<br /><br />&nbsp;&nbsp;&nbsp;&nbsp;荆王，寻薨，国除。<br /><br />&nbsp;&nbsp;&nbsp;&nbsp;汉王元昌，高祖第七子也。少好学，善隶书。武德三年，封为鲁王。贞观五<br /><br />&nbsp;&nbsp;&nbsp;&nbsp;年，授华州刺史，转梁州都督。十年，改封汉王。元昌在州，颇违宪法，太宗手<br /><br />&nbsp;&nbsp;&nbsp;&nbsp;敕责之。初不自咎，更怀怨望。知太子承乾嫉魏王泰之宠，乃相附托，图为不轨。<br /><br />&nbsp;&nbsp;&nbsp;&nbsp;十六年，元昌来朝京师，承乾频召入东宫夜宿，因谓承乾曰：“愿陛下早为天子。<br /><br />&nbsp;&nbsp;&nbsp;&nbsp;近见御侧，有一宫人，善弹琵琶，事平之后，当望垂赐。”承乾许诺。又刻臂出<br /><br />&nbsp;&nbsp;&nbsp;&nbsp;血，以帛拭之，烧作灰，和酒同饮，共为信誓，潜伺间隙。十七年，事发，太宗<br /><br />&nbsp;&nbsp;&nbsp;&nbsp;弗忍加诛，特敕免死。大臣高士廉、李世薜茸嘌裕骸巴跽咭运暮Ｎ家，以万姓<br /><br />&nbsp;&nbsp;&nbsp;&nbsp;为子，公行天下，情无独亲。元昌苞藏凶恶，图谋逆乱，观其指趣，察其心府，<br /><br />&nbsp;&nbsp;&nbsp;&nbsp;罪深燕旦，衅甚楚英。天地之所不容，人臣之所切齿，五刑不足申其罚，九死无<br /><br />&nbsp;&nbsp;&nbsp;&nbsp;以当其愆。而陛下情屈至公，恩加枭獍，欲开疏网，漏此鲸鲵。臣等有司，期不<br /><br />&nbsp;&nbsp;&nbsp;&nbsp;奉制，伏愿敦师宪典，诛此凶慝。顺群臣之愿，夺鹰r之心，则吴、楚七君，不<br /><br />&nbsp;&nbsp;&nbsp;&nbsp;幽叹于往汉；管、蔡二叔，不沉恨于有周。”太宗事不获已，乃赐元昌自尽于家，<br /><br />&nbsp;&nbsp;&nbsp;&nbsp;妻子籍没，国除。<br /><br />&nbsp;&nbsp;&nbsp;&nbsp;酆王元亨，高祖第八子也。武德三年受封。贞观二年，授散骑常侍，拜金州<br /><br />&nbsp;&nbsp;&nbsp;&nbsp;刺史。及之藩，太宗以其幼小，甚思之，中路赐以金盏，遣使为之设宴。六年薨，<br /><br />&nbsp;&nbsp;&nbsp;&nbsp;无子，国除。<br /><br />&nbsp;&nbsp;&nbsp;&nbsp;周王元方，高祖第九子也。武德四年受封。贞观二年，授散骑常侍。三年薨，<br /><br />&nbsp;&nbsp;&nbsp;&nbsp;赠左光禄大夫，无子，国除。<br /><br />&nbsp;&nbsp;&nbsp;&nbsp;徐王元礼，高祖第十子也。少恭谨，善骑射。武德四年，封郑王。贞观六年，<br /><br />&nbsp;&nbsp;&nbsp;&nbsp;赐实封七百户，授郑州刺史，徙封徐王，迁徐州都督。十七年，转绛州刺史，以<br /><br />&nbsp;&nbsp;&nbsp;&nbsp;善政闻，太宗降玺书劳勉，赐以锦彩。二十三年，加实封千户。永徽四年，加授<br /><br />&nbsp;&nbsp;&nbsp;&nbsp;司徒，兼潞州刺史。咸亨三年薨，赠太尉、冀州大都督，陪葬献陵。<br /><br />&nbsp;&nbsp;&nbsp;&nbsp;子淮南王茂嗣。茂险薄无行，元礼姬赵氏有美色，及元礼遇疾，茂遂逼之，<br /><br />&nbsp;&nbsp;&nbsp;&nbsp;元礼知而切加责让。茂乃屏斥元礼侍卫，断其药膳，仍云：“既得五十年为王，<br /><br />&nbsp;&nbsp;&nbsp;&nbsp;更何烦服药？”竟以馁终。上元中，事泄，配流振州而死。神龙初，又封茂子璀<br /><br />&nbsp;&nbsp;&nbsp;&nbsp;为嗣徐王。景龙四年，加银青光禄大夫。开元中，除宗正员外卿，卒。子延年嗣。<br /><br />&nbsp;&nbsp;&nbsp;&nbsp;开元二十六年，封嗣徐王，除员外洗马。天宝初，拔汗那王入朝，延年将嫁女与<br /><br />&nbsp;&nbsp;&nbsp;&nbsp;之，为右相李林甫所奏，贬文安郡别驾、彭城长史，坐赃贬永嘉司士。至德初，<br /><br />&nbsp;&nbsp;&nbsp;&nbsp;余杭郡司马，卒。永泰元年，女婿黔中观察使赵国珍入朝，请以延年子前施州刺<br /><br />&nbsp;&nbsp;&nbsp;&nbsp;史讽为嗣，因封嗣徐王。<br /><br />&nbsp;&nbsp;&nbsp;&nbsp;韩王元嘉，高祖第十一子也。母宇文昭仪，隋左武卫大将军述之女也。早有<br /><br />&nbsp;&nbsp;&nbsp;&nbsp;宠于高祖，高祖初即位，便欲立为皇后，固辞不受。元嘉少以母宠，特为高祖所<br /><br />&nbsp;&nbsp;&nbsp;&nbsp;爱，自登极晚生皇子，无及之者。武德四年，封宋王，徙封徐王。贞观六年，赐<br /><br />&nbsp;&nbsp;&nbsp;&nbsp;实封七百户，授潞州刺史，时年十五。在州闻太妃有疾，便涕泣不食。及京师发<br /><br />&nbsp;&nbsp;&nbsp;&nbsp;丧，哀毁过礼，太宗嗟其至性，屡慰勉之。九年，授右领军大将军。十年，改封<br /><br />&nbsp;&nbsp;&nbsp;&nbsp;韩王，授潞州都督。二十三年，加实封满千户。元嘉少好学，聚书至万卷，又采<br /><br />&nbsp;&nbsp;&nbsp;&nbsp;碑文古迹，多得异本。闺门修整，有类寒素士大夫。与其弟灵夔甚相友爱，兄弟<br /><br />&nbsp;&nbsp;&nbsp;&nbsp;集见，如布衣之礼。其修身洁己，内外如一，当代诸王莫能及者，唯霍王元轨抑<br /><br />&nbsp;&nbsp;&nbsp;&nbsp;其次焉。高宗末，元嘉转泽州刺史。及天后临朝摄政，欲顺物情，乃进授元嘉为<br /><br />&nbsp;&nbsp;&nbsp;&nbsp;太尉，定州刺史、霍王元轨为司徒，青州刺史、舒王元名为司空，隆州刺史、鲁<br /><br />&nbsp;&nbsp;&nbsp;&nbsp;王灵夔为太子太师，苏州刺史、越王贞为太子太傅，安州都督、纪王慎为太子太<br /><br />&nbsp;&nbsp;&nbsp;&nbsp;保，并外示尊崇，实无所综理。其后渐将诛戮宗室诸王不附己者，元嘉大惧，与<br /><br />&nbsp;&nbsp;&nbsp;&nbsp;其子通州刺史、黄公N及越王贞父子谋起兵，于是皇宗国戚内外相连者甚广。<br /><br />&nbsp;&nbsp;&nbsp;&nbsp;遣使报贞及贞子琅邪王冲曰：“四面同来，事无不济。”冲与诸道计料未审而先<br /><br />&nbsp;&nbsp;&nbsp;&nbsp;发兵，仓卒唯贞应之，诸道莫有赴者，故其事不成。元嘉坐诛。N少以文才见<br /><br />&nbsp;&nbsp;&nbsp;&nbsp;知，诸王子中，与琅邪王冲为一时之秀，凡所交结皆当代名士。时天下犯罪籍没<br /><br />&nbsp;&nbsp;&nbsp;&nbsp;者甚众，唯冲与N父子书籍最多，皆文句详定，秘阁所不及。神龙初，追复元<br /><br />&nbsp;&nbsp;&nbsp;&nbsp;嘉爵土，并封其第五子讷为嗣韩王，官至员外祭酒。开元十七年卒。元嘉长子训，<br /><br />&nbsp;&nbsp;&nbsp;&nbsp;高祖时封颍川王，早卒。次子谊，封武陵王，官至濮州刺史。开元中，封讷子叔<br /><br />&nbsp;&nbsp;&nbsp;&nbsp;璇为嗣韩王、国子员外司业。<br /><br />&nbsp;&nbsp;&nbsp;&nbsp;彭王元则，高祖第十二子也。武德四年，封荆王。贞观七年，授豫州刺史。<br /><br />&nbsp;&nbsp;&nbsp;&nbsp;十年，改封彭王，除遂州都督，寻坐章服奢c免官。十七年，拜澧州刺史，更折<br /><br />&nbsp;&nbsp;&nbsp;&nbsp;节励行，颇著声誉。永徽二年薨，高宗为之废朝三日，赠司徒、荆州都督，陪葬<br /><br />&nbsp;&nbsp;&nbsp;&nbsp;献陵，谥曰思。发引之日，高宗登望春宫望其灵车，哭之甚恸。无子，以霍王元<br /><br />&nbsp;&nbsp;&nbsp;&nbsp;轨子绚嗣，龙朔中封南昌王。子志，神龙初封嗣彭王。景龙初，加银青光禄<br /><br />&nbsp;&nbsp;&nbsp;&nbsp;大夫。开元中，宗正卿同正员，卒。<br /><br />&nbsp;&nbsp;&nbsp;&nbsp;郑王元懿，高祖第十三子也。颇好学。武德四年，封滕王。贞观七年，授兖<br /><br />&nbsp;&nbsp;&nbsp;&nbsp;州刺史，赐实封六百户。十年，改封郑王，历郑、潞二州刺史。二十三年，加实<br /><br />&nbsp;&nbsp;&nbsp;&nbsp;封满千户。总章中，累授绛州刺史。数断大狱，甚有平允之誉。高宗嘉之，降玺<br /><br />&nbsp;&nbsp;&nbsp;&nbsp;书褒美，赐物三百段。咸亨四年薨，赠司徒、荆州大都督，谥曰惠，陪葬献陵。<br /><br />&nbsp;&nbsp;&nbsp;&nbsp;子`，上元初，封为嗣郑王，官至鄂州刺史。神龙初，又封`嫡子希言为嗣<br /><br />&nbsp;&nbsp;&nbsp;&nbsp;郑王。景龙四年，嗣郑王希言等共一十四人，并加银青光禄大夫。开元中，右金<br /><br />&nbsp;&nbsp;&nbsp;&nbsp;吾大将军。天宝初，再为太子詹事同正员，卒。<br /><br />&nbsp;&nbsp;&nbsp;&nbsp;霍王元轨，高祖第十四子也。少多才艺，高祖甚奇之。武德六年，封蜀王。<br /><br />&nbsp;&nbsp;&nbsp;&nbsp;八年，徙封吴王。贞观初，太宗尝问群臣曰：“朕子弟孰贤？”侍中魏徵对曰：<br /><br />&nbsp;&nbsp;&nbsp;&nbsp;“臣愚暗，不尽知其能。唯吴王数与臣言，未尝不自失。”上曰：“朕亦器之，<br /><br />&nbsp;&nbsp;&nbsp;&nbsp;卿以为前代谁比？”征曰：“经学文雅，亦汉之间、平也。”由是宠遇弥厚，因<br /><br />&nbsp;&nbsp;&nbsp;&nbsp;令娶征女焉。从太宗游猎，遇群兽，命元轨射之，矢不虚发，太宗抚其背曰：<br /><br />&nbsp;&nbsp;&nbsp;&nbsp;“汝武艺过人，怅今无所施耳。当天下未定，我得汝岂不美乎！”七年，拜寿州<br /><br />&nbsp;&nbsp;&nbsp;&nbsp;刺史，赐实封六百户。高祖崩，去职，毁瘠过礼，自后常衣布，示有终身之戚焉。<br /><br />&nbsp;&nbsp;&nbsp;&nbsp;每至忌辰，辄数日不食。十年，改封霍王，授绛州刺史，寻转徐州刺史。元轨前<br /><br />&nbsp;&nbsp;&nbsp;&nbsp;后为刺史，至州，唯闭阁读书，吏事责成于长史、司马，谨慎自守，与物无忤，<br /><br />&nbsp;&nbsp;&nbsp;&nbsp;为人不妄。在徐州，唯与处士刘玄平为布衣之交。人或问玄平王之长，玄平答曰：<br /><br />&nbsp;&nbsp;&nbsp;&nbsp;“无长。”问者怪而复问之，玄平曰：“夫人有短，所以见其长。至于霍王，无<br /><br />&nbsp;&nbsp;&nbsp;&nbsp;所不备，吾何以称之哉？”二十三年，加实封满千户，为定州刺史。突厥来寇，<br /><br />&nbsp;&nbsp;&nbsp;&nbsp;元轨令开门偃旗，虏疑有伏，惧而宵遁。州人李嘉运与贼连谋，事泄，高宗令收<br /><br />&nbsp;&nbsp;&nbsp;&nbsp;按其党。元轨以强寇在境，人心不安，惟杀嘉运，余无所及，因自劾违制。上览<br /><br />&nbsp;&nbsp;&nbsp;&nbsp;表大悦，谓使曰：“朕亦悔之，向无王，则失定州矣。”有王文操遇贼，而二子<br /><br />&nbsp;&nbsp;&nbsp;&nbsp;凤、贤遂以身蔽捍，文操获全，二子皆死。县司抑而不申，元轨察知，遣使吊祭，<br /><br />&nbsp;&nbsp;&nbsp;&nbsp;表上其事，诏并赠朝散大夫，令加旌表。其礼贤爱善如此。后因入朝，屡上疏陈<br /><br />&nbsp;&nbsp;&nbsp;&nbsp;时政得失，多所匡益，高宗甚尊重之。及在外藩，朝廷每有大事，或密制问焉。<br /><br />&nbsp;&nbsp;&nbsp;&nbsp;高宗崩，与侍中刘齐贤等知山陵葬事，齐贤服其识练故事，每谓人曰：“非我辈<br /><br />&nbsp;&nbsp;&nbsp;&nbsp;所及也。”元轨尝使国令征封，令白：“请依诸国赋物贸易取利。”元轨曰：<br /><br />&nbsp;&nbsp;&nbsp;&nbsp;“汝为国令，当正吾失，反说吾以利耶！”拒而不纳。垂拱元年，加位司徒，寻<br /><br />&nbsp;&nbsp;&nbsp;&nbsp;出为襄州刺史，转青州。四年，坐与越王贞连谋起兵，事觉，徙居黔州，仍令载<br /><br />&nbsp;&nbsp;&nbsp;&nbsp;以槛车，行至陈仓而死。有子七人。长子绪，最有才艺。上元中，封江都王，累<br /><br />&nbsp;&nbsp;&nbsp;&nbsp;除金州刺史。重拱中，坐与裴承光交通被杀。神龙初，与元轨并追复爵位，仍封<br /><br />&nbsp;&nbsp;&nbsp;&nbsp;绪孙晖为嗣霍王。景龙四年，加银青光禄大夫。开元中，左千牛员外将军。<br /><br />&nbsp;&nbsp;&nbsp;&nbsp;虢王凤，高祖第十五子也。武德六年，封豳王。贞观七年，授邓州刺史，赐<br /><br />&nbsp;&nbsp;&nbsp;&nbsp;实封六百户。十年，徙封虢王，历虢、豫二州刺史。二十三年，加实封满千户。<br /><br />&nbsp;&nbsp;&nbsp;&nbsp;麟德初，累授青州刺史。上元元年薨，年五十二，赠司徒、扬州大都督，陪葬献<br /><br />&nbsp;&nbsp;&nbsp;&nbsp;陵，谥曰庄。子平阳郡王翼嗣，官至光州刺史。永隆二年卒。子寓嗣，则天时失<br /><br />&nbsp;&nbsp;&nbsp;&nbsp;爵。凤第三子定襄郡公宏，则天初为曹州刺史。第五子东莞郡公融，少以武勇见<br /><br />&nbsp;&nbsp;&nbsp;&nbsp;知。垂拱中，为申州刺史。初，黄公N将与越王贞通谋，深倚仗融，以为外助。<br /><br />&nbsp;&nbsp;&nbsp;&nbsp;时诏追诸亲赴都，融私使问其所亲成均助教高子贡曰：“可入朝以否？”子贡报<br /><br />&nbsp;&nbsp;&nbsp;&nbsp;曰：“来必取死。”融乃称疾不朝，以俟诸藩期。及得越王贞起兵书，仓卒不能<br /><br />&nbsp;&nbsp;&nbsp;&nbsp;相应，为僚吏所逼，不获已而奏之，于是擢授银青光禄大夫，行太子右赞善大夫。<br /><br />&nbsp;&nbsp;&nbsp;&nbsp;未几，为支党所引，被诛。子彻，神龙元年袭封东莞郡公。开元五年，继密王元<br /><br />&nbsp;&nbsp;&nbsp;&nbsp;晓，改为嗣密王。十二年，改封濮阳郡王，历宗正卿、金紫光禄大夫，卒。神龙<br /><br />&nbsp;&nbsp;&nbsp;&nbsp;初，封凤嫡孙邕为嗣虢王。邕娶韦庶人妹为妻，由是中宗时特承宠异，转秘书监，<br /><br />&nbsp;&nbsp;&nbsp;&nbsp;俄又改封汴王，开府置僚属。月余而韦氏败，邕挥刃截其妻首，以至于朝，深为<br /><br />&nbsp;&nbsp;&nbsp;&nbsp;物议所鄙。贬沁州刺史，不知州事，削封邑。景云二年，复嗣虢王，还封二百户。<br /><br />&nbsp;&nbsp;&nbsp;&nbsp;累迁卫尉卿。开元十五年卒。子巨嗣，别有传。<br /><br />&nbsp;&nbsp;&nbsp;&nbsp;道王元庆，高祖第十六子也。武德六年，封汉王。八年，改封陈王。贞观九<br /><br />&nbsp;&nbsp;&nbsp;&nbsp;年，拜赵州刺史，赐实封八百户。十年，改封道王，授豫州刺史。二十三年，加<br /><br />&nbsp;&nbsp;&nbsp;&nbsp;实封满千户。永徽四年，历滑州刺史，以政绩闻，赐物二百段。后历徐、沁、卫<br /><br />&nbsp;&nbsp;&nbsp;&nbsp;三州刺史。元庆事母甚谨，及母薨，又请躬修坟墓，优诏不许。麟德元年薨，赠<br /><br />&nbsp;&nbsp;&nbsp;&nbsp;司徒、益州都督，陪葬献陵，谥曰孝。子临淮王诱嗣，官至澧州刺史。永淳中，<br /><br />&nbsp;&nbsp;&nbsp;&nbsp;坐赃削爵。次子询，寿州刺史。询子微，神龙初，封为嗣道王。景龙四年，加银<br /><br />&nbsp;&nbsp;&nbsp;&nbsp;青光禄大夫。景云元年，宗正卿，卒。子链，开元二十五年，袭封嗣道王。广德<br /><br />&nbsp;&nbsp;&nbsp;&nbsp;中，官至宗正卿。<br /><br />&nbsp;&nbsp;&nbsp;&nbsp;邓王元裕，高祖第十七子也。贞观五年，封郐王。十一年，改封邓王，赐实<br /><br />&nbsp;&nbsp;&nbsp;&nbsp;封八百户，历邓、梁、黄三州刺史。元裕好学，善谈名理，与典签卢照邻为布衣<br /><br />&nbsp;&nbsp;&nbsp;&nbsp;之交。二十三年，加实封通前一千五百户。高宗时，又历寿、襄二州刺史、兖州<br /><br />&nbsp;&nbsp;&nbsp;&nbsp;都督。麟德二年薨，赠司徒、益州大都督，陪葬献陵，谥曰康。无子，以弟江王<br /><br />&nbsp;&nbsp;&nbsp;&nbsp;元祥子广平公炅嗣。神龙初，封炅子孝先为嗣邓王。开元十三年，右监门卫大将<br /><br />&nbsp;&nbsp;&nbsp;&nbsp;军、冠军大将军，卒。<br /><br />&nbsp;&nbsp;&nbsp;&nbsp;舒王元名，高祖第十八子也。年十岁时，高祖在大安宫，太宗晨夕使尚宫起<br /><br />&nbsp;&nbsp;&nbsp;&nbsp;居送珍馔，元名保傅等谓元名曰：“尚宫品秩高者，见宜拜之。”元名曰：“此<br /><br />&nbsp;&nbsp;&nbsp;&nbsp;我二哥家婢也，何用拜为？”太宗闻而壮之，曰：“此真我弟也。”贞观五年，<br /><br />&nbsp;&nbsp;&nbsp;&nbsp;封谯王。十一年，徙封舒王，赐实封八百户，拜寿州刺史。后历滑、许、郑三州<br /><br />&nbsp;&nbsp;&nbsp;&nbsp;刺史。二十三年，加实封满千户，转石州刺史。<br /><br />&nbsp;&nbsp;&nbsp;&nbsp;元名性高洁，罕问家人产业，朝夕矜庄，门庭清肃，常诫其子豫章王等曰：<br /><br />&nbsp;&nbsp;&nbsp;&nbsp;“藩王所乏者，不虑无钱财官职，但勉行善事，忠孝持身，此吾志也。”及为<br /><br />&nbsp;&nbsp;&nbsp;&nbsp;江州刺史，以善政闻，高宗手敕褒美元名，以赏其义方之训。高宗每欲授元名大<br /><br />&nbsp;&nbsp;&nbsp;&nbsp;州刺史，固辞曰：“忝预藩戚，岂以州郡户口为仕进之资？”辞情恳到，故在石<br /><br />&nbsp;&nbsp;&nbsp;&nbsp;州二十年，赏玩林泉，有尘外之意。垂拱年，除青州刺史，又除郑州刺史。州境<br /><br />&nbsp;&nbsp;&nbsp;&nbsp;邻接都畿，诸王及帝戚莅官者，或有不检摄家人，为百姓所苦。及元名到，大革<br /><br />&nbsp;&nbsp;&nbsp;&nbsp;其弊。转滑州刺史，政理如在郑州。寻加授司空。永昌年，与子俱为丘神匏<br /><br />&nbsp;&nbsp;&nbsp;&nbsp;陷，被杀。神龙初，赠司徒，复其官爵，仍令以礼改葬。子津为嗣舒王。景龙<br /><br />&nbsp;&nbsp;&nbsp;&nbsp;四年，加银青光禄大夫。开元中，左威卫将军，卒。子万嗣，天宝二年卒。子藻<br /><br />&nbsp;&nbsp;&nbsp;&nbsp;嗣，天宝九载，封嗣舒王。<br /><br />&nbsp;&nbsp;&nbsp;&nbsp;鲁王灵夔，高祖第十九子也。少有美誉，善音律，好学，工草隶，与同母兄<br /><br />&nbsp;&nbsp;&nbsp;&nbsp;韩王元嘉特相友爱。贞观五年，封魏王。十年，改封燕王，赐实封八百户，授幽<br /><br />&nbsp;&nbsp;&nbsp;&nbsp;州都督。十四年，改封鲁王，授兖州都督。二十三年，加实封满千户。永徽六年，<br /><br />&nbsp;&nbsp;&nbsp;&nbsp;转隆州刺史，后历绛、滑、定等州刺史，太子太师。垂拱元年，授邢州刺史。四<br /><br />&nbsp;&nbsp;&nbsp;&nbsp;年，与兄元嘉子黄公N结谋，欲起兵应接越王贞父子，事泄，配流振州，自缢<br /><br />&nbsp;&nbsp;&nbsp;&nbsp;而死。有二子：长子铣，封清河王。次子蔼，封范阳王，历右散骑常侍，为酷吏<br /><br />&nbsp;&nbsp;&nbsp;&nbsp;所陷。神龙初，追复灵夔官爵，仍令以礼改葬。封蔼子道坚为嗣鲁王。性严整，<br /><br />&nbsp;&nbsp;&nbsp;&nbsp;虽在闺门，造次必于庄敬。少年佐郡，声实已彰。景龙四年，加银青光禄大夫，<br /><br />&nbsp;&nbsp;&nbsp;&nbsp;历果、陇、吉、冀、场⒎凇⒉椎绕咧荽淌罚国子祭酒。开元二十二年，兼检校<br /><br />&nbsp;&nbsp;&nbsp;&nbsp;魏州刺史，未行，改汴州刺史、河南道采访使。此州都会，水陆辐凑，实曰膏腴，<br /><br />&nbsp;&nbsp;&nbsp;&nbsp;道坚特以清毅闻。入为宗正卿，卒。子宇嗣，二十九年，封嗣鲁王。至德元年，<br /><br />&nbsp;&nbsp;&nbsp;&nbsp;从幸巴蜀，为右金吾将军。宝应元年，皇太子封为鲁王，改宇嗣邹王。道坚弟道<br /><br />&nbsp;&nbsp;&nbsp;&nbsp;邃，中兴初，封戴国公。以恭默自守，修山东婚姻故事，频任清列。天宝中为右<br /><br />&nbsp;&nbsp;&nbsp;&nbsp;丞，大理、宗正二卿，卒。<br /><br />&nbsp;&nbsp;&nbsp;&nbsp;江王元祥，高祖第二十子也。贞观五年，封许王。十一年，徙封江王，授苏<br /><br />&nbsp;&nbsp;&nbsp;&nbsp;州刺史，赐实封八百户。二十三年，加实封满千户。高宗时，又历金、~、郑三<br /><br />&nbsp;&nbsp;&nbsp;&nbsp;州刺史。性贪鄙，多聚金宝，营求无厌，为人吏所患。时滕王元婴、蒋王痢㈦<br /><br />&nbsp;&nbsp;&nbsp;&nbsp;王凤亦称贪暴，有授得其府官者，以比岭南恶处，为之语曰：“宁向儋、崖、振、<br /><br />&nbsp;&nbsp;&nbsp;&nbsp;白，不事江、滕、蒋、虢。”元祥体质洪大，腰带十围，饮啖亦兼数人，其时韩<br /><br />&nbsp;&nbsp;&nbsp;&nbsp;王元嘉、虢王凤、魏王恭状貌亦伟，不逮于元祥。又眇一目。永隆元年薨，赠司<br /><br />&nbsp;&nbsp;&nbsp;&nbsp;徒、并州大都督，陪葬献陵，谥曰安。子永嘉王，永隆中，为复州刺史。以<br /><br />&nbsp;&nbsp;&nbsp;&nbsp;禽兽其行，赐死于家。中兴初，元祥子钜鹿郡公晃子钦嗣江王。景龙四年，加银<br /><br />&nbsp;&nbsp;&nbsp;&nbsp;青光禄大夫，娶王仁皎女，至千牛将军，卒。<br /><br />&nbsp;&nbsp;&nbsp;&nbsp;密王元晓，高祖第二十一子也。贞观五年受封。九年，授虢州刺史。十四年，<br /><br />&nbsp;&nbsp;&nbsp;&nbsp;赐实封八百户。二十三年，加满千户，转泽州刺史。永徽四年，除宣州刺史，后<br /><br />&nbsp;&nbsp;&nbsp;&nbsp;历徐州刺史。上元三年薨，赠司徒、扬州都督，陪葬献陵，谥曰贞。子南安王颖<br /><br />&nbsp;&nbsp;&nbsp;&nbsp;嗣。神龙初，封颖弟亮子昙为嗣密王。<br /><br />&nbsp;&nbsp;&nbsp;&nbsp;滕王元婴，高祖第二十二子也。贞观十三年受封。十五年，赐实封八百户，<br /><br />&nbsp;&nbsp;&nbsp;&nbsp;授金州刺史。二十三年，加实封满千户。永徽中，元婴颇骄纵逸游，动作失度，<br /><br />&nbsp;&nbsp;&nbsp;&nbsp;高宗与书诫之曰：“王地在宗枝，寄深磐石，幼闻《诗》、《礼》，夙承义训。<br /><br />&nbsp;&nbsp;&nbsp;&nbsp;实冀孜孜无怠，渐以成德，岂谓不遵轨辙，逾越典章。且城池作固，以备不虞，<br /><br />&nbsp;&nbsp;&nbsp;&nbsp;关钥闭开，须有常准。鸠合散乐，并集府僚，严关夜开，非复一度。遏密之悲，<br /><br />&nbsp;&nbsp;&nbsp;&nbsp;尚缠比屋，王以此情事，何遽纷纭？又巡省百姓，本观风问俗，遂乃驱率老幼，<br /><br />&nbsp;&nbsp;&nbsp;&nbsp;借狗求置，志从禽之娱，忽黎元之重。时方农要，屡出畋游，以弹弹人，将为笑<br /><br />&nbsp;&nbsp;&nbsp;&nbsp;乐。取适之方，亦应多绪，何必此事，方得为娱？晋灵虐主，未可取则。赵孝文<br /><br />&nbsp;&nbsp;&nbsp;&nbsp;趋走小人，张四又倡优贱隶，王亲与博戏，极为轻脱，一府官僚，何所瞻望？凝<br /><br />&nbsp;&nbsp;&nbsp;&nbsp;寒方甚，以雪埋人，虐物既深，何以为乐？家人奴仆，侮弄官人，至于此事，弥<br /><br />&nbsp;&nbsp;&nbsp;&nbsp;不可长。朕以王骨肉至亲，不能致王于法，令与王下上考，以愧王心。人之有过，<br /><br />&nbsp;&nbsp;&nbsp;&nbsp;贵在能改，国有宪章，私恩难再。兴言及此，惭叹盈怀。”三年，迁苏州刺史，<br /><br />&nbsp;&nbsp;&nbsp;&nbsp;寻转洪州都督。又数犯宪章，削邑户及亲事帐内之半，于滁州安置。后起授寿州<br /><br />&nbsp;&nbsp;&nbsp;&nbsp;刺史，转隆州刺史。弘道元年，加开府仪同三司，兼梁州都督。文明元年薨，赠<br /><br />&nbsp;&nbsp;&nbsp;&nbsp;司徒、冀州都督，陪葬献陵。子长乐王循琦嗣。兄弟六人，垂拱中并陷诏狱。神<br /><br />&nbsp;&nbsp;&nbsp;&nbsp;龙初，以循琦弟循a子涉嗣滕王，本名茂宗，状貌类胡而丰硕。开元十二年，<br /><br />&nbsp;&nbsp;&nbsp;&nbsp;加银青光禄大夫，左骁卫将军。天宝初，淮安郡别驾，卒。子湛然嗣。十一载，<br /><br />&nbsp;&nbsp;&nbsp;&nbsp;封滕王。十五载，从幸蜀，除左金吾将军。<br /><br />&nbsp;&nbsp;&nbsp;&nbsp;史臣曰：一人元良，万国以贞。若明异重离，道非出震，虽居嫡长，宁固<br /><br />&nbsp;&nbsp;&nbsp;&nbsp;Zt！况当开创之初，未见太平之兆。建成残忍，岂主鬯之才；元吉凶狂，有<br /><br />&nbsp;&nbsp;&nbsp;&nbsp;覆巢之迹。若非太宗逆取顺守，积德累功，何以致三百年之延洪、二十帝之纂嗣？<br /><br />&nbsp;&nbsp;&nbsp;&nbsp;或坚持小节，必亏大猷，欲比秦二世、隋炀帝，亦不及矣。元嘉修身，元轨无短，<br /><br />&nbsp;&nbsp;&nbsp;&nbsp;元裕名理，元名高洁，灵夔严整，皆有封册之名，而无磐石之固。武氏之乱，或<br /><br />&nbsp;&nbsp;&nbsp;&nbsp;连颈被刑；奸臣擅权，则束手为制。其望本枝百世也，不亦难乎？<br /><br />&nbsp;&nbsp;&nbsp;&nbsp;赞曰：有功曰祖，有德曰宗。建成、元吉，实为二凶。中外交构，人神不容。<br /><br />&nbsp;&nbsp;&nbsp;&nbsp;用晦而明，殷忧启圣。运属文皇，功成守正。善恶既分，社稷乃定。盘维封建，<br /><br />&nbsp;&nbsp;&nbsp;&nbsp;本枝茂盛。元嘉、元轨，修身慎行。元裕、元名，行简居正。犬牙不固，武氏易<br /><br />&nbsp;&nbsp;&nbsp;&nbsp;姓。既无兵民，若拘陷井。敢告后人，无或失政。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2937);">加入书签</a><a
                        href="2936.html">上一页</a>&larr;<a href="index.html">返回列表</a>&rarr;<a
                            href="2938.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2936.html"; var next_page = "2938.html"; var index_page = "index.html"; var sortid = "9"; var article_id = "45"; var chapter_id = "2937"; var articlename = "旧唐书"; var chaptername = " 卷六十四 列传第十四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>