<!DOCTYPE html>
<html>
<head>
<meta charset="gbk" />
<title>旧唐书- 卷一百五十三 列传第一百三-在线阅读-哈西文学网</title>
<meta name="keywords" content="刘d，旧唐书， 卷一百五十三 列传第一百三全文， 卷一百五十三 列传第一百三在线阅读 哈西文学网" />
<meta name="description" content="哈西文学网提供刘d的旧唐书  卷一百五十三 列传第一百三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56036.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56036.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十三 列传第一百三</h1>
            <div class="link xb">
                <a href="56035.html">上一页</a>&larr;<a href="index.html">返回列表</a>&rarr;<a
                    href="56037.html">下一页</a></div>			
            <div id="BookText">&nbsp;&nbsp;&nbsp;&nbsp;○姚南仲刘乃（子伯刍孙宽夫端夫曾孙允章附）袁高段平仲<br /><br />&nbsp;&nbsp;&nbsp;&nbsp;薛存诚（子廷老廷老子保逊保逊子昭纬）卢坦<br /><br />&nbsp;&nbsp;&nbsp;&nbsp;姚南仲，华州下人。乾元初，制科登第，授太子校书，历高陵、昭应、万<br /><br />&nbsp;&nbsp;&nbsp;&nbsp;年三县尉。迁右拾遗，转右补阙。大历十三年，贞懿皇后独孤氏崩，代宗悼惜不<br /><br />&nbsp;&nbsp;&nbsp;&nbsp;已，令于近城为陵墓，冀朝夕临望于目前。南仲上疏谏曰：<br /><br />&nbsp;&nbsp;&nbsp;&nbsp;伏闻贞懿皇后今于城东章敬寺北以起陵庙，臣不知有司之请乎，陛下之意乎，<br /><br />&nbsp;&nbsp;&nbsp;&nbsp;阴阳家流希旨乎？臣愚以为非所宜也。谨具疏陈论，伏愿暂留天C而省察焉。<br /><br />&nbsp;&nbsp;&nbsp;&nbsp;臣闻人臣宅于家，君上宅于国。长安城，是陛下皇居也，其可穿凿兴动，建<br /><br />&nbsp;&nbsp;&nbsp;&nbsp;陵墓于其侧乎？此非宜一也。<br /><br />&nbsp;&nbsp;&nbsp;&nbsp;夫葬者藏也，欲人之不得见也。是以古帝前王葬后妃，莫不凭丘原，远郊郭。<br /><br />&nbsp;&nbsp;&nbsp;&nbsp;今则西临宫阙，南迫康庄，若使近而可见，死而复生，虽在西宫待之可也。如骨<br /><br />&nbsp;&nbsp;&nbsp;&nbsp;肉归土，魂无不之，章敬之北，竟何所益？视之兆庶，则彰溺爱；垂之万代，则<br /><br />&nbsp;&nbsp;&nbsp;&nbsp;累明德，此非所宜二也。<br /><br />&nbsp;&nbsp;&nbsp;&nbsp;夫帝王者，居高明，烛幽滞。先皇所以因龙首建望春，盖为此也。今若起陵<br /><br />&nbsp;&nbsp;&nbsp;&nbsp;目前，动伤宸虑，天心一伤，数日不平。且匹夫向隅，满堂为之不乐；万乘不乐，<br /><br />&nbsp;&nbsp;&nbsp;&nbsp;人其可欢心乎？又暇日起歌，动钟于内，此地皆闻，此非宜三也。<br /><br />&nbsp;&nbsp;&nbsp;&nbsp;伏以贞懿皇后，坤德合天，母慈逮下，陛下以切轸旒，久俟蓍龟。始谥之<br /><br />&nbsp;&nbsp;&nbsp;&nbsp;以贞懿，终待之以亵近，臣窃惑焉，非所以称述后德，光被下泉也。今国人皆曰：<br /><br />&nbsp;&nbsp;&nbsp;&nbsp;“贞懿皇后之陵迩于城下者，主上将日省而时望焉。”斯有损于圣德，无益于贞<br /><br />&nbsp;&nbsp;&nbsp;&nbsp;懿。将欲宠之，而反辱之，此非宜四也。<br /><br />&nbsp;&nbsp;&nbsp;&nbsp;凡此数事，实玷大猷，天下咸知，伏惟陛下熟计而取其长也。陛下方将偃武<br /><br />&nbsp;&nbsp;&nbsp;&nbsp;靖人，一误于此，其伤实多。臣恐君子是非，史官褒贬，大明忽亏于掩蚀，至德<br /><br />&nbsp;&nbsp;&nbsp;&nbsp;翻后于尧、舜，不其惜哉！今指日尚遥，改卜何害？抑皇情之殊眷，成贞懿之美<br /><br />&nbsp;&nbsp;&nbsp;&nbsp;号。<br /><br />&nbsp;&nbsp;&nbsp;&nbsp;疏奏，帝甚嘉之，赐绯鱼袋，特加五品阶，宣付史馆。<br /><br />&nbsp;&nbsp;&nbsp;&nbsp;与宰相常衮善，衮贬官，南仲坐出为海盐县令。浙江东、西道观察使韩瓯<br /><br />&nbsp;&nbsp;&nbsp;&nbsp;为推官，奏授殿中侍御史、内供奉，充支使。寻征还，历左司兵部员外，转郎中，<br /><br />&nbsp;&nbsp;&nbsp;&nbsp;迁御史中丞、给事中、同州刺史、陕虢观察使。<br /><br />&nbsp;&nbsp;&nbsp;&nbsp;贞元十五年，代李复为郑滑节度使。监军薛盈珍恃势夺军政，南仲数为盈珍<br /><br />&nbsp;&nbsp;&nbsp;&nbsp;谗毁，德宗颇疑之。十六年，盈珍遣小使程务盈驰驿奉表，诬奏南仲阴事。南仲<br /><br />&nbsp;&nbsp;&nbsp;&nbsp;裨将曹文洽亦入奏事京师，伺知盈珍表中语。文洽私怀愤怒，遂晨夜兼道追务盈，<br /><br />&nbsp;&nbsp;&nbsp;&nbsp;至长乐驿及之，与同舍宿；中夜杀务盈，沉盈珍表于厕中，乃自杀。日旰，驿吏<br /><br />&nbsp;&nbsp;&nbsp;&nbsp;辟门，见血流涂地，旁得文洽二缄，一告于南仲，一表理南仲之冤，且陈首杀务<br /><br />&nbsp;&nbsp;&nbsp;&nbsp;盈。上闻其事，颇骇异之。南仲虑衅深，遂乞入朝。德宗曰：“盈珍扰军政耶？”<br /><br />&nbsp;&nbsp;&nbsp;&nbsp;南仲对曰：“勇珍不扰军政，臣自隳陛下法耳。如盈珍辈所在有之，虽羊、杜复<br /><br />&nbsp;&nbsp;&nbsp;&nbsp;生，抚百姓，御三军，必不能成恺悌父母之政，师律善阵之制矣。”上默然久之。<br /><br />&nbsp;&nbsp;&nbsp;&nbsp;授尚书右仆射。贞元十九年七月，终于位，年七十四，赠太子太保，谥曰贞。<br /><br />&nbsp;&nbsp;&nbsp;&nbsp;刘乃，字永夷，持莨闫饺恕８咦嫖涓桑武德初拜侍中，即中书侍郎林甫从<br /><br />&nbsp;&nbsp;&nbsp;&nbsp;祖兄子也。父如[，d山丞，以乃贵，赠民部郎中。乃少聪颖志学，暗记《六<br /><br />&nbsp;&nbsp;&nbsp;&nbsp;经》，日数千言。及长，文章清雅，为当时推重。天宝中，举进士，寻丁父艰，<br /><br />&nbsp;&nbsp;&nbsp;&nbsp;居丧以孝闻。既终制，从调选曹。乃常以文部选才未为尽善，遂致书于知铨舍人<br /><br />&nbsp;&nbsp;&nbsp;&nbsp;宋昱曰：<br /><br />&nbsp;&nbsp;&nbsp;&nbsp;《虞书》称：“知人则哲，能官人则惠。”巍巍唐、虞，举以为难。今夫文<br /><br />&nbsp;&nbsp;&nbsp;&nbsp;部，既始之以抡材，终之以授位，是则知人官人，斯为重任。昔在禹、稷、皋陶<br /><br />&nbsp;&nbsp;&nbsp;&nbsp;之众圣，犹曰载采有九德，考绩以九载。近代主司，独委一二小冢宰，察言于一<br /><br />&nbsp;&nbsp;&nbsp;&nbsp;幅之判，观行于一揖之内，古今迟速，何不侔之甚哉！夫判者，以狭词短韵，语<br /><br />&nbsp;&nbsp;&nbsp;&nbsp;有定规为体，亦犹以一小冶而鼓众金，虽欲为鼎为镛，不可得也。故曰：判之在<br /><br />&nbsp;&nbsp;&nbsp;&nbsp;文，至局促者。夫铨者，必以崇衣冠，自媒耀为贤，斯又士之丑行，君子所病。<br /><br />&nbsp;&nbsp;&nbsp;&nbsp;若引文公、尼父登之于铨廷，则虽图书《易象》之大训，以判体挫之，曾不及徐、<br /><br />&nbsp;&nbsp;&nbsp;&nbsp;庾。虽有至德，以喋喋取之，曾不若啬夫。呜呼！彼干霄蔽日，诚巨树也，当求<br /><br />&nbsp;&nbsp;&nbsp;&nbsp;尺寸之材，必后于p。龙吟武啸，诚希声也，若尚颊舌之感，必下于蛙黾。<br /><br />&nbsp;&nbsp;&nbsp;&nbsp;观察之际，犹不悲夫！执事虑过龟策，文合雅诰，岂拘以琐琐故事，曲折因循哉？<br /><br />&nbsp;&nbsp;&nbsp;&nbsp;诚能先资以政事，次征以文学，退观其理家，进察其临节，则鸿深沉之事，亦<br /><br />&nbsp;&nbsp;&nbsp;&nbsp;可以窥其门户矣！<br /><br />&nbsp;&nbsp;&nbsp;&nbsp;其载，补剡县尉，改会稽尉。宣州观察使殷日用奏为判官，宣慰使李季卿又<br /><br />&nbsp;&nbsp;&nbsp;&nbsp;以表荐，连授大理评事、兼监察御史。转运使刘晏奏令巡覆江西，多所蠲免。改<br /><br />&nbsp;&nbsp;&nbsp;&nbsp;殿中侍御史、检校仓部员外、民部郎中，并充浙西留后。佐晏征赋，颇有裨益，<br /><br />&nbsp;&nbsp;&nbsp;&nbsp;晏甚任之。<br /><br />&nbsp;&nbsp;&nbsp;&nbsp;大历十二年，元载既诛，以乃久在职，召拜司门员外郎。十四年，崔v甫秉<br /><br />&nbsp;&nbsp;&nbsp;&nbsp;政，素与乃友善。会加郭子仪尚父，以册礼久废，至是复行之。v甫令两省官撰<br /><br />&nbsp;&nbsp;&nbsp;&nbsp;册文，未称旨；召乃至阁草之，立就。词义典裁，v甫叹赏久之。数日，擢为给<br /><br />&nbsp;&nbsp;&nbsp;&nbsp;事中，寻迁权知兵部侍郎。及杨炎、卢杞为相，意多丑正，以故五岁不迁。建中<br /><br />&nbsp;&nbsp;&nbsp;&nbsp;四年夏，但真拜而已。<br /><br />&nbsp;&nbsp;&nbsp;&nbsp;其冬，泾师作乱，驾幸奉天。乃卧疾在私第，贼遣使以甘言诱之，乃称疾<br /><br />&nbsp;&nbsp;&nbsp;&nbsp;笃。又令其伪宰相蒋镇自来招诱，乃托喑疾，灸灼遍身。镇再至，知不可劫胁，<br /><br />&nbsp;&nbsp;&nbsp;&nbsp;乃叹息曰：“镇亦尝忝列曹郎，苟不能死，以至于斯，宁以自辱膻腥，复欲污秽<br /><br />&nbsp;&nbsp;&nbsp;&nbsp;贤哲乎？”[欷而退。及闻舆驾再幸梁州，乃自投于床，搏膺呼天，因是危罚<br /><br />&nbsp;&nbsp;&nbsp;&nbsp;绝食数日而卒，时年六十。德宗还京，闻乃之忠烈，追赠礼部尚书。子伯刍。<br /><br />&nbsp;&nbsp;&nbsp;&nbsp;伯刍，字素芝，登进士第，志行修谨。淮南杜佑辟为从事，府罢，屏居吴中。<br /><br />&nbsp;&nbsp;&nbsp;&nbsp;久之，征拜右补阙，迁主客员外郎。以过从友人饮噱，为韦执谊密奏，贬虔州掾<br /><br />&nbsp;&nbsp;&nbsp;&nbsp;曹，复为考功员外郎裴善其应对机捷，迁考功郎中、集贤院学士，转给事中。<br /><br />&nbsp;&nbsp;&nbsp;&nbsp;裴罢相，为太子宾客，未几而卒。李吉甫复入相，与宿嫌，不加赠官；伯刍<br /><br />&nbsp;&nbsp;&nbsp;&nbsp;上疏论之，赠太子少傅。伯刍妻，从姨也。或谗于吉甫，此以论奏。伯刍惧，<br /><br />&nbsp;&nbsp;&nbsp;&nbsp;亟请散地，因出为虢州刺史。吉甫卒，裴度擢为刑部侍郎，俄知吏部选事。元和<br /><br />&nbsp;&nbsp;&nbsp;&nbsp;十年，以左常侍致仕，卒，年六十一，赠工部尚书。伯刍风姿古雅，涉学，善谈<br /><br />&nbsp;&nbsp;&nbsp;&nbsp;笑，而动与时适，论者稍薄之。<br /><br />&nbsp;&nbsp;&nbsp;&nbsp;子宽夫，登进士第，历诸府从事。宝历中，入为监察御史。尝上言曰：“近<br /><br />&nbsp;&nbsp;&nbsp;&nbsp;日摄祭多差王府官僚，位望既轻，有乖严敬。伏请今后摄太尉，差尚书省三品已<br /><br />&nbsp;&nbsp;&nbsp;&nbsp;上及保傅宾詹等官；如人少，即令丞郎通摄之。”俄转左补阙。少列陈岵进注<br /><br />&nbsp;&nbsp;&nbsp;&nbsp;《维摩经》，得濠州刺史。宽夫与同列，因对论之，言岵因供奉僧进经以图郡牧。<br /><br />&nbsp;&nbsp;&nbsp;&nbsp;敬宗怒谓宰相曰：“陈岵不因僧得郡，谏官安得此言，须推排头首来。”宽夫奏<br /><br />&nbsp;&nbsp;&nbsp;&nbsp;曰：“昨论陈岵之时，不记发言前后，唯握笔草状，即是微臣。今论事不当，臣<br /><br />&nbsp;&nbsp;&nbsp;&nbsp;合当罪。若寻究推排，恐伤事体。”帝嘉其引过，欣然释之。<br /><br />&nbsp;&nbsp;&nbsp;&nbsp;宽夫弟端夫，为太常博士，驳韦绶谥议知名。宽夫子允章、焕章。<br /><br />&nbsp;&nbsp;&nbsp;&nbsp;允章登进士第，累官至翰林学士承旨、礼部侍郎。咸通九年，知贡举，出为<br /><br />&nbsp;&nbsp;&nbsp;&nbsp;鄂州观察使、检校工部尚书，后迁东都留守。黄巢犯洛阳，允章不能拒，贼不之<br /><br />&nbsp;&nbsp;&nbsp;&nbsp;害，坐是废于家。以疾卒。<br /><br />&nbsp;&nbsp;&nbsp;&nbsp;袁高，字公颐，恕己之孙。少慷慨，慕名节。登进士第，累辟使府，有赞佐<br /><br />&nbsp;&nbsp;&nbsp;&nbsp;裨益之誉。代宗登极，征入朝，累官至给事中、御史中丞。建中二年，擢为京畿<br /><br />&nbsp;&nbsp;&nbsp;&nbsp;观察使。以论事失旨，贬韶州长史，复拜为给事中。<br /><br />&nbsp;&nbsp;&nbsp;&nbsp;贞元元年，德宗复用吉州长史卢杞为饶州刺史，令高草诏书。高执词头以谒<br /><br />&nbsp;&nbsp;&nbsp;&nbsp;宰相卢翰、刘从一曰：“卢杞作相三年，矫诈阴贼，退斥忠良。朋附者咳唾立至<br /><br />&nbsp;&nbsp;&nbsp;&nbsp;青云、睚眦者顾盼已挤沟壑。傲很明德，反易天常，播越銮舆，疮痍天下，皆杞<br /><br />&nbsp;&nbsp;&nbsp;&nbsp;之为也。爰免族戮，虽示贬黜，寻已稍迁近地，若更授大郡，恐失天下之望。惟<br /><br />&nbsp;&nbsp;&nbsp;&nbsp;相公执奏之，事尚可救。”翰、从一不悦，改命舍人草之。诏出，执之不下，仍<br /><br />&nbsp;&nbsp;&nbsp;&nbsp;上奏曰：“卢杞为政，穷极凶恶。三军将校，愿食其肉；百辟卿士，嫉之若雠。”<br /><br />&nbsp;&nbsp;&nbsp;&nbsp;遗补陈京、赵需、裴佶、宇文炫、卢景亮、张荐等上疏论奏。次日，又上疏。高<br /><br />&nbsp;&nbsp;&nbsp;&nbsp;又於正殿奏云：“陛下用卢杞独秉钧轴，前后三年，弃斥忠良，附下罔上，使陛<br /><br />&nbsp;&nbsp;&nbsp;&nbsp;下越在草莽，皆杞之过。且汉时三光失序，雨旱不时，皆宰相请罪，小者免官，<br /><br />&nbsp;&nbsp;&nbsp;&nbsp;大者刑戮。杞罪合至死，陛下好生恶杀，赦杞万死，唯贬新州司马，旋复迁移。<br /><br />&nbsp;&nbsp;&nbsp;&nbsp;今除刺史，是失天下之望。伏惟圣意裁择。”上谓曰：“卢杞有不逮，是朕之过。”<br /><br />&nbsp;&nbsp;&nbsp;&nbsp;复奏曰；“卢杞奸臣，常怀诡诈，非是不逮。”上曰：“朕已有赦。高曰：“赦<br /><br />&nbsp;&nbsp;&nbsp;&nbsp;乃赦其罪，不宜授刺史。且赦文至优黎民，今饶州大郡，若命奸臣作牧，是一州<br /><br />&nbsp;&nbsp;&nbsp;&nbsp;苍生，独受其弊。望引常参官顾问，并择谨厚中官，令采听於众。若亿兆之人异<br /><br />&nbsp;&nbsp;&nbsp;&nbsp;臣之言，臣当万死。”于是，谏官争论于上前，上良久谓曰：“若与卢杞刺史太<br /><br />&nbsp;&nbsp;&nbsp;&nbsp;优，与上佐可乎？”曰：“可矣！”遂追饶州制。翌日，遣使宣慰高云：“朕思<br /><br />&nbsp;&nbsp;&nbsp;&nbsp;卿言深理切，当依卿所奏。”太子少保韦伦、太府卿张献恭等奏：“袁高所奏至<br /><br />&nbsp;&nbsp;&nbsp;&nbsp;当，高是陛下一良臣，望加优异。”<br /><br />&nbsp;&nbsp;&nbsp;&nbsp;贞元二年，上以关辅禄山之后，百姓贫乏，田畴荒秽，诏诸道进耕牛，待诸<br /><br />&nbsp;&nbsp;&nbsp;&nbsp;道观察使各选拣牛进贡，委京兆府劝课民户，勘责有地无牛百姓，量其地著，以<br /><br />&nbsp;&nbsp;&nbsp;&nbsp;牛均给之。其田五十亩已下人，不在给限。高上疏论之：“圣慈所忧，切在贫下。<br /><br />&nbsp;&nbsp;&nbsp;&nbsp;有田不满五十亩者尤是贫人，请量三两家共给牛一头，以济农事。”疏奏，从之。<br /><br />&nbsp;&nbsp;&nbsp;&nbsp;寻卒于官，年六十，中外叹惜。宪宗朝，宰臣李吉甫尝言高之忠鲠，诏赠礼部尚<br /><br />&nbsp;&nbsp;&nbsp;&nbsp;书。<br /><br />&nbsp;&nbsp;&nbsp;&nbsp;段平仲，字秉庸，武威人。隋人部尚书段达六代孙也。登进士第。杜佑、李<br /><br />&nbsp;&nbsp;&nbsp;&nbsp;复相继镇淮南，皆表平仲为掌书记。复移镇华州、滑州，仍为从事。入朝为监察<br /><br />&nbsp;&nbsp;&nbsp;&nbsp;御史。平仲磊落尚气节，嗜酒傲言。时德宗春秋高，多自听断。由是庶务壅隔，<br /><br />&nbsp;&nbsp;&nbsp;&nbsp;事或不理，中外畏上严察，无敢言者。平仲尝谓人曰：“主上聪明神武，臣下畏<br /><br />&nbsp;&nbsp;&nbsp;&nbsp;惧不言，自循默耳。如平仲一得召见，必当大有开悟。”贞元十四年，京师旱，<br /><br />&nbsp;&nbsp;&nbsp;&nbsp;诏择御史、郎官各一人，发廪赈恤。平仲与考功员外陈归当奉使，因辞得对，乃<br /><br />&nbsp;&nbsp;&nbsp;&nbsp;入近御座，粗陈本事。上察平仲意有所蓄，以归在侧不言。及奏事毕退，平仲独<br /><br />&nbsp;&nbsp;&nbsp;&nbsp;不退，欲有奏启；上因兼留归问之，声色甚厉，杂以他语。平仲错愕，都不得言<br /><br />&nbsp;&nbsp;&nbsp;&nbsp;因误称其名。上怒，叱出之。平仲苍黄，又误趋御障后，归下阶连呼，乃得出。<br /><br />&nbsp;&nbsp;&nbsp;&nbsp;由是坐废七年，然亦因此名显。<br /><br />&nbsp;&nbsp;&nbsp;&nbsp;后除屯田膳部二员外郎、东都留守判官，累拜右司郎中。元和初，迁谏议大<br /><br />&nbsp;&nbsp;&nbsp;&nbsp;夫。内官吐突承璀为招讨使，征镇州，无功而还。平仲与吕元膺抗疏论列，请加<br /><br />&nbsp;&nbsp;&nbsp;&nbsp;黜责。转给事中。自在要近，朝廷有得失，未尝不论奏，时人推其狷直。转尚书<br /><br />&nbsp;&nbsp;&nbsp;&nbsp;左丞，以疾改太子左庶子卒。<br /><br />&nbsp;&nbsp;&nbsp;&nbsp;薛存诚，字资明，河东人。父胜，能文，尝作《拔河赋》，词致浏亮，为时<br /><br />&nbsp;&nbsp;&nbsp;&nbsp;所称。存诚进士擢第，累辟使府，入朝为监察御史，知馆驿。元和初，王师讨刘<br /><br />&nbsp;&nbsp;&nbsp;&nbsp;辟，邮传多事，上特令中官为馆驿使。存诚密表论奏，以为有伤公体。会谏官亦<br /><br />&nbsp;&nbsp;&nbsp;&nbsp;论奏，上乃罢之。转殿中侍御史，迁度支员外郎。裴作相，用为起居郎，转司<br /><br />&nbsp;&nbsp;&nbsp;&nbsp;勋员外、刑部郎中、兼侍御史、知杂事，改兵部郎中、给事中。琼林库使奏占工<br /><br />&nbsp;&nbsp;&nbsp;&nbsp;徒太广，存诚以为此皆奸人窜名，以避征役，不可许。咸阳县尉袁儋与军镇相竞，<br /><br />&nbsp;&nbsp;&nbsp;&nbsp;军人无理，遂肆侵诬，儋反受罚。二敕继至，存诚皆执之。上闻甚悦，命中使嘉<br /><br />&nbsp;&nbsp;&nbsp;&nbsp;慰之，由是擢拜御史中丞。<br /><br />&nbsp;&nbsp;&nbsp;&nbsp;僧鉴虚者，自贞元中交结权，招怀赂遗，倚中人为城社，吏不敢绳。会<br /><br />&nbsp;&nbsp;&nbsp;&nbsp;于E、杜黄裳家私事发，连逮鉴虚下狱。存诚案鞫得奸赃数十万，狱成，当大辟。<br /><br />&nbsp;&nbsp;&nbsp;&nbsp;中外权要，更於上前保救，上宣令释放，存诚不奉诏。明日，又令中使诣台宣旨<br /><br />&nbsp;&nbsp;&nbsp;&nbsp;曰：“朕要此僧面诘之，非赦之也。”存诚附中使奏曰：“鉴虚罪款已具，陛下<br /><br />&nbsp;&nbsp;&nbsp;&nbsp;若召而赦之，请先杀臣，然后可取。不然，臣期不奉诏。”上嘉其有守，从之，<br /><br />&nbsp;&nbsp;&nbsp;&nbsp;鉴虚竟笞死。洪州监军高重昌诬奏信州刺史李位谋大逆，追赴京师。上令付仗内<br /><br />&nbsp;&nbsp;&nbsp;&nbsp;鞫问。存诚一日三表，请付位于御史台。及推案无状，位竟得雪。<br /><br />&nbsp;&nbsp;&nbsp;&nbsp;未几，再授给事中。数月，中丞阙，上思存诚前效，谓宰相持宪无以易存诚，<br /><br />&nbsp;&nbsp;&nbsp;&nbsp;遂复为御史中丞。未视事，暴卒。宪宗深惜之，赠刑部侍郎。存诚性和易，于人<br /><br />&nbsp;&nbsp;&nbsp;&nbsp;无所不容，及当官御事，即确乎不拔，士友以是称重之。子廷老。<br /><br />&nbsp;&nbsp;&nbsp;&nbsp;廷老谨正有父风，而性通锐。宝历中为右拾遗。敬宗荒恣，宫中造清思院新<br /><br />&nbsp;&nbsp;&nbsp;&nbsp;殿，用铜镜三千片、黄白金薄十万番。廷老与同僚入阁奏事曰：“臣伏见近日除<br /><br />&nbsp;&nbsp;&nbsp;&nbsp;拜，往往不由中书进拟，或是宣出。伏恐纲纪渐坏，奸邪恣行。”敬宗厉声曰：<br /><br />&nbsp;&nbsp;&nbsp;&nbsp;“更谏何事？”舒元褒对曰：“近日宫中修造太多。”上色变曰：“何处修造？”<br /><br />&nbsp;&nbsp;&nbsp;&nbsp;元褒不能对，廷老进曰：“臣等职是谏官，凡有所闻，即合论奏。莫知修造之所，<br /><br />&nbsp;&nbsp;&nbsp;&nbsp;但见运瓦木绝多，即知有用。乞陛下勿罪臣言。”帝曰：“所奏已知。”寻加史<br /><br />&nbsp;&nbsp;&nbsp;&nbsp;馆修撰。<br /><br />&nbsp;&nbsp;&nbsp;&nbsp;时李逢吉秉权，恶廷老言太切直。郑权因郑注得广州节度，权至镇，尽以公<br /><br />&nbsp;&nbsp;&nbsp;&nbsp;家珍宝赴京师以酬恩地。廷老上疏请按权罪，中人由是切齿。又论逢吉党人张权<br /><br />&nbsp;&nbsp;&nbsp;&nbsp;舆、程昔范不宜居谏列，逢吉大怒。廷老告满十旬，逢吉乃出廷老为临晋县令。<br /><br />&nbsp;&nbsp;&nbsp;&nbsp;文宗即位，入为殿中侍御史。太和四年，以本官充翰林学士，与同职李让夷<br /><br />&nbsp;&nbsp;&nbsp;&nbsp;相善。廷老之入内署，让夷荐挈之。廷老性放逸嗜酒，不持检操，终日酣醉，文<br /><br />&nbsp;&nbsp;&nbsp;&nbsp;宗知之不悦。五年，罢职，守本官，让夷亦坐廷老罢职，守职方员外郎。廷老寻<br /><br />&nbsp;&nbsp;&nbsp;&nbsp;拜刑部员外郎，转郎中，迁给事中。开成三年卒。廷老当官举职，不求虚誉，侃<br /><br />&nbsp;&nbsp;&nbsp;&nbsp;侃于公卿之间，甚有正人风望。赠刑部侍郎。<br /><br />&nbsp;&nbsp;&nbsp;&nbsp;子保逊，登进士第，位亦至给事中。<br /><br />&nbsp;&nbsp;&nbsp;&nbsp;保逊子昭纬，乾宁中为礼部侍郎，贡举得人，文章秀丽。为崔胤所恶，出为<br /><br />&nbsp;&nbsp;&nbsp;&nbsp;m州刺史，卒。<br /><br />&nbsp;&nbsp;&nbsp;&nbsp;卢坦，字保衡，河南洛阳人，其先自范阳徙焉。父峦，赠郑州刺史。坦尝为<br /><br />&nbsp;&nbsp;&nbsp;&nbsp;义成军判官，节度使李复疾笃，监军使薛盈珍虑变，遽封府库，入其麾下五百人<br /><br />&nbsp;&nbsp;&nbsp;&nbsp;于使牙，军中r々；坦密言于盈珍促收之。及复卒，坦护丧归东都。后为寿安<br /><br />&nbsp;&nbsp;&nbsp;&nbsp;令。<br /><br />&nbsp;&nbsp;&nbsp;&nbsp;时河南尹征赋限穷，而县人诉以机织未就；坦请延十日，府不许。坦令户人<br /><br />&nbsp;&nbsp;&nbsp;&nbsp;但织而输，勿顾限也，违之不过罚令俸耳。既成而输，坦亦坐罚，由是知名。累<br /><br />&nbsp;&nbsp;&nbsp;&nbsp;迁至库部员外郎、兼侍御史、知杂事。会李反，有司请毁祖父庙墓。坦常为<br /><br />&nbsp;&nbsp;&nbsp;&nbsp;从事，乃上言曰：“淮安王神通有功于草昧。且古之父子兄弟，罪不相及，况<br /><br />&nbsp;&nbsp;&nbsp;&nbsp;以故累五代祖乎？”乃不毁。因赐神通墓五户，以备洒扫。及武元衡为宰相，<br /><br />&nbsp;&nbsp;&nbsp;&nbsp;以坦为中丞，李元素为大夫，命坦分司东都，未几归台。裴均为仆射，在班逾位，<br /><br />&nbsp;&nbsp;&nbsp;&nbsp;坦请退之，均不受。坦曰：“姚南仲为仆射，例如此。”均曰：“南仲何人？”<br /><br />&nbsp;&nbsp;&nbsp;&nbsp;坦曰：“南仲是守正而不交权幸者也。”寻罢为右庶子，时人归咎于均。旬月，<br /><br />&nbsp;&nbsp;&nbsp;&nbsp;出为宣歙池观察使。三年，入为刑部侍郎、盐铁转运使，改户部侍郎、判度支。<br /><br />&nbsp;&nbsp;&nbsp;&nbsp;元和八年，西受降城为河徙浸毁，宰相李吉甫请移兵于天德故城。坦与李绛<br /><br />&nbsp;&nbsp;&nbsp;&nbsp;叶议，以为：“西城张仁愿所筑，制匈奴上策。城当碛口，居虏要冲，美水丰草，<br /><br />&nbsp;&nbsp;&nbsp;&nbsp;边防所利。今河流之决，不过退就二三里，奈何舍万代安永之策，徇一时省费之<br /><br />&nbsp;&nbsp;&nbsp;&nbsp;谋？况天德故城僻处确瘠，其北枕山，与河绝远，烽候警备，不相统接。虏之唐<br /><br />&nbsp;&nbsp;&nbsp;&nbsp;突，势无由知，是无故而蹙国二百里，非所利也。”及城使周怀义奏利害，与坦<br /><br />&nbsp;&nbsp;&nbsp;&nbsp;议同。事竟不行。未几，出为剑南东川节度使。在镇累年，后请收闰月军吏粮料，<br /><br />&nbsp;&nbsp;&nbsp;&nbsp;以助军行营，人多非之。贞元十二年九月卒，年六十九，赠礼部尚书。<br /><br />&nbsp;&nbsp;&nbsp;&nbsp;史臣曰：古之诤臣，有死于言者。其次，引裾折槛，不改其操，亦难矣哉！<br /><br />&nbsp;&nbsp;&nbsp;&nbsp;袁高之执卢杞，存诚之戮鉴虚，有古人之遗风焉！平仲触鳞之气，纠其谬欤？文<br /><br />&nbsp;&nbsp;&nbsp;&nbsp;洽夺章，以摅府愤；永夷绝食，不饮盗泉，节义之士也。南仲非葬之言，卢坦西<br /><br />&nbsp;&nbsp;&nbsp;&nbsp;城之议，量之深也。如数子，道为时无君子，乃是厚诬。<br /><br />&nbsp;&nbsp;&nbsp;&nbsp;赞曰：灵草指佞，谏臣匡失。惟袁与薛，人中屈轶。宽夫雀跃，廷老鸿轩。<br /><br />&nbsp;&nbsp;&nbsp;&nbsp;姚、卢启奏，君子之言。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56036);">加入书签</a><a
                        href="56035.html">上一页</a>&larr;<a href="index.html">返回列表</a>&rarr;<a
                            href="56037.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56035.html"; var next_page = "56037.html"; var index_page = "index.html"; var sortid = "9"; var article_id = "45"; var chapter_id = "56036"; var articlename = "旧唐书"; var chaptername = " 卷一百五十三 列传第一百三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>