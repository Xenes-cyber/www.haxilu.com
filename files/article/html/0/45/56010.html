<!DOCTYPE html>
<html>
<head>
<meta charset="gbk" />
<title>旧唐书- 卷一百二十八 列传第七十八-在线阅读-哈西文学网</title>
<meta name="keywords" content="刘d，旧唐书， 卷一百二十八 列传第七十八全文， 卷一百二十八 列传第七十八在线阅读 哈西文学网" />
<meta name="description" content="哈西文学网提供刘d的旧唐书  卷一百二十八 列传第七十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56010.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56010.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十八 列传第七十八</h1>
            <div class="link xb">
                <a href="56009.html">上一页</a>&larr;<a href="index.html">返回列表</a>&rarr;<a
                    href="56011.html">下一页</a></div>			
            <div id="BookText">&nbsp;&nbsp;&nbsp;&nbsp;○段秀实（子伯伦）颜真卿（子f曾孙弘式）<br /><br />&nbsp;&nbsp;&nbsp;&nbsp;段秀实，字成公，陇州裂羧艘病Ｗ娲铮左卫中郎。父行琛，洮州司马，以<br /><br />&nbsp;&nbsp;&nbsp;&nbsp;秀实赠扬州大都督。秀实性至孝，六岁，母疾，水浆不入口七日，疾有间，然后<br /><br />&nbsp;&nbsp;&nbsp;&nbsp;饮食。及长，沉厚有断。<br /><br />&nbsp;&nbsp;&nbsp;&nbsp;天宝四载，安西节度马灵察署为别将，从讨护蜜有功，授安西府别将。七载，<br /><br />&nbsp;&nbsp;&nbsp;&nbsp;高仙芝代灵察，举兵围怛逻斯，黑衣救至，仙芝大衄，军士相失。夜中闻都将李<br /><br />&nbsp;&nbsp;&nbsp;&nbsp;嗣业之声，因大呼责之曰：“军败而求免，非丈夫也。”嗣业甚惭，遂与秀实收<br /><br />&nbsp;&nbsp;&nbsp;&nbsp;合散卒，复得成军。师还，嗣业请于仙芝，以秀实为判官，授斥候府果毅。十二<br /><br />&nbsp;&nbsp;&nbsp;&nbsp;载，封常清代仙芝，讨大勃律，师次贺萨劳城，战而胜。常清逐之，秀实进曰：<br /><br />&nbsp;&nbsp;&nbsp;&nbsp;“贼兵羸，饵我也，请备左右，搜其山林。”遂歼其伏，改绥德府折冲。肃宗即<br /><br />&nbsp;&nbsp;&nbsp;&nbsp;位于灵武，征安西兵节度使梁宰，宰潜怀异图。秀实谓嗣业曰：“岂有天子告急，<br /><br />&nbsp;&nbsp;&nbsp;&nbsp;臣下晏然，信浮妄之说，岂明公之意耶？”嗣业遂见宰，请发兵，从之。乃出步<br /><br />&nbsp;&nbsp;&nbsp;&nbsp;骑五千，令嗣业统赴朔方，以秀实为援，累有战功。而秀实父殁，哀毁过礼。嗣<br /><br />&nbsp;&nbsp;&nbsp;&nbsp;业既授节制，思秀实如失左右手，表请起复，为义王友，充节度判官。<br /><br />&nbsp;&nbsp;&nbsp;&nbsp;安庆绪奔邺，嗣业与诸军围之，安西辎重委于河内。乃奏秀实为怀州长史，<br /><br />&nbsp;&nbsp;&nbsp;&nbsp;知军州，加节度留后。诸军进战于愁思冈，嗣业为流矢所中，卒于军，众推安西<br /><br />&nbsp;&nbsp;&nbsp;&nbsp;兵马使荔非元礼代之。秀实闻嗣业之丧，乃遗先锋将白孝德书，令发卒护嗣业丧<br /><br />&nbsp;&nbsp;&nbsp;&nbsp;送河内。秀实率将吏哭待于境，倾私财以奉葬事。元礼多其义，奏试光禄少卿，<br /><br />&nbsp;&nbsp;&nbsp;&nbsp;依前节度判官。<br /><br />&nbsp;&nbsp;&nbsp;&nbsp;邙山之败，军徙翼城，元礼为麾下所杀，将佐亦多遇害，而秀实独以智全。<br /><br />&nbsp;&nbsp;&nbsp;&nbsp;众推白孝德为节度使，人心稍定。又迁试光禄卿，为孝德判官。孝德改镇宁，<br /><br />&nbsp;&nbsp;&nbsp;&nbsp;奏秀实试太常卿、支度营田二副使。大军西迁，所过掠夺。又以宁乏食，难于<br /><br />&nbsp;&nbsp;&nbsp;&nbsp;馈运，乃请军于奉天。是时公廪亦竭，县吏忧恐多逃匿，群行剽盗，孝德不能禁。<br /><br />&nbsp;&nbsp;&nbsp;&nbsp;秀实私曰：“使我为军候，当不如此。”军司马言之，遂以秀实为都虞候，权知<br /><br />&nbsp;&nbsp;&nbsp;&nbsp;奉天行营事，号令严一，军府安泰，代宗闻而嗟赏久之。兵还于宁，复为都虞<br /><br />&nbsp;&nbsp;&nbsp;&nbsp;候，寻拜泾州刺史。<br /><br />&nbsp;&nbsp;&nbsp;&nbsp;大历元年，马U奏加开府仪同三司。军中有能引二十四弓而犯盗者，U欲免<br /><br />&nbsp;&nbsp;&nbsp;&nbsp;之，秀实曰：“将有私爱，则法令不一，虽韩、白复生，亦不能为理。”U善其<br /><br />&nbsp;&nbsp;&nbsp;&nbsp;议，竟使杀之。U决事有不合理者，必固争之，得U引过乃已。U城泾州，秀实<br /><br />&nbsp;&nbsp;&nbsp;&nbsp;掌留后，归还，加御史中丞。U既奉诏徙镇泾州，其士众尝自四镇、北庭赴难中<br /><br />&nbsp;&nbsp;&nbsp;&nbsp;原，侨居骤移，颇积劳怨。刀斧将王童之因人心动摇，导以为乱。或告其事，且<br /><br />&nbsp;&nbsp;&nbsp;&nbsp;曰：“候严，警鼓为约矣。”秀实乃召鼓人，阳怒失节，且戒之曰：“每更筹尽，<br /><br />&nbsp;&nbsp;&nbsp;&nbsp;必来报。”每白之，辄延数刻，四更毕而曙。既差互，童之乱不能作。明日，告<br /><br />&nbsp;&nbsp;&nbsp;&nbsp;者复曰：“今夜将焚草场，期救火者同作乱。”秀实使严加警备。夜半火发，乃<br /><br />&nbsp;&nbsp;&nbsp;&nbsp;使令于军中曰：“救火者斩。”童之居外营，请入救火，不许。明日斩之，捕杀<br /><br />&nbsp;&nbsp;&nbsp;&nbsp;其党凡十余人以徇，曰：“敢后徙者族！”于是迁泾州。既至其理所，人烟妇，<br /><br />&nbsp;&nbsp;&nbsp;&nbsp;且无廪食。朝廷忧之，遂诏U遥管郑、颍二州，以赡泾原军，俾秀实为留后，二<br /><br />&nbsp;&nbsp;&nbsp;&nbsp;州甚理。U思其绩用，又奏行军司马，兼都知兵马使。<br /><br />&nbsp;&nbsp;&nbsp;&nbsp;八年，吐蕃来寇，战于盐仓，我军不利。U为寇戎所隔，逮暮未还，败将溃<br /><br />&nbsp;&nbsp;&nbsp;&nbsp;兵争道而入。时都将焦令谌与诸将四五辈狼狈而至，秀实召让之曰：“兵法：失<br /><br />&nbsp;&nbsp;&nbsp;&nbsp;将，麾下当斩。公等忘其死而欲安其家耶！”令谌等恐惧，下拜数十。秀实乃悉<br /><br />&nbsp;&nbsp;&nbsp;&nbsp;驱城中士卒未出战者，使骁将统之，东依古原，列奇兵示贼将战，且以收合败亡。<br /><br />&nbsp;&nbsp;&nbsp;&nbsp;蕃众望之，不敢逼。及夜，U方获归。十一年，U疾甚，不能视事，请秀实摄节<br /><br />&nbsp;&nbsp;&nbsp;&nbsp;度副使兼左厢兵马使。秀实乃以十将张羽飞为招召将，分兵按甲，以备非常。U<br /><br />&nbsp;&nbsp;&nbsp;&nbsp;卒，而军中行哭赴丧事于内，李汉惠接宾客于外，非其亲不得居丧侧，族谈离立<br /><br />&nbsp;&nbsp;&nbsp;&nbsp;者捕而囚之。都虞候史廷干、裨将崔珍张景华谋作乱，秀实乃送廷干于京师，徙<br /><br />&nbsp;&nbsp;&nbsp;&nbsp;珍及景华外镇，军中遂定，不戮一人。寻拜秀实泾州刺史、兼御史大夫，四镇北<br /><br />&nbsp;&nbsp;&nbsp;&nbsp;庭行军泾原郑颍节度使。三四年间，吐蕃不敢犯塞，清约率易，远近称之。非公<br /><br />&nbsp;&nbsp;&nbsp;&nbsp;会，不听乐饮酒，私室无妓媵，无赢财，退公之后，端居静虑而已。德宗嗣位，<br /><br />&nbsp;&nbsp;&nbsp;&nbsp;就加检校礼部尚书、张掖郡王。<br /><br />&nbsp;&nbsp;&nbsp;&nbsp;建中元年，宰相杨炎欲行元载旧志，筑原州城，开陵阳渠，诏中使上闻，仍<br /><br />&nbsp;&nbsp;&nbsp;&nbsp;问秀实可否之状。秀实以为方春不可兴土功，请俟农隙。炎以其沮己之谋，遂除<br /><br />&nbsp;&nbsp;&nbsp;&nbsp;司农卿，以宁节度李怀光兼泾原节度使，以事西拓。无何，刘文喜叛，亦不果<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;四年，朱盗据宫阙，源休教伪迎銮驾，阴济逆志。乃遣其将韩F领马<br /><br />&nbsp;&nbsp;&nbsp;&nbsp;步三千疾趋奉天。时苍黄之中，未有武备。以秀实尝为泾原节度，颇得士心，<br /><br />&nbsp;&nbsp;&nbsp;&nbsp;后罢兵权，以为蓄愤且久，必肯同恶，乃召与谋议。秀实初诈从之，阴说大将刘<br /><br />&nbsp;&nbsp;&nbsp;&nbsp;海宾、何明礼、姚令言判官岐灵岳同谋杀，以兵迎乘舆。三人者，皆秀实夙所<br /><br />&nbsp;&nbsp;&nbsp;&nbsp;奖遇，遂皆许诺。及韩F追驾，秀实以为宗社之危，期于顷刻，乃使人走谕灵岳，<br /><br />&nbsp;&nbsp;&nbsp;&nbsp;窃令言印。不遂，乃倒用司农印印符以追兵。F至骆驿得符，军人亦莫辩其印文，<br /><br />&nbsp;&nbsp;&nbsp;&nbsp;惶遽而回。秀实谓海宾等曰：“F之来，吾党无遗类矣！我当直搏杀，不得则<br /><br />&nbsp;&nbsp;&nbsp;&nbsp;死，终不能向此贼称臣。”乃与海宾约，事急为继，而令明礼应于外。明日，<br /><br />&nbsp;&nbsp;&nbsp;&nbsp;召秀实议事，源休、姚令言、李忠臣、李子平皆在坐。秀实戎服，与并膝，语<br /><br />&nbsp;&nbsp;&nbsp;&nbsp;至c位，秀实勃然而起，执休腕夺其象笏，奋跃而前，唾面大骂曰：“狂贼，<br /><br />&nbsp;&nbsp;&nbsp;&nbsp;吾恨不斩汝万段，我岂逐汝反耶！”遂击之。举臂自捍，才中其颡，流血匍匐<br /><br />&nbsp;&nbsp;&nbsp;&nbsp;而走。凶徒愕然，初不敢动；而海宾等不至，秀实乃曰：“我不同汝反，何不杀<br /><br />&nbsp;&nbsp;&nbsp;&nbsp;我！”凶党群至，遂遇害焉。海宾、明礼、灵岳相次被杀。德宗在奉天闻其事，<br /><br />&nbsp;&nbsp;&nbsp;&nbsp;惜其委用不至，垂涕久之。<br /><br />&nbsp;&nbsp;&nbsp;&nbsp;初，秀实见禁兵寡少，不足以备非常，乃上疏曰：“臣闻天子曰万乘，诸侯<br /><br />&nbsp;&nbsp;&nbsp;&nbsp;日千乘，大夫曰百乘，此盖以大制小，以十制一也。尊君卑臣，强干弱枝之义，<br /><br />&nbsp;&nbsp;&nbsp;&nbsp;在于此矣。今外有不庭之虏，内有梗命之臣，窃观禁兵不精，其数全少，卒有患<br /><br />&nbsp;&nbsp;&nbsp;&nbsp;难，将何待之！且猛虎所以百兽畏者，为爪牙也。若去其爪牙，则犬彘马牛悉能<br /><br />&nbsp;&nbsp;&nbsp;&nbsp;为敌。伏愿少留圣虑，冀裨万一。”及泾原兵作乱，召神策六军，遂无一人至者。<br /><br />&nbsp;&nbsp;&nbsp;&nbsp;秀实守节不二，竟殁于贼，其明略义烈如此。<br /><br />&nbsp;&nbsp;&nbsp;&nbsp;兴元元年二月，诏曰：“见危致命之谓忠，临义有勇之谓烈。惟尔励臣节，<br /><br />&nbsp;&nbsp;&nbsp;&nbsp;不惮杀身；惟予式嘉乃勋，懋昭大典。曰台不德，罔克若天，遘兹殷忧，变起都<br /><br />&nbsp;&nbsp;&nbsp;&nbsp;邑。惟尔卿士，嗷然靡依，逼畏所加，淄渑共混。故开府仪同三司、检校礼部尚<br /><br />&nbsp;&nbsp;&nbsp;&nbsp;书、兼司农卿、上柱国、张掖郡王段秀实，操行岳立，忠厚精至，义形于色，勇<br /><br />&nbsp;&nbsp;&nbsp;&nbsp;必有仁。顷者尝镇泾原，克著威惠，叛卒知训，咨尔以诚。贼藏奸，欺尔以诈。<br /><br />&nbsp;&nbsp;&nbsp;&nbsp;守人臣之大节，见元恶之深情，端委国门，挺身白刃。誓碎凶渠之首，以敌君父<br /><br />&nbsp;&nbsp;&nbsp;&nbsp;之仇，视死如归，履虎致A。噫，天未悔祸，事乖垂成，雄风壮图，振骇群盗。<br /><br />&nbsp;&nbsp;&nbsp;&nbsp;昔王守死以全节，周正色而抗词，惟我信臣，无愧前哲。声震寰宇，义冠古<br /><br />&nbsp;&nbsp;&nbsp;&nbsp;今，足以激励人伦，光昭史册。不有殊等之赏，孰表非常之功。爰议畴庸，特超<br /><br />&nbsp;&nbsp;&nbsp;&nbsp;检限，著之甲令，树此风声。可赠太尉，谥曰忠烈，宣付史官，仍赐实封五百户、<br /><br />&nbsp;&nbsp;&nbsp;&nbsp;庄宅各一区。长子与三品正员官，诸子并与五品正员官。仍废朝三日，收京城之<br /><br />&nbsp;&nbsp;&nbsp;&nbsp;后，以礼葬祭，旌表门闾。朕承天子人，临驭亿兆，一夫不获，时予之辜，况诚<br /><br />&nbsp;&nbsp;&nbsp;&nbsp;信不达，屡致寇戎，使抱义之臣陷于凶逆。有临危致命，殁而逾彰；有因事成功，<br /><br />&nbsp;&nbsp;&nbsp;&nbsp;权以合道。苟利社稷，存亡一致，酬报之典，岂限常伦。并委所司访其事迹，续<br /><br />&nbsp;&nbsp;&nbsp;&nbsp;具条奏，当加褒异，锡其井赋。图形云阁，书功鼎彝，以彰我有服节死义之臣，<br /><br />&nbsp;&nbsp;&nbsp;&nbsp;传于不朽。”德宗还京，又诏曰：“赠太尉秀实，授乎贞烈，激其颓风，苍黄之<br /><br />&nbsp;&nbsp;&nbsp;&nbsp;中，密蕴雄断。将纾国难，诡收寇兵，挠其凶谋，果集吾事。挺身径进，奋击渠<br /><br />&nbsp;&nbsp;&nbsp;&nbsp;魁，英名凛然，振迈千古。宜差官致祭，并旌表门闾，缘葬所须，一切官给。仍<br /><br />&nbsp;&nbsp;&nbsp;&nbsp;于墓所官为立碑，以扬徽烈。”自贞元后累朝凡赦书节文褒奖忠烈，必以秀实为<br /><br />&nbsp;&nbsp;&nbsp;&nbsp;首。<br /><br />&nbsp;&nbsp;&nbsp;&nbsp;其子伯伦，累官至太子詹事。大和二年正月奏：“亡父赠太尉秀实，准前后<br /><br />&nbsp;&nbsp;&nbsp;&nbsp;制敕令所司置庙立碑，今营造已毕，取今月二十五日行升y礼。”诏曰：“秀实<br /><br />&nbsp;&nbsp;&nbsp;&nbsp;忠卫宗社，功配庙食，义风所激，千载凛然。间代勋力，须异等夷，宜赐绫绢五<br /><br />&nbsp;&nbsp;&nbsp;&nbsp;百疋，以度支物充。仍令所司供少牢，并给卤簿人夫，兼太常博士一人检校。”<br /><br />&nbsp;&nbsp;&nbsp;&nbsp;寻加伯伦检校左散骑常侍，兼殿中监。大和四年十一月，迁右金吾卫大将军、兼<br /><br />&nbsp;&nbsp;&nbsp;&nbsp;御史大夫，充街使。八年七月，检校工部尚书，充福建等州都团练观察使，入为<br /><br />&nbsp;&nbsp;&nbsp;&nbsp;太仆卿，卒。宰臣李石奏曰：“伯伦，秀实之子。自古殁身以卫社稷者，无如秀<br /><br />&nbsp;&nbsp;&nbsp;&nbsp;实之贤。”文宗悯然曰：“伯伦宜加赙赠。”仍辍朝一日，以礼忠臣之嗣。<br /><br />&nbsp;&nbsp;&nbsp;&nbsp;颜真卿，字清臣，琅邪临沂人也。五代祖之推，北齐黄门侍郎。真卿少勤学<br /><br />&nbsp;&nbsp;&nbsp;&nbsp;业，有词藻，尤工书。开元中，举进士，登甲科。事亲以孝闻。四命为监察御史，<br /><br />&nbsp;&nbsp;&nbsp;&nbsp;充河西陇右军试覆屯交兵使。五原有冤狱，久不决，真卿至，立辩之。天方旱，<br /><br />&nbsp;&nbsp;&nbsp;&nbsp;狱决乃雨，郡人呼之为“御史雨”。又充河东朔方试覆屯交兵使。有郑延祚者，<br /><br />&nbsp;&nbsp;&nbsp;&nbsp;母卒二十九年，殡僧舍垣地，真卿劾奏之，兄弟三十年不齿，天下耸动。迁殿中<br /><br />&nbsp;&nbsp;&nbsp;&nbsp;侍御史、东都畿采访判官，转侍御史、武部员外郎。杨国忠怒其不附己，出为平<br /><br />&nbsp;&nbsp;&nbsp;&nbsp;原太守。<br /><br />&nbsp;&nbsp;&nbsp;&nbsp;安禄山逆节颇著，真卿以霖雨为托，修城浚池，阴料丁壮，储廪实，乃阳会<br /><br />&nbsp;&nbsp;&nbsp;&nbsp;文士，泛舟外池，饮酒赋诗。或谗于禄山，禄山亦密侦之，以为书生不足虞也。<br /><br />&nbsp;&nbsp;&nbsp;&nbsp;无几，禄山果反，河朔尽陷，独平原城守具备，乃使司兵参军李平驰奏之。玄宗<br /><br />&nbsp;&nbsp;&nbsp;&nbsp;初闻禄山之变，叹曰：“河北二十四郡，岂无一忠臣乎！”得平来，大喜，顾左<br /><br />&nbsp;&nbsp;&nbsp;&nbsp;右曰：“朕不识颜真卿形状何如，所为得如此！”禄山初尚移牒真卿，令以平原、<br /><br />&nbsp;&nbsp;&nbsp;&nbsp;博平军屯七千人防河津，以博平太守张献直为副。真卿乃募勇士，旬日得万人，<br /><br />&nbsp;&nbsp;&nbsp;&nbsp;遣录事参军李择交统之简阅，以刁万岁、和琳、徐浩、马相如、高抗朗等为将。<br /><br />&nbsp;&nbsp;&nbsp;&nbsp;禄山既陷洛阳，杀留守李忄妻、御史中丞卢奕、判官蒋清，以三首遣段子光来徇<br /><br />&nbsp;&nbsp;&nbsp;&nbsp;河北。真卿恐摇人心，乃许谓诸将曰：“我识此三人，首皆非也。”遂腰斩子光，<br /><br />&nbsp;&nbsp;&nbsp;&nbsp;密藏三首。异日，乃取三首冠饰，草续支体，棺敛祭殡，为位恸哭，人心益附。<br /><br />&nbsp;&nbsp;&nbsp;&nbsp;禄山遣其将李饮凑、高邈、何千年等守土门。真卿从父兄常山太守杲卿与长史袁<br /><br />&nbsp;&nbsp;&nbsp;&nbsp;履谦谋杀凑、邈，擒千年送京师。土门既开，十七郡同日归顺，共推真卿为帅，<br /><br />&nbsp;&nbsp;&nbsp;&nbsp;得兵二十余万，横绝燕、赵。诏加真卿户部侍郎，依前平原太守。<br /><br />&nbsp;&nbsp;&nbsp;&nbsp;清河客李萼，年二十余，与郡人来乞师，谓真卿曰：“闻公义烈，首唱大顺，<br /><br />&nbsp;&nbsp;&nbsp;&nbsp;河朔诸郡恃公为长城。今清河，实公之西邻也，仆幸寓家，得其虚实，知可为长<br /><br />&nbsp;&nbsp;&nbsp;&nbsp;者用。今计其蓄积，足以三平原之富，士卒可以二平原之强。公因而抚之，腹心<br /><br />&nbsp;&nbsp;&nbsp;&nbsp;辅车之郡，其他小城，运之如臂使指耳。唯公所意，谁敢不从。”真卿借兵千人。<br /><br />&nbsp;&nbsp;&nbsp;&nbsp;萼将去，真卿谓之曰：“兵出也，吾子何以教我？”萼曰：“今闻朝廷使程千里<br /><br />&nbsp;&nbsp;&nbsp;&nbsp;统众十万自太行东下，将出<山郭>口，为贼所扼，兵不得前。今若先伐魏郡，斩袁<br /><br />&nbsp;&nbsp;&nbsp;&nbsp;知泰，太守司马垂使为西南主；分兵开<山郭>口之路，出千里之兵使讨邺、幽陵；<br /><br />&nbsp;&nbsp;&nbsp;&nbsp;平原、清河合同志十万之众徇洛阳，分兵而制其冲。计王师亦不下十万，公当坚<br /><br />&nbsp;&nbsp;&nbsp;&nbsp;壁，无与挑战，不数十日，贼必溃而相图矣。”真卿然之，乃移牒清河等郡，遣<br /><br />&nbsp;&nbsp;&nbsp;&nbsp;其大将李择交、副将平原县令范东馥、裨将和琳、徐浩等进兵，与清河四千人合<br /><br />&nbsp;&nbsp;&nbsp;&nbsp;势，而博平以千人来，三郡之师屯于博平，去堂邑县西南十里。袁知泰遣其将白<br /><br />&nbsp;&nbsp;&nbsp;&nbsp;嗣深、乙舒蒙等以二万人来拒战，贼大败，斩首万余级。肃宗幸灵武，授工部尚<br /><br />&nbsp;&nbsp;&nbsp;&nbsp;书、兼御史大夫、河北采访招讨使。禄山乘虚遣史思明、尹子奇急攻河北诸郡，<br /><br />&nbsp;&nbsp;&nbsp;&nbsp;饶阳、河间、景城、东安相次陷没，独平原、博平、清河三郡城守，然人心危荡，<br /><br />&nbsp;&nbsp;&nbsp;&nbsp;不可复振。<br /><br />&nbsp;&nbsp;&nbsp;&nbsp;至德元年十月，弃郡渡河，历江淮、荆襄。二年四月，朝于凤翔，授宪部尚<br /><br />&nbsp;&nbsp;&nbsp;&nbsp;书，寻加御史大夫。中书舍人兼吏部侍郎崔漪带酒容入朝，谏议大夫李何忌在班<br /><br />&nbsp;&nbsp;&nbsp;&nbsp;不肃，真卿劾之；贬漪为右庶子，何忌西平郡司马。元帅广平王领朔方蕃汉兵号<br /><br />&nbsp;&nbsp;&nbsp;&nbsp;二十万来收长安，出辞之日，百僚致谒于朝堂。百僚拜，答拜，辞亦如之。王当<br /><br />&nbsp;&nbsp;&nbsp;&nbsp;阙不乘马，步出木马门而后乘。管崇嗣为王都虞候，先王上马，真卿进状弹之。<br /><br />&nbsp;&nbsp;&nbsp;&nbsp;肃宗曰：“朕儿子每出，谆谆教诫之，故不敢失礼。崇嗣老将，有足疾，姑欲优<br /><br />&nbsp;&nbsp;&nbsp;&nbsp;容之，卿勿复言。”乃以奏状还真卿。虽天子蒙尘，典法不废。洎銮舆将复宫阙，<br /><br />&nbsp;&nbsp;&nbsp;&nbsp;遣左司郎中李巽先行，陈告宗庙之礼，有司署祝文，称“嗣皇帝”。真卿谓礼仪<br /><br />&nbsp;&nbsp;&nbsp;&nbsp;使崔器曰：“上皇在蜀，可乎？”器遽奏改之。中旨宣劳，以为名儒深达礼体。<br /><br />&nbsp;&nbsp;&nbsp;&nbsp;时太庙为贼所毁，真卿奏曰：“春秋时，新宫灾，鲁成公三日哭。今太庙既为盗<br /><br />&nbsp;&nbsp;&nbsp;&nbsp;毁，请筑坛于野，皇帝东向哭，然后遣使。”竟不能从。军国之事，知无不言。<br /><br />&nbsp;&nbsp;&nbsp;&nbsp;为宰相所忌，出为同州刺史，转蒲州刺史。为御史唐F所构，贬饶州刺史。旋拜<br /><br />&nbsp;&nbsp;&nbsp;&nbsp;升州刺史、浙江西道节度使，征为刑部尚书。李辅国矫诏迁玄宗居西宫，真卿乃<br /><br />&nbsp;&nbsp;&nbsp;&nbsp;首率百僚上表请问起居，辅国恶之，奏贬蓬州长史。<br /><br />&nbsp;&nbsp;&nbsp;&nbsp;代宗嗣位，拜利州刺史，迁户部侍郎，除荆南节度使，未行而罢，除尚书左<br /><br />&nbsp;&nbsp;&nbsp;&nbsp;丞。车驾自陕将还，真卿请皇帝先谒五陵、九庙而后还宫。宰相元载谓真卿曰：<br /><br />&nbsp;&nbsp;&nbsp;&nbsp;“公所见虽美，其如不合事宜何？”真卿怒，前曰：“用舍在相公耳，言者何罪？<br /><br />&nbsp;&nbsp;&nbsp;&nbsp;然朝廷之事，岂堪相公再破除耶！”载深衔之。旋改检校刑部尚书知省事，累进<br /><br />&nbsp;&nbsp;&nbsp;&nbsp;封鲁郡公。时元载引用私党，惧朝臣论奏其短，乃请：百官凡欲论事，皆先白长<br /><br />&nbsp;&nbsp;&nbsp;&nbsp;官，长官白宰相，然后上闻。真卿上疏曰：<br /><br />&nbsp;&nbsp;&nbsp;&nbsp;御史中丞李进等传宰相语，称奉进止：“缘诸司官奏事颇多，朕不惮省览，<br /><br />&nbsp;&nbsp;&nbsp;&nbsp;但所奏多挟谗毁；自今论事者，诸司官皆须先白长官，长官白宰相，宰相定可否，<br /><br />&nbsp;&nbsp;&nbsp;&nbsp;然后奏闻者。”臣自闻此语已来，朝野嚣然，人心亦多衰退。何则？诸司长官皆<br /><br />&nbsp;&nbsp;&nbsp;&nbsp;达官也，言皆专达于天子也。郎官、御史者，陛下腹心耳目之臣也。故其出使天<br /><br />&nbsp;&nbsp;&nbsp;&nbsp;下，事无巨细得失，皆令访察，回日奏闻，所以明四目、达四聪也。今陛下欲自<br /><br />&nbsp;&nbsp;&nbsp;&nbsp;屏耳目，使不聪明，则天下何述焉。《诗》云：“营营青蝇，止于棘。谗言罔极，<br /><br />&nbsp;&nbsp;&nbsp;&nbsp;交乱四国。”以其能变白为黑，变黑为白也。诗人深恶之，故曰：“取彼谗人，<br /><br />&nbsp;&nbsp;&nbsp;&nbsp;投畀豺虎。豺虎不食，投畀有北。”则夏之伯明、楚之无极、汉之江充，皆谗人<br /><br />&nbsp;&nbsp;&nbsp;&nbsp;也，孰不恶之？陛下恶之，深得君人之体矣。陛下何不深回听察，其言虚诬者，<br /><br />&nbsp;&nbsp;&nbsp;&nbsp;则谗人也，因诛殛之；其言不虚者，则正人也，因奖励之。陛下舍此不为，使众<br /><br />&nbsp;&nbsp;&nbsp;&nbsp;人皆谓陛下不能明察，倦于听览，以此为辞，拒其谏诤，臣窃为陛下痛惜之。<br /><br />&nbsp;&nbsp;&nbsp;&nbsp;臣闻太宗勤于听览，庶政以理，故著《司门式》云：“其有无门籍人，有急<br /><br />&nbsp;&nbsp;&nbsp;&nbsp;奏者，皆令监门司与仗家引奏，不许关碍。”所以防壅蔽也。并置立仗马二匹，<br /><br />&nbsp;&nbsp;&nbsp;&nbsp;须有乘骑便往，所以平治天下，正用此道也。天宝已后，李林甫威权日盛，群臣<br /><br />&nbsp;&nbsp;&nbsp;&nbsp;不先谘宰相辄奏事者，仍托以他故中伤，犹不敢明约百司，令先白宰相。又阉官<br /><br />&nbsp;&nbsp;&nbsp;&nbsp;袁思艺日宣诏至中书，玄宗动静，必告林甫，先意奏请，玄宗惊喜若神。以此权<br /><br />&nbsp;&nbsp;&nbsp;&nbsp;柄恩宠日甚，道路以目。上意不下宣，下情不上达，所以渐致潼关之祸，皆权臣<br /><br />&nbsp;&nbsp;&nbsp;&nbsp;误主，不遵太宗之法故也。陵夷至于今日，天下之蔽，尽萃于圣躬，岂陛下招致<br /><br />&nbsp;&nbsp;&nbsp;&nbsp;之乎？盖其所从来者渐矣。自艰难之初，百姓尚未凋，太平之理，立可便致。<br /><br />&nbsp;&nbsp;&nbsp;&nbsp;属李辅国用权，宰相专政，递相姑息，莫肯直言。大开三司，不安反侧，逆贼散<br /><br />&nbsp;&nbsp;&nbsp;&nbsp;落，将士北走党项，合集士贼，至今为患。伪将更相惊恐，因思明危惧，扇动却<br /><br />&nbsp;&nbsp;&nbsp;&nbsp;反。又今相州败散，东都陷没，先帝由此忧勤，至于损寿，臣每思之，痛切心骨。<br /><br />&nbsp;&nbsp;&nbsp;&nbsp;今天下兵戈未戢，疮磐未平，陛下岂得不日闻谠言以广视听，而欲顿隔忠谠<br /><br />&nbsp;&nbsp;&nbsp;&nbsp;之路乎！臣窃闻陛下在陕州时，奏事者不限贵贱，务广闻见，乃尧、舜之事也。<br /><br />&nbsp;&nbsp;&nbsp;&nbsp;凡百臣庶以为太宗之理，可翘足而待也。臣又闻君子难进易退，由此言之，朝廷<br /><br />&nbsp;&nbsp;&nbsp;&nbsp;开不讳之路，犹恐不言，况怀厌怠，令宰相宣进止，使御史台作条目，不令直进。<br /><br />&nbsp;&nbsp;&nbsp;&nbsp;从此人人不敢奏事，则陛下闻见，只在三数人耳。天下之士，方钳口结舌，陛下<br /><br />&nbsp;&nbsp;&nbsp;&nbsp;后见无人奏事，必谓朝廷无事可论，岂知惧不敢进，即林甫、国忠复起矣。凡百<br /><br />&nbsp;&nbsp;&nbsp;&nbsp;臣庶，以为危殆之期，又翘足而至也。如今日之事，旷古未有，虽李林甫、杨国<br /><br />&nbsp;&nbsp;&nbsp;&nbsp;忠犹不敢公然如此。今陛下不早觉悟，渐成孤立，后纵悔之无及矣！臣实知忤大<br /><br />&nbsp;&nbsp;&nbsp;&nbsp;臣者，罪在不测，不忍孤负陛下，无任恳迫之至。<br /><br />&nbsp;&nbsp;&nbsp;&nbsp;其激切如此。于是中人争写内本布于外。<br /><br />&nbsp;&nbsp;&nbsp;&nbsp;后摄祭太庙，以祭器不修言于朝，载坐以诽谤，贬硖州别驾、抚州湖州刺史。<br /><br />&nbsp;&nbsp;&nbsp;&nbsp;元载伏诛，拜刑部尚书。代宗崩，为礼仪使。又以高祖已下七圣谥号繁多，乃上<br /><br />&nbsp;&nbsp;&nbsp;&nbsp;议请取初谥为定。袁鹨在蒲耘胖，遂罢。杨炎为相，恶之，改太子少傅，礼<br /><br />&nbsp;&nbsp;&nbsp;&nbsp;仪使如旧，外示崇宠，实去其权也。<br /><br />&nbsp;&nbsp;&nbsp;&nbsp;卢杞专权，忌之，改太子太师，罢礼仪使，谕于真卿曰：“方面之任，何处<br /><br />&nbsp;&nbsp;&nbsp;&nbsp;为便？”真卿候杞于中书曰：“真卿以褊性为小人所憎，窜逐非一。今已羸老，<br /><br />&nbsp;&nbsp;&nbsp;&nbsp;幸相公庇之。相公先中丞传首至平原，面上血真卿不敢衣拭，以舌舐之，相公忍<br /><br />&nbsp;&nbsp;&nbsp;&nbsp;不相容乎？”杞矍然下拜，而含怒心。会李希烈陷汝州，杞乃奏曰：“颜真卿四<br /><br />&nbsp;&nbsp;&nbsp;&nbsp;方所信，使谕之，可不劳师旅。”上从之，朝廷失色，李勉闻之，以为失一元老，<br /><br />&nbsp;&nbsp;&nbsp;&nbsp;贻朝廷羞，乃密表请留。又遣逆于路，不及。<br /><br />&nbsp;&nbsp;&nbsp;&nbsp;初见希烈，欲宣诏旨，希烈养子千余人露刃争前迫真卿，将食其肉。诸将丛<br /><br />&nbsp;&nbsp;&nbsp;&nbsp;绕慢骂，举刃以拟之，真卿不动。希烈遽以身蔽之，而麾其众，众退，乃揖真卿<br /><br />&nbsp;&nbsp;&nbsp;&nbsp;就馆舍。因逼为章表，令雪己，愿罢兵马。累遣真卿兄子岘与从吏凡数辈继来京<br /><br />&nbsp;&nbsp;&nbsp;&nbsp;师。上皆不报。每于诸子书，令严奉家庙，恤诸孤而已。希烈大宴逆党，召真卿<br /><br />&nbsp;&nbsp;&nbsp;&nbsp;坐，使观倡优斥黩朝政为戏，真卿怒曰：“相公，人臣也，奈何使此曹如是乎？”<br /><br />&nbsp;&nbsp;&nbsp;&nbsp;拂衣而起，希烈惭，亦呵止。时朱滔、王武俊、田悦、李纳使在坐，目真卿谓希<br /><br />&nbsp;&nbsp;&nbsp;&nbsp;烈曰：“闻太师名德久矣，相公欲建大号，而太师至，非天命正位？欲求宰相，<br /><br />&nbsp;&nbsp;&nbsp;&nbsp;孰先太师乎？”真卿正色叱之曰：“是何宰相耶！君等闻颜杲卿无？是吾兄也。<br /><br />&nbsp;&nbsp;&nbsp;&nbsp;禄山反，首举义兵，及被害，诟骂不绝于口。吾今生向八十，官至太师，守吾兄<br /><br />&nbsp;&nbsp;&nbsp;&nbsp;之节，死而后已，岂受汝辈诱胁耶！”诸贼不敢复出口。希烈乃拘真卿，令甲士<br /><br />&nbsp;&nbsp;&nbsp;&nbsp;十人守，掘方丈坎于庭，曰“坑颜”，真卿怡然不介意。后张伯仪败绩于安州，<br /><br />&nbsp;&nbsp;&nbsp;&nbsp;希烈令赉伯仪旌节首级讠夸示真卿，真卿恸哭投地。后其大将周曾等谋袭汝州，<br /><br />&nbsp;&nbsp;&nbsp;&nbsp;因回兵杀希烈，奉真卿为节度。事泄，希烈杀曾等，遂送真卿于龙兴寺。真卿度<br /><br />&nbsp;&nbsp;&nbsp;&nbsp;必死，乃作遗表，自为墓志、祭文，常指寝室西壁下云：“吾殡所也。”希烈既<br /><br />&nbsp;&nbsp;&nbsp;&nbsp;陷汴州，c伪号，使人问仪于真卿，真卿曰：“老夫耄矣，曾掌国礼，所记者诸<br /><br />&nbsp;&nbsp;&nbsp;&nbsp;侯朝觐礼耳。”<br /><br />&nbsp;&nbsp;&nbsp;&nbsp;兴元元年，王师复振，逆贼虑变起蔡州，乃遣其将辛景臻、安华至真卿所，<br /><br />&nbsp;&nbsp;&nbsp;&nbsp;积柴庭中，沃之以油，且传逆词曰：“不能屈节，当自烧。”真卿乃投身赴火，<br /><br />&nbsp;&nbsp;&nbsp;&nbsp;景臻等遽止之，复告希烈。德宗复宫阙，希烈弟希倩在朱党中，例伏诛。希烈<br /><br />&nbsp;&nbsp;&nbsp;&nbsp;闻之怒。兴元元年八月三日，乃使阉奴与景臻等杀真卿。先曰：“有敕”。真卿<br /><br />&nbsp;&nbsp;&nbsp;&nbsp;拜，奴曰：“宜赐卿死。”真卿曰：“老臣无状，罪当死，然不知使人何日从长<br /><br />&nbsp;&nbsp;&nbsp;&nbsp;安来？”奴曰：“从大梁来。”真卿骂曰：“乃逆贼耳，何敕耶！”遂缢杀之，<br /><br />&nbsp;&nbsp;&nbsp;&nbsp;年七十七。<br /><br />&nbsp;&nbsp;&nbsp;&nbsp;及淮、泗平，贞元元年，陈仙奇使护送真卿丧归京师。德宗痛悼异常。废朝<br /><br />&nbsp;&nbsp;&nbsp;&nbsp;五日，谥曰文忠。复下诏曰：“君臣之义，生录其功，殁厚其礼，况才优匡国，<br /><br />&nbsp;&nbsp;&nbsp;&nbsp;忠至灭身。朕自兴叹，劳于寤寐。故光禄大夫、守太子太师、上柱国、鲁郡公颜<br /><br />&nbsp;&nbsp;&nbsp;&nbsp;真卿，器质天资，公忠杰出，出入四朝，坚贞一志。属贼臣扰乱，委以存谕，拘<br /><br />&nbsp;&nbsp;&nbsp;&nbsp;肋累岁，死而不挠，稽其盛节，实谓犹生。朕致贻斯祸，惭悼靡及，式崇嘉命，<br /><br />&nbsp;&nbsp;&nbsp;&nbsp;兼延尔嗣。可赠司徒，仍赐布帛五百端。男f、硕等丧制终，所司奏超授官秩。”<br /><br />&nbsp;&nbsp;&nbsp;&nbsp;贞元六年十一月南郊，赦书节文授真卿一子五品正员官，故f得录用。文宗诏曰：<br /><br />&nbsp;&nbsp;&nbsp;&nbsp;“朕每览国史，见忠烈之臣，未尝不嗟叹久之，思有以报。如闻从览、弘式，实<br /><br />&nbsp;&nbsp;&nbsp;&nbsp;杲卿、真卿之孙。永惟九原，既不可作，旌其嗣续，谅协典彝。考绩已深于宦途<br /><br />&nbsp;&nbsp;&nbsp;&nbsp;者，命列于中台；官次未齿于|绅者，俾佐于左辅。庶使天下再新义风。”以真<br /><br />&nbsp;&nbsp;&nbsp;&nbsp;卿曾孙弘式为同州参军。<br /><br />&nbsp;&nbsp;&nbsp;&nbsp;国，是武之英也；苟无杨炎弄权，若任之为将，遂展其才，岂有朱之祸焉！<br /><br />&nbsp;&nbsp;&nbsp;&nbsp;如清臣富于学，守其正，全其节，昌文之杰也；苟无卢杞恶直，若任之为相，遂<br /><br />&nbsp;&nbsp;&nbsp;&nbsp;行其道，岂有希烈之叛焉！夫国得贤则安，失贤则危。德宗内信奸邪，外斥良善，<br /><br />&nbsp;&nbsp;&nbsp;&nbsp;几致危亡，宜哉。噫，“仁以为己任，不亦重乎；死而后已，不亦远乎！”二君<br /><br />&nbsp;&nbsp;&nbsp;&nbsp;守道殁身，为时垂训，希代之士也，光文武之道焉。<br /><br />&nbsp;&nbsp;&nbsp;&nbsp;赞曰：自古皆死，得正为顺。二公云亡，万代垂训。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56010);">加入书签</a><a
                        href="56009.html">上一页</a>&larr;<a href="index.html">返回列表</a>&rarr;<a
                            href="56011.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56009.html"; var next_page = "56011.html"; var index_page = "index.html"; var sortid = "9"; var article_id = "45"; var chapter_id = "56010"; var articlename = "旧唐书"; var chaptername = " 卷一百二十八 列传第七十八"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>