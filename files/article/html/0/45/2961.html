<!DOCTYPE html>
<html>
<head>
<meta charset="gbk" />
<title>旧唐书- 卷八十八 列传第三十八-在线阅读-哈西文学网</title>
<meta name="keywords" content="刘d，旧唐书， 卷八十八 列传第三十八全文， 卷八十八 列传第三十八在线阅读 哈西文学网" />
<meta name="description" content="哈西文学网提供刘d的旧唐书  卷八十八 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2961.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2961.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八 列传第三十八</h1>
            <div class="link xb">
                <a href="2960.html">上一页</a>&larr;<a href="index.html">返回列表</a>&rarr;<a
                    href="2962.html">下一页</a></div>			
            <div id="BookText">&nbsp;&nbsp;&nbsp;&nbsp;○韦思谦（子承庆嗣立）陆元方（子象先）苏瑰（子F）<br /><br />&nbsp;&nbsp;&nbsp;&nbsp;韦思谦，郑州阳武人也。本名仁约，字思谦，以音类则天父讳，故称字焉。<br /><br />&nbsp;&nbsp;&nbsp;&nbsp;其先自京兆南徙，家于襄阳。举进士，累补应城令，岁余调选。思谦在官，坐公<br /><br />&nbsp;&nbsp;&nbsp;&nbsp;事微殿，旧制多未叙进。吏部尚书高季辅曰：“自居选部，今始得此一人，岂以<br /><br />&nbsp;&nbsp;&nbsp;&nbsp;小疵而弃大德。”擢授监察御史，由是知名。尝谓人曰：“御史出都，若不动摇<br /><br />&nbsp;&nbsp;&nbsp;&nbsp;山岳，震慑州县，诚旷职耳。”时中书令诸遂良贱市中书译语人地，思谦奏劾其<br /><br />&nbsp;&nbsp;&nbsp;&nbsp;事，遂良左授同州刺史。及遂良复用，思谦不得进，出为清水令。谓人曰：“吾<br /><br />&nbsp;&nbsp;&nbsp;&nbsp;狂鄙之性，假以雄权，触机便发，固宜为身灾也。大丈夫当正色之地，必明目张<br /><br />&nbsp;&nbsp;&nbsp;&nbsp;胆以报国恩，终不能为碌碌之臣保妻子耳。”左肃机皇甫公义检校沛王府长史，<br /><br />&nbsp;&nbsp;&nbsp;&nbsp;引思谦为同府仓曹，谓思谦曰：“公岂池中之物，屈公为数旬之客，以望此府耳。”<br /><br />&nbsp;&nbsp;&nbsp;&nbsp;累迁右司郎中。<br /><br />&nbsp;&nbsp;&nbsp;&nbsp;永淳初，历尚书左丞、御史大夫。时武候将军田仁会与侍御史张仁t不协而<br /><br />&nbsp;&nbsp;&nbsp;&nbsp;诬奏之。高宗临轩问仁t，仁t惶惧，应对失次。思谦历阶而进曰：“臣与仁t<br /><br />&nbsp;&nbsp;&nbsp;&nbsp;连曹，颇知事由。仁t懦而不能自理。若仁会眩惑圣聪，致仁t非常之罪，即臣<br /><br />&nbsp;&nbsp;&nbsp;&nbsp;亦事君不尽矣。请专对其状。”辞辩纵横，音旨明畅，高宗深纳之。思谦在宪司，<br /><br />&nbsp;&nbsp;&nbsp;&nbsp;每见王公，未尝行拜礼。或劝之，答曰：“雕鹗鹰r，岂众禽之偶，奈何设拜以<br /><br />&nbsp;&nbsp;&nbsp;&nbsp;狎之？且耳目之官，固当独立也。”初拜左丞，奏曰：“陛下为官择人，非其人<br /><br />&nbsp;&nbsp;&nbsp;&nbsp;则阙。今不惜美锦，令臣制之，此陛下知臣之深，亦微臣尽命之秋。”振举纲目，<br /><br />&nbsp;&nbsp;&nbsp;&nbsp;朝廷肃然。<br /><br />&nbsp;&nbsp;&nbsp;&nbsp;则天临朝，转宗正卿，会官名改易，改为司属卿。光宅元年，分置左、右肃<br /><br />&nbsp;&nbsp;&nbsp;&nbsp;政台，复以思谦为右肃政大夫。大夫旧与御史抗礼，思谦独坐受其拜。或以为辞，<br /><br />&nbsp;&nbsp;&nbsp;&nbsp;思谦曰：“国家班列，自有差等，奈何以姑息为事耶？”垂拱初，赐爵博昌县男，<br /><br />&nbsp;&nbsp;&nbsp;&nbsp;迁凤阁鸾台三品。二年，代苏良嗣为纳言。三年，上表告老请致仕。许之，仍加<br /><br />&nbsp;&nbsp;&nbsp;&nbsp;太中大夫。永昌元年九月，卒于家，赠幽州都督。二子：承庆、嗣立。<br /><br />&nbsp;&nbsp;&nbsp;&nbsp;承庆，字延休。少恭谨，事继母以孝闻。弱冠举进士，补雍王府参军。府中<br /><br />&nbsp;&nbsp;&nbsp;&nbsp;文翰，皆出于承庆，辞藻之美，擅于一时。累迁太子司议郎。仪凤四年五月，诏<br /><br />&nbsp;&nbsp;&nbsp;&nbsp;皇太子贤监国。时太子颇近声色，与户奴等款狎，承庆上书谏曰：<br /><br />&nbsp;&nbsp;&nbsp;&nbsp;臣闻太子者，君之贰，国之本也。所以承宗庙之重，系亿兆之心，万国以贞，<br /><br />&nbsp;&nbsp;&nbsp;&nbsp;四海属望。殿下以仁孝之德，明睿之姿，岳峙泉s，金贞玉裕。天皇升殿下以<br /><br />&nbsp;&nbsp;&nbsp;&nbsp;储副，寄殿下以监抚，欲使照无不及，恩无不覃，百僚仰重曜之晖，万姓闻<br /><br />&nbsp;&nbsp;&nbsp;&nbsp;雷之响。<br /><br />&nbsp;&nbsp;&nbsp;&nbsp;夫君无民，无以保其位；人非食，无以全其生。故孔子曰：“百姓足，君孰<br /><br />&nbsp;&nbsp;&nbsp;&nbsp;与不足；百姓不足，君孰与足？”自顷年已来，频有水旱，菽粟不能丰稔，黎庶<br /><br />&nbsp;&nbsp;&nbsp;&nbsp;自致煎穷。今夏亢阳，米价腾踊，贫窭之室，无以自资，朝夕遑遑，唯忧馁馑。<br /><br />&nbsp;&nbsp;&nbsp;&nbsp;下人之瘼，实可哀矜，稼穑艰难，所宜详悉。天皇所以垂衣北极，殿下所以守器<br /><br />&nbsp;&nbsp;&nbsp;&nbsp;东宫，为天下之所尊，得天下之所利者，岂唯上玄之幽赞，亦百姓之力也。百姓<br /><br />&nbsp;&nbsp;&nbsp;&nbsp;危，则社稷不得独安。百姓乱，则帝王不能独理。故古之明君，饱而知人饥，温<br /><br />&nbsp;&nbsp;&nbsp;&nbsp;而知人寒，每以天下为忧，不以四海为乐。今关、陇之外，凶寇凭凌，西土编m，<br /><br />&nbsp;&nbsp;&nbsp;&nbsp;凋丧将尽，干戈日用，烽柝荐兴，千里有劳于馈粮，三农不遑于稼穑。殿下为臣<br /><br />&nbsp;&nbsp;&nbsp;&nbsp;为子，乃国乃家。为臣在于竭忠，为子期于尽孝。在家不可以自逸，在国不可以<br /><br />&nbsp;&nbsp;&nbsp;&nbsp;自康。一物有亏，圣上每留神念；三边或梗，殿下岂不兢怀。况当养德之秋，非<br /><br />&nbsp;&nbsp;&nbsp;&nbsp;是任情之日。<br /><br />&nbsp;&nbsp;&nbsp;&nbsp;伏承北门之内，造作不常，玩好所营，或有烦费。倡优杂伎，不息于前，鼓<br /><br />&nbsp;&nbsp;&nbsp;&nbsp;吹繁声，亟闻于外，既喧听览，且黩宫闱。兼之仆隶小人，缘此得亲左右，亦既<br /><br />&nbsp;&nbsp;&nbsp;&nbsp;奉承颜色，能不恃托恩光。作福作威，莫不由此，不加防慎，必有愆非。傥使微<br /><br />&nbsp;&nbsp;&nbsp;&nbsp;累德音，于后悔之何及？《书》云：“不作无益害有益。”此皆无益之事，固不<br /><br />&nbsp;&nbsp;&nbsp;&nbsp;可耽而悦之。<br /><br />&nbsp;&nbsp;&nbsp;&nbsp;臣又闻“高而不危，所以长守贵；满而不溢，所以长守富。”是知高危不可<br /><br />&nbsp;&nbsp;&nbsp;&nbsp;不慎，满溢不可不持。《易》曰：“君子终日乾乾，夕惕若厉，无咎。”敬慎之<br /><br />&nbsp;&nbsp;&nbsp;&nbsp;谓也。在于凡庶，参守而行之，犹可以高振声华，坐致荣禄。况殿下有少阳之位，<br /><br />&nbsp;&nbsp;&nbsp;&nbsp;有天挺之姿，片善而天下必闻，小能而天下咸服，岂可不为尽善尽美之道，以取<br /><br />&nbsp;&nbsp;&nbsp;&nbsp;可大可久之名哉！伏愿博览经书以广其德，屏退声色以抑其情。静默无为，恬虚<br /><br />&nbsp;&nbsp;&nbsp;&nbsp;寡欲，非礼勿动，非法不言。居处服玩，必循节俭；畋猎游娱，不为纵逞。正人<br /><br />&nbsp;&nbsp;&nbsp;&nbsp;端士，必引而亲之；便僻侧媚，必斥而远之。使惠声溢于远近，仁风翔于内外，<br /><br />&nbsp;&nbsp;&nbsp;&nbsp;则可以克享终吉，长保利贞，为上嗣之称首，奉圣人之鸿业者矣。<br /><br />&nbsp;&nbsp;&nbsp;&nbsp;又尝为《谕善箴》以献太子。太子善之，赐物甚厚。承庆又以人之用心，多<br /><br />&nbsp;&nbsp;&nbsp;&nbsp;扰浊浮躁，罕诣冲和之境，乃著《灵台赋》以广其志，辞多不载。<br /><br />&nbsp;&nbsp;&nbsp;&nbsp;调露初，东宫废，出为乌程令，风化大行。长寿中，累迁凤阁舍人，兼掌天<br /><br />&nbsp;&nbsp;&nbsp;&nbsp;官选事。承庆属文迅捷，虽军国大事，下笔辄成，未尝起草。寻坐忤大臣旨，出<br /><br />&nbsp;&nbsp;&nbsp;&nbsp;为沂州刺史。未几，诏复旧职，依前掌天官选事。久之，以病免，改授太子谕德。<br /><br />&nbsp;&nbsp;&nbsp;&nbsp;后历豫、虢等州刺史，颇著声绩，制书褒美。长安初，入为司仆少卿，转天官侍<br /><br />&nbsp;&nbsp;&nbsp;&nbsp;郎，兼修国史。承庆自天授以来，三掌天官选事，铨授平允，海内称之。寻拜凤<br /><br />&nbsp;&nbsp;&nbsp;&nbsp;阁侍郎、同凤阁鸾台平章事，仍依旧兼修国史。神龙初，坐附推张易之弟昌宗失<br /><br />&nbsp;&nbsp;&nbsp;&nbsp;实，配流岭表。时易之等既伏诛，承庆去巾解带而待罪。时欲草赦书，众议以为<br /><br />&nbsp;&nbsp;&nbsp;&nbsp;无如承庆者，乃召承庆为之。承庆神色不挠，援笔而成，辞甚典美，当时咸叹服<br /><br />&nbsp;&nbsp;&nbsp;&nbsp;之。岁余，起授辰州刺史，未之任，入为秘书员外少监，兼修国史。寻以修《则<br /><br />&nbsp;&nbsp;&nbsp;&nbsp;天实录》之功，赐爵扶阳县子，赉物五百段。又制撰《则天皇后纪圣文》，中宗<br /><br />&nbsp;&nbsp;&nbsp;&nbsp;称善，特加银青光禄大夫。俄授黄门侍郎，仍依旧兼修国史，未拜而卒。中宗伤<br /><br />&nbsp;&nbsp;&nbsp;&nbsp;悼久之，乃召其弟相州刺史嗣立令赴葬事，仍拜黄门侍郎，令继兄位，其见用如<br /><br />&nbsp;&nbsp;&nbsp;&nbsp;此。赠秘书监，谥曰温。子长裕，膳部员外郎。<br /><br />&nbsp;&nbsp;&nbsp;&nbsp;嗣立，承庆异母弟也。母王氏，遇承庆甚严，每有杖罚，嗣立必解衣请代，<br /><br />&nbsp;&nbsp;&nbsp;&nbsp;母不听，辄私自杖，母察知之，渐加恩贷，议者比晋从王祥、王览。少举进士，<br /><br />&nbsp;&nbsp;&nbsp;&nbsp;累补双流令，政有殊绩，为蜀中之最。三迁莱芜令。会承庆自凤阁舍人以疾去职，<br /><br />&nbsp;&nbsp;&nbsp;&nbsp;则天召嗣立谓曰：“卿父往日尝谓朕曰‘臣有两男忠孝，堪事陛下。’自卿兄弟<br /><br />&nbsp;&nbsp;&nbsp;&nbsp;效职，如卿父言。今授卿凤阁舍人，令卿兄弟自相替代。”即日迁凤阁舍人。<br /><br />&nbsp;&nbsp;&nbsp;&nbsp;时学校颓废，刑法滥酷，嗣立上疏谏曰：<br /><br />&nbsp;&nbsp;&nbsp;&nbsp;臣闻古先哲王立学官，掌教国子以六德、六行、六艺，三教备而人道毕矣。<br /><br />&nbsp;&nbsp;&nbsp;&nbsp;《礼记》曰：“化人成俗，必由学乎。”学之于人，其用盖博。故立太学以教于<br /><br />&nbsp;&nbsp;&nbsp;&nbsp;国，设庠序以化于邑，王之诸子、卿大夫士之子及国之俊选皆造焉。八岁入小学，<br /><br />&nbsp;&nbsp;&nbsp;&nbsp;十五入太学。春秋教以《礼》、《乐》，冬夏教以《诗》、《书》。是以教洽而<br /><br />&nbsp;&nbsp;&nbsp;&nbsp;化流，行成而不悖。自天子以至于庶人，未有不须学而成者也。<br /><br />&nbsp;&nbsp;&nbsp;&nbsp;国家自永淳已来，二十余载，国学废散，胄子衰缺，时轻儒学之官，莫存章<br /><br />&nbsp;&nbsp;&nbsp;&nbsp;句之选。贵门后进，竞以侥幸升班；寒族常流，复因凌替弛业。考试之际，秀茂<br /><br />&nbsp;&nbsp;&nbsp;&nbsp;罕登，驱之临人，何以从政？又垂拱之后，文明在辰，盛典鸿休，日书月至，因<br /><br />&nbsp;&nbsp;&nbsp;&nbsp;藉际会，入仕尤多。加以谗邪凶党来俊臣之属，妄执威权，恣行枉陷，正直之伍，<br /><br />&nbsp;&nbsp;&nbsp;&nbsp;死亡为忧，道路以目，人无固志，罕有执不挠之怀，殉至公之节，偷安苟免，聊<br /><br />&nbsp;&nbsp;&nbsp;&nbsp;以卒岁。遂使纲领不振，请托公行，选举之曹，弥长渝滥。随班少经术之士，摄<br /><br />&nbsp;&nbsp;&nbsp;&nbsp;职多庸琐之才，徒以猛暴相夸，罕能清惠自勖。使海内黔首，骚然不安，州县官<br /><br />&nbsp;&nbsp;&nbsp;&nbsp;僚，贪鄙未息，而望事必循理，俗致康宁，不可得也。陛下诚能下明制，发德音，<br /><br />&nbsp;&nbsp;&nbsp;&nbsp;广开庠序，大敦学校，三馆生徒，即令追集。王公已下子弟，不容别求仕进，皆<br /><br />&nbsp;&nbsp;&nbsp;&nbsp;入国学，服膺训典。崇饰馆庙，尊尚儒师，盛陈奠菜之仪，宏敷讲说之会，使士<br /><br />&nbsp;&nbsp;&nbsp;&nbsp;庶观听，有所发扬，弘奖道德，于是乎在。则四海之内，靡然向风，延颈举足，<br /><br />&nbsp;&nbsp;&nbsp;&nbsp;咸知所向。然后审持衡镜，妙择良能，以之临人，寄之调俗。则官无侵暴之政，<br /><br />&nbsp;&nbsp;&nbsp;&nbsp;人有安乐之心，居人则相与乐业，百姓则皆恋桑梓，岂复忧其逃散而贫窭哉！今<br /><br />&nbsp;&nbsp;&nbsp;&nbsp;天下户口，亡逃过半，租调既减，国用不足。理人之急，尤切于兹。故知务学之<br /><br />&nbsp;&nbsp;&nbsp;&nbsp;源，岂唯润身进德而已？将以诲人利国，可不务之哉！<br /><br />&nbsp;&nbsp;&nbsp;&nbsp;臣闻尧、舜之日，画其衣冠；文、景之时，几致刑措。历兹千载，以为美谈。<br /><br />&nbsp;&nbsp;&nbsp;&nbsp;臣伏惟陛下睿哲钦明，穷神知化，自轩、昊已降，莫之与京。独有往之论法，或<br /><br />&nbsp;&nbsp;&nbsp;&nbsp;未尽善，皆由主司奸凶，惑乱视听。寻而陛下圣察，具详之矣，然竟未能显其本<br /><br />&nbsp;&nbsp;&nbsp;&nbsp;源，明其前事，令天下万姓识陛下本心，尚使四海多衔冤之人，九泉有抱痛之鬼。<br /><br />&nbsp;&nbsp;&nbsp;&nbsp;臣诚愚暗，不识大纲，请为陛下始末而言其事。<br /><br />&nbsp;&nbsp;&nbsp;&nbsp;扬、豫之后，刑狱渐兴，用法之伍，务于穷竟，连坐相牵，数年不绝。遂使<br /><br />&nbsp;&nbsp;&nbsp;&nbsp;巨奸大猾伺隙乘间，内苞豺狼之心，外示鹰r之迹，阴图潜结，共相影会，构似<br /><br />&nbsp;&nbsp;&nbsp;&nbsp;是之言，成不赦之罪。皆深为巧诋，恣行楚毒，人不胜痛，便乞自诬，公卿士庶，<br /><br />&nbsp;&nbsp;&nbsp;&nbsp;连颈受戮。道路籍籍，虽知非辜，而锻练已成，辩占皆合。纵皋陶为理，于公定<br /><br />&nbsp;&nbsp;&nbsp;&nbsp;刑，则谓污宫毁柩，犹未塞责。虽陛下仁慈哀念，恤狱缓死，及览辞状，便已周<br /><br />&nbsp;&nbsp;&nbsp;&nbsp;密，皆谓勘鞫得情，是其实犯，虽欲宽舍，其如法何？于是小乃身诛，大则族灭，<br /><br />&nbsp;&nbsp;&nbsp;&nbsp;相缘共坐者，不可胜言。此岂宿构仇嫌，将申报复，皆图苟成功效，自求官赏。<br /><br />&nbsp;&nbsp;&nbsp;&nbsp;当时称传，谓为罗织。其中陷刑得罪者，虽有敏识通材，被告言者便遭枉抑，心<br /><br />&nbsp;&nbsp;&nbsp;&nbsp;徒痛其冤酷，口莫能以自明。或受诛夷，或遭窜殛，并甘心引分，赴之如归。故<br /><br />&nbsp;&nbsp;&nbsp;&nbsp;知弄法徒文，伤人实甚。赖陛下特回圣察，昭然详究。周兴、丘拗类，弘义、<br /><br />&nbsp;&nbsp;&nbsp;&nbsp;俊臣之徒，皆相次伏诛，事暴遐迩，而朝野庆泰，若再睹阳和。且如仁杰、元忠，<br /><br />&nbsp;&nbsp;&nbsp;&nbsp;俱罹枉陷，被勘鞫之际，亦皆已自诬。向非陛下至明，垂以省察，则菹醢之戮，<br /><br />&nbsp;&nbsp;&nbsp;&nbsp;已及其身，欲望输忠圣代，安可复得！陛下擢而升之，各为良辅，国之栋干，称<br /><br />&nbsp;&nbsp;&nbsp;&nbsp;此二人。何乃前非而后是哉？诚由枉陷与甄明尔。但恐往之得罪者多并此流，则<br /><br />&nbsp;&nbsp;&nbsp;&nbsp;向时之冤者其数甚众。昔杀一孝妇，尚或降灾。而滥者盖多，宁无怨气！怨气上<br /><br />&nbsp;&nbsp;&nbsp;&nbsp;达则水旱所兴，欲望岁登，不可得也。<br /><br />&nbsp;&nbsp;&nbsp;&nbsp;倘陛下弘天地之大德，施雷雨之深仁，归罪于削刻之徒，降恩于枉滥之伍。<br /><br />&nbsp;&nbsp;&nbsp;&nbsp;自垂拱已来，大辟罪已下，常赦所不原者，罪无轻重，一皆原洗，被以昭苏。伏<br /><br />&nbsp;&nbsp;&nbsp;&nbsp;法之辈，追还官爵，缘累之徒，普沾恩造。如此则天下知此所陷罪，元非陛下之<br /><br />&nbsp;&nbsp;&nbsp;&nbsp;意，咸是虐吏之辜。幽明欢欣，则感通和气；和气下降，则风雨以时；风雨以时，<br /><br />&nbsp;&nbsp;&nbsp;&nbsp;则五谷丰稔；岁既稔矣，人亦安矣。太平之美，亦何远哉！伏愿陛下深察。<br /><br />&nbsp;&nbsp;&nbsp;&nbsp;寻迁秋官侍郎，三过凤阁侍郎、同凤阁鸾台平章事。长安中，则天尝与宰臣<br /><br />&nbsp;&nbsp;&nbsp;&nbsp;议及州县官吏，纳言李峤、夏官尚书唐休Z等奏曰：“臣等谬膺大任，不能使兵<br /><br />&nbsp;&nbsp;&nbsp;&nbsp;革止息，仓府殷盈，户口尚有逋逃，官人未免贪浊，使陛下临朝轸叹，屡以为言，<br /><br />&nbsp;&nbsp;&nbsp;&nbsp;夙夜惭惶，不知启处。伏思当今要务，莫过富国安人。富国安人之方，在择刺史。<br /><br />&nbsp;&nbsp;&nbsp;&nbsp;窃见朝廷物议，莫不重内官，轻外职，每除授牧伯，皆再三披诉。比来所遣外任，<br /><br />&nbsp;&nbsp;&nbsp;&nbsp;多是贬累之人，风俗不澄，实由于此。今望于台阁寺监，妙简贤良，分典大州，<br /><br />&nbsp;&nbsp;&nbsp;&nbsp;共康庶绩。臣等请辍近侍，率先具僚，务在忧国济人，庶当有所补益。”则天曰：<br /><br />&nbsp;&nbsp;&nbsp;&nbsp;“卿等处鸾台凤阁，谁为此行？”嗣立率先对曰：“臣以庸愚，谬膺奖擢，内掌<br /><br />&nbsp;&nbsp;&nbsp;&nbsp;机密，非臣所堪。承乏外台，庶当尽节，倘垂采录，臣愿此行。”于是嗣立带本<br /><br />&nbsp;&nbsp;&nbsp;&nbsp;官检校汴州刺史。<br /><br />&nbsp;&nbsp;&nbsp;&nbsp;无几，嗣立兄承庆入知政事，嗣立转成均祭酒，兼检校魏州刺史。又徙持<br /><br />&nbsp;&nbsp;&nbsp;&nbsp;刺史。寻坐承庆左授饶州长史。岁余，徵为太仆少卿，兼掌吏部选事。神龙二年，<br /><br />&nbsp;&nbsp;&nbsp;&nbsp;为相州刺史。及承庆卒，代为黄门侍郎，转太府卿，加修文馆学士。<br /><br />&nbsp;&nbsp;&nbsp;&nbsp;景龙三年，转兵部尚书、同中书门下三品。时中宗崇饰寺观，又滥食封邑者<br /><br />&nbsp;&nbsp;&nbsp;&nbsp;众，国用虚竭。嗣立上疏谏曰：<br /><br />&nbsp;&nbsp;&nbsp;&nbsp;臣闻国无九年之储，家无三年之蓄，家非其家，国非其国。故知立国立家，<br /><br />&nbsp;&nbsp;&nbsp;&nbsp;皆资于储蓄矣。夫水旱之灾，关之阴阳运数，非人智力所能及也。尧遭大水，汤<br /><br />&nbsp;&nbsp;&nbsp;&nbsp;遭大旱，则知仁圣之君所不能免，当此时不至于困弊者，积也。今陛下仓库之内，<br /><br />&nbsp;&nbsp;&nbsp;&nbsp;比稍空竭，寻常用度，不支一年。倘有水旱，人须赈给，徵发时动，兵要资装，<br /><br />&nbsp;&nbsp;&nbsp;&nbsp;则将何以备之？其缘仓库不实，妨于政化者，触类而是。<br /><br />&nbsp;&nbsp;&nbsp;&nbsp;臣窃见比者营造寺观，其数极多，皆务取宏博，竞崇环丽。大则费耗百十万，<br /><br />&nbsp;&nbsp;&nbsp;&nbsp;小则尚用三五万余，略计都用资财，动至千万已上。转运木石，人牛不停，废人<br /><br />&nbsp;&nbsp;&nbsp;&nbsp;功，害农务，事既非急，时多怨咨。故《书》曰：“不作无益害有益，功乃成；<br /><br />&nbsp;&nbsp;&nbsp;&nbsp;不贵异物贱用物，民乃足。”诚哉此言，非虚谈也。且玄旨秘妙，归于空寂，苟<br /><br />&nbsp;&nbsp;&nbsp;&nbsp;非修心定慧，诸法皆涉有为。至如土木雕刻等功，唯是殚竭人力，但学相夸壮丽，<br /><br />&nbsp;&nbsp;&nbsp;&nbsp;岂关降伏身心。且凡所兴功，皆须掘凿，蛰虫在土，种类实多。每日杀伤，动盈<br /><br />&nbsp;&nbsp;&nbsp;&nbsp;万计，连年如此，损害可知。圣人慈悲为心，岂有须行此事，不然之理，皎在目<br /><br />&nbsp;&nbsp;&nbsp;&nbsp;前。世俗众僧，未通其旨，不虑府库空竭，不思圣人忧劳，谓广树福田，即是增<br /><br />&nbsp;&nbsp;&nbsp;&nbsp;修法教。倘水旱为灾，人至饥馁，夷狄作梗，兵无资粮，陛下虽有龙象如云，伽<br /><br />&nbsp;&nbsp;&nbsp;&nbsp;蓝概日，岂能裨万分之一，救元元之苦哉！于道法既有乖，在生人极为损，陛下<br /><br />&nbsp;&nbsp;&nbsp;&nbsp;岂可不深思之！<br /><br />&nbsp;&nbsp;&nbsp;&nbsp;臣窃见食封之家，其数甚众。昨略问户部，云用六十余万丁，一丁两匹，即<br /><br />&nbsp;&nbsp;&nbsp;&nbsp;是一百二十万已上。臣顷在太府，知每年庸调绢数，多不过百万，少则七八十万<br /><br />&nbsp;&nbsp;&nbsp;&nbsp;已来，比诸封家，所入全少。倘有虫霜旱涝，曾不半在，国家支供，何以取给？<br /><br />&nbsp;&nbsp;&nbsp;&nbsp;臣闻自封茅土，裂山河，皆须业著经纶，功申草昧，然后配宗庙之享，承带砺之<br /><br />&nbsp;&nbsp;&nbsp;&nbsp;恩。皇运之初，功臣共定天下，当时食封才上三二十家，今以寻常特恩，遂至百<br /><br />&nbsp;&nbsp;&nbsp;&nbsp;家已上。国家租赋，太半私门，私门则资用有余，国家则支计不足。有余则或致<br /><br />&nbsp;&nbsp;&nbsp;&nbsp;奢侈，不足则坐致忧危，制国之方，岂谓为得？封户之物，诸家自徵，或是官典，<br /><br />&nbsp;&nbsp;&nbsp;&nbsp;或是奴仆，多挟势骋威，凌突州县。凡是封户，不胜侵扰，或输物多索裹头，或<br /><br />&nbsp;&nbsp;&nbsp;&nbsp;相知要取中物，百姓怨叹，远近共知。复有因将货易，转更生衅，徵打纷纷，曾<br /><br />&nbsp;&nbsp;&nbsp;&nbsp;不宁息，贫乏百姓，何以克堪！若必限丁物送太府，封家但于左藏请受，不得辄<br /><br />&nbsp;&nbsp;&nbsp;&nbsp;自征催，则必免侵扰，人冀苏息。<br /><br />&nbsp;&nbsp;&nbsp;&nbsp;臣又闻设官分职，量事置吏，此本于理人而务安之也。故《书》曰“在官人，<br /><br />&nbsp;&nbsp;&nbsp;&nbsp;在安人。官人则哲，安人则惠。能哲而惠，何忧乎欢兜，何畏乎有苗”者也！是<br /><br />&nbsp;&nbsp;&nbsp;&nbsp;明官得其人，而天下自理矣。古者取人，必先采乡曲之誉，然后辟于州郡；州郡<br /><br />&nbsp;&nbsp;&nbsp;&nbsp;有声，然后辟于五府；才著五府，然后升之天朝。此则用一人所择者甚悉，擢一<br /><br />&nbsp;&nbsp;&nbsp;&nbsp;士所历者甚深。孔子曰：“譬有美锦，不可使人学制。”此明用人不可不审择也。<br /><br />&nbsp;&nbsp;&nbsp;&nbsp;用得其才则理，非其才则乱，理乱所设，焉可不深择之哉！今之取人，有异此道。<br /><br />&nbsp;&nbsp;&nbsp;&nbsp;多未甚试效，即顿至迁擢。夫趋竞者人之常情，侥幸人之所趣。而今务进不避侥<br /><br />&nbsp;&nbsp;&nbsp;&nbsp;幸者，接踵比肩，布于文武之列。有文者用理内外，则有回邪赃污上下败乱之忧；<br /><br />&nbsp;&nbsp;&nbsp;&nbsp;有武者用将军戎，则有庸懦怯弱师旅丧亡之患。补授无限，员阙不供，遂至员外<br /><br />&nbsp;&nbsp;&nbsp;&nbsp;置官，数倍正阙。曹署典吏，困于祗承，府库仓储，竭于资奉。国家大事，岂甚<br /><br />&nbsp;&nbsp;&nbsp;&nbsp;于此！古者悬爵待士，唯有才者得之，若任用无才，则有才之路塞，贤人君子所<br /><br />&nbsp;&nbsp;&nbsp;&nbsp;以遁迹销声，常怀叹恨者也。且贤人君子，守于正直之道，远于侥幸之门，若侥<br /><br />&nbsp;&nbsp;&nbsp;&nbsp;幸开，则贤者不可复出矣。贤者遂退，若欲求人安化洽，复不可得也。人若不安，<br /><br />&nbsp;&nbsp;&nbsp;&nbsp;国将危矣，陛下安可不深虑之！又刺史、县令，理人之首。近年已来，不存简择。<br /><br />&nbsp;&nbsp;&nbsp;&nbsp;京官有犯及声望下者，方遣牧州；吏部选人，暮年无手笔者，方拟县令。此风久<br /><br />&nbsp;&nbsp;&nbsp;&nbsp;扇，上下同知，将此理人，何以率化？今岁非丰稔，户口流亡，国用空虚，租调<br /><br />&nbsp;&nbsp;&nbsp;&nbsp;减削。陛下不以此留念，将何以理国乎？臣望下明制，具论前事，使有司改换简<br /><br />&nbsp;&nbsp;&nbsp;&nbsp;择，天下刺史、县令，皆取才能有称望者充。自今已往，应有迁除诸曹侍郎、两<br /><br />&nbsp;&nbsp;&nbsp;&nbsp;省、两台及五品已上清望官，先于刺史、县令中选用。牧宰得人，天下大理，万<br /><br />&nbsp;&nbsp;&nbsp;&nbsp;姓欣欣然，岂非太平乐事哉！唯陛下详择。<br /><br />&nbsp;&nbsp;&nbsp;&nbsp;疏奏不纳。<br /><br />&nbsp;&nbsp;&nbsp;&nbsp;嗣立与韦庶人宗属疏远，中宗特令编入属籍，由是顾赏尤重。赏于骊山构营<br /><br />&nbsp;&nbsp;&nbsp;&nbsp;别业，中宗亲往幸焉，自制诗序，令从官赋诗，赐绢二千匹。因封嗣立为逍遥公，<br /><br />&nbsp;&nbsp;&nbsp;&nbsp;名其所居为清虚原幽栖谷。韦氏败，几为乱兵所害，宁王宪以嗣立是从母之夫，<br /><br />&nbsp;&nbsp;&nbsp;&nbsp;救护免之。睿宗践祚，拜中书令。寻日，出为许州刺史。以定册尊立睿宗之功，<br /><br />&nbsp;&nbsp;&nbsp;&nbsp;赐实封一百户。开元初，入为国子祭酒。先是，中宗遗制睿宗辅政，宗楚客、韦<br /><br />&nbsp;&nbsp;&nbsp;&nbsp;温等改削藁草，嗣立时在政事府，不能正之。至是为宪司所劾，左迁岳州别驾。<br /><br />&nbsp;&nbsp;&nbsp;&nbsp;久之，迁陈州刺史。时河南道巡察使、工部尚书刘知柔奏嗣立清白可陟之状，诏<br /><br />&nbsp;&nbsp;&nbsp;&nbsp;命未下，开元七年卒，赠兵部尚书，谥曰孝。中书门下又奏：“嗣立衣冠之内，<br /><br />&nbsp;&nbsp;&nbsp;&nbsp;夙表才名；兄弟之间，特称和睦。承恩历事，位列宰臣。中年以不能正身，颇近<br /><br />&nbsp;&nbsp;&nbsp;&nbsp;凶戚，为宪司纠劾，因兹出贬。若循其始，终是吉人，宜弃其瑕，以从众望。请<br /><br />&nbsp;&nbsp;&nbsp;&nbsp;赠物一百段。”从之。<br /><br />&nbsp;&nbsp;&nbsp;&nbsp;嗣立、承庆俱以学行齐名。长寿中，嗣立代承庆为凤阁舍人。长安三年，承<br /><br />&nbsp;&nbsp;&nbsp;&nbsp;庆代嗣立为天官侍郎，顷之又代嗣立知政事。及承庆卒，嗣立又代为黄门侍郎，<br /><br />&nbsp;&nbsp;&nbsp;&nbsp;前后四职相代。又父子三人，皆至宰相。有唐已来，莫与为比。嗣立三子：孚、<br /><br />&nbsp;&nbsp;&nbsp;&nbsp;恒、济，皆知名。孚，累迁至左司员外郎。恒，开元初为砀山令。为政宽惠，人<br /><br />&nbsp;&nbsp;&nbsp;&nbsp;吏爱之。会车驾东巡，县当供帐，时山东州县皆惧不办，务于鞭扑，恒独不杖罚<br /><br />&nbsp;&nbsp;&nbsp;&nbsp;而事皆济理，远近称焉。御史中丞宇文融，即恒之姑子也，尝密荐恒有经济之才，<br /><br />&nbsp;&nbsp;&nbsp;&nbsp;请以己之官秩回授，乃擢拜殿中侍御史。历度支左司等员外、太常少卿、给事中。<br /><br />&nbsp;&nbsp;&nbsp;&nbsp;二十九年，为陇右道河西黜陟使。恒至河西时，节度使盖嘉运恃托中贵，公为非<br /><br />&nbsp;&nbsp;&nbsp;&nbsp;法，兼伪叙功劳，恒抗表请劾之，人代其惧。因出为陈留太守，未行而卒，时人<br /><br />&nbsp;&nbsp;&nbsp;&nbsp;甚伤惜之。济，早以辞翰闻。开元初，调补鄄城令。时有人密奏玄宗：“今岁吏<br /><br />&nbsp;&nbsp;&nbsp;&nbsp;部选叙太滥，县令非材，全不简择。”及县令谢官日，引入殿庭，问安人策一道，<br /><br />&nbsp;&nbsp;&nbsp;&nbsp;试者二百余人，独济策第一，或有不书纸者。擢济为醴泉令，二十余人还旧官，<br /><br />&nbsp;&nbsp;&nbsp;&nbsp;四五十人放归习读，侍郎卢从愿、李朝隐贬为刺史。济至醴泉，以简易为政，人<br /><br />&nbsp;&nbsp;&nbsp;&nbsp;用称之。三迁为库部员外郎。二十四年，为尚书户部侍郎。累岁转太原尹。制《<br /><br />&nbsp;&nbsp;&nbsp;&nbsp;先德诗》四章，述祖、父之行，辞致高雅。天宝七载，又为河南尹，迁尚书左丞。<br /><br />&nbsp;&nbsp;&nbsp;&nbsp;三代为省辖，衣冠荣之。济从容雅度，所莅人推善政，后出为冯翊太守。<br /><br />&nbsp;&nbsp;&nbsp;&nbsp;陆元方，苏州吴县人。世为著姓。曾祖琛，陈给事中黄门侍郎。伯父柬之，<br /><br />&nbsp;&nbsp;&nbsp;&nbsp;以工书知名，官至太子司议郎。元方举明经，又应八科举，累转监察御史。则天<br /><br />&nbsp;&nbsp;&nbsp;&nbsp;革命，使元方安辑岭外。将涉海，时风涛甚壮，舟人莫敢举帆。元方曰：“我受<br /><br />&nbsp;&nbsp;&nbsp;&nbsp;命无私，神岂害我？”遽命之济，既而风涛果息。使还称旨，除殿中侍御史。即<br /><br />&nbsp;&nbsp;&nbsp;&nbsp;以其月擢拜凤阁舍人，仍判侍郎事。俄为来俊臣所陷，则天手敕特赦之。长寿二<br /><br />&nbsp;&nbsp;&nbsp;&nbsp;年，再迁鸾台侍郎、同凤阁鸾台平章事。延载初，又加凤阁侍郎。证圣初，内史<br /><br />&nbsp;&nbsp;&nbsp;&nbsp;李昭德得罪，以元方附会昭德，贬绥州刺史。寻复为春官侍郎，又转天官侍郎、<br /><br />&nbsp;&nbsp;&nbsp;&nbsp;尚书左丞，寻拜鸾台侍郎、平章事。则天尝问以外事，对曰：“臣备位宰臣，有<br /><br />&nbsp;&nbsp;&nbsp;&nbsp;大事即奏，人间碎务，不敢以烦圣览。”由是忤旨，责授太子右庶子，罢知政事。<br /><br />&nbsp;&nbsp;&nbsp;&nbsp;寻转文昌左丞，病卒。<br /><br />&nbsp;&nbsp;&nbsp;&nbsp;元方在官清谨，再为宰相，则天将有迁除，每行以访之，必密封以进，未尝<br /><br />&nbsp;&nbsp;&nbsp;&nbsp;露其私恩。临终，取前后草奏悉命焚之，且曰：“吾阴德于人多矣，其后庶几福<br /><br />&nbsp;&nbsp;&nbsp;&nbsp;不衰矣。”又有书一匣，常自缄封，家人莫有见者，及卒视之，乃前后敕书，其<br /><br />&nbsp;&nbsp;&nbsp;&nbsp;慎密如此。赠越州都督。开元十八年，又赠扬州大都督。子象先。<br /><br />&nbsp;&nbsp;&nbsp;&nbsp;象先，本名景初。少有器量，应制举，拜扬州参军。秩满调选，时吉顼为吏<br /><br />&nbsp;&nbsp;&nbsp;&nbsp;部侍郎，擢授洛阳尉，元方时亦为吏部，固辞不敢当。顼曰：“为官择人，至公<br /><br />&nbsp;&nbsp;&nbsp;&nbsp;之道。陆景初才望高雅，非常流所及，实不以吏部之子妄推荐也。”竟奏授之。<br /><br />&nbsp;&nbsp;&nbsp;&nbsp;迁左台监察御史，转殿中，历授中书侍郎。<br /><br />&nbsp;&nbsp;&nbsp;&nbsp;景云二年冬，同中书门下平章事，监修国史。初，太平公主将引中书侍郎崔<br /><br />&nbsp;&nbsp;&nbsp;&nbsp;知政事，密以告之，固让象先，主不许之，因亦请辞。主遽言于睿宗，乃<br /><br />&nbsp;&nbsp;&nbsp;&nbsp;并拜焉。象先清净寡欲，不以细务介意，言论高远，雅为时贤所服。每谓人曰：<br /><br />&nbsp;&nbsp;&nbsp;&nbsp;“陆公加于人一等。”太平公主时既用事，同时宰相萧至忠、岑义及等咸倾附<br /><br />&nbsp;&nbsp;&nbsp;&nbsp;之，唯象先孤立，未尝造谒。先天二年，至忠等伏诛，象先独免其难。以保护功<br /><br />&nbsp;&nbsp;&nbsp;&nbsp;封兖国公，赐实封二百户，加银青光禄大夫。时穷讨至忠等枝党，连累稍众，象<br /><br />&nbsp;&nbsp;&nbsp;&nbsp;先密有申理，全济甚多，然未尝言及，当时无知之者。<br /><br />&nbsp;&nbsp;&nbsp;&nbsp;其年，出为益州大都督府长史，仍为剑南道按察使。在官务以宽仁为政，司<br /><br />&nbsp;&nbsp;&nbsp;&nbsp;马韦抱真言曰：“望明公稍行杖罚，以立威名。不然，恐下人怠堕，无所惧也。”<br /><br />&nbsp;&nbsp;&nbsp;&nbsp;象先曰：“为政者理则可矣，何必严刑树威。损人益己，恐非仁恕之道。”竟不<br /><br />&nbsp;&nbsp;&nbsp;&nbsp;从抱真之言。历迁河中尹。六年，废河中府，依旧为蒲州，象先为刺史，仍为河<br /><br />&nbsp;&nbsp;&nbsp;&nbsp;东道按察使。尝有小人犯罪，但示语而遣之。录事白曰：“此例当合与杖。”象<br /><br />&nbsp;&nbsp;&nbsp;&nbsp;先曰：“人情相去不远，此岂不解吾言？若必须行杖，即当自汝为始。”录事惭<br /><br />&nbsp;&nbsp;&nbsp;&nbsp;惧而退。象先尝谓人曰：“天下本自无事，只是庸人扰之，始为繁耳。但当静之<br /><br />&nbsp;&nbsp;&nbsp;&nbsp;于源，则亦何忧不简。”前后为刺史，其政如一，人吏咸怀思之。按察使停，入<br /><br />&nbsp;&nbsp;&nbsp;&nbsp;为太子詹事，历工部尚书。十年冬，知吏部选事，又加刑部尚书，以继母忧免官。<br /><br />&nbsp;&nbsp;&nbsp;&nbsp;十三年，起复同州刺史，寻迁太子少保。二十四年卒，年七十二，赠尚书左丞相，<br /><br />&nbsp;&nbsp;&nbsp;&nbsp;谥曰文贞。<br /><br />&nbsp;&nbsp;&nbsp;&nbsp;象先弟景倩，历监察御史。景融，历大理正、荥阳郡太守、河南尹、兵吏部<br /><br />&nbsp;&nbsp;&nbsp;&nbsp;侍郎、左右丞、工部尚书、东都留守、襄阳郡太守、陈留郡太守，并兼采访使。<br /><br />&nbsp;&nbsp;&nbsp;&nbsp;景献，历殿中侍御史、屯田员外郎。景裔，河南令、库部郎中。皆有美誉。僧一<br /><br />&nbsp;&nbsp;&nbsp;&nbsp;行少时，尝与象先昆弟相善，常谓人曰：“陆氏兄弟皆有才行，古之荀、陈，无<br /><br />&nbsp;&nbsp;&nbsp;&nbsp;以加也。”其为当时所称如此。<br /><br />&nbsp;&nbsp;&nbsp;&nbsp;元方从叔余庆，陈右军将军孙也。少与知名之士陈子昂、宋之问、卢藏用、<br /><br />&nbsp;&nbsp;&nbsp;&nbsp;道士司马承祯、道人法成等交游，虽才学不逮子昂等，而风流强辩过之。累迁中<br /><br />&nbsp;&nbsp;&nbsp;&nbsp;书舍人。则天尝引入草诏，余庆惶惑，至晚竟不能措一辞，责授左司郎中。累除<br /><br />&nbsp;&nbsp;&nbsp;&nbsp;大理卿、散骑常侍、太子詹事。以老疾致仕，寻卒。象先四代孙。文宗太和四年，<br /><br />&nbsp;&nbsp;&nbsp;&nbsp;除释褐参军文学。<br /><br />&nbsp;&nbsp;&nbsp;&nbsp;苏瑰，字昌容，就兆武功人，隋尚书右仆射威曾孙也。祖夔，隋鸿胪卿。父<br /><br />&nbsp;&nbsp;&nbsp;&nbsp;，贞观中台州刺史。瑰弱冠本州举进士，累授豫王府录事参军。长史王德真、<br /><br />&nbsp;&nbsp;&nbsp;&nbsp;司马刘t之皆器重之。长安中，累迁扬州大都督府长史。扬州地当冲要，多富商<br /><br />&nbsp;&nbsp;&nbsp;&nbsp;大贾，珠翠珍怪之产，前长史张潜、于辩机皆致之数万，唯瑰挺身而去。神龙初，<br /><br />&nbsp;&nbsp;&nbsp;&nbsp;入为尚书右丞，以明习法律，多识台阁故事，特命删定律、令、格、式。寻加银<br /><br />&nbsp;&nbsp;&nbsp;&nbsp;青光禄大夫。是岁，再迁户部尚书，奏计帐，所管户时有六百一十五万六千一百<br /><br />&nbsp;&nbsp;&nbsp;&nbsp;四十一。<br /><br />&nbsp;&nbsp;&nbsp;&nbsp;寻加侍中。封淮阳县子，充西京留守。时秘书员外监郑普思谋为妖逆，雍、<br /><br />&nbsp;&nbsp;&nbsp;&nbsp;岐二州妖党大发，瑰收普思系狱考讯之。普思妻第五氏以鬼道为韦庶人所宠，居<br /><br />&nbsp;&nbsp;&nbsp;&nbsp;止禁中，由是中宗特敕慰谕瑰，令释普思之罪。瑰上言普思幻惑，罪当不赦。中<br /><br />&nbsp;&nbsp;&nbsp;&nbsp;宗至京，又面陈其状。尚书左仆射魏元忠奏曰：“苏瑰长者，其忠恳如此，愿陛<br /><br />&nbsp;&nbsp;&nbsp;&nbsp;下察之。”帝乃配流普思于儋州，其党并诛。瑰迁吏部尚书，进封淮阳县侯。<br /><br />&nbsp;&nbsp;&nbsp;&nbsp;景龙三年，转尚书右仆射、同中书门下三品，进封许国公。是岁，将拜南郊，<br /><br />&nbsp;&nbsp;&nbsp;&nbsp;国子祭酒祝钦明希庶人旨，建议请皇后为亚献，安乐公主为终献。瑰深非其议，<br /><br />&nbsp;&nbsp;&nbsp;&nbsp;尝于御前面折钦明，帝虽悟，竟从钦明所奏。公卿大臣初拜官者，例许献食，名<br /><br />&nbsp;&nbsp;&nbsp;&nbsp;为“烧尾”。瑰拜仆射无所献。后因侍宴，将作大匠宗晋卿曰：“拜仆射竟不烧<br /><br />&nbsp;&nbsp;&nbsp;&nbsp;尾，岂不喜耶？”帝默然。瑰奏曰：“臣闻宰相者，主调阴阳，代天理物。今粒<br /><br />&nbsp;&nbsp;&nbsp;&nbsp;食踊贵，百姓不足，臣见宿卫兵至有三日不得食者。臣愚不称职，所以不敢烧尾。”<br /><br />&nbsp;&nbsp;&nbsp;&nbsp;是岁六月，与唐休Z并加监修国史。<br /><br />&nbsp;&nbsp;&nbsp;&nbsp;四年，中宗崩，秘不发丧，韦庶人召诸宰相韦安石、韦巨源、萧至忠、宗楚<br /><br />&nbsp;&nbsp;&nbsp;&nbsp;客、纪处讷、韦温、李峤、韦嗣立、唐休Z、赵彦昭及瑰等十九人入禁中会议。<br /><br />&nbsp;&nbsp;&nbsp;&nbsp;初，遗制遣韦庶人辅少主知政事，授安国相王太尉参谋辅政。中书令宗楚客谓温<br /><br />&nbsp;&nbsp;&nbsp;&nbsp;曰：“今须请皇太后临朝，宜停相王辅政。且皇太后于相王居嫂叔不通问之地，<br /><br />&nbsp;&nbsp;&nbsp;&nbsp;甚难为仪注，理全不可。”瑰独正色拒之，谓楚客等曰：“遗制是先帝意，安可<br /><br />&nbsp;&nbsp;&nbsp;&nbsp;更改！”楚客及韦温大怒，遂削相王辅政而宣行焉。是月，韦氏败，相王即帝位，<br /><br />&nbsp;&nbsp;&nbsp;&nbsp;下诏曰：“尚书右仆射、同中书门下三品、监修国史、许国公苏瑰，自周旋近密，<br /><br />&nbsp;&nbsp;&nbsp;&nbsp;损益枢机，谋猷有成，匡赞无忌。顷者遗恩顾托，先意昭明，奸回动摇，内外危<br /><br />&nbsp;&nbsp;&nbsp;&nbsp;逼，独申谠议，实挫邪谋。况藩邸僚属，念殷惟旧，无德不报，抑惟令典。可尚<br /><br />&nbsp;&nbsp;&nbsp;&nbsp;书左仆射，余如故。”<br /><br />&nbsp;&nbsp;&nbsp;&nbsp;景云元年，以老疾转太子少傅。是岁十一月薨，赠司空、荆州大都督，谥曰<br /><br />&nbsp;&nbsp;&nbsp;&nbsp;文贞。瑰临终遗令薄葬，及祖载之日，官给仪仗外，唯有布车一乘，论者称焉。<br /><br />&nbsp;&nbsp;&nbsp;&nbsp;开元二年，下诏曰：“畴庸赏善，百王攸先；追还饰终，千载同德，故尚书左丞<br /><br />&nbsp;&nbsp;&nbsp;&nbsp;相、太子少傅、赠司空、荆州大都督、许国文贞公，瑰履正体道，外方内直，悉<br /><br />&nbsp;&nbsp;&nbsp;&nbsp;心奉上，卑身率礼。协赞帷幄，三朝有盐梅之任；燮谐台衮，九命为社稷之臣。<br /><br />&nbsp;&nbsp;&nbsp;&nbsp;先朝晏驾，衅起宫掖，国擅称制之奸，人怀缀旒之惧。凶威孔炽，宗祀几倾。顾<br /><br />&nbsp;&nbsp;&nbsp;&nbsp;命遗恩，太皇辅政，逆臣刊削，韦氏临朝。遂能首发昌言，侃然正色，列诸视听，<br /><br />&nbsp;&nbsp;&nbsp;&nbsp;暴于朝野。松已远，风烈犹存，缅怀诚节，良深耿叹。可赐实封一百户。”<br /><br />&nbsp;&nbsp;&nbsp;&nbsp;四年，诏与徐国公刘幽求配享睿宗庙庭。十七年，加赠司徒。<br /><br />&nbsp;&nbsp;&nbsp;&nbsp;瑰子F，少有俊才，一览千言。弱冠举进士，授乌程尉，累迁左台监察御史。<br /><br />&nbsp;&nbsp;&nbsp;&nbsp;长安中，诏F按覆来俊臣等旧狱，F皆申明其枉，由此雪冤者甚众。<br /><br />&nbsp;&nbsp;&nbsp;&nbsp;神龙中，累迁给事中，加修文馆学士，俄拜中书舍人。寻而F父同中书门下<br /><br />&nbsp;&nbsp;&nbsp;&nbsp;三品，父子同掌枢密，时以为荣。机事填委，文诰皆出F手。中书令李峤叹曰：<br /><br />&nbsp;&nbsp;&nbsp;&nbsp;“舍人思如涌泉，峤所不及也。”俄迁太常少卿。景云中，瑰薨，诏F起复为工<br /><br />&nbsp;&nbsp;&nbsp;&nbsp;部侍郎，加银青光禄大夫。F抗表固辞，辞理恳切，诏许其终制。服阕就职，袭<br /><br />&nbsp;&nbsp;&nbsp;&nbsp;父爵许国公。玄宗谓宰臣曰：“有从工部侍郎得中书侍郎否？”对曰：“任贤用<br /><br />&nbsp;&nbsp;&nbsp;&nbsp;能，非臣等所及。”玄宗曰：“苏F可中书侍郎，仍供政事食。”明日，加知制<br /><br />&nbsp;&nbsp;&nbsp;&nbsp;诰。有政事食，自F始也。F入谢，玄宗曰：“常欲用卿，每有好官阙，即望宰<br /><br />&nbsp;&nbsp;&nbsp;&nbsp;相论及。宰相皆卿之故人，卒无言者，朕为卿叹息。中书侍郎，朕极重惜，自陆<br /><br />&nbsp;&nbsp;&nbsp;&nbsp;象先殁后，朕每思之，无出卿者。”时李V为紫微侍郎，与F对掌文诰。他日，<br /><br />&nbsp;&nbsp;&nbsp;&nbsp;上谓F曰：“前朝有李峤、苏味道，谓之苏、李；今有卿及李V，亦不让之。卿<br /><br />&nbsp;&nbsp;&nbsp;&nbsp;所制文诰，可录一本封进，题云‘臣某撰’，朕要留中披览。”其礼遇如此。玄<br /><br />&nbsp;&nbsp;&nbsp;&nbsp;宗欲于靖陵建碑，F谏曰：“帝王及后，无神道碑，且事不师古，动皆不法。若<br /><br />&nbsp;&nbsp;&nbsp;&nbsp;靖陵独建，陛下祖宗之陵皆须追造。”玄宗从其言而止。<br /><br />&nbsp;&nbsp;&nbsp;&nbsp;开元四年，迁紫微侍郎、同紫微黄门平章事，与侍中宋Z同知政事。Z刚正，<br /><br />&nbsp;&nbsp;&nbsp;&nbsp;多所裁断，F皆顺从其美；若上前承旨、敷奏及应对，则F为之助，相得甚悦。<br /><br />&nbsp;&nbsp;&nbsp;&nbsp;Z尝谓人曰：“吾与苏家父子，前后同时为宰相。仆射长厚，诚为国器；若献可<br /><br />&nbsp;&nbsp;&nbsp;&nbsp;替否，罄尽臣节，断割吏事，至公无私，即F过其父也”。八年，除礼部尚书，<br /><br />&nbsp;&nbsp;&nbsp;&nbsp;罢政事。俄知益州大都督府长史事。前司马皇甫恂破库物织新样锦以进，F一切<br /><br />&nbsp;&nbsp;&nbsp;&nbsp;罢之。或谓F曰：“公今在远，岂得忤圣意？”F曰：“明主不以私爱夺至公，<br /><br />&nbsp;&nbsp;&nbsp;&nbsp;岂以远近间易忠臣节也！”竟奏罢之。`州蛮酋苴院私与吐蕃连谋，将为内寇，<br /><br />&nbsp;&nbsp;&nbsp;&nbsp;F获其间谍，将士咸请出兵讨之，F不从，乃作书并间谍以送苴院，苴院惭悔，<br /><br />&nbsp;&nbsp;&nbsp;&nbsp;竟不敢入寇。<br /><br />&nbsp;&nbsp;&nbsp;&nbsp;十三年，从驾东封，玄宗令F撰朝觐碑文。俄又知吏部选事。F性廉俭，所<br /><br />&nbsp;&nbsp;&nbsp;&nbsp;得俸禄，尽推与诸弟，或散之亲族，家无余资。十五年卒，年五十八。初，优赠<br /><br />&nbsp;&nbsp;&nbsp;&nbsp;之制未出，起居舍人韦述上疏曰：“臣伏见贞观、永徽之时，每有公卿大臣薨卒，<br /><br />&nbsp;&nbsp;&nbsp;&nbsp;皆辍朝举哀，所以成终始之恩，厚君臣之义。上有旌贤录旧之德，下有生荣死哀<br /><br />&nbsp;&nbsp;&nbsp;&nbsp;之美，列于史册，以示将来。昔智悼子卒，平公宴乐，杜蒯一言，言始感悟。<br /><br />&nbsp;&nbsp;&nbsp;&nbsp;《春秋》载其盛烈，礼经以为美谈，今古旧事，昭然可睹。臣伏见故礼部尚书苏<br /><br />&nbsp;&nbsp;&nbsp;&nbsp;F，累叶辅弼，代传忠清。F又伏事轩陛二十余载，入参谋猷，出总藩牧。诚绩<br /><br />&nbsp;&nbsp;&nbsp;&nbsp;斯著，操履无亏，天不\遗，奄违圣代。伏愿陛下思帷盖之旧，念股肱之亲，修<br /><br />&nbsp;&nbsp;&nbsp;&nbsp;先朝之盛典，鉴晋平之远迹，为之辍朝举哀，以明同体之义。使殁者荷德于泉壤，<br /><br />&nbsp;&nbsp;&nbsp;&nbsp;存者尽节于周行，凡百卿士，孰不幸甚。臣官忝记事，君举必书，敢申旧典，上<br /><br />&nbsp;&nbsp;&nbsp;&nbsp;黩宸，希降恩贷，俯垂详择。”即日于洛城南门举哀，辍朝两日，赠尚书右丞<br /><br />&nbsp;&nbsp;&nbsp;&nbsp;相，谥曰文宪。及葬日，玄宗游咸宜宫，将出猎，闻F丧出，怆然曰：“苏F今<br /><br />&nbsp;&nbsp;&nbsp;&nbsp;日葬，吾宁忍娱游。”中路还宫。F弟诜、冰、V。<br /><br />&nbsp;&nbsp;&nbsp;&nbsp;诜，历授右司郎中、给事中、徐州刺史。先是，拜给事中时，F为中书侍郎，<br /><br />&nbsp;&nbsp;&nbsp;&nbsp;上表让诜所授。玄宗曰：“古来有内举不避亲乎？”F曰：“晋祁奚是也。”玄<br /><br />&nbsp;&nbsp;&nbsp;&nbsp;宗曰：“若然，则朕用苏诜，何得屡言？近日卿父子犹同在中书，兄弟有何不得？<br /><br />&nbsp;&nbsp;&nbsp;&nbsp;卿言非至公也。”冰，为虞部郎中。V，为职方郎中。<br /><br />&nbsp;&nbsp;&nbsp;&nbsp;干，瑰从父兄也。父勖，武德中为秦王府文学馆学士。贞观中，尚南康公主，<br /><br />&nbsp;&nbsp;&nbsp;&nbsp;拜驸马都尉，累选魏王泰府司马。勖既博学有美名，甚为泰所重。因劝泰请开文<br /><br />&nbsp;&nbsp;&nbsp;&nbsp;学馆，引才名之士，撰《括地志》。后历吏部郎、太子左庶子，卒。干少以明经<br /><br />&nbsp;&nbsp;&nbsp;&nbsp;累授徐王府记室参军。徐王好畋猎，干每谏止之。垂拱中，历迁魏州刺史。时河<br /><br />&nbsp;&nbsp;&nbsp;&nbsp;北饥馑，旧吏苛酷，百姓多有逃散。干乃督察奸吏，务劝农桑，由是逃散者皆来<br /><br />&nbsp;&nbsp;&nbsp;&nbsp;复业，称为良牧。召拜右羽林将军，寻迁冬官尚书。酷吏来俊臣素忌嫉之，遂诬<br /><br />&nbsp;&nbsp;&nbsp;&nbsp;奏干在魏州与琅邪王冲私书往复，因系狱鞫讯，干发愤而卒。<br /><br />&nbsp;&nbsp;&nbsp;&nbsp;瑰四代孙翔，文宗太和四年，释褐文学参军。<br /><br />&nbsp;&nbsp;&nbsp;&nbsp;史臣曰：韦思谦始以州县，奋于烟霄，持纲不避于权豪，报国能忘于妻子。<br /><br />&nbsp;&nbsp;&nbsp;&nbsp;自强不息，刚毅近仁，信有之矣！高季辅、皇甫公义，可谓知人矣！且福善余庆，<br /><br />&nbsp;&nbsp;&nbsp;&nbsp;不谓无徵，二子构堂，俱列相辅，文皆经济，政尽明能。加以承庆方危，染翰而<br /><br />&nbsp;&nbsp;&nbsp;&nbsp;曾非恐悚；嗣立见用，袭封而罔坠逍遥。无忝父风，宁惭祖德，谥温谥孝，何愧<br /><br />&nbsp;&nbsp;&nbsp;&nbsp;易名？陆元方博学大度，再践钧衡，当则天时，非有忠贞，应无黜责，绥州之任，<br /><br />&nbsp;&nbsp;&nbsp;&nbsp;抑又何惭！观其济海无私，狂风自止，临终焚藁，温树始彰。故知正可以动神明，<br /><br />&nbsp;&nbsp;&nbsp;&nbsp;德可以延家代。象先益高人品，尤著相才，全济有名，孤立无祸。景倩、景融、<br /><br />&nbsp;&nbsp;&nbsp;&nbsp;景献、景裔等咸居清列，得非有后于鲁乎？苏瑰，孔子云：“居其室，出其言善，<br /><br />&nbsp;&nbsp;&nbsp;&nbsp;则千里之外应之，况其迩者乎！”又“言行君子之枢机，枢机之发，荣辱之主也”。<br /><br />&nbsp;&nbsp;&nbsp;&nbsp;当中宗弃代，韦氏夺权，预谋者十有九人，咸生异议，瑰志存大节，独发谠言。<br /><br />&nbsp;&nbsp;&nbsp;&nbsp;其后善恶显彰，黜陟明著。圣人之言，验于斯矣。F唯公是相，以俭承家，李峤<br /><br />&nbsp;&nbsp;&nbsp;&nbsp;许之涌泉，宋Z称其过父。艰难之际，节操不回，善始令终，先后无愧。<br /><br />&nbsp;&nbsp;&nbsp;&nbsp;赞曰：善人君子，怀忠秉正。尽富文章，咸推谏诤。岂愧明廷，无惭重柄。<br /><br />&nbsp;&nbsp;&nbsp;&nbsp;子子孙孙，演承余庆。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2961);">加入书签</a><a
                        href="2960.html">上一页</a>&larr;<a href="index.html">返回列表</a>&rarr;<a
                            href="2962.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2960.html"; var next_page = "2962.html"; var index_page = "index.html"; var sortid = "9"; var article_id = "45"; var chapter_id = "2961"; var articlename = "旧唐书"; var chaptername = " 卷八十八 列传第三十八"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>