<!DOCTYPE html>
<html>
<head>
<meta charset="gbk" />
<title>旧唐书- 卷八十七 列传第三十七-在线阅读-哈西文学网</title>
<meta name="keywords" content="刘d，旧唐书， 卷八十七 列传第三十七全文， 卷八十七 列传第三十七在线阅读 哈西文学网" />
<meta name="description" content="哈西文学网提供刘d的旧唐书  卷八十七 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2960.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2960.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十七 列传第三十七</h1>
            <div class="link xb">
                <a href="2959.html">上一页</a>&larr;<a href="index.html">返回列表</a>&rarr;<a
                    href="2961.html">下一页</a></div>			
            <div id="BookText">&nbsp;&nbsp;&nbsp;&nbsp;○裴炎刘t之魏玄同李昭德<br /><br />&nbsp;&nbsp;&nbsp;&nbsp;裴炎，绛州闻喜人也。少补弘文生，每遇休假，诸生多出游，炎独不废业。<br /><br />&nbsp;&nbsp;&nbsp;&nbsp;岁余，有司将荐举，辞以学未笃而止。在馆垂十载，尤晓《春秋左氏传》及《汉<br /><br />&nbsp;&nbsp;&nbsp;&nbsp;书》。擢明经第，寻为濮州司仓参军。累历兵部侍郎、中书门下平章事、侍中、<br /><br />&nbsp;&nbsp;&nbsp;&nbsp;中书令。<br /><br />&nbsp;&nbsp;&nbsp;&nbsp;永淳元年，高宗幸东都，留太子哲守京师，命炎与刘仁轨、薛元超为辅。明<br /><br />&nbsp;&nbsp;&nbsp;&nbsp;年，高宗不豫，炎从太子赴东都侍疾。十一月，高宗疾笃，命太子监国，炎奉诏<br /><br />&nbsp;&nbsp;&nbsp;&nbsp;与黄门侍郎刘齐贤、中书侍郎郭正一并于东宫平章事。十二月丁巳，高宗崩，太<br /><br />&nbsp;&nbsp;&nbsp;&nbsp;子即位。未听政，宰臣奏议，天后降令于门下施行。中宗既立，欲以后父韦玄贞<br /><br />&nbsp;&nbsp;&nbsp;&nbsp;为侍中，又欲与乳母子五品，炎固争以为不可。中宗不悦，谓左右曰：“我让国<br /><br />&nbsp;&nbsp;&nbsp;&nbsp;与玄贞岂不得，何为惜侍中耶？”炎惧，乃与则天定策废立。炎与中书侍郎刘t<br /><br />&nbsp;&nbsp;&nbsp;&nbsp;之、羽林将军程务挺、张虔勖等勒兵入内，宣太后令，扶帝下殿。帝曰：“我有<br /><br />&nbsp;&nbsp;&nbsp;&nbsp;何罪？”太后报曰：“汝若将天下与韦玄贞，何得无罪！”乃废中宗为卢陵王，<br /><br />&nbsp;&nbsp;&nbsp;&nbsp;立豫王旦为帝。炎以定策功，封河东县侯。<br /><br />&nbsp;&nbsp;&nbsp;&nbsp;太后临朝，天授初，又降豫王为皇嗣。时太后侄武承嗣请立武氏七庙及追王<br /><br />&nbsp;&nbsp;&nbsp;&nbsp;父祖，太后将许之。炎进谏曰：“皇太后天下之母，圣德临朝，当存至公，不宜<br /><br />&nbsp;&nbsp;&nbsp;&nbsp;追王祖祢，以示自私。且独不见吕氏之败乎？臣恐后之视今，亦犹今之视昔。”<br /><br />&nbsp;&nbsp;&nbsp;&nbsp;太后曰：“吕氏之王，权在生人；今者追尊，事归前代。存殁殊迹，岂可同日而<br /><br />&nbsp;&nbsp;&nbsp;&nbsp;言？”炎曰：“蔓草难图，渐不可长。殷鉴未远，当绝其源。”太后不悦而止。<br /><br />&nbsp;&nbsp;&nbsp;&nbsp;时韩王元嘉、鲁王灵夔等皆皇属之近，承嗣与从父弟三思屡劝太后因事诛之，以<br /><br />&nbsp;&nbsp;&nbsp;&nbsp;绝宗室之望。刘t之、韦仁约并怀畏惮，唯唯无言，炎独固争，以为不可，承嗣<br /><br />&nbsp;&nbsp;&nbsp;&nbsp;深憾之。<br /><br />&nbsp;&nbsp;&nbsp;&nbsp;文明元年，官名改易，炎为内史。秋，徐敬业构逆，太后召炎议事。炎奏曰：<br /><br />&nbsp;&nbsp;&nbsp;&nbsp;“皇帝年长，未俾亲政，乃致猾竖有词。若太后返政，则此贼不讨而解矣。”御<br /><br />&nbsp;&nbsp;&nbsp;&nbsp;史崔察闻而上言，曰：“裴炎伏事先朝，二十余载，受遗顾托，大权在己，若无<br /><br />&nbsp;&nbsp;&nbsp;&nbsp;异图，何故请太后归政？”乃命御史大夫骞味道、御史鱼承晔鞫之。凤阁侍郎胡<br /><br />&nbsp;&nbsp;&nbsp;&nbsp;元范奏曰：“炎社稷忠臣，有功于国，悉心奉上，天下所知，臣明其不反。”右<br /><br />&nbsp;&nbsp;&nbsp;&nbsp;卫大将军程务挺密表申理之，文武之间证炎不反者甚众，太后皆不纳。光宅元年<br /><br />&nbsp;&nbsp;&nbsp;&nbsp;十月，斩炎于都亭驿之前街。炎初被擒，左右劝炎逊词于使者，炎叹曰：“宰相<br /><br />&nbsp;&nbsp;&nbsp;&nbsp;下狱，焉有更全之理！”竟无折节。及籍没其家，乃无儋石之蓄。胡元范，申州<br /><br />&nbsp;&nbsp;&nbsp;&nbsp;义阳人，坐救炎流死琼州。程务挺伏法，纳言刘齐贤贬吉州长史，吏部侍郎郭待<br /><br />&nbsp;&nbsp;&nbsp;&nbsp;举贬岳州刺史，皆坐救炎之罪也。<br /><br />&nbsp;&nbsp;&nbsp;&nbsp;先是，开耀元年十月，定襄道行军大总管裴行俭献定襄所获俘囚，除曲赦外，<br /><br />&nbsp;&nbsp;&nbsp;&nbsp;斩阿史那伏念，温傅等五十四人于都市。初，行俭讨伐之时，许伏念以不死，伏<br /><br />&nbsp;&nbsp;&nbsp;&nbsp;念乃降。时炎害行俭之功，奏云：“伏念是程务挺、张虔勖逼逐于营，又碛北回<br /><br />&nbsp;&nbsp;&nbsp;&nbsp;纥南向逼之，窘急而降。”乃杀之。行俭叹曰：“浑、浚之事，古今耻之。但恐<br /><br />&nbsp;&nbsp;&nbsp;&nbsp;杀降之后，无复来者。”行俭因此称疾不出。炎致国家负义而杀降，妒能害功，<br /><br />&nbsp;&nbsp;&nbsp;&nbsp;构成阴祸，其败也宜哉！<br /><br />&nbsp;&nbsp;&nbsp;&nbsp;睿宗践祚，下制曰：“饰终追远，斯乃旧章；表德旌贤，有光恒策。故中书<br /><br />&nbsp;&nbsp;&nbsp;&nbsp;令裴炎，含弘禀粹，履信居贞，望重国华，才称人秀。唯几成务，绩宣于代工；<br /><br />&nbsp;&nbsp;&nbsp;&nbsp;偶居无猜，义深于奉上。文明之际，王室多虞，保V朕躬，实著诚节。而危疑起<br /><br />&nbsp;&nbsp;&nbsp;&nbsp;衅，仓卒罗灾，岁月屡迁，丘封莫树。永言先正，感悼良多。宜追贲于九原，俾<br /><br />&nbsp;&nbsp;&nbsp;&nbsp;增荣于万古。可赠益州大都督。”<br /><br />&nbsp;&nbsp;&nbsp;&nbsp;炎长子彦先，后为太子舍人；从子葡龋后为工部尚书。<br /><br />&nbsp;&nbsp;&nbsp;&nbsp;刘t之，常州晋陵人也。祖兴宗，陈鄱阳王谘议参军。父子翼，善吟讽，有<br /><br />&nbsp;&nbsp;&nbsp;&nbsp;学行。隋大业初，历秘书监，河东柳顾言甚重之。性不容非，朋僚有短，面折之。<br /><br />&nbsp;&nbsp;&nbsp;&nbsp;友人李伯药常称曰：“刘四虽复骂人，人都不恨。”贞观元年，诏追入京，以母<br /><br />&nbsp;&nbsp;&nbsp;&nbsp;老固辞，太宗许其终养。江南大使李袭誉嘉其至孝，恒以米帛赉之，因上表旌其<br /><br />&nbsp;&nbsp;&nbsp;&nbsp;门闾，改所居为孝慈里。母卒，服竟，征拜吴王府功曹，再迁著作郎、弘文馆直<br /><br />&nbsp;&nbsp;&nbsp;&nbsp;学士，预修《晋书》，加朝散大夫。永徽初卒，高宗遣使吊赠，给灵舆还乡。有<br /><br />&nbsp;&nbsp;&nbsp;&nbsp;集二十卷。<br /><br />&nbsp;&nbsp;&nbsp;&nbsp;t之少与孟利贞、高智周、郭正一俱以文藻知名，时人号为刘、孟、高、郭。<br /><br />&nbsp;&nbsp;&nbsp;&nbsp;寻与利贞等同直昭文馆。上元中，迁左史、弘文馆直学士，与著作郎元万顷，左<br /><br />&nbsp;&nbsp;&nbsp;&nbsp;史范履冰、苗楚客，右史周思茂、韩楚宾等皆召入禁中，共撰《列女传》、《臣<br /><br />&nbsp;&nbsp;&nbsp;&nbsp;轨》、《百僚新诫》、《乐书》，凡千余卷。时又密令参决，以分宰相之权，时<br /><br />&nbsp;&nbsp;&nbsp;&nbsp;人谓之“北门学士”。t之兄懿之，时为给事中，兄弟并居两省，论者美之。<br /><br />&nbsp;&nbsp;&nbsp;&nbsp;仪凤二年，转朝议大夫、中书侍郎，兼豫王府司马，寻加中大夫。t之有姊<br /><br />&nbsp;&nbsp;&nbsp;&nbsp;在宫中为内职，天后令省荣国夫人之疾，t之潜伺见之，坐是配流`州。历数载，<br /><br />&nbsp;&nbsp;&nbsp;&nbsp;天后表请高宗召还，拜中书舍人。转相王府司马，复迁检校中书侍郎。高宗谓曰：<br /><br />&nbsp;&nbsp;&nbsp;&nbsp;“相王朕之爱子，以卿忠孝之门，藉卿师范，所冀蓬生麻中，不扶自直耳。”t<br /><br />&nbsp;&nbsp;&nbsp;&nbsp;之居家孝友，甚为士族所称，每得俸禄，散于亲属，高宗以此重之。则天临朝，<br /><br />&nbsp;&nbsp;&nbsp;&nbsp;甚见亲委。及豫王立，t之参预其谋，擢拜中书侍郎、同中书门下三品，赐爵临<br /><br />&nbsp;&nbsp;&nbsp;&nbsp;淮男。时军国多事，所有诏敕，独出t之，构思敏速，皆可立待。及官名改易，<br /><br />&nbsp;&nbsp;&nbsp;&nbsp;t之为凤阁侍郎、同凤阁鸾台三品。<br /><br />&nbsp;&nbsp;&nbsp;&nbsp;时有司门员外郎房先敏得罪，左授卫州司马，诣宰相陈诉。内史骞味道谓曰：<br /><br />&nbsp;&nbsp;&nbsp;&nbsp;“此乃皇太后处分也。”t之谓先敏曰：“缘坐改官，例从臣下奏请。”则天闻<br /><br />&nbsp;&nbsp;&nbsp;&nbsp;之，以味道善则归己，过则推君，贬青州刺史。以t之推善于君，引过在己，加<br /><br />&nbsp;&nbsp;&nbsp;&nbsp;授太中大夫，赐物百段、细马一匹。因谓侍臣曰：“夫为臣之体，在扬君之德，<br /><br />&nbsp;&nbsp;&nbsp;&nbsp;君德发扬，岂非臣下之美事？且君为元首，臣作股肱，情同休戚，义均一体。未<br /><br />&nbsp;&nbsp;&nbsp;&nbsp;闻以手足之疾移于腹背，而得一体安者。味道不存忠赤，已从屏退。t之竭忠奉<br /><br />&nbsp;&nbsp;&nbsp;&nbsp;上，情甚可嘉。”纳言王德真对曰：“昔戴至德每有善事，必推于君。”太后曰：<br /><br />&nbsp;&nbsp;&nbsp;&nbsp;“先朝每称至德能有此事，逮其终殁，有制褒崇。为臣之道，岂过斯行，传名万<br /><br />&nbsp;&nbsp;&nbsp;&nbsp;代，可不善欤！”<br /><br />&nbsp;&nbsp;&nbsp;&nbsp;仪凤中，吐蕃为边患，高宗谓侍臣曰：“吐蕃小丑，屡犯边境，我比务在安<br /><br />&nbsp;&nbsp;&nbsp;&nbsp;辑，未即诛夷。而戎狄豺狼，不识恩造，置之则疆场日骇，图之则未闻上策，宜<br /><br />&nbsp;&nbsp;&nbsp;&nbsp;论得失，各尽所怀。”时刘景仙、郭正一、皇甫文亮、杨思征、薛元超各有所奏。<br /><br />&nbsp;&nbsp;&nbsp;&nbsp;t之时为中书舍人，对曰：“臣观自古明王圣主，皆患夷狄。吐蕃时扰边隅，有<br /><br />&nbsp;&nbsp;&nbsp;&nbsp;同禽兽，得其土地，不可攸居，被其凭凌，未足为耻。愿戢万乘之威，且宽百姓<br /><br />&nbsp;&nbsp;&nbsp;&nbsp;之役。”高宗嘉其言。<br /><br />&nbsp;&nbsp;&nbsp;&nbsp;后t之尝窃谓凤阁舍人贾大隐曰：“太后既能废昏立明，何用临朝称制？不<br /><br />&nbsp;&nbsp;&nbsp;&nbsp;如返政，以安天下之心。”大隐密奏其言。则天不悦，谓左右曰：“t之我所引<br /><br />&nbsp;&nbsp;&nbsp;&nbsp;用，乃有背我之心，岂复顾我恩也！”垂拱三年，或诬告t之受归州都督孙万荣<br /><br />&nbsp;&nbsp;&nbsp;&nbsp;金，兼与许敬宗妾有私，则天特令肃州刺史王本立推鞫其事。本立宣敕示t之，<br /><br />&nbsp;&nbsp;&nbsp;&nbsp;t之曰：“不经凤阁鸾台，何名为敕？”则天大怒，以为拒捍制使，乃赐死于家，<br /><br />&nbsp;&nbsp;&nbsp;&nbsp;时年五十七。<br /><br />&nbsp;&nbsp;&nbsp;&nbsp;初，t之既下狱，睿宗为之抗疏申理，t之亲友咸以为必见原宥，窃贺之。<br /><br />&nbsp;&nbsp;&nbsp;&nbsp;t之曰：“吾必死矣。太后临朝独断，威福任己，皇帝上表，徒使速吾祸也。”<br /><br />&nbsp;&nbsp;&nbsp;&nbsp;t之在狱时，尝上疏自陈。及临终，既洗沐，而神色自若，命其子执笔草谢表，<br /><br />&nbsp;&nbsp;&nbsp;&nbsp;其子将绝，殆不能书。监刑者促之。t之乃自操数纸，援笔立成，词理恳至，见<br /><br />&nbsp;&nbsp;&nbsp;&nbsp;者无不伤痛。时麟台郎郭翰、太子文学周思钧共称叹其文，则天闻而恶之，左迁<br /><br />&nbsp;&nbsp;&nbsp;&nbsp;翰为巫州司法，思钧为播州司仓。睿宗即位，以t之宫府旧僚，追赠中书令。有<br /><br />&nbsp;&nbsp;&nbsp;&nbsp;集七十卷，传于时。<br /><br />&nbsp;&nbsp;&nbsp;&nbsp;魏玄同，定州鼓城人也。举进士。累转司列大夫。坐与上官仪文章属和，配<br /><br />&nbsp;&nbsp;&nbsp;&nbsp;流岭外。上元初赦还。工部尚书刘审礼荐玄同有时务之才，拜岐州长史。累迁至<br /><br />&nbsp;&nbsp;&nbsp;&nbsp;吏部侍郎。<br /><br />&nbsp;&nbsp;&nbsp;&nbsp;玄同以既委选举，恐未尽得人之术，乃上疏曰：<br /><br />&nbsp;&nbsp;&nbsp;&nbsp;臣闻制器者必择匠以简材，为国者必求贤以莅官。匠之不良，无以成其工；<br /><br />&nbsp;&nbsp;&nbsp;&nbsp;官之非贤，无以致于理。君者，所以牧人也；臣者，所以佐君也。君不养人，失<br /><br />&nbsp;&nbsp;&nbsp;&nbsp;君道矣；臣不辅君，失臣任矣。任人者，诚国家之基本，百姓之安危也。方今人<br /><br />&nbsp;&nbsp;&nbsp;&nbsp;不加富，盗贼不衰，狱公未清，礼义犹阙者，何也？下吏不称职，庶官非其才也。<br /><br />&nbsp;&nbsp;&nbsp;&nbsp;官之不得其才者，取人之道，有所未尽也。臣又闻传说曰：“明王奉若天道，建<br /><br />&nbsp;&nbsp;&nbsp;&nbsp;邦设都，树后王君公，承以大夫师长，不惟逸豫，惟以理人。”昔之邦国，今之<br /><br />&nbsp;&nbsp;&nbsp;&nbsp;州县，士有常君，人有定主，自求臣佐，各选英贤，其大臣乃命于王朝耳。秦并<br /><br />&nbsp;&nbsp;&nbsp;&nbsp;天下，罢侯置守，汉氏因之，有沿有革。诸侯得自置吏四百石以下，其傅相大官，<br /><br />&nbsp;&nbsp;&nbsp;&nbsp;则汉为置之。州郡掾吏、督邮从事，悉任之于牧守。爰自魏、晋，始归吏部，递<br /><br />&nbsp;&nbsp;&nbsp;&nbsp;相祖袭，以迄于今。用刀笔以量才，案簿书而察行，法令之弊，其来自久。<br /><br />&nbsp;&nbsp;&nbsp;&nbsp;盖君子重因循而惮改作，有不得已者，亦当运独见之明，定卓然之议。如今<br /><br />&nbsp;&nbsp;&nbsp;&nbsp;选司所行者，非上皇之令典，乃近代之权道，所宜迁徙，实为至要。何以言之？<br /><br />&nbsp;&nbsp;&nbsp;&nbsp;夫尺丈之量，所及者盖短；钟庾之器，所积者宁多。非其所及，焉能度之；非其<br /><br />&nbsp;&nbsp;&nbsp;&nbsp;所受，何以容之？况天下之大，士人之众，而可委之数人之手乎？假使平如权衡，<br /><br />&nbsp;&nbsp;&nbsp;&nbsp;明如水镜，力有所极，照有所穷，铨综既多，紊失斯广。又以比居此任，时有非<br /><br />&nbsp;&nbsp;&nbsp;&nbsp;人。岂直愧彼清通，昧于甄察；亦将竟其庸妄，糅彼棼丝。情故既行，何所不至？<br /><br />&nbsp;&nbsp;&nbsp;&nbsp;脏私一启，以及万端。至乃为人择官，为身择利，顾亲疏而下笔，看势要而措情。<br /><br />&nbsp;&nbsp;&nbsp;&nbsp;悠悠风尘，此焉奔兢；扰扰游宦，同乎市井。加以厚貌深衷，险如溪壑，择言观<br /><br />&nbsp;&nbsp;&nbsp;&nbsp;行，犹惧不周。今使百行九能，折之于一面，具僚庶品，专断于一司，不亦难矣！<br /><br />&nbsp;&nbsp;&nbsp;&nbsp;且魏人应运，所据者乃三分；晋氏播迁，所临者非一统。逮乎齐、宋，以及周、<br /><br />&nbsp;&nbsp;&nbsp;&nbsp;隋，战争之日多，安泰之时少，瓜分瓦裂，各在一方。隋氏平陈，十余年耳，接<br /><br />&nbsp;&nbsp;&nbsp;&nbsp;以兵祸，继以饥馑，既德业之不逮，或时事所未遑，非谓是今而非古也。武德、<br /><br />&nbsp;&nbsp;&nbsp;&nbsp;贞观，与今亦异，皇运之初，庶事草创，岂唯日不暇给，亦乃人物常稀。天祚大<br /><br />&nbsp;&nbsp;&nbsp;&nbsp;圣，享国永年，比屋可封，异人间出。咸以为有道耻贱，得时无怠，诸色入流，<br /><br />&nbsp;&nbsp;&nbsp;&nbsp;岁以千计。群司列位，无复新加，官有常员，人无定限。选集之始，雾积云屯，<br /><br />&nbsp;&nbsp;&nbsp;&nbsp;擢叙于终，十不收一。淄渑杂混，玉石难分，用舍去留，得失相半。抚即事之为<br /><br />&nbsp;&nbsp;&nbsp;&nbsp;弊，知及后之滋失。<br /><br />&nbsp;&nbsp;&nbsp;&nbsp;夏、殷已前，制度多阙，周监二代，焕乎可睹。岂诸侯之臣，不皆命于天子，<br /><br />&nbsp;&nbsp;&nbsp;&nbsp;王朝庶官，亦不专于一职。故周穆王以伯孜太仆正，命之曰：“慎简乃僚，无<br /><br />&nbsp;&nbsp;&nbsp;&nbsp;以巧言令色便僻侧媚，唯吉士。”此则令其自择下吏之文也。太仆正，中大夫耳，<br /><br />&nbsp;&nbsp;&nbsp;&nbsp;尚以僚属委之，则三公九卿，亦必然矣。《周礼》：太宰、内史，并掌爵禄废置；<br /><br />&nbsp;&nbsp;&nbsp;&nbsp;司徒、司马，别掌兴贤诏事。当是分任于群司，而统之以数职，各自求其小者，<br /><br />&nbsp;&nbsp;&nbsp;&nbsp;而王命其大者焉。夫委任责成，君之体也，所委者当，所用者精，故能得济济之<br /><br />&nbsp;&nbsp;&nbsp;&nbsp;多士，盛MM之朴。<br /><br />&nbsp;&nbsp;&nbsp;&nbsp;裴子野有言曰：“官人之难，先王言之尚矣。居家视其孝友，乡党服其诚信，<br /><br />&nbsp;&nbsp;&nbsp;&nbsp;出入观其志义，忧欢取其智谋。烦之以事，以观其能；临之以利，以察其廉。<br /><br />&nbsp;&nbsp;&nbsp;&nbsp;《周礼》始于学校，论之州里，告诸六事，而后贡之王庭。其在汉家，尚犹然矣。<br /><br />&nbsp;&nbsp;&nbsp;&nbsp;州郡积其功能，然后为五府所辟，五府举其掾属而升于朝，三公参得除署，尚书<br /><br />&nbsp;&nbsp;&nbsp;&nbsp;奏之天子。一人之身，所关者众；一士之进，其谋也详。故官得其人，鲜有败事。<br /><br />&nbsp;&nbsp;&nbsp;&nbsp;魏、晋反是，所失弘多。”子野所论，盖区区之宋朝耳，犹谓不胜其弊，而况于<br /><br />&nbsp;&nbsp;&nbsp;&nbsp;当今乎！<br /><br />&nbsp;&nbsp;&nbsp;&nbsp;又夫从政莅官，不可以无学。故《书》曰：“学古入官，议事以制。”《传》<br /><br />&nbsp;&nbsp;&nbsp;&nbsp;曰：“我闻学以从政，不闻以政入学。”今贵戚子弟，例早求官，髫龀之年，已<br /><br />&nbsp;&nbsp;&nbsp;&nbsp;腰银艾，或童草之岁，已袭朱紫。弘文崇贤之生，千牛辇脚之类，课试既浅，艺<br /><br />&nbsp;&nbsp;&nbsp;&nbsp;能亦薄，而门阀有素，资望自高。夫象贤继父，古之道也。所谓胄子，必裁诸学，<br /><br />&nbsp;&nbsp;&nbsp;&nbsp;修六礼以节其性，明七教以兴其德，齐八政以防其淫，举上贤以崇德，简不肖以<br /><br />&nbsp;&nbsp;&nbsp;&nbsp;黜恶。少则受业，长而出仕，并由德进，必以才升，然后可以利用宾王，移家事<br /><br />&nbsp;&nbsp;&nbsp;&nbsp;国。少仕则废学，轻试则无才，于此一流，良足惜也。又勋官三卫流外之徒，不<br /><br />&nbsp;&nbsp;&nbsp;&nbsp;待州县之举，直取之于书判，恐非先德而后言才之义也。<br /><br />&nbsp;&nbsp;&nbsp;&nbsp;臣又以为国之用人，有似人之用财。贫者厌糟糠，思短褐；富者余粮肉，衣<br /><br />&nbsp;&nbsp;&nbsp;&nbsp;轻裘。然则当衰弊乏贤之时，则可磨策朽钝而乘驭之；在太平多士之日，亦宜妙<br /><br />&nbsp;&nbsp;&nbsp;&nbsp;选髦俊而任使之。《诗》云：“翘翘错薪，言刈其楚。”楚，荆也，在薪之翘翘<br /><br />&nbsp;&nbsp;&nbsp;&nbsp;者。方之用才，理亦当尔，选人幸多，尤宜简练。臣窃见制书，每令三品、五品<br /><br />&nbsp;&nbsp;&nbsp;&nbsp;荐士，下至九品，亦令举人，此圣朝侧席旁求之意也。但以褒贬不甚明，得失无<br /><br />&nbsp;&nbsp;&nbsp;&nbsp;大隔，故人上不忧黜责，下不尽搜扬，苟以应命，莫慎所举。且惟贤知贤，圣人<br /><br />&nbsp;&nbsp;&nbsp;&nbsp;笃论，伊、皋既举，不仁咸远。复患阶秩虽同，人才异等，身且滥进，鉴岂知人？<br /><br />&nbsp;&nbsp;&nbsp;&nbsp;今欲务得实才，兼宜择其举主。流清以源洁，影端由表正，不详举主之行能，而<br /><br />&nbsp;&nbsp;&nbsp;&nbsp;责举人之庸滥，不可得已。《汉书》云：“张耳、陈余之宾客、厮役，皆天下俊<br /><br />&nbsp;&nbsp;&nbsp;&nbsp;杰。”彼之蕞尔，犹能若斯，况以神皇之圣明，国家之德业，而不建久长之策，<br /><br />&nbsp;&nbsp;&nbsp;&nbsp;为无穷之基，尽得贤取士之术，而但顾望魏、晋之遗风，留意周、隋之末事，臣<br /><br />&nbsp;&nbsp;&nbsp;&nbsp;窃惑之。伏愿稍回圣虑，时采刍言，略依周、汉之规，以分吏部之选。即望所用<br /><br />&nbsp;&nbsp;&nbsp;&nbsp;精详，鲜于差失。<br /><br />&nbsp;&nbsp;&nbsp;&nbsp;疏奏不纳。弘道初，转文昌左丞，兼地官尚书、同中书门下三品。则天临朝，<br /><br />&nbsp;&nbsp;&nbsp;&nbsp;迁太中大夫、鸾台侍郎，依前知政事。垂拱三年，加银青光禄大夫，检校纳言，<br /><br />&nbsp;&nbsp;&nbsp;&nbsp;封钜鹿男。玄同素与裴炎结交，能保始终，时人呼为“耐久朋”。而与酷吏周兴<br /><br />&nbsp;&nbsp;&nbsp;&nbsp;不协。永昌初，为周兴所构，云玄同言：“太后老矣，须复皇嗣。”太后闻之，<br /><br />&nbsp;&nbsp;&nbsp;&nbsp;怒，乃赐死于家。监刑御史房济谓玄同曰：“何不告事，冀得召见，当自陈诉。”<br /><br />&nbsp;&nbsp;&nbsp;&nbsp;玄同叹曰：“人杀鬼杀，有何殊也，岂能为告人事乎！”乃就刑，年七十三。<br /><br />&nbsp;&nbsp;&nbsp;&nbsp;子恬，开元中为颍王傅。<br /><br />&nbsp;&nbsp;&nbsp;&nbsp;李昭德，京兆长安人也。父乾v，贞观初为殿中侍御史。时有g令裴仁轨<br /><br />&nbsp;&nbsp;&nbsp;&nbsp;私役门夫，太宗欲斩之。乾v奏曰：“法令者，陛下制之于上，率土尊之于下，<br /><br />&nbsp;&nbsp;&nbsp;&nbsp;与天下共之，非陛下独有也。仁轨犯轻罪而致极刑，是乖画一之理。刑罚不中，<br /><br />&nbsp;&nbsp;&nbsp;&nbsp;则人无所措手足。臣忝宪司，不敢奉制。”太宗意解，仁轨竟免。乾v寻迁侍御<br /><br />&nbsp;&nbsp;&nbsp;&nbsp;史。母卒，庐于墓侧，负土成坟，太宗遣使就墓吊之，仍旌表其门。后历长安令、<br /><br />&nbsp;&nbsp;&nbsp;&nbsp;治书御史，皆有能名，擢拜御史大夫。乾v与中书令褚遂良不协，竟为遂良所构。<br /><br />&nbsp;&nbsp;&nbsp;&nbsp;永徽初，继受邢、魏等州刺史。乾v虽强直有器干，而昵于小人，既典外郡，与<br /><br />&nbsp;&nbsp;&nbsp;&nbsp;令史结友，书疏往返，令伺朝廷之事。俄为友人所发，坐流爱州。乾封中，起为<br /><br />&nbsp;&nbsp;&nbsp;&nbsp;桂州都督，历拜司刑太常伯。举京兆功曹参军崔擢为尚书郎，事既不果，私以告<br /><br />&nbsp;&nbsp;&nbsp;&nbsp;擢。后擢有犯，乃告乾v泄禁中语以赎罪，乾v复坐免官。寻卒。<br /><br />&nbsp;&nbsp;&nbsp;&nbsp;昭德，即乾v之孽子也。强干有父风。少举明经，累迁至凤阁侍郎。长寿二<br /><br />&nbsp;&nbsp;&nbsp;&nbsp;年，增置夏官侍郎三员，时选昭德与娄师德、侯知一为之。是岁，又迁凤阁鸾台<br /><br />&nbsp;&nbsp;&nbsp;&nbsp;平章事，寻加检校内史。长寿中，神都改作文昌台及定鼎、上东诸门，又城外郭，<br /><br />&nbsp;&nbsp;&nbsp;&nbsp;皆昭德创其制度，时人以为能。初，都城洛水天津之东，立德坊西南隅，有中桥<br /><br />&nbsp;&nbsp;&nbsp;&nbsp;及利涉桥，以通行李。上元中，司农卿韦机始移中桥置于安众坊之左街，当长夏<br /><br />&nbsp;&nbsp;&nbsp;&nbsp;门，都人甚以为便，因废利涉桥，所省万计。然岁为洛水冲注，常劳治葺。昭德<br /><br />&nbsp;&nbsp;&nbsp;&nbsp;创意积石为脚，锐其前以分水势，自是竟无漂损。<br /><br />&nbsp;&nbsp;&nbsp;&nbsp;时则天以武承嗣为文昌左相，昭德密奏曰：“承嗣，陛下之侄，又是亲王，<br /><br />&nbsp;&nbsp;&nbsp;&nbsp;不宜更在机权，以惑众庶。且自古帝王，父子之间犹相篡夺，况在姑侄，岂得委<br /><br />&nbsp;&nbsp;&nbsp;&nbsp;权与之？脱若乘便，宝位宁可安乎？”则天矍然曰：“我未之思也。”承嗣亦尝<br /><br />&nbsp;&nbsp;&nbsp;&nbsp;返谮昭德，则天曰：“自我任昭德，每获高卧，是代我劳苦，非汝所及也。”承<br /><br />&nbsp;&nbsp;&nbsp;&nbsp;嗣俄转太子少保，罢知政事。延载初，凤阁舍人张嘉福令洛阳人王庆之率轻薄恶<br /><br />&nbsp;&nbsp;&nbsp;&nbsp;少数百人诣阙上表，请立武承嗣为皇太子。则天不许，庆之固请不已，则天令昭<br /><br />&nbsp;&nbsp;&nbsp;&nbsp;德诘责之，令散。昭德便杖杀庆之，余众乃息。昭德因奏曰：“臣闻文武之道，<br /><br />&nbsp;&nbsp;&nbsp;&nbsp;布在方策，民有侄为天子而为姑立庙乎！以亲亲言之，则天皇是陛下夫也，皇嗣<br /><br />&nbsp;&nbsp;&nbsp;&nbsp;是陛下子也，陛下正合传之子孙，为万代计。况陛下承天皇顾托而有天下，若立<br /><br />&nbsp;&nbsp;&nbsp;&nbsp;承嗣，臣恐天皇不血食矣。”则天寤之，乃止。<br /><br />&nbsp;&nbsp;&nbsp;&nbsp;时朝廷谀佞者多获进用，故幸恩者，事无大小，但近谄谀，皆获进见。有人<br /><br />&nbsp;&nbsp;&nbsp;&nbsp;于洛水中获白石数点赤，诣阙辄进。诸宰相诘之，对云：“此石赤心，所以来进。”<br /><br />&nbsp;&nbsp;&nbsp;&nbsp;昭德叱之曰：“此石赤心，洛水中余石岂能尽反耶？”左右皆笑。是时，来俊臣、<br /><br />&nbsp;&nbsp;&nbsp;&nbsp;侯思止等枉挠刑法，诬陷忠良，人皆慑惧，昭德每廷奏其状，由是俊臣党与少自<br /><br />&nbsp;&nbsp;&nbsp;&nbsp;摧屈。来俊臣又尝弃故妻而娶太原王庆诜女，侯思止亦奏娶赵郡李自挹女，敕政<br /><br />&nbsp;&nbsp;&nbsp;&nbsp;事堂共商量。昭德抚掌谓诸宰相曰：“大可笑！往年俊臣贼劫王庆诜女，已大辱<br /><br />&nbsp;&nbsp;&nbsp;&nbsp;国。今日此奴又请索李自挹女，无乃复辱国耶！”寻奏寝之。侯思止后竟为昭德<br /><br />&nbsp;&nbsp;&nbsp;&nbsp;所绳，s杀之。<br /><br />&nbsp;&nbsp;&nbsp;&nbsp;既而昭德专权用事，颇为朝野所恶。前鲁王府功曹参军丘稚鲜柩云渥镒丛唬<br /><br />&nbsp;&nbsp;&nbsp;&nbsp;臣闻百王之失，皆由权归于下。宰臣持政，常以势盛为殃。魏冉诛庶族以安<br /><br />&nbsp;&nbsp;&nbsp;&nbsp;秦，非不忠也。弱诸候以强国，亦有功也。然以出入自专，击断无忌，威震人主，<br /><br />&nbsp;&nbsp;&nbsp;&nbsp;不闻有王，张禄一进深言，卒用忧死。向使昭王不即觉悟，魏冉果以专权，则秦<br /><br />&nbsp;&nbsp;&nbsp;&nbsp;之霸业，或不传其子孙。陛下创业兴王，拨乱英主，总权收柄，司契握图。天授<br /><br />&nbsp;&nbsp;&nbsp;&nbsp;已前，万机独断，发命皆中，举事无遗，公卿百僚，具职而已。自长寿已来，厌<br /><br />&nbsp;&nbsp;&nbsp;&nbsp;怠细政，委任昭德，使掌机权。然其干济小才，不堪军国大用。直以性好凌轹，<br /><br />&nbsp;&nbsp;&nbsp;&nbsp;气负刚强，盲聋下人，刍狗同列，刻薄庆赏，矫枉宪章，国家所赖者微，所妨者<br /><br />&nbsp;&nbsp;&nbsp;&nbsp;大。天下杜口，莫敢一言，声威翕赫，日已炽盛。臣近于南台见敕日，诸处奏事，<br /><br />&nbsp;&nbsp;&nbsp;&nbsp;陛下已依，昭德请不依，陛下便不依。如此改张，不可胜数。昭德参奉机密，献<br /><br />&nbsp;&nbsp;&nbsp;&nbsp;可替否，事有便利，不预谘谋，要待画旨将行，方始别生驳异。扬露专擅，显示<br /><br />&nbsp;&nbsp;&nbsp;&nbsp;于人，归美引愆，义不如此。州县列位，台寺庶官，入谒出辞，望尘习气。一切<br /><br />&nbsp;&nbsp;&nbsp;&nbsp;奏谳，与夺事宜，皆承旨意，附会上言。今有秩之吏，多为昭德之人。陛下勿谓<br /><br />&nbsp;&nbsp;&nbsp;&nbsp;昭德小心，是我手臂。臣观其胆，乃大于身，鼻息所冲，上拂云汉。近者新陷来、<br /><br />&nbsp;&nbsp;&nbsp;&nbsp;张两族，兼挫侯、王二仇，锋锐理不可当，方寸良难窥测。<br /><br />&nbsp;&nbsp;&nbsp;&nbsp;书曰：知人亦未易，人亦未易知。汉光武将宠庞萌，可以托孤，卒为戎首。<br /><br />&nbsp;&nbsp;&nbsp;&nbsp;魏明帝期司马懿以安国，竟肆奸回。夫小家治生，有千百之资，将以托人，尚忧<br /><br />&nbsp;&nbsp;&nbsp;&nbsp;失授。况兼天下之重，而可轻忽委任者乎！今昭德作福专威，横绝朝野，爱憎与<br /><br />&nbsp;&nbsp;&nbsp;&nbsp;夺，旁若无人。陛下恩遇至深，蔽过甚厚。臣闻蚁穴坏堤，针芒写气，涓涓不<br /><br />&nbsp;&nbsp;&nbsp;&nbsp;绝，必成江河。履霜坚冰，须防其渐，权重一去，收之极难。臣又闻轻议近臣，<br /><br />&nbsp;&nbsp;&nbsp;&nbsp;犯颜深谏，明君圣主，亦有不容。臣熟知今日言之于前，明日伏诛于后。但使国<br /><br />&nbsp;&nbsp;&nbsp;&nbsp;安身死，臣实不悔。陛下深览臣言，为万姓自爱。<br /><br />&nbsp;&nbsp;&nbsp;&nbsp;时长上果毅邓注又著《硕论》数千言，备述昭德专权之状，凤阁舍人逢弘敏<br /><br />&nbsp;&nbsp;&nbsp;&nbsp;遽奏其论。则天乃恶昭德，谓纳言姚q曰：“昭德身为内史，备荷殊荣，诚如所<br /><br />&nbsp;&nbsp;&nbsp;&nbsp;言，实负于国。”延载初，左迁钦州南宾尉，数日，又命免死配流。寻又召拜监<br /><br />&nbsp;&nbsp;&nbsp;&nbsp;察御史。时太仆少卿来俊臣与昭德素不协，乃诬构昭德有逆谋，因被下狱，与来<br /><br />&nbsp;&nbsp;&nbsp;&nbsp;俊臣同日而诛。是日大雨，士庶莫不痛昭德而庆俊臣也。相谓曰：“今日天雨，<br /><br />&nbsp;&nbsp;&nbsp;&nbsp;可谓一悲一喜矣。”神龙中，降制曰：“故李昭德勤恪在公，强直自达。立朝正<br /><br />&nbsp;&nbsp;&nbsp;&nbsp;色，不吐刚以茹柔；当轴励词，必抗情以历诋。墉隍府寺，树蘖级啵变更规模，<br /><br />&nbsp;&nbsp;&nbsp;&nbsp;殁而不朽。道沦福善，业亏嫉恶，名级不追，风流将沫。式旌坏树，光被幽明，<br /><br />&nbsp;&nbsp;&nbsp;&nbsp;可赠左御史大夫。”德宗建中三年，加赠司空。<br /><br />&nbsp;&nbsp;&nbsp;&nbsp;史臣曰：裴炎位居相辅，时属艰难，历览前踪，非无忠节。但见迟而虑浅，<br /><br />&nbsp;&nbsp;&nbsp;&nbsp;又遭命以会时。何者，当是时，高宗晏驾尚新，武氏革命未见，炎也唯虑中宗之<br /><br />&nbsp;&nbsp;&nbsp;&nbsp;过失，是其浅也；不见太后之苞藏。是其迟也。及乎承嗣请封祖祢，三思劝杀宗<br /><br />&nbsp;&nbsp;&nbsp;&nbsp;亲，然后徒有谏章，何尝济事，是辜遗托，岂痛伏诛。时论则然，迟浅须信。况<br /><br />&nbsp;&nbsp;&nbsp;&nbsp;闻睹构逆则示其闲暇，俾杀降则彰彼猜嫌，小数有余，大度何足，又其验也。<br /><br />&nbsp;&nbsp;&nbsp;&nbsp;t之名父之子，谅知其才，著述颇精，履历无愧。师范王府，秉执相权，咸<br /><br />&nbsp;&nbsp;&nbsp;&nbsp;有能名，固惬群议。何乃失言于大隐，取金于万荣，潜见内人，私通嬖妾，使浊<br /><br />&nbsp;&nbsp;&nbsp;&nbsp;迹玷其清誉，淫行污于贞名。若言俗困滥刑，公行诬告，即又自昧周防之道，人<br /><br />&nbsp;&nbsp;&nbsp;&nbsp;非尽戮之冤。赐死于家，犹为多幸，临终不挠，抑又徒劳。<br /><br />&nbsp;&nbsp;&nbsp;&nbsp;玄同富于词学，公任权衡，当为典选之时，备疏择才之理。但以高宗弃代之<br /><br />&nbsp;&nbsp;&nbsp;&nbsp;后，则天居位之间，革命是怀，附己为爱，苟一言之不顺，则赤族以难逃。是以<br /><br />&nbsp;&nbsp;&nbsp;&nbsp;唐之名臣，难忘中兴之计；周之酷吏，常谋并进之谗。玄同欲复皇储，固宜难免，<br /><br />&nbsp;&nbsp;&nbsp;&nbsp;死而无过，人杀何妨。<br /><br />&nbsp;&nbsp;&nbsp;&nbsp;昭德强干为臣，机巧莅事，凡所制置，动有规模。武承嗣方持左相权，将立<br /><br />&nbsp;&nbsp;&nbsp;&nbsp;为皇太子，寻更所任，复寝其谋，咸由昭德之言，能拒则天之旨。又观其诛侯思<br /><br />&nbsp;&nbsp;&nbsp;&nbsp;止，法王庆之，挫来俊臣，致朋党渐衰，谀佞稍退。又则天谓承嗣曰：“我任昭<br /><br />&nbsp;&nbsp;&nbsp;&nbsp;德，每获高卧，代我劳苦，非汝所及也。”此则强干机巧之验焉。公忠之道，亦<br /><br />&nbsp;&nbsp;&nbsp;&nbsp;在其中矣。不然，则何以致是哉！若使昭德用谦御下，以柔守刚，不恃专权，常<br /><br />&nbsp;&nbsp;&nbsp;&nbsp;能寡过，则复皇嗣而非晚，保臣节而必终。盖由道乏弘持，器难苞贮，纯刚是失，<br /><br />&nbsp;&nbsp;&nbsp;&nbsp;卷智不全。所以丘挚钩拢邓注深论，瓦解而固难收拾，风摧而岂易扶持。自取<br /><br />&nbsp;&nbsp;&nbsp;&nbsp;诛夷，人谁怨怼？<br /><br />&nbsp;&nbsp;&nbsp;&nbsp;赞曰：政无刑法，时属艰危。裴炎之智，虑浅见迟。t之履行，贷色自欺。<br /><br />&nbsp;&nbsp;&nbsp;&nbsp;昭德强猛，何由不亏？死无令誉，孰谓非宜。玄同不幸，颠殒亦随。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2960);">加入书签</a><a
                        href="2959.html">上一页</a>&larr;<a href="index.html">返回列表</a>&rarr;<a
                            href="2961.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2959.html"; var next_page = "2961.html"; var index_page = "index.html"; var sortid = "9"; var article_id = "45"; var chapter_id = "2960"; var articlename = "旧唐书"; var chaptername = " 卷八十七 列传第三十七"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>