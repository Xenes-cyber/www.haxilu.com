<!DOCTYPE html>
<html>
<head>
<meta charset="gbk" />
<title>旧唐书- 卷一百七十一 列传第一百二十一-在线阅读-哈西文学网</title>
<meta name="keywords" content="刘d，旧唐书， 卷一百七十一 列传第一百二十一全文， 卷一百七十一 列传第一百二十一在线阅读 哈西文学网" />
<meta name="description" content="哈西文学网提供刘d的旧唐书  卷一百七十一 列传第一百二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56055.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56055.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十一 列传第一百二十一</h1>
            <div class="link xb">
                <a href="56054.html">上一页</a>&larr;<a href="index.html">返回列表</a>&rarr;<a
                    href="56056.html">下一页</a></div>			
            <div id="BookText">&nbsp;&nbsp;&nbsp;&nbsp;○李渤张仲方裴（张皋附）李中敏李甘高元裕（兄少逸）李<br /><br />&nbsp;&nbsp;&nbsp;&nbsp;汉李景俭<br /><br />&nbsp;&nbsp;&nbsp;&nbsp;李渤，字浚之，后魏横野将军申国公发之后。祖玄，卫尉寺主簿。父钧，<br /><br />&nbsp;&nbsp;&nbsp;&nbsp;殿中侍御史，以母丧不时举，流于施州。渤耻其家污，坚苦不仕；励志于文学，<br /><br />&nbsp;&nbsp;&nbsp;&nbsp;不从科举，隐于嵩山，以读书业文为事。<br /><br />&nbsp;&nbsp;&nbsp;&nbsp;元和初，户部侍郎盐铁转运使李巽、谏议大夫韦况更荐之，以山人征为左拾<br /><br />&nbsp;&nbsp;&nbsp;&nbsp;遗。渤托疾不赴，遂家东都。朝廷政有得失，附章疏陈论。又撰《御戎新录》二<br /><br />&nbsp;&nbsp;&nbsp;&nbsp;十卷，表献之。九年，以著作郎征之。诏曰：“特降新恩，用清旧议。”渤于是<br /><br />&nbsp;&nbsp;&nbsp;&nbsp;赴官。岁余，迁右补阙。连上章疏忤旨，改丹王府谘议参军，分司东都。十二年，<br /><br />&nbsp;&nbsp;&nbsp;&nbsp;迁赞善大夫，依前分司。<br /><br />&nbsp;&nbsp;&nbsp;&nbsp;十三年，遣人上疏论时政，凡五事：一礼乐，二食货，三刑政，四议都，五<br /><br />&nbsp;&nbsp;&nbsp;&nbsp;辩雠。渤以散秩在东都，以上章疏为己任，前后四十五封。再迁为库部员外郎。<br /><br />&nbsp;&nbsp;&nbsp;&nbsp;时皇甫D作相，剥下希旨。会泽潞节度使郗士美卒，渤充吊祭使，路次陕西。<br /><br />&nbsp;&nbsp;&nbsp;&nbsp;渤上疏曰：“臣出使经行，历求利病。窃知渭南县长源乡本有四百户，今才一百<br /><br />&nbsp;&nbsp;&nbsp;&nbsp;余户；阒乡县本有三千户；今才有一千户，其他州县大约相似。访寻积弊，始自<br /><br />&nbsp;&nbsp;&nbsp;&nbsp;均摊逃户。凡十家之内，大半逃亡，亦须五家摊税。似投石井中，非到底不止。<br /><br />&nbsp;&nbsp;&nbsp;&nbsp;摊逃之弊，苛虐如斯，此皆聚敛之臣剥下媚上，唯思竭泽，不虑无鱼。乞降诏书，<br /><br />&nbsp;&nbsp;&nbsp;&nbsp;绝摊逃之弊。其逃亡户以其家产钱数为定，征有所欠，乞降特恩免之。计不数年，<br /><br />&nbsp;&nbsp;&nbsp;&nbsp;人必归于农矣。夫农者，国之本，本立然后可以议太平。若不由兹，而云太平者，<br /><br />&nbsp;&nbsp;&nbsp;&nbsp;谬矣。”又言道途不修，驿马多死。宪宗览疏惊异，即以飞龙马数百匹，付畿内<br /><br />&nbsp;&nbsp;&nbsp;&nbsp;诸驿。渤既以草疏切直，大忤宰相，乃谢病东归。<br /><br />&nbsp;&nbsp;&nbsp;&nbsp;穆宗即位，召为考功员外郎。十一月，定京官考，不避权幸，皆行升黜。奏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;宰臣萧a、段文昌、崔植，是陛下君临之初，用为辅弼，安危理乱，决在<br /><br />&nbsp;&nbsp;&nbsp;&nbsp;此时。况陛下思天下和平，敬大臣礼切，固未有昵比左右、侈满自贤之心。而宰<br /><br />&nbsp;&nbsp;&nbsp;&nbsp;相之权，宰相之事，陛下一以付之，实君义臣行，千载一遇之时也。此时若失，<br /><br />&nbsp;&nbsp;&nbsp;&nbsp;他更无时。而a等上不能推至公，申炯诫，陈先王道德，以沃君心；又不能正<br /><br />&nbsp;&nbsp;&nbsp;&nbsp;色匪躬，振举旧法，复百司之本，俾教化大立。臣闻政之兴废，在于赏罚。a<br /><br />&nbsp;&nbsp;&nbsp;&nbsp;等作相已来，未闻奖一人德义，举守官奉公者，使天下在官之徒有所激劝；又不<br /><br />&nbsp;&nbsp;&nbsp;&nbsp;闻黜一人职事不理、持禄养骄者，使尸禄之徒有所惧。如此，则刑法不立矣！邪<br /><br />&nbsp;&nbsp;&nbsp;&nbsp;正莫辩，混然无章，教化不行，赏罚之设，天下之事，复何望哉！<br /><br />&nbsp;&nbsp;&nbsp;&nbsp;一昨陛下游幸骊山，宰相、翰林学士是陛下股肱心腹，宜皆知之。萧a等<br /><br />&nbsp;&nbsp;&nbsp;&nbsp;不能先事未形，忘躯恳谏，而使陛下有忽谏之名流于史册，是陷君于过也。孔子<br /><br />&nbsp;&nbsp;&nbsp;&nbsp;曰：“所谓大臣者，以道事君，不可则止。”若a等言行计从，不当如是。若<br /><br />&nbsp;&nbsp;&nbsp;&nbsp;言不行，计不从，须奉身速退，不宜尸素于化源。进退戾也，何所避辞？其萧<br /><br />&nbsp;&nbsp;&nbsp;&nbsp;a、段文昌、崔植三人并翰林学士杜元颖等，并请考中下。<br /><br />&nbsp;&nbsp;&nbsp;&nbsp;御史大夫李绛、左散骑常侍张惟素、右散骑常侍李益等谏幸骊山，郑覃等谏<br /><br />&nbsp;&nbsp;&nbsp;&nbsp;畋游，是皆恐陛下行幸不息，恣情无度；又恐马有衔蹶不测之变，风寒生疾之忧，<br /><br />&nbsp;&nbsp;&nbsp;&nbsp;急奏无所诣，国玺委于妇人中幸之手。绛等能率御史谏官论列于朝，有恳激事君<br /><br />&nbsp;&nbsp;&nbsp;&nbsp;之体。其李绛、张惟素、李益三人，伏请赐上下考外，特与迁官，以彰陛下优忠<br /><br />&nbsp;&nbsp;&nbsp;&nbsp;赏谏之美。<br /><br />&nbsp;&nbsp;&nbsp;&nbsp;其崔元略冠供奉之首，合考上下；缘与于上下考，于以犯赃处死，准令<br /><br />&nbsp;&nbsp;&nbsp;&nbsp;须降，请赐考中中。大理卿许季同，任使于、韦道冲、韦正牧，皆以犯赃，或<br /><br />&nbsp;&nbsp;&nbsp;&nbsp;左降，或处死，合考中下；然顷者陷刘辟之乱，弃家归朝，忠节明著，今宜以功<br /><br />&nbsp;&nbsp;&nbsp;&nbsp;补过，请赐考中中。少府监裴通，职事修举，合考中上；以其请追封所生母而舍<br /><br />&nbsp;&nbsp;&nbsp;&nbsp;嫡母，是明罔于君，幽欺其先，请考中下。伏以昔在宰夫入寝，擅饮师旷、李调。<br /><br />&nbsp;&nbsp;&nbsp;&nbsp;今愚臣守官，请书宰相学士中下考。上爱圣运，下振颓纲，故臣惧不言之为罪，<br /><br />&nbsp;&nbsp;&nbsp;&nbsp;不惧言之为罪也。其三品官考，伏缘限在今月内进，辄先具如前。其四品以下官，<br /><br />&nbsp;&nbsp;&nbsp;&nbsp;续具条疏闻奏。<br /><br />&nbsp;&nbsp;&nbsp;&nbsp;状入，留中不下。议者以宰辅旷官，自宜上疏论列，而渤越职钓名，非尽事<br /><br />&nbsp;&nbsp;&nbsp;&nbsp;君之道。未几，渤以坠马伤足，请告，会魏博节度使田弘正表渤为副使。杜元颖<br /><br />&nbsp;&nbsp;&nbsp;&nbsp;奏曰：“渤卖直沽名，动多狂躁。圣恩矜贷，且使居官。而干进多端，外交方镇，<br /><br />&nbsp;&nbsp;&nbsp;&nbsp;远求奏请，不能自安。久留在朝，转恐生事。”乃出为虔州刺史。<br /><br />&nbsp;&nbsp;&nbsp;&nbsp;渤至州，奏还邻境信州所移两税钱二百万，免税米二万斛，减所由一千六百<br /><br />&nbsp;&nbsp;&nbsp;&nbsp;人。观察使以其事上闻。未满岁，迁江州刺史。张平叔判度支，奏征久远逋悬，<br /><br />&nbsp;&nbsp;&nbsp;&nbsp;渤在州上疏曰：“伏奉诏敕，云度支使所奏，令臣设计征填当州贞元二年逃户所<br /><br />&nbsp;&nbsp;&nbsp;&nbsp;欠钱四千四百一十贯。臣当州管田二千一百九十七顷，今已旱死一千九百顷有余，<br /><br />&nbsp;&nbsp;&nbsp;&nbsp;若更勒徇度支使所为，必惧史官书陛下于大旱中征三十六年前逋悬。臣任刺史，<br /><br />&nbsp;&nbsp;&nbsp;&nbsp;罪无所逃。臣既上不副圣情，下不忍鞭笞黎庶，不敢轻持符印，特乞放臣归田。”<br /><br />&nbsp;&nbsp;&nbsp;&nbsp;乃下诏曰：“江州所奏，实为恳诚。若不蠲容，必难存济。所诉逋欠并放。”长<br /><br />&nbsp;&nbsp;&nbsp;&nbsp;庆二年，入为职方郎中。三年，迁谏议大夫。<br /><br />&nbsp;&nbsp;&nbsp;&nbsp;敬宗冲年即位，坐朝常晚。一日入阁，久不坐，群臣候立紫宸门外，有耆年<br /><br />&nbsp;&nbsp;&nbsp;&nbsp;衰病者，几将顿仆。渤出次白宰相曰：“昨日拜疏陈论，今坐益晚，是谏官不能<br /><br />&nbsp;&nbsp;&nbsp;&nbsp;回人主之意，渤之罪也。请先出阁，待罪于金吾仗。”语次唤仗，乃止。渤又以<br /><br />&nbsp;&nbsp;&nbsp;&nbsp;左右常侍，职参观讽，而循默无言，论之曰：“若设官不责其事，不如罢之，以<br /><br />&nbsp;&nbsp;&nbsp;&nbsp;省经费。苟未能罢，则请责职业。”渤充理匦使，奏曰：“事之大者闻奏，次申<br /><br />&nbsp;&nbsp;&nbsp;&nbsp;中书门下，次移诸司。诸司处理不当，再来投匦，即具事奏闻。如妄诉无理，本<br /><br />&nbsp;&nbsp;&nbsp;&nbsp;罪外加一等。准敕告密人付金吾留身待进止。今欲留身后牒台府，冀止绝凶人。”<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;长庆、宝历中，政出多门，事归邪幸。渤不顾忠难，章疏论列，曾无虚日。<br /><br />&nbsp;&nbsp;&nbsp;&nbsp;帝虽昏纵，亦为之感悟。转给事中，面赐金紫。<br /><br />&nbsp;&nbsp;&nbsp;&nbsp;宝历元年，改元大赦。先是，县令崔发闻门外喧斗，县吏言五坊使下殴击<br /><br />&nbsp;&nbsp;&nbsp;&nbsp;百姓。发怒，命吏捕之。曳挟既至，时已曛黑，不问色目。良久与语，乃知是一<br /><br />&nbsp;&nbsp;&nbsp;&nbsp;内官。天子闻之怒，收发系御史台。御楼之日，放系囚，发亦在鸡竿下。时有品<br /><br />&nbsp;&nbsp;&nbsp;&nbsp;官五十余人，持仗殴发，纵横乱击，发破面折齿。台吏以席蔽之，方免。是日系<br /><br />&nbsp;&nbsp;&nbsp;&nbsp;囚皆释，发独不免。渤疏论之曰：“县令不合曳中人，中人不合殴御囚，其罪一<br /><br />&nbsp;&nbsp;&nbsp;&nbsp;也。然县令所犯在恩前，中人所犯在恩后。中人横暴，一至于此，是朝廷驯致使<br /><br />&nbsp;&nbsp;&nbsp;&nbsp;然。若不早正刑书，臣恐四夷之人及藩镇奏事传道此语，则慢易之心萌矣。”渤<br /><br />&nbsp;&nbsp;&nbsp;&nbsp;又宣言于朝云：“郊礼前一日，两神策军于青城内夺京兆府进食牙盘，不时处置，<br /><br />&nbsp;&nbsp;&nbsp;&nbsp;致有殴击崔发之事。”上闻之，按问左右，皆言无夺食事。以渤党发，出为桂州<br /><br />&nbsp;&nbsp;&nbsp;&nbsp;刺史、兼御史中丞，充桂管都防御观察使。<br /><br />&nbsp;&nbsp;&nbsp;&nbsp;渤虽被斥，正论不已，而谏官继论其屈。后宰相李逢吉、窦易直、李程因延<br /><br />&nbsp;&nbsp;&nbsp;&nbsp;英上语及崔发，逢吉等奏曰：“崔发凌轹中人，诚大不敬。然发母是故相韦贯之<br /><br />&nbsp;&nbsp;&nbsp;&nbsp;姊，年仅八十。自发下狱，积忧成疾。伏以陛下孝治天下，稍垂恩宥。”帝愍然<br /><br />&nbsp;&nbsp;&nbsp;&nbsp;良久，曰：“比谏官论奏，但言发屈，未尝言不敬之罪，亦不言有老母。如卿等<br /><br />&nbsp;&nbsp;&nbsp;&nbsp;言，宁无愍恻！”即遣中使送发至其家，兼抚问发母。韦夫人号哭，对中使杖发<br /><br />&nbsp;&nbsp;&nbsp;&nbsp;四十，拜章谢恩。帝又遣中使慰安之。<br /><br />&nbsp;&nbsp;&nbsp;&nbsp;渤在桂管二年，风恙求代，罢归洛阳。太和五年，以太子宾客征至京师。月<br /><br />&nbsp;&nbsp;&nbsp;&nbsp;余卒，时年五十九，赠礼部尚书。渤孤贞，力行操尚，不苟合，而`茸之流，非<br /><br />&nbsp;&nbsp;&nbsp;&nbsp;其沽激。至于以言摈退，终不息言，以救时病，服名节者重之。<br /><br />&nbsp;&nbsp;&nbsp;&nbsp;子祝，会昌中登进士第，辟诸侯府。<br /><br />&nbsp;&nbsp;&nbsp;&nbsp;张仲方，韶州始兴人。祖九皋，广州刺史、殿中监、岭南节度使。父抗，赠<br /><br />&nbsp;&nbsp;&nbsp;&nbsp;右仆射。仲方伯祖始兴文献公九龄，开元朝名相。仲方，贞元中进士擢第，宏辞<br /><br />&nbsp;&nbsp;&nbsp;&nbsp;登科，释褐集贤校理，丁母忧免。服阕，补秘书省正字，调授咸阳尉。出为州<br /><br />&nbsp;&nbsp;&nbsp;&nbsp;从事，入朝历侍御史、仓部员外郎。<br /><br />&nbsp;&nbsp;&nbsp;&nbsp;会吕温、羊士谔诬告宰相李吉甫阴事，二人俱贬。仲方坐吕温贡举门生，出<br /><br />&nbsp;&nbsp;&nbsp;&nbsp;为金州刺史。吉甫卒，入为度支郎中。时太常定吉甫谥为“恭懿”，博士尉迟汾<br /><br />&nbsp;&nbsp;&nbsp;&nbsp;请为“敬宪”，仲方驳议曰：<br /><br />&nbsp;&nbsp;&nbsp;&nbsp;古者，易名请谥，礼之典也。处大位者，取其巨节，蔑诸细行，垂范当代，<br /><br />&nbsp;&nbsp;&nbsp;&nbsp;昭示后人，然后书之，垂于不朽。善善恶恶，不可以诬，故称一字，则至明矣；<br /><br />&nbsp;&nbsp;&nbsp;&nbsp;定褒贬是非之宜，泯同异纷纶之论。<br /><br />&nbsp;&nbsp;&nbsp;&nbsp;赠司徒吉甫，禀气生材，乘时佐治，博涉多艺，含章炳文。燮赞阴阳，经纬<br /><br />&nbsp;&nbsp;&nbsp;&nbsp;邦国。惜乎通敏资性，便媚取容。故载践枢衡，叠致台衮，大权在己，沈谋罕成，<br /><br />&nbsp;&nbsp;&nbsp;&nbsp;好恶徇情，轻诺寡信。谄泪在脸，遇便则流；巧言如簧，应机必发。<br /><br />&nbsp;&nbsp;&nbsp;&nbsp;夫人臣之翼戴元后者，端恪致治，孜孜夙夜，绢熙庶绩，平章百揆。兵者凶<br /><br />&nbsp;&nbsp;&nbsp;&nbsp;器，不可从我始；及乎伐罪，则料敌以成功。至使内有害辅臣之盗，外有怀毒虿<br /><br />&nbsp;&nbsp;&nbsp;&nbsp;之孽。师徒暴野，戎马生郊。皇上旰食宵衣，公卿大夫且惭且耻。农人不得在亩，<br /><br />&nbsp;&nbsp;&nbsp;&nbsp;缉妇不得在桑。耗敛赋之常赀，散帑廪之中积；征边徼之备，竭运挽之劳。僵尸<br /><br />&nbsp;&nbsp;&nbsp;&nbsp;血流，h骼成岳，酷毒之痛，号诉无辜，剿绝群生，逮今四载。祸胎之兆，实始<br /><br />&nbsp;&nbsp;&nbsp;&nbsp;其谋；遗君父之忧，而岂谓之先觉者乎？<br /><br />&nbsp;&nbsp;&nbsp;&nbsp;夫论大功者，不可以妄取，不可以枉致。为资画者体理，不显不竞，而岂妨<br /><br />&nbsp;&nbsp;&nbsp;&nbsp;令美？当削平西蜀，乃言语侍从之臣；擒翦东吴，则谟廊庙之辅。较其功则有<br /><br />&nbsp;&nbsp;&nbsp;&nbsp;异，言其力则不伦。何舍其所重而录其所轻，收其所小而略其所大？且奢靡是嗜，<br /><br />&nbsp;&nbsp;&nbsp;&nbsp;而曰爱人以俭；受授无守，而曰慎才以补。斥谏诤之士于外，岂不近之蔽聪乎？<br /><br />&nbsp;&nbsp;&nbsp;&nbsp;举忠烈之庙于内，岂不近之昵爱也？焉有蔽聪昵爱，家范无制，而能垂法作程，<br /><br />&nbsp;&nbsp;&nbsp;&nbsp;宪章百度乎？<br /><br />&nbsp;&nbsp;&nbsp;&nbsp;谨按谥法，敬以直内，内而不肃，何以刑于外？宪者，法也。《戴记》曰：<br /><br />&nbsp;&nbsp;&nbsp;&nbsp;“宪章文武。”又曰：“发虑宪。”义以为敬恪终始，载考历位，未尝效一法官，<br /><br />&nbsp;&nbsp;&nbsp;&nbsp;议一小狱。及居重位，以安和平易宽柔自处。考其名，与其行不类；研其事，与<br /><br />&nbsp;&nbsp;&nbsp;&nbsp;其道不侔。一定之辞，惟精惟审，异日详制，贻诸史官。请俟蔡寇将平，天下无<br /><br />&nbsp;&nbsp;&nbsp;&nbsp;事，然后都堂聚议，谥亦未迟。<br /><br />&nbsp;&nbsp;&nbsp;&nbsp;宪宗方用兵，恶仲方深言其事，怒甚，贬为遂州司马，量移复州司马。迁河<br /><br />&nbsp;&nbsp;&nbsp;&nbsp;东少尹。未几，拜郑州刺史。<br /><br />&nbsp;&nbsp;&nbsp;&nbsp;荥阳大海佛寺，有高祖为隋郑州刺史日，为太宗疾祈福，于此寺造石像一躯，<br /><br />&nbsp;&nbsp;&nbsp;&nbsp;凡刊勒十六字以志之。岁久缺，荥阳令李光庆重加修饰，仲方再刊石记之以<br /><br />&nbsp;&nbsp;&nbsp;&nbsp;闻。<br /><br />&nbsp;&nbsp;&nbsp;&nbsp;及敬宗即位，李程作相，与仲方同年登进士第，召仲方为右谏议大夫。敬宗<br /><br />&nbsp;&nbsp;&nbsp;&nbsp;童年戏慢，诏淮南王播造上巳竞渡船三十只。播将船材于京师造作，计用半年转<br /><br />&nbsp;&nbsp;&nbsp;&nbsp;运之费方得成。仲方诣延英面论，言甚恳激。帝只令造十只以进。帝又欲幸华清<br /><br />&nbsp;&nbsp;&nbsp;&nbsp;宫，仲方谏曰：“万乘所幸，出须备仪。无宜轻行，以失威重。”帝虽不从，慰<br /><br />&nbsp;&nbsp;&nbsp;&nbsp;劳之。<br /><br />&nbsp;&nbsp;&nbsp;&nbsp;太和初，出为福州刺史、兼御史中丞、福建观察使。三年，入为太子宾客。<br /><br />&nbsp;&nbsp;&nbsp;&nbsp;五年四月，转右散骑常侍。七年，李德裕辅政，出为太子宾客分司。八年，德裕<br /><br />&nbsp;&nbsp;&nbsp;&nbsp;罢相，李守闵复召仲方为常侍。<br /><br />&nbsp;&nbsp;&nbsp;&nbsp;九年十一月，李训之乱，四宰相、中丞、京兆尹皆死。翌日，两省官入朝。<br /><br />&nbsp;&nbsp;&nbsp;&nbsp;宣政衙门未开，百官错立于朝堂，无人吏引接。逡巡，阁门使马元贽斜开宣政衙<br /><br />&nbsp;&nbsp;&nbsp;&nbsp;门传宣曰：“有敕召左散骑常侍张仲方。”仲方出班。元贽宣曰：“仲方可京兆<br /><br />&nbsp;&nbsp;&nbsp;&nbsp;尹。”然后衙门大开，唤仗。月余，郑覃作相，用薛元赏为京兆尹，出仲方为华<br /><br />&nbsp;&nbsp;&nbsp;&nbsp;州刺史。开成元年五月，入为秘书监。外议以郑覃党李德裕，排摈仲方。覃恐涉<br /><br />&nbsp;&nbsp;&nbsp;&nbsp;朋党，因紫宸奏事，覃启曰：“丞郎阙人，臣欲用张仲方。”文宗曰：“中台侍<br /><br />&nbsp;&nbsp;&nbsp;&nbsp;郎，朝廷华选。仲方作牧守无政，安可以丞郎处之？”累加银青光禄大夫、上柱<br /><br />&nbsp;&nbsp;&nbsp;&nbsp;国、曲江县开国伯，食邑七百户。二年四月卒。<br /><br />&nbsp;&nbsp;&nbsp;&nbsp;仲方贞确自立，绰有祖风。自驳谥之后，为德裕之党摈斥，坎坷而殁，人士<br /><br />&nbsp;&nbsp;&nbsp;&nbsp;辈之。有文集三十卷。<br /><br />&nbsp;&nbsp;&nbsp;&nbsp;兄仲端，位终都昌令。弟仲孚，登进士第，为监察御史。<br /><br />&nbsp;&nbsp;&nbsp;&nbsp;裴，河东人也。少笃学，善隶书。以门荫入仕。元和初，累迁右拾遗，转<br /><br />&nbsp;&nbsp;&nbsp;&nbsp;左补阙。元和中，两河用兵。初，宪宗宠任内官，有至专兵柄者，又以内官充馆<br /><br />&nbsp;&nbsp;&nbsp;&nbsp;驿使。有曹进玉者，恃恩暴戾，遇四方使多倨，有至廴枵撸宰相李吉甫奏罢之。<br /><br />&nbsp;&nbsp;&nbsp;&nbsp;十二年，淮西用兵，复以内官为使。上疏曰：“馆驿之务，每驿皆有专知官。<br /><br />&nbsp;&nbsp;&nbsp;&nbsp;畿内有京兆尹，外道有观察使、刺史迭相监临；台中又有御史充馆驿使，专察过<br /><br />&nbsp;&nbsp;&nbsp;&nbsp;阙。伏知近有败事，上闻圣聪。但明示科条，督责官吏，据其所犯，重加贬黜，<br /><br />&nbsp;&nbsp;&nbsp;&nbsp;敢不惕惧，日夜厉精。若令宫闱之臣，出参馆驿之务，则内臣外事，职分各殊，<br /><br />&nbsp;&nbsp;&nbsp;&nbsp;切在塞侵官之源，绝出位之渐。事有不便，必诫以初；令或有妨，不必在大。当<br /><br />&nbsp;&nbsp;&nbsp;&nbsp;扫静妖氛之日，开太平至理之风。澄本正名，实在今日。”言虽不用，帝意嘉之，<br /><br />&nbsp;&nbsp;&nbsp;&nbsp;迁起居舍人。<br /><br />&nbsp;&nbsp;&nbsp;&nbsp;宪宗季年锐于服饵，诏天下搜访奇士。宰相皇甫D与金吾将军李道古挟邪固<br /><br />&nbsp;&nbsp;&nbsp;&nbsp;宠，荐山人柳泌及僧大通、凤翔人田佐元，皆待诏翰林。宪宗服泌药，日增躁渴，<br /><br />&nbsp;&nbsp;&nbsp;&nbsp;流闻于外。上疏谏曰：<br /><br />&nbsp;&nbsp;&nbsp;&nbsp;臣闻除天下之害者，受天下之利；共天下之乐者，飨天下之福。故上自黄帝、<br /><br />&nbsp;&nbsp;&nbsp;&nbsp;颛顼、尧、舜、禹、汤，下及周文王、武王，咸以功济生灵，德配天地，故天皆<br /><br />&nbsp;&nbsp;&nbsp;&nbsp;报之以上寿，垂祚于无疆。伏见陛下以大孝安宗庙，以至仁牧黎元。自践祚已来，<br /><br />&nbsp;&nbsp;&nbsp;&nbsp;i积代之妖凶，开削平之洪业。而礼敬宰辅，待以终始；内能大断，外宽小故。<br /><br />&nbsp;&nbsp;&nbsp;&nbsp;夫此神功圣化，皆自古圣主明君所不及，陛下躬亲行之，实光映千古矣。是则天<br /><br />&nbsp;&nbsp;&nbsp;&nbsp;地神o，必报陛下以山岳之寿；宗庙圣灵，必福陛下以亿万之龄；四海苍生，咸<br /><br />&nbsp;&nbsp;&nbsp;&nbsp;祈陛下以覆载之永。自然万灵保v，圣寿无疆。<br /><br />&nbsp;&nbsp;&nbsp;&nbsp;伏见自去年已来，诸处频荐药术之士，有韦山甫、柳泌等，或更相称引，迄<br /><br />&nbsp;&nbsp;&nbsp;&nbsp;今狂谬，荐送渐多。臣伏以真仙有道之士，皆匿其名姓，无求于代，潜遁山林，<br /><br />&nbsp;&nbsp;&nbsp;&nbsp;灭影云壑，唯恐人见，唯惧人闻。岂肯干谒公卿，自鬻其术？今者所有夸炫药术<br /><br />&nbsp;&nbsp;&nbsp;&nbsp;者，必非知道之士。咸为求利而来，自言飞炼为神，以诱权贵贿赂。大言怪论，<br /><br />&nbsp;&nbsp;&nbsp;&nbsp;惊听惑时，及其假伪败露，曾不耻于逃遁。如此情状，岂可保信其术，亲饵其药<br /><br />&nbsp;&nbsp;&nbsp;&nbsp;哉？《礼》曰：“夫人，食味别声，被色而生者也。”《春秋左氏传》曰：“味<br /><br />&nbsp;&nbsp;&nbsp;&nbsp;以行气，气以实志。”又曰：“水火醯醢盐梅，以烹鱼肉。宰夫和之，齐之以味；<br /><br />&nbsp;&nbsp;&nbsp;&nbsp;君子食之，以平其心。”夫三牲五谷，禀自五行，发为五味，盖天地生之所以奉<br /><br />&nbsp;&nbsp;&nbsp;&nbsp;人也，是以圣人节而食之，以致康强逢吉之福。若夫药石者，前圣以之疗疾，盖<br /><br />&nbsp;&nbsp;&nbsp;&nbsp;非常食之物。况金石皆含酷烈热毒之性，加以烧治，动经岁月，既兼烈火之气，<br /><br />&nbsp;&nbsp;&nbsp;&nbsp;必恐难为防制。若乃远征前史，则秦、汉之君，皆信方士，如卢生、徐福、栾大、<br /><br />&nbsp;&nbsp;&nbsp;&nbsp;李少君，其后皆奸伪事发，其药竟无所成。事著《史记》、《汉书》，皆可验视。<br /><br />&nbsp;&nbsp;&nbsp;&nbsp;《礼》曰：“君之药，臣先尝之；亲之药，子先尝之。”臣子一也，臣愿所有金<br /><br />&nbsp;&nbsp;&nbsp;&nbsp;石，炼药人及所荐之人，皆先服一年，以考其真伪，则自然明验矣。<br /><br />&nbsp;&nbsp;&nbsp;&nbsp;伏惟元和圣文神武法天应道皇帝陛下，合日月照临之明，禀乾元利贞之德，<br /><br />&nbsp;&nbsp;&nbsp;&nbsp;崇正若指南，受谏如转规，是必发精金之刃，断可疑之网。所有药术虚诞之徒，<br /><br />&nbsp;&nbsp;&nbsp;&nbsp;伏乞特赐罢遣，禁其幻惑。使浮云尽彻，朗日增辉；道化侔羲、农，悠久配天地，<br /><br />&nbsp;&nbsp;&nbsp;&nbsp;实在此矣。伏以贞观已来，左右起居有褚遂良、杜正伦、吕向、韦述等，咸能竭<br /><br />&nbsp;&nbsp;&nbsp;&nbsp;其忠诚，悉心规谏。小臣谬参侍从，职奉起居，侍从之中，最近左右。传曰：<br /><br />&nbsp;&nbsp;&nbsp;&nbsp;“近臣尽规。”则近侍之臣，上达忠款，实其本职也。<br /><br />&nbsp;&nbsp;&nbsp;&nbsp;疏奏忤旨，贬为江陵令。<br /><br />&nbsp;&nbsp;&nbsp;&nbsp;穆宗即位，柳泌等诛，征为兵部员外郎，迁刑部郎中。有前率府仓曹曲元<br /><br />&nbsp;&nbsp;&nbsp;&nbsp;衡者，杖杀百姓柏公成母。法官以公成母死在辜外，元衡父任军使，使以父荫征<br /><br />&nbsp;&nbsp;&nbsp;&nbsp;铜。柏公成私受元衡资货，母死不闻公府，法寺以经恩免罪。议曰：“典刑者，<br /><br />&nbsp;&nbsp;&nbsp;&nbsp;公柄也。在官者得施于部属之内；若非在官，又非部属，虽有私罪，必告于官。<br /><br />&nbsp;&nbsp;&nbsp;&nbsp;官为之理，以明不得擅行鞭捶于齐人也。且元衡身非在官，公成母非部属，而擅<br /><br />&nbsp;&nbsp;&nbsp;&nbsp;凭威力，横此残虐，岂合拘于常典？柏公成取货于雠，利母之死，悖逆天性，犯<br /><br />&nbsp;&nbsp;&nbsp;&nbsp;则必诛。”奏下，元衡杖六十配流，公成以法论至死，公议称之。转考功、吏部<br /><br />&nbsp;&nbsp;&nbsp;&nbsp;二郎中。<br /><br />&nbsp;&nbsp;&nbsp;&nbsp;宝历初，拜给事中。太和四年，出为汝州刺史、兼御史中丞，赐紫。坐违法<br /><br />&nbsp;&nbsp;&nbsp;&nbsp;杖杀人，贬左庶子，分司东都。<br /><br />&nbsp;&nbsp;&nbsp;&nbsp;七年，迁左散骑常侍，充集贤殿学士。集历代文章续梁昭明太子《文选》，<br /><br />&nbsp;&nbsp;&nbsp;&nbsp;成三十卷，目曰《大和通选》，并音义、目录一卷，上之。当时文士，非素与<br /><br />&nbsp;&nbsp;&nbsp;&nbsp;游者，其文章少在其选，时论咸薄之。<br /><br />&nbsp;&nbsp;&nbsp;&nbsp;八年，转刑部侍郎，寻改华州刺史。九年，复拜刑部侍郎。开成元年，转兵<br /><br />&nbsp;&nbsp;&nbsp;&nbsp;部侍郎。二年，加集贤院学士，判院事。寻出为河南尹，入为兵部侍郎。三年四<br /><br />&nbsp;&nbsp;&nbsp;&nbsp;月卒，赠户部尚书，谥曰敬。<br /><br />&nbsp;&nbsp;&nbsp;&nbsp;以道义自处，事上尽心，尤嫉朋党，故不为权幸所知。宪宗竟以药误不寿，<br /><br />&nbsp;&nbsp;&nbsp;&nbsp;君子以为知言。穆宗虽诛柳泌，既而自惑，左右近习，稍稍复进方士。时有处<br /><br />&nbsp;&nbsp;&nbsp;&nbsp;士张皋上疏曰：<br /><br />&nbsp;&nbsp;&nbsp;&nbsp;神虑淡则血气和，嗜欲胜则疾疹作。和则必臻于寿考，作则必致于伤残。是<br /><br />&nbsp;&nbsp;&nbsp;&nbsp;以古之圣贤，务自颐养，不以外物挠耳目，不徇声色败性情。由是和平自臻，福<br /><br />&nbsp;&nbsp;&nbsp;&nbsp;庆斯集。故《易》曰：“无妄之疾，勿药有喜。”《诗》曰：“自天降康，降福<br /><br />&nbsp;&nbsp;&nbsp;&nbsp;穰穰。”此皆理合天人，著在经训。然则药以攻疾，无疾固不可饵之也。高宗朝，<br /><br />&nbsp;&nbsp;&nbsp;&nbsp;处士孙思邈者，精识高道，深达摄生，所著《千金方》三十卷，行之于代。其<br /><br />&nbsp;&nbsp;&nbsp;&nbsp;《序论》云：“凡人无故不宜服药，药气偏有所助，令人脏气不平。”思邈此言，<br /><br />&nbsp;&nbsp;&nbsp;&nbsp;可谓洞于事理也。或寒暑为寇，节宣有乖，事资医方，尚须重慎。故《礼》云：<br /><br />&nbsp;&nbsp;&nbsp;&nbsp;“医不三代，不服其药。”施于凡庶，犹且如此，况在天子，岂得自轻？先朝暮<br /><br />&nbsp;&nbsp;&nbsp;&nbsp;年，颇好方士，征集非一，尝试亦多；果致危疾，闻于中外，足为殷鉴。皆陛下<br /><br />&nbsp;&nbsp;&nbsp;&nbsp;素所详知，必不可更踵前车，自贻后悔。今朝野之人，纷纭窃议，直畏忤旨，莫<br /><br />&nbsp;&nbsp;&nbsp;&nbsp;敢献言。臣蓬艾微生，麋鹿同处，既非邀宠，亦又何求？但泛览古今，粗知忠义，<br /><br />&nbsp;&nbsp;&nbsp;&nbsp;有闻而默，于理不安。愿陛下无怒刍荛，庶裨万一。<br /><br />&nbsp;&nbsp;&nbsp;&nbsp;穆宗叹奖其言，寻令访皋，不获。<br /><br />&nbsp;&nbsp;&nbsp;&nbsp;李中敏，陇西人。父婴。中敏元和末登进士第，性刚褊敢言。与进士杜牧、<br /><br />&nbsp;&nbsp;&nbsp;&nbsp;李甘相善，文章趣向，大率相类。中敏累从府辟，入为监察，历侍御史。太和中，<br /><br />&nbsp;&nbsp;&nbsp;&nbsp;为司门员外郎。<br /><br />&nbsp;&nbsp;&nbsp;&nbsp;六年夏旱，时王守澄方宠郑注，及诬构宋申锡后，人侧目畏之。上以久旱，<br /><br />&nbsp;&nbsp;&nbsp;&nbsp;诏求致雨之方。中敏上言曰：“仍岁大旱，非圣德不至，直以宋申锡之冤滥，郑<br /><br />&nbsp;&nbsp;&nbsp;&nbsp;注之奸弊。今致雨之方，莫若斩郑注而雪申锡。”士大夫皆危之，疏留中不下。<br /><br />&nbsp;&nbsp;&nbsp;&nbsp;明年，中敏谢病归洛阳。及训、注诛，竟雪申锡，召中敏为司勋员外郎。寻迁刑<br /><br />&nbsp;&nbsp;&nbsp;&nbsp;部郎中，知台杂。<br /><br />&nbsp;&nbsp;&nbsp;&nbsp;其年，拜谏议大夫，充理匦使。上言曰：“据旧例，投匦进状人先以副本呈<br /><br />&nbsp;&nbsp;&nbsp;&nbsp;匦使，或诡异难行者，不令进入。臣检寻文按，不见本敕，所由但云贞元奉宣，<br /><br />&nbsp;&nbsp;&nbsp;&nbsp;恐是一时之事。臣以为本置匦函，每日从内将出，日暮进入，意在使冤滥无告，<br /><br />&nbsp;&nbsp;&nbsp;&nbsp;有司不为申理者，或论时政，或陈利害；宜开其必达之路，所以广聪明而虑幽枉<br /><br />&nbsp;&nbsp;&nbsp;&nbsp;也。若令有司先见，裁其可否，即非重密其事，俾壅塞自伸于九重之意。臣伏请<br /><br />&nbsp;&nbsp;&nbsp;&nbsp;今后所有进状及封事，臣但为引进，取舍可否，断自中旨。庶使名实在兹，以明<br /><br />&nbsp;&nbsp;&nbsp;&nbsp;置匦之本。”从之。寻拜给事中。<br /><br />&nbsp;&nbsp;&nbsp;&nbsp;李甘，字和鼎。长庆末，进士擢第，又制策登科。太和中，累官至侍御史。<br /><br />&nbsp;&nbsp;&nbsp;&nbsp;郑注入翰林侍讲，舒元舆既作相，注亦求入中书。甘唱于朝曰：“宰相者，代天<br /><br />&nbsp;&nbsp;&nbsp;&nbsp;理物，先德望而后文艺。注乃何人，敢兹叨窃？白麻若出，吾必坏之。”会李训<br /><br />&nbsp;&nbsp;&nbsp;&nbsp;亦恶注之所求，相注之事竟寝。训不获已，贬甘封州司马。<br /><br />&nbsp;&nbsp;&nbsp;&nbsp;又有李款者，与中敏同时为侍御史。郑注宁入朝，款伏阁弹注云：“内通<br /><br />&nbsp;&nbsp;&nbsp;&nbsp;敕使，外结朝官，两地往来，卜射财货。”文宗不之省。及注用事，款亦被逐。<br /><br />&nbsp;&nbsp;&nbsp;&nbsp;开成中，累官至谏议大夫，出为苏州刺史，迁洪州刺史、江西观察使。杜牧自有<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;高元裕，字景圭，渤海人。祖]。父集，官卑。元裕登进士第，本名允<br /><br />&nbsp;&nbsp;&nbsp;&nbsp;中，太和初，为侍御史，奏改元裕。累迁左司郎中。李宗闵作相，用为谏议大夫，<br /><br />&nbsp;&nbsp;&nbsp;&nbsp;寻改中书舍人。九年，宗闵得罪南迁，元裕出城饯送，为李训所怒，出为阆州刺<br /><br />&nbsp;&nbsp;&nbsp;&nbsp;史。时郑注入翰林，元裕草注制辞，言注以医药奉召亲，注怒。会送宗闵，乃贬<br /><br />&nbsp;&nbsp;&nbsp;&nbsp;之。训、注既诛，复征为谏议大夫。<br /><br />&nbsp;&nbsp;&nbsp;&nbsp;开成三年，充翰林侍讲学士。文宗宠庄恪太子，欲正人为师友。乃兼太子宾<br /><br />&nbsp;&nbsp;&nbsp;&nbsp;客。四年，改御史中丞，风望峻整。上言曰：“御史府纪纲之地，官属选用，宜<br /><br />&nbsp;&nbsp;&nbsp;&nbsp;得实才。其不称者，臣请出之。”监察御史杜宣猷、柳坏、崔郢、侍御史魏中庸、<br /><br />&nbsp;&nbsp;&nbsp;&nbsp;高弘简，并以不称，出为府县之职。寻而蓝田县人贺兰，进与里内五十余人相聚<br /><br />&nbsp;&nbsp;&nbsp;&nbsp;念佛，神策镇将皆捕之，以为谋逆，当大辟。元裕疑其冤，上疏请出贺兰进等付<br /><br />&nbsp;&nbsp;&nbsp;&nbsp;台覆问，然后行刑，从之。<br /><br />&nbsp;&nbsp;&nbsp;&nbsp;会昌中，为京兆尹。大中初，为刑部尚书。二年，检校吏部尚书、襄州刺史，<br /><br />&nbsp;&nbsp;&nbsp;&nbsp;加银青光禄大夫、渤海郡公、山南东道节度使。入为吏部尚书，卒。元裕兄少逸、<br /><br />&nbsp;&nbsp;&nbsp;&nbsp;元恭。<br /><br />&nbsp;&nbsp;&nbsp;&nbsp;少逸，长庆末为侍御史，坐弟元裕贬官，左授赞善大夫，累迁左司郎中。元<br /><br />&nbsp;&nbsp;&nbsp;&nbsp;裕为中丞，少逸迁谏议大夫，代元裕为侍讲学士。兄弟迭处禁密，时人荣之。会<br /><br />&nbsp;&nbsp;&nbsp;&nbsp;昌中，为给事中，多所封奏。大中初，检校礼部尚书、华州刺史、潼关防御、镇<br /><br />&nbsp;&nbsp;&nbsp;&nbsp;国军使。入为左散骑常侍、工部尚书，卒。<br /><br />&nbsp;&nbsp;&nbsp;&nbsp;元裕子璩，登进士第。大中朝，由内外制历丞郎，判度支。咸通中，守中书<br /><br />&nbsp;&nbsp;&nbsp;&nbsp;侍郎、平章事。<br /><br />&nbsp;&nbsp;&nbsp;&nbsp;李汉，字南纪，宗室淮阳王道明之后。道明生景融，景融生务该，务该生思，<br /><br />&nbsp;&nbsp;&nbsp;&nbsp;思生岌。岌已上无名位，及岌为蜀州晋原尉。岌生荆，荆为陕州司马。荆生汉。<br /><br />&nbsp;&nbsp;&nbsp;&nbsp;汉，元和七年登进士第，累辟使府。长庆末，为左拾遗。敬宗好治宫室，波<br /><br />&nbsp;&nbsp;&nbsp;&nbsp;斯贾人李苏沙献沈香亭子材。汉上疏论之曰：“若以沈香为亭子，即与瑶台琼室<br /><br />&nbsp;&nbsp;&nbsp;&nbsp;事同。”宝历中，王政日僻，汉与同列薛廷老，因入阁，廷奏曰：“近日除授不<br /><br />&nbsp;&nbsp;&nbsp;&nbsp;由中书，拟议多是宣出施行。臣恐自此纪纲大坏，奸邪恣行。愿陛下各敕有司，<br /><br />&nbsp;&nbsp;&nbsp;&nbsp;稍存典故。”坐言忤旨，出为兴元从事。<br /><br />&nbsp;&nbsp;&nbsp;&nbsp;文宗即位，召为屯田员外郎、史馆修撰。汉，韩愈子婿，少师愈为文，长于<br /><br />&nbsp;&nbsp;&nbsp;&nbsp;古学，刚讦亦类愈。预修《宪宗实录》，尤为李德裕所憎。太和四年，转兵部员<br /><br />&nbsp;&nbsp;&nbsp;&nbsp;外郎。李宗闵作相，用为知制诰，寻迁驾部郎中。<br /><br />&nbsp;&nbsp;&nbsp;&nbsp;八年，代宇文鼎为御史中丞。时李程为左仆射，以仪注不定，奏请定制。先<br /><br />&nbsp;&nbsp;&nbsp;&nbsp;是，太和三年，两省官同定左右仆射仪注：御史中丞已下，与仆射相遇，依令致<br /><br />&nbsp;&nbsp;&nbsp;&nbsp;敬，敛马侧立待。仆射谢官日，大夫中丞、三院御史，就幕次参见，其观象门外<br /><br />&nbsp;&nbsp;&nbsp;&nbsp;立班，既以后至为重。大夫中丞到班后，朝堂所由引仆射就位，传呼赞导，始大<br /><br />&nbsp;&nbsp;&nbsp;&nbsp;夫就列之仪。班退，赞导亦如之。御史大夫与仆射道途相遇，则分道而行。旧事，<br /><br />&nbsp;&nbsp;&nbsp;&nbsp;左右仆射初上，御史中丞、吏部侍郎已下罗拜。四年，中书奏曰：“仆射受中丞<br /><br />&nbsp;&nbsp;&nbsp;&nbsp;侍郎拜，则似太重；答郎官已下拜，则太轻。起今后，诸司四品已下官，及御史<br /><br />&nbsp;&nbsp;&nbsp;&nbsp;台六品已下并郎官，并望准故事，余依元和七年敕处分。”可之。至是，因李程<br /><br />&nbsp;&nbsp;&nbsp;&nbsp;奏，汉议曰：“左右仆射初上，受左右丞、诸曹侍郎、诸司四品及御史中丞已下<br /><br />&nbsp;&nbsp;&nbsp;&nbsp;拜。谨按《开元礼》及《六典》，并无此仪注，不知所起之由。或以为仆射师长<br /><br />&nbsp;&nbsp;&nbsp;&nbsp;百僚，此语亦无证据，唯有曹魏时贾诩《让官表》中一句语耳。且尚书令是正长，<br /><br />&nbsp;&nbsp;&nbsp;&nbsp;尚无受拜之文。故事，与御史中丞、司隶校尉，号三独坐。伏以朝廷比肩，同事<br /><br />&nbsp;&nbsp;&nbsp;&nbsp;圣主，南面受拜，臣下何安？纵有明文，尚须厘革。故《礼记》曰：‘君于士不<br /><br />&nbsp;&nbsp;&nbsp;&nbsp;答拜，非其臣则答之。’况御史中丞、殿中御史是供奉官，尤为不可。仪制令虽<br /><br />&nbsp;&nbsp;&nbsp;&nbsp;有隔品之文，不知便是受拜否？及御史大夫，亦曾受御史已下拜，今并不行。盖<br /><br />&nbsp;&nbsp;&nbsp;&nbsp;以礼数c逼，非人臣所安。元和六年七月，诏崔、段平仲与当时礼官王泾、韦<br /><br />&nbsp;&nbsp;&nbsp;&nbsp;公肃等同议其事，理甚精详。今请举而行之，庶为折衷。”时程入省，竟依旧仪，<br /><br />&nbsp;&nbsp;&nbsp;&nbsp;议者以汉奏为是。<br /><br />&nbsp;&nbsp;&nbsp;&nbsp;七年，转礼部侍郎。八年。改户部侍郎。九年四月，转吏部侍郎。六月，李<br /><br />&nbsp;&nbsp;&nbsp;&nbsp;宗闵得罪罢相，汉坐其党，出为汾州刺史。宗闵再贬，汉亦改汾州司马，仍三二<br /><br />&nbsp;&nbsp;&nbsp;&nbsp;十年不得录用。会昌中，李德裕用事，汉竟沦踬而卒。<br /><br />&nbsp;&nbsp;&nbsp;&nbsp;汉弟骸⑾础⑴耍皆登进士第。潘，大中初为礼部侍郎。汉子贶，亦登进士<br /><br />&nbsp;&nbsp;&nbsp;&nbsp;第。<br /><br />&nbsp;&nbsp;&nbsp;&nbsp;李景俭，字宽中，汉中王r之孙。父褚，太子中舍。景俭，贞元十五年登进<br /><br />&nbsp;&nbsp;&nbsp;&nbsp;士第。性俊朗，博闻强记，颇阅前史，详其成败。自负王霸之略，于士大夫间无<br /><br />&nbsp;&nbsp;&nbsp;&nbsp;所屈降。<br /><br />&nbsp;&nbsp;&nbsp;&nbsp;贞元末，韦执谊、王叔文东宫用事，尤重之，待以管、葛之才。叔文窃政，<br /><br />&nbsp;&nbsp;&nbsp;&nbsp;属景俭居母丧，故不及从坐。韦夏卿留守东都，辟为从事。窦君为御史中丞，引<br /><br />&nbsp;&nbsp;&nbsp;&nbsp;为监察御史。群以罪左迁，景俭坐贬江陵户曹。累转忠州刺史。<br /><br />&nbsp;&nbsp;&nbsp;&nbsp;元和末入朝。执政恶之，出为澧州刺史。与元稹、李绅相善。时绅、稹在翰<br /><br />&nbsp;&nbsp;&nbsp;&nbsp;林，屡言于上前。及延英辞日，景俭自陈己屈，穆宗怜之，追诏拜仓部员外郎。<br /><br />&nbsp;&nbsp;&nbsp;&nbsp;月余，骤迁谏议大夫。<br /><br />&nbsp;&nbsp;&nbsp;&nbsp;性既矜诞，宠擢之后，凌蔑公卿大臣，使酒尤甚。中丞萧a、学士段文昌<br /><br />&nbsp;&nbsp;&nbsp;&nbsp;相交辅政，景俭轻之，形于谈谑。二人俱诉之，穆宗不获已，贬之。制曰：“谏<br /><br />&nbsp;&nbsp;&nbsp;&nbsp;议大夫李景俭，擢自宗枝，尝探儒术，荐历台阁，亦分郡符。动或违仁，行不由<br /><br />&nbsp;&nbsp;&nbsp;&nbsp;义。附权幸以亏节，通奸党之阴谋。众情皆疑，群议难息。据因缘之状，当置严<br /><br />&nbsp;&nbsp;&nbsp;&nbsp;科；顺长养之时，特从宽典。勉宜省过，无或徇非。可建州刺史。”未几元稹用<br /><br />&nbsp;&nbsp;&nbsp;&nbsp;事，自郡召还，复为谏议大夫。<br /><br />&nbsp;&nbsp;&nbsp;&nbsp;其年十二月，景俭朝退，与兵部郎中知制诰冯宿、库部郎中知制诰杨嗣复、<br /><br />&nbsp;&nbsp;&nbsp;&nbsp;起居舍人温造、司勋员外郎李肇、刑部员外郎王镒等同谒史官独孤朗，乃于史馆<br /><br />&nbsp;&nbsp;&nbsp;&nbsp;饮酒。景俭乘醉诣中书谒宰相，呼王播、崔植、杜元颖名，面疏其失，辞颇悖慢。<br /><br />&nbsp;&nbsp;&nbsp;&nbsp;宰相逊言止之，旋奏贬漳州刺史。是日同饮于史馆者皆贬逐。<br /><br />&nbsp;&nbsp;&nbsp;&nbsp;景俭未至漳州而元稹作相，改授楚州刺史。议者以景俭使酒，凌忽宰臣，诏<br /><br />&nbsp;&nbsp;&nbsp;&nbsp;令才行，遽迁大郡。稹惧其物议，追还，授少府少监。从坐者皆召还。而景俭竟<br /><br />&nbsp;&nbsp;&nbsp;&nbsp;以忤物不得志而卒。景俭疏财尚议，虽不厉名节，死之日，知名之士咸惜之。<br /><br />&nbsp;&nbsp;&nbsp;&nbsp;景俭弟景儒、景信、景仁，皆有艺学，知名于时。景信、景仁，皆登进士第。<br /><br />&nbsp;&nbsp;&nbsp;&nbsp;史臣曰：仲尼有言：“不得中行而与之，必也狂狷乎！”若渤论考第，仲方<br /><br />&nbsp;&nbsp;&nbsp;&nbsp;驳谥，诚知后悔，不能息言，可谓狷欤？当贼注挟邪之辰，群公结舌而寝默，而<br /><br />&nbsp;&nbsp;&nbsp;&nbsp;中敏、李甘、元裕，或肆其言，或奋其笔，暴扬丑迹，不惮撩须。谓之为狂，即<br /><br />&nbsp;&nbsp;&nbsp;&nbsp;有遗恨，比夫请剑断佞，亦可同年而语也。南纪有良史才，足以自立，而协比权<br /><br />&nbsp;&nbsp;&nbsp;&nbsp;幸，颠沛终身。君子慎独，庸可忽诸。景俭自负太过，荡而无检，良骥中年<br /><br />&nbsp;&nbsp;&nbsp;&nbsp;弛之患也。<br /><br />&nbsp;&nbsp;&nbsp;&nbsp;赞曰：张、李切言，利刃决云。裴谏方士，深诚爱君。言排贼注，高、李不<br /><br />&nbsp;&nbsp;&nbsp;&nbsp;群。汉、俭朋比，夫何足云。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56055);">加入书签</a><a
                        href="56054.html">上一页</a>&larr;<a href="index.html">返回列表</a>&rarr;<a
                            href="56056.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56054.html"; var next_page = "56056.html"; var index_page = "index.html"; var sortid = "9"; var article_id = "45"; var chapter_id = "56055"; var articlename = "旧唐书"; var chaptername = " 卷一百七十一 列传第一百二十一"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>