<!DOCTYPE html>
<html>
<head>
<meta charset="gbk" />
<title>旧唐书- 卷四 本纪第四-在线阅读-哈西文学网</title>
<meta name="keywords" content="刘d，旧唐书， 卷四 本纪第四全文， 卷四 本纪第四在线阅读 哈西文学网" />
<meta name="description" content="哈西文学网提供刘d的旧唐书  卷四 本纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2873.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2873.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 本纪第四</h1>
            <div class="link xb">
                <a href="2872.html">上一页</a>&larr;<a href="index.html">返回列表</a>&rarr;<a
                    href="2874.html">下一页</a></div>			
            <div id="BookText">&nbsp;&nbsp;&nbsp;&nbsp;◎高宗上<br /><br />&nbsp;&nbsp;&nbsp;&nbsp;高宗天皇大圣大弘孝皇帝，讳治，太宗第九子也，母曰文德顺圣长孙皇后。<br /><br />&nbsp;&nbsp;&nbsp;&nbsp;以贞观二年六月，生于东宫之丽正殿。五年，封晋王。七年，遥授并州都督。幼<br /><br />&nbsp;&nbsp;&nbsp;&nbsp;而岐嶷端审，宽仁孝友。初授《孝经》于著作郎萧德言，太宗问曰：“此书中何<br /><br />&nbsp;&nbsp;&nbsp;&nbsp;言为要？”对曰：“夫孝，始于事亲，中于事君，终于立身。君子之事上，进思<br /><br />&nbsp;&nbsp;&nbsp;&nbsp;尽忠，退思补过，将顺其美，匡救其恶。”太宗大悦曰：“行此，足以事父兄，<br /><br />&nbsp;&nbsp;&nbsp;&nbsp;为臣子矣。”及文德皇后崩，晋王时年九岁，哀慕感动左右，太宗屡加慰抚，由<br /><br />&nbsp;&nbsp;&nbsp;&nbsp;是特深宠异。寻拜右武候大将军。十七年，皇太子承乾废，魏王泰亦以罪黜，太<br /><br />&nbsp;&nbsp;&nbsp;&nbsp;宗与长孙无忌、房玄龄、李薜燃埔椋立晋王为皇太子。太宗每视朝，常令在侧，<br /><br />&nbsp;&nbsp;&nbsp;&nbsp;观决庶政，或令参议，太宗数称其善。十八年，太宗将伐高丽，命太子留镇定州。<br /><br />&nbsp;&nbsp;&nbsp;&nbsp;及驾发有期，悲啼累日，因请飞驿递表起居，并递敕垂报，并许之。飞表奏事，<br /><br />&nbsp;&nbsp;&nbsp;&nbsp;自此始也。及军旋，太子从至并州。时太宗患痈，太子亲吮之，扶辇步从数日。<br /><br />&nbsp;&nbsp;&nbsp;&nbsp;二十三年五月己巳，太宗崩。庚午，以礼部尚书、兼太子少师、黎阳县公于志宁<br /><br />&nbsp;&nbsp;&nbsp;&nbsp;为侍中，太子少詹事、兼尚书左丞张行成为兼侍中、检校刑部尚书，太子右庶子、<br /><br />&nbsp;&nbsp;&nbsp;&nbsp;兼吏部侍郎、摄户部尚书高季辅为兼中书令、检校吏部尚书，太子左庶子、高阳<br /><br />&nbsp;&nbsp;&nbsp;&nbsp;县男许敬宗兼礼部尚书。辛未，还京。<br /><br />&nbsp;&nbsp;&nbsp;&nbsp;六月甲戌朔，皇太子即皇帝位，时年二十二。诏曰：“大行皇帝奄弃普天，<br /><br />&nbsp;&nbsp;&nbsp;&nbsp;痛贯心灵，若置汤火。思遵大孝，不敢灭身，永慕长号，将何逮及。粤以孤眇，<br /><br />&nbsp;&nbsp;&nbsp;&nbsp;属当元嗣，思励空薄，康济黎元。敬顺惟新，仰昭先德，宜布凯泽，被乎亿兆。<br /><br />&nbsp;&nbsp;&nbsp;&nbsp;可大赦天下。内外文武赐勋官一级。诸年八十以上赉以粟帛。雍州及诸州比年供<br /><br />&nbsp;&nbsp;&nbsp;&nbsp;军劳役尤甚之处，并给复一年。”辛巳，改民部尚书为户部尚书。叠州都督、英<br /><br />&nbsp;&nbsp;&nbsp;&nbsp;国公尬特进、检校洛州刺史，仍于洛阳宫留守。癸未，诏司徒、扬州都督、赵<br /><br />&nbsp;&nbsp;&nbsp;&nbsp;国公无忌为太尉兼检校中书令，知尚书门下二省事，余并如故，赐物三千段。癸<br /><br />&nbsp;&nbsp;&nbsp;&nbsp;巳，特进、英国公尬开府仪同三司、同中书门下三品。秋七月丙午，有司请改<br /><br />&nbsp;&nbsp;&nbsp;&nbsp;治书侍御史为御史中丞，诸州治中为司马，别驾为长史，治礼郎为奉礼郎，以避<br /><br />&nbsp;&nbsp;&nbsp;&nbsp;上名。以贞观时不讳先帝二字，诏有司，奏曰：“先帝二名，礼不偏讳。上既单<br /><br />&nbsp;&nbsp;&nbsp;&nbsp;名，臣子不合指斥。”上乃从之。己酉，于阗王伏^信来朝。八月癸酉朔，河东<br /><br />&nbsp;&nbsp;&nbsp;&nbsp;地震，晋州尤甚，坏庐舍，压死者五千余人。三日又震。诏遣使存问，给复二年，<br /><br />&nbsp;&nbsp;&nbsp;&nbsp;压死者赐绢三匹。以开府仪同三司、英国公尬尚书左仆射、同中书门下三品。<br /><br />&nbsp;&nbsp;&nbsp;&nbsp;仆射始带同中书门下。庚寅，葬太宗于昭陵。<br /><br />&nbsp;&nbsp;&nbsp;&nbsp;九月甲寅，加授~州刺史、荆王元景为司徒，前安州都督、吴王恪为司空兼<br /><br />&nbsp;&nbsp;&nbsp;&nbsp;梁州刺史。丙寅，赠太尉、梁国公玄龄，赠司徒、申国公士廉，赠左仆射、蒋国<br /><br />&nbsp;&nbsp;&nbsp;&nbsp;公屈突通，并可配食太宗庙庭。冬十一月甲子，以瑶池都督阿史那贺鲁为左骁卫<br /><br />&nbsp;&nbsp;&nbsp;&nbsp;大将军。乙丑，晋州地又震。是冬无雪。<br /><br />&nbsp;&nbsp;&nbsp;&nbsp;永徽元年春正月辛丑朔，上不受朝，诏改元。壬寅，御太极殿，受朝而不会。<br /><br />&nbsp;&nbsp;&nbsp;&nbsp;丙午。立妃王氏为皇后。丁未，以陈王忠为雍州牧。二月辛卯，封皇子孝为许王，<br /><br />&nbsp;&nbsp;&nbsp;&nbsp;上金为杞王，素节为雍王。夏四月己巳朔，晋州地又震。五月丁未，上谓群臣曰：<br /><br />&nbsp;&nbsp;&nbsp;&nbsp;“朕谬膺大位，政教不明，遂使晋州之地屡有震动。良由赏罚失中，政道乖方。<br /><br />&nbsp;&nbsp;&nbsp;&nbsp;卿等宜各进封事，极言得失，以匡不逮。”吐火罗遣使献大鸟如驼，食铜铁，上<br /><br />&nbsp;&nbsp;&nbsp;&nbsp;遣献于昭陵。吐蕃赞普死，遣右武卫将军鲜于匡济赉玺书往吊祭。<br /><br />&nbsp;&nbsp;&nbsp;&nbsp;六月庚辰，晋州地震。秋七月丙寅，以旱，亲录京城囚徒。九月癸卯，右骁<br /><br />&nbsp;&nbsp;&nbsp;&nbsp;卫郎将高侃执车鼻可汗诣阙，献于社庙及昭陵。己未，尚书左仆射、英国公薰<br /><br />&nbsp;&nbsp;&nbsp;&nbsp;请解职，许之，令以开府仪同三司同中书门下三品。十一月已未，中书令、河南<br /><br />&nbsp;&nbsp;&nbsp;&nbsp;郡公褚遂良左授同州刺史。十二月，瑶池都督、沙钵罗叶护阿史那贺鲁以府叛，<br /><br />&nbsp;&nbsp;&nbsp;&nbsp;自称可汗，总有西域之地。是岁，雍、绛、同等九州旱蝗，齐、定等十六州水。<br /><br />&nbsp;&nbsp;&nbsp;&nbsp;二年春正月戊戌，诏曰：“去岁关辅之地，颇弊蝗螟，天下诸州，或遭水旱，<br /><br />&nbsp;&nbsp;&nbsp;&nbsp;百姓之间，致有罄乏。此由朕之不德，兆庶何辜？矜物罪己，载深忧惕。今献岁<br /><br />&nbsp;&nbsp;&nbsp;&nbsp;肇春，东作方始，粮廪或空，事资赈给。其遭虫水处有贫乏者，得以正、义仓赈<br /><br />&nbsp;&nbsp;&nbsp;&nbsp;贷。雍、同二州，各遣郎中一人充使存问，务尽哀矜之旨，副朕乃眷之心。”乙<br /><br />&nbsp;&nbsp;&nbsp;&nbsp;巳，黄门侍郎、平昌县公宇文节加银青光禄大夫，依旧同中书门下三品。守中书<br /><br />&nbsp;&nbsp;&nbsp;&nbsp;侍郎柳]为中书侍郎，依旧同中书门下三品。夏四月乙酉，秩太庙令及献、昭二<br /><br />&nbsp;&nbsp;&nbsp;&nbsp;陵令从五品，丞从七品。<br /><br />&nbsp;&nbsp;&nbsp;&nbsp;五月壬辰，开府仪同三司及京官文武职事四品、五品，并给随身鱼。六月辛<br /><br />&nbsp;&nbsp;&nbsp;&nbsp;酉，开府仪同三司、襄邑王神符薨。秋七月丁未，贺鲁寇陷金岭城、蒲类县，遣<br /><br />&nbsp;&nbsp;&nbsp;&nbsp;武候大将军梁建方、右骁卫大将军契何力为弓月道总管以讨之。八月乙丑，大<br /><br />&nbsp;&nbsp;&nbsp;&nbsp;食国始遣使朝献。己巳，侍中、燕国公于志宁为尚书左仆射，侍中兼刑部尚书、<br /><br />&nbsp;&nbsp;&nbsp;&nbsp;北平县公张行成为尚书右仆射，并同中书门下三品，犹不入衔。中书令兼检校吏<br /><br />&nbsp;&nbsp;&nbsp;&nbsp;部尚书、条县公高季辅为侍郎。九月癸巳，改九成宫为万年宫，废玉华宫以为佛<br /><br />&nbsp;&nbsp;&nbsp;&nbsp;寺。闰月辛未，颁新定律、令、格、式于天下。冬十月辛卯，晋州地震。十一月<br /><br />&nbsp;&nbsp;&nbsp;&nbsp;辛酉，有事于南郊。戊辰，定襄地震。丁丑，以高昌故地置安西都护府。白水蛮<br /><br />&nbsp;&nbsp;&nbsp;&nbsp;冠麻州，命左领军将军赵孝祖讨平之。<br /><br />&nbsp;&nbsp;&nbsp;&nbsp;三年春正月癸亥，以去秋至于是月不雨，上避正殿，降天下死罪及流罪递减<br /><br />&nbsp;&nbsp;&nbsp;&nbsp;一等，徒以下咸宥之。弓月道总管梁建方、契何力等大破处月朱耶孤注于牢山，<br /><br />&nbsp;&nbsp;&nbsp;&nbsp;斩首九千级，虏渠帅六千，俘生口万余，获牛马杂畜七万。丙寅，太尉、赵国公<br /><br />&nbsp;&nbsp;&nbsp;&nbsp;无忌以旱请逊位，不许。己巳，同州刺史、河南郡公褚遂良为吏部尚书、同中书<br /><br />&nbsp;&nbsp;&nbsp;&nbsp;门下三品。丙子，亲祠太庙。丁亥，籍于千亩，赐群官帛有差。三月辛巳，黄门<br /><br />&nbsp;&nbsp;&nbsp;&nbsp;侍郎、平昌县公宇文节为侍中，中书侍郎柳]为中书令。庚申，幸观德殿，赐文<br /><br />&nbsp;&nbsp;&nbsp;&nbsp;武群官大射。<br /><br />&nbsp;&nbsp;&nbsp;&nbsp;夏四月庚寅，左领军将军赵孝祖大破白水蛮大勃律。甲午，澧州刺史、彭王<br /><br />&nbsp;&nbsp;&nbsp;&nbsp;元则薨。五月庚辰，诏以周司沐大夫裴融，齐侍中崔季舒、给事黄门侍郎裴泽、<br /><br />&nbsp;&nbsp;&nbsp;&nbsp;尚书左丞封孝琰，隋仪同三司豆卢毓、御史中丞游楚客等，并门挺忠鲠，其子孙<br /><br />&nbsp;&nbsp;&nbsp;&nbsp;各宜甄擢。秋七月丁巳，立陈王忠为皇太子，大赦天下，五品己上子为父后者赐<br /><br />&nbsp;&nbsp;&nbsp;&nbsp;勋一转，大T三日。乙丑，左仆射于志宁兼太子少师，右仆射张行成兼太子少傅，<br /><br />&nbsp;&nbsp;&nbsp;&nbsp;侍中高季辅兼太子少保，侍中宇文节兼太子詹事。丁丑，上问户部尚书高履行：<br /><br />&nbsp;&nbsp;&nbsp;&nbsp;“去年进户多少？”履行奏称：“进户总一十五万。”又问曰“隋日有几户？今<br /><br />&nbsp;&nbsp;&nbsp;&nbsp;见有几户？”履行奏：“隋开皇中有户八百七十万，即今见有户三百八十万。”<br /><br />&nbsp;&nbsp;&nbsp;&nbsp;九月丁巳，改太子中允为内允，中书舍人为内史舍人，诸率府中郎改为旅贲郎将，<br /><br />&nbsp;&nbsp;&nbsp;&nbsp;以避太子名。冬十月戊戌，幸同安大长公主第，又幸高阳长公主第，即日还宫。<br /><br />&nbsp;&nbsp;&nbsp;&nbsp;十一月乙亥，驳马国遣使朝贡。庚寅，弘化长公主自吐谷浑来朝。十二月癸<br /><br />&nbsp;&nbsp;&nbsp;&nbsp;巳，濮王泰薨。<br /><br />&nbsp;&nbsp;&nbsp;&nbsp;四年春正月癸丑朔，上临轩，不受朝，以濮王泰在殡故也。丙子，新除房州<br /><br />&nbsp;&nbsp;&nbsp;&nbsp;刺史、驸马都尉房遗爱，司徒、秦州刺史、荆王元景，司空、安州刺史、吴王恪，<br /><br />&nbsp;&nbsp;&nbsp;&nbsp;宁州刺史、驸马都尉薛万彻，岚州刺史、驸马都尉柴令武谋反。<br /><br />&nbsp;&nbsp;&nbsp;&nbsp;二月乙酉，遗爱、万彻、令武等并伏诛；元景、恪、巴陵高阳公主并赐死。<br /><br />&nbsp;&nbsp;&nbsp;&nbsp;左骁卫大将军、安国公执失思力配流`州，侍中兼太子詹事、平昌县公宇文节配<br /><br />&nbsp;&nbsp;&nbsp;&nbsp;流桂州。戊子，特进、太常卿、江夏王道宗配流桂州，恪母弟蜀王址衔庶人。<br /><br />&nbsp;&nbsp;&nbsp;&nbsp;己亥，绛州刺史、徐王元礼加授司徒，开府仪同三司、英国公尬司空。三月壬<br /><br />&nbsp;&nbsp;&nbsp;&nbsp;子朔，颁孔颖达《五经正义》于天下，每年明经令依此考试。丙辰，上御观德殿，<br /><br />&nbsp;&nbsp;&nbsp;&nbsp;陈逆人房遗爱等口马资财为五垛，引王公、诸亲、蕃客及文武九品己上射。<br /><br />&nbsp;&nbsp;&nbsp;&nbsp;夏四月戊子，林邑国王遣使来朝，贡驯象。壬寅，以旱避正殿，减膳，亲录<br /><br />&nbsp;&nbsp;&nbsp;&nbsp;系囚，遣使分省天下冤狱，诏文武官极言得失。八月己亥，陨石十八于同州之冯<br /><br />&nbsp;&nbsp;&nbsp;&nbsp;翊，有声如雷。九月壬寅，尚书右仆射、北平县公张行成薨。甲戌，吏部尚书、<br /><br />&nbsp;&nbsp;&nbsp;&nbsp;河南郡公褚遂良为尚书右仆射，依旧知政事。<br /><br />&nbsp;&nbsp;&nbsp;&nbsp;冬十月庚子，幸新丰之温汤。甲辰，曲赦新丰。乙巳，至自温汤。戊申，睦<br /><br />&nbsp;&nbsp;&nbsp;&nbsp;州女子陈硕贞举兵反，自称文佳皇帝，攻陷睦州属县。婺州刺史崔义玄、扬州都<br /><br />&nbsp;&nbsp;&nbsp;&nbsp;督府长史房仁裕各率众讨平之。十一月癸丑，兵部尚书、固安县公崔敦礼为侍中。<br /><br />&nbsp;&nbsp;&nbsp;&nbsp;颁新律疏于天下。十二月庚子，侍中兼太子少保、条县公高季辅卒。<br /><br />&nbsp;&nbsp;&nbsp;&nbsp;五年春三月戊午，幸万年宫。辛未，曲赦所经州县系囚。以工部尚书阎立德<br /><br />&nbsp;&nbsp;&nbsp;&nbsp;领丁夫四万筑长安罗郭。<br /><br />&nbsp;&nbsp;&nbsp;&nbsp;夏四月，守黄门侍郎颍川县公韩瑗、守尚书侍郎来济，并加银青光禄大夫，<br /><br />&nbsp;&nbsp;&nbsp;&nbsp;依旧同中书门下三品。闰五月丁丑夜，大雨，水涨暴溢，漂溺麟游县居人及当番<br /><br />&nbsp;&nbsp;&nbsp;&nbsp;卫士，死者三千余人。六月，恒州大雨，滹沱河泛溢，溺五千余家。癸丑，蒲州<br /><br />&nbsp;&nbsp;&nbsp;&nbsp;汾阴县暴雨，漂溺居人，浸坏庐舍。癸亥，中书令柳]兼吏部尚书。丙寅，河北<br /><br />&nbsp;&nbsp;&nbsp;&nbsp;诸州大水。<br /><br />&nbsp;&nbsp;&nbsp;&nbsp;七月辛巳，有小鸟如雀，生大鸟如鸠于万年宫皇帝旧宅。八月，大理奏决死<br /><br />&nbsp;&nbsp;&nbsp;&nbsp;囚，总管七十余人。辛亥，诏自今已后，五品已上有薨亡者，随身鱼并不须追收。<br /><br />&nbsp;&nbsp;&nbsp;&nbsp;辛未，吐蕃使人献马百匹及大庐可高五丈，广袤各二十七步。九月丁酉，至自万<br /><br />&nbsp;&nbsp;&nbsp;&nbsp;年宫。冬十一月癸酉，筑京师罗郭，和雇京兆百姓四万一千人，板筑三十日而罢，<br /><br />&nbsp;&nbsp;&nbsp;&nbsp;九门各施观。十二月癸丑，倭国献琥珀、码瑙，琥珀大如斗，码瑙大如五斗器。<br /><br />&nbsp;&nbsp;&nbsp;&nbsp;戊午，发京师谒昭陵，在路生皇子贤。已未，敕二年一定户。<br /><br />&nbsp;&nbsp;&nbsp;&nbsp;六年春正月壬申朔，亲谒昭陵，曲赦醴泉县民，放今年租赋。陵所宿卫将军、<br /><br />&nbsp;&nbsp;&nbsp;&nbsp;郎将进爵一等，陵令、丞加阶赐物。甲戌，至自昭陵。于陵侧建佛寺。庚寅，封<br /><br />&nbsp;&nbsp;&nbsp;&nbsp;皇子弘为代王，贤为潞王。二月乙巳，皇太子忠加元服，内外文武职事五品已上<br /><br />&nbsp;&nbsp;&nbsp;&nbsp;为父后者，赐勋一级。大T三日。<br /><br />&nbsp;&nbsp;&nbsp;&nbsp;三月，营州都督程名振破高丽于贵端水。嘉州辛道让妻一产四男。壬戌，昭<br /><br />&nbsp;&nbsp;&nbsp;&nbsp;仪武氏著《内训》一篇。夏五月癸未，命左屯卫大将军、卢国公程知节等五将军<br /><br />&nbsp;&nbsp;&nbsp;&nbsp;帅师出葱山道以讨贺鲁。黄门侍郎、颍川郡公韩瑗为侍中，中书侍郎、南阳男来<br /><br />&nbsp;&nbsp;&nbsp;&nbsp;济为中书令。兼吏部尚书、河东县男柳]贬遂州刺史。六月，大食国遣使朝贡。<br /><br />&nbsp;&nbsp;&nbsp;&nbsp;秋七月乙亥，侍中、固安县公崔敦礼为中书令。乙酉，均天下州县公廨。八月，<br /><br />&nbsp;&nbsp;&nbsp;&nbsp;尚药奉御蒋孝璋员外特置，仍同正。员外同正，自蒋孝璋始也。己酉，大理更置<br /><br />&nbsp;&nbsp;&nbsp;&nbsp;少卿一员。先是大雨，道路不通，京师米价暴贵，出仓粟粜之，京师东西二市置<br /><br />&nbsp;&nbsp;&nbsp;&nbsp;常平仓。<br /><br />&nbsp;&nbsp;&nbsp;&nbsp;九月庚午，尚书右仆射、河南郡公褚遂良以谏立武昭仪，贬授潭州都督。乙<br /><br />&nbsp;&nbsp;&nbsp;&nbsp;酉，洛州大水，毁天津桥。冬十月己酉，废皇后王氏为庶人，立仪武昭氏为皇后，<br /><br />&nbsp;&nbsp;&nbsp;&nbsp;大赦天下。十一月丁卯朔，临轩，命司空蕖⒆笃蜕渲灸册皇后，文武群官及番<br /><br />&nbsp;&nbsp;&nbsp;&nbsp;夷之长，奉朝皇后于肃义门。十一月己巳，皇后见于庙。癸酉，追赠后父故工部<br /><br />&nbsp;&nbsp;&nbsp;&nbsp;尚书、应国公、赠并州都督武士为司空。丙子，淄州高苑县吴文威妻魏氏一产<br /><br />&nbsp;&nbsp;&nbsp;&nbsp;四男，三见育。癸巳，应国夫人杨氏改封代国夫人。十二月，遣礼部尚书、高阳<br /><br />&nbsp;&nbsp;&nbsp;&nbsp;县男许敬宗每日待诏于武德殿西门。<br /><br />&nbsp;&nbsp;&nbsp;&nbsp;七年春正月辛未，废皇太子忠为梁王，立代王弘为皇太子。壬申，大赦，改<br /><br />&nbsp;&nbsp;&nbsp;&nbsp;元为显庆。文武九品已上及五品己下子为父后者，赐勋官一转。大T三日。甲子，<br /><br />&nbsp;&nbsp;&nbsp;&nbsp;尚书左仆射兼太子少师、燕国公于志宁兼太子太傅，侍中韩瑗、中书令来济、礼<br /><br />&nbsp;&nbsp;&nbsp;&nbsp;部尚书许敬宗，并为太子宾客。始有宾客也。御玄武门，饯葱山道大总管程知节。<br /><br />&nbsp;&nbsp;&nbsp;&nbsp;二月庚寅，名《破阵乐》为《神功破阵乐》。辛亥，赠司空武士为司徒、<br /><br />&nbsp;&nbsp;&nbsp;&nbsp;周国公。三月辛巳，皇后祀先蚕于北郊。丙戌，户部侍郎杜正伦为守黄门侍郎、<br /><br />&nbsp;&nbsp;&nbsp;&nbsp;同中书门下三品。<br /><br />&nbsp;&nbsp;&nbsp;&nbsp;夏四月戊申，御安福门，观僧玄奘迎御制并书慈恩寺碑文，导从以天竺法仪，<br /><br />&nbsp;&nbsp;&nbsp;&nbsp;其徒甚盛。五月己卯，太尉长孙无忌进史官所撰梁、陈、周、齐、隋《五代史志》<br /><br />&nbsp;&nbsp;&nbsp;&nbsp;三十卷。弘文馆学士许敬宗进所撰《东殿新书》二百卷，上自制序。六月，岐州<br /><br />&nbsp;&nbsp;&nbsp;&nbsp;刺史、潞王贤为雍州牧。秋七月癸未，中书令兼检校太子詹事、固安县公崔敦礼<br /><br />&nbsp;&nbsp;&nbsp;&nbsp;为太子少师、同中书门下三品。改户部尚书为度支尚书，侍郎亦然。<br /><br />&nbsp;&nbsp;&nbsp;&nbsp;八月丙申，太子少师崔敦礼卒。左卫大将军程知节与贺鲁所部歌逻禄获剌颉<br /><br />&nbsp;&nbsp;&nbsp;&nbsp;发及处月预支俟斤等战于榆幕谷，大破之，斩首千余级，获驼马牛羊万计。九月<br /><br />&nbsp;&nbsp;&nbsp;&nbsp;癸酉，初诏户满三万已上为上州，二万已上为中州；先为上州、中州者各依旧。<br /><br />&nbsp;&nbsp;&nbsp;&nbsp;皇后制《外戚诫》。庚辰，括州海水泛溢，坏安固、永嘉二县，损四千余家。辛<br /><br />&nbsp;&nbsp;&nbsp;&nbsp;巳，初制都督及上州各置执刀十五人，中州、下州十人。癸未，初置骠骑大将军，<br /><br />&nbsp;&nbsp;&nbsp;&nbsp;官为从一品。程知节与贺鲁男A运战，斩首数千级，进至怛笃城，俘其部落户口<br /><br />&nbsp;&nbsp;&nbsp;&nbsp;及货物巨积。<br /><br />&nbsp;&nbsp;&nbsp;&nbsp;冬十一月乙丑，皇子显生，诏京官、朝集使各加勋级。十二月乙酉，置算学。<br /><br />&nbsp;&nbsp;&nbsp;&nbsp;左屯卫大将军程知节坐讨贺鲁逗留，追贼不及，减死免官。罢兰州都督。鄯州置<br /><br />&nbsp;&nbsp;&nbsp;&nbsp;都督。<br /><br />&nbsp;&nbsp;&nbsp;&nbsp;二年春正月庚寅，幸洛阳。命右屯卫将军苏定方等四将军为伊丽道将军，帅<br /><br />&nbsp;&nbsp;&nbsp;&nbsp;师以讨贺鲁。二月辛酉，入洛阳宫，曲赦洛州。庚午，封皇第七子显为周王，徙<br /><br />&nbsp;&nbsp;&nbsp;&nbsp;封许王素节为郇王。三月甲子，中书侍郎李义府为中书令兼检校御史大夫，黄门<br /><br />&nbsp;&nbsp;&nbsp;&nbsp;侍郎杜正伦兼度支尚书，依旧同中书门下三品。夏五月丙申，幸明德宫。秋七月<br /><br />&nbsp;&nbsp;&nbsp;&nbsp;丁亥，还洛阳宫。八月丁卯，侍中、颍川县公韩瑗左授振州刺史，中书令兼太子<br /><br />&nbsp;&nbsp;&nbsp;&nbsp;詹事、南阳侯来济左授台州刺史，皆坐谏立武昭仪为皇后，救褚遂良之贬也。礼<br /><br />&nbsp;&nbsp;&nbsp;&nbsp;部尚书、高阳郡公许敬宗为侍中，以立武后之功也。九月庚寅，度支尚书杜正伦<br /><br />&nbsp;&nbsp;&nbsp;&nbsp;为中书令。<br /><br />&nbsp;&nbsp;&nbsp;&nbsp;冬十月戊戌，亲讲武于许、郑之郊，曲赦郑州。遣使祭郑大夫国侨、汉太丘<br /><br />&nbsp;&nbsp;&nbsp;&nbsp;长陈实墓。十二月乙卯，还洛阳宫。庚午，改“”“叶”字。丁卯，手诏改洛<br /><br />&nbsp;&nbsp;&nbsp;&nbsp;阳宫为东都，洛州官员阶品并准雍州。废谷州，以福昌等四县，并怀州河阳、济<br /><br />&nbsp;&nbsp;&nbsp;&nbsp;源、温，郑州汜水并隶洛州。己巳，中书省置起居舍人两员，品同起居郎。庚午，<br /><br />&nbsp;&nbsp;&nbsp;&nbsp;以周王显为洛州牧。壬午，分散骑常侍为左右各两员，其右散骑常侍隶中书省。<br /><br />&nbsp;&nbsp;&nbsp;&nbsp;三年春正月戊子，太尉、赵国公无忌等修《新礼》成，凡一百三十卷，二百<br /><br />&nbsp;&nbsp;&nbsp;&nbsp;五十九篇，诏颁于天下。二月丁巳，车驾还京。壬午，亲录囚徒，多所原宥。苏<br /><br />&nbsp;&nbsp;&nbsp;&nbsp;定方攻破西突厥沙钵罗可汗贺鲁及A运、阙啜。贺鲁走石国，副将萧嗣业追擒之，<br /><br />&nbsp;&nbsp;&nbsp;&nbsp;收其人畜前后四十余万。甲寅，西域平，以其地置鞒亍⒗チ甓都护府。复于龟<br /><br />&nbsp;&nbsp;&nbsp;&nbsp;兹国置安西都护府，以高昌故地为西州。置怀化大将军正三品，归化将军从三品，<br /><br />&nbsp;&nbsp;&nbsp;&nbsp;以授初附首领，仍分隶诸卫。六月，程名振攻高丽。九月，废书、算、律学。有<br /><br />&nbsp;&nbsp;&nbsp;&nbsp;司奏请造排车七百乘，拟行幸载排城；上以为劳民，乃于旧顿置院墙焉。<br /><br />&nbsp;&nbsp;&nbsp;&nbsp;冬十一月乙酉，兼中书令、皇太子宾客兼检校御史大夫、河间郡公李义府左<br /><br />&nbsp;&nbsp;&nbsp;&nbsp;授普州刺史，兼中书令、皇太子宾客、襄阳郡公杜正伦左授横州刺史。中书侍郎<br /><br />&nbsp;&nbsp;&nbsp;&nbsp;李友益除名，配流`州。戊戌，侍中许敬宗权检校中书令。戊子，侍中、皇太子<br /><br />&nbsp;&nbsp;&nbsp;&nbsp;宾客、权检校中书令、高阳郡公许敬宗为中书令，宾客已下如故；大理卿辛茂将<br /><br />&nbsp;&nbsp;&nbsp;&nbsp;为侍中。鸿胪卿萧嗣业于石国取贺鲁至，献于昭陵。甲辰，开府仪同三司、鄂国<br /><br />&nbsp;&nbsp;&nbsp;&nbsp;公尉迟敬德薨。<br /><br />&nbsp;&nbsp;&nbsp;&nbsp;四年春二月乙亥，上亲策试举人，凡九百人，惟郭待封、张九龄五人居上第，<br /><br />&nbsp;&nbsp;&nbsp;&nbsp;令待诏弘文馆，随仗供奉。三月，以左骁卫大将军、J国公契何力往辽东经<br /><br />&nbsp;&nbsp;&nbsp;&nbsp;略。夏四月己未，太子太傅、尚书左仆射、燕国公于志宁为太子太师，仍同中书<br /><br />&nbsp;&nbsp;&nbsp;&nbsp;门下三品。乙丑，黄门侍郎许圉师同中书门下三品。丙戌，太子太师、同中书门<br /><br />&nbsp;&nbsp;&nbsp;&nbsp;下三品、燕国公于志宁免官，放还私第。戊戌，太尉、扬州都督、赵国公无忌带<br /><br />&nbsp;&nbsp;&nbsp;&nbsp;扬州都督于黔州安置，依旧准一品供给。五月丙申，兵部尚书任雅相、度支尚书<br /><br />&nbsp;&nbsp;&nbsp;&nbsp;卢承庆并参知政事。秋七月壬子，普州刺史李义府为吏部尚书，同中书门下三品。<br /><br />&nbsp;&nbsp;&nbsp;&nbsp;冬十月乙巳，皇太子加元服，大赦天下，文武五品己上子孙为父祖后者加勋官一<br /><br />&nbsp;&nbsp;&nbsp;&nbsp;级，大T三日。闰十月戊寅，幸东都，皇太子监国。戊戌，至东都。十一月，以<br /><br />&nbsp;&nbsp;&nbsp;&nbsp;中书侍郎许圉师为散骑常侍、检校侍中。戊午，兼侍中辛茂将卒。癸亥，以邢国<br /><br />&nbsp;&nbsp;&nbsp;&nbsp;公苏定方为神丘道总管，刘伯英为昆夷道总管。<br /><br />&nbsp;&nbsp;&nbsp;&nbsp;五年春正月甲子，幸并州。二月辛巳，至并州。丙戌，宴从官及诸亲、并州<br /><br />&nbsp;&nbsp;&nbsp;&nbsp;官属父老，赐帛有差。曲赦并州及管内诸州。义旗初职事五品已上身亡殁坟墓在<br /><br />&nbsp;&nbsp;&nbsp;&nbsp;并州者，令所司致祭。佐命功臣子孙及大将军府僚佐已下今见存者，赐阶级有差，<br /><br />&nbsp;&nbsp;&nbsp;&nbsp;量才处分。起义之徒职事一品己下，赐物有差。年八十已上，版授刺史、县令。<br /><br />&nbsp;&nbsp;&nbsp;&nbsp;佐命功臣食别封身已殁者，为后子孙各加两阶。赐T三日。甲午，祠旧宅，以武<br /><br />&nbsp;&nbsp;&nbsp;&nbsp;士、殷开山、刘政会配食。<br /><br />&nbsp;&nbsp;&nbsp;&nbsp;三月丙午，皇后宴亲族邻里故旧于朝堂，命妇妇人入会于内殿，及皇室诸亲<br /><br />&nbsp;&nbsp;&nbsp;&nbsp;赐帛各有差，及从行文武五品以上。制以皇后故乡并州长史、司马各加勋级。又<br /><br />&nbsp;&nbsp;&nbsp;&nbsp;皇后亲预会，每赐物一千段，期亲五百段，大功已下及无服亲、邻里故旧有差。<br /><br />&nbsp;&nbsp;&nbsp;&nbsp;城内及诸妇女年八十已上，各版授郡君，仍赐物等。己酉，讲武于并州城西，上<br /><br />&nbsp;&nbsp;&nbsp;&nbsp;御飞阁，引群臣临观。辛亥，发神丘道军伐百济。丁巳，左右领始改左右千牛。<br /><br />&nbsp;&nbsp;&nbsp;&nbsp;夏四月戊寅，车驾还东都，造八关宫于东都苑内。癸亥，至自并州。五月壬<br /><br />&nbsp;&nbsp;&nbsp;&nbsp;戌，幸八关宫，改为合璧宫。六月庚午朔，日有蚀之。辛卯，诏文武五品己上四<br /><br />&nbsp;&nbsp;&nbsp;&nbsp;科举人。甲午，驾还东都。秋七月乙巳，废梁王忠为庶人，徙于黔州。戊辰，度<br /><br />&nbsp;&nbsp;&nbsp;&nbsp;支尚书、同中书门下三品卢承庆以罪免。八月庚辰，苏定方等讨平百济，面缚其<br /><br />&nbsp;&nbsp;&nbsp;&nbsp;王扶余义慈。国分为五部，郡三十七，城二百，户七十六万，以其地分置熊津等<br /><br />&nbsp;&nbsp;&nbsp;&nbsp;五都督府。曲赦神丘、昆夷道总管已下，赐天下大T三日。九月戊午，赐英国公<br /><br />&nbsp;&nbsp;&nbsp;&nbsp;弈管阋凰。<br /><br />&nbsp;&nbsp;&nbsp;&nbsp;冬十月丙子，代国夫人杨氏改荣国夫人，品第一，位在王公母妻之上。十一<br /><br />&nbsp;&nbsp;&nbsp;&nbsp;月戊戌朔，邢国公苏定方献百济王扶余义慈、太子隆等五十八人俘于则天门，责<br /><br />&nbsp;&nbsp;&nbsp;&nbsp;而宥之。乙卯，狩于许、郑之郊。十二月己卯，至自许州。<br /><br />&nbsp;&nbsp;&nbsp;&nbsp;六年春正月乙卯，于河南、河北、淮南六十七州募得四万四千六百四十六人，<br /><br />&nbsp;&nbsp;&nbsp;&nbsp;往平壤带方道行营。二月乙未，以益、绵等州皆言龙见，改元。曲赦洛州。龙朔<br /><br />&nbsp;&nbsp;&nbsp;&nbsp;元年三月丙申朔，改元。壬戌，幸合璧宫。夏五月丙申，命左骁卫大将军、凉国<br /><br />&nbsp;&nbsp;&nbsp;&nbsp;公契何力为辽东道大总管，左武卫大将军、邢国公苏定方为平壤道大总管，兵<br /><br />&nbsp;&nbsp;&nbsp;&nbsp;部尚书、同中书门下三品、乐安县公任雅相为纸道大总管，以伐高丽。是日，<br /><br />&nbsp;&nbsp;&nbsp;&nbsp;皇后请禁天下妇人为俳优之戏，诏从之。甲子晦，日有蚀之。<br /><br />&nbsp;&nbsp;&nbsp;&nbsp;六月庚寅，中书令许敬宗等进《累璧》六百三十卷，目录四卷。秋七月癸卯，<br /><br />&nbsp;&nbsp;&nbsp;&nbsp;车驾还东都。八月丙戌，令诸州举孝行尤著及累叶义居可以励风俗者。九月甲辰，<br /><br />&nbsp;&nbsp;&nbsp;&nbsp;以河南县大女张年百三岁，亲幸其第。又幸李拗第。天宫寺是高祖潜龙时旧宅，<br /><br />&nbsp;&nbsp;&nbsp;&nbsp;上周历殿宇，感怆久之，度僧二十人。皇后至许圉师第。壬子，徙封潞王贤为沛<br /><br />&nbsp;&nbsp;&nbsp;&nbsp;王。是日，以雍州牧、幽州都督、沛王贤为扬州都督、左武候大将军，牧如故。<br /><br />&nbsp;&nbsp;&nbsp;&nbsp;以洛州牧、周王显为并州都督。是日，敕中书门下五品已上诸司长官、尚书省侍<br /><br />&nbsp;&nbsp;&nbsp;&nbsp;郎并诸亲三等已上，并诣沛王宅设宴礼，奏《九部乐》。礼毕，赐帛杂彩等各有<br /><br />&nbsp;&nbsp;&nbsp;&nbsp;差。<br /><br />&nbsp;&nbsp;&nbsp;&nbsp;冬十月丁卯，狩于陆浑。癸酉，还宫。是岁，新罗王金春秋卒，其子法敏嗣<br /><br />&nbsp;&nbsp;&nbsp;&nbsp;立。<br /><br />&nbsp;&nbsp;&nbsp;&nbsp;二年春正月乙巳，太府寺更置少卿一员，分两京检校。丙午，东都初置国子<br /><br />&nbsp;&nbsp;&nbsp;&nbsp;监，并加学生等员，均分于两都教授。二月甲子，改京诸司及百官名：尚书省为<br /><br />&nbsp;&nbsp;&nbsp;&nbsp;中台，门下省为东台，中书省为西台，左右仆射为左右匡政，左右丞为肃机，侍<br /><br />&nbsp;&nbsp;&nbsp;&nbsp;中为左相，中书令为右相，自余各以义训改之。又改六宫内职名。甲戌，司戎太<br /><br />&nbsp;&nbsp;&nbsp;&nbsp;常伯、纸道总管、乐安县公任雅相卒于军。三月甲申，自东都还京。癸丑，<br /><br />&nbsp;&nbsp;&nbsp;&nbsp;幸同州。苏定方破高丽于苇岛，又进攻平壤城，不克而还。<br /><br />&nbsp;&nbsp;&nbsp;&nbsp;夏四月庚申朔，至自东都。辛巳，造蓬莱宫成，徙居之。五月丙申，左侍极<br /><br />&nbsp;&nbsp;&nbsp;&nbsp;许圉师为左相。乙巳，复置律、书、算三学。<br /><br />&nbsp;&nbsp;&nbsp;&nbsp;六月己未朔，皇子旭轮生。乙丑，初令道士、女冠、僧、尼等，并尽礼致拜<br /><br />&nbsp;&nbsp;&nbsp;&nbsp;其父母。乙亥，制蓬莱宫诸门殿亭等名。秋七月丁亥朔，以东宫诞育满月，大赦<br /><br />&nbsp;&nbsp;&nbsp;&nbsp;天下，赐T三日。八月甲午，右相许敬宗乞骸骨。壬寅，许敬宗为太子少师，同<br /><br />&nbsp;&nbsp;&nbsp;&nbsp;东西台三品，仍知西台事。九月，司礼少常伯孙茂道奏称：“八品、九品旧令著<br /><br />&nbsp;&nbsp;&nbsp;&nbsp;青，乱紫，非卑品所服，望令著碧。”诏从之。戊寅，前吏部尚书、河间郡公李<br /><br />&nbsp;&nbsp;&nbsp;&nbsp;义府起复为司列太常伯，同东西台三品。<br /><br />&nbsp;&nbsp;&nbsp;&nbsp;冬十月丁酉，幸温汤，皇太子弘监国。丁未，至自温汤。庚戌，西台侍郎上<br /><br />&nbsp;&nbsp;&nbsp;&nbsp;官仪同东西台二品。十一月辛未左相许圉师下狱。癸酉，封皇第四子旭轮为殷王。<br /><br />&nbsp;&nbsp;&nbsp;&nbsp;十二月辛丑，改魏州为冀州大都督府，改冀州为魏州。又以并、扬、荆、益四都<br /><br />&nbsp;&nbsp;&nbsp;&nbsp;督府并为大都督府。沛王贤为扬州大都督，周王显为并州大都督，殷王旭轮遥领<br /><br />&nbsp;&nbsp;&nbsp;&nbsp;冀州大都督。左相许圉师解见任。<br /><br />&nbsp;&nbsp;&nbsp;&nbsp;三年春正月，左武卫大将军郑仁泰等帅师讨铁勒余种，尽平之。乙丑，司列<br /><br />&nbsp;&nbsp;&nbsp;&nbsp;太常伯李义府为右相。二月丙戌，陇、雍、同、岐等一十五州户口，征修蓬莱宫。<br /><br />&nbsp;&nbsp;&nbsp;&nbsp;癸巳，置太子左右谕德及桂坊大夫等官员，改司经局为桂坊馆，崇贤馆罢隶左春<br /><br />&nbsp;&nbsp;&nbsp;&nbsp;坊。丁酉，减京官一月俸，助修蓬莱宫。庚戌，诏曰：“天德施生，阳和在节，<br /><br />&nbsp;&nbsp;&nbsp;&nbsp;言念幽圄，载恻分宵。虽复每有哀矜，犹恐未免枉滥。在京系囚应流死者，每日<br /><br />&nbsp;&nbsp;&nbsp;&nbsp;将二十人过。”于是亲自临问，多所原宥，不尽者令皇太子录之。诏以书学隶兰<br /><br />&nbsp;&nbsp;&nbsp;&nbsp;台，算学隶秘阁，律学隶详刑寺。改燕然都护府为瀚海都护府，瀚海都护府为云<br /><br />&nbsp;&nbsp;&nbsp;&nbsp;中都护府。二月，前左相许圉师左迁虔州刺史。太子弘撰《瑶山玉彩》成，书凡<br /><br />&nbsp;&nbsp;&nbsp;&nbsp;五百卷。<br /><br />&nbsp;&nbsp;&nbsp;&nbsp;夏四月乙丑，右相李义府下狱。戊子，李义府除名，配流`州。丙午，幸蓬<br /><br />&nbsp;&nbsp;&nbsp;&nbsp;莱宫新起含元殿。秋八月癸卯，彗星见于左摄提。戊申，诏百僚极言正谏。命司<br /><br />&nbsp;&nbsp;&nbsp;&nbsp;元太常伯窦德玄、司刑太常伯刘详道等九人为持节大使，分行天下。仍令内外官<br /><br />&nbsp;&nbsp;&nbsp;&nbsp;五品已上各举所知。<br /><br />&nbsp;&nbsp;&nbsp;&nbsp;冬十月丙申，绛州麟见于介山。丙午，含元殿前麟趾见。十一月癸酉，雨冰。<br /><br />&nbsp;&nbsp;&nbsp;&nbsp;十二月庚子，诏改来年正月一日为麟德元年。<br /><br />&nbsp;&nbsp;&nbsp;&nbsp;麟德元年春正月甲子，改云中都护府为单于大都护府，官品同大都督府。二<br /><br />&nbsp;&nbsp;&nbsp;&nbsp;月丁亥，加授殷王旭轮单于大都护。戊子，幸万年宫。三月辛亥，展大射礼。丁<br /><br />&nbsp;&nbsp;&nbsp;&nbsp;卯，长女追封安定公主，谥曰思，其卤簿鼓吹及供葬所须，并如亲王之制，于德<br /><br />&nbsp;&nbsp;&nbsp;&nbsp;业寺迁于崇敬寺。<br /><br />&nbsp;&nbsp;&nbsp;&nbsp;夏四月，卫州刺史、道王元庆薨。五月，许王孝薨。乙卯，于昆明之弄栋川<br /><br />&nbsp;&nbsp;&nbsp;&nbsp;置姚州都督府。秋八月丙子朔，至自万年宫，便幸旧宅。己卯，降万年县系囚，<br /><br />&nbsp;&nbsp;&nbsp;&nbsp;因幸大慈恩寺。壬午，还蓬莱宫。戊子，兼司列太常伯、检校沛王府长史、城阳<br /><br />&nbsp;&nbsp;&nbsp;&nbsp;县侯刘祥道兼右相，大司宪窦德玄兼司元太常伯、检校左相。九月己卯，诏曰：<br /><br />&nbsp;&nbsp;&nbsp;&nbsp;“周京兆尹、左右宫伯大将军、司卫上将军、少冢宰、广陵郡公宇文孝伯，忠亮<br /><br />&nbsp;&nbsp;&nbsp;&nbsp;存心，贞贤表志。淫刑既逞，方纳谏而求仁；忍忌将加，甘捐躯而徇节。年载虽<br /><br />&nbsp;&nbsp;&nbsp;&nbsp;久，风烈犹生，宜峻徽章，式旌胤胄。其孙左威卫长史思纯，可加授朝散大夫。”<br /><br />&nbsp;&nbsp;&nbsp;&nbsp;十二月丙戌，杀西台侍郎上官仪。戊子，庶人忠坐与仪交通，赐死。右相、城阳<br /><br />&nbsp;&nbsp;&nbsp;&nbsp;县侯刘祥道为司礼太常伯。太子右中护检校西台侍郎乐彦玮、西台侍郎孙处约同<br /><br />&nbsp;&nbsp;&nbsp;&nbsp;知政事。是冬无雪。<br /><br />&nbsp;&nbsp;&nbsp;&nbsp;二年春正月壬午，幸东都。丁酉，幸合璧宫。戊子，虑雍、洛二州及诸司囚。<br /><br />&nbsp;&nbsp;&nbsp;&nbsp;甲子，以发向泰山，停选。三月甲寅，兼司戎太常伯、永安郡公姜恪同东西台三<br /><br />&nbsp;&nbsp;&nbsp;&nbsp;品。辛未，东都造乾元殿成。闰月癸酉，日有蚀之。四月丙午，曲赦桂、广、黔<br /><br />&nbsp;&nbsp;&nbsp;&nbsp;三都督府管内大辟罪已上。丙寅，讲武邙山之阳，御城北楼观之。戊辰，左侍极、<br /><br />&nbsp;&nbsp;&nbsp;&nbsp;仍检校大司成、嘉兴县子陆敦信为检校右相，其大司成宜停。西台侍郎孙处约、<br /><br />&nbsp;&nbsp;&nbsp;&nbsp;乐彦玮并停知政事。<br /><br />&nbsp;&nbsp;&nbsp;&nbsp;五月辛卯，以秘阁郎中李淳风造历成，名《麟德历》，颁之。以司空、英国<br /><br />&nbsp;&nbsp;&nbsp;&nbsp;公李蓿少师、高阳郡公许敬宗，右相、嘉兴县子陆敦信，左相、钜鹿男窦德玄<br /><br />&nbsp;&nbsp;&nbsp;&nbsp;为检校封禅使。六月，~州大水，坏城邑。秋七月，邓王元裕薨。<br /><br />&nbsp;&nbsp;&nbsp;&nbsp;冬十月戊午，皇后请封禅，司礼太常伯刘祥道上疏请封禅。癸亥，高丽王高<br /><br />&nbsp;&nbsp;&nbsp;&nbsp;藏遣其子福男来朝。丁卯，将封泰山，发自东都。是岁大稔，米斗五钱，E<br /><br />&nbsp;&nbsp;&nbsp;&nbsp;麦不列市。十一月丙子，次于原武，以少牢祭汉将纪信墓，赠骠骑大将军。庚寅，<br /><br />&nbsp;&nbsp;&nbsp;&nbsp;华州刺史、燕国公于志宁卒。十二月丙午，御齐州大厅。乙卯，命有司祭泰山。<br /><br />&nbsp;&nbsp;&nbsp;&nbsp;丙辰，发灵岩顿。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2873);">加入书签</a><a
                        href="2872.html">上一页</a>&larr;<a href="index.html">返回列表</a>&rarr;<a
                            href="2874.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2872.html"; var next_page = "2874.html"; var index_page = "index.html"; var sortid = "9"; var article_id = "45"; var chapter_id = "2873"; var articlename = "旧唐书"; var chaptername = " 卷四 本纪第四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>