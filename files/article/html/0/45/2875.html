<!DOCTYPE html>
<html>
<head>
<meta charset="gbk" />
<title>旧唐书- 卷六 本纪第六-在线阅读-哈西文学网</title>
<meta name="keywords" content="刘d，旧唐书， 卷六 本纪第六全文， 卷六 本纪第六在线阅读 哈西文学网" />
<meta name="description" content="哈西文学网提供刘d的旧唐书  卷六 本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2875.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2875.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 本纪第六</h1>
            <div class="link xb">
                <a href="2874.html">上一页</a>&larr;<a href="index.html">返回列表</a>&rarr;<a
                    href="2876.html">下一页</a></div>			
            <div id="BookText">&nbsp;&nbsp;&nbsp;&nbsp;◎则天皇后<br /><br />&nbsp;&nbsp;&nbsp;&nbsp;则天皇后武氏，讳祝并州文水人也。父士，隋大业末为鹰扬府队正。高<br /><br />&nbsp;&nbsp;&nbsp;&nbsp;祖行军于汾、晋，每休止其家。义旗初起，从平京城。贞观中，累迁工部尚书、<br /><br />&nbsp;&nbsp;&nbsp;&nbsp;荆州都督，封应国公。<br /><br />&nbsp;&nbsp;&nbsp;&nbsp;初，则天年十四时，太宗闻其美容止，召入宫，立为才人。及太宗崩，遂为<br /><br />&nbsp;&nbsp;&nbsp;&nbsp;尼，居感业寺。大帝于寺见之，复召入宫，拜昭仪。时皇后王氏、良娣萧氏频与<br /><br />&nbsp;&nbsp;&nbsp;&nbsp;武昭仪争宠，互谗毁之，帝皆不纳。进号宸妃。永徽六年，废王皇后而立武宸妃<br /><br />&nbsp;&nbsp;&nbsp;&nbsp;为皇后。高宗称天皇，武后亦称天后。后素多智计，兼涉文史。帝自显庆已后，<br /><br />&nbsp;&nbsp;&nbsp;&nbsp;多苦风疾，百司表奏，皆委天后详决。自此内辅国政数十年，威势与帝无异，当<br /><br />&nbsp;&nbsp;&nbsp;&nbsp;时称为“二圣”。<br /><br />&nbsp;&nbsp;&nbsp;&nbsp;弘道元年十二月丁巳，大帝崩，皇太子显即位，尊天后为皇太后。既将篡夺，<br /><br />&nbsp;&nbsp;&nbsp;&nbsp;是日自临朝称制。庚午，加授泽州刺史、韩王元嘉为太尉，豫州刺史、滕王元婴<br /><br />&nbsp;&nbsp;&nbsp;&nbsp;为开府仪同三司，绛州刺史、鲁王灵夔为太子太师，相州刺史、越王贞为太子太<br /><br />&nbsp;&nbsp;&nbsp;&nbsp;傅，安州都督、纪王慎为太子太保。元嘉等地尊望重，恐其生变，故进加虚位，<br /><br />&nbsp;&nbsp;&nbsp;&nbsp;以安其心。甲戌，刘仁轨为尚书左仆射，岑长倩为兵部尚书，魏玄同为黄门侍郎，<br /><br />&nbsp;&nbsp;&nbsp;&nbsp;并依旧知政事。刘齐贤为侍中，裴炎为中书令。嗣圣元年春正月甲申朔，改元。<br /><br />&nbsp;&nbsp;&nbsp;&nbsp;二月戊午，废皇帝为庐陵王，幽于别所，仍改赐名哲。己未，立豫王轮为皇<br /><br />&nbsp;&nbsp;&nbsp;&nbsp;帝，令居于别殿。大赦天下，改元文明。皇太后仍临朝称制。庚午，废皇太孙重<br /><br />&nbsp;&nbsp;&nbsp;&nbsp;照为庶人。太常卿兼豫王府长史王德真为侍中，中书侍郎、豫王府司马刘t之同<br /><br />&nbsp;&nbsp;&nbsp;&nbsp;中书门下三品。<br /><br />&nbsp;&nbsp;&nbsp;&nbsp;三月，庶人贤死于巴州。夏四月，滕王元婴薨。改封毕王上金为泽王，葛王<br /><br />&nbsp;&nbsp;&nbsp;&nbsp;素节为许王。丁丑，迁庐陵王哲于均州。闰五月，礼部尚书武承嗣同中书门下三<br /><br />&nbsp;&nbsp;&nbsp;&nbsp;品。秋七月，突厥骨咄禄、元珍寇朔州，命左威卫大将军程务挺拒之。彗星见西<br /><br />&nbsp;&nbsp;&nbsp;&nbsp;北方，长二丈余，经三十三日乃灭。九月，大赦天下，改元为光宅。旗帜改从金<br /><br />&nbsp;&nbsp;&nbsp;&nbsp;色，饰以紫，画以杂文。改东都为神都，又改尚书省及诸司官名。初置右肃政御<br /><br />&nbsp;&nbsp;&nbsp;&nbsp;史台官员。故司空李匏锪州司马徐敬业伪称扬州司马，杀长史陈敬之，据扬州<br /><br />&nbsp;&nbsp;&nbsp;&nbsp;起兵，自称上将，以匡复为辞。冬十月，楚州司马李崇福率所部三县以应敬业。<br /><br />&nbsp;&nbsp;&nbsp;&nbsp;命左玉钤卫大将军李孝逸为大总管，率兵三十万以讨之。杀内史裴炎。丁酉，追<br /><br />&nbsp;&nbsp;&nbsp;&nbsp;削敬业父祖官爵，复其本姓徐氏。十二月，前中书令薛元超卒。杀左威卫大将军<br /><br />&nbsp;&nbsp;&nbsp;&nbsp;程务挺。<br /><br />&nbsp;&nbsp;&nbsp;&nbsp;垂拱元年春正月，以敬业平，大赦天下，改元。刘仁轨薨。三月，迁庐陵王<br /><br />&nbsp;&nbsp;&nbsp;&nbsp;哲于房州。颁下亲撰《垂拱格》于天下。夏四月，内史骞味道左授青州刺史。五<br /><br />&nbsp;&nbsp;&nbsp;&nbsp;月，秋官尚书裴居道为内史，纳言王德真配流象州，冬官尚书苏良嗣为纳言。诏<br /><br />&nbsp;&nbsp;&nbsp;&nbsp;内外文武九品已上及百姓，咸令自举。是夏大旱。二年春正月，皇太后下诏，复<br /><br />&nbsp;&nbsp;&nbsp;&nbsp;政于皇帝。以皇太后既非实意，乃固让。皇太后仍依旧临朝称制，大赦天下。初<br /><br />&nbsp;&nbsp;&nbsp;&nbsp;令都督、刺史并准京官带鱼。<br /><br />&nbsp;&nbsp;&nbsp;&nbsp;三月，初置匦于朝堂，有进书言事者听投之，由是人间善恶事多所知悉。夏<br /><br />&nbsp;&nbsp;&nbsp;&nbsp;四月，岑长倩为内史。六月，苏良嗣为文昌左相，天官尚书韦待价为文昌右相，<br /><br />&nbsp;&nbsp;&nbsp;&nbsp;并同凤阁鸾台三品。右肃政御史大夫韦思谦为纳言。三年春正月，封皇子成义为<br /><br />&nbsp;&nbsp;&nbsp;&nbsp;恒王，隆基为楚王，隆范为卫王，隆业为赵王。二月，韦思谦请致仕，许之。夏<br /><br />&nbsp;&nbsp;&nbsp;&nbsp;四月，裴居道为纳言，夏官侍郎张光辅为凤阁侍郎、同凤阁鸾台平章事。庚午，<br /><br />&nbsp;&nbsp;&nbsp;&nbsp;刘t之赐死于家。秋八月，地官尚书魏玄同检校纳言。<br /><br />&nbsp;&nbsp;&nbsp;&nbsp;四年春二月，毁乾元殿，就其地造明堂。山东、河南甚饥乏，诏司属卿王及<br /><br />&nbsp;&nbsp;&nbsp;&nbsp;善、司府卿欧阳通、冬官侍郎狄仁杰巡抚赈给。夏四月，魏王武承嗣伪造瑞石，<br /><br />&nbsp;&nbsp;&nbsp;&nbsp;文云：“圣母临人，永昌帝业。”令雍州人唐同泰表称获之洛水。皇太后大悦，<br /><br />&nbsp;&nbsp;&nbsp;&nbsp;号其石为“宝图”，擢授同泰游击将军。<br /><br />&nbsp;&nbsp;&nbsp;&nbsp;五月，皇太后加尊号曰圣母神皇。秋七月，大赦天下。改“宝图”曰“天授<br /><br />&nbsp;&nbsp;&nbsp;&nbsp;圣图”，封洛水神为显圣，加位特进，并立庙。就水侧置永昌县。天下大T五日。<br /><br />&nbsp;&nbsp;&nbsp;&nbsp;八月壬寅，博州刺史、琅邪王冲据博州起兵，命左金吾大将军丘神尬行军总管<br /><br />&nbsp;&nbsp;&nbsp;&nbsp;讨之。庚戌，冲父豫州刺史、越王贞又举兵于豫州，与冲相应。九月，命内史岑<br /><br />&nbsp;&nbsp;&nbsp;&nbsp;长倩、凤阁侍郎张光辅、左监门大将军鞠崇裕率兵讨之。丙寅，斩贞及冲等，传<br /><br />&nbsp;&nbsp;&nbsp;&nbsp;首神都，改姓为虺氏。曲赦博州。韩王元嘉、鲁王灵夔、元嘉子黄国公N、灵<br /><br />&nbsp;&nbsp;&nbsp;&nbsp;夔子左散骑常侍范阳王蔼、霍王元轨及子江都王绪、故虢王元凤子东莞公融坐与<br /><br />&nbsp;&nbsp;&nbsp;&nbsp;贞通谋，元嘉、灵夔自杀，元轨配流黔州，N等伏诛，改姓虺氏。自是宗室诸<br /><br />&nbsp;&nbsp;&nbsp;&nbsp;王相继诛死者，殆将尽矣。其子孙年幼者咸配流岭外，诛其亲党数百余家。十二<br /><br />&nbsp;&nbsp;&nbsp;&nbsp;月己酉，神皇拜洛水，受“天授圣图”，是日还宫。明堂成。<br /><br />&nbsp;&nbsp;&nbsp;&nbsp;永昌元年春正月，神皇亲享明堂，大赦天下，改元，大T七日。三月，张光<br /><br />&nbsp;&nbsp;&nbsp;&nbsp;辅为内史，武承嗣为纳言。夏四月，诛蒋王痢⒌劳踉庆、徐王元礼、曹王明等<br /><br />&nbsp;&nbsp;&nbsp;&nbsp;诸子孙，徙其家属于`州。五月，命文昌右相韦待价为安息道大总管以讨吐蕃。<br /><br />&nbsp;&nbsp;&nbsp;&nbsp;六月，令文武官五品已上各举所知。秋七月，纪王慎被诬告谋反，载以槛车，<br /><br />&nbsp;&nbsp;&nbsp;&nbsp;流于巴州，改姓虺氏。韦待价坐迟留不进，士卒多饥馑而死，配流绣州。八月，<br /><br />&nbsp;&nbsp;&nbsp;&nbsp;左肃政御史大夫王本立同凤阁鸾台三品。辛巳，诛内史张光辅。九月，纳言魏玄<br /><br />&nbsp;&nbsp;&nbsp;&nbsp;同赐死于家。冬十月，春官尚书范履冰、凤阁侍郎邢文伟并同凤阁鸾台平章事。<br /><br />&nbsp;&nbsp;&nbsp;&nbsp;改羽林军百骑为千骑。<br /><br />&nbsp;&nbsp;&nbsp;&nbsp;载初元年春正月，神皇亲享明堂，大赦天下。依周制建子月为正月，改永昌<br /><br />&nbsp;&nbsp;&nbsp;&nbsp;元年十一月为载初元年正月，十二月为腊月，改旧正月为一月，大T三日。神皇<br /><br />&nbsp;&nbsp;&nbsp;&nbsp;自以“住弊治名，遂改诏书为制书。春一月，苏良嗣为特进，武承嗣为文昌左<br /><br />&nbsp;&nbsp;&nbsp;&nbsp;相，岑长倩为文昌右相，裴居道为太子少傅，并依旧同凤阁鸾台三品。凤阁侍郎<br /><br />&nbsp;&nbsp;&nbsp;&nbsp;武攸宁为纳言，邢文伟为内史。秋七月，杀豫章王，迁其父舒王元名于和州。<br /><br />&nbsp;&nbsp;&nbsp;&nbsp;有沙门十人伪撰《大云经》，表上之，盛言神皇受命之事。制颁于天下，令诸州<br /><br />&nbsp;&nbsp;&nbsp;&nbsp;各置大云寺，总度僧千人。丁亥，杀随州刺史泽王上金、舒州刺史许王素节并其<br /><br />&nbsp;&nbsp;&nbsp;&nbsp;子数十人。<br /><br />&nbsp;&nbsp;&nbsp;&nbsp;九月九日壬午，革唐命，改国号为周。改元为天授，大赦天下，赐T七日。<br /><br />&nbsp;&nbsp;&nbsp;&nbsp;乙酉，加尊号曰圣神皇帝，降皇帝为皇嗣。丙戌，初立武氏七庙于神都。追尊神<br /><br />&nbsp;&nbsp;&nbsp;&nbsp;皇父赠太尉、太原王士为孝明皇帝。兄子文昌左相承嗣为魏王，天官尚书三思<br /><br />&nbsp;&nbsp;&nbsp;&nbsp;为梁王，堂侄懿宗等十二人为郡王。司宾卿史务滋为纳言，凤阁侍郎宗秦客为内<br /><br />&nbsp;&nbsp;&nbsp;&nbsp;史。给事中傅游艺为鸾台侍郎，仍依旧知凤阁鸾台平章事。令史务滋等十人分道<br /><br />&nbsp;&nbsp;&nbsp;&nbsp;存抚天下。改内外官所佩鱼并作龟。冬十月，改并州文水县为武兴县，依汉丰、<br /><br />&nbsp;&nbsp;&nbsp;&nbsp;沛例，百姓子孙相承给复。<br /><br />&nbsp;&nbsp;&nbsp;&nbsp;二年正月，亲祀明堂。春三月，改唐太庙为享德庙。夏四月，令释教在道法<br /><br />&nbsp;&nbsp;&nbsp;&nbsp;之上，僧尼处道士女寇之前。六月，命岑长倩率诸军讨吐蕃。左肃政御史大夫格<br /><br />&nbsp;&nbsp;&nbsp;&nbsp;辅元为地官尚书，鸾台侍郎乐思晦并同凤阁鸾台平章事。秋七月，徙关内雍、同<br /><br />&nbsp;&nbsp;&nbsp;&nbsp;等七州户数十万以实洛阳。分京兆置鼎、稷、鸿、宜四州。夏官尚书欧阳通知纳<br /><br />&nbsp;&nbsp;&nbsp;&nbsp;言事。九月，傅游艺下狱死。右羽林卫大将军、建昌王攸宁为纳言，洛州司马狄<br /><br />&nbsp;&nbsp;&nbsp;&nbsp;仁杰为地官侍郎、同凤阁鸾台平章事。<br /><br />&nbsp;&nbsp;&nbsp;&nbsp;冬十月，制官人者咸令自举。杀文昌左相岑长倩、纳言欧阳通、地官尚书格<br /><br />&nbsp;&nbsp;&nbsp;&nbsp;辅元。<br /><br />&nbsp;&nbsp;&nbsp;&nbsp;三年正月，亲祀明堂。春一月，冬官尚书杨执柔同凤阁鸾台平章事。三月，<br /><br />&nbsp;&nbsp;&nbsp;&nbsp;五天竺国并遣使朝贡。四月，大赦天下，改元为如意，禁断天下屠杀。秋七月，<br /><br />&nbsp;&nbsp;&nbsp;&nbsp;大雨，洛水泛溢，漂流居人五千余家，遣使巡问赈贷。八月，魏王承嗣为特进，<br /><br />&nbsp;&nbsp;&nbsp;&nbsp;建昌王攸宁为冬官尚书，杨执柔为地官尚书，并罢知政事。秋官侍郎崔元琮为鸾<br /><br />&nbsp;&nbsp;&nbsp;&nbsp;台侍郎，夏官侍郎李昭德为凤阁侍郎，检校天官侍郎姚q为文昌左丞，地官侍郎<br /><br />&nbsp;&nbsp;&nbsp;&nbsp;李元素为文昌右丞，并同凤阁鸾台平章事。九月，大赦天下，改元为长寿。改用<br /><br />&nbsp;&nbsp;&nbsp;&nbsp;九月为社，大T七日。并州改置北都。冬十月，武威军总管王孝杰大破吐蕃，复<br /><br />&nbsp;&nbsp;&nbsp;&nbsp;龟兹、于阗、疏勒、碎叶镇。<br /><br />&nbsp;&nbsp;&nbsp;&nbsp;二年春一月，亲享明堂。癸亥，杀皇嗣妃刘氏、窦氏。腊月，改封皇孙成器<br /><br />&nbsp;&nbsp;&nbsp;&nbsp;为寿春郡王，恒王成义为衡阳郡王，隆基为临淄郡王，卫王隆范为巴陵郡王，隆<br /><br />&nbsp;&nbsp;&nbsp;&nbsp;业为彭城郡王。春二月，尚方监裴匪躬坐潜谒皇嗣，腰斩于都市。秋九月，上加<br /><br />&nbsp;&nbsp;&nbsp;&nbsp;金轮圣神皇帝号，大赦天下，大T七日。辛丑，司宾卿豆卢钦望为内史，文昌右<br /><br />&nbsp;&nbsp;&nbsp;&nbsp;丞韦巨源同凤阁鸾台平章事，秋官侍郎陆元方为鸾台侍郎、同凤阁鸾台平章事。<br /><br />&nbsp;&nbsp;&nbsp;&nbsp;三年春一月，亲享明堂。三月，凤阁侍郎李昭德检校内史，鸾台侍郎苏味道<br /><br />&nbsp;&nbsp;&nbsp;&nbsp;同凤阁鸾台平章事。韦巨源为夏官侍郎，依旧知政事。四月，夏官尚书王孝杰同<br /><br />&nbsp;&nbsp;&nbsp;&nbsp;凤阁鸾台三品。五月，上加尊号为越古金轮圣神皇帝，大赦天下，改元为延载，<br /><br />&nbsp;&nbsp;&nbsp;&nbsp;大T七日。秋八月，司宾少卿姚q为纳言。左肃政御史中丞杨再思为鸾台侍郎，<br /><br />&nbsp;&nbsp;&nbsp;&nbsp;洛州司马杜景俭为凤阁侍郎，仍并同凤阁鸾台平章事。梁王武三思劝率诸蕃酋长<br /><br />&nbsp;&nbsp;&nbsp;&nbsp;奏请大征敛东都铜铁，造天枢于端门之外，立颂以纪上之功业。九月，内史李昭<br /><br />&nbsp;&nbsp;&nbsp;&nbsp;德左授钦州南宾县尉。冬十月，文昌右丞李元素为凤阁鸾台平章事。<br /><br />&nbsp;&nbsp;&nbsp;&nbsp;证圣元年春一月，上加尊号曰慈氏越古金轮圣神皇帝，大赦天下，改元，大<br /><br />&nbsp;&nbsp;&nbsp;&nbsp;T七日。戊子，豆卢钦望、韦巨源、杜景俭、苏味道、陆元方并左授赵、~、集、<br /><br />&nbsp;&nbsp;&nbsp;&nbsp;绥等州刺史。丙申夜，明堂灾，至明而并从煨烬。庚子，以明堂灾告庙，手诏责<br /><br />&nbsp;&nbsp;&nbsp;&nbsp;躬，令内外文武九品已上各上封事，极言正谏。春二月，上去慈氏越古尊号。秋<br /><br />&nbsp;&nbsp;&nbsp;&nbsp;九月，亲祀南郊，加尊号天册金轮圣神皇帝，大赦天下，改元为天册万岁，大辟<br /><br />&nbsp;&nbsp;&nbsp;&nbsp;罪已下及犯十恶常赦所不原者，咸赦除之，大T九日。<br /><br />&nbsp;&nbsp;&nbsp;&nbsp;万岁登封元年腊月甲申，上登封于嵩岳，大赦天下，改元，大T九日。丁亥，<br /><br />&nbsp;&nbsp;&nbsp;&nbsp;禅于少室山。己丑，又制内外官三品已上通前赐爵二等，四品已下加两阶。洛州<br /><br />&nbsp;&nbsp;&nbsp;&nbsp;百姓给复二年，登封、告成县三年。癸巳，至自嵩岳。甲午，亲谒太庙。春三月，<br /><br />&nbsp;&nbsp;&nbsp;&nbsp;重造明堂成。夏四月，亲享明堂，大赦天下，改元为万岁通天，大T七日。以天<br /><br />&nbsp;&nbsp;&nbsp;&nbsp;下大旱，命文武官九品以上极言时政得失。五月，营州城傍契丹首领松漠都督李<br /><br />&nbsp;&nbsp;&nbsp;&nbsp;尽忠与其妻兄归诚州刺史孙万荣杀都督赵文，举兵反，攻陷营州。尽忠自号可<br /><br />&nbsp;&nbsp;&nbsp;&nbsp;汗。乙丑，命鹰扬将军曹仁师、右金吾大将军张玄遇、右武威大将军李多祚、司<br /><br />&nbsp;&nbsp;&nbsp;&nbsp;农少卿麻仁节等二十八将讨之。秋七月，命春官尚书、梁王三思为安抚大使，纳<br /><br />&nbsp;&nbsp;&nbsp;&nbsp;言姚q为之副。制改李尽忠为尽灭，孙万荣为万斩。秋八月，张玄遇、曹仁师、<br /><br />&nbsp;&nbsp;&nbsp;&nbsp;麻仁节与李尽灭战于西硖石黄獐谷，官军败绩，玄遇、仁节并为贼所虏。九月，<br /><br />&nbsp;&nbsp;&nbsp;&nbsp;命右武卫大将军、建安王攸宜为大总管以讨契丹。并州长史王方庆为鸾台侍郎，<br /><br />&nbsp;&nbsp;&nbsp;&nbsp;与殿中监李道广并同凤阁鸾台平章事。吐蕃寇凉州，都督许钦明为贼所执。庚申，<br /><br />&nbsp;&nbsp;&nbsp;&nbsp;王方庆为凤阁侍郎，仍依旧知政事。李尽灭死，其党孙万斩代领其众。<br /><br />&nbsp;&nbsp;&nbsp;&nbsp;冬十月，孙万斩攻陷冀州，刺史陆宝积死之。十一月，又陷瀛州属县。<br /><br />&nbsp;&nbsp;&nbsp;&nbsp;二年正月，亲享明堂。凤阁侍郎李元素、夏官侍郎孙元亨坐与綦连耀谋反，<br /><br />&nbsp;&nbsp;&nbsp;&nbsp;伏诛。原州都督府司马娄师德为凤阁侍郎、同凤阁鸾台平章事。春二月，王孝杰、<br /><br />&nbsp;&nbsp;&nbsp;&nbsp;苏宏晖等率兵十八万与孙万斩战于硖石谷，王师败绩，孝杰没于阵，宏晖弃甲而<br /><br />&nbsp;&nbsp;&nbsp;&nbsp;遁。夏四月，铸九鼎成，置于明堂之庭，前益州大都督府长史王及善为内史。五<br /><br />&nbsp;&nbsp;&nbsp;&nbsp;月，命右金吾大将军、河内王懿宗为大总管，右肃政御史大夫娄师德为副大总管，<br /><br />&nbsp;&nbsp;&nbsp;&nbsp;右武威卫大将军沙吒忠义为前军总管，率兵二十万以讨孙万斩。<br /><br />&nbsp;&nbsp;&nbsp;&nbsp;六月，内史李昭德、司仆少卿来俊臣以罪伏诛。孙万斩为其家奴所杀，余党<br /><br />&nbsp;&nbsp;&nbsp;&nbsp;大溃。魏王承嗣、梁王三思并同凤阁鸾台三品。秋八月，纳言姚q为益州大都督<br /><br />&nbsp;&nbsp;&nbsp;&nbsp;府长史。九月，以契丹李尽灭等平，大赦天下，改元为神功，大T七日。娄师德<br /><br />&nbsp;&nbsp;&nbsp;&nbsp;为纳言。冬十月，前幽州都督狄仁杰为鸾台侍郎，司刑卿杜景俭为凤阁侍郎，并<br /><br />&nbsp;&nbsp;&nbsp;&nbsp;同凤阁鸾台平章事。圣历元年正月，亲享明堂，大赦天下，改元，大T九日。春<br /><br />&nbsp;&nbsp;&nbsp;&nbsp;三月，召庐陵王哲于房州。夏五月，禁天下屠杀。突厥默啜上言，有女请和亲。<br /><br />&nbsp;&nbsp;&nbsp;&nbsp;秋七月，令淮阳王武延秀往突厥，纳默啜女为妃。遣右豹韬卫大将军阎知微摄春<br /><br />&nbsp;&nbsp;&nbsp;&nbsp;官尚书，赴虏庭。<br /><br />&nbsp;&nbsp;&nbsp;&nbsp;八月，突厥默啜以延秀非唐室诸王，乃囚于别所，率众与阎知微入寇妫、檀<br /><br />&nbsp;&nbsp;&nbsp;&nbsp;等州。命司属卿高平王重规、右武威卫大将军沙吒忠义、幽州都督张仁、右羽<br /><br />&nbsp;&nbsp;&nbsp;&nbsp;林卫大将军李多祚等率兵二十万逆击，乃放延秀还。己丑，默啜攻陷定州，刺史<br /><br />&nbsp;&nbsp;&nbsp;&nbsp;孙彦高死之，焚烧百姓庐舍，遇害者数千人。魏王承嗣卒。庚子，梁王三思为内<br /><br />&nbsp;&nbsp;&nbsp;&nbsp;史，狄仁杰为纳言。九月，建昌王攸宁同凤阁鸾台平章事。默啜攻陷赵州，刺史<br /><br />&nbsp;&nbsp;&nbsp;&nbsp;高睿遇害。丙子，庐陵王哲为皇太子，令依旧名显，大赦天下，大T五日。令纳<br /><br />&nbsp;&nbsp;&nbsp;&nbsp;言狄仁杰为河北道行军元帅。辛巳，皇太子谒太庙。天官侍郎苏味道凤阁侍郎、<br /><br />&nbsp;&nbsp;&nbsp;&nbsp;同凤阁鸾台平章事。癸未，默啜尽杀所掠赵、定州男女万余人，从五回道而去，<br /><br />&nbsp;&nbsp;&nbsp;&nbsp;所至残害，不可胜纪。<br /><br />&nbsp;&nbsp;&nbsp;&nbsp;冬十月，夏官侍郎姚元崇、麟台少监李峤并同凤阁鸾台平章事。是月，阎知<br /><br />&nbsp;&nbsp;&nbsp;&nbsp;微自突厥叛归，族诛之。<br /><br />&nbsp;&nbsp;&nbsp;&nbsp;二年春二月，封皇嗣旦为相王。初为宠臣张易之及其弟昌宗置控鹤府官员，<br /><br />&nbsp;&nbsp;&nbsp;&nbsp;寻改为奉宸府，班在御史大夫下。左肃政御史中丞魏元忠为凤阁侍郎，吉顼为天<br /><br />&nbsp;&nbsp;&nbsp;&nbsp;官侍郎，并同凤阁鸾台平章事。戊子，幸嵩山，过王子晋庙。丙申，幸缑山。丁<br /><br />&nbsp;&nbsp;&nbsp;&nbsp;酉，至自嵩山。<br /><br />&nbsp;&nbsp;&nbsp;&nbsp;夏四月，吐蕃大论赞婆来奔。秋七月，上以春秋高，虑皇太子、相王与梁王<br /><br />&nbsp;&nbsp;&nbsp;&nbsp;武三思、定王武攸宁等不协，令立誓文于明堂。八月，王及善为文昌左相，豆卢<br /><br />&nbsp;&nbsp;&nbsp;&nbsp;钦望为文昌右相，仍并同凤阁鸾台三品。冬十月乙亥，幸福昌县。王及善薨。<br /><br />&nbsp;&nbsp;&nbsp;&nbsp;三年正月戊寅，梁王三思为特进，天官侍郎吉顼配流岭表。腊月辛巳，封皇<br /><br />&nbsp;&nbsp;&nbsp;&nbsp;太子男重润为邵王。狄仁杰为内史。戊寅，幸汝州之温汤。甲戌，至自温汤、造<br /><br />&nbsp;&nbsp;&nbsp;&nbsp;三阳宫于嵩山。春三月，李峤为鸾台侍郎，知政事如故。<br /><br />&nbsp;&nbsp;&nbsp;&nbsp;夏四月戊申，幸三阳宫。五月癸丑，上以所疾康复，大赦天下，改元为久视，<br /><br />&nbsp;&nbsp;&nbsp;&nbsp;停金轮等尊号，大T五日。六月，魏元忠为左肃政御史大夫，仍旧知政事。是夏<br /><br />&nbsp;&nbsp;&nbsp;&nbsp;大旱。秋七月，至自三阳宫。天官侍郎张锡为凤阁侍郎、同凤阁鸾台平章事；其<br /><br />&nbsp;&nbsp;&nbsp;&nbsp;甥凤阁鸾台平章事李峤为成均祭酒，罢知政事。壬寅，制曰：“隋尚书令杨素，<br /><br />&nbsp;&nbsp;&nbsp;&nbsp;昔在本朝，早荷殊遇。禀凶邪之德，有谄佞之才，惑乱君上，离间骨肉。摇动冢<br /><br />&nbsp;&nbsp;&nbsp;&nbsp;嫡，宁唯握蛊之祸；诱扇后主，卒成请蹯之衅。隋室丧亡，盖惟多僻，究其萌兆，<br /><br />&nbsp;&nbsp;&nbsp;&nbsp;职此之由。生为不忠之人，死为不义之鬼，身虽幸免，子竟族诛。斯则奸逆之谋，<br /><br />&nbsp;&nbsp;&nbsp;&nbsp;是为庭训；险薄之行，遂成门风。刑戮虽加，枝胤仍在，何得肩随近侍，齿列朝<br /><br />&nbsp;&nbsp;&nbsp;&nbsp;行？朕接统百王，恭临四海，上嘉贤佐，下恶贼臣。常欲从容于万机之余，褒贬<br /><br />&nbsp;&nbsp;&nbsp;&nbsp;于千载之外，况年代未远，耳目所存者乎！其杨素及兄弟子孙已下，并不得令任<br /><br />&nbsp;&nbsp;&nbsp;&nbsp;京官及侍卫。”九月，内史狄仁杰卒。冬十月甲寅，复旧正朔，改一月为正月，<br /><br />&nbsp;&nbsp;&nbsp;&nbsp;仍以为岁首，正月依旧为十一月，大赦天下。韦巨源为地官尚书，文昌左丞韦安<br /><br />&nbsp;&nbsp;&nbsp;&nbsp;石为鸾台侍郎、同凤阁鸾台平章事。丁卯，幸新安，曲赦其县。壬申，至自新安。<br /><br />&nbsp;&nbsp;&nbsp;&nbsp;十二月，开屠禁，诸祠祭令依旧用牲牢。<br /><br />&nbsp;&nbsp;&nbsp;&nbsp;大足元年春正月，制改元。二月，鸾台侍郎李怀远同凤阁鸾台平章事。三月，<br /><br />&nbsp;&nbsp;&nbsp;&nbsp;姚元崇为凤阁侍郎，依旧知政事。丙申，凤阁侍郎张锡坐赃配循州。夏五月，幸<br /><br />&nbsp;&nbsp;&nbsp;&nbsp;三阳宫。命左肃政御史大夫魏元忠为总管以备突厥。天官侍郎顾琮同凤阁鸾台平<br /><br />&nbsp;&nbsp;&nbsp;&nbsp;章事。六月，夏官侍郎李迥秀同凤阁鸾台平章事。辛未，曲赦告成县。秋七月甲<br /><br />&nbsp;&nbsp;&nbsp;&nbsp;戌，至自三阳宫。九月，邵王重润为易之谗构，令自死。<br /><br />&nbsp;&nbsp;&nbsp;&nbsp;冬十月，幸京师，大赦天下，改元为长安。<br /><br />&nbsp;&nbsp;&nbsp;&nbsp;二年春正月，突厥寇盐、夏等州，杀掠人吏。秋九月乙丑，日有蚀之，不尽<br /><br />&nbsp;&nbsp;&nbsp;&nbsp;如钩，京师及四方见之。冬十月，日本国遣使贡方物。十一月，相王旦为司徒。<br /><br />&nbsp;&nbsp;&nbsp;&nbsp;戊子，亲祀南郊，大赦天下。<br /><br />&nbsp;&nbsp;&nbsp;&nbsp;三年春三月壬戌，日有蚀之。夏四月庚子，相王旦表让司徒，许之。改文昌<br /><br />&nbsp;&nbsp;&nbsp;&nbsp;台为中台。李峤知纳言事。六月，宁州雨，山水暴涨，漂流二千余家，溺死者千<br /><br />&nbsp;&nbsp;&nbsp;&nbsp;余人。秋七月，杀右金吾大将军唐休Z。秋九月，正谏大夫朱敬则同凤阁鸾台平<br /><br />&nbsp;&nbsp;&nbsp;&nbsp;章事。戊申，相王旦为雍州牧。是月，御史大夫兼知政事、太子右庶子魏元忠为<br /><br />&nbsp;&nbsp;&nbsp;&nbsp;张昌宗所谮，左授端州高要尉。京师大雨雹，人畜有冻死者。冬十月丙寅，驾还<br /><br />&nbsp;&nbsp;&nbsp;&nbsp;神都。乙酉，至自京师。<br /><br />&nbsp;&nbsp;&nbsp;&nbsp;四年春正月，造兴泰宫于寿安县之万安山。天官侍郎韦嗣立为凤阁侍郎、同<br /><br />&nbsp;&nbsp;&nbsp;&nbsp;凤阁鸾台平章事。朱敬则请致仕，许之。三月，进封平恩郡王重福为谯王，夏官<br /><br />&nbsp;&nbsp;&nbsp;&nbsp;侍郎宗楚客同凤阁鸾台平章事。夏四月，韦安石知纳言事，李峤知内史事。丙子，<br /><br />&nbsp;&nbsp;&nbsp;&nbsp;幸兴泰宫六月，天官侍郎崔玄ネ凤阁鸾台平章事；李峤为国子祭酒，知政事如<br /><br />&nbsp;&nbsp;&nbsp;&nbsp;故。七月丙戌，杨再思为内史。甲午，至自兴泰宫。宗楚客左授原州都督。<br /><br />&nbsp;&nbsp;&nbsp;&nbsp;八月，姚元崇为司仆卿，知政事；韦安石检校扬州大都督府长史。冬十月，<br /><br />&nbsp;&nbsp;&nbsp;&nbsp;秋官侍郎张柬之同凤阁鸾台平章事。十一月，李峤为地官尚书，张柬之为凤阁鸾<br /><br />&nbsp;&nbsp;&nbsp;&nbsp;台平章事。自九月至于是，日夜阴晦，大雨雪，都中人有饥冻死者，令官司开仓<br /><br />&nbsp;&nbsp;&nbsp;&nbsp;赈给。<br /><br />&nbsp;&nbsp;&nbsp;&nbsp;神龙元年春正月，大赦，改元。上不豫，制自文明元年已后得罪人，除扬、<br /><br />&nbsp;&nbsp;&nbsp;&nbsp;豫、博三州及诸逆魁首，咸赦除之。癸亥，麟台监张易之与弟司仆卿昌宗反，皇<br /><br />&nbsp;&nbsp;&nbsp;&nbsp;太子率左右羽林军桓彦范、敬晖等，以羽林兵入禁中诛之。甲辰，皇太子监国，<br /><br />&nbsp;&nbsp;&nbsp;&nbsp;总统万机，大赦天下。是日，上传皇帝位于皇太子，徙居上阳宫。戊申，皇帝上<br /><br />&nbsp;&nbsp;&nbsp;&nbsp;尊号曰则天大圣皇帝。冬十一月壬寅，则天将大渐，遗制y庙、归陵，令去帝号，<br /><br />&nbsp;&nbsp;&nbsp;&nbsp;称则天大圣皇后；其王、萧二家及褚遂良、韩瑗等子孙亲属当时缘累者，咸令复<br /><br />&nbsp;&nbsp;&nbsp;&nbsp;业。是日，崩于上阳宫之仙居殿，年八十三，谥曰则天大圣皇后。二年五月庚申，<br /><br />&nbsp;&nbsp;&nbsp;&nbsp;y葬于乾陵。睿宗即位，诏依上元年故事，号为天后，未几，追尊为大圣天后，<br /><br />&nbsp;&nbsp;&nbsp;&nbsp;改号为则天皇太后。太后尝召文学之士周思茂、范履冰、卫敬业，令撰《玄览》<br /><br />&nbsp;&nbsp;&nbsp;&nbsp;及《古今内范》各百卷，《青宫纪要》、《少阳政范》各三十卷，《维城典训》、<br /><br />&nbsp;&nbsp;&nbsp;&nbsp;《凤楼新诫》、《孝子列女传》各二十卷，《内轨要略》、《乐书要录》各十卷，<br /><br />&nbsp;&nbsp;&nbsp;&nbsp;《百僚新诫》、《兆人本业》各五卷，《臣范》两卷，《垂拱格》四卷，并文集<br /><br />&nbsp;&nbsp;&nbsp;&nbsp;一百二十卷，藏于秘阁。<br /><br />&nbsp;&nbsp;&nbsp;&nbsp;史臣曰：治乱，时也，存亡，势也。使桀、纣在上，虽十尧不能治；使尧、<br /><br />&nbsp;&nbsp;&nbsp;&nbsp;舜在上，虽十桀不能乱；使懦夫女子乘时得势，亦足坐制群生之命，肆行不义之<br /><br />&nbsp;&nbsp;&nbsp;&nbsp;威。观夫武氏称制之年，英才接轸，靡不痛心于家索，扼腕于朝危，竟不能报先<br /><br />&nbsp;&nbsp;&nbsp;&nbsp;帝之恩，卫吾君之子。俄至无辜被陷，引颈就诛，天地为笼，去将安所？悲夫！<br /><br />&nbsp;&nbsp;&nbsp;&nbsp;昔掩鼻之谗，古称其毒；人彘之酷，世以为冤。武后夺嫡之谋也，振喉绝襁褓之<br /><br />&nbsp;&nbsp;&nbsp;&nbsp;儿，菹醢碎椒涂之骨，其不道也甚矣，亦奸人妒妇之恒态也。然犹泛延谠议，时<br /><br />&nbsp;&nbsp;&nbsp;&nbsp;礼正人。初虽牝鸡司晨，终能复子明辟，飞语辩元忠之罪，善言慰仁杰之心，尊<br /><br />&nbsp;&nbsp;&nbsp;&nbsp;时宪而抑幸臣，听忠言而诛酷吏。有旨哉，有旨哉！<br /><br />&nbsp;&nbsp;&nbsp;&nbsp;赞曰：龙k易貌，丙殿昌储。胡为穹昊，生此夔z？夺攘神器，秽亵皇<br /><br />&nbsp;&nbsp;&nbsp;&nbsp;居。穷妖白首，降鉴何如。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2875);">加入书签</a><a
                        href="2874.html">上一页</a>&larr;<a href="index.html">返回列表</a>&rarr;<a
                            href="2876.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2874.html"; var next_page = "2876.html"; var index_page = "index.html"; var sortid = "9"; var article_id = "45"; var chapter_id = "2875"; var articlename = "旧唐书"; var chaptername = " 卷六 本纪第六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>