<!DOCTYPE html>
<html>
<head>
<meta charset="gbk" />
<title>旧唐书- 卷十八上 本纪第十八上-在线阅读-哈西文学网</title>
<meta name="keywords" content="刘d，旧唐书， 卷十八上 本纪第十八上全文， 卷十八上 本纪第十八上在线阅读 哈西文学网" />
<meta name="description" content="哈西文学网提供刘d的旧唐书  卷十八上 本纪第十八上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2888.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2888.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八上 本纪第十八上</h1>
            <div class="link xb">
                <a href="2887.html">上一页</a>&larr;<a href="index.html">返回列表</a>&rarr;<a
                    href="2889.html">下一页</a></div>			
            <div id="BookText">&nbsp;&nbsp;&nbsp;&nbsp;◎武宗<br /><br />&nbsp;&nbsp;&nbsp;&nbsp;武宗至道昭肃孝皇帝讳炎，穆宗第五子，母曰宣懿皇后韦氏。元和九年六月<br /><br />&nbsp;&nbsp;&nbsp;&nbsp;十二日生于东宫。长庆元年三月，封颍王，本名e。开成中加开府仪同三司、检<br /><br />&nbsp;&nbsp;&nbsp;&nbsp;校吏部尚书，依百官例，逐月给俸料。初，文宗追悔庄恪太子殂不由道，乃以敬<br /><br />&nbsp;&nbsp;&nbsp;&nbsp;宗子陈王成美为皇太子，开成四年冬十月宣制，未遑册礼。五年正月二日，文宗<br /><br />&nbsp;&nbsp;&nbsp;&nbsp;暴疾，宰相李珏、知枢密刘弘逸奉密旨，以皇太子监国。两军中尉仇士良、鱼弘<br /><br />&nbsp;&nbsp;&nbsp;&nbsp;志矫诏迎颍王于十六宅，曰：“朕自婴疾疹，有加无瘳，惧不能躬总万机，日厘<br /><br />&nbsp;&nbsp;&nbsp;&nbsp;庶政。稽于谟训，谋及大臣，用建亲贤，以贰神器。亲弟颍王e昔在藩邸，与朕<br /><br />&nbsp;&nbsp;&nbsp;&nbsp;常同师训，动成仪矩，性禀宽仁。俾奉昌图，必谐人欲。可立为皇太弟，应军国<br /><br />&nbsp;&nbsp;&nbsp;&nbsp;政事，便令权勾当。百辟卿士，中外庶臣，宜竭乃心，辅成予志。陈王成美先立<br /><br />&nbsp;&nbsp;&nbsp;&nbsp;为皇太子，以其年尚冲幼，未渐师资，比日重难，不遑册命，回践朱邸，式协至<br /><br />&nbsp;&nbsp;&nbsp;&nbsp;公，可复封陈王。”是夜，士良统兵士于十六宅迎太弟赴少阳院，百官谒见于东<br /><br />&nbsp;&nbsp;&nbsp;&nbsp;宫思贤殿。三日，仇士良收捕仙韶院副使尉迟璋杀之，屠其家。四日，文宗崩，<br /><br />&nbsp;&nbsp;&nbsp;&nbsp;宣遗诏：皇太弟宜于柩前即皇帝位，宰相杨嗣复摄冢宰。十四日，受册于正殿，<br /><br />&nbsp;&nbsp;&nbsp;&nbsp;时年二十七。陈王成美、安王溶殂于邸第。初，杨贤妃有宠于文宗，而庄恪太子<br /><br />&nbsp;&nbsp;&nbsp;&nbsp;母王妃失宠怨望，为杨妃所谮，王妃死，太子废。及开成未年，帝多疾无嗣，贤<br /><br />&nbsp;&nbsp;&nbsp;&nbsp;妃请以安王溶嗣，帝谋于宰臣李珏，珏非之，乃立陈王。至是，仇士良立武宗，<br /><br />&nbsp;&nbsp;&nbsp;&nbsp;欲归功于己，乃发安王旧事，故二王与贤妃皆死。<br /><br />&nbsp;&nbsp;&nbsp;&nbsp;二月，制穆宗妃韦氏追谥宣懿皇太后，帝之母也。上御正殿，降德音，以开<br /><br />&nbsp;&nbsp;&nbsp;&nbsp;府、右军中尉仇士良封楚国公，左军中尉鱼弘志为韩国公，太常卿崔郸、户部尚<br /><br />&nbsp;&nbsp;&nbsp;&nbsp;书判度支崔珙并本官同中书门下平章事。敕二月十五日玄元皇帝降生日宜为降圣<br /><br />&nbsp;&nbsp;&nbsp;&nbsp;节，休假一日。<br /><br />&nbsp;&nbsp;&nbsp;&nbsp;三月，诏宫人刘氏、王氏并为妃。敕朔望入阁对刑法官，是日非便，宜停。<br /><br />&nbsp;&nbsp;&nbsp;&nbsp;五月，中书奏：六月十二日，皇帝载诞之辰，请以其日为庆阳节。y宣懿太<br /><br />&nbsp;&nbsp;&nbsp;&nbsp;后于太庙。初，武宗欲启穆宗陵y葬，中书门下奏曰：“园陵已安，神道贵静。<br /><br />&nbsp;&nbsp;&nbsp;&nbsp;光陵二十余载，福陵则近又修崇。窃惟孝思，足彰严奉。今若再因合y，须启二<br /><br />&nbsp;&nbsp;&nbsp;&nbsp;陵，或虑圣灵不安，未合先旨。又以阴阳避忌，亦有所疑。不移福陵，实协典礼。”<br /><br />&nbsp;&nbsp;&nbsp;&nbsp;乃止。就旧坟增筑，名曰福陵。又奏：“准今年二月八日赦文，应京诸司勒留<br /><br />&nbsp;&nbsp;&nbsp;&nbsp;官，令本处克留手力杂给与摄官者。臣等检详，诸道正官料钱绝少，杂给手力即<br /><br />&nbsp;&nbsp;&nbsp;&nbsp;多，今正官勒留，亦管公事，料钱少于杂给，刻下事未得中。臣等商量，其正官<br /><br />&nbsp;&nbsp;&nbsp;&nbsp;料钱杂给等钱，望每贯留二百文与摄官，余并如旧。”从之。<br /><br />&nbsp;&nbsp;&nbsp;&nbsp;秋七月，制检校礼部尚书、华州刺史陈夷行复为中书侍郎、同平章事。<br /><br />&nbsp;&nbsp;&nbsp;&nbsp;八月十七日，葬文宗皇帝于章陵。知枢密刘弘逸、薛季棱率禁军护灵驾至<br /><br />&nbsp;&nbsp;&nbsp;&nbsp;陵所，二人素为文宗奖过，仇士良恶之，心不自安，因是掌兵，欲倒戈诛士良、<br /><br />&nbsp;&nbsp;&nbsp;&nbsp;弘志。卤簿使兵部尚书王起、山陵使崔棱觉其谋，先谕卤簿诸军。是日弘逸、<br /><br />&nbsp;&nbsp;&nbsp;&nbsp;季棱伏诛。门下侍郎、同平章事杨嗣复检校吏部尚书、潭州刺史，充湖南都团<br /><br />&nbsp;&nbsp;&nbsp;&nbsp;练观察使；中书侍郎、同平章事李珏检校兵部尚书、桂州刺史，充桂管防御观察<br /><br />&nbsp;&nbsp;&nbsp;&nbsp;等使；御史中裴夷真为杭州刺史：皆坐弘逸、季棱党也。易定军乱，逐节度使<br /><br />&nbsp;&nbsp;&nbsp;&nbsp;陈君赏。君赏鸠合豪杰数百人，复入城，尽诛谋乱兵士，军城复安。<br /><br />&nbsp;&nbsp;&nbsp;&nbsp;九月，以淮南节度使、检校尚书左仆射李德裕为吏部尚书、同中书门下平章<br /><br />&nbsp;&nbsp;&nbsp;&nbsp;事，寻兼门下侍郎；以宣武军节度使、检校吏部尚书、汴州刺史李绅代德裕镇淮<br /><br />&nbsp;&nbsp;&nbsp;&nbsp;南。帝在藩时，颇好道术修摄之事，是秋。召道士越归真等八十一人入禁中，于<br /><br />&nbsp;&nbsp;&nbsp;&nbsp;三殿修金道场。帝幸三殿，于九天坛亲受法。右拾遗王哲上疏，言王业之初，<br /><br />&nbsp;&nbsp;&nbsp;&nbsp;不宜崇信过当，疏奏不省。<br /><br />&nbsp;&nbsp;&nbsp;&nbsp;十一月，盐铁转运使奏江淮已南请复税茶，从之。魏博节度使何进滔卒，三<br /><br />&nbsp;&nbsp;&nbsp;&nbsp;军推其子重霸知留后事。<br /><br />&nbsp;&nbsp;&nbsp;&nbsp;会昌元年正月壬寅朔。庚戌，有事于郊庙，礼毕，御丹凤楼，大赦，改元。<br /><br />&nbsp;&nbsp;&nbsp;&nbsp;二月壬寅，以淮南节度使、检校吏部尚书李绅为中书侍郎、同平章事。中书<br /><br />&nbsp;&nbsp;&nbsp;&nbsp;奏：“南宫六曹皆有职分，各责官业，即事不因循。近者户部度支多是诸军奏请，<br /><br />&nbsp;&nbsp;&nbsp;&nbsp;本司郎吏束手闲居。今后请祗令本行分判，委中书门下简择公干才器相当者转授。”<br /><br />&nbsp;&nbsp;&nbsp;&nbsp;从之。车驾幸昆明池。赐仇士良纪功碑，诏右仆射李程为其文。<br /><br />&nbsp;&nbsp;&nbsp;&nbsp;三月，贬湖南观察使杨嗣复潮州司马，桂管观察使李珏端州司马，杭州刺史<br /><br />&nbsp;&nbsp;&nbsp;&nbsp;裴夷直O州司户。宰臣李德裕进位司空。三月壬申，宰相李德裕、陈夷行、崔珙、<br /><br />&nbsp;&nbsp;&nbsp;&nbsp;李绅等奏：“宪宗皇帝有恢复中兴之功，请为百代不迁之庙。”帝曰：“所论至<br /><br />&nbsp;&nbsp;&nbsp;&nbsp;当。”续议之，事竟不行。赠故中书令、晋国公裴度太师。山南东道蝗害稼。造<br /><br />&nbsp;&nbsp;&nbsp;&nbsp;灵符应圣院于龙首池。四月辛丑，敕：“《宪宗实录》旧本未备，宜令史官重修<br /><br />&nbsp;&nbsp;&nbsp;&nbsp;进内。其旧本不得注破，候撰成同进。”时李德裕先请不迁宪宗庙，为议者沮之，<br /><br />&nbsp;&nbsp;&nbsp;&nbsp;复恐或书其父不善之事，故复请改撰实录，朝野非之。<br /><br />&nbsp;&nbsp;&nbsp;&nbsp;五月辛未，中书门下奏：“据《六典》，隋置谏议大夫七人，从四品上。大<br /><br />&nbsp;&nbsp;&nbsp;&nbsp;历二年，升门下侍郎为正三品，两省遂阙四品。建官之道，有所未周。诗云‘衮<br /><br />&nbsp;&nbsp;&nbsp;&nbsp;职有阙，仲山甫补之’。周、汉大臣，愿入禁闼，补过拾遗。张衡为侍郎，常居<br /><br />&nbsp;&nbsp;&nbsp;&nbsp;帷幄，从容讽谏。此皆大臣之任，故其秩峻，其任重，则敬其言而行其道。况蹇<br /><br />&nbsp;&nbsp;&nbsp;&nbsp;谔之地，宜老成之人，秩未优崇，则难用耆德。其谏议大夫望依隋氏旧制，升为<br /><br />&nbsp;&nbsp;&nbsp;&nbsp;从四品，分为左右，以备两省四品之阙。向后与丞出入迭用，以重其选。又御史<br /><br />&nbsp;&nbsp;&nbsp;&nbsp;中丞为大夫之贰，缘大夫秩崇，官不常置，中丞为宪台之长。今寺监、少卿、少<br /><br />&nbsp;&nbsp;&nbsp;&nbsp;监、司业、少尹并为寺署之贰，皆为四品。中丞官名至重，见秩未崇，望升为从<br /><br />&nbsp;&nbsp;&nbsp;&nbsp;四品。”从之。<br /><br />&nbsp;&nbsp;&nbsp;&nbsp;六月，有秃j鸟集于禁苑。庚子夜五更，小流星五十余旁午流散。制以魏博<br /><br />&nbsp;&nbsp;&nbsp;&nbsp;兵马留后何重霸检校工部尚书、魏州大都督府长史，充天雄军节度使，仍赐名重<br /><br />&nbsp;&nbsp;&nbsp;&nbsp;顺。中书奏请依姚q故事，宰相每月修时政记送史馆，从之。以衡山道士刘玄靖<br /><br />&nbsp;&nbsp;&nbsp;&nbsp;为银青光禄大夫，充崇玄馆学士，赐号广成先生，令与道士赵归真于禁中修法。<br /><br />&nbsp;&nbsp;&nbsp;&nbsp;左补阙刘彦谟上疏切谏，贬彦谟为河南府户曹。敕：“自前中外上封论事，有所<br /><br />&nbsp;&nbsp;&nbsp;&nbsp;纠举，则请留中。今后并云‘请付御史台’，不得云‘留中不下’。如事关军国，<br /><br />&nbsp;&nbsp;&nbsp;&nbsp;理须宥密，不在此限。如台司勘当后，若得事实，必奖奉公。苟涉加诬，必当反<br /><br />&nbsp;&nbsp;&nbsp;&nbsp;问。告示中外，明知此意。”七月己巳，北方有流星，经天良久。关东大蝗伤稼。<br /><br />&nbsp;&nbsp;&nbsp;&nbsp;襄、郢、江左大水。彗复出室壁之间。<br /><br />&nbsp;&nbsp;&nbsp;&nbsp;八月，回鹘乌介可汗遣使告难，言本国为黠戛斯所攻，故可汗死，今部人<br /><br />&nbsp;&nbsp;&nbsp;&nbsp;推为可汗。缘本国破散，今奉太和公主南投大国。时乌介至塞上，大首领烀凰<br /><br />&nbsp;&nbsp;&nbsp;&nbsp;与赤心宰相相攻，杀赤心，率其部下数千帐近西城。天德防御使田牟以闻。乌介<br /><br />&nbsp;&nbsp;&nbsp;&nbsp;又令其相颉干迦斯上表，借天德城以安公主，仍乞粮储牛羊供给。诏金吾大将军<br /><br />&nbsp;&nbsp;&nbsp;&nbsp;王会、宗正少卿李师偃往其牙宣慰，令放公主入朝，赈粟二万石。<br /><br />&nbsp;&nbsp;&nbsp;&nbsp;九月，幽州军乱，逐其帅史元忠，推牙将陈行泰为留后。三军上章请符节，<br /><br />&nbsp;&nbsp;&nbsp;&nbsp;朝旨未许。十月，幽州雄武军使张绛遣军吏吴仲舒入朝，言行泰惨虐，不可处将<br /><br />&nbsp;&nbsp;&nbsp;&nbsp;帅之任，请以镇军加讨，许之。十月，诛行泰，遂以绛知兵马使。车驾校猎咸阳。<br /><br />&nbsp;&nbsp;&nbsp;&nbsp;十一月丁酉朔。壬寅夜，大星东北流，其光烛地，有声如雷，山崩石陨。其<br /><br />&nbsp;&nbsp;&nbsp;&nbsp;彗起于室，凡五十六日而灭。太和公主遣使入朝，言乌介自称可汗，乞行策命，<br /><br />&nbsp;&nbsp;&nbsp;&nbsp;缘初至漠南，乞降使宣慰，从之。十二月，中书门下奏修实录体例：“旧录有载<br /><br />&nbsp;&nbsp;&nbsp;&nbsp;禁中之言。伏以君上与宰臣、公卿言事，皆须众所闻见，方可书于史册。且禁中<br /><br />&nbsp;&nbsp;&nbsp;&nbsp;之语，在外何知，或得之传闻，多涉于浮妄，便形史笔，实累鸿猷。今后实录中<br /><br />&nbsp;&nbsp;&nbsp;&nbsp;如有此色，并请刊削。又宰臣与公卿论事，行与不行，须有明据。或奏请允惬，<br /><br />&nbsp;&nbsp;&nbsp;&nbsp;必见褒称；或所论乖僻，因有惩责。在藩镇上表，必有批答，居要官启事者，自<br /><br />&nbsp;&nbsp;&nbsp;&nbsp;有著明，并须昭然在人耳目。或取未嬗谔冒福或与夺形于诏敕，前代史书所<br /><br />&nbsp;&nbsp;&nbsp;&nbsp;载奏义，罔不由此。近见实录多载密疏，言不彰于朝听，事不显于当时，得自其<br /><br />&nbsp;&nbsp;&nbsp;&nbsp;家，未足为信。今后实录所载章奏，并须朝廷共知者，方得纪述，密疏并请不载。<br /><br />&nbsp;&nbsp;&nbsp;&nbsp;如此则理必可法，人皆向公，爱憎之志不行，褒贬之言必信。”从之。李德裕奏<br /><br />&nbsp;&nbsp;&nbsp;&nbsp;改修《宪宗实录》所载吉甫不善之述，郑亚希旨削之。德裕更此条奏，以掩其迹。<br /><br />&nbsp;&nbsp;&nbsp;&nbsp;|绅谤议，武宗颇知之。<br /><br />&nbsp;&nbsp;&nbsp;&nbsp;二年春正月丙申朔，以抚王为开府仪同三司、幽州大都督府长史，充幽州<br /><br />&nbsp;&nbsp;&nbsp;&nbsp;卢龙节度大使。以雄武军使张绛检校左散骑常侍，兼幽州左司马，知两使留后，<br /><br />&nbsp;&nbsp;&nbsp;&nbsp;仍赐名仲武。中书奏百官议九宫坛本大祠，请降为中祠。宰相崔珙、陈夷行奏定<br /><br />&nbsp;&nbsp;&nbsp;&nbsp;左右仆射上事仪注。<br /><br />&nbsp;&nbsp;&nbsp;&nbsp;二月丙寅，中书奏：“准元和七年敕，河东、凤翔、~坊、宁等道州县官，<br /><br />&nbsp;&nbsp;&nbsp;&nbsp;令户部加给课料钱岁六万二千五百贯。吏部出得平留官数百员，时以为当。自后<br /><br />&nbsp;&nbsp;&nbsp;&nbsp;户部支给零碎不时，观察使乃别将破用，徒有加给，不及官人，所以选人惮远，<br /><br />&nbsp;&nbsp;&nbsp;&nbsp;不乐注受。伏望令部都与实物，及时支遣。诸道委观察判官知给受，专判此案，<br /><br />&nbsp;&nbsp;&nbsp;&nbsp;随月支给，年终计帐申户部。又赴选官人多京债，到任填还，致其贪求，罔不由<br /><br />&nbsp;&nbsp;&nbsp;&nbsp;此。今年三铨，于前件州府得官者，许连状相保，户部各借两月加给料钱，至支<br /><br />&nbsp;&nbsp;&nbsp;&nbsp;时折下。所冀初官到任，不带息债，衣食稍足，可责清廉。”从之。太子太师致<br /><br />&nbsp;&nbsp;&nbsp;&nbsp;仕萧俯卒。柯、南诏蛮遣使入朝。<br /><br />&nbsp;&nbsp;&nbsp;&nbsp;三月，遣使册回纥乌介可汗。以振武麟胜节度使、银青光禄大夫、检校尚书<br /><br />&nbsp;&nbsp;&nbsp;&nbsp;右仆射、单于大都护、兼御史大夫、彭城郡开国公、食邑二千户刘沔可检校右仆<br /><br />&nbsp;&nbsp;&nbsp;&nbsp;射，兼太原尹、北京留守。充河东节度、管内观察处置等使，代苻澈。时回纥在<br /><br />&nbsp;&nbsp;&nbsp;&nbsp;天德，命沔以太原之师讨之。四月乙丑朔，光禄大夫、守司空、兼门下侍郎、平<br /><br />&nbsp;&nbsp;&nbsp;&nbsp;章事李德裕，银青光禄大夫、守右仆射、门下侍郎、平章事崔珙，银青光禄大夫、<br /><br />&nbsp;&nbsp;&nbsp;&nbsp;中书侍郎、同平章事李绅，金紫光禄大夫、检校司徒、兼太子太保牛僧孺等上章，<br /><br />&nbsp;&nbsp;&nbsp;&nbsp;请加尊号曰仁圣文武至神大孝皇帝。戊寅，御宣政殿受册。是月九日雨，至十四<br /><br />&nbsp;&nbsp;&nbsp;&nbsp;日转甚，乃改用二十三日。时有纤人告中尉仇士良，言宰相作赦书，欲减削禁军<br /><br />&nbsp;&nbsp;&nbsp;&nbsp;衣粮马草料。士良怒曰：“必若有此，军人须至楼前作闹。”宰相李德裕等知之，<br /><br />&nbsp;&nbsp;&nbsp;&nbsp;请开延英诉其事。帝曰：“奸人之词也。”召两军中尉谕之曰：“赦书出自朕意，<br /><br />&nbsp;&nbsp;&nbsp;&nbsp;不由宰相，况未施行，公等安得此言？”士良惶恐谢之。是日晴霁。中书奏：<br /><br />&nbsp;&nbsp;&nbsp;&nbsp;“元日御含元殿，百官就列，唯宰相及两省官皆未开扇前立于栏槛之内，及扇开，<br /><br />&nbsp;&nbsp;&nbsp;&nbsp;便侍立于御前。三朝大庆，万邦称贺，唯宰相侍臣同介胄武夫，竟不拜至尊而退，<br /><br />&nbsp;&nbsp;&nbsp;&nbsp;酌于礼意，事未得中。臣等请御殿日昧爽，宰相、两省官斗班于香案前，俟扇开，<br /><br />&nbsp;&nbsp;&nbsp;&nbsp;通事赞两省官再拜，拜讫，升殿侍立。”从之。天德奏，回纥族帐侵扰部内。敕：<br /><br />&nbsp;&nbsp;&nbsp;&nbsp;“劝课种桑，比有敕命，如能增数，每岁申闻。比知并无遵行，恣加翦伐，列于<br /><br />&nbsp;&nbsp;&nbsp;&nbsp;市，卖作薪蒸。自今州县甩由，切宜禁断。”五月，敕庆阳节百官率醵外，别<br /><br />&nbsp;&nbsp;&nbsp;&nbsp;赐钱三百贯，以备素食合宴，仍令京兆府供帐，不用追集坊市乐人。天德军使田<br /><br />&nbsp;&nbsp;&nbsp;&nbsp;牟奏：回纥大将烀凰褂攵嗬澜军将吏二千六百人请降，遣中人赍诏慰劳之。宰<br /><br />&nbsp;&nbsp;&nbsp;&nbsp;相李德裕兼守司徒。太子太师致仕郑覃卒。<br /><br />&nbsp;&nbsp;&nbsp;&nbsp;六月甲子朔，火星犯木。丙寅，太白犯东井。回纥降将烀凰菇吏二千六百<br /><br />&nbsp;&nbsp;&nbsp;&nbsp;余人至京师。制以烀凰辜煨９げ可惺椋充归义军使，封怀化郡王，仍赐姓名曰<br /><br />&nbsp;&nbsp;&nbsp;&nbsp;李思忠；以回纥宰相受耶勿为归义军副使、检校右散骑常侍，赐姓名曰李弘顺。<br /><br />&nbsp;&nbsp;&nbsp;&nbsp;七月，岚州人田满川据郡叛，刘沔诛之。<br /><br />&nbsp;&nbsp;&nbsp;&nbsp;八月，回纥乌介可汗过天德，至杷头烽北，俘掠云、朔北川，诏刘沔出师守<br /><br />&nbsp;&nbsp;&nbsp;&nbsp;雁门诸关。回纥首领屈武降幽州，授左武卫将军同正。诏以回纥犯边，渐浸内地，<br /><br />&nbsp;&nbsp;&nbsp;&nbsp;或攻或守，于理何安？令少师牛僧孺、陈夷行与公卿集议可否以闻。僧孺曰：<br /><br />&nbsp;&nbsp;&nbsp;&nbsp;“今百僚议状，以固守关防，伺其可击则用兵。”宰相李德裕议：“以回匕所恃<br /><br />&nbsp;&nbsp;&nbsp;&nbsp;者烀弧⒊嘈亩，今已离叛，其强弱之势可见。戎人犷悍，不顾成败，以失二将，<br /><br />&nbsp;&nbsp;&nbsp;&nbsp;乘忿入侵，出师急击，破之必矣。守险示弱，虏无由退。击之为便。”天子以为<br /><br />&nbsp;&nbsp;&nbsp;&nbsp;然。乃征发许、蔡、汴、滑等六镇之师，以太原节度使刘沔为回纥南面招讨使；<br /><br />&nbsp;&nbsp;&nbsp;&nbsp;以张仲武为幽州卢龙节度使、检校工部尚书，封兰陵郡王，充回纥东面招讨使；<br /><br />&nbsp;&nbsp;&nbsp;&nbsp;以李思忠为河西党项都将，回纥西南面招讨使：皆会军于太原。制以皇子岘为益<br /><br />&nbsp;&nbsp;&nbsp;&nbsp;王，岐为兖王，皇长女为昌乐公主，第二女为寿春公主，第三女永宁公主。上御<br /><br />&nbsp;&nbsp;&nbsp;&nbsp;麟德殿，见室韦首领督热论等十五人。太原奏回纥移帐近南四十里，索叛将烀<br /><br />&nbsp;&nbsp;&nbsp;&nbsp;斯，日昨至横水俘虏，兼公主上表言食尽，乞赐牛羊事。赐乌介诏曰：<br /><br />&nbsp;&nbsp;&nbsp;&nbsp;朕自临寰区，为人父母，唯好生为德，不愿黩武为名。故自彼国不幸为黠戛<br /><br />&nbsp;&nbsp;&nbsp;&nbsp;斯所破，来投边境，已历岁年，抚纳之间，无此不到。初则念其饥歉，给以粮储；<br /><br />&nbsp;&nbsp;&nbsp;&nbsp;旋则知其破伤，尽还马价。前后遣使劳问，交驰道途。小小侵扰，亦尽不计。<br /><br />&nbsp;&nbsp;&nbsp;&nbsp;今可汗尚此近塞，未议还蕃。朝廷大臣，四方节镇，皆怀疑忿，尽请兴师，虽朕<br /><br />&nbsp;&nbsp;&nbsp;&nbsp;切务含弘，亦所未谕。一昨数使回来。皆言可汗只待马价，及令付之次，又闻所<br /><br />&nbsp;&nbsp;&nbsp;&nbsp;止屡迁，或侵掠云、朔等州，或劫夺羌、浑诸部，未知此意，终欲如何？若以未<br /><br />&nbsp;&nbsp;&nbsp;&nbsp;交马价，须近塞垣，行止之间，亦宜先告边将。岂有倏来忽往，迁徙不常。虽云<br /><br />&nbsp;&nbsp;&nbsp;&nbsp;随逐水草，动皆逼近城栅。遥揣深意，似恃姻好之情；每睹踪由，实为弛突之计。<br /><br />&nbsp;&nbsp;&nbsp;&nbsp;况到横水栅下，杀戮至多。蕃、浑牛羊，岂吝驰掠；黎庶何罪，皆被伤夷。所以<br /><br />&nbsp;&nbsp;&nbsp;&nbsp;中朝大臣皆云：“回纥近塞，已是违盟；更戮边人，实背大义。”咸愿因此翦逐，<br /><br />&nbsp;&nbsp;&nbsp;&nbsp;以雪殂谢之冤。然朕志在怀柔，情深屈己，宁可汗之负德，终未忍于幸灾。石戒<br /><br />&nbsp;&nbsp;&nbsp;&nbsp;直久在京城，备知人实愤惋，发于诚恳。固请自行。嘉其深见事机，不能违阻。<br /><br />&nbsp;&nbsp;&nbsp;&nbsp;可汗审自问遂，速择良图，无至不悛，以贻后悔。<br /><br />&nbsp;&nbsp;&nbsp;&nbsp;诏太原起室韦沙陀三部落、吐浑诸部，委石雄为前锋。易定兵千人守大同军，<br /><br />&nbsp;&nbsp;&nbsp;&nbsp;契通、何清朝领沙陀、吐浑六千骑趋天德，李思忠率回纥、党项之师屯保大栅。<br /><br />&nbsp;&nbsp;&nbsp;&nbsp;十月，吐蕃赞普卒，遣使论普热入朝告哀，诏将作少监李Z入蕃吊祭。帝幸泾阳，<br /><br />&nbsp;&nbsp;&nbsp;&nbsp;校猎白鹿原。谏议大夫高少逸、郑朗等于阁内论：“陛下校猎太频，出城稍远，<br /><br />&nbsp;&nbsp;&nbsp;&nbsp;万机废驰，星出夜归，方今用兵，且宜停止。”上优劳之。谏官出，谓宰相曰：<br /><br />&nbsp;&nbsp;&nbsp;&nbsp;“谏官甚要，朕时闻其言，庶几减过。”<br /><br />&nbsp;&nbsp;&nbsp;&nbsp;三年春正月，以宿师于野，罢元会。敕新授银州刺史、本州押蕃落、银川监<br /><br />&nbsp;&nbsp;&nbsp;&nbsp;牧使何清朝可检校太子宾客、左龙武大将军，令分领沙陀、吐浑、党项之众赴振<br /><br />&nbsp;&nbsp;&nbsp;&nbsp;武，取刘沔处分。<br /><br />&nbsp;&nbsp;&nbsp;&nbsp;二月，先诏百官之家不得于京城置私庙者，其皇城南向六坊不得置，其闲僻<br /><br />&nbsp;&nbsp;&nbsp;&nbsp;坊曲即许依旧置。太原刘沔奏：“昨率诸道之师至大同军，遣石雄袭回鹘牙帐，<br /><br />&nbsp;&nbsp;&nbsp;&nbsp;雄大败回鹘于杀胡山，乌介可汗被创而走。已迎得太和公主至云州。”是日，御<br /><br />&nbsp;&nbsp;&nbsp;&nbsp;宣政殿，百僚称贺。制曰：<br /><br />&nbsp;&nbsp;&nbsp;&nbsp;夫天之所废，难施继绝之恩；人之所弃，当用侮亡之道。朕每思前训，岂忘<br /><br />&nbsp;&nbsp;&nbsp;&nbsp;格言。回鹘比者自恃兵强，久为桀骜，凌虐诸部，结怨近邻。黠戛斯潜师彗扫，<br /><br />&nbsp;&nbsp;&nbsp;&nbsp;穹居瓦解，种族尽膏于原野，区落遂至于荆榛。今可汗逃走失国，窃号自立，远<br /><br />&nbsp;&nbsp;&nbsp;&nbsp;逾沙漠，寄命边陲。朕念其衰残，寻加赈u。每陈章表，多诈谀之词；接我使臣，<br /><br />&nbsp;&nbsp;&nbsp;&nbsp;如全盛之日。无伤禽哀鸣之意，有因兽犹斗之心。去岁潜入朔川，大掠牛马；今<br /><br />&nbsp;&nbsp;&nbsp;&nbsp;春掩袭振武，逼近城池。可汗皆自率兵，首为寇盗，不耻破败，莫顾姻亲。河东<br /><br />&nbsp;&nbsp;&nbsp;&nbsp;节度使刘沔料敌伐谋，乘机制胜，发胡貉之骑以为前锋，搴翎侯之旗伐彼在穴。<br /><br />&nbsp;&nbsp;&nbsp;&nbsp;短兵鏖于帐下，元恶x于彀中。况乘匪六飞，众才一旅，储备已竭，计日可擒。<br /><br />&nbsp;&nbsp;&nbsp;&nbsp;太和公主居处不同，情义久绝。怀土多思，亟闻黄鹄之歌；失位自伤，宁免《绿<br /><br />&nbsp;&nbsp;&nbsp;&nbsp;衣》之叹。念其羁苦，常轸朕心。今已脱于豺狼，再见宫阙，上以摅宗庙之宿愤，<br /><br />&nbsp;&nbsp;&nbsp;&nbsp;次以慰太皇太后之深慈，永言归宁，良用欣感。其回纥既以破灭，义在翦除，宜<br /><br />&nbsp;&nbsp;&nbsp;&nbsp;令诸道兵马使同进讨。河东立功将士已下，优厚赏给，续条疏处分。应在京外宅<br /><br />&nbsp;&nbsp;&nbsp;&nbsp;及东都修功德回纥，并勒冠带，各配诸道收管。其回纥及摩尼寺庄宅、钱物等，<br /><br />&nbsp;&nbsp;&nbsp;&nbsp;并委功德使与御史台及京兆府各差官点检收抽，不得容诸色人影占。如犯者并处<br /><br />&nbsp;&nbsp;&nbsp;&nbsp;极法，钱物纳官。摩尼寺僧委中书门下条疏闻奏。<br /><br />&nbsp;&nbsp;&nbsp;&nbsp;以麟州刺史、天德行营副使石雄为银青光禄大夫、检校左散骑常侍、丰州刺<br /><br />&nbsp;&nbsp;&nbsp;&nbsp;史、御史大夫，充丰州西城中城都防御、本管押蕃落等使。刘沔检校尚书左仆射，<br /><br />&nbsp;&nbsp;&nbsp;&nbsp;张仲武检校尚书右仆射，余并如故。黠戛斯使注吾合素入朝，献名马二匹，言可<br /><br />&nbsp;&nbsp;&nbsp;&nbsp;汗已破回鹘，迎得太和公主归国，差人送公主入朝，愁回鹘残众夺之于路。帝遂<br /><br />&nbsp;&nbsp;&nbsp;&nbsp;遣中使送注吾合素往太原迎公主。时乌介可汗中箭，走投黑车子，诏黠戛斯出兵<br /><br />&nbsp;&nbsp;&nbsp;&nbsp;攻之。<br /><br />&nbsp;&nbsp;&nbsp;&nbsp;三月，太和公主至京师，百官班于章敬寺迎谒，仍令所司告宪宗、穆宗二室。<br /><br />&nbsp;&nbsp;&nbsp;&nbsp;四月，昭义节度使刘从谏卒，三军以从谏侄稹为兵马留后，上表请授节钺。寻遣<br /><br />&nbsp;&nbsp;&nbsp;&nbsp;使赍诏潞府，令稹护从谏之丧归洛阳。稹拒朝旨。诏中书门下两省尚书御史台四<br /><br />&nbsp;&nbsp;&nbsp;&nbsp;品已上、武官三品已上，会议刘稹可诛可宥之状以闻。<br /><br />&nbsp;&nbsp;&nbsp;&nbsp;五月，敕诸道节度使置随身不过六十人察使不得过四十人，经略、都护不得<br /><br />&nbsp;&nbsp;&nbsp;&nbsp;过三十人。筑望仙观于禁中。宰臣百僚进议状：“以昆戎未殄，塞上用兵，不宜<br /><br />&nbsp;&nbsp;&nbsp;&nbsp;中原生事，潞府请以亲王遥领，令稹权知兵马事，以俟边上罢兵。”独李德裕以<br /><br />&nbsp;&nbsp;&nbsp;&nbsp;为泽潞内地，前时从谏许袭，已是失断，自后跋扈难制，规胁朝廷。以稹竖子，<br /><br />&nbsp;&nbsp;&nbsp;&nbsp;不可复践前车，讨之必殄。武宗性雄俊，曰：“吾与德裕同之，保无后悔。”自<br /><br />&nbsp;&nbsp;&nbsp;&nbsp;是谏官上疏言不可用兵相继。<br /><br />&nbsp;&nbsp;&nbsp;&nbsp;六月，西内神龙寺灾。左军中尉楚国公仇士良卒。<br /><br />&nbsp;&nbsp;&nbsp;&nbsp;秋七月戊子，宰相奏：“秋色已至，将议进军，幽州须早平回鹘，镇、魏须<br /><br />&nbsp;&nbsp;&nbsp;&nbsp;速诛刘稹，各须遣使谕旨，兼侦三镇军情。今日延英面奉圣旨，欲遣张贾充使。<br /><br />&nbsp;&nbsp;&nbsp;&nbsp;臣等续更商量，张贾干济有才，甚谙军中体势，然性刚负气，虑不安和，不如且<br /><br />&nbsp;&nbsp;&nbsp;&nbsp;命李回。若以台纲阙人，即兵部侍郎郑涯久为征镇判官，情甚精敏，虽无词辩，<br /><br />&nbsp;&nbsp;&nbsp;&nbsp;言事分明，官重事闲，最似相称。”上曰：“不如令李回去。”即遣回奉使三镇。<br /><br />&nbsp;&nbsp;&nbsp;&nbsp;八月壬戌，火星自七月苍赤色，动摇井中，至是月十六日犯舆鬼。万年县东<br /><br />&nbsp;&nbsp;&nbsp;&nbsp;市火。黠戛斯使谛德伊斯难珠入朝。以右仆射、平章事陈夷行检校司空，兼河中<br /><br />&nbsp;&nbsp;&nbsp;&nbsp;尹、御史大夫，充河中节度、晋绛慈隰观察等使。<br /><br />&nbsp;&nbsp;&nbsp;&nbsp;九月，制：<br /><br />&nbsp;&nbsp;&nbsp;&nbsp;定天下者，致风俗于大同；安生人者，齐法度于画一。虽晋之栾、赵，家有<br /><br />&nbsp;&nbsp;&nbsp;&nbsp;旧勋；汉之韩、黥，身为佐命。至于干乱纪律，罔不枭夷，禁暴除残，古今大义。<br /><br />&nbsp;&nbsp;&nbsp;&nbsp;故昭义节度刘悟，顷居海岱，尝列爪牙。属师道阻兵，王师问罪，三面开纲，<br /><br />&nbsp;&nbsp;&nbsp;&nbsp;一境离心，乘此危机，遂能归命。宪宗嘉其诚款，授以南燕；穆宗待以腹心，委<br /><br />&nbsp;&nbsp;&nbsp;&nbsp;之上党。招致死士，固护一方，迨于未年，已亏臣节。刘从谏生禀戾气，幼习乱<br /><br />&nbsp;&nbsp;&nbsp;&nbsp;风。因跋扈之资，以专封<阝上>；恃纪纲之力，以袭兵符。暂展执圭之仪，终无上<br /><br />&nbsp;&nbsp;&nbsp;&nbsp;绶之请。隙驹为喻，魏豹姑务于绝河；井蛙自居，孙述颇闻于恃险。诱受户命，<br /><br />&nbsp;&nbsp;&nbsp;&nbsp;妄作妖言，中罔朝廷，潜图左道。接壤戎帅，屡奏阴谋，顾髫龀之所矜，岂渊鱼<br /><br />&nbsp;&nbsp;&nbsp;&nbsp;之是察。洎乎沈痼，曾靡哀鸣，犹驻将尽之魂，恣行邪僻之志，罔或奋拔，自树<br /><br />&nbsp;&nbsp;&nbsp;&nbsp;狡童。中使授医，莫睹其朝服；近臣衔命，不入于垒门。逆节甚明，人神共弃。<br /><br />&nbsp;&nbsp;&nbsp;&nbsp;其赠官及先所授官爵、并刘稹在身官爵，宜并削夺。成德军节度使王元逵、魏博<br /><br />&nbsp;&nbsp;&nbsp;&nbsp;节度使何弘敬，或姻连王室，或任重藩维，恳陈一至之诚，愿扬九伐之命。吴汉<br /><br />&nbsp;&nbsp;&nbsp;&nbsp;任职，受诏而初无办严；卜式朴忠，未战而义形于色。况成德军尝以枭骑横陈，<br /><br />&nbsp;&nbsp;&nbsp;&nbsp;首破朱滔。战气方酣，再回鲁阳之日；鼓音不息，三周不注之山。魏博军顷以大<br /><br />&nbsp;&nbsp;&nbsp;&nbsp;旆涉河，竟歼师道。建十二郡之旗鼓，以列降人；削六十年之历阶，尽归皇化。<br /><br />&nbsp;&nbsp;&nbsp;&nbsp;士传余勇，军有雄名，必能禀侯之指纵，成葛亮之心伐。咨尔二帅，朕所注怀，<br /><br />&nbsp;&nbsp;&nbsp;&nbsp;元逵可本官充北面招讨泽潞使，弘敬充东面招讨泽潞使。<br /><br />&nbsp;&nbsp;&nbsp;&nbsp;曩者列祖在藩，先天启圣。符瑞昭晰，彩绘焕于泗亭；銮辂巡游，金石刻于<br /><br />&nbsp;&nbsp;&nbsp;&nbsp;代邸。实谓可封之俗，久为仁寿之乡。寇难以来，颇著诚节，必非同恶，咸许自<br /><br />&nbsp;&nbsp;&nbsp;&nbsp;新。其昭义旧将士及百姓等，如保初心，并赦而不问。如能文嫘顺，以州郡<br /><br />&nbsp;&nbsp;&nbsp;&nbsp;兵众归降者，必厚加封赏。如能擒送刘稹者，别授土地，以报勋庸。顷随刘悟郓<br /><br />&nbsp;&nbsp;&nbsp;&nbsp;州旧将校子孙，既有义心，宜思改悔。如能感喻刘稹，束身归朝，必当待之如初，<br /><br />&nbsp;&nbsp;&nbsp;&nbsp;特与洗雪。尔等旧校，亦并酬劳。仍委夷行、沔、王茂元各进兵同力攻讨。其诸<br /><br />&nbsp;&nbsp;&nbsp;&nbsp;道进军，并不得焚烧庐舍，发掘坟墓，擒执百姓以为俘囚。桑麻田苗，各许本户<br /><br />&nbsp;&nbsp;&nbsp;&nbsp;为主。罪止元恶，务拯生灵。<br /><br />&nbsp;&nbsp;&nbsp;&nbsp;于戏！蕃维大臣，抗疏于外；髦俊旧老，昌言于朝。戒朕以祖宗之法，不可<br /><br />&nbsp;&nbsp;&nbsp;&nbsp;私一族；弄赏之柄，新以正万邦。宜用甲兵，陈于原野。虽朕以恩不听，而群臣<br /><br />&nbsp;&nbsp;&nbsp;&nbsp;以义固争，询自佥谋，谅非获已。布告中外，明体朕怀。<br /><br />&nbsp;&nbsp;&nbsp;&nbsp;仍以徐泗节度使李彦佐为泽潞西南面招讨使。河阳节度使王茂元以本军屯万<br /><br />&nbsp;&nbsp;&nbsp;&nbsp;善。彦佐制下后逾月未出师，朝廷疑其持重，乃以天德军石雄为彦佐之副。刘稹<br /><br />&nbsp;&nbsp;&nbsp;&nbsp;牙将李丕降，用为忻州刺史。以陈许节度使王宰充泽潞南面招讨使。河阳节度使<br /><br />&nbsp;&nbsp;&nbsp;&nbsp;王茂元卒，赠司徒。王宰代茂元总万善之师。十月，宰相监修国史李绅、兵部郎<br /><br />&nbsp;&nbsp;&nbsp;&nbsp;中史馆修撰判馆事郑亚进重修《宪宗实录》四十卷，颁赐有差。晋绛行营副招讨<br /><br />&nbsp;&nbsp;&nbsp;&nbsp;石雄奏收贼砦五。以河东节度使刘沔检校司空，兼滑州刺史、御史大夫，充义成<br /><br />&nbsp;&nbsp;&nbsp;&nbsp;军节度、郑滑濮观察等使。以荆南节度使、检校右仆射、同平章事李石可检校司<br /><br />&nbsp;&nbsp;&nbsp;&nbsp;空、平章事，兼太原尹、北都留守，充河东节度、管内观察等使。<br /><br />&nbsp;&nbsp;&nbsp;&nbsp;十一月，敕：“中外官员，过为繁冗，量宜减省，以便军民。宜令吏部条疏<br /><br />&nbsp;&nbsp;&nbsp;&nbsp;合减员数以闻。”十二月，王宰奏收天井关。榆社行营都将王逢奏兵少，乞济师，<br /><br />&nbsp;&nbsp;&nbsp;&nbsp;诏太原军二千人赴之。初，刘沔破回鹘，留三千人戍横水，至是，李石以太原无<br /><br />&nbsp;&nbsp;&nbsp;&nbsp;兵，抽横水戍卒一千五百人以赴王逢。是月二十八日，横水军至太原，请出军优<br /><br />&nbsp;&nbsp;&nbsp;&nbsp;给。旧例第一军绢二疋，时刘沔交代后，军库无绢。石以己绢益之。方可人给一<br /><br />&nbsp;&nbsp;&nbsp;&nbsp;疋，便催上路。军人以岁将除，欲候过岁，期既速，军情不悦。都头杨弁乘士卒<br /><br />&nbsp;&nbsp;&nbsp;&nbsp;流怨，激之为乱。<br /><br />&nbsp;&nbsp;&nbsp;&nbsp;四年春正月乙酉朔，以泽潞用兵，罢元会。其日，杨弁逐太原节度使李石。<br /><br />&nbsp;&nbsp;&nbsp;&nbsp;敕：“斋月断屠，出于释氏，国家创业，犹近梁、隋、卿相大臣，或沿兹弊。鼓<br /><br />&nbsp;&nbsp;&nbsp;&nbsp;刀者既获厚利，纠察者潜受请求。正月以万物生植之初，宜断三日。列圣忌断一<br /><br />&nbsp;&nbsp;&nbsp;&nbsp;日。仍准开元二十二年敕，三元日各断三日，余月不禁。”壬子，河东监军使吕<br /><br />&nbsp;&nbsp;&nbsp;&nbsp;义忠收复太原，生擒杨弁，尽斩其乱卒，百僚称贺。<br /><br />&nbsp;&nbsp;&nbsp;&nbsp;二月甲寅朔。丁巳，制河中晋、绛、慈、隰等州节度观察等使、中散大夫、<br /><br />&nbsp;&nbsp;&nbsp;&nbsp;检校左散骑常侍、河中尹、御史大夫、上柱国、博陵县开国男、食邑三百户崔元<br /><br />&nbsp;&nbsp;&nbsp;&nbsp;式可检校礼部尚书，兼太原尹、北都留守，充河东节度观察等使。戊午夜，太白<br /><br />&nbsp;&nbsp;&nbsp;&nbsp;犯镇星。辛酉，太原送杨弁与其同恶五十四人来献，斩于狗脊岭。<br /><br />&nbsp;&nbsp;&nbsp;&nbsp;三月，以晋绛副招讨石雄为泽潞西面招讨，以汾州刺史李丕为副。以道士赵<br /><br />&nbsp;&nbsp;&nbsp;&nbsp;归真为左右街道门教授先生。时帝志学神仙，师归真。归真乘宠，每对，排毁释<br /><br />&nbsp;&nbsp;&nbsp;&nbsp;氏，言非中国之教，蠹耗生灵，尽宜除去，帝颇信之。四月，王宰进军攻泽州。<br /><br />&nbsp;&nbsp;&nbsp;&nbsp;五月，以司农卿薛元赏为京兆尹。<br /><br />&nbsp;&nbsp;&nbsp;&nbsp;六月，金紫光禄大夫、尚书右仆射、中书侍郎、同平事、判度支崔珙贬澧州<br /><br />&nbsp;&nbsp;&nbsp;&nbsp;刺史。癸丑，敕：“谏官论事，所见不同，连状署名，事同纠率。此后凡论公事，<br /><br />&nbsp;&nbsp;&nbsp;&nbsp;各随己见，不得连署姓名。如有大政奏论，即可连署。”制追削故左军中尉仇士<br /><br />&nbsp;&nbsp;&nbsp;&nbsp;良先授官及赠官，其家财并籍没。士良死后，中人于其家得兵仗数千件，兼发士<br /><br />&nbsp;&nbsp;&nbsp;&nbsp;良宿罪故也。敕责授官银青光禄大夫、澧州刺史、上柱国、安平郡开国公、食邑<br /><br />&nbsp;&nbsp;&nbsp;&nbsp;二千永崔珙再贬恩州司马员外置，以珙领盐铁时欠宋滑院盐铁九十万贯。帝令度<br /><br />&nbsp;&nbsp;&nbsp;&nbsp;支、盐铁、转运合为一使。七月，以淮南节度使、检校司空杜忭守尚书右仆射、<br /><br />&nbsp;&nbsp;&nbsp;&nbsp;兼门下侍郎、同平章事，仍判度支，充盐铁转运等使。又制银青光禄大夫、守尚<br /><br />&nbsp;&nbsp;&nbsp;&nbsp;书右仆射、兼门下侍郎、同平章事、监修国史、上柱国、赵郡开国公、食邑二千<br /><br />&nbsp;&nbsp;&nbsp;&nbsp;户李绅可检校司空、平章事、扬州大都督府长史、淮南节度副大使、知节度事。<br /><br />&nbsp;&nbsp;&nbsp;&nbsp;吏部条奏中外合减官员一千一百一十四员。王元逵奏邢州刺史裴问、别将高元武<br /><br />&nbsp;&nbsp;&nbsp;&nbsp;以城降。持荽淌吠躅取⒋胖荽淌钒灿褚猿墙岛魏刖础Ｉ蕉三州平。潞州大将郭<br /><br />&nbsp;&nbsp;&nbsp;&nbsp;谊、张谷、陈扬廷遣人至王宰军，请杀稹以自赎。王宰以闻，乃诏石雄率军七千<br /><br />&nbsp;&nbsp;&nbsp;&nbsp;入潞州，谊斩刘稹首以迎雄，泽、潞等五州平。<br /><br />&nbsp;&nbsp;&nbsp;&nbsp;八月戊戌，王宰传稹首与大将郭谊等一百五十人，露布献于京，上御安福门<br /><br />&nbsp;&nbsp;&nbsp;&nbsp;受俘，百僚楼前称贺。以魏博节度使、检校尚书右仆射、同平间事何弘敬进封庐<br /><br />&nbsp;&nbsp;&nbsp;&nbsp;江郡开国公，食邑二千户；以成德军节度使王元逵检校司空、兼太子太师、同平<br /><br />&nbsp;&nbsp;&nbsp;&nbsp;章事，进封太原郡开国公，食邑二千户。宰相李德裕守太尉，进封卫国公，加食<br /><br />&nbsp;&nbsp;&nbsp;&nbsp;邑一千户。以兵部侍郎、翰林学士承旨崔铉为中书侍郎、同平章事。河东节度使<br /><br />&nbsp;&nbsp;&nbsp;&nbsp;陈夷行卒。<br /><br />&nbsp;&nbsp;&nbsp;&nbsp;九月，以天德军使、晋绛行营招讨使石雄检校兵部尚书、河中严、兼御史大<br /><br />&nbsp;&nbsp;&nbsp;&nbsp;夫、河中晋绛慈隰等州节度使。以前山南东道节度使卢钧检校尚书左仆射、潞州<br /><br />&nbsp;&nbsp;&nbsp;&nbsp;大都督府长史，充昭义军节度使、泽潞邢彻鄄斓仁埂Ｒ灾椅渚节度、陈许蔡等<br /><br />&nbsp;&nbsp;&nbsp;&nbsp;州观察处置等使、河阳行营诸军招讨使、金紫光禄大夫、检校尚书右仆射、兼御<br /><br />&nbsp;&nbsp;&nbsp;&nbsp;史大夫、上柱国、太原郡开国公、食邑二千户王宰检校司空、太原尹、北都留守，<br /><br />&nbsp;&nbsp;&nbsp;&nbsp;充河东节度、管内观察处置等使。制曰：“逆贼郭谊等，狐鼠之妖，依丘穴而作<br /><br />&nbsp;&nbsp;&nbsp;&nbsp;固；牛羊之力，得水草而逾凶。久从叛臣，皆负逆气。刘从谏背德反义，掩贼藏<br /><br />&nbsp;&nbsp;&nbsp;&nbsp;奸，积其怙乱之谋，无非亲吏之计。刘公直、安全庆等各凭地地险，屡抗王师，<br /><br />&nbsp;&nbsp;&nbsp;&nbsp;每肆悖言，罔怀革面。况郭谊、王协闻邢、彻榭睿惧义旅覆巢，卖孽童以图全，<br /><br />&nbsp;&nbsp;&nbsp;&nbsp;据坚城而请命。昔伍被诣吏，不免就诛；延岑出降，终亦夷族。致之大辟，无所<br /><br />&nbsp;&nbsp;&nbsp;&nbsp;愧怀。”郭谊、刘公直、王协、安全庆、李道德、李佐尧、刘稹、稹母阿裴、稹<br /><br />&nbsp;&nbsp;&nbsp;&nbsp;弟曹九满郎君郎、妹四娘五娘、从兄洪卿汉卿周卿鲁卿匡尧、张谷男涯、解愁、<br /><br />&nbsp;&nbsp;&nbsp;&nbsp;陈扬廷弟宣、男丑奴、张溢男欢郎三宝、门客甄戈、伎术人郭谂蒋党、李训兄仲<br /><br />&nbsp;&nbsp;&nbsp;&nbsp;京、王涯侄孙羽、韩约男茂章茂宝、王[男圭等，并处斩于独柳。敕以河阳三城<br /><br />&nbsp;&nbsp;&nbsp;&nbsp;镇遏使为孟州，割泽州隶焉，与怀、孟、泽为节度，号河阳。制以皇子愕为开府<br /><br />&nbsp;&nbsp;&nbsp;&nbsp;仪同三司、夏州刺史、朔方军节度大使。时党项叛，命亲王以制之。十月，车驾<br /><br />&nbsp;&nbsp;&nbsp;&nbsp;幸县。<br /><br />&nbsp;&nbsp;&nbsp;&nbsp;十一月，幸云阳。十二月，敕：“郊礼日近，狱囚数多，案款已成，多有翻<br /><br />&nbsp;&nbsp;&nbsp;&nbsp;覆。其两京天下州府见系囚，已结正及两度翻案伏款者，并令先事结断讫申。”<br /><br />&nbsp;&nbsp;&nbsp;&nbsp;时左仆射王起频年知贡举，每贡院考试讫，上榜后，更呈宰相取可否。后人数不<br /><br />&nbsp;&nbsp;&nbsp;&nbsp;多，宰相延英论言：“主司试艺，不合取宰相与夺。比来贡举艰难，放入绝少，<br /><br />&nbsp;&nbsp;&nbsp;&nbsp;恐非弘访之道。”帝曰：“贡院不会我意。不放子弟，即太过，无论子弟、寒门，<br /><br />&nbsp;&nbsp;&nbsp;&nbsp;但取实艺耳。”李德裕对曰：“郑肃、封敖有好子弟，不敢应举。”帝曰：“我<br /><br />&nbsp;&nbsp;&nbsp;&nbsp;比闻杨虞卿弟朋比贵势，妨平人道路。昨杨知至、郑朴之徒，并令落下，抑其太<br /><br />&nbsp;&nbsp;&nbsp;&nbsp;甚耳。”德裕曰：“臣无名第，不合言进士之非。然臣祖天宝末以仕进无他伎，<br /><br />&nbsp;&nbsp;&nbsp;&nbsp;勉强随计，一举登第。自后不于私家置《文选》，盖恶其祖尚浮华，不根艺实。<br /><br />&nbsp;&nbsp;&nbsp;&nbsp;然朝廷显官，须是公卿子弟。何者？自小便习举业，自熟朝廷间事，台阁仪范，<br /><br />&nbsp;&nbsp;&nbsp;&nbsp;班行准则，不教而自成。寒士纵有出人之才，登第之后，始得一班一级，固不能<br /><br />&nbsp;&nbsp;&nbsp;&nbsp;熟习也。则子弟成名，不可轻矣。”<br /><br />&nbsp;&nbsp;&nbsp;&nbsp;五年春正月己酉朔，敕造望仙台于南郊坛。时道士赵归真特承恩礼，谏官上<br /><br />&nbsp;&nbsp;&nbsp;&nbsp;疏，论之延英。帝谓宰臣曰：“谏官论赵归真，此意要卿等知。朕宫中无事，屏<br /><br />&nbsp;&nbsp;&nbsp;&nbsp;去声技，但要此人道话耳。”李德裕对曰：“臣不敢言前代得失，只缘归真于敬<br /><br />&nbsp;&nbsp;&nbsp;&nbsp;宗朝出入宫掖，以此人情不愿陛下复亲近之。”帝曰：“我尔时已识此道人，不<br /><br />&nbsp;&nbsp;&nbsp;&nbsp;知名归真，只呼赵链师。在敬宗时亦无甚过。我与之言，涤烦尔。至于军国政事，<br /><br />&nbsp;&nbsp;&nbsp;&nbsp;唯卿等与次对官论，何须问道士。非直一归真，百归真亦不能相惑。”归真自以<br /><br />&nbsp;&nbsp;&nbsp;&nbsp;涉物论，遂举罗浮道士邓元起有长年之术，帝遣中使迎之。由是与衡山道士刘玄<br /><br />&nbsp;&nbsp;&nbsp;&nbsp;靖及归真胶固，排毁释氏，而拆寺之请行焉。宰臣李德裕社忭李让夷崔铉、太常<br /><br />&nbsp;&nbsp;&nbsp;&nbsp;卿孙简等率文武百僚上徽号曰仁圣文武章天成功神德明道皇帝。辛亥，有事于郊<br /><br />&nbsp;&nbsp;&nbsp;&nbsp;庙，礼毕，御承天门，大赦天下。庚申，义安太后崩，敬宗之母也。遗令皇帝三<br /><br />&nbsp;&nbsp;&nbsp;&nbsp;日听政，十三日小祥，二十五日大祥，二十七日释服。兵部尚书归融奏：“事贵<br /><br />&nbsp;&nbsp;&nbsp;&nbsp;得中，礼从顺变，配y之礼，宜有等差。请服期，以日易月，十二日释服。内外<br /><br />&nbsp;&nbsp;&nbsp;&nbsp;臣僚，亦请以其日释服。陵园制度，请无降杀。”从之。以前太原节度使、检校<br /><br />&nbsp;&nbsp;&nbsp;&nbsp;司空李石以本官充东都留守。<br /><br />&nbsp;&nbsp;&nbsp;&nbsp;二月戊寅朔，太白掩昴之北侧。谏议大夫、权知礼部贡举陈商选士三十人中<br /><br />&nbsp;&nbsp;&nbsp;&nbsp;第，物论以为请托，令翰林学士白敏中覆试，落张渎、李]、薛忱、张觌崔凛、<br /><br />&nbsp;&nbsp;&nbsp;&nbsp;王谌、刘伯刍等七人。<br /><br />&nbsp;&nbsp;&nbsp;&nbsp;三月，崔铉罢知政事，出为陕虢观察使。以御史中丞、兼兵部侍郎李回本官<br /><br />&nbsp;&nbsp;&nbsp;&nbsp;同平章事。<br /><br />&nbsp;&nbsp;&nbsp;&nbsp;夏四月，皇第四女封延庆公主，第五女封靖乐公主。敕祠部检括天下寺及僧<br /><br />&nbsp;&nbsp;&nbsp;&nbsp;尼人数。大凡寺四千六百，兰若四万，僧尼二十六万五百。宰相杜忭罢知政事。<br /><br />&nbsp;&nbsp;&nbsp;&nbsp;以户部侍郎、判户部崔元式同平章事。<br /><br />&nbsp;&nbsp;&nbsp;&nbsp;六月丙子，敕：“汉、魏已来，朝廷大政，必下公卿详议，博求理道，以尽<br /><br />&nbsp;&nbsp;&nbsp;&nbsp;群情。所以政必有经，人皆向道。此后事关礼法，群情有疑者，令本司申尚书都<br /><br />&nbsp;&nbsp;&nbsp;&nbsp;省，下礼官参议。如是刑狱，亦先令法官详议，然后申刑部参覆。如郎官、御史<br /><br />&nbsp;&nbsp;&nbsp;&nbsp;有能驳难，或据经史故事，议论精当，即擢授迁改以奖之。如言涉浮华，都无经<br /><br />&nbsp;&nbsp;&nbsp;&nbsp;据，不在申闻。”神策奏修望仙楼及廊舍五百三十九间功毕。<br /><br />&nbsp;&nbsp;&nbsp;&nbsp;秋七月庚子，敕并省天下佛寺。中书门下条疏闻奏：“据令式，诸上州国忌<br /><br />&nbsp;&nbsp;&nbsp;&nbsp;日官吏行香于寺，其上州望各留寺一所，有列圣尊容，便令移于寺内；其下州寺<br /><br />&nbsp;&nbsp;&nbsp;&nbsp;并废。其上都、东都两街请留十寺，寺僧十人。”敕曰：“上州合留寺，工作精<br /><br />&nbsp;&nbsp;&nbsp;&nbsp;妙者留之；如破落，亦宜废毁。其合行香日，官吏宜于道观。其上都、下都每街<br /><br />&nbsp;&nbsp;&nbsp;&nbsp;留寺两所，寺留僧三十人。上都左街留慈恩、荐福，右街留西明、庄严。”中书<br /><br />&nbsp;&nbsp;&nbsp;&nbsp;又奏：“天下废寺，铜像、钟磬委盐铁使铸钱，其铁像委本州铸为农器，金、银、<br /><br />&nbsp;&nbsp;&nbsp;&nbsp;B石等像销付度支。衣冠士庶之家所有金、银、铜、铁之像，敕出后限一月纳官，<br /><br />&nbsp;&nbsp;&nbsp;&nbsp;如违，委盐铁使依禁铜法处分。其土、木、石等像合留寺内依旧。”又奏：“僧<br /><br />&nbsp;&nbsp;&nbsp;&nbsp;尼不合隶祠部，请隶鸿胪寺。如外国人，送还本处收管。”八月，制：<br /><br />&nbsp;&nbsp;&nbsp;&nbsp;朕闻三代已前，未尝言佛，汉魏之后，像教浸兴。是由季时，传此异俗，因<br /><br />&nbsp;&nbsp;&nbsp;&nbsp;缘染习，蔓衍滋多。以至于蠹耗国风而渐不觉。诱惑人意，而众益迷。洎于九州<br /><br />&nbsp;&nbsp;&nbsp;&nbsp;山原，两京关，僧徒日广，佛寺日崇。劳人力于土木之功，夺人利于金宝之饰，<br /><br />&nbsp;&nbsp;&nbsp;&nbsp;遗君亲于师资之际，违配偶于戒律之间。坏法害人，无逾此道。且一夫不田，有<br /><br />&nbsp;&nbsp;&nbsp;&nbsp;受其饥者；一妇不蚕，有受其寒者。今天下僧尼，不可胜数，皆待农而食，待蚕<br /><br />&nbsp;&nbsp;&nbsp;&nbsp;而衣。寺宇招提，莫知纪极，皆云构藻饰，c拟宫居。晋、宋、齐、梁，物力凋<br /><br />&nbsp;&nbsp;&nbsp;&nbsp;瘵，风俗浇诈，莫不由是而致也。况我高祖、太宗，以武定祸乱，以文理华夏，<br /><br />&nbsp;&nbsp;&nbsp;&nbsp;执此二柄，足以经邦，岂可以区区西方之教，与我抗衡哉！贞观、开元，亦尝厘<br /><br />&nbsp;&nbsp;&nbsp;&nbsp;革，除不尽，流衍转滋。朕博览前言，旁求舆议，弊之可革，断在不疑。而<br /><br />&nbsp;&nbsp;&nbsp;&nbsp;中外诚臣，协予至意，条疏至当，宜在必行。惩千古之蠹源，成百王之典法，济<br /><br />&nbsp;&nbsp;&nbsp;&nbsp;人利众，予何让焉。其天下所拆寺四千六百余所，还俗僧尼二十六万五百人，收<br /><br />&nbsp;&nbsp;&nbsp;&nbsp;充两税户，拆招堤、兰若四万余所，收膏腴上田数千万顷，收奴婢为两税户十五<br /><br />&nbsp;&nbsp;&nbsp;&nbsp;万人。隶僧尼属主客，显明外国之教。勒大秦穆护、袄三千余人还俗，不杂中华<br /><br />&nbsp;&nbsp;&nbsp;&nbsp;之风。于戏！前古未行，似将有待；及今尽去，岂谓无时。驱游惰不业之徒，已<br /><br />&nbsp;&nbsp;&nbsp;&nbsp;逾十万；废丹o无用之室，何啻亿千。自此清净训人，慕无为之理；简易齐政，<br /><br />&nbsp;&nbsp;&nbsp;&nbsp;成一俗之功。将使六合黔黎，同归皇化。尚以革弊之始，日用不知，下制明廷，<br /><br />&nbsp;&nbsp;&nbsp;&nbsp;宜体予意。<br /><br />&nbsp;&nbsp;&nbsp;&nbsp;制第六女封乐温公主，第七女封长宁公主。中书奏：“伏见公主上表称‘妾<br /><br />&nbsp;&nbsp;&nbsp;&nbsp;某者’，伏以臣妾之义，取其贱称；家人之礼，即宜区别。臣等商量，公主上表，<br /><br />&nbsp;&nbsp;&nbsp;&nbsp;请如长公主之例，并云‘某邑公主几女上表’，郡、县主亦望依此例称谓。”从<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;九月，火星犯上将。十月乙亥，中书奏：“锼县武牢关是太宗擒王世充、<br /><br />&nbsp;&nbsp;&nbsp;&nbsp;窦建德之地，关城东峰有二圣朔容，在一堂之内。伏以山河如旧，城垒犹存，威<br /><br />&nbsp;&nbsp;&nbsp;&nbsp;灵皆盛于轩台，风云疑还于丰沛。诚宜百代严奉，万邦式瞻。西汉故事，祖宗尝<br /><br />&nbsp;&nbsp;&nbsp;&nbsp;行幸处，皆令邦国立庙。今缘定觉寺例合毁拆。望取寺中大殿材木，于东峰以造<br /><br />&nbsp;&nbsp;&nbsp;&nbsp;一殿，四面置宫墙，伏望名为昭武庙，以昭圣祖武功之盛。委怀孟节度使差判官<br /><br />&nbsp;&nbsp;&nbsp;&nbsp;一人勾当。缘驿像年代已久，望令李石于东都拣好画手，就增严饰。初兴功日，<br /><br />&nbsp;&nbsp;&nbsp;&nbsp;望令东都差分司官一员荐告。”从之。<br /><br />&nbsp;&nbsp;&nbsp;&nbsp;十一月甲辰，敕：“悲田养病坊，缘僧尼还俗，无人主持，恐残疾无以取给，<br /><br />&nbsp;&nbsp;&nbsp;&nbsp;两京量给寺田赈济。诸州府七顷至十顷，各于本管选耆寿一人勾当，以充粥料。”<br /><br />&nbsp;&nbsp;&nbsp;&nbsp;十二月，车驾幸咸阳。给事中韦弘质上疏，论中书权重，三司钱谷不合宰相府兼<br /><br />&nbsp;&nbsp;&nbsp;&nbsp;领。相奏论之曰：<br /><br />&nbsp;&nbsp;&nbsp;&nbsp;臣等昨于延英对，恭闻对旨常欲朝廷尊，臣下肃，此是陛下深究理本也。臣<br /><br />&nbsp;&nbsp;&nbsp;&nbsp;按《管子》云：“凡国之重器，莫重于令。令重则群尊，君尊则国安。故国安在<br /><br />&nbsp;&nbsp;&nbsp;&nbsp;于奠君，尊君在于行令。君人之理，本莫要于出令。故曰：亏令者死，益令者死，<br /><br />&nbsp;&nbsp;&nbsp;&nbsp;不得令者死，不从令者死。又曰：令行于上，而下论不可，是上失其威，下系于<br /><br />&nbsp;&nbsp;&nbsp;&nbsp;人也。”自大和已来，其风大弊，令出于上，非之于下。此弊不除，无以理国也。<br /><br />&nbsp;&nbsp;&nbsp;&nbsp;昨韦弘质所论宰相不合兼领钱谷。臣等辄以事体陈闻。昔匡衡所以云：“大<br /><br />&nbsp;&nbsp;&nbsp;&nbsp;臣者，国家之股肱，万姓所瞻仰，明王所慎择。”《传》曰：“下轻其上，贱人<br /><br />&nbsp;&nbsp;&nbsp;&nbsp;图柄，则国家摇动，而人不静。”弘质受人教导，辄献封章，是则贱人图柄矣。<br /><br />&nbsp;&nbsp;&nbsp;&nbsp;萧望之汉朝名儒重德，为御史大夫，奏云：“今首岁日月少光，罪在臣等，”上<br /><br />&nbsp;&nbsp;&nbsp;&nbsp;以望之意轻丞相，乃下侍中御史诘问。贞观中，监察御史陈师合上书云：“人之<br /><br />&nbsp;&nbsp;&nbsp;&nbsp;思虑有限，一人不可兼总数职。”太宗曰：“此人妄有毁谤，欲离间我君臣。”<br /><br />&nbsp;&nbsp;&nbsp;&nbsp;流师合于岭外。贾谊云：“人主如堂，群臣如陛，陛高则堂高。”亦由将相重则<br /><br />&nbsp;&nbsp;&nbsp;&nbsp;君尊，其势然也。如宰相奸谋隐匿，则人人皆得上论。至于制置职业，固是人主<br /><br />&nbsp;&nbsp;&nbsp;&nbsp;之柄，非小人所得干议。古者朝廷之上，各守其官。思不出位。弘质贱人，岂得<br /><br />&nbsp;&nbsp;&nbsp;&nbsp;以非所宜言上渎明主，此是轻宰相挠时政也。昔东汉处士横议，遂有党锢事起，<br /><br />&nbsp;&nbsp;&nbsp;&nbsp;此事深要惩绝。伏望陛下详其奸诈，去其朋徒，则朝廷安静，制令肃然。臣等不<br /><br />&nbsp;&nbsp;&nbsp;&nbsp;胜感愤之至。<br /><br />&nbsp;&nbsp;&nbsp;&nbsp;弘质坐贬官。又奏曰：“天宝已前，中书除机密迁授之外，其他政事皆与中<br /><br />&nbsp;&nbsp;&nbsp;&nbsp;书舍人同商量。自艰难已来，务从权便，政颇去于台阁，事多系于军期，决遣万<br /><br />&nbsp;&nbsp;&nbsp;&nbsp;机，不暇博议。臣等商量，今后除机密公事外，诸候表疏、百僚奏事、钱谷刑狱<br /><br />&nbsp;&nbsp;&nbsp;&nbsp;等事，望令中书舍人六人，依故事先参详可否，臣等议而奏闻。”从之。李德裕<br /><br />&nbsp;&nbsp;&nbsp;&nbsp;在相位日久，朝臣为其所抑者皆怨之。自崔铉、杜忭罢相后，中贵人上前言德裕<br /><br />&nbsp;&nbsp;&nbsp;&nbsp;太专，上意不悦，而白敏中之徒，教弘质论之，故有此奏。而德裕结怨之深，由<br /><br />&nbsp;&nbsp;&nbsp;&nbsp;此言也。<br /><br />&nbsp;&nbsp;&nbsp;&nbsp;六年春正月癸卯朔。丁巳，左散骑常侍致仕冯定卒，赠工部尚书。己未，南<br /><br />&nbsp;&nbsp;&nbsp;&nbsp;诏、契丹、室韦、渤海、柯、昆明等国遣使入朝，对于麟德殿。兵部侍郎、判<br /><br />&nbsp;&nbsp;&nbsp;&nbsp;度支卢商奏：“诸道兵讨伐党项，今差度支郎官一人往所在有粮料州郡，先计度<br /><br />&nbsp;&nbsp;&nbsp;&nbsp;支给。”从之。己丑，渤海王子大之萼入朝。东都太微宫修成玄元皇帝、玄宗、<br /><br />&nbsp;&nbsp;&nbsp;&nbsp;肃宗三圣容，遣右散骑常侍裴章往东都荐献。监察元寿奏前彭州刺史李铁买本州<br /><br />&nbsp;&nbsp;&nbsp;&nbsp;龙兴寺婢为乳母，违法，贬随州长史。<br /><br />&nbsp;&nbsp;&nbsp;&nbsp;二月壬申朔。癸酉，以时雨愆候，诏：“京城天下系囚，除官典犯赃、持仗<br /><br />&nbsp;&nbsp;&nbsp;&nbsp;劫杀、忤逆十恶外，余罪递减一等，犯轻罪者并释放。征党项行营兵士，不得滥<br /><br />&nbsp;&nbsp;&nbsp;&nbsp;有杀伤。”丁丑，左拾遗王龟以父兴元节度使起年高，乞休官侍养，从之。是夜，<br /><br />&nbsp;&nbsp;&nbsp;&nbsp;月犯毕大星，相去三寸。庚辰，以夏州节度使米暨充东北道招讨党项使。壬午，<br /><br />&nbsp;&nbsp;&nbsp;&nbsp;右庶子吕让进状：“亡兄温女，大和七年嫁左卫兵曹萧敏，生二男。开成三年，<br /><br />&nbsp;&nbsp;&nbsp;&nbsp;敏心疾乖忤，因而离婚。今敏日愈，却乞与臣侄女配合。”从之。乙酉，前太子<br /><br />&nbsp;&nbsp;&nbsp;&nbsp;少保刘沔可太子太保致仕。前寿州刺史王镇贬潞州长史。丁亥夜，月色少光，至<br /><br />&nbsp;&nbsp;&nbsp;&nbsp;一更一点，犯荧惑，相去四寸。后良久，其光烛地，在轸七度。壬辰，以翰林学<br /><br />&nbsp;&nbsp;&nbsp;&nbsp;士、起居郎孙谷为兵部员外郎充职。以旱，停上巳曲江赐宴。敕：“比缘钱重币<br /><br />&nbsp;&nbsp;&nbsp;&nbsp;轻，生人转困，今新加鼓铸，必在流行，通变救时，莫切于此。宜申先甲之令，<br /><br />&nbsp;&nbsp;&nbsp;&nbsp;以儆居货之徒。京城诸道，宜起来年正月已后，公私行用，并取新钱。其旧钱权<br /><br />&nbsp;&nbsp;&nbsp;&nbsp;停三数年。如有违犯，同用铅锡钱例科断。其旧钱并没纳。”又敕：“诸道铸钱，<br /><br />&nbsp;&nbsp;&nbsp;&nbsp;已有次第，须令旧钱流布，绢价值增。文武百僚俸料，起三月一日，并给见钱一<br /><br />&nbsp;&nbsp;&nbsp;&nbsp;半。先给疋段，对估时价，皆给见钱。”贬舒州刺史苏涤为连州刺史。涤李宗闵<br /><br />&nbsp;&nbsp;&nbsp;&nbsp;党，前自给事中为德裕所斥，累年郡守，至是李绅言其无政故也。以宁节度使<br /><br />&nbsp;&nbsp;&nbsp;&nbsp;高承恭充西南面讨党项使。丙申夜，月掩牛南星，又犯岁星。丁酉，新罗使金国<br /><br />&nbsp;&nbsp;&nbsp;&nbsp;连入朝。辛丑夜，东北流星如桃，色赤，其光烛地，尾迹入大角，西流穿紫微垣。<br /><br />&nbsp;&nbsp;&nbsp;&nbsp;三月壬寅，上不豫，制改御名炎。帝重方士，颇服食修摄，亲受法。至是<br /><br />&nbsp;&nbsp;&nbsp;&nbsp;药躁，喜怒失常，疾既笃，旬日不能言。宰相李德裕等请见，不许。中外莫知安<br /><br />&nbsp;&nbsp;&nbsp;&nbsp;否，人情危惧。是月二十三日，宣遗诏，以皇太叔光王柩前即们。是日崩，时年<br /><br />&nbsp;&nbsp;&nbsp;&nbsp;三十三。谥曰至道昭肃孝皇帝，庙号武宗，其年八月，葬于端陵，德妃王氏y焉。<br /><br />&nbsp;&nbsp;&nbsp;&nbsp;史臣曰：开成中，王室浸卑，政由阍寺。及缀衣将变，储位遽移。昭肃以孤<br /><br />&nbsp;&nbsp;&nbsp;&nbsp;立维城，副兹当璧。而能雄谋勇断，振已去之威权；运策励精，拔非常之俊杰。<br /><br />&nbsp;&nbsp;&nbsp;&nbsp;属天骄失国，潞孽阻兵，不惑盈庭之言，独纳大臣之计。戎车既驾，乱略底宁，<br /><br />&nbsp;&nbsp;&nbsp;&nbsp;纪律再张，声名复振，足以章武出师之迹，继元和戡乱之功。然后迂访道之车，<br /><br />&nbsp;&nbsp;&nbsp;&nbsp;筑礼神之馆，栖心玄牝，物色幽人，将致俗于大庭，欲希踪于姑射。于是削浮图<br /><br />&nbsp;&nbsp;&nbsp;&nbsp;之法，惩游隋之民，志欲矫步丹梯，求珠赤水。徒见萧衍、姚兴之谬学，不悟秦<br /><br />&nbsp;&nbsp;&nbsp;&nbsp;王、汉武之非求，盖惑于左道之言，偏斥异方之说。况身毒西来之教，向欲千祀，<br /><br />&nbsp;&nbsp;&nbsp;&nbsp;蚩蚩之民，习以成俗，畏其教甚于国法，乐其徒不异登仙。如文身祝发之乡，久<br /><br />&nbsp;&nbsp;&nbsp;&nbsp;习而莫知其丑；以吐火吞刀之戏，乍观而便以为神。安可正以《咸》《韶》，律<br /><br />&nbsp;&nbsp;&nbsp;&nbsp;之以章甫。加以笮融、何充之佞，代不乏人，非荀卿、孟子之贤，谁兴正论。一<br /><br />&nbsp;&nbsp;&nbsp;&nbsp;朝隳残金狄，燔弃胡书，结怨于膜拜之流，犯怒于鄙夫之口。哲王之举，不骇物<br /><br />&nbsp;&nbsp;&nbsp;&nbsp;情，前代存而勿论，实为中道。欲革斯弊，以俟河清，昭肃明照，听斯弊矣。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2888);">加入书签</a><a
                        href="2887.html">上一页</a>&larr;<a href="index.html">返回列表</a>&rarr;<a
                            href="2889.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2887.html"; var next_page = "2889.html"; var index_page = "index.html"; var sortid = "9"; var article_id = "45"; var chapter_id = "2888"; var articlename = "旧唐书"; var chaptername = " 卷十八上 本纪第十八上"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>