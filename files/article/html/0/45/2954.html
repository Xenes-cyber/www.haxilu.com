<!DOCTYPE html>
<html>
<head>
<meta charset="gbk" />
<title>旧唐书- 卷八十一 列传第三十一-在线阅读-哈西文学网</title>
<meta name="keywords" content="刘d，旧唐书， 卷八十一 列传第三十一全文， 卷八十一 列传第三十一在线阅读 哈西文学网" />
<meta name="description" content="哈西文学网提供刘d的旧唐书  卷八十一 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2954.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2954.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十一 列传第三十一</h1>
            <div class="link xb">
                <a href="2953.html">上一页</a>&larr;<a href="index.html">返回列表</a>&rarr;<a
                    href="2955.html">下一页</a></div>			
            <div id="BookText">&nbsp;&nbsp;&nbsp;&nbsp;○崔敦礼卢承庆刘祥道李敬玄李义琰孙处约乐彦玮赵仁本<br /><br />&nbsp;&nbsp;&nbsp;&nbsp;崔敦礼，雍州咸阳人，隋礼部尚书仲方孙也。其先本居博陵，世为山东著姓，<br /><br />&nbsp;&nbsp;&nbsp;&nbsp;魏末徙关中。敦礼本名元礼，高祖改名焉。颇涉文史。重节义，尝慕苏子卿之为<br /><br />&nbsp;&nbsp;&nbsp;&nbsp;人。武德中，拜通事舍人。九年，太宗使敦礼往幽州召庐江王瑗。瑗举兵反，执<br /><br />&nbsp;&nbsp;&nbsp;&nbsp;敦礼，问京师之事，敦礼竟无异词。太宗闻而壮之，迁左卫郎将，赐以良马及黄<br /><br />&nbsp;&nbsp;&nbsp;&nbsp;金杂物。贞观元年，擢拜中书舍人，迁兵部侍郎，频使突厥。累转灵州都督。二<br /><br />&nbsp;&nbsp;&nbsp;&nbsp;十年，征为兵部尚书。又奉诏安抚回纥、铁勒部落。时延陀寇边，敦礼与英国公<br /><br />&nbsp;&nbsp;&nbsp;&nbsp;李掊海都督回纥吐迷度为其下所杀，诏敦礼往就部落绥辑之，因立其嗣子而还。<br /><br />&nbsp;&nbsp;&nbsp;&nbsp;敦礼深识蕃情，凡所奏请，事多允会。永徽四年，代高季辅为侍中，累封固安县<br /><br />&nbsp;&nbsp;&nbsp;&nbsp;公，仍修国史。六年，加光禄大夫，代柳]为中书令，寻又兼检校太子詹事。敦<br /><br />&nbsp;&nbsp;&nbsp;&nbsp;礼以老疾屡陈乞请退。显庆元年，拜太子少师，仍同中书门下三品。敕召其子定<br /><br />&nbsp;&nbsp;&nbsp;&nbsp;襄都督府司马余庆，使侍其疾。寻卒，年六十余。高宗举哀于东云龙门，赐东园<br /><br />&nbsp;&nbsp;&nbsp;&nbsp;秘器，赠开府仪同三司、并州大都督，陪葬昭陵，赙绢布八百段、米粟八百硕，<br /><br />&nbsp;&nbsp;&nbsp;&nbsp;谥曰昭。子余庆，官至兵部尚书。敦礼孙贞慎，神龙初为兵部侍郎。<br /><br />&nbsp;&nbsp;&nbsp;&nbsp;卢承庆，幽州范阳人。隋武阳太守思道孙也。父赤松，大业末为河东令。与<br /><br />&nbsp;&nbsp;&nbsp;&nbsp;高祖有旧，闻义师至霍邑，弃县迎接，拜行台兵部郎中。武德中，累转率更令，<br /><br />&nbsp;&nbsp;&nbsp;&nbsp;封范阳郡公，寻卒。承庆美风仪，博学有才干，少袭父爵。贞观初，为秦州都督<br /><br />&nbsp;&nbsp;&nbsp;&nbsp;府户曹参军。因奏河西军事，太宗奇其明辩，擢拜考功员外郎。累迁民部侍郎。<br /><br />&nbsp;&nbsp;&nbsp;&nbsp;太宗尝问历代户口多少之数，承庆叙夏、殷以后迄于周、隋，皆有依据，太宗嗟<br /><br />&nbsp;&nbsp;&nbsp;&nbsp;赏久之。寻令兼检校兵部侍郎，仍知五品选事。承庆辞曰：“选事职在尚书，臣<br /><br />&nbsp;&nbsp;&nbsp;&nbsp;今掌之，便是越局。”太宗不许，曰：“朕今信卿，卿何不自信也？”俄历雍州<br /><br />&nbsp;&nbsp;&nbsp;&nbsp;别驾、尚书左丞。永徽初，为褚遂良所构，出为益州大都督府长史。遂良俄又求<br /><br />&nbsp;&nbsp;&nbsp;&nbsp;索承庆在雍州旧事奏之，由是左迁简州司马。岁余，转洪州长史。会高宗将幸汝<br /><br />&nbsp;&nbsp;&nbsp;&nbsp;州之温汤，擢承庆为汝州刺史，入为光禄卿。显庆四年，代杜正伦为度支尚书，<br /><br />&nbsp;&nbsp;&nbsp;&nbsp;仍同中书门下三品。寻坐度支失所，出为润州刺史，再迁雍州长史，加银青光禄<br /><br />&nbsp;&nbsp;&nbsp;&nbsp;大夫。总章二年，代李乾v为刑部尚书，以年老请致仕，许之，仍加金紫光禄大<br /><br />&nbsp;&nbsp;&nbsp;&nbsp;夫。三年，病卒，年七十六。临终诫其子曰：“死生至理，亦犹朝之有暮。吾终，<br /><br />&nbsp;&nbsp;&nbsp;&nbsp;敛以常服；晦朔常饣巽，不用牲牢；坟高可认，不须广大；事办即葬，不须卜择；<br /><br />&nbsp;&nbsp;&nbsp;&nbsp;墓中器物，瓷漆而已；有棺无椁，务在简要；碑志但记官号、年代，不须广事文<br /><br />&nbsp;&nbsp;&nbsp;&nbsp;饰。”赠幽州都督，谥曰定。<br /><br />&nbsp;&nbsp;&nbsp;&nbsp;弟承业，亦有学识。贞观末，官至雍州长史、检校尚书左丞。兄弟相次居此<br /><br />&nbsp;&nbsp;&nbsp;&nbsp;任，时人荣之。俄坐承庆事左迁忠州刺史。显庆初，复为雍州长史。前后皆有能<br /><br />&nbsp;&nbsp;&nbsp;&nbsp;名。三迁左肃机，兼掌司列选事，赐爵魏县子。总章中，卒于扬州大都督府长史，<br /><br />&nbsp;&nbsp;&nbsp;&nbsp;赠持荽淌罚谥曰简。承业弟承泰，齐州长史。<br /><br />&nbsp;&nbsp;&nbsp;&nbsp;承泰子齐卿，长安初，为雍州录事参军。时则天令雍州长史薛季旭择僚吏堪<br /><br />&nbsp;&nbsp;&nbsp;&nbsp;为御史者，季旭以闻，齐卿荐长安尉卢怀慎、李休光、万年尉李V、崔、咸阳<br /><br />&nbsp;&nbsp;&nbsp;&nbsp;丞倪若水、T尉田崇辟、新丰尉崔日用，后皆至大官。齐卿，开元初为豳州刺<br /><br />&nbsp;&nbsp;&nbsp;&nbsp;史。时张守为果毅，齐卿礼接之，谓曰：“十年内当知节度。”果如其言，时<br /><br />&nbsp;&nbsp;&nbsp;&nbsp;人谓齐卿有人伦之鉴。齐卿好酒，饮至斗余不乱，宽厚可亲，士友以此善之。累<br /><br />&nbsp;&nbsp;&nbsp;&nbsp;迁太子詹事，封广阳县公，寻卒。承庆弟孙藏用，别有传。<br /><br />&nbsp;&nbsp;&nbsp;&nbsp;刘祥道，魏州观城人也。父林甫，武德初为内史舍人，时兵机繁速，庶事草<br /><br />&nbsp;&nbsp;&nbsp;&nbsp;创，高祖委林甫专典其事，以才干见称。寻诏与中书令萧r等撰定律令，林甫因<br /><br />&nbsp;&nbsp;&nbsp;&nbsp;著《律议》万余言。久之，擢拜中书侍郎，赐爵乐平男。贞观初，再迁吏部侍郎。<br /><br />&nbsp;&nbsp;&nbsp;&nbsp;初，隋代赴选者，以十一月为始，至春即停，选限既促，选司多不究悉。时选人<br /><br />&nbsp;&nbsp;&nbsp;&nbsp;渐众，林甫奏请四时听选，随到注拟，当时甚以为便。时天下初定，州府及诏使<br /><br />&nbsp;&nbsp;&nbsp;&nbsp;多有赤牒授官，至是停省，尽来赴集，将万余人。林甫随才铨擢，咸得其宜。时<br /><br />&nbsp;&nbsp;&nbsp;&nbsp;人以林甫典选，比隋之高孝基。三年，病卒，临终上表荐贤，太宗甚嘉悼之，赐<br /><br />&nbsp;&nbsp;&nbsp;&nbsp;绢二百五十匹。祥道少袭父爵。永徽初，历中书舍人、御史中丞、吏部侍郎。显<br /><br />&nbsp;&nbsp;&nbsp;&nbsp;庆二年，迁黄门侍郎，仍知吏部选事。祥道以铨综之术犹有所阙，乃上疏陈其得<br /><br />&nbsp;&nbsp;&nbsp;&nbsp;失。其一曰：<br /><br />&nbsp;&nbsp;&nbsp;&nbsp;今之选司取士，伤多且滥，每年入流，数过一千四百，伤多也。杂色入流，<br /><br />&nbsp;&nbsp;&nbsp;&nbsp;不加铨简，是伤滥也。经明行修之士，犹或罕有正人，多取胥徒之流，岂能皆有<br /><br />&nbsp;&nbsp;&nbsp;&nbsp;德行？即知共厘务者，善人少而恶人多。有国以来，已四十载，尚未刑措，岂不<br /><br />&nbsp;&nbsp;&nbsp;&nbsp;由此乎？但服膺先王之道者，奏第然始付选；趋走几案之间者，不简便加禄秩。<br /><br />&nbsp;&nbsp;&nbsp;&nbsp;稽古之业，虽则难知，斗筲之材，何其易进？其杂色应入流人，望令曹司试判讫，<br /><br />&nbsp;&nbsp;&nbsp;&nbsp;简为四等奏闻。第一等付吏部，第二等付兵部，次付主爵，次付司勋。其行署等<br /><br />&nbsp;&nbsp;&nbsp;&nbsp;私犯公坐情状可责者，虽经赦降，亦量配三司；不经赦降者，放还本贯。冀入流<br /><br />&nbsp;&nbsp;&nbsp;&nbsp;不滥，官无冗杂，且令胥徒之辈，渐知劝勉。<br /><br />&nbsp;&nbsp;&nbsp;&nbsp;其二曰：<br /><br />&nbsp;&nbsp;&nbsp;&nbsp;古之选者，为官择人，不闻取人多而官员少。今官员有数，入流无限，以有<br /><br />&nbsp;&nbsp;&nbsp;&nbsp;数供无限，遂令九流繁总，人随岁积。谨约准所须人，量支年别入流者。今内外<br /><br />&nbsp;&nbsp;&nbsp;&nbsp;文武官一品以下，九品已上，一万三千四百六十五员，略举大数，当一万四千人。<br /><br />&nbsp;&nbsp;&nbsp;&nbsp;壮室而仕，耳顺而退，取其中数，不过支三十年。此则一万四千人，三十年而略<br /><br />&nbsp;&nbsp;&nbsp;&nbsp;尽。若年别入流者五百人，经三十年便得一万五千人，定须者一万三千四百六十<br /><br />&nbsp;&nbsp;&nbsp;&nbsp;五人，足充所须之数。况三十年之外，在官者犹多，此便有余，不虑其少。今年<br /><br />&nbsp;&nbsp;&nbsp;&nbsp;常入流者，遂逾一千四百，计应须数外，其余两倍。又常选放还者，仍停六七千<br /><br />&nbsp;&nbsp;&nbsp;&nbsp;人，更复年别新加，实非处置之法。<br /><br />&nbsp;&nbsp;&nbsp;&nbsp;其三曰：<br /><br />&nbsp;&nbsp;&nbsp;&nbsp;儒为教化之本，学者之宗。儒教不兴，风俗将替。今庠序遍于四海，儒生溢<br /><br />&nbsp;&nbsp;&nbsp;&nbsp;于三学。诱掖之方，理实为备，而奖进之道，事或未周。但永徽已来，于今八载，<br /><br />&nbsp;&nbsp;&nbsp;&nbsp;在官者以善政粗闻，论事者以一言可采，莫不光被纶音，超升不次。而儒生未闻<br /><br />&nbsp;&nbsp;&nbsp;&nbsp;恩及，臣故以为奖进之道未周。<br /><br />&nbsp;&nbsp;&nbsp;&nbsp;其四曰：<br /><br />&nbsp;&nbsp;&nbsp;&nbsp;国家富有四海，已四十年，百姓官僚，未有秀才之举。岂今人之不如昔人，<br /><br />&nbsp;&nbsp;&nbsp;&nbsp;将荐贤之道未至？宁可方称多士，遂间斯人。望六品已下，爰及山谷，特降纶言，<br /><br />&nbsp;&nbsp;&nbsp;&nbsp;更审搜访，仍量为条例，稍加优奖。不然，赫赫之辰，斯举遂绝，一代盛事，实<br /><br />&nbsp;&nbsp;&nbsp;&nbsp;为朝廷惜之。<br /><br />&nbsp;&nbsp;&nbsp;&nbsp;其五曰：<br /><br />&nbsp;&nbsp;&nbsp;&nbsp;唐、虞三载考绩，黜陟幽明。两汉用人，亦久居其职。所以因官命氏，有仓、<br /><br />&nbsp;&nbsp;&nbsp;&nbsp;庾之姓。魏、晋以来，事无可纪。今之在任，四考即迁。官人知将秩满，必怀去<br /><br />&nbsp;&nbsp;&nbsp;&nbsp;就；百姓见有迁代，能无苟且？以去就之人，临苟且之辈，责以移风易俗，其可<br /><br />&nbsp;&nbsp;&nbsp;&nbsp;得乎！望经四考，就任加阶，至八考满，然后听选。还淳反朴，虽未敢必期；送<br /><br />&nbsp;&nbsp;&nbsp;&nbsp;故迎新，实稍减劳弊。<br /><br />&nbsp;&nbsp;&nbsp;&nbsp;其六曰：<br /><br />&nbsp;&nbsp;&nbsp;&nbsp;尚书省二十四司及门下中书都事、主书、主事等，比来选补，皆取旧任流外<br /><br />&nbsp;&nbsp;&nbsp;&nbsp;有刀笔之人。纵欲参用士流，皆以俦类为耻，前后相承，遂成故事。且掖省崇峻，<br /><br />&nbsp;&nbsp;&nbsp;&nbsp;王言秘密，尚书政本，人物攸归，而多用胥徒，恐未尽铨衡之理。望有厘革，稍<br /><br />&nbsp;&nbsp;&nbsp;&nbsp;清其选。<br /><br />&nbsp;&nbsp;&nbsp;&nbsp;明年，中书令杜正伦亦言入流人多，为政之弊。高宗遣祥道与正伦详议其事。<br /><br />&nbsp;&nbsp;&nbsp;&nbsp;时公卿已下，惮于改作，事竟不行。祥道寻以修礼功，进封阳城县侯。四年，迁<br /><br />&nbsp;&nbsp;&nbsp;&nbsp;刑部尚书，每覆大狱，必[欷累叹，奏决之日，为之再不食。龙朔元年，权检校<br /><br />&nbsp;&nbsp;&nbsp;&nbsp;蒲州刺史。三年，兼检校雍州长史，俄迁右相。祥道性谨慎，既居宰相，深怀忧<br /><br />&nbsp;&nbsp;&nbsp;&nbsp;惧。数自陈老疾，请退就闲职。俄转司礼太常伯，罢知政事。麟德二年，将有事<br /><br />&nbsp;&nbsp;&nbsp;&nbsp;于泰山。有司议依旧礼，皆以太常卿为亚献，光禄卿为终献。祥道驳曰：“昔在<br /><br />&nbsp;&nbsp;&nbsp;&nbsp;三代，六卿位重，故得佐祠。汉、魏以来，权归台省，九卿皆为常伯属官。今登<br /><br />&nbsp;&nbsp;&nbsp;&nbsp;封大礼，不以八座行事，而用九卿，无乃徇虚名而忘实事乎！”高宗从其议，竟<br /><br />&nbsp;&nbsp;&nbsp;&nbsp;以司徒徐王元礼为亚献，祥道为终献。事毕，进爵广平郡公。乾封元年，又上表<br /><br />&nbsp;&nbsp;&nbsp;&nbsp;乞骸骨，优制加金紫光禄大夫，听致仕。其年卒，年七十一，赠幽州都督，谥曰<br /><br />&nbsp;&nbsp;&nbsp;&nbsp;宣。子齐贤袭爵。<br /><br />&nbsp;&nbsp;&nbsp;&nbsp;齐贤，初自侍御史出为晋州司马，高宗闻其方正，甚礼之。时将军史兴宗尝<br /><br />&nbsp;&nbsp;&nbsp;&nbsp;从帝于苑中弋猎，因言晋州出好鹞，刘齐贤见为司马，请使捕之。帝曰：“刘齐<br /><br />&nbsp;&nbsp;&nbsp;&nbsp;贤岂是觅鹞人耶！卿何以此待之？”遂止。齐贤后避章怀太子名，改名景先。永<br /><br />&nbsp;&nbsp;&nbsp;&nbsp;淳中，累迁黄门侍郎、同中书门下平章事。则天临朝，代裴炎为侍中。及裴炎下<br /><br />&nbsp;&nbsp;&nbsp;&nbsp;狱，景先与凤阁侍郎胡元范抗词明其不反，则天甚怒之。炎既诛死，景先左迁普<br /><br />&nbsp;&nbsp;&nbsp;&nbsp;州刺史，未到，又贬授吉州长史。永昌年，为酷吏所陷，系于狱，自缢死，仍籍<br /><br />&nbsp;&nbsp;&nbsp;&nbsp;没其家。景先自祖、父三代皆为两省侍郎及典选，又叔父吏部郎中应道、从父弟<br /><br />&nbsp;&nbsp;&nbsp;&nbsp;礼部侍郎令植等八人，前后为吏部郎中员外，有唐已来，无有其比云。<br /><br />&nbsp;&nbsp;&nbsp;&nbsp;李敬玄，亳州谯人也。父孝节，谷州长史。敬玄博览群书，特善五礼。贞观<br /><br />&nbsp;&nbsp;&nbsp;&nbsp;末，高宗在东宫，马周启荐之，召入崇贤馆，兼预侍读，仍借御书读之。敬玄虽<br /><br />&nbsp;&nbsp;&nbsp;&nbsp;风格高峻，有不可犯之色，然勤于造请，不避寒暑，马周及许敬宗等皆推荐延誉<br /><br />&nbsp;&nbsp;&nbsp;&nbsp;之。乾封初，历迁西台舍人、弘文馆学士。总章二年，累转西台侍郎，兼太子右<br /><br />&nbsp;&nbsp;&nbsp;&nbsp;中护、同东西台三品，兼检校司列少常伯。时员外郎张仁t有时务才，敬玄以曹<br /><br />&nbsp;&nbsp;&nbsp;&nbsp;事委之。仁t始造姓历，改修状样、铨历等程式，处事勤劳，遂以心疾而卒。敬<br /><br />&nbsp;&nbsp;&nbsp;&nbsp;玄因仁t之法，典选累年，铨综有序。自永徽以后，选人转多，当其任者，罕闻<br /><br />&nbsp;&nbsp;&nbsp;&nbsp;称职，及敬玄掌选，天下称其能。预选者岁有万余人，每于街衢见之，莫不知其<br /><br />&nbsp;&nbsp;&nbsp;&nbsp;姓名。其被放有诉者，即口陈其书判失错及身负殿累，略无差殊。时人咸服其强<br /><br />&nbsp;&nbsp;&nbsp;&nbsp;记，莫之敢欺。选人有杭州参军徐太玄者，初在任时，同僚有张惠犯赃至死，太<br /><br />&nbsp;&nbsp;&nbsp;&nbsp;玄哀其母老，乃诣狱自陈与惠同受。惠赃数既少，遂得减死，太玄亦坐免官，不<br /><br />&nbsp;&nbsp;&nbsp;&nbsp;调十余年。敬玄知而大嗟赏之，擢授郑州司功参军，太玄由是知名，后官至秘书<br /><br />&nbsp;&nbsp;&nbsp;&nbsp;少监、申王师，以德行为时所重。敬玄赏鉴，多此类也。咸亨二年，授中书侍郎，<br /><br />&nbsp;&nbsp;&nbsp;&nbsp;余并如故。三年，加银青光禄大夫，行吏部侍郎，依旧兼太子右庶子、同中书门<br /><br />&nbsp;&nbsp;&nbsp;&nbsp;下三品。四年，监修国史。上元二年，拜吏部尚书，仍依旧兼太子左庶子，监修<br /><br />&nbsp;&nbsp;&nbsp;&nbsp;国史、同中书门下三品。敬玄久居选部，人多附之。前后三娶，皆山东士族。又<br /><br />&nbsp;&nbsp;&nbsp;&nbsp;与赵郡李氏合谱，故台省要职，多是其同族婚媾之家。高宗知而不悦，然犹不彰<br /><br />&nbsp;&nbsp;&nbsp;&nbsp;其过。仪凤元年，代刘仁轨为中书令。调露二年，吐蕃入寇，仁轨先与敬玄不协，<br /><br />&nbsp;&nbsp;&nbsp;&nbsp;遂奏请敬玄镇守西边。敬玄自以素非边将之才，固辞。高宗谓曰：“仁轨若须朕，<br /><br />&nbsp;&nbsp;&nbsp;&nbsp;朕即自往，卿不得辞也。”竟以敬玄为洮河道大总管，兼安抚大使，仍检校鄯州<br /><br />&nbsp;&nbsp;&nbsp;&nbsp;都督，率兵以御吐蕃。及将战，副将工部尚书刘审礼先锋击之。敬玄闻贼至，狼<br /><br />&nbsp;&nbsp;&nbsp;&nbsp;狈却走。审礼既无继援，遂没于阵。俄有诏留敬玄于鄯州防御，敬玄累表称疾，<br /><br />&nbsp;&nbsp;&nbsp;&nbsp;乞还医疗。许之。既入见，验疾不重，高宗责其诈妄，又积其前后愆失，贬授衡<br /><br />&nbsp;&nbsp;&nbsp;&nbsp;州刺史。稍迁扬州大都督府长史。永淳元年卒，年六十八，赠兖州都督。撰《礼<br /><br />&nbsp;&nbsp;&nbsp;&nbsp;论》六十卷、《正论》三卷、文集三十卷。子思冲，神龙初，历工部侍郎、左羽<br /><br />&nbsp;&nbsp;&nbsp;&nbsp;林军将军，从节愍太子诛武三思，事败见杀，籍没其家。敬玄弟元素，亦有吏才，<br /><br />&nbsp;&nbsp;&nbsp;&nbsp;初为武德令。时怀州刺史李文┙调率金银造常满樽以献，百姓甚弊之，官<br /><br />&nbsp;&nbsp;&nbsp;&nbsp;吏无敢异议者。元素抗词固执，文┠怂鹌渲贫龋以家财营之。延载元年，自<br /><br />&nbsp;&nbsp;&nbsp;&nbsp;文昌左丞迁凤阁侍郎、凤阁鸾台平章事，加银青光禄大夫。万岁通天二年，坐与<br /><br />&nbsp;&nbsp;&nbsp;&nbsp;洛州录事参军綦连耀交结，为武懿宗所陷，被杀，神龙初雪免。<br /><br />&nbsp;&nbsp;&nbsp;&nbsp;李义琰，魏州昌乐人，常州刺史玄道族孙也。其先自陇西徙山东，世为著姓。<br /><br />&nbsp;&nbsp;&nbsp;&nbsp;父玄德，`陶令。义琰少举进士，累补太原尉。时李尬并州都督，僚吏皆望风<br /><br />&nbsp;&nbsp;&nbsp;&nbsp;慑惧，义琰独廷折曲直，奚趵裰。义琰，麟德中为白水令，有能名，拜司刑员<br /><br />&nbsp;&nbsp;&nbsp;&nbsp;外郎。上元中，累迁中书侍郎，又授太子右庶子、同中书门下三品。时天后预知<br /><br />&nbsp;&nbsp;&nbsp;&nbsp;国政，高宗尝欲下诏令后摄知国事，义琰与中书令郝处俊固争，以为不可，事竟<br /><br />&nbsp;&nbsp;&nbsp;&nbsp;寝。义琰身长八尺，博学多识，高宗每有顾问，言皆切直。章怀太子之废也，高<br /><br />&nbsp;&nbsp;&nbsp;&nbsp;宗慰勉官僚，尽舍罪，令复其位。庶子薛元超等皆舞蹈谢恩，义琰独引罪涕泣，<br /><br />&nbsp;&nbsp;&nbsp;&nbsp;时论美之。义琰宅无正寝，弟义\为司功参军，乃市堂材送焉。及义\来觐，义<br /><br />&nbsp;&nbsp;&nbsp;&nbsp;琰谓曰：“以吾为国相，岂不怀愧？更营美室，是速吾祸，此岂爱我意哉！”义<br /><br />&nbsp;&nbsp;&nbsp;&nbsp;\曰：“凡人仕为丞尉，即营第宅，兄官高禄重，岂宜卑陋以逼下也？”义琰曰：<br /><br />&nbsp;&nbsp;&nbsp;&nbsp;“事难全遂，物不两兴。既有贵仕，又广其宇，若无令德，必受其殃。吾非不欲<br /><br />&nbsp;&nbsp;&nbsp;&nbsp;之，惧获戾也。”竟不营构，其木为霖雨所腐而弃之。义琰后改葬父母，使舅氏<br /><br />&nbsp;&nbsp;&nbsp;&nbsp;移其旧茔，高宗知而怒曰：“岂以身在枢要，凌蔑外家，此人不可更知政事。”<br /><br />&nbsp;&nbsp;&nbsp;&nbsp;义琰闻而不自安，以足疾上疏乞骸骨，乃授银青光禄大夫，听致仕。乃将归东都<br /><br />&nbsp;&nbsp;&nbsp;&nbsp;田里，公卿已下祖饯于通化门外，时人以比汉之二疏。垂拱初，起为怀州刺史。<br /><br />&nbsp;&nbsp;&nbsp;&nbsp;义琰自以失则天意，恐祸及，固辞不拜。四年，卒于家。义琰从祖弟义琛，永淳<br /><br />&nbsp;&nbsp;&nbsp;&nbsp;初，为雍州长史。时关辅大饥，高宗令贫人散于商、邓逐食。义琛恐黎人流转，<br /><br />&nbsp;&nbsp;&nbsp;&nbsp;因此不还，固争之。由是忤旨，出为梁州都督，转岐州刺史，称为良吏。卒官。<br /><br />&nbsp;&nbsp;&nbsp;&nbsp;高宗时宰相，又有孙处约、乐彦玮、赵仁本。并有名迹。<br /><br />&nbsp;&nbsp;&nbsp;&nbsp;孙处约者，汝州郏城人也。贞观中，为齐王v记室。v既失德，处约数上书<br /><br />&nbsp;&nbsp;&nbsp;&nbsp;谏之。v既诛，太宗亲检其家文疏，得处约谏书，甚嗟赏之。累转中书舍人。其<br /><br />&nbsp;&nbsp;&nbsp;&nbsp;年，中书令杜正伦奏请更授一舍人，与处约同知制诰，高宗曰：“处约一人足办<br /><br />&nbsp;&nbsp;&nbsp;&nbsp;我事，何须多也。”处约以预修《太宗实录》成，赐物七百段。三迁中书侍郎，<br /><br />&nbsp;&nbsp;&nbsp;&nbsp;与李蕖⑿砭醋谕知国政。寻避中宫讳，改名茂道。坐事左转司礼少常伯。显庆<br /><br />&nbsp;&nbsp;&nbsp;&nbsp;中，拜少司成，以老疾请致仕，许之，寻卒。子纾睿宗时为左羽林大将军，征<br /><br />&nbsp;&nbsp;&nbsp;&nbsp;契丹战殁。<br /><br />&nbsp;&nbsp;&nbsp;&nbsp;乐彦玮者，雍州长安人。显庆中，为给事中。时故侍中刘洎之子诣阙上言，<br /><br />&nbsp;&nbsp;&nbsp;&nbsp;洎贞观末为褚遂良所谮枉死，称冤请雪，中书侍郎李义府又左右之。高宗以问近<br /><br />&nbsp;&nbsp;&nbsp;&nbsp;臣，众希义府之旨，皆言其枉。彦玮独进曰：“刘洎大臣，举措须合轨度，人主<br /><br />&nbsp;&nbsp;&nbsp;&nbsp;暂有不豫，岂得即拟负国？先朝所责，未是不惬。且国君无过举，若雪洎之罪，<br /><br />&nbsp;&nbsp;&nbsp;&nbsp;岂可谓先帝用刑不当乎？”然其言，遂寝其事。彦玮寻丁忧，起为唐州刺史。及<br /><br />&nbsp;&nbsp;&nbsp;&nbsp;入辞，高宗记其言直，复拜东台舍人。累迁西台侍郎、同东西台三品。乾封元年，<br /><br />&nbsp;&nbsp;&nbsp;&nbsp;代刘仁轨为大司宪，官名复旧，改为御史大夫。上元三年卒，赠秦州都督，永昌<br /><br />&nbsp;&nbsp;&nbsp;&nbsp;年，以子思晦贵，重赠扬州大都督。思晦，则天时官至鸾台侍郎，兼检校天官尚<br /><br />&nbsp;&nbsp;&nbsp;&nbsp;书、同凤阁鸾台三品，为酷吏所杀。<br /><br />&nbsp;&nbsp;&nbsp;&nbsp;赵仁本者，陕州河北人也。贞观中，累转殿中侍御史。自义宁已来，诏敕皆<br /><br />&nbsp;&nbsp;&nbsp;&nbsp;手自纂录，临事皆暗记之，甚为当时所伏。会有敕差一御史远使，同列递相辞托，<br /><br />&nbsp;&nbsp;&nbsp;&nbsp;仁本越次请行，言于治书侍御史马周曰：“食君之禄，死君之事。虽复跋涉艰险，<br /><br />&nbsp;&nbsp;&nbsp;&nbsp;所不敢辞也。”及回，事又称旨，擢吏部员外郎。乾封中，历迁东台侍郎、同东<br /><br />&nbsp;&nbsp;&nbsp;&nbsp;西台三品，寻转司列少常伯，知政事如故。时许敬宗为右相，颇任权势，仁本拒<br /><br />&nbsp;&nbsp;&nbsp;&nbsp;其请托，遂为敬宗所构，俄授尚书左丞，罢知政事。咸亨初卒官。<br /><br />&nbsp;&nbsp;&nbsp;&nbsp;史臣论曰：崔、卢数公，皆以忠清文行，致位枢要。恪恭匪懈，以保名位，<br /><br />&nbsp;&nbsp;&nbsp;&nbsp;诚所谓持盈守成，太平之君子。然敬玄之擢太玄，可谓能举善者矣。义琰腐材而<br /><br />&nbsp;&nbsp;&nbsp;&nbsp;不营第舍，可谓有俭德矣。彦玮独遏奸臣，仁本请当远使，终升辅相，不亦宜乎！<br /><br />&nbsp;&nbsp;&nbsp;&nbsp;赞曰：卢、刘两族，奕世名卿。二李、二乐，俱号公清。权臣独抗，美第不<br /><br />&nbsp;&nbsp;&nbsp;&nbsp;营。以兹辅弼，无愧德声。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2954);">加入书签</a><a
                        href="2953.html">上一页</a>&larr;<a href="index.html">返回列表</a>&rarr;<a
                            href="2955.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2953.html"; var next_page = "2955.html"; var index_page = "index.html"; var sortid = "9"; var article_id = "45"; var chapter_id = "2954"; var articlename = "旧唐书"; var chaptername = " 卷八十一 列传第三十一"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>