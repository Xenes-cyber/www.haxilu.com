<!DOCTYPE html>
<html>
<head>
<meta charset="gbk" />
<title>旧唐书- 卷一百四十三 列传第九十三-在线阅读-哈西文学网</title>
<meta name="keywords" content="刘d，旧唐书， 卷一百四十三 列传第九十三全文， 卷一百四十三 列传第九十三在线阅读 哈西文学网" />
<meta name="description" content="哈西文学网提供刘d的旧唐书  卷一百四十三 列传第九十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56025.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56025.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十三 列传第九十三</h1>
            <div class="link xb">
                <a href="56024.html">上一页</a>&larr;<a href="index.html">返回列表</a>&rarr;<a
                    href="56026.html">下一页</a></div>			
            <div id="BookText">&nbsp;&nbsp;&nbsp;&nbsp;○李怀仙（朱希彩附）朱滔刘怦（子济鸭米幼埽┏倘栈（子<br /><br />&nbsp;&nbsp;&nbsp;&nbsp;怀直怀直子权）李全略（子同捷）<br /><br />&nbsp;&nbsp;&nbsp;&nbsp;李怀仙，柳城胡人也。世事契丹，降将，守营州。禄山之叛，怀仙以裨将从<br /><br />&nbsp;&nbsp;&nbsp;&nbsp;陷河洛。安庆绪败，又事史思明。善骑射，有智数。朝义时，伪授为燕京留守、<br /><br />&nbsp;&nbsp;&nbsp;&nbsp;范阳尹。宝应元年，元帅雍王统回纥诸兵收复东都，朝义渡河北走，乃令副元帅<br /><br />&nbsp;&nbsp;&nbsp;&nbsp;仆固怀恩率兵追之。时群凶瓦解，国威方振，贼党闻怀恩至，望风纳款。朝义以<br /><br />&nbsp;&nbsp;&nbsp;&nbsp;余孽数千奔范阳，怀仙诱而擒之，斩首来献。属怀恩私欲树党以固兵权，乃保荐<br /><br />&nbsp;&nbsp;&nbsp;&nbsp;怀仙可用。代宗复授幽州大都督府长史、检校侍中、幽州卢龙等军节度使，与贼<br /><br />&nbsp;&nbsp;&nbsp;&nbsp;将薛嵩、田承嗣、张忠志等分河朔而帅之。既而怀恩叛逆，西蕃入寇，朝廷多故，<br /><br />&nbsp;&nbsp;&nbsp;&nbsp;怀仙等四将各招合遗孽，治兵缮邑；部下各数万劲兵，文武将吏，擅自署置；贡<br /><br />&nbsp;&nbsp;&nbsp;&nbsp;赋不入于朝廷，虽称藩臣，实非王臣也。朝廷初集，姑务怀安，以是不能制。怀<br /><br />&nbsp;&nbsp;&nbsp;&nbsp;仙大历三年为其麾下兵马使朱希彩所杀。<br /><br />&nbsp;&nbsp;&nbsp;&nbsp;希彩自称留后。恒州节度使张忠志以怀仙世旧，无辜覆族，遣将率众讨之；<br /><br />&nbsp;&nbsp;&nbsp;&nbsp;为希彩所败。朝廷不获已，宥之。以河南副元帅、黄门侍郎、同平章事王缙为幽<br /><br />&nbsp;&nbsp;&nbsp;&nbsp;州节度使，授希彩御史中丞，充幽州节度副使，权知军州事，诏缙赴镇。希彩闻<br /><br />&nbsp;&nbsp;&nbsp;&nbsp;缙之来，搜选卒伍，大陈戎备以逆之。缙晏然建旌节，而希彩迎谒甚恭。缙知终<br /><br />&nbsp;&nbsp;&nbsp;&nbsp;不可制，劳军旬日而还。寻加希彩御史大夫，充幽州节度留后。十二月，加希彩<br /><br />&nbsp;&nbsp;&nbsp;&nbsp;幽州大都督府长史、幽州卢龙军节度使。五年，封高密郡王。既得位，暴横自恣，<br /><br />&nbsp;&nbsp;&nbsp;&nbsp;无礼于朝廷。七年，孔目官李瑗因人之怒，伺隙斩之，军人立其兵马使朱为留<br /><br />&nbsp;&nbsp;&nbsp;&nbsp;后。自有传。<br /><br />&nbsp;&nbsp;&nbsp;&nbsp;朱滔，贼之弟也。平州刺史朱希彩为幽州节度，以滔同姓，甚爱之，常令<br /><br />&nbsp;&nbsp;&nbsp;&nbsp;将腹心亲兵。及为节度使，遂使滔将劲兵三千赴京师，请率先诸军备塞。自禄<br /><br />&nbsp;&nbsp;&nbsp;&nbsp;山反后，山东范阳，外虽示顺，实皆倔强不庭。首效臣节，代宗喜甚，命滔勒<br /><br />&nbsp;&nbsp;&nbsp;&nbsp;兵东入长安通化门，西出开远门，出师劳还；未有兵还王城者，今而许之，盖示<br /><br />&nbsp;&nbsp;&nbsp;&nbsp;优异。召滔对于三殿，代宗临轩劳问。既而曰：“卿材孰与多？”滔曰：“各<br /><br />&nbsp;&nbsp;&nbsp;&nbsp;有长短。统御士众，方略明辨，臣不及；臣年二十八，获谒龙颜，长臣五岁，<br /><br />&nbsp;&nbsp;&nbsp;&nbsp;未朝凤阙，此不及臣。”代宗愈喜。<br /><br />&nbsp;&nbsp;&nbsp;&nbsp;大历九年，朝觐，因乞留西征吐蕃。以滔试殿中监，权知幽州卢龙节度留<br /><br />&nbsp;&nbsp;&nbsp;&nbsp;后、兼御史大夫。及田承嗣反，与李宝臣、李正己等解磁州围。建中二年，宝臣<br /><br />&nbsp;&nbsp;&nbsp;&nbsp;死，其子惟岳谋袭父位。滔与成德军节度张孝忠征之，大破惟岳于束鹿。滔命偏<br /><br />&nbsp;&nbsp;&nbsp;&nbsp;师守束鹿，进围深州。惟岳乃统万余众及田悦援兵围束鹿。惟岳将王武俊以骑三<br /><br />&nbsp;&nbsp;&nbsp;&nbsp;千方陈横进。滔绘帛为狻猊象，使猛士百人蒙之，鼓噪奋驰，贼为惊乱，随击，<br /><br />&nbsp;&nbsp;&nbsp;&nbsp;大破之，惟岳焚营而遁。以功加检校司徒，为幽州卢龙军节度使，以德、棣二州<br /><br />&nbsp;&nbsp;&nbsp;&nbsp;隶焉。朝廷以康日知为深赵二州团练使，王武俊为恒冀二州团练使。滔怒失深州，<br /><br />&nbsp;&nbsp;&nbsp;&nbsp;武俊怒失宝臣故地，滔构武俊同己反。马燧围田悦于魏州，悦告急，滔与武俊遂<br /><br />&nbsp;&nbsp;&nbsp;&nbsp;连兵救悦，败李怀光于惬山。三年十一月，滔c称大冀王，伪署百官，与李纳、<br /><br />&nbsp;&nbsp;&nbsp;&nbsp;田悦、王武俊并称王，南结李希烈。兴元初，田悦、王武俊以朱据京师，滔兵<br /><br />&nbsp;&nbsp;&nbsp;&nbsp;强盛，首尾相应，田悦常谓武俊曰：“朱滔心险，不可堤防。”遂相率归顺。<br /><br />&nbsp;&nbsp;&nbsp;&nbsp;既c号，立滔为皇太弟，仍令以重赂招诱回纥，南攻魏、贝，即西入关。<br /><br />&nbsp;&nbsp;&nbsp;&nbsp;兴元元年正月，滔驱率燕、蓟之众及回纥杂虏，号五万，次南河，攻围贝州。三<br /><br />&nbsp;&nbsp;&nbsp;&nbsp;月，田绪杀田悦，魏州乱。滔令大将马实分兵逼魏州，营于王莽河。德宗在山南，<br /><br />&nbsp;&nbsp;&nbsp;&nbsp;虑二凶兵合，遣使授王武俊平章事，令与李抱真叶力击滔。四月，恒、潞两军次<br /><br />&nbsp;&nbsp;&nbsp;&nbsp;泾城北，行营相距十里；抱真自率二百骑径入武俊军，面申盟约，结为兄弟。五<br /><br />&nbsp;&nbsp;&nbsp;&nbsp;月四日，进军距贝州三十里而军。翌日，滔令大将马实、卢南史引回纥、契丹来<br /><br />&nbsp;&nbsp;&nbsp;&nbsp;挑战，武俊遣骑将赵珍提精骑三百当之，抱真将王虔休掎角待之。武俊与其子士<br /><br />&nbsp;&nbsp;&nbsp;&nbsp;清自当回纥、契丹部落。两军既合，鼓噪震地，回纥恃捷，穿武俊阵而过。武俊<br /><br />&nbsp;&nbsp;&nbsp;&nbsp;乘骑勒马不动，俟回纥引退，因而薄之，回纥势不能止。武俊父子纵马急击，获<br /><br />&nbsp;&nbsp;&nbsp;&nbsp;回纥三百骑。滔阵乱，东走，两边追斩，俘馘数万计。遇夜，夹滔垒而军。是夜，<br /><br />&nbsp;&nbsp;&nbsp;&nbsp;滔以残众千人奔德州，委弃戈甲山积。滔至瀛州，杀骑将蔡雄、扬布。以其前锋<br /><br />&nbsp;&nbsp;&nbsp;&nbsp;先败，又杀阴阳人尹少伯，以其言举兵必胜故也。<br /><br />&nbsp;&nbsp;&nbsp;&nbsp;六月，李晟收京城，朱、姚令言死。滔还幽州，为武俊所攻，仅不能军，<br /><br />&nbsp;&nbsp;&nbsp;&nbsp;上章待罪。九月，诏曰：“朱滔累献款疏，深效恳诚，省之恻然，良用悯叹！宜<br /><br />&nbsp;&nbsp;&nbsp;&nbsp;委武俊、抱真开示大信，深加晓谕。若诚心益固，善迹克彰，朕当掩衅录勋，与<br /><br />&nbsp;&nbsp;&nbsp;&nbsp;之昭雪。”贞元元年，寻卒于位，时年四十，赠司徒。<br /><br />&nbsp;&nbsp;&nbsp;&nbsp;刘怦，幽州昌平人也。父贡，尝为广边大斗军使。怦即朱滔姑之子，积军功<br /><br />&nbsp;&nbsp;&nbsp;&nbsp;为雄武军使，广屯田，节用，以办理称。稍迁涿州刺史。居数年，朱滔将兵讨田<br /><br />&nbsp;&nbsp;&nbsp;&nbsp;承嗣，奏署怦领留府事，以宽缓得众心。时李宝臣为田承嗣间说，与之通谋。承<br /><br />&nbsp;&nbsp;&nbsp;&nbsp;嗣又以沧州与宝臣，乃以兵劫朱滔于瓦桥关，滔脱身走，乘胜欲袭取幽州。怦设<br /><br />&nbsp;&nbsp;&nbsp;&nbsp;方略镇抚，宝臣不敢进，以功加御史中丞。<br /><br />&nbsp;&nbsp;&nbsp;&nbsp;宝臣死，子惟岳拒朝命，德宗令滔与张孝忠同力讨之。及惟岳平，滔怨朝廷<br /><br />&nbsp;&nbsp;&nbsp;&nbsp;违约不与深州，含怒不已。会王武俊亦怨割地深、赵，相谋叛，欲救田悦。怦时<br /><br />&nbsp;&nbsp;&nbsp;&nbsp;知幽州留后事，遣人赍书谓滔曰：“司徒位崇太尉，尊居宰相，恩宠冠藩臣之右，<br /><br />&nbsp;&nbsp;&nbsp;&nbsp;荣遇极矣！今昌平故里，朝廷改为尉卿、司徒里，此亦大夫不朽之名也。但以忠<br /><br />&nbsp;&nbsp;&nbsp;&nbsp;顺自持，则事无不济。窃思近日，务大乐战，不顾成败，而家灭身屠者，安、史<br /><br />&nbsp;&nbsp;&nbsp;&nbsp;是也。暴乱易亡，今复何有？怦忝密亲，世荷恩遇，默而无告，是负重知。惟司<br /><br />&nbsp;&nbsp;&nbsp;&nbsp;徒图之，无贻后悔也！”滔虽不用其言，亦嘉其尽言，卒无疑贰。凡出征伐，必<br /><br />&nbsp;&nbsp;&nbsp;&nbsp;以怦总留后事。及c称大冀王，伪署怦为右仆射、范阳留守。及据京邑，召滔<br /><br />&nbsp;&nbsp;&nbsp;&nbsp;南河，至贝州，挫败而还，兵甲尽丧。怦闻滔将至，悉L范阳兵甲，夹道排列二<br /><br />&nbsp;&nbsp;&nbsp;&nbsp;十余里，以迎滔归于府第，人皆嘉怦忠义。<br /><br />&nbsp;&nbsp;&nbsp;&nbsp;贞元元年，滔卒，三军推怦权抚军府事。怦为众所服，卒有其地。朝廷因授<br /><br />&nbsp;&nbsp;&nbsp;&nbsp;怦幽州大都督府长史、兼御史大夫、幽州卢龙节度副大使、知节度事、管内营田<br /><br />&nbsp;&nbsp;&nbsp;&nbsp;观察、押奚契丹、经略卢龙军使。居位三月，以贞元元年九月卒，年五十九，废<br /><br />&nbsp;&nbsp;&nbsp;&nbsp;朝三日，赠兵部尚书，赐布帛有差。子济继为幽州节度使。<br /><br />&nbsp;&nbsp;&nbsp;&nbsp;济，怦之长子。初，母难产；既产，侍者初见济是一大蛇，黑气勃勃，莫不<br /><br />&nbsp;&nbsp;&nbsp;&nbsp;惊走。及长，颇异常童。所居室焚，人皆惊救，济从容而出，众异之。累历本管<br /><br />&nbsp;&nbsp;&nbsp;&nbsp;州县牧宰。及怦为节度使，以济兼御史中丞，充行军司马。怦卒，军人习河朔旧<br /><br />&nbsp;&nbsp;&nbsp;&nbsp;事，请济代父为帅，朝廷姑务便安，因而从之。累加至检校兵部尚书。<br /><br />&nbsp;&nbsp;&nbsp;&nbsp;贞元五年，迁左仆射，充幽州节度使。时乌桓、鲜卑数寇边，济率军击走之；<br /><br />&nbsp;&nbsp;&nbsp;&nbsp;深入千余里，虏获不可胜纪，东北晏然。贞元中，朝廷优容藩镇方甚，两河擅自<br /><br />&nbsp;&nbsp;&nbsp;&nbsp;继袭者，尤骄蹇不奉法。惟济最务恭顺，朝献相继，德宗亦以恩礼接之。寻加同<br /><br />&nbsp;&nbsp;&nbsp;&nbsp;中书门下平章事。顺宗即位，再迁检校司徒。元和初，加兼侍中。及诏讨王承宗，<br /><br />&nbsp;&nbsp;&nbsp;&nbsp;诸军未进，济独率先前军击破之，生擒三百余人，斩首千余级，献逆将于阙，优<br /><br />&nbsp;&nbsp;&nbsp;&nbsp;诏褒之。又为诗四韵上献，以表忠愤之志。明年春，将大军次瀛州，累攻乐寿、<br /><br />&nbsp;&nbsp;&nbsp;&nbsp;博陆、安平等县，前后大献俘获。赏功颇厚，仍与子孙六品官者凡四人。未几，<br /><br />&nbsp;&nbsp;&nbsp;&nbsp;有疾，会赦承宗，录功拜兼中书令。济在镇二十余年，虽输忠款，竟不入觐。又<br /><br />&nbsp;&nbsp;&nbsp;&nbsp;谋杀其弟眩压楣为信臣。及济疾，次子总与济亲吏唐弘实通谋鸩杀济，<br /><br />&nbsp;&nbsp;&nbsp;&nbsp;数日，乃发丧。时年五十四，诏赠太师，废朝三日，赙礼有加，谥曰庄武。<br /><br />&nbsp;&nbsp;&nbsp;&nbsp;弟源，贞元十六年八月，为检校工部尚书，兼左武卫将军。初，为涿州刺史，<br /><br />&nbsp;&nbsp;&nbsp;&nbsp;不受兄教令，济奏之，贬漠州参军，复不受诏。济帅师至涿州，源出兵拒之，未<br /><br />&nbsp;&nbsp;&nbsp;&nbsp;合而自溃。济擒源至幽州，上言请令入觐，故授官以征之。<br /><br />&nbsp;&nbsp;&nbsp;&nbsp;眩济之异母弟也。喜读书，工武艺，轻财爱士，得人死力。事朱滔，常<br /><br />&nbsp;&nbsp;&nbsp;&nbsp;陈逆顺之理。后怦为卢龙军节度使，病将卒，言诟覆啵即以父命召兄济自漠<br /><br />&nbsp;&nbsp;&nbsp;&nbsp;州至，竟得授节度使。济常感逊罴海<br /><br />&nbsp;&nbsp;&nbsp;&nbsp;盐瀛州刺史，亦许以汛己任；其后济乃以其子为副大使。鸭扰<br /><br />&nbsp;&nbsp;&nbsp;&nbsp;济，遂请以所部西捍陇塞，拔其所部兵一千五百人、男女万余口直趋京师，在道<br /><br />&nbsp;&nbsp;&nbsp;&nbsp;无一人犯令者。德宗宠遇，特授秦州刺史，以普润县为理所。<br /><br />&nbsp;&nbsp;&nbsp;&nbsp;及顺宗传位，称太上皇，有山人罗令则诣蜒砸於耸百言，皆废立之事，<br /><br />&nbsp;&nbsp;&nbsp;&nbsp;蚜⒚系之。令则又云某之党多矣，约以德宗山陵时伺便而动。研盗钤蛩<br /><br />&nbsp;&nbsp;&nbsp;&nbsp;京师，杖死之。后录功，赐其额曰保义。其军蕃戎畏之，不敢为寇，常有复河湟<br /><br />&nbsp;&nbsp;&nbsp;&nbsp;之志，议者壮之。元和二年十二月，卒。<br /><br />&nbsp;&nbsp;&nbsp;&nbsp;总，济之第二子也，性阴贼险谲。元和五年，济奉诏讨王承宗，使长子绲假<br /><br />&nbsp;&nbsp;&nbsp;&nbsp;为副使，领留务。时总为瀛州刺史，济署为行营都兵马使，屯军饶阳，师久无功。<br /><br />&nbsp;&nbsp;&nbsp;&nbsp;总潜伺其隙，与判官张^、孔目官成国宝及帐内小将为谋，使诈自京至，曰：<br /><br />&nbsp;&nbsp;&nbsp;&nbsp;“朝廷以相公逗留不进，除副大使为节度使矣。”明日，又使人曰：“副大使旌<br /><br />&nbsp;&nbsp;&nbsp;&nbsp;节已到太原。”又使人走而呼曰：“旌节过代州。”举军惊恐。济惊惶愤怒，不<br /><br />&nbsp;&nbsp;&nbsp;&nbsp;知所为，因杀主兵大将数十人及与绲素厚者。乃追绲，以张^兄皋代知留务。济<br /><br />&nbsp;&nbsp;&nbsp;&nbsp;自朝至日晏不食，渴索饮，总因置毒而进之。济死，绲行至涿州，总矫以父命杖<br /><br />&nbsp;&nbsp;&nbsp;&nbsp;杀之，总遂领军务。朝廷不知其事，因授以斧钺，累迁至检校司空。<br /><br />&nbsp;&nbsp;&nbsp;&nbsp;及王承宗再拒命，总遣兵取贼武强县，遂驻军持两端，以利朝廷供馈赏赐。<br /><br />&nbsp;&nbsp;&nbsp;&nbsp;是时吴元济尚存，王承宗方跋扈，易定孤危，宪宗暂务姑息，加总同中书门下平<br /><br />&nbsp;&nbsp;&nbsp;&nbsp;章事。及元济就擒，李师道枭首，王承宗忧死，田弘正入镇州，总既无党援，怀<br /><br />&nbsp;&nbsp;&nbsp;&nbsp;惧，每谋自安之计。初，总弑逆后，每见父兄为祟，甚惨惧，乃于官署后置数百<br /><br />&nbsp;&nbsp;&nbsp;&nbsp;僧，厚给衣食，令昼夜乞恩谢罪。每公退，则憩于道场，若入他室，则r惕不<br /><br />&nbsp;&nbsp;&nbsp;&nbsp;敢寐。晚年恐悸尤甚，故请落发为僧，冀以脱祸，乃以判官张皋为留后。总以落<br /><br />&nbsp;&nbsp;&nbsp;&nbsp;发，上表归朝，穆宗授天平军节度使；既闻落发，乃赐紫，号大觉师。总行至易<br /><br />&nbsp;&nbsp;&nbsp;&nbsp;州界，暴卒。辍朝五日，赠太尉，择日备礼册命，赙绢布一千五百段、米粟五百<br /><br />&nbsp;&nbsp;&nbsp;&nbsp;石。<br /><br />&nbsp;&nbsp;&nbsp;&nbsp;先是，元和初，王承宗阻兵，总父济备陈征伐之术，请身先之。及出军，累<br /><br />&nbsp;&nbsp;&nbsp;&nbsp;拔城邑，旋属被病，不克成功。总既继父，愿述先志，且欲尽更河朔旧风。长庆<br /><br />&nbsp;&nbsp;&nbsp;&nbsp;初，累疏求入觐，兼请分割所理之地，然后归朝。其意欲以幽、涿、营州为一道，<br /><br />&nbsp;&nbsp;&nbsp;&nbsp;请弘靖理之；瀛州、漠州为一道，请卢士玫理之；平、蓟、妫、檀为一道，请薛<br /><br />&nbsp;&nbsp;&nbsp;&nbsp;平理之。仍籍军中宿将尽荐于阙下，因望朝廷升奖，使幽蓟之人皆有希羡爵禄之<br /><br />&nbsp;&nbsp;&nbsp;&nbsp;意。及疏上，穆宗且欲速得范阳，宰臣崔植、杜元颖又不为久大经略，但欲重弘<br /><br />&nbsp;&nbsp;&nbsp;&nbsp;靖所授，而未能省其使局，惟瀛、漠两州许置观察使，其他郡县悉命弘靖统之。<br /><br />&nbsp;&nbsp;&nbsp;&nbsp;时总所荐将校，又俱在京师旅舍中，久而不问。如朱克融辈，仅至假衣丐食，日<br /><br />&nbsp;&nbsp;&nbsp;&nbsp;诣中书求官，不胜其困。及除弘靖，又命悉还本军。克融辈虽得复归，皆深怀觖<br /><br />&nbsp;&nbsp;&nbsp;&nbsp;望，其后果为叛乱。<br /><br />&nbsp;&nbsp;&nbsp;&nbsp;总既以土地归国，授其弟约及男等一十一人，领郡符，加命服者五人，升朝<br /><br />&nbsp;&nbsp;&nbsp;&nbsp;班，佐宿卫者六人。<br /><br />&nbsp;&nbsp;&nbsp;&nbsp;程日华，定州安喜人，本单名华。父元皓，事安禄山为帐下将，从陷两京，<br /><br />&nbsp;&nbsp;&nbsp;&nbsp;颇称勇力，史思明时为定州刺史。华少事本军，为张孝忠牙将。<br /><br />&nbsp;&nbsp;&nbsp;&nbsp;初，李宝臣授恒州节度，吞削藩邻，有恒、冀、深、赵、易、定、沧、德等<br /><br />&nbsp;&nbsp;&nbsp;&nbsp;八州。宝臣既卒，惟岳拒朝命，以图继袭。宝臣部将张孝忠以定州归国，授成德<br /><br />&nbsp;&nbsp;&nbsp;&nbsp;军节度使，令与朱滔讨惟岳。及惟岳诛，朝廷以恒、冀授王武俊，深、赵授康日<br /><br />&nbsp;&nbsp;&nbsp;&nbsp;知，易、定、沧授张孝忠，分为三帅。时惟岳将李固烈守沧州，孝忠令华诣固烈<br /><br />&nbsp;&nbsp;&nbsp;&nbsp;交郡。固烈将归真定，悉取沧州府藏，累乘而还。军人怒，杀固烈，皆夺其财，<br /><br />&nbsp;&nbsp;&nbsp;&nbsp;相与诣华曰：“李使君贪鄙而死，军州请押牙权领。”不获已，从之。孝忠因授<br /><br />&nbsp;&nbsp;&nbsp;&nbsp;华知沧州事。未几，朱滔合武俊谋叛，沧、定往来艰阻，二盗遂欲取沧州，多遣<br /><br />&nbsp;&nbsp;&nbsp;&nbsp;人游说，又加兵攻围，华俱不听从，乘城自固。久之，录事参军李宇为华谋曰：<br /><br />&nbsp;&nbsp;&nbsp;&nbsp;“使君受围累年，张尚书不能致援，论功献捷，须至中山，所谓劳而无功者也。<br /><br />&nbsp;&nbsp;&nbsp;&nbsp;请为足下至京师，自以一州为使。”华即遣之。宇入阙，备陈华当二盗之间，疲<br /><br />&nbsp;&nbsp;&nbsp;&nbsp;于矢石。德宗深嘉之，拜华御史中丞、沧州刺史。复置横海军，以华为使。寻加<br /><br />&nbsp;&nbsp;&nbsp;&nbsp;工部尚书、御史大夫，赐名日华，仍岁给义武军粮饷数万。自是别为一使，孝忠<br /><br />&nbsp;&nbsp;&nbsp;&nbsp;唯有易、定二州而已。<br /><br />&nbsp;&nbsp;&nbsp;&nbsp;武俊遣人说华归己，华曰：“相公欲敝邑仍旧隶恒州，且借骑二百以抗贼，<br /><br />&nbsp;&nbsp;&nbsp;&nbsp;俟道路通即从命。”武俊喜，即以二百骑助之。华乃留其马，遣人皆还。武俊怒<br /><br />&nbsp;&nbsp;&nbsp;&nbsp;其背约，又以朱滔方攻围，虑为所有而止。及武俊归国，河朔无事，日华即遣所<br /><br />&nbsp;&nbsp;&nbsp;&nbsp;留马还武俊，别陈珍币谢过，武俊欢然而释。贞元四年卒，赠兵部尚书。子怀直。<br /><br />&nbsp;&nbsp;&nbsp;&nbsp;怀直习河朔事，父卒，自知留后事。朝廷嘉父之忠，起复授检校工部尚书、<br /><br />&nbsp;&nbsp;&nbsp;&nbsp;兼御史大夫，升横海军为节度，以怀直为留后。又于弓高县置景州，管东光、景<br /><br />&nbsp;&nbsp;&nbsp;&nbsp;城二县，以为属郡。累加至检校尚书右仆射。五年，起复正授节度观察使。<br /><br />&nbsp;&nbsp;&nbsp;&nbsp;怀直荒于畋猎，数日方还，不恤军政，军士不胜寒馁。其帐下将从父兄怀信<br /><br />&nbsp;&nbsp;&nbsp;&nbsp;因众怒闭门不内，怀直因来朝觐，贞元九年也。德宗优容之，依前检校右仆射，<br /><br />&nbsp;&nbsp;&nbsp;&nbsp;兼龙武统军，赐安业里甲第，妓女一人。既而怀信死，怀直子执恭知留后事，乃<br /><br />&nbsp;&nbsp;&nbsp;&nbsp;遣怀直归沧州。十六年卒，年四十九，废朝一日，赠扬州大都督。<br /><br />&nbsp;&nbsp;&nbsp;&nbsp;执恭代袭父位，朝廷因而授之。元和六年入朝，宪宗礼遇遣之，加尚书左仆<br /><br />&nbsp;&nbsp;&nbsp;&nbsp;射。尝梦沧州衙门楼额悉帖“权”字，遂奏请改名权。十三年，淮西贼平，藩方<br /><br />&nbsp;&nbsp;&nbsp;&nbsp;惕息，权以父子世袭如三镇事例，心不自安，乃请入朝。十三年，至京师，表辞<br /><br />&nbsp;&nbsp;&nbsp;&nbsp;戎帅，因命华州刺史郑权代之，以靖安里私第侧狭，赐地二十亩，令广其居。寻<br /><br />&nbsp;&nbsp;&nbsp;&nbsp;迁检校司空、州刺史、宁节度使。十四年十一月卒，赠司徒。权兄弟子侄在<br /><br />&nbsp;&nbsp;&nbsp;&nbsp;朝列宿卫者三十余人。<br /><br />&nbsp;&nbsp;&nbsp;&nbsp;李全略者，本姓王，名日简。为镇州小将，事王武俊。元和中，节度使王承<br /><br />&nbsp;&nbsp;&nbsp;&nbsp;宗没，军情不安，自拔归朝，授代州刺史。及长庆初，镇州军乱，杀田弘正；穆<br /><br />&nbsp;&nbsp;&nbsp;&nbsp;宗为之旰食，以日简尝为镇将，召问其计。日简遂于御前极言利害，兼愿有以自<br /><br />&nbsp;&nbsp;&nbsp;&nbsp;效，因授德州刺史，经略其事。明年，擢拜横海军节度使，赐姓李氏，名全略，<br /><br />&nbsp;&nbsp;&nbsp;&nbsp;以崇树之。未几，令子同捷入侍，兼进钱千万。逾岁，同捷归觐，乃奏请授沧州<br /><br />&nbsp;&nbsp;&nbsp;&nbsp;长史、知州事，兼主中军兵马；朝廷初不之许，后虑其有奇策，将副经略之旨，<br /><br />&nbsp;&nbsp;&nbsp;&nbsp;遂从之。及得请，全略乃阴结军士，潜为久计，外示忠顺，内畜奸谋。棣州刺史<br /><br />&nbsp;&nbsp;&nbsp;&nbsp;王稷善抚众，且得其心，全略忌而杀之，仍孥戮其属。凡所为事，大率类此。宝<br /><br />&nbsp;&nbsp;&nbsp;&nbsp;历二年四月卒。<br /><br />&nbsp;&nbsp;&nbsp;&nbsp;子同捷，初为副大使，居丧，擅领留后事，仍重赂藩邻以求缵袭，朝廷知其<br /><br />&nbsp;&nbsp;&nbsp;&nbsp;所为，经年不问。属昭愍晏驾，文宗即位，同捷冀易世之后，稍行恩贷，即令母<br /><br />&nbsp;&nbsp;&nbsp;&nbsp;弟同志、同巽入朝，令掌书记崔长奉表，备达恳诚，请从朝旨。诏授同捷检校左<br /><br />&nbsp;&nbsp;&nbsp;&nbsp;散骑常侍、兖州刺史、兖海节度使；以天平节度使乌重胤为沧州节度以代之。诏<br /><br />&nbsp;&nbsp;&nbsp;&nbsp;下，同捷托以三军乞留，拒命。乃命乌重胤率郓、齐兵加讨。又诏徐帅王智兴、<br /><br />&nbsp;&nbsp;&nbsp;&nbsp;滑帅李听、平卢康志睦、魏博史宪诚、易定张[、幽州李载义等四面进攻。<br /><br />&nbsp;&nbsp;&nbsp;&nbsp;同捷世行奸诈，自以尝在成德军为将校，燕、赵之师，可结为城社，乃以玉<br /><br />&nbsp;&nbsp;&nbsp;&nbsp;帛子女赂河北三镇，以求旄钺。李载义初受朝命，坚于效顺，乃囚同捷侄及所赂<br /><br />&nbsp;&nbsp;&nbsp;&nbsp;玉帛妓女四十七人表献。又表朝廷加载义左仆射、王廷凑司徒，以悦其心事。廷<br /><br />&nbsp;&nbsp;&nbsp;&nbsp;凑本蓄狼心，欲吞横海，乃出兵于境以赴同捷。<br /><br />&nbsp;&nbsp;&nbsp;&nbsp;王智兴师次棣州，诏曰：“李同捷幸袭旧勋，不思缵绪，斩麻未几，私行墨<br /><br />&nbsp;&nbsp;&nbsp;&nbsp;\。毒杀忠良，扰惑部校，稽之国宪，难逭常刑。朕以顷在先朝，己稽中旨，实<br /><br />&nbsp;&nbsp;&nbsp;&nbsp;遵成命，未议改图。乃由留务之权，授以戎帅；拔负海之陋，置之中华，推恩含<br /><br />&nbsp;&nbsp;&nbsp;&nbsp;垢，斯亦至矣！而同捷益怀迷执，闭境练兵，大诟邻封，拒捍中使。遐迩愤怨，<br /><br />&nbsp;&nbsp;&nbsp;&nbsp;中外惊嗟，叛命既彰，大义当绝，事非获已，良用怃然。其同捷在身官爵，并宜<br /><br />&nbsp;&nbsp;&nbsp;&nbsp;削夺，令诸军进讨。”俄而乌重胤卒，授神策节度使李寰代重胤出师，无功召还，<br /><br />&nbsp;&nbsp;&nbsp;&nbsp;乃加王智兴平章事，充行营招抚使。史宪诚遣大将丌志沼与子唐帅兵二万五千攻<br /><br />&nbsp;&nbsp;&nbsp;&nbsp;德州。太和二年九月，智兴收棣州，因割隶淄青。时诸军在野，朝廷特置供军粮<br /><br />&nbsp;&nbsp;&nbsp;&nbsp;料使，日费浸多。两河诸帅每有小捷，虚张俘级，以邀赏赉，实欲困朝廷而缓贼<br /><br />&nbsp;&nbsp;&nbsp;&nbsp;也；缯帛征马，赐之无算。<br /><br />&nbsp;&nbsp;&nbsp;&nbsp;同捷既窘，王廷凑援之不及，乃令人诱丌志沼，俾倒戈攻宪诚，许以代为魏<br /><br />&nbsp;&nbsp;&nbsp;&nbsp;博节度。志沼信其言而叛。宪诚告难，诏李听以诸道兵攻之。志沼败，奔于镇州。<br /><br />&nbsp;&nbsp;&nbsp;&nbsp;李寰赴阙，又以李v代为横海节度。三年三月，诏谏议大夫柏耆军前慰抚。四月，<br /><br />&nbsp;&nbsp;&nbsp;&nbsp;李v收德州。同捷乞降于v，v疑其诈；柏耆请以骑兵三百入沧州，v从之。耆<br /><br />&nbsp;&nbsp;&nbsp;&nbsp;径入沧州，取同捷与其家属赴京师。其月二十六日，至德州界，谍言廷凑兵来劫<br /><br />&nbsp;&nbsp;&nbsp;&nbsp;篡，耆乃斩同捷首，传而献捷，百僚称贺。同捷母孙、妻崔、儿元逵等既献，诏<br /><br />&nbsp;&nbsp;&nbsp;&nbsp;悉宥之，配于湖南安置。<br /><br />&nbsp;&nbsp;&nbsp;&nbsp;史臣曰：国家崇树藩屏，保界山河，得其人则区宇以宁，失其授则干戈勃起。<br /><br />&nbsp;&nbsp;&nbsp;&nbsp;若怀仙之辈，习乱河朔，志深狡蠹，忠义之谈，罔经耳目；以暴乱为事业，以专<br /><br />&nbsp;&nbsp;&nbsp;&nbsp;杀为雄豪，或父子弟兄，或将帅卒伍，迭相屠灭，以成风俗。斯乃王道浸微，教<br /><br />&nbsp;&nbsp;&nbsp;&nbsp;化不及。惜哉蒸民，陷彼虎吻！其间刘总，粗贮臣诚，然而杀父兄以图荣，落鬓<br /><br />&nbsp;&nbsp;&nbsp;&nbsp;发而避祸；未旋踵而暴卒他境，斯谓报应之验与！<br /><br />&nbsp;&nbsp;&nbsp;&nbsp;赞曰：国法不纲，贼臣鸱张。虽曰父子，凶如虎狼。恶稔族灭，身屠地亡。<br /><br />&nbsp;&nbsp;&nbsp;&nbsp;蠢兹伏莽，污我彝章。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56025);">加入书签</a><a
                        href="56024.html">上一页</a>&larr;<a href="index.html">返回列表</a>&rarr;<a
                            href="56026.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56024.html"; var next_page = "56026.html"; var index_page = "index.html"; var sortid = "9"; var article_id = "45"; var chapter_id = "56025"; var articlename = "旧唐书"; var chaptername = " 卷一百四十三 列传第九十三"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>