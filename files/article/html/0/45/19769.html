<!DOCTYPE html>
<html>
<head>
<meta charset="gbk" />
<title>旧唐书- 卷一百八 列传第五十八-在线阅读-哈西文学网</title>
<meta name="keywords" content="刘d，旧唐书， 卷一百八 列传第五十八全文， 卷一百八 列传第五十八在线阅读 哈西文学网" />
<meta name="description" content="哈西文学网提供刘d的旧唐书  卷一百八 列传第五十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/19769.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/19769.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八 列传第五十八</h1>
            <div class="link xb">
                <a href="17935.html">上一页</a>&larr;<a href="index.html">返回列表</a>&rarr;<a
                    href="20109.html">下一页</a></div>			
            <div id="BookText">&nbsp;&nbsp;&nbsp;&nbsp;○韦见素（子谔益益子）崔圆崔涣（子纵）杜鸿渐<br /><br />&nbsp;&nbsp;&nbsp;&nbsp;韦见素，字会微，京兆万年人。父凑，开元中太原尹。见素学科登第。景龙<br /><br />&nbsp;&nbsp;&nbsp;&nbsp;中，解褐相王府参军，历卫佐、河南府仓曹。丁父忧，服阕，起为大理寺丞，袭<br /><br />&nbsp;&nbsp;&nbsp;&nbsp;爵彭城郡公。坐事出为坊州司马。入为库部员外郎，加朝散大夫，历右司兵部二<br /><br />&nbsp;&nbsp;&nbsp;&nbsp;员外，左司兵部二郎中，迁谏议大夫。天宝五年，充江西、山南、黔中、岭南等<br /><br />&nbsp;&nbsp;&nbsp;&nbsp;黜陟使，观省风俗，弹纠长吏，所至肃然。使还，拜给事中，驳正绳违，颇振台<br /><br />&nbsp;&nbsp;&nbsp;&nbsp;阁旧典。寻检校尚书工部侍郎，改右丞。九载，迁吏部侍郎，加银青光禄大夫。<br /><br />&nbsp;&nbsp;&nbsp;&nbsp;见素仁恕长者，意不忤物，及典选累年，铨叙平允，人士称之。时右相杨国忠用<br /><br />&nbsp;&nbsp;&nbsp;&nbsp;事，左相陈希烈畏其权宠，凡事唯诺，无敢发明，玄宗颇知之，圣情不悦。天宝<br /><br />&nbsp;&nbsp;&nbsp;&nbsp;十三年秋，霖雨六十余日，京师庐舍垣墉颓毁殆尽，凡一十九坊@潦。天子以宰<br /><br />&nbsp;&nbsp;&nbsp;&nbsp;辅或未称职，见此咎征，命杨国忠精求端士，时兵部侍郎吉温方承宠遇，上意用<br /><br />&nbsp;&nbsp;&nbsp;&nbsp;之。国忠以温禄山宾佐，惧其威权，奏寝其事。国忠访于中书舍人窦华、宋昱等，<br /><br />&nbsp;&nbsp;&nbsp;&nbsp;华、昱言见素方雅，柔而易制。上亦以经事相王府，有旧恩，可之。其年八月，<br /><br />&nbsp;&nbsp;&nbsp;&nbsp;拜武部尚书、同中书门下平章事，充集贤院学士，知门下省事，代陈希烈。见素<br /><br />&nbsp;&nbsp;&nbsp;&nbsp;既为国忠引用，心德之。时禄山与国忠争宠，两相猜嫌，见素亦无所是非，署字<br /><br />&nbsp;&nbsp;&nbsp;&nbsp;而已，遂至凶胡犯顺，不措一言。<br /><br />&nbsp;&nbsp;&nbsp;&nbsp;十五年六月，哥舒翰兵败桃林，潼关不守。是月，玄宗苍黄出幸，莫知所诣。<br /><br />&nbsp;&nbsp;&nbsp;&nbsp;杨国忠以身领剑南旄钺，请幸成都。见素与国忠、御史大夫魏方进遇上于延秋门，<br /><br />&nbsp;&nbsp;&nbsp;&nbsp;便扈从之咸阳。翌日，次马嵬驿，军士不得食，流言不逊。龙武将军陈玄礼惧其<br /><br />&nbsp;&nbsp;&nbsp;&nbsp;乱，乃与飞龙马家李护国谋于皇太子，请诛国忠，以慰士心。是日，玄礼等禁军<br /><br />&nbsp;&nbsp;&nbsp;&nbsp;围行宫，尽诛杨氏。见素遁走，为乱兵所伤，众呼曰：“勿伤韦相！”识者救之，<br /><br />&nbsp;&nbsp;&nbsp;&nbsp;获免。上闻之，令寿王瑁宣慰，赐药傅疮。魏方进为乱兵所杀。是日，朝士独见<br /><br />&nbsp;&nbsp;&nbsp;&nbsp;素一人。是夜宿马嵬，上命见素子京兆府司录参军谔为御史中丞，充置顿使。凌<br /><br />&nbsp;&nbsp;&nbsp;&nbsp;晨将发，六军将士曰：“国忠反叛，不可更往蜀川，请之河、陇。”或言灵武、<br /><br />&nbsp;&nbsp;&nbsp;&nbsp;太原，或云还京，议者不一。上意在剑南，虑违士心，无所言。谔曰：“还京须<br /><br />&nbsp;&nbsp;&nbsp;&nbsp;有捍贼之备。今兵马数少，恐非万全，不如且至扶风，徐图去就。”上询于众，<br /><br />&nbsp;&nbsp;&nbsp;&nbsp;众以为然，乃令皇太子后殿。<br /><br />&nbsp;&nbsp;&nbsp;&nbsp;上至扶风郡，从驾诸军各图去就，颇出丑言。陈玄礼不能制，上闻之忧惧。<br /><br />&nbsp;&nbsp;&nbsp;&nbsp;会益州贡春彩十万疋，乃以其纲使餮粑玖蹙拔挛监察御史，其彩悉陈于廷，召<br /><br />&nbsp;&nbsp;&nbsp;&nbsp;六军将士等入，上谓之曰：“卿等皆国之功臣，勋劳素著，朕之优赏，常亦不轻。<br /><br />&nbsp;&nbsp;&nbsp;&nbsp;逆胡负恩，事须回避，甚知卿等不得别父母妻子，朕亦不及辞九庙。”言发涕流。<br /><br />&nbsp;&nbsp;&nbsp;&nbsp;又曰：“朕今须幸蜀，蜀路险狭，人若多往，恐难祗供。今有此彩，卿等即宜分<br /><br />&nbsp;&nbsp;&nbsp;&nbsp;取，各自图去就。朕自有子弟、中官等相随，便与卿等诀别。”众咸俯伏号泣，<br /><br />&nbsp;&nbsp;&nbsp;&nbsp;曰：“死生从陛下。”上良久曰：“去住听卿自便。”自是丑言方息。七月，至<br /><br />&nbsp;&nbsp;&nbsp;&nbsp;巴西郡，以见素兼左相、武部尚书。数日，至蜀郡，加金紫光禄大夫，进封豳国<br /><br />&nbsp;&nbsp;&nbsp;&nbsp;公，与一子五品官。<br /><br />&nbsp;&nbsp;&nbsp;&nbsp;是月，皇太子即位于灵武，道路艰涩，音驿未通。八月，肃宗使至，始知灵<br /><br />&nbsp;&nbsp;&nbsp;&nbsp;武即位。寻命见素与宰臣房g赍传国宝玉册奉使灵武，宣传诏命，便行册礼。将<br /><br />&nbsp;&nbsp;&nbsp;&nbsp;行，上皇谓见素等曰：“皇帝自幼仁孝，与诸子有异，朕岂不知。往十三年，已<br /><br />&nbsp;&nbsp;&nbsp;&nbsp;有传位之意，属其岁水旱，左右劝朕且俟丰年。尔来便属禄山构逆，方隅震扰，<br /><br />&nbsp;&nbsp;&nbsp;&nbsp;未遂此心。昨发马嵬，亦有处分。今皇帝受命，朕心顿如释负。劳卿等远去，勉<br /><br />&nbsp;&nbsp;&nbsp;&nbsp;辅佐之。多难兴王，自古皆有，卿等乃心王室，以宗社为念，早定中原，吾之望<br /><br />&nbsp;&nbsp;&nbsp;&nbsp;也。”见素等悲泣不自胜。仍以见素子谔及中书舍人贾至充册礼使判官。时肃宗<br /><br />&nbsp;&nbsp;&nbsp;&nbsp;已回幸顺化郡。九月，见素等至，册礼毕，从幸彭原郡。肃宗在东宫，素闻房g<br /><br />&nbsp;&nbsp;&nbsp;&nbsp;名重，故虚怀以待；以见素常附国忠，礼遇稍薄。明年，至凤翔。三月，除左仆<br /><br />&nbsp;&nbsp;&nbsp;&nbsp;射，罢知政事，以宪部尚书致仕。苗晋卿代为左相。<br /><br />&nbsp;&nbsp;&nbsp;&nbsp;初，肃宗在凤翔，丧乱之后，纲纪未立，兵吏三铨，簿籍煨烬，南曹选人，<br /><br />&nbsp;&nbsp;&nbsp;&nbsp;文符悉多伪滥。上以凶丑未灭，且示招怀，据到注拟，一无检括。见素曰：“臣<br /><br />&nbsp;&nbsp;&nbsp;&nbsp;典选岁久，周知此弊。今寰区未复，员阙不多。若总无条纲，恐难持久。”上然<br /><br />&nbsp;&nbsp;&nbsp;&nbsp;之，未暇厘革。及还京，选人数千，补授无所，喧诉于朝，由是行见素之言。及<br /><br />&nbsp;&nbsp;&nbsp;&nbsp;房g以败军左降，崔圆、崔涣等皆罢知政事，上皇所命宰臣，无知政事者。五月，<br /><br />&nbsp;&nbsp;&nbsp;&nbsp;迁见素太子太师。十一月，肃宗自右辅还京，诏见素入蜀奉迎太上皇。十二月，<br /><br />&nbsp;&nbsp;&nbsp;&nbsp;上皇至京师，肃宗御楼大赦。见素以奉上皇幸蜀功，加开府仪同三司，食实封三<br /><br />&nbsp;&nbsp;&nbsp;&nbsp;百户。上元中，以足疾上表请致仕，许之。宝应元年十二月卒，年七十六，赠司<br /><br />&nbsp;&nbsp;&nbsp;&nbsp;空，谥曰忠贞，丧事官给。子倜、谔、益、O。倜、谔皆位至给事中，益终刑部<br /><br />&nbsp;&nbsp;&nbsp;&nbsp;员外郎，O终秘书丞。倜子颂。<br /><br />&nbsp;&nbsp;&nbsp;&nbsp;益子，字周人，生一岁而孤，事姊称为恭孝。性嗜学，尤精阴阳、象纬、<br /><br />&nbsp;&nbsp;&nbsp;&nbsp;经略、风俗之书。善持论，有清誉。少以门荫补千牛备身，自县尉判入等，授<br /><br />&nbsp;&nbsp;&nbsp;&nbsp;万年尉，历御史、补阙、尚书郎，累迁给事中、尚书左丞、户部侍郎、中丞、吏<br /><br />&nbsp;&nbsp;&nbsp;&nbsp;部侍郎。其在谏垣，与李约、李正辞迭申裨讽，颇回大政。宰相裴、李绛、崔<br /><br />&nbsp;&nbsp;&nbsp;&nbsp;群辈多与友善，而后进之有浮名者，亦游其门，以是称有时望。及李逢吉歼朋党<br /><br />&nbsp;&nbsp;&nbsp;&nbsp;以专政柄，而附丽之迹尤密，颇为时人所讥。然处身俭约，有足多者。著《易<br /><br />&nbsp;&nbsp;&nbsp;&nbsp;蕴解》，推演潜亢终始之义，甚有奥旨。宝历元年七月卒，赠礼部尚书。<br /><br />&nbsp;&nbsp;&nbsp;&nbsp;崔圆，清河东武城人也。后魏左仆射亮之后。父景y，官至大理评事。圆<br /><br />&nbsp;&nbsp;&nbsp;&nbsp;少孤贫，志尚闳博，好读兵书，有经济宇宙之心。开元中，诏搜访遗逸，圆以钤<br /><br />&nbsp;&nbsp;&nbsp;&nbsp;谋射策甲科，授执戟。自负文艺，获武职，颇不得意。萧炅为京兆尹，荐为会昌<br /><br />&nbsp;&nbsp;&nbsp;&nbsp;丞，累迁司勋员外郎。宰臣杨国忠遥制剑南节度使，引圆佐理，乃奏授尚书郎，<br /><br />&nbsp;&nbsp;&nbsp;&nbsp;兼蜀郡大都督府左司马，知节度留后。天宝末，玄宗幸蜀郡，特迁蜀郡大都督府<br /><br />&nbsp;&nbsp;&nbsp;&nbsp;长史、剑南节度。圆素怀功名，初闻国难，潜使人探国忠深旨，知有行幸之计，<br /><br />&nbsp;&nbsp;&nbsp;&nbsp;乃增修城池，建置馆宇，储备什器。及乘舆至，殿宇牙帐咸如宿设，玄宗甚嗟赏<br /><br />&nbsp;&nbsp;&nbsp;&nbsp;之，即日拜中书侍郎、同中书门下平章事、剑南节度，余如故。<br /><br />&nbsp;&nbsp;&nbsp;&nbsp;肃宗即位，玄宗命圆同房g、韦见素并赴肃宗行在所，玄宗亲制遗爱碑于蜀<br /><br />&nbsp;&nbsp;&nbsp;&nbsp;以宠之。从肃宗还京，以功拜中书令，封赵国公，赐实封五百户。明年，罢知政<br /><br />&nbsp;&nbsp;&nbsp;&nbsp;事，迁太子少师，留守东都。会官军不利于相州，军回过洛阳，所在剽掠。圆弃<br /><br />&nbsp;&nbsp;&nbsp;&nbsp;城南奔襄阳，诏削除阶封。寻起为济王傅。李光弼用为怀州刺史，除太子詹事，<br /><br />&nbsp;&nbsp;&nbsp;&nbsp;改汾州刺史，皆以理行称。拜扬州大都督府长史、淮南节度观察使，加检校右仆<br /><br />&nbsp;&nbsp;&nbsp;&nbsp;射、兼御史大夫，转检校左仆射知省事。大历三年六月薨，年六十四，辍朝三日，<br /><br />&nbsp;&nbsp;&nbsp;&nbsp;赠太子太师，谥曰昭襄。<br /><br />&nbsp;&nbsp;&nbsp;&nbsp;崔涣，祖玄ィ神龙功臣，封博陵郡王。父璩，文学知名，位至礼部侍郎。<br /><br />&nbsp;&nbsp;&nbsp;&nbsp;涣少以士行闻，博综经籍，尤善谈论，累迁尚书司门员外郎。天宝末，杨国忠出<br /><br />&nbsp;&nbsp;&nbsp;&nbsp;不附己者，涣出为剑州刺史。天宝十五载七月，玄宗幸蜀，涣迎谒于路，抗词忠<br /><br />&nbsp;&nbsp;&nbsp;&nbsp;恳，皆究理体，玄宗嘉之，以为得涣晚。宰臣房g又荐之，即日拜黄门侍郎、同<br /><br />&nbsp;&nbsp;&nbsp;&nbsp;中书门下平章事，扈从成都府。<br /><br />&nbsp;&nbsp;&nbsp;&nbsp;肃宗灵武即位。八月，与左相韦见素、同平章事房g、崔圆同赍册赴行在。<br /><br />&nbsp;&nbsp;&nbsp;&nbsp;时未复京师，举选路绝，诏涣充江淮宣谕选补使，以收遗逸。惑于听受，为下吏<br /><br />&nbsp;&nbsp;&nbsp;&nbsp;所鬻，滥进者非一，以不称职闻。乃罢知政事，除左散骑常侍，兼余杭太守、江<br /><br />&nbsp;&nbsp;&nbsp;&nbsp;东采访防御使。旋授正议大夫、太子宾客。乾元三年正月，转大理卿。再迁吏部<br /><br />&nbsp;&nbsp;&nbsp;&nbsp;侍郎、检校工部尚书、集贤院待诏。性尚简澹，不交世务，颇为时望所归。迁御<br /><br />&nbsp;&nbsp;&nbsp;&nbsp;史大夫，加税地青苗钱物使。时以此钱充给京百官料，涣为属吏希中，以下估为<br /><br />&nbsp;&nbsp;&nbsp;&nbsp;使料，上估为百官料。其时为皇城副留守张清发之，诏下有司讯鞫，涣无词以对，<br /><br />&nbsp;&nbsp;&nbsp;&nbsp;坐是贬道州刺史。大历三年十二月壬寅，以疾终。<br /><br />&nbsp;&nbsp;&nbsp;&nbsp;子纵，初以荫补协律郎，三迁为监察御史。诏择令长于台省，除蓝田令，宽<br /><br />&nbsp;&nbsp;&nbsp;&nbsp;明勤干，德化大行，县人为之立碑颂德。转京兆府司录，累迁金部员外郎。以父<br /><br />&nbsp;&nbsp;&nbsp;&nbsp;贬道州刺史，弃官就养。丁父忧，终制，六迁大理卿、兼御史中丞、汴西水陆运<br /><br />&nbsp;&nbsp;&nbsp;&nbsp;两税盐铁等使。田悦连败，走魏州，婴城自守，诸道兵围之，屡乏食，诏纵兼魏<br /><br />&nbsp;&nbsp;&nbsp;&nbsp;州四节度粮料使，军储稍给。德宗幸奉天，四方握兵，未有至者。纵先知之，潜<br /><br />&nbsp;&nbsp;&nbsp;&nbsp;告李怀光劝令奔命，怀光从之。纵乃悉敛军财与怀光俱来，调给具备。怀光兵士<br /><br />&nbsp;&nbsp;&nbsp;&nbsp;久战河外，及次河中，将迁延。纵之货币先已渡河，纵谓众曰：“若济，悉以分<br /><br />&nbsp;&nbsp;&nbsp;&nbsp;赐。”众利之，乃西。至奉天，加右庶子，充使。无几，拜京兆尹、兼御史大夫。<br /><br />&nbsp;&nbsp;&nbsp;&nbsp;数奏怀光刚愎反覆，宜阴备之。及行幸梁州，左右或短之曰：“纵素善怀光，今<br /><br />&nbsp;&nbsp;&nbsp;&nbsp;不来矣。”上曰：“他人不知纵，吾可保其心。”不数日，纵至，拜御史大夫。<br /><br />&nbsp;&nbsp;&nbsp;&nbsp;尝议其大体，不亲细事，狱诉仪制，皆付之僚吏。<br /><br />&nbsp;&nbsp;&nbsp;&nbsp;贞元元年，亲祠南郊，为大礼使。属兵旱之后，赋入尚少，纵裁定文物，俭<br /><br />&nbsp;&nbsp;&nbsp;&nbsp;而中礼。无何，万年丞源邃为京兆尹李齐运所抑壑了溃纵劾奏不行。数月，除<br /><br />&nbsp;&nbsp;&nbsp;&nbsp;吏部侍郎，寻检校礼部尚书、东畿唐汝邓都观察使、河南尹。是时兵革甫定，民<br /><br />&nbsp;&nbsp;&nbsp;&nbsp;耗六七，纵悉心求瘼，为理简易。先是，戍边之师由洛阳者，储饩取办于编户。<br /><br />&nbsp;&nbsp;&nbsp;&nbsp;纵始官备，不征于人，令五家相保，俾自占告发敛，以绝胥吏之私。又引伊、洛<br /><br />&nbsp;&nbsp;&nbsp;&nbsp;水以通里\，都中灌溉济不逮为十一二，人甚安之。征拜太常卿。贞元七年六月<br /><br />&nbsp;&nbsp;&nbsp;&nbsp;卒官，年六十二，谥曰忠，赠吏部尚书。<br /><br />&nbsp;&nbsp;&nbsp;&nbsp;纵孝悌，修饬自立，以父为元载排抑，居退十余年，左宦外府，讫载得罪，<br /><br />&nbsp;&nbsp;&nbsp;&nbsp;不求闻达。初，涣有宠妾郑氏，纵以母事之。郑氏性刚戾，待纵不以理，虽为大<br /><br />&nbsp;&nbsp;&nbsp;&nbsp;僚，每加笞诟。纵率妻子候颜，敬顺不懈，时以为难。<br /><br />&nbsp;&nbsp;&nbsp;&nbsp;杜鸿渐，故相暹之族子。祖慎行，益州长史。父鹏举，官至王友。鸿渐敏悟<br /><br />&nbsp;&nbsp;&nbsp;&nbsp;好学，举进士，解褐王府参军。天宝末，累迁大理司直，朔方留后、支度副使。<br /><br />&nbsp;&nbsp;&nbsp;&nbsp;肃宗北幸，至平凉，未知所适。鸿渐与六城水运使魏少游、节度判官崔漪、<br /><br />&nbsp;&nbsp;&nbsp;&nbsp;支度判官卢简金、关内盐池判官李涵谋曰：“今胡羯乱常，二京陷没，主上南幸<br /><br />&nbsp;&nbsp;&nbsp;&nbsp;于巴蜀，皇太子理兵于平凉。然平凉散地，非聚兵之处，必欲制胜，非朔方不可。<br /><br />&nbsp;&nbsp;&nbsp;&nbsp;若奉殿下，旬日之间，西收河、陇，回纥方强，与国通好，北征劲骑，南集诸城，<br /><br />&nbsp;&nbsp;&nbsp;&nbsp;大兵一举，可复二京。雪社稷之耻，上报明主，下安苍生，亦臣子之用心，国家<br /><br />&nbsp;&nbsp;&nbsp;&nbsp;之大计也。”鸿渐即日草笺具陈兵马招集之势，录军资、器械、仓储、库物之数，<br /><br />&nbsp;&nbsp;&nbsp;&nbsp;令李涵赍赴平凉，肃宗大悦。鸿渐知肃宗发平凉，于北界白草顿迎谒，因劳诸使<br /><br />&nbsp;&nbsp;&nbsp;&nbsp;及兵士，进言曰：“朔方天下劲兵，灵州用武之处。今回纥请和，吐蕃内附，天<br /><br />&nbsp;&nbsp;&nbsp;&nbsp;下郡邑，人皆坚守，以待制命。其中虽为贼所据，亦望不日收复，殿下整理军戎，<br /><br />&nbsp;&nbsp;&nbsp;&nbsp;长驱一举，则逆胡不足灭也。”肃宗然之。及至灵武，鸿渐与裴冕等劝即皇帝位，<br /><br />&nbsp;&nbsp;&nbsp;&nbsp;以归中外之望，五上表，乃从。鸿渐素习帝王陈布之仪，君臣朝见之礼，遂采摭<br /><br />&nbsp;&nbsp;&nbsp;&nbsp;旧仪，绵其事。城南设坛茫先一日具仪注草奏。肃宗曰：“圣君在远，寇逆<br /><br />&nbsp;&nbsp;&nbsp;&nbsp;未平，宜罢坛场。”余可其奏。肃宗即位，授兵部郎中，知中书舍人事，寻转武<br /><br />&nbsp;&nbsp;&nbsp;&nbsp;部侍郎。至德二年，兼御史大夫，为河西节度使、凉州都督。两京平，迁荆州大<br /><br />&nbsp;&nbsp;&nbsp;&nbsp;都督府长史、荆南节度使。<br /><br />&nbsp;&nbsp;&nbsp;&nbsp;襄州大将康楚元、张嘉延盗所管兵，据襄州城叛，刺史王政遁走。嘉延南袭<br /><br />&nbsp;&nbsp;&nbsp;&nbsp;荆州，鸿渐闻之，弃城而遁。澧、朗、硖、归等州闻鸿渐出奔，皆惶骇，潜窜山<br /><br />&nbsp;&nbsp;&nbsp;&nbsp;谷。岁余，征拜尚书右丞、吏部侍郎、太常卿，充礼仪使。二圣晏驾，鸿渐监护<br /><br />&nbsp;&nbsp;&nbsp;&nbsp;仪制，山陵毕，加光禄大夫，封卫国公。广德二年，代宗将享郊庙，拜鸿渐兵部<br /><br />&nbsp;&nbsp;&nbsp;&nbsp;侍郎、同中书门下平章事，寻转中书侍郎。<br /><br />&nbsp;&nbsp;&nbsp;&nbsp;永泰元年十月，剑南西川兵马使崔旰杀节度使郭英V，据成都，自称留后。<br /><br />&nbsp;&nbsp;&nbsp;&nbsp;邛州衙将柏贞节、泸州衙将杨子琳、剑州衙将李昌u等兴兵讨旰，西蜀大乱。<br /><br />&nbsp;&nbsp;&nbsp;&nbsp;明年二月，命鸿渐以宰相兼充山、剑副元帅、剑南西川节度使，以平蜀乱。鸿渐<br /><br />&nbsp;&nbsp;&nbsp;&nbsp;心无远图，志气怯懦，又酷好浮图道，不喜军戎。既至成都，惧旰雄武，不复问<br /><br />&nbsp;&nbsp;&nbsp;&nbsp;罪，乃以剑南节制表让于旰。时西戎寇边，关中多事，鸿渐孤军陷险，兵威不振，<br /><br />&nbsp;&nbsp;&nbsp;&nbsp;代宗不获已，从之。仍以旰为剑南西川行军司马，柏贞节为邛州刺史，杨子琳为<br /><br />&nbsp;&nbsp;&nbsp;&nbsp;泸州刺史，各罢兵。寻请入觐，仍表崔旰为西川兵马留后。大历二年，诏以旰为<br /><br />&nbsp;&nbsp;&nbsp;&nbsp;成都尹、剑南西川节度使，召鸿渐还京。鸿渐仍率旰同入觐，代宗嘉之。后知政<br /><br />&nbsp;&nbsp;&nbsp;&nbsp;事，转门下侍郎，让山南副元帅。三年八月，代王缙为东都留守，充河南、淮西、<br /><br />&nbsp;&nbsp;&nbsp;&nbsp;山南东道副元帅，平章事如故。以疾上表乞骸骨，从之，竟不之任。四年十一月<br /><br />&nbsp;&nbsp;&nbsp;&nbsp;卒，赠太尉，谥曰文宪。辍朝三日，赐物五百疋，粟五百石。<br /><br />&nbsp;&nbsp;&nbsp;&nbsp;鸿渐晚年乐于退静，私第在长兴里，馆宇华靡，宾僚宴集。鸿渐悠然赋诗曰：<br /><br />&nbsp;&nbsp;&nbsp;&nbsp;“常愿追禅理，安能挹化源。”朝士多属和之。及休致后病，令僧剃顶发，及卒，<br /><br />&nbsp;&nbsp;&nbsp;&nbsp;遗命其子依胡法塔葬，不为封树，冀类缁流，物议哂之。<br /><br />&nbsp;&nbsp;&nbsp;&nbsp;史臣曰：禄山狂悖已显，玄宗宠任无疑，见素知国危，陈庙算，直言极谏，<br /><br />&nbsp;&nbsp;&nbsp;&nbsp;而君不从，独正犯难，而人不咎，出生入死，善始令终者鲜矣。时论以见素取容<br /><br />&nbsp;&nbsp;&nbsp;&nbsp;于国忠，无言匡大政。且国忠恃内戚，弄重权，沮林甫奸豪，取其大位，若见素<br /><br />&nbsp;&nbsp;&nbsp;&nbsp;之孤直，岂许取容？盖祸胎已成，政柄久紊，见素入相余年，言不从而难作，虽<br /><br />&nbsp;&nbsp;&nbsp;&nbsp;有周、孔之才，其能匡救者乎？谔才辩，俭约，雅符积善之庆矣。圆守文之士，<br /><br />&nbsp;&nbsp;&nbsp;&nbsp;非御侮之才。涣才兼行闻，命与时会。发言上沃主意，遽致显荣；当官屡为吏欺，<br /><br />&nbsp;&nbsp;&nbsp;&nbsp;终及窜逐。所谓可与适道，未可与权。纵忠于国，能于官，孝于家，三者备矣，<br /><br />&nbsp;&nbsp;&nbsp;&nbsp;孰能继之？鸿渐有卫社之功，非干城之责，时以任崔旰为非，则不然矣。且旰南<br /><br />&nbsp;&nbsp;&nbsp;&nbsp;拒贞节，北败献诚，宜以怀来，未可力制，终致归国，岂非臧谋？向讨之，即为<br /><br />&nbsp;&nbsp;&nbsp;&nbsp;剧贼矣。然事佛徼福，朋势取容，非君子之道焉。<br /><br />&nbsp;&nbsp;&nbsp;&nbsp;赞曰：玄宗失德，禄山肆逆。见素竭节，诸公协力。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,19769);">加入书签</a><a
                        href="17935.html">上一页</a>&larr;<a href="index.html">返回列表</a>&rarr;<a
                            href="20109.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "17935.html"; var next_page = "20109.html"; var index_page = "index.html"; var sortid = "9"; var article_id = "45"; var chapter_id = "19769"; var articlename = "旧唐书"; var chaptername = " 卷一百八 列传第五十八"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>