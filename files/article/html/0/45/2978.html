<!DOCTYPE html>
<html>
<head>
<meta charset="gbk" />
<title>旧唐书- 卷一百五 列传第五十五-在线阅读-哈西文学网</title>
<meta name="keywords" content="刘d，旧唐书， 卷一百五 列传第五十五全文， 卷一百五 列传第五十五在线阅读 哈西文学网" />
<meta name="description" content="哈西文学网提供刘d的旧唐书  卷一百五 列传第五十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2978.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2978.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五 列传第五十五</h1>
            <div class="link xb">
                <a href="2977.html">上一页</a>&larr;<a href="index.html">返回列表</a>&rarr;<a
                    href="17829.html">下一页</a></div>			
            <div id="BookText">&nbsp;&nbsp;&nbsp;&nbsp;○宇文融韦坚杨慎矜王p<br /><br />&nbsp;&nbsp;&nbsp;&nbsp;宇文融，京兆万年人，隋礼部尚书平昌公弼之玄孙也。祖节，贞观中为尚书<br /><br />&nbsp;&nbsp;&nbsp;&nbsp;右丞，明习法令，以干局见称。时江夏王道宗尝以私事托于节，节遂奏之，太宗<br /><br />&nbsp;&nbsp;&nbsp;&nbsp;大悦，赐绢二百匹，仍劳之曰：“朕所以不置左右仆射者，正以卿在省耳。”永<br /><br />&nbsp;&nbsp;&nbsp;&nbsp;徽初，累迁黄门侍郎、同中书门下三品，代于志宁为侍中。坐房遗爱事配流桂州<br /><br />&nbsp;&nbsp;&nbsp;&nbsp;而卒。父峤，莱州长史。<br /><br />&nbsp;&nbsp;&nbsp;&nbsp;融，开元初累转富平主簿，明辩有吏干，源乾曜、孟温相次为京兆尹，皆厚<br /><br />&nbsp;&nbsp;&nbsp;&nbsp;礼之，俄拜监察御史。时天下户口逃亡，免役多伪滥，朝廷深以为患。融乃陈便<br /><br />&nbsp;&nbsp;&nbsp;&nbsp;宜，奏请检察伪滥，搜括逃户。玄宗纳其言，因令融充使推勾。无几，获伪滥及<br /><br />&nbsp;&nbsp;&nbsp;&nbsp;诸免役甚众，特加朝散大夫，再迁兵部员外郎，兼侍御史。融于是奏置劝农判官<br /><br />&nbsp;&nbsp;&nbsp;&nbsp;十人，并摄御史，分往天下，所在检括田畴，招携户口。其新附客户，则免其六<br /><br />&nbsp;&nbsp;&nbsp;&nbsp;年赋调，但轻税入官。议者颇以为扰人不便，阳翟尉皇甫憬上疏曰：<br /><br />&nbsp;&nbsp;&nbsp;&nbsp;臣闻智者千虑，或有一失，愚夫千计，亦有一得。且无益之事繁，则不急之<br /><br />&nbsp;&nbsp;&nbsp;&nbsp;务众；不急之务众，则数役；数役，则人疲；人疲，则无聊生矣。是以太上务德，<br /><br />&nbsp;&nbsp;&nbsp;&nbsp;以静为本；其次化之，以安为上。但责其疆界，严之堤防，山水之馀，即为见地。<br /><br />&nbsp;&nbsp;&nbsp;&nbsp;何必聚人阡陌，亲遣括量，故夺农时，遂令受弊。又应出使之辈，未识大体，所<br /><br />&nbsp;&nbsp;&nbsp;&nbsp;由殊不知陛下爱人至深，务以勾剥为计。州县惧罪，据牒即征。逃亡之家，邻保<br /><br />&nbsp;&nbsp;&nbsp;&nbsp;代出；邻保不济，又便更输。急之则都不谋生，缓之则虑法交及。臣恐逃逸从此<br /><br />&nbsp;&nbsp;&nbsp;&nbsp;更深。至如澄流在源，止沸由火，不可不慎。今之具僚，向逾万数，蚕食府库，<br /><br />&nbsp;&nbsp;&nbsp;&nbsp;侵害黎人。国绝数载之储，家无经月之畜，虽其厚税亦不可供。户口逃亡，莫不<br /><br />&nbsp;&nbsp;&nbsp;&nbsp;由此。纵使伊、皋申术，管、晏陈谋，岂息兹弊？若以此给，将何以堪！虽东海、<br /><br />&nbsp;&nbsp;&nbsp;&nbsp;南山尽为粟帛，亦恐不足，岂括田税客能周给也！<br /><br />&nbsp;&nbsp;&nbsp;&nbsp;左拾遗杨相如上书，咸陈括客为不便。上方委任融，侍中源乾曜及中书舍人<br /><br />&nbsp;&nbsp;&nbsp;&nbsp;陆坚皆赞成其事，乃贬憬为盈川尉。于是诸道括得客户凡八十馀万，田亦称是。<br /><br />&nbsp;&nbsp;&nbsp;&nbsp;州县希融旨意，务于获多，皆虚张其数，亦有以实户为客者。岁终征得客户钱数<br /><br />&nbsp;&nbsp;&nbsp;&nbsp;百万，融由是擢拜御史中丞。言事者犹称括客损居人，上令集百僚于尚书省议。<br /><br />&nbsp;&nbsp;&nbsp;&nbsp;公卿已下惧融恩势，皆雷同不敢有异词，唯户部侍郎杨`独建议以括客不利居人，<br /><br />&nbsp;&nbsp;&nbsp;&nbsp;征籍外田税，使百姓困弊，所得不补所失。无几，`出为外职。<br /><br />&nbsp;&nbsp;&nbsp;&nbsp;融乃驰传巡历天下，事无大小，先牒上劝农使而后申中书，省司亦待融指<br /><br />&nbsp;&nbsp;&nbsp;&nbsp;而后决断。融之所至，必招集老幼宣上恩命，百姓感其心，至有流泪称父母者。<br /><br />&nbsp;&nbsp;&nbsp;&nbsp;融使还具奏，乃下制曰：<br /><br />&nbsp;&nbsp;&nbsp;&nbsp;人惟邦本，本固邦宁，必在安人，方能固本。永言理道，实获朕心。思所以<br /><br />&nbsp;&nbsp;&nbsp;&nbsp;康济黎庶，宠绥华夏，上副宗庙乾坤之寄，下答宇县贡献之勤，何尝不夜分辍寝，<br /><br />&nbsp;&nbsp;&nbsp;&nbsp;日旰忘食。然后以眇眇之身，当四海之贵。虽则长想遐迩，不可家至日见。至于<br /><br />&nbsp;&nbsp;&nbsp;&nbsp;宣布政教，安辑逋亡，言念再三，其勤至矣。莫副朕命，实用恧焉，当永怀，<br /><br />&nbsp;&nbsp;&nbsp;&nbsp;静言厥绪。岂人流自久，招谕不还，上情靡通于下，众心罔达于上。求之明发，<br /><br />&nbsp;&nbsp;&nbsp;&nbsp;想见其人。当属括地使宇文融谒见于延英殿，朕以人必土著，因议逃亡，嘉其忠<br /><br />&nbsp;&nbsp;&nbsp;&nbsp;谠，堪任以事，乃授其田户纪纲，兼委之郡县厘革，便令充使，奉以安人。遂能<br /><br />&nbsp;&nbsp;&nbsp;&nbsp;恤我黎元，克将朕命，发自夏首，及于岁终，巡按所及，归首百万。仍闻宣制之<br /><br />&nbsp;&nbsp;&nbsp;&nbsp;日，老幼欣跃，惟令是从，多流泪以感朕心，咸吐诚以荷王命。犹恐朕之薄德，<br /><br />&nbsp;&nbsp;&nbsp;&nbsp;未孚于人，抚字安存，更冀良算。遂命百司长吏，方州岳牧，佥议庙堂，广征异<br /><br />&nbsp;&nbsp;&nbsp;&nbsp;见。群词盈于札翰，环省弥于旬日，庶广朕意，岂以为劳，稽众考言，谓斯折衷。<br /><br />&nbsp;&nbsp;&nbsp;&nbsp;欲人必信，期于令行，凡尔司存，勉以遵守。<br /><br />&nbsp;&nbsp;&nbsp;&nbsp;夫食为人天，富而后教，经教彝体，前哲至言。故平籴行于昔王，义仓加于<br /><br />&nbsp;&nbsp;&nbsp;&nbsp;近代，所以存九年之蓄，收上中之敛。穰贱则农不伤财，灾馑则时无菜色，救人<br /><br />&nbsp;&nbsp;&nbsp;&nbsp;活国，其利博哉！今流户大来，王田载理，敖庾之务，寤寐所怀。其客户所税钱，<br /><br />&nbsp;&nbsp;&nbsp;&nbsp;宜均充所在常平仓用，仍许预付价值，任粟麦兼贮。并旧常平钱粟，并委本道判<br /><br />&nbsp;&nbsp;&nbsp;&nbsp;官勾当处置，使敛散及时，务以矜恤。且分灾恤患，州党之常情；损馀济阙，亲<br /><br />&nbsp;&nbsp;&nbsp;&nbsp;邻之善贷。故木铎云徇，里胥均功，夜绩相从，齐俗以赡。今阳和布泽，丁壮就<br /><br />&nbsp;&nbsp;&nbsp;&nbsp;田，言念鳏茕，事资拯助。宜委使司与州县商量，劝作农社，贫富相恤，耕耘以<br /><br />&nbsp;&nbsp;&nbsp;&nbsp;时。仍每至雨泽之后，种获忙月，州县常务，一切停减。使趋时急于备寇，尺璧<br /><br />&nbsp;&nbsp;&nbsp;&nbsp;贱于寸阴，是则天无虚施，人无遗力。<br /><br />&nbsp;&nbsp;&nbsp;&nbsp;又政在经远，功惟久著，今逃亡初复，居业未康，循逃户及籍外剩田，犹宜<br /><br />&nbsp;&nbsp;&nbsp;&nbsp;劳徕，理资存抚。其十道分判官，三五年内，使就厥功，令有终始。当道覆屯，<br /><br />&nbsp;&nbsp;&nbsp;&nbsp;及须推劾，并以委之，不须广差馀使，示专其事，不扰于人。政术有能，必行赏<br /><br />&nbsp;&nbsp;&nbsp;&nbsp;罚。其已奏复业归首，勾当州县，每季一申，不须挟名，致有劳扰。其归首户，<br /><br />&nbsp;&nbsp;&nbsp;&nbsp;各令新首处与本贯计会年户色役，勿欺隐及其两处征科。宣布天下，使明知朕意。<br /><br />&nbsp;&nbsp;&nbsp;&nbsp;中书令张说素恶融之为人，又患其权重，融之所奏，多建议争之。融揣其意，<br /><br />&nbsp;&nbsp;&nbsp;&nbsp;先事图之。中书舍人张九龄言于说曰：“宇文融承恩用事，辩给多词，不可不备<br /><br />&nbsp;&nbsp;&nbsp;&nbsp;也。”说曰：“此狗鼠辈，焉能为事！”融寻兼户部侍郎。从东封还，又密陈意<br /><br />&nbsp;&nbsp;&nbsp;&nbsp;见，分吏部为十铨典选事，所奏又为说所抑。融乃与御史大夫崔隐甫连名劾说，<br /><br />&nbsp;&nbsp;&nbsp;&nbsp;廷奏其状，说由是罢知政事。融恐说复用为己患，数谮毁之。上恶其朋党，寻出<br /><br />&nbsp;&nbsp;&nbsp;&nbsp;融为魏州刺史。俄转汴州刺史，又上表请用《禹贡》九河旧道，开稻田以利人，<br /><br />&nbsp;&nbsp;&nbsp;&nbsp;并回易陆运本钱，官收其利。虽兴役不息，而事多不就。<br /><br />&nbsp;&nbsp;&nbsp;&nbsp;十六年，复入为鸿胪卿，兼户部侍郎。明年，拜黄门侍郎，与裴光庭并兼同<br /><br />&nbsp;&nbsp;&nbsp;&nbsp;中书门下平章事。融既居相位，欲以天下为己任，谓人曰：“使吾居此数月，庶<br /><br />&nbsp;&nbsp;&nbsp;&nbsp;令海内无事矣。”于是荐宋Z为右丞相，裴耀卿为户部侍郎，许景先为工部侍郎，<br /><br />&nbsp;&nbsp;&nbsp;&nbsp;甚允朝廷之望。然性躁急多言，又引宾客故人，晨夕饮谑，由是为时论所讥。时<br /><br />&nbsp;&nbsp;&nbsp;&nbsp;礼部尚书、信安王t为朔方节度使，殿中侍御史李宙劾之，驿召将下狱。t既申<br /><br />&nbsp;&nbsp;&nbsp;&nbsp;诉得理，融坐阿党李宙，出为汝州刺史，在相凡百日而罢。<br /><br />&nbsp;&nbsp;&nbsp;&nbsp;裴光庭时兼御史大夫，又弹融交游朋党及男受赃等事，贬昭州平乐尉。在岭<br /><br />&nbsp;&nbsp;&nbsp;&nbsp;外岁馀，司农少卿蒋岑举奏融在汴州回造船脚，隐没钜万，给事中冯绍烈又深文<br /><br />&nbsp;&nbsp;&nbsp;&nbsp;案其事实，融于是配流岩州。地既瘴毒，忧恚发疾，遂诣广府，将停留未还。都<br /><br />&nbsp;&nbsp;&nbsp;&nbsp;督耿仁忠谓融曰：“明公负朝廷深谴，以至于此，更欲故犯严命，淹留他境，仁<br /><br />&nbsp;&nbsp;&nbsp;&nbsp;忠见累，诚所甘心，亦恐朝廷知明公在此，必不相容也。”融遽还，卒于路。上<br /><br />&nbsp;&nbsp;&nbsp;&nbsp;闻之，思其旧功，赠台州刺史。<br /><br />&nbsp;&nbsp;&nbsp;&nbsp;韦坚，京兆万年人。父元，先天中，银青光禄大夫，开元初，衮州刺史。<br /><br />&nbsp;&nbsp;&nbsp;&nbsp;坚姊为赠惠宣太子妃，坚妻又楚国公姜皎女，坚妹又为皇太子妃，中外荣盛，故<br /><br />&nbsp;&nbsp;&nbsp;&nbsp;早从官叙。二十五年，为长安令，以干济闻。与中贵人善，探候主意。见宇文融<br /><br />&nbsp;&nbsp;&nbsp;&nbsp;杨慎矜父子以勾剥财物争行进奉而致恩顾，坚乃以转运江淮租赋，所在置吏督察，<br /><br />&nbsp;&nbsp;&nbsp;&nbsp;以裨国之仓廪，岁益钜万。玄宗以为能。<br /><br />&nbsp;&nbsp;&nbsp;&nbsp;天宝元年三月，擢为陕郡太守、水陆转运使。自西汉及隋，有运渠自关门西<br /><br />&nbsp;&nbsp;&nbsp;&nbsp;抵长安，以通山东租赋。奏请于咸阳拥渭水作兴成堰，截灞、核傍渭东注，至<br /><br />&nbsp;&nbsp;&nbsp;&nbsp;关西永丰仓下与渭合。于长安东九里长乐坡下、核之上架苑墙，东面有望春楼，<br /><br />&nbsp;&nbsp;&nbsp;&nbsp;楼下穿广运潭以通舟楫，二年而成。坚预于东京、汴、宋取小斛底船三二百只置<br /><br />&nbsp;&nbsp;&nbsp;&nbsp;于潭侧，其船皆署牌表之。若广陵郡船，即于蟊成隙鸦广陵所出锦、镜、铜<br /><br />&nbsp;&nbsp;&nbsp;&nbsp;器、海味；丹阳郡船，即京口绫衫段；晋陵郡船，即折造官端绫绣，会稽郡船，<br /><br />&nbsp;&nbsp;&nbsp;&nbsp;即铜器、罗、吴绫、绛纱；南海郡船，即玳瑁、真珠、象牙、沉香；豫章郡船，<br /><br />&nbsp;&nbsp;&nbsp;&nbsp;即名瓷、酒器、茶釜、茶铛、茶碗；宣城郡船，即空青石、纸笔、黄连；始安郡<br /><br />&nbsp;&nbsp;&nbsp;&nbsp;船，即蕉葛、蚺蛇胆、翡翠。船中皆有米，吴郡即三破糯米、方丈绫。凡数十郡。<br /><br />&nbsp;&nbsp;&nbsp;&nbsp;驾船人皆大笠子、宽袖衫、芒屦，如吴、楚之制。先是，人间戏唱歌词云：“得<br /><br />&nbsp;&nbsp;&nbsp;&nbsp;丁纥反体都董反纥那也，纥囊得体耶？潭里船车闹，扬州铜器多。三郎当殿坐，<br /><br />&nbsp;&nbsp;&nbsp;&nbsp;看唱《得体歌》。”至开元二十九年，田同秀上言“见玄元皇帝，云有宝符在陕<br /><br />&nbsp;&nbsp;&nbsp;&nbsp;州桃林县古关令尹喜宅”，发中使求而得之，以为殊祥，改桃林为灵宝县。及此<br /><br />&nbsp;&nbsp;&nbsp;&nbsp;潭成，陕县尉崔成甫以坚为陕郡太守凿成新潭，又致扬州铜器，翻出此词，广集<br /><br />&nbsp;&nbsp;&nbsp;&nbsp;两县官，使妇人唱之，言：“得宝弘农野，弘农得宝耶！潭里船车闹，扬州铜器<br /><br />&nbsp;&nbsp;&nbsp;&nbsp;多。三郎当殿坐，看唱《得宝歌》。”成甫又作歌词十首，白衣缺胯绿衫，锦半<br /><br />&nbsp;&nbsp;&nbsp;&nbsp;臂，偏袒膊，红罗抹额，于第一船作号头唱之。和者妇人一百人，皆鲜服靓妆，<br /><br />&nbsp;&nbsp;&nbsp;&nbsp;齐声接影，鼓笛胡部以应之。馀船洽进，至楼下，连樯弥亘数里，观者山积。京<br /><br />&nbsp;&nbsp;&nbsp;&nbsp;城百姓多不识驿马船墙竿，人人骇视。<br /><br />&nbsp;&nbsp;&nbsp;&nbsp;坚跪上诸郡轻货，又上百牙盘食，府县进奏，教坊出乐迭奏。玄宗欢悦，下<br /><br />&nbsp;&nbsp;&nbsp;&nbsp;诏敕曰：<br /><br />&nbsp;&nbsp;&nbsp;&nbsp;古之善政者，贵于足食，欲求富国者，必先利人。朕关辅之间，尤资殷赡，<br /><br />&nbsp;&nbsp;&nbsp;&nbsp;比来转输，未免艰辛，故置比潭，以通漕运。万代之利，一朝而成，将允叶于永<br /><br />&nbsp;&nbsp;&nbsp;&nbsp;图，岂苟求于纵观。其陕郡太守韦坚，始终检校，夙夜勤劳，赏以懋功，则惟常<br /><br />&nbsp;&nbsp;&nbsp;&nbsp;典。宜特与三品，仍改授一三品京官兼太守，判官等并即量与改转。其专知检校<br /><br />&nbsp;&nbsp;&nbsp;&nbsp;始末不离潭所者并孔目官，及至典选日，优与处分，仍委韦坚具名录奏。应役人<br /><br />&nbsp;&nbsp;&nbsp;&nbsp;夫等，虽各酬佣直，终使役日多，并放今年地税。且启凿功毕，舟楫已通，既涉<br /><br />&nbsp;&nbsp;&nbsp;&nbsp;远途，又能先至，永言劝励，稍宜甄奖。其押运纲各赐一中上考，准前录奏。船<br /><br />&nbsp;&nbsp;&nbsp;&nbsp;夫等宜共赐钱二千贯，以充宴乐。外郡进上物，赐贵戚朝官。赐名广运潭。<br /><br />&nbsp;&nbsp;&nbsp;&nbsp;时坚姊故惠宣太子妃亦出宝物供楼上铺设，进食竟日而罢。<br /><br />&nbsp;&nbsp;&nbsp;&nbsp;李林甫以坚姜氏婿，甚狎之。至是惧其诡计求进，承恩日深，坚又与李适之<br /><br />&nbsp;&nbsp;&nbsp;&nbsp;善，益怒之，恐入为相，乃与腹心构成其罪。四月，进银青光禄大夫、左散骑常<br /><br />&nbsp;&nbsp;&nbsp;&nbsp;侍、陕郡太守、水陆转运使，勾当缘河及江淮南租庸转运处置使并如故；又以判<br /><br />&nbsp;&nbsp;&nbsp;&nbsp;官元帧⒍孤友除监察御史。三年正月，坚又加兼御史中丞，封韦城男。九月，<br /><br />&nbsp;&nbsp;&nbsp;&nbsp;拜守刑部尚书，夺诸使，以杨慎矜代之。<br /><br />&nbsp;&nbsp;&nbsp;&nbsp;五载正月望夜，坚与河西节度、鸿胪卿皇甫惟明夜游，同过景龙观道士房，<br /><br />&nbsp;&nbsp;&nbsp;&nbsp;为林甫所发，以坚戚里，不合与节将狎浚是构谋规立太子。玄宗惑其言，遽<br /><br />&nbsp;&nbsp;&nbsp;&nbsp;贬坚为缙云太守，惟明为播川太守。寻发使杀惟明于黔中，籍其资财。六月，又<br /><br />&nbsp;&nbsp;&nbsp;&nbsp;贬坚为江夏员外别驾。又构坚与李适之善，贬适之为宜春太守。七月，坚又长流<br /><br />&nbsp;&nbsp;&nbsp;&nbsp;岭南临封郡，坚弟将作少匠兰、县令冰、兵部员外郎芝、坚男河南府户曹谅并<br /><br />&nbsp;&nbsp;&nbsp;&nbsp;远贬。至十月，使监察御史罗希]逐而杀之，诸弟及男谅并死。坚妻姜氏，林甫<br /><br />&nbsp;&nbsp;&nbsp;&nbsp;以其久遭轻贱，特放还本宗。仓部员外郎郑章贬南丰丞，殿中侍御史郑钦说贬夜<br /><br />&nbsp;&nbsp;&nbsp;&nbsp;郎尉，监察御史豆卢友贬富水尉，监察御史杨惠贬巴东尉，连累者数十人。又敕<br /><br />&nbsp;&nbsp;&nbsp;&nbsp;嗣薛王K夷陵郡员外别驾长任，其母随男任；女婿新贬巴陵太守卢幼林长流合<br /><br />&nbsp;&nbsp;&nbsp;&nbsp;浦郡。肃宗时为皇太子，恐惧上表，称与新妇离绝。七载，嗣薛王K停，仍于<br /><br />&nbsp;&nbsp;&nbsp;&nbsp;夜郎郡安置，其母亦勒随男。坚贬黜后，林甫讽所司发使于江淮、东京缘河转运<br /><br />&nbsp;&nbsp;&nbsp;&nbsp;使，恣求坚之罪以闻，因之纲典船夫溢于牢狱，郡县征剥不止，邻伍尽成裸形，<br /><br />&nbsp;&nbsp;&nbsp;&nbsp;死于公府，林甫死乃停。<br /><br />&nbsp;&nbsp;&nbsp;&nbsp;杨慎矜，隋炀帝玄孙也。曾祖隋齐王，祖正道，大业末，随宇文化及至<br /><br />&nbsp;&nbsp;&nbsp;&nbsp;河北，为窦建德所破，因与其祖母萧皇后入于建德军，建德送于突厥处罗可汗牙。<br /><br />&nbsp;&nbsp;&nbsp;&nbsp;贞观初，李靖击破颉利可汗，胡酋康苏密以萧后及正道归，授尚衣奉御。父隆礼，<br /><br />&nbsp;&nbsp;&nbsp;&nbsp;长安中天官郎中，神龙后，历洛、梁、滑、汾、怀五州刺史，皆以清严能检察人<br /><br />&nbsp;&nbsp;&nbsp;&nbsp;吏绝于欺隐闻。景云中，以名犯玄宗上字，改为崇礼。开元初，擢为太府少卿，<br /><br />&nbsp;&nbsp;&nbsp;&nbsp;虽钱帛充，丈尺间皆躬自省阅，时议以为前后为太府者无与为比。擢拜太府<br /><br />&nbsp;&nbsp;&nbsp;&nbsp;卿，加银青光禄大夫，进封弘农郡公。在职二十年，公清如一。年九十馀，授户<br /><br />&nbsp;&nbsp;&nbsp;&nbsp;部尚书致仕。时太平且久，御府财物山积，以为经杨卿者无不精好，每岁勾剥省<br /><br />&nbsp;&nbsp;&nbsp;&nbsp;便出钱数百万贯。<br /><br />&nbsp;&nbsp;&nbsp;&nbsp;慎矜沉毅有材干，任气尚朋执。初，为汝阳令，有能名。崇礼罢太府，玄宗<br /><br />&nbsp;&nbsp;&nbsp;&nbsp;访其子堪委其父任者。宰臣以慎馀、慎矜，慎名三人皆勤恪清白有父风，而慎矜<br /><br />&nbsp;&nbsp;&nbsp;&nbsp;为其最，因拜监察御史，知太府出纳。慎馀先为司农丞，除太子舍人，监京仓。<br /><br />&nbsp;&nbsp;&nbsp;&nbsp;寻丁父忧。二十六年服阕，累迁侍御史，仍知太府出纳。慎名授大理评事，摄监<br /><br />&nbsp;&nbsp;&nbsp;&nbsp;察御史，充都含嘉仓出纳使，甚承恩顾。慎矜于诸州纳物者有水渍伤破及色下者，<br /><br />&nbsp;&nbsp;&nbsp;&nbsp;皆令本州征折估钱，转市轻货，州县征调，不绝于岁月矣。在台数年，又专知杂<br /><br />&nbsp;&nbsp;&nbsp;&nbsp;事，风格甚高。<br /><br />&nbsp;&nbsp;&nbsp;&nbsp;天宝二年，迁权判御史中丞，充京畿采访使，知太府出纳使并如故。时右相<br /><br />&nbsp;&nbsp;&nbsp;&nbsp;李林甫握权，慎矜以迁拜不由其门，惧不敢居其任，固让之，因除谏议大夫，兼<br /><br />&nbsp;&nbsp;&nbsp;&nbsp;侍御史，仍依旧知太府出纳。以鸿胪少卿萧谅为御史中丞，谅至台，无所秩茫<br /><br />&nbsp;&nbsp;&nbsp;&nbsp;颇不相能，竟出为陕郡太守。林甫以慎矜屈于己，复擢为御史中丞，仍充诸道铸<br /><br />&nbsp;&nbsp;&nbsp;&nbsp;钱使，馀如故。<br /><br />&nbsp;&nbsp;&nbsp;&nbsp;时散骑常侍、陕郡太守韦坚兼御史中丞，为水陆漕运使，权倾宰相。侍御史<br /><br />&nbsp;&nbsp;&nbsp;&nbsp;王p推坚狱，慎矜引身中立以候望，p恨之，林甫亦憾焉。慎矜与p父<br /><br />&nbsp;&nbsp;&nbsp;&nbsp;中外兄弟，p即表侄，少相狎，p入台，慎矜为台端，亦有推引。及<br /><br />&nbsp;&nbsp;&nbsp;&nbsp;p迁中丞，虽与p同列，每呼为王p，p恃与林甫善，渐不平之。五载，<br /><br />&nbsp;&nbsp;&nbsp;&nbsp;慎矜迁户部侍郎，中丞、使如故。林甫见慎矜受主恩，心嫉之，又知王p于慎<br /><br />&nbsp;&nbsp;&nbsp;&nbsp;矜有间，又诱而啖之，p乃伺其隙以陷之。慎矜夺p职田，背詈p，诋其<br /><br />&nbsp;&nbsp;&nbsp;&nbsp;母氏，p不堪其辱。慎矜性疏快，素昵于p，尝话谶书于p，又与还俗僧<br /><br />&nbsp;&nbsp;&nbsp;&nbsp;史敬忠游处，敬忠有学业。p于林甫构成其罪，云慎矜是隋家子孙，心规克复<br /><br />&nbsp;&nbsp;&nbsp;&nbsp;隋室，故蓄异书，与凶人来往，而说国家休咎。<br /><br />&nbsp;&nbsp;&nbsp;&nbsp;时天宝六载十一月，玄宗在华清宫，林甫令人发之。玄宗震怒，系之于尚书<br /><br />&nbsp;&nbsp;&nbsp;&nbsp;省，诏刑部尚书萧隐之、大理卿李道邃、少卿杨q、侍御史杨钊、殿中侍御史卢<br /><br />&nbsp;&nbsp;&nbsp;&nbsp;铉同鞫之；又使京兆士曹吉温往东京收慎矜兄少府少监慎馀、弟洛阳令慎名等杂<br /><br />&nbsp;&nbsp;&nbsp;&nbsp;讯之；又令温于汝州捕史敬忠获之，便赴行在所。先令卢铉收太府少卿张u于会<br /><br />&nbsp;&nbsp;&nbsp;&nbsp;昌驿，系而推之，u不肯答辩。铉百端拷讯不得，乃令不良枷u，以手力绊其足，<br /><br />&nbsp;&nbsp;&nbsp;&nbsp;以木按其足间，<木敝>其枷柄向前，挽其身长校数尺，腰细欲绝，眼鼻皆血出，谓<br /><br />&nbsp;&nbsp;&nbsp;&nbsp;之“驴驹拔撅”，u竟不肯答。又使铉与御史崔器入城搜慎矜宅，无所得，拷其<br /><br />&nbsp;&nbsp;&nbsp;&nbsp;小妻韩珠团，乃在竖柜上作一暗函盛谶书等，铉于袖中出而纳之，诟以示慎矜。<br /><br />&nbsp;&nbsp;&nbsp;&nbsp;慎矜曰：“他日不见，今乃来，是命也。吾死也。”及温以敬忠至戏水驿东十馀<br /><br />&nbsp;&nbsp;&nbsp;&nbsp;里，使证说之：“若至温汤，即求首陈不可得矣。”去温汤十馀里，敬忠乞纸笔<br /><br />&nbsp;&nbsp;&nbsp;&nbsp;于桑树下具吐之。比见慎矜，敬忠证之，慎矜皆引实。二十五日，诏杨慎矜、慎<br /><br />&nbsp;&nbsp;&nbsp;&nbsp;馀、慎名并赐自尽；史敬忠决重杖一百；鲜于贲、范滔并决重杖，配流远郡；慎<br /><br />&nbsp;&nbsp;&nbsp;&nbsp;矜外甥前通事舍人辛景凑决杖配流。义阳郡司马、嗣虢王巨与敬忠相识，解官于<br /><br />&nbsp;&nbsp;&nbsp;&nbsp;南宾郡安置；太府少卿张u决六十，长流岭南临封郡，亦死于流所。慎矜兄弟并<br /><br />&nbsp;&nbsp;&nbsp;&nbsp;史敬忠庄宅官收，以男女配流岭南诸郡；其张u、万俟承晖、鲜于贲等准此配流。<br /><br />&nbsp;&nbsp;&nbsp;&nbsp;乃使临察御史颜真卿送敕至东京，殿中侍御史崔寓引慎名，令河南法曹张万顷宣<br /><br />&nbsp;&nbsp;&nbsp;&nbsp;敕示之。慎名见慎矜赐自尽，初尚抚膺，及闻慎馀及身皆尔，遂止。及宣敕了，<br /><br />&nbsp;&nbsp;&nbsp;&nbsp;慎名曰：“今奉圣恩，不敢稽留晷刻，但以寡姊老年，请作数行书以别之。”寓<br /><br />&nbsp;&nbsp;&nbsp;&nbsp;揖真卿，真卿许之。慎名神色不变，入房中作书曰：“拙于谋运，不能静退。兄<br /><br />&nbsp;&nbsp;&nbsp;&nbsp;弟并命，唯姊尚存，老年孤茕，何以堪此！”书后又数条事。又宅中作一板池，<br /><br />&nbsp;&nbsp;&nbsp;&nbsp;池中鱼一皆放之，遂缢而死。监察御史平冽赍敕至大理寺，慎馀闻死，合掌指天<br /><br />&nbsp;&nbsp;&nbsp;&nbsp;而缢。<br /><br />&nbsp;&nbsp;&nbsp;&nbsp;初，慎矜至温汤，正食，忽见一鬼物长丈馀，朱衣冠帻，立于门扇后，慎矜<br /><br />&nbsp;&nbsp;&nbsp;&nbsp;叱之，良久不灭，以热羹投之乃灭。无何，下狱死。兄弟甚友爱，事寡姊如母，<br /><br />&nbsp;&nbsp;&nbsp;&nbsp;皆伟仪形，风韵高朗，爱客喜饮，籍甚于时。慎名尝览镜，见其须面神彩，有过<br /><br />&nbsp;&nbsp;&nbsp;&nbsp;于人，覆镜叹惋曰：“吾兄弟三人，尽长六尺馀，有如此貌、如此材而见容当代<br /><br />&nbsp;&nbsp;&nbsp;&nbsp;以期全，难矣！何不使我少体弱耶？”竟如其言。<br /><br />&nbsp;&nbsp;&nbsp;&nbsp;王p，太原祁人也。祖方翼，夏州都督，为时名将，生<王臣>、、。<br /><br />&nbsp;&nbsp;&nbsp;&nbsp;<王臣>、，开元初并历中书舍人。，兵部侍郎、秘书监。p，即之孽<br /><br />&nbsp;&nbsp;&nbsp;&nbsp;子。开元十年，为县尉、京兆尹稻田判官。二十四年，再迁监察御史。二十九<br /><br />&nbsp;&nbsp;&nbsp;&nbsp;年，累除户部员外郎，常兼御史。天宝二年，充京和市和籴使，迁户部郎中。三<br /><br />&nbsp;&nbsp;&nbsp;&nbsp;载，长安令柳升以贿败。初，韩朝宗为京兆尹，引升为京令。朝宗又于终南山下<br /><br />&nbsp;&nbsp;&nbsp;&nbsp;为苟家觜买山居，欲以避世乱。玄宗怒，敕p推之，朝宗自高平太守贬为吴兴<br /><br />&nbsp;&nbsp;&nbsp;&nbsp;别驾。又加p长春宫使。四载，加勾户口色役使，又迁御史中丞，兼充京畿采<br /><br />&nbsp;&nbsp;&nbsp;&nbsp;访使。五载，又为京畿、关内道黜陟使，又兼充关内采访使。<br /><br />&nbsp;&nbsp;&nbsp;&nbsp;时右相李林甫怙权用事。志谋不利于东储，以除不附己者，而p有吏干，<br /><br />&nbsp;&nbsp;&nbsp;&nbsp;倚之转深，以为己用。既为户口色役使，时有敕给百姓一年复。p即奏征其脚<br /><br />&nbsp;&nbsp;&nbsp;&nbsp;钱，广张其数，又市轻货，乃甚于不放。输纳物者有浸渍，折估皆下本郡征纳。<br /><br />&nbsp;&nbsp;&nbsp;&nbsp;又敕本郡高户为租庸脚士，皆破其家产，弥年不了。恣行割剥，以媚于时，人用<br /><br />&nbsp;&nbsp;&nbsp;&nbsp;嗟怨。古制，天子六宫，皆有品秩高下，其俸物因有等差。唐法沿于周、隋，妃<br /><br />&nbsp;&nbsp;&nbsp;&nbsp;嫔宫官，位有尊卑，亦随其品而给授，以供衣服铅粉之费，以奉于宸极。玄宗在<br /><br />&nbsp;&nbsp;&nbsp;&nbsp;位多载，妃御承恩多赏赐，不欲频于左右藏取之。p探旨意，岁进钱宝百亿万，<br /><br />&nbsp;&nbsp;&nbsp;&nbsp;便贮于内库，以恣主恩锡赍。p云：“此是常年额外物，非征税物。”玄宗以<br /><br />&nbsp;&nbsp;&nbsp;&nbsp;为p有富国之术，利于王用，益厚待之。丁嫡母忧，起复旧职，使如故。<br /><br />&nbsp;&nbsp;&nbsp;&nbsp;七载，又加检察内作事，迁户部侍郎，仍兼御史中丞，赐紫金鱼袋。八载，<br /><br />&nbsp;&nbsp;&nbsp;&nbsp;兼充闲厩使及苑内营田五坊宫苑等使、陇右群牧都支度营田使，馀并如故。太白<br /><br />&nbsp;&nbsp;&nbsp;&nbsp;山人李浑言于金星洞见老人，云有玉版石记符，圣上长生久视。玄宗令p入山<br /><br />&nbsp;&nbsp;&nbsp;&nbsp;洞求而得之。因上尊号，加p银青光禄大夫、都知总监及栽接等使。九载五月，<br /><br />&nbsp;&nbsp;&nbsp;&nbsp;兼京兆尹，使并如故。<br /><br />&nbsp;&nbsp;&nbsp;&nbsp;p威权转盛，兼二十馀使，近宅为使院，文案堆积，胥吏求押一字，即累<br /><br />&nbsp;&nbsp;&nbsp;&nbsp;日不遂。中使赐遗，不绝于门，虽晋公林甫亦畏避之。林甫子岫为将作监，供奉<br /><br />&nbsp;&nbsp;&nbsp;&nbsp;禁中；p子准卫尉少卿，亦斗鸡供奉，每谑岫，岫常下之。万年尉韦黄裳、长<br /><br />&nbsp;&nbsp;&nbsp;&nbsp;安尉贾季邻常于厅事贮钱数百绳，名倡珍馔，常有备拟，以候准所适。又于宅侧<br /><br />&nbsp;&nbsp;&nbsp;&nbsp;自有追欢之所。p与弟户部郎中I，召术士任海川游其门，问其相命，言有<br /><br />&nbsp;&nbsp;&nbsp;&nbsp;王否。海川震惧，潜匿不出。p惧泄其事，令逐之，至冯翊郡，得，诬以他事<br /><br />&nbsp;&nbsp;&nbsp;&nbsp;杖杀之。定安公主男韦会任王府司马，闻之，话于私庭，乃被侍儿说于佣保者。<br /><br />&nbsp;&nbsp;&nbsp;&nbsp;或有憾于会，告于p，p遣贾季邻收于长安狱，入夜缢之，明辰载尸还其家。<br /><br />&nbsp;&nbsp;&nbsp;&nbsp;会皇堂外甥，同产兄王繇尚永穆公主，而惕息不敢言。<br /><br />&nbsp;&nbsp;&nbsp;&nbsp;十载，封太原县公，又兼殿中监。十一载四月，I与故鸿胪少卿邢q子<br /><br />&nbsp;&nbsp;&nbsp;&nbsp;f情密累年，f潜构逆谋，引右龙武军万骑刻取十一月杀龙武将军，因烧诸城<br /><br />&nbsp;&nbsp;&nbsp;&nbsp;门及市，分数百人杀杨国忠及右相李林甫、左相陈希烈等。先期二日事发，玄宗<br /><br />&nbsp;&nbsp;&nbsp;&nbsp;临朝，召p，上于玉案前过状与p。p好弈棋，f善棋，p因I与<br /><br />&nbsp;&nbsp;&nbsp;&nbsp;之交故，至是意I在f处金城坊，密召之，日晏，始令捕贼官捕之。万年尉<br /><br />&nbsp;&nbsp;&nbsp;&nbsp;薛荣光、长安尉贾季邻等捕之，逢I于化度寺门。季邻为p所引用，为赤尉，<br /><br />&nbsp;&nbsp;&nbsp;&nbsp;I谓之曰：“我与邢f故旧，f今反，恐事急妄相引，请足下勿受其言。”<br /><br />&nbsp;&nbsp;&nbsp;&nbsp;荣先等至f门，f等十馀人持弓刃突出，荣先等遂与格战。季邻以I语白<br /><br />&nbsp;&nbsp;&nbsp;&nbsp;p，pI谓之曰：“我弟何得与之有谋乎！”p与国忠共讨逐f，f<br /><br />&nbsp;&nbsp;&nbsp;&nbsp;下人曰：“勿损太夫人。”国忠为剑南节度使，有随身官以白国忠曰：“贼有号，<br /><br />&nbsp;&nbsp;&nbsp;&nbsp;不可战。”须臾，骠骑大将军、内侍高力士领飞龙小儿甲骑四百人讨之，f为<br /><br />&nbsp;&nbsp;&nbsp;&nbsp;乱兵所斩，擒其党善射人韦瑶等以献。国忠以白玄宗，玄宗以p委任深，必不<br /><br />&nbsp;&nbsp;&nbsp;&nbsp;与之知情，p与I别生，嫉其富贵，故欲陷p耳，遂特原I不问，然意<br /><br />&nbsp;&nbsp;&nbsp;&nbsp;欲p请罪之。上密令国忠讽之，国忠不敢泄上意，讽p曰：“且主上眷大夫<br /><br />&nbsp;&nbsp;&nbsp;&nbsp;深，今日大夫须割慈存门户，但抗疏请罪郎中。郎中亦未必至极刑，大夫必存，<br /><br />&nbsp;&nbsp;&nbsp;&nbsp;何如并命！”p俯首久曰：“小弟先人馀爱，平昔频有处分，义不欲舍之而谋<br /><br />&nbsp;&nbsp;&nbsp;&nbsp;存。”乃进状。十二日，p入朝，左相陈希烈言语侵之，p恨之，愤诉言气<br /><br />&nbsp;&nbsp;&nbsp;&nbsp;颇高。p朝回，于中书侍郎厅修表，令人进状，门司已不纳矣。须臾，敕希烈<br /><br />&nbsp;&nbsp;&nbsp;&nbsp;推之。p以表示宰相，林甫曰：“大夫后之矣。”遂不许。俄I至，国忠问：<br /><br />&nbsp;&nbsp;&nbsp;&nbsp;“大夫知否？”I未及应。侍御史裴冕恐I引之，冕叱詈之曰：“足下为臣<br /><br />&nbsp;&nbsp;&nbsp;&nbsp;不忠，为弟不义。圣上以大夫之故，以足下为户部郎中，又加五品，恩亦厚矣。<br /><br />&nbsp;&nbsp;&nbsp;&nbsp;大夫岂知f事乎？”国忠愕然，谓I曰：“实知，即不可隐；不知，亦不可<br /><br />&nbsp;&nbsp;&nbsp;&nbsp;妄引。”I方曰：“七兄不知。”季邻证其罪。及日暮，奏之。I决杖死于<br /><br />&nbsp;&nbsp;&nbsp;&nbsp;朝堂，赐p自尽于三卫厨。明日，移于资圣寺廊下，裴冕言于国忠，令归宅权<br /><br />&nbsp;&nbsp;&nbsp;&nbsp;敛之，又请令妻、女送墓所，国忠义而许之，令p判官齐奇营护之。男准除名，<br /><br />&nbsp;&nbsp;&nbsp;&nbsp;长流岭南承化郡，备长流珠崖郡，至故驿杀之；妻薛氏及在室女并流。初，p<br /><br />&nbsp;&nbsp;&nbsp;&nbsp;与御史中丞、户部侍郎杨慎矜亲，且情厚，颇为汲引，及贵盛争权，p附于李<br /><br />&nbsp;&nbsp;&nbsp;&nbsp;林甫，为所诱，陷慎矜家。经五年而p至赤族，岂天道欤！<br /><br />&nbsp;&nbsp;&nbsp;&nbsp;史臣曰：夫奸佞之辈，惟事悦人；聚敛之臣，无非害物。贾祸招怨，败国丧<br /><br />&nbsp;&nbsp;&nbsp;&nbsp;身，罕不由斯道也。君人者，中智已降，亦心缘利动，言为甘闻，志虽慕于圣明，<br /><br />&nbsp;&nbsp;&nbsp;&nbsp;情不胜于嗜欲，徒有贤佐，无如之何，所以礼经戒其勿畜。宇文融、韦坚、杨慎<br /><br />&nbsp;&nbsp;&nbsp;&nbsp;矜、王p，皆开元之幸人也，或以括户取媚，或以漕运承恩，或以聚货得权，<br /><br />&nbsp;&nbsp;&nbsp;&nbsp;或以剥下获宠，负势自用，人莫敢违。张说、李林甫手握大权，承主恩顾，尚遭<br /><br />&nbsp;&nbsp;&nbsp;&nbsp;凌摈，以身下之，他人即可知也。然天道恶盈，器满则覆，终虽不令，其弊已多，<br /><br />&nbsp;&nbsp;&nbsp;&nbsp;良可痛也。宋Z、裴耀卿、许景先获居重任，因融荐之，此亦有凤之一毛也。玄<br /><br />&nbsp;&nbsp;&nbsp;&nbsp;宗以圣哲之姿，处高明之位，未免此累，或承之羞，后之帝王，得不深鉴！<br /><br />&nbsp;&nbsp;&nbsp;&nbsp;赞曰：财能域人，聚则民散。如何帝王，志求馀羡。融、坚、矜、p，因<br /><br />&nbsp;&nbsp;&nbsp;&nbsp;利乘便。以徼宠荣，宜招后患。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2978);">加入书签</a><a
                        href="2977.html">上一页</a>&larr;<a href="index.html">返回列表</a>&rarr;<a
                            href="17829.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2977.html"; var next_page = "17829.html"; var index_page = "index.html"; var sortid = "9"; var article_id = "45"; var chapter_id = "2978"; var articlename = "旧唐书"; var chaptername = " 卷一百五 列传第五十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>