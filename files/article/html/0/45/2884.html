<!DOCTYPE html>
<html>
<head>
<meta charset="gbk" />
<title>旧唐书- 卷十五 本纪第十五-在线阅读-哈西文学网</title>
<meta name="keywords" content="刘d，旧唐书， 卷十五 本纪第十五全文， 卷十五 本纪第十五在线阅读 哈西文学网" />
<meta name="description" content="哈西文学网提供刘d的旧唐书  卷十五 本纪第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2884.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2884.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 本纪第十五</h1>
            <div class="link xb">
                <a href="2883.html">上一页</a>&larr;<a href="index.html">返回列表</a>&rarr;<a
                    href="2885.html">下一页</a></div>			
            <div id="BookText">&nbsp;&nbsp;&nbsp;&nbsp;◎宪宗下<br /><br />&nbsp;&nbsp;&nbsp;&nbsp;元和七年春正月辛酉朔，己巳，以刑部尚书赵宗儒检校吏部尚书、兴元尹、<br /><br />&nbsp;&nbsp;&nbsp;&nbsp;山南西道节度使。庚午，以兵部尚书王绍判户部事。辛未，以京兆尹元义方为~<br /><br />&nbsp;&nbsp;&nbsp;&nbsp;州刺史、~坊丹延观察使，以司农卿李为京兆尹。是夜，月掩荧惑。壬申，废<br /><br />&nbsp;&nbsp;&nbsp;&nbsp;信州永丰县、越州山阴县、衢州盈川县。癸酉，振武河溢，毁东受降城。<br /><br />&nbsp;&nbsp;&nbsp;&nbsp;二月庚寅朔。壬辰，诏以去秋旱歉，赈京畿粟三十万石；其元和六年春赈贷<br /><br />&nbsp;&nbsp;&nbsp;&nbsp;百姓粟二十四万石，并宜放免。辛丑，尚书省重定左、右仆射上事仪注。壬寅，<br /><br />&nbsp;&nbsp;&nbsp;&nbsp;以兵部侍郎许孟容为河南尹。辛亥，山南西道节度使裴玢卒。癸丑，入蕃使不得<br /><br />&nbsp;&nbsp;&nbsp;&nbsp;与私觌正员官，量别支给以充私觌。旧使绝域者，许卖正员官十余员，取货以备<br /><br />&nbsp;&nbsp;&nbsp;&nbsp;私觌，虽优假远使，殊非典法，故革之。敕：“钱重物轻，为弊颇甚，详求适变，<br /><br />&nbsp;&nbsp;&nbsp;&nbsp;将以便人。所贵缗货通行，里闾宽恤。宜令群臣各随所见利害状以闻。”三月己<br /><br />&nbsp;&nbsp;&nbsp;&nbsp;未。辛酉，以惠昭太子葬，罢曲江上巳宴。庚午，以旱，敕诸司疏决系囚。<br /><br />&nbsp;&nbsp;&nbsp;&nbsp;夏四月戊子朔。癸巳，敕天下州府民户，每田亩，种桑二树，长吏逐年检计<br /><br />&nbsp;&nbsp;&nbsp;&nbsp;以闻。辛亥，盐铁使王播奏元和六年卖盐铁，除峡内井盐外，计收六百八十五万<br /><br />&nbsp;&nbsp;&nbsp;&nbsp;九千二百贯。<br /><br />&nbsp;&nbsp;&nbsp;&nbsp;五月戊午朔。庚申，上谓宰臣曰：“卿等累言吴越去年水旱，昨有御史自江<br /><br />&nbsp;&nbsp;&nbsp;&nbsp;淮回，言不至为灾，人非甚困。”李绛对曰：“臣得两浙、淮南状，继言歉旱。<br /><br />&nbsp;&nbsp;&nbsp;&nbsp;方隅授任，皆朝廷信重之臣。御史非良，或容希媚，此正当奸佞之臣。况推诚之<br /><br />&nbsp;&nbsp;&nbsp;&nbsp;道，君人大本，任大臣以事，不可以小臣言间之。伏望明示御史姓名，正之典刑。”<br /><br />&nbsp;&nbsp;&nbsp;&nbsp;上曰：“卿言是也。朝廷大体，以恤人为本，一方不稔，即宜赈救，济其饥寒，<br /><br />&nbsp;&nbsp;&nbsp;&nbsp;况可疑之也！向者不思而有此问，朕言过矣。”绛等拜贺。癸亥，荧惑近太微右<br /><br />&nbsp;&nbsp;&nbsp;&nbsp;执法。<br /><br />&nbsp;&nbsp;&nbsp;&nbsp;六月丁亥朔，舒州桐城梅天陂内，有黄白二龙，自陂中乘风雷跃起，高二百<br /><br />&nbsp;&nbsp;&nbsp;&nbsp;尺，行六里，入浮塘陂。癸巳，以金紫光录大夫、守司徒、同平章事、崇文馆大<br /><br />&nbsp;&nbsp;&nbsp;&nbsp;学士，太清宫使、上柱国、岐国公杜佑为光禄大夫，守太保致仕，宜朝朔望，佑<br /><br />&nbsp;&nbsp;&nbsp;&nbsp;累表恳请故也。己亥，月近南斗魁第四星。镇州甲仗库一十三间灾，兵仗都尽。<br /><br />&nbsp;&nbsp;&nbsp;&nbsp;王承宗常蓄叛谋，至是始惧天罚，凶气稍夺，仍杀主库吏百余人。乙丑，以兵部<br /><br />&nbsp;&nbsp;&nbsp;&nbsp;员外郎王涯知制诰。乙亥，制立遂王宥为皇太了，改名恒。己卯，以新罗大宰相<br /><br />&nbsp;&nbsp;&nbsp;&nbsp;金彦升为开府仪同三司、检校太尉、使持节、大都督鸡林州诸军事、鸡林州刺史，<br /><br />&nbsp;&nbsp;&nbsp;&nbsp;兼宁海军使、上柱国，封新罗国王；仍册彦升妻贞氏为妃。<br /><br />&nbsp;&nbsp;&nbsp;&nbsp;八月丁亥朔，新除新罗国大宰相金崇斌等三人，宜令本国准例赐戟。戊戌，<br /><br />&nbsp;&nbsp;&nbsp;&nbsp;魏博节度使田季安卒。辛丑，废蓬州宕渠县。甲辰，宣歙观察使房式卒。丙午，<br /><br />&nbsp;&nbsp;&nbsp;&nbsp;以苏州刺史范传正为宣歙观察使。戊申，制：“诸州府五品已上官替后，委本道<br /><br />&nbsp;&nbsp;&nbsp;&nbsp;长官量其才行、官业、资历，每年冬季一度闻荐。其罢使郎官、御史，许朝臣每<br /><br />&nbsp;&nbsp;&nbsp;&nbsp;年冬季准此闻荐，诸使府参佐、检校官，从元授官月日计，如是五品已上官及台<br /><br />&nbsp;&nbsp;&nbsp;&nbsp;省官，经三十个月外，任与转改；余官经三十六个月奏转改。如未经考便有事故<br /><br />&nbsp;&nbsp;&nbsp;&nbsp;及停替官，本限之外更加十个月，即任申奏。”辛亥，以左龙武大将军薛平为滑<br /><br />&nbsp;&nbsp;&nbsp;&nbsp;州刺史、义成军节度使。<br /><br />&nbsp;&nbsp;&nbsp;&nbsp;冬十月乙未，魏博三军举其衙将田兴知军州事。时田季安死，子怀谏年十一，<br /><br />&nbsp;&nbsp;&nbsp;&nbsp;为副大使、知军府事，军政一决于家僮蒋士则，数易大将，军情不安。因田兴入<br /><br />&nbsp;&nbsp;&nbsp;&nbsp;衙，兵环而劫请，兴顿仆于地，军众不散。兴曰：“欲听吾命，勿犯副大使。”<br /><br />&nbsp;&nbsp;&nbsp;&nbsp;众曰：“诺。”但杀蒋士则等十数人而止。即日移怀谏于外，令朝京师。甲辰，<br /><br />&nbsp;&nbsp;&nbsp;&nbsp;以魏博都知兵马使、兼御史中丞、沂国公田兴为银青光禄大夫、检校工部尚书，<br /><br />&nbsp;&nbsp;&nbsp;&nbsp;兼魏州大都督府长史，充魏博节度使。庚戌，澧王宽改名粒深王察改名忭，洋<br /><br />&nbsp;&nbsp;&nbsp;&nbsp;王寰改名忻，绛王寮改名悟，建王审改名恪。以郑滑节度使袁滋为户部尚书。<br /><br />&nbsp;&nbsp;&nbsp;&nbsp;十一月丙辰朔。乙丑，诏：“田兴以魏博请命，宜令司封郎中、知制诰裴度<br /><br />&nbsp;&nbsp;&nbsp;&nbsp;往彼宣慰，赐三军赏钱一百五十万贯，以河阴院诸道合进内库物充。六州诸县宣<br /><br />&nbsp;&nbsp;&nbsp;&nbsp;达朝旨。辛未，太保致仕杜v卒。东川观察使潘孟阳奏龙州武安县嘉禾生，有麟<br /><br />&nbsp;&nbsp;&nbsp;&nbsp;食之。麟食来，群鹿环之，光彩不可正视。使画工图之以献。乙亥，以给事中李<br /><br />&nbsp;&nbsp;&nbsp;&nbsp;逢吉、司勋员外郎李巨并充皇太子诸王侍读。戊寅，吏部尚书郑余庆请复置吏部<br /><br />&nbsp;&nbsp;&nbsp;&nbsp;考官三员，吏部郎中杨于陵执奏以为不便。乃诏考官韦等三人o考及第科目人，<br /><br />&nbsp;&nbsp;&nbsp;&nbsp;其余吏部侍郎自定，己卯，江西观察伎崔M卒。辛巳前魏情节度副使田怀谏为右<br /><br />&nbsp;&nbsp;&nbsp;&nbsp;监门卫将军，赐宅一区、刍粟等。甲申，以同州刺史裴堪为江西观察使。十二月<br /><br />&nbsp;&nbsp;&nbsp;&nbsp;丙戌朔，以吏部尚书郑余庆为太子少傅。丙辰，左拾遗杨归厚以自娶妇，进状借<br /><br />&nbsp;&nbsp;&nbsp;&nbsp;礼会院，贬国子主簿分司。戊戌，以京兆尹裴向为同州防御使。己亥，魏博奏管<br /><br />&nbsp;&nbsp;&nbsp;&nbsp;内州县官员二百五十三员，请吏部铨注。<br /><br />&nbsp;&nbsp;&nbsp;&nbsp;八年春正月乙卯朔。庚午，册大言义为渤海国王，授秘书监、忽汗州都督。<br /><br />&nbsp;&nbsp;&nbsp;&nbsp;辛未，制以正议大夫、守礼部尚书、同平章事、上柱国、扶风郡开国公权德舆守<br /><br />&nbsp;&nbsp;&nbsp;&nbsp;礼部尚书，罢知政事。癸未，以山南东道节度使李夷简检校户部尚书、成都尹，<br /><br />&nbsp;&nbsp;&nbsp;&nbsp;充剑南西川节度使。以户部尚书袁滋检校兵部尚书、襄州刺史，充山南东道节度<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;二月乙酉朔。辛卯，田兴改名弘正。宰相李吉甫进所撰《元和郡国图》三十<br /><br />&nbsp;&nbsp;&nbsp;&nbsp;卷，又进《六代略》三十卷，又为《十道州郡图》五十四卷。宰相于E男太常丞<br /><br />&nbsp;&nbsp;&nbsp;&nbsp;敏专杀梁正言奴，弃溷中。事发，E与男季友素服待罪。贬E恩王傅。于敏长流<br /><br />&nbsp;&nbsp;&nbsp;&nbsp;雷州，锢身发遣。殿中少监、驸马都尉于季友诳罔公主，藏隐内人，转授凶兄，<br /><br />&nbsp;&nbsp;&nbsp;&nbsp;移贮外舍，伤风黩礼，莫大于兹，宜削夺所任官，令在家修省。赞善大夫于正、<br /><br />&nbsp;&nbsp;&nbsp;&nbsp;秘书丞于方并停见任，皆E禄之子也。捕获受于E赂为致出镇人梁正言，及交构<br /><br />&nbsp;&nbsp;&nbsp;&nbsp;权贵僧鉴虚，并付京兆府杖死。甲子，以剑南西川节度使、银青光禄大夫、检校<br /><br />&nbsp;&nbsp;&nbsp;&nbsp;吏部尚书、兼门下侍郎、同平章事、上柱国、临淮郡开国公、食邑二千户武元衡<br /><br />&nbsp;&nbsp;&nbsp;&nbsp;复入中书知政事，兼崇玄馆大学士、太清宫使。辛未，上以久旱，亲于禁中求雨，<br /><br />&nbsp;&nbsp;&nbsp;&nbsp;是夜，澍雨沾足。丙子，大风坏崇陵寝殿鸱尾，折门戟六。<br /><br />&nbsp;&nbsp;&nbsp;&nbsp;夏四月癸未朔。乙酉，以邕管经略使房启为桂管观察使，以开州刺史窦群为<br /><br />&nbsp;&nbsp;&nbsp;&nbsp;邕管经略使。丙戌，以钱重货轻，出库钱五十万贯，令两常平仓收市布帛，每段<br /><br />&nbsp;&nbsp;&nbsp;&nbsp;匹于旧估加十之一。~坊观察使元义方卒，辛卯，以将作监薛晌~坊观察使。<br /><br />&nbsp;&nbsp;&nbsp;&nbsp;乙未，长安西市豕生三耳八足二尾。僧鉴虚为高崇文纳赂四万五千贯与宰相杜黄<br /><br />&nbsp;&nbsp;&nbsp;&nbsp;裳，共引致人永乐县仿吴凭，付钱与黄裳男载。敕吴赁配流昭州，黄裳、崇文已<br /><br />&nbsp;&nbsp;&nbsp;&nbsp;薨殁，所用钱不须勘问，杜载释放。辛亥，赐魏博田弘正钱二十万贯，收市军粮。<br /><br />&nbsp;&nbsp;&nbsp;&nbsp;庚申，河中尹张弘靖奏修古舜城。<br /><br />&nbsp;&nbsp;&nbsp;&nbsp;六月辛巳朔。时积雨，延英不开十五日。是日，上谓宰臣曰：“今后每三日，<br /><br />&nbsp;&nbsp;&nbsp;&nbsp;雨亦对来。”乙酉，工部尚书致仕裴佶卒。丙戌，以东都留守韩皋检校吏部尚书，<br /><br />&nbsp;&nbsp;&nbsp;&nbsp;兼许州刺史，充忠武军节度使。庚寅，京师大风雨，毁屋飘瓦，人多压死。所在<br /><br />&nbsp;&nbsp;&nbsp;&nbsp;川渎暴涨，行人不通。辛丑，出宫人二百车，任从所适，以水灾故也。壬寅，宰<br /><br />&nbsp;&nbsp;&nbsp;&nbsp;臣武元衡李吉甫李绛、旧相郑余庆权德舆各奉诏令进旧诗。<br /><br />&nbsp;&nbsp;&nbsp;&nbsp;秋七月辛亥朔。癸丑，以权德舆检校吏部尚书、东都留守。丁卯，以振武节<br /><br />&nbsp;&nbsp;&nbsp;&nbsp;度使李光进为灵州大都督府长史、灵武节度使。癸酉，命中尉彭中献修兴唐观，<br /><br />&nbsp;&nbsp;&nbsp;&nbsp;壮其规制，北拒禁城，开复道以通行幸。是夜，月近五诸侯。丁丑，新授桂管观<br /><br />&nbsp;&nbsp;&nbsp;&nbsp;察使房启降为太仆少卿。启初拜桂管，启吏赂吏部主者，私得官告以授启。俄有<br /><br />&nbsp;&nbsp;&nbsp;&nbsp;诏命中使赍告牒与启，曰：“受之五日矣。”上怒，杖吏部令史，罚郎官，启亦<br /><br />&nbsp;&nbsp;&nbsp;&nbsp;即降之。以安南都护马总为桂管观察使，以江州刺史张椅安南都护、本管经略<br /><br />&nbsp;&nbsp;&nbsp;&nbsp;招讨使。~坊观察使薛勺洹<br /><br />&nbsp;&nbsp;&nbsp;&nbsp;八月辛巳朔。癸未，以蕲州刺史裴行立为安南都护、本管经略招讨使，以张<br /><br />&nbsp;&nbsp;&nbsp;&nbsp;译Ｄ暌病６『ィ以司农卿裴武为~坊观察使。庚寅，诏毁家徇国故徐州刺史李<br /><br />&nbsp;&nbsp;&nbsp;&nbsp;洧等一十家子孙，并宜甄奖。甲午，太白近轩辕。辛丑，以东川节度使潘孟阳为<br /><br />&nbsp;&nbsp;&nbsp;&nbsp;户部侍郎、判度支，卢坦为梓州刺史、剑南东川节度使。乙巳，废天武军，并入<br /><br />&nbsp;&nbsp;&nbsp;&nbsp;神策军。<br /><br />&nbsp;&nbsp;&nbsp;&nbsp;九月庚戌朔。丙辰，淄青李师道进鹘十二，命还之。戊午，赐群臣宴于曲江。<br /><br />&nbsp;&nbsp;&nbsp;&nbsp;乙丑，诏：“比闻岭南五管并福建、黔中等道，多以南口饷遗，及于诸处博易，<br /><br />&nbsp;&nbsp;&nbsp;&nbsp;骨肉离析，良贱难分。此后严加禁止，如违，长吏必当科罚。”淮西吴少阳献马<br /><br />&nbsp;&nbsp;&nbsp;&nbsp;三百匹。丙寅，诏：“减死戍边，前代美政，量其远迩，亦有便宜。今后两京、<br /><br />&nbsp;&nbsp;&nbsp;&nbsp;关内、河南、河东、河北、淮南、山南东西道州府，除大辟罪外，轻犯不得配流<br /><br />&nbsp;&nbsp;&nbsp;&nbsp;天德五城。”戊辰，以给事中窦易直为陕虢防御使，仍赐金紫。壬申，以恩王<br /><br />&nbsp;&nbsp;&nbsp;&nbsp;傅于E为太子宾客。以前朔方灵盐节度使王匚右卫将军。将相出入，翰林草<br /><br />&nbsp;&nbsp;&nbsp;&nbsp;制，谓之白麻。至兀奏罢中书草制，因为例也。太常习乐，始复用大鼓。<br /><br />&nbsp;&nbsp;&nbsp;&nbsp;冬十月庚辰朔。己丑，荧惑近太微西垣南首星。庚寅，以湖南观察使柳公绰<br /><br />&nbsp;&nbsp;&nbsp;&nbsp;为岳、鄂、沔、蕲、安、黄观察使。辛卯，泾原节度使朱忠亮卒。壬辰，汴州韩<br /><br />&nbsp;&nbsp;&nbsp;&nbsp;弘进所撰《圣朝万岁乐谱》，共三百首。己巳，以宗正少卿李道古为黔中观察使，<br /><br />&nbsp;&nbsp;&nbsp;&nbsp;以苏州刺史张正甫为湖南观察使。丙申，以大雪放朝，人有冻踣者，雀鼠多死。<br /><br />&nbsp;&nbsp;&nbsp;&nbsp;戊戌，以神策普润镇使苏光荣为泾州刺史、四镇北庭行军泾原节度使。翰林学士、<br /><br />&nbsp;&nbsp;&nbsp;&nbsp;司封员外郎韦弘景守本官，以草光荣诏漏叙功勋故也。壬辰，振武奏回纥千骑至<br /><br />&nbsp;&nbsp;&nbsp;&nbsp;鹈泉。<br /><br />&nbsp;&nbsp;&nbsp;&nbsp;十一月庚戌朔。丙辰，以福建观察使裴次元为河南尹。丙寅，以盐州隶夏州。<br /><br />&nbsp;&nbsp;&nbsp;&nbsp;自夏州至丰州，初置八驿。丁卯，以泗州刺史薛謇为福建观察使。右龙武统军刘<br /><br />&nbsp;&nbsp;&nbsp;&nbsp;昌裔卒。癸酉，昭义郗士美奏诸军就食于临场＞╃芩、旱、霜，损田三万八千<br /><br />&nbsp;&nbsp;&nbsp;&nbsp;顷。十二庚辰朔，以京兆尹李为~坊观察使，以代裴武入为京兆尹。辛巳，敕：<br /><br />&nbsp;&nbsp;&nbsp;&nbsp;“应赐王公、公主、百官等庄宅、碾}、店铺、车坊、园林等，一任贴典货卖，<br /><br />&nbsp;&nbsp;&nbsp;&nbsp;其所缘税役，便令府县收管。”敕：“张茂昭立功河朔，举族归朝，义烈之风，<br /><br />&nbsp;&nbsp;&nbsp;&nbsp;史册收载。如闻身殁之后，家无余财，追怀旧勋，特越常典，宜岁赐绢二千匹，<br /><br />&nbsp;&nbsp;&nbsp;&nbsp;春秋二时支给。”群臣上表，请立德妃郭氏为皇后。丙戌，以桂官观察使马总为<br /><br />&nbsp;&nbsp;&nbsp;&nbsp;广州刺史、岭南节度使，以邕管经略使崔咏为桂管观察使。庚寅，以夔州刺史马<br /><br />&nbsp;&nbsp;&nbsp;&nbsp;平阳为邕管经略使。振武军乱，逐其帅李进贤，屠其家。乃以夏州节度使张煦代<br /><br />&nbsp;&nbsp;&nbsp;&nbsp;进贤，率兵二千赴镇，许便宜击断。丙午，以金吾卫将军田进为夏州刺史、夏绥<br /><br />&nbsp;&nbsp;&nbsp;&nbsp;银节度使。以河溢浸滑州羊马城之半，滑州薛平、魏博田弘正征役万人，于黎阳<br /><br />&nbsp;&nbsp;&nbsp;&nbsp;界开古黄河道南北长十四里，东西阔六十步，深一丈七尺，决旧河水势，滑人遂<br /><br />&nbsp;&nbsp;&nbsp;&nbsp;无水患。<br /><br />&nbsp;&nbsp;&nbsp;&nbsp;九年春正月己酉朔。乙卯，大雾而雪。李吉甫累表辞相位，不许。乙亥，张<br /><br />&nbsp;&nbsp;&nbsp;&nbsp;煦入单于都护府，诛作乱军士苏国珍等二百五十二人。<br /><br />&nbsp;&nbsp;&nbsp;&nbsp;二月巳卯朔，户部侍郎、判度支潘孟阳兼京北五城营田使。丁丑，贬前振武<br /><br />&nbsp;&nbsp;&nbsp;&nbsp;节度使顾进贤为通州刺史，监军路朝见配役于定陵。丁未，诏以岁饥，放关内元<br /><br />&nbsp;&nbsp;&nbsp;&nbsp;和八年己前逋租钱粟，赈常平义仓粟三十万石。丙申，赐振武军绢二万匹。丁酉，<br /><br />&nbsp;&nbsp;&nbsp;&nbsp;月近心大星。癸卯，制朝议大夫、守中书侍郎、同平章事、上柱国、高邑男李绛<br /><br />&nbsp;&nbsp;&nbsp;&nbsp;守礼部尚书，累表辞相位故也。<br /><br />&nbsp;&nbsp;&nbsp;&nbsp;三月己酉朔。丙辰，`州地震，昼夜八十震，压死者百余人。庚申，妖人梁<br /><br />&nbsp;&nbsp;&nbsp;&nbsp;叔高自广州来，授书与吏部侍郎杨于陵，使为己辅。于陵执之以告，杀之。辛酉，<br /><br />&nbsp;&nbsp;&nbsp;&nbsp;以太子少傅郑余庆检佼右仆射、兴元尹、山南西道节度使，代赵宗儒为御史大夫。<br /><br />&nbsp;&nbsp;&nbsp;&nbsp;丁卯，陨霜杀桑。召大理卿裴棠棣男损、前昭应令杜式方男忭见于麟德殿前，各<br /><br />&nbsp;&nbsp;&nbsp;&nbsp;赐绯，许尚公主。<br /><br />&nbsp;&nbsp;&nbsp;&nbsp;夏四月戊寅朔。庚寅，诏赠太师咸宁王浑{宜配享德宗庙庭。<br /><br />&nbsp;&nbsp;&nbsp;&nbsp;五月丁未朔，以岭南节度使郑s为工部尚书。庚申，移宥州于经略军，郭下<br /><br />&nbsp;&nbsp;&nbsp;&nbsp;置延恩县，隶夏州观察使。是月旱，谷贵，出太仓粟七十万石，开六场粜以惠饥<br /><br />&nbsp;&nbsp;&nbsp;&nbsp;民。乙丑，桂王纶薨。以旱，免京畿夏税十三万石、青苗钱五万贯。<br /><br />&nbsp;&nbsp;&nbsp;&nbsp;六月丙子朔。戊寅，以天德军经略使周怀V卒，废朝一日。经略使废朝，自<br /><br />&nbsp;&nbsp;&nbsp;&nbsp;怀V始也。庚辰，以义武军节度副使浑镐检校式工尚书，兼定州大都督府长史，<br /><br />&nbsp;&nbsp;&nbsp;&nbsp;充义武军节度使、易定观察使、北平军等使。丙戌，以在龙武将军燕重旰为丰州<br /><br />&nbsp;&nbsp;&nbsp;&nbsp;刺史、天德军丰州西城中城都防御押蕃落等使。乙未，置礼宾院于长兴里之北。<br /><br />&nbsp;&nbsp;&nbsp;&nbsp;丙申，以左丞孔栉华州刺史、潼关防御、镇国军等使。壬寅，制河中晋绛慈隰<br /><br />&nbsp;&nbsp;&nbsp;&nbsp;等州节度使张弘靖守刑部尚书、同中书门下平章事。<br /><br />&nbsp;&nbsp;&nbsp;&nbsp;秋七月丙午朔。乙未，以御史大夫赵宗儒检校尚书右仆射，兼河中尹、河中<br /><br />&nbsp;&nbsp;&nbsp;&nbsp;晋绛等州节度使。戊辰，以太子司议郎杜忭为银青光禄大夫、殿中少监、驸马都<br /><br />&nbsp;&nbsp;&nbsp;&nbsp;尉，尚岐阳公主。闰八月乙巳朔。辛酉，以河阳节度使乌重胤兼汝州刺史。壬戌，<br /><br />&nbsp;&nbsp;&nbsp;&nbsp;以中书舍人王涯、屯田郎中韦绶为皇太子诸王侍读。己巳，加田弘正检校右仆射，<br /><br />&nbsp;&nbsp;&nbsp;&nbsp;赏三军钱二十万贯。九月甲戌朔，以持荽淌防罟庋瘴陈州刺史、忠武军都知兵<br /><br />&nbsp;&nbsp;&nbsp;&nbsp;马使。丙戌，以山南东道节度使袁滋检校兵部尚书，兼江陵尹、荆南节度使。以<br /><br />&nbsp;&nbsp;&nbsp;&nbsp;荆南节度使严绶检校司空、襄州刺史、山南东道节度使。己丑，月掩轩辕。淮西<br /><br />&nbsp;&nbsp;&nbsp;&nbsp;节度使吴少阳卒，其子元济匿丧，自总兵柄乃焚劫舞阳等四县。朝廷遣使吊祭，<br /><br />&nbsp;&nbsp;&nbsp;&nbsp;拒而不纳。壬辰，真腊国朝贡。戊戌，加河东节度使王锷检校司空、同平章事，<br /><br />&nbsp;&nbsp;&nbsp;&nbsp;以给事中孟简为越州刺史、浙东观察使。赠吴少阳尚书右仆射。<br /><br />&nbsp;&nbsp;&nbsp;&nbsp;冬十月甲辰朔。丙午，金紫光录大夫、中书侍郎、同平章事、集贤大学士、<br /><br />&nbsp;&nbsp;&nbsp;&nbsp;监修国史、上柱国、赵国公李吉甫卒。甲寅，以刑部员外郎令狐楚为职方员外郎、<br /><br />&nbsp;&nbsp;&nbsp;&nbsp;知制诰。壬戌，以忠武军节度使韩皋为吏部尚书，以忠武军节度副使兼陈州刺史<br /><br />&nbsp;&nbsp;&nbsp;&nbsp;李光颜为许州刺史、忠武军节度使。甲子，制：“朕嗣膺宝位，于兹十年。每推<br /><br />&nbsp;&nbsp;&nbsp;&nbsp;至诚，以御方夏，庶以仁化，臻于太和，宵衣旰食，意属于此。今淮西一道，未<br /><br />&nbsp;&nbsp;&nbsp;&nbsp;达朝经。擅自继袭，肆行寇掠。将士等迫于受制，非是本心。思去三面之罗，庶<br /><br />&nbsp;&nbsp;&nbsp;&nbsp;遵两阶之义。宜以山南东道节度使严绶兼充申光蔡等州招抚使。”仍命内常侍崔<br /><br />&nbsp;&nbsp;&nbsp;&nbsp;潭峻为监军。戊辰，以尚书左丞吕元膺检校工部尚书、东都留守。旧例，命留守<br /><br />&nbsp;&nbsp;&nbsp;&nbsp;赐旗甲，与方镇同，及元膺受命，不赐。谏官援华、汝、寿三州例有赐，居守之<br /><br />&nbsp;&nbsp;&nbsp;&nbsp;重，不宜独阙，上曰：“此三处亦宜停赐。”<br /><br />&nbsp;&nbsp;&nbsp;&nbsp;十一月甲戌朔。甲申，以吏部尚书韩皋为太子宾客。甲午，以御史中丞胡证<br /><br />&nbsp;&nbsp;&nbsp;&nbsp;为单于大都护、振武麟胜等军节度使。丁酉，太子太傅范希朝卒。戊戌，以中书<br /><br />&nbsp;&nbsp;&nbsp;&nbsp;舍人裴度为御史中丞；以左金吾大将军郭钊检校工部尚书、州刺史，充宁节<br /><br />&nbsp;&nbsp;&nbsp;&nbsp;度使；以职方员外郎、知制诰令狐楚为翰林学士。十二月甲辰朔。丁未，振武节<br /><br />&nbsp;&nbsp;&nbsp;&nbsp;度使张煦卒。辛亥，宁节度使、检校右仆射阎巨源卒。癸丑，兵部尚书王绍卒。<br /><br />&nbsp;&nbsp;&nbsp;&nbsp;己未，右羽林统军孟元阳卒。丙寅，太子少保赵昌卒。戊辰，制以中大夫、守尚<br /><br />&nbsp;&nbsp;&nbsp;&nbsp;书右丞、上骑都尉、赐紫金鱼袋韦贯之本官同中书门下平章事。<br /><br />&nbsp;&nbsp;&nbsp;&nbsp;十年春正月癸酉朔。乙酉，宣武军节度使韩弘守司徒，平章事并如故。丙申，<br /><br />&nbsp;&nbsp;&nbsp;&nbsp;严绶帅师次蔡州界。己亥，制削夺吴元济在身官爵。庚子，桂管奏移富州治于故<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;二月癸卯朔。甲辰，严绶军为贼所袭，败于磁丘，退守唐州。田弘正子布、<br /><br />&nbsp;&nbsp;&nbsp;&nbsp;韩弘子公武各率师隶李光颜讨贼。辛亥，以礼部尚书李绛为华州潼关防御镇军等<br /><br />&nbsp;&nbsp;&nbsp;&nbsp;使。壬戌，河东防秋将刘辅杀丰州刺史燕重旰。己巳，以羽林将军李汇为泾原节<br /><br />&nbsp;&nbsp;&nbsp;&nbsp;度使。<br /><br />&nbsp;&nbsp;&nbsp;&nbsp;三月壬申朔，以右金吾将军李奉仙为丰州刺史、天德军西城中城都防御使。<br /><br />&nbsp;&nbsp;&nbsp;&nbsp;己卯，以剑南西川节度行军司马李程为兵部郎中、知制诰。乙酉，以虔州司马韩<br /><br />&nbsp;&nbsp;&nbsp;&nbsp;泰为漳刑刺史，以永州司马柳宗元为柳州刺史、饶州司马韩晔为汀州刺史，朗州<br /><br />&nbsp;&nbsp;&nbsp;&nbsp;司马刘禹锡为播州刺史，台州司马陈谏为封州刺史。御史中丞裴度以禹锡母老，<br /><br />&nbsp;&nbsp;&nbsp;&nbsp;请移近处，乃改授连州刺史。赠故太常卿崔礼部尚书。李光颜破贼于南顿。辛<br /><br />&nbsp;&nbsp;&nbsp;&nbsp;亥，盗焚河阴转运院，凡烧钱帛二十万贯匹、米二万四千八百石、仓室五十五间。<br /><br />&nbsp;&nbsp;&nbsp;&nbsp;防院兵五百人营于县南，盗火发而不救，吕元膺召其将杀之。自盗火发河阴，人<br /><br />&nbsp;&nbsp;&nbsp;&nbsp;情骇扰。壬戌，以长安县令徐俊为邕管经略使。<br /><br />&nbsp;&nbsp;&nbsp;&nbsp;五月辛未朔。辛巳，御史中丞裴度兼刑部侍郎。时度自淮西行营宣慰还，所<br /><br />&nbsp;&nbsp;&nbsp;&nbsp;言军机，多合上旨，故以兼官宠之。丙申，李光颜大破贼党于洄曲。自征兵讨贼，<br /><br />&nbsp;&nbsp;&nbsp;&nbsp;凡十余镇之师，环于申、蔡，未立战功。裴度使还，奏曰：“臣观诸将，惟光颜<br /><br />&nbsp;&nbsp;&nbsp;&nbsp;见义能勇，必能立功。”至是告捷，京师相贺，上尤赏度之知人。<br /><br />&nbsp;&nbsp;&nbsp;&nbsp;六月辛丑朔。癸卯，镇州节度使王承宗盗夜伏于靖安坊，刺宰相武元衡，死<br /><br />&nbsp;&nbsp;&nbsp;&nbsp;之；又遣盗于通化坊刺御史中丞裴度，伤首而免。是日，京城大骇，自京师至诸<br /><br />&nbsp;&nbsp;&nbsp;&nbsp;门加卫兵；宰相导从加金吾骑士，出入则彀弦露刃，每过里门，诃索甚；公<br /><br />&nbsp;&nbsp;&nbsp;&nbsp;卿持事柄者，以家僮兵仗自随。武元衡死数日，未获贼。兵部侍郎许孟容请见，<br /><br />&nbsp;&nbsp;&nbsp;&nbsp;奏曰：“岂有国相横尸路隅，不能擒贼！”因洒泣极言，上为之愤叹。乃诏京城<br /><br />&nbsp;&nbsp;&nbsp;&nbsp;诸道，能捕贼者赏钱万贯，仍与五品官，敢有盖藏，全家诛戮。乃积钱二万贯于<br /><br />&nbsp;&nbsp;&nbsp;&nbsp;东西市。京城大索，公卿节将复壁重L者皆搜之。庚戌，神策将士王士则、王<br /><br />&nbsp;&nbsp;&nbsp;&nbsp;士平以盗名上言，且言王承宗所使，乃捕得张晏等八人诛之。乙丑，制以朝议郎、<br /><br />&nbsp;&nbsp;&nbsp;&nbsp;守御史丞、兼刑部侍郎、飞骑尉、赐紫金鱼袋裴度为朝请大夫、守刑部侍郎、同<br /><br />&nbsp;&nbsp;&nbsp;&nbsp;中书门下平章事。<br /><br />&nbsp;&nbsp;&nbsp;&nbsp;秋七月庚午朔，灵武节度使李光进卒。辛未，以神策军长武城使杜叔良为朔<br /><br />&nbsp;&nbsp;&nbsp;&nbsp;方、灵盐、定远城节度观察使。甲戌，诏：“成德军节度使王承宗，自涤瑕疵，<br /><br />&nbsp;&nbsp;&nbsp;&nbsp;累加奖拔，列在维藩之任，待以忠正之徒。谓怀君父之恩，克励人臣之节。而动<br /><br />&nbsp;&nbsp;&nbsp;&nbsp;思弃命，恣逞非心，傲狠反常，横辱无畏。以其先祖，尝立忠动，每念含容，庶<br /><br />&nbsp;&nbsp;&nbsp;&nbsp;闻悛革。曾不知阴谋逆状，久则逾彰；凶德祸机，盈而自覆。乃敢轻肆指斥，妄<br /><br />&nbsp;&nbsp;&nbsp;&nbsp;陈表章，潜遣奸人，内怀兵刃，贼杀元辅，毒伤宪臣，纵其凶残，无所顾望。推<br /><br />&nbsp;&nbsp;&nbsp;&nbsp;穷事迹，罪状昭明，周览谳词，良用惊叹。宜令绝其朝贡，其所部博野、乐寿两<br /><br />&nbsp;&nbsp;&nbsp;&nbsp;县本属范阳，宜却隶刘总。驸马都尉王承系、太子赞善王承迪、丹王府司马王承<br /><br />&nbsp;&nbsp;&nbsp;&nbsp;荣等，并宜远郡安置。”先是，承宗上表怨咎武元衡，留中不报。又肆指斥，上<br /><br />&nbsp;&nbsp;&nbsp;&nbsp;使持其表以示百官，群臣皆请问罪。丙戌，泾原节度使李汇卒，以将作监王潜为<br /><br />&nbsp;&nbsp;&nbsp;&nbsp;泾州刺史、四镇北庭泾原节度使。乙未，以京兆尹裴武为司农卿，以捕贼弛慢故<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;八月己亥朔，日有蚀之。丙寅，诃陵国遣使献僧祗僮及五色鹦鹉、频伽鸟并<br /><br />&nbsp;&nbsp;&nbsp;&nbsp;异香名宝。丁未，淄青节度使李师道阴与嵩山僧圆净谋反，勇士数百人伏于东都<br /><br />&nbsp;&nbsp;&nbsp;&nbsp;进奏院，乘洛城无兵，欲窃发焚烧宫殿而肆行剽掠。小将场进、李再兴告变，留<br /><br />&nbsp;&nbsp;&nbsp;&nbsp;守吕元膺乃出兵围之，贼突围而出，入嵩岳，山棚尽擒之。讯其首，僧圆净主谋<br /><br />&nbsp;&nbsp;&nbsp;&nbsp;也。僧临刑叹曰：“误我事，不得使洛城流血！”九月癸酉，以宣武军节度使韩<br /><br />&nbsp;&nbsp;&nbsp;&nbsp;弘充淮西行营兵马都统。丁酉，以太子宾客韩皋为兵部尚书。冬十月庚子，始析<br /><br />&nbsp;&nbsp;&nbsp;&nbsp;山南东道为两节度，以户部侍郎李逊为襄州刺史，充襄、复、郢、均、房节度使；<br /><br />&nbsp;&nbsp;&nbsp;&nbsp;以右羽林将军高霞寓为唐州刺史，充唐、随、邓节度使。刑部尚书权德舆奏请行<br /><br />&nbsp;&nbsp;&nbsp;&nbsp;用新删定《敕格》三十卷，从之。壬子，以太子宾客于E为户部尚书。<br /><br />&nbsp;&nbsp;&nbsp;&nbsp;十一月戊辰，诏出内库缯绢五十五万匹供军。乙亥，以山南东道节度使严绶<br /><br />&nbsp;&nbsp;&nbsp;&nbsp;为太子少保。戊寅，盗焚献陵寝宫。诏发振武兵二千，会义武军以讨王承宗。十<br /><br />&nbsp;&nbsp;&nbsp;&nbsp;二月壬寅夜，太白犯镇星。甲辰，李愿击败李师道之众九千，斩首二千级。壬子，<br /><br />&nbsp;&nbsp;&nbsp;&nbsp;东都留守吕元膺请募置三河子弟以卫宫城。甲寅，越州复置山阴县。庚申，新造<br /><br />&nbsp;&nbsp;&nbsp;&nbsp;指南车、记里鼓。出宫人七十二人置京城寺观，有家者归之。乙丑，河东节度使<br /><br />&nbsp;&nbsp;&nbsp;&nbsp;王锷卒。是岁，渤海、新罗、奚、契丹、黑水、南诏、柯并遣使朝贡。<br /><br />&nbsp;&nbsp;&nbsp;&nbsp;十一年春正月丁卯朔，以宿师于野，不受朝贺。己巳，以中书侍郎、平章事<br /><br />&nbsp;&nbsp;&nbsp;&nbsp;张弘靖检校吏部尚书，兼太原尹、北都留守、河东节度使。戊寅，诏群臣曰：<br /><br />&nbsp;&nbsp;&nbsp;&nbsp;“今用兵已久，利害相半。其攻守之宜，罚宥之要，宜各具议状以闻。”庚辰，<br /><br />&nbsp;&nbsp;&nbsp;&nbsp;翰林学士钱徽、萧俯各守本官，以上疏请罢兵故也。癸未，削夺王承宗在身官爵，<br /><br />&nbsp;&nbsp;&nbsp;&nbsp;所袭封邑赐武俊子金吾将军士平。令河东、河北道诸镇加兵进讨。甲申，盗断建<br /><br />&nbsp;&nbsp;&nbsp;&nbsp;陵门戟四十七竿。甲子，李光颜奏破贼。<br /><br />&nbsp;&nbsp;&nbsp;&nbsp;二月癸卯，吐蕃赞普卒。以中书舍人、权知礼部贡举、赐绯鱼袋李逢吉为门<br /><br />&nbsp;&nbsp;&nbsp;&nbsp;下侍郎、同平章事，赐紫金鱼袋。以内库绢四万匹赏幽、魏将士。甲寅，以华州<br /><br />&nbsp;&nbsp;&nbsp;&nbsp;刺史李绛为兵部尚书。丙辰，月掩心。戊午，南诏蛮酋龙蒙盛卒。<br /><br />&nbsp;&nbsp;&nbsp;&nbsp;三月庚午，皇太后崩于兴庆宫之咸宁殿。是日，群臣发丧于西宫两仪殿，以<br /><br />&nbsp;&nbsp;&nbsp;&nbsp;宰臣裴度为礼仪使，吏部尚书韩皋为大明宫留守，设次于中书。辛未，敕诸司公<br /><br />&nbsp;&nbsp;&nbsp;&nbsp;事，宜权取中书门下处分。癸酉，分命朝臣告哀于天下。甲戌，见群臣于紫宸门<br /><br />&nbsp;&nbsp;&nbsp;&nbsp;外庑下。己卯，以宰臣李逢吉充大行皇太后山陵使。出内库缯帛五万匹充奉山陵。<br /><br />&nbsp;&nbsp;&nbsp;&nbsp;己丑，月近镇星。<br /><br />&nbsp;&nbsp;&nbsp;&nbsp;夏四月壬寅，西川节度使李夷简遣使告哀于南诏。后丧，边镇告四夷，旧制<br /><br />&nbsp;&nbsp;&nbsp;&nbsp;也。庚戌，贬户部侍郎、判度支杨于陵为郴州刺史，坐供军有阙也。丁巳，以徐、<br /><br />&nbsp;&nbsp;&nbsp;&nbsp;宿饥，赈粟八万石。<br /><br />&nbsp;&nbsp;&nbsp;&nbsp;五月丁卯夜，辰、岁二宿合于东井。宥州军乱，逐刺史骆怡。壬申，李光颜<br /><br />&nbsp;&nbsp;&nbsp;&nbsp;破贼于凌云栅。六月甲辰，高霞寓败于铁城，退保新兴栅，是日人情悚骇，宰相<br /><br />&nbsp;&nbsp;&nbsp;&nbsp;奏对，多请罢兵。上曰：“胜负兵家常势，不可以一将失利，便沮成计。今但议<br /><br />&nbsp;&nbsp;&nbsp;&nbsp;用兵方略，朝廷庶务，制置可否耳。”是夜，月掩心后星。庚戌，田弘正军讨王<br /><br />&nbsp;&nbsp;&nbsp;&nbsp;承宗，次于南宫。辛酉，群臣上大行皇太后谥曰庄宪。<br /><br />&nbsp;&nbsp;&nbsp;&nbsp;秋七月丁丑，贬随、唐节度使高寓为归州刺史。以河南尹郑权为襄州刺史，<br /><br />&nbsp;&nbsp;&nbsp;&nbsp;充山南东道节度使；以荆南节度使袁滋为唐州刺史、彰义军节度使、申光唐蔡随<br /><br />&nbsp;&nbsp;&nbsp;&nbsp;邓州观察使，权以唐州理为所；以华州刺史裴武为江陵尹，充荆南节度使。戊寅，<br /><br />&nbsp;&nbsp;&nbsp;&nbsp;以随州刺史杨F为唐州刺史，充行营都知兵马使。以滋儒者，故复以F将其兵。<br /><br />&nbsp;&nbsp;&nbsp;&nbsp;壬午，宣武军奏破贼。<br /><br />&nbsp;&nbsp;&nbsp;&nbsp;八月壬寅，以宰臣韦贯之为吏部侍郎，罢知政事。贯之以淮西、河北两处用<br /><br />&nbsp;&nbsp;&nbsp;&nbsp;兵，劳于供饷，请缓承宗而专讨元济，与裴度争论上前故也。戊申，容州奏飓风<br /><br />&nbsp;&nbsp;&nbsp;&nbsp;海水毁州城。甲申，y庄宪皇后于丰陵。九月丁卯，饶州奏浮梁、乐平二县，五<br /><br />&nbsp;&nbsp;&nbsp;&nbsp;月内暴雨水溢，失四千七百户，溺死者一百七十人。丙子，新除吏部侍郎韦贯之<br /><br />&nbsp;&nbsp;&nbsp;&nbsp;再贬湖南观察使。辛未，贬吏部侍郎韦为陕州刺史，刑部郎中李正为金州刺史，<br /><br />&nbsp;&nbsp;&nbsp;&nbsp;度支郎中薛公干为房州刺史，屯田郎中李宣为忠州刺史，考功郎中韦处厚为开州<br /><br />&nbsp;&nbsp;&nbsp;&nbsp;刺史，礼部员外郎崔韶为果州刺史，并为补阙张宿所构，言与贯之朋党故也。乙<br /><br />&nbsp;&nbsp;&nbsp;&nbsp;酉，蔡州军前奏拔凌云栅。<br /><br />&nbsp;&nbsp;&nbsp;&nbsp;冬十月丁巳，以刑部尚书权德舆检校吏部尚书，兼兴元尹，充山南西道节度<br /><br />&nbsp;&nbsp;&nbsp;&nbsp;使。丙寅，幽州刘总加平章事，郓州李师道加检校司空。师道闻拔凌云栅，乃惧，<br /><br />&nbsp;&nbsp;&nbsp;&nbsp;伪贡款诚，故有是令。庚午，以司农卿王遂为宣州刺史、宣歙池观察使，以京兆<br /><br />&nbsp;&nbsp;&nbsp;&nbsp;尹要为润州刺史、浙西观察使。以遂、常历计司，能聚敛，方藉供军，故有<br /><br />&nbsp;&nbsp;&nbsp;&nbsp;斯授。壬申，敕诸道奏事官，非急切不得乘驿马。丁丑，出内库钱五十万贯供军。<br /><br />&nbsp;&nbsp;&nbsp;&nbsp;戊寅夜，月犯岁。辛巳，命内常侍梁守监淮西行营诸军。仍以空名告身五百通及<br /><br />&nbsp;&nbsp;&nbsp;&nbsp;金帛付之。戊子夜，土、火合于虚、危。十二月丙午，以易州刺史陈楚为定州刺<br /><br />&nbsp;&nbsp;&nbsp;&nbsp;史、义武军节度使。丁未，以翰林学士、尚书工部侍郎、知制诰王涯为中书侍郎、<br /><br />&nbsp;&nbsp;&nbsp;&nbsp;同平章事。甲寅，以闲厩宫苑使李酝检校左散骑常侍，兼邓州刺史，充唐、随、<br /><br />&nbsp;&nbsp;&nbsp;&nbsp;邓等州节度使。初置颍水运使。运扬子院米，自淮阴溯流至寿州，四十里入颍口，<br /><br />&nbsp;&nbsp;&nbsp;&nbsp;又溯流至颍州沈丘界，五百里至于项城，又溯流五百里入藓樱又三百里输于<br /><br />&nbsp;&nbsp;&nbsp;&nbsp;郾城。得米五十万石，茭一千五百万束。省汴运七万六千贯。己未，邕管奏黄洞<br /><br />&nbsp;&nbsp;&nbsp;&nbsp;贼屠岩州。未央宫及飞龙草场火。京畿水害田，润、常、湖、衢、陈、许大水。<br /><br />&nbsp;&nbsp;&nbsp;&nbsp;是岁冬雷，桃、杏花。回鹘、奚、契丹、柯、渤海等朝贡。<br /><br />&nbsp;&nbsp;&nbsp;&nbsp;十二年春正月辛酉朔，以用兵不受朝贺。癸未，贬义武军节度使浑镐为循州<br /><br />&nbsp;&nbsp;&nbsp;&nbsp;刺史，坐讨贼失律也。甲申，贬唐、邓节度袁滋为抚州刺史，以上疏请罢兵故也。<br /><br />&nbsp;&nbsp;&nbsp;&nbsp;乙酉夜，星见而雨。戊子夜，彗出毕南，长丈余，指西南，凡三日，南近参旗而<br /><br />&nbsp;&nbsp;&nbsp;&nbsp;没。<br /><br />&nbsp;&nbsp;&nbsp;&nbsp;二月壬申，以内库绢布六十九万段匹、银五千两，付度支供军。庚子，敕京<br /><br />&nbsp;&nbsp;&nbsp;&nbsp;城居人五家相保，以搜奸慝。时王承宗、李师道欲阻用兵之势，遣人折陵庙之戟，<br /><br />&nbsp;&nbsp;&nbsp;&nbsp;焚刍藁之积，流矢飞书，恐骇京国，故搜索以防奸。及贼平，复得淄青簿领，中<br /><br />&nbsp;&nbsp;&nbsp;&nbsp;有赏蒲、潼关吏案，乃知容奸者关吏也，搜索不足以为防。庚申，敕宜于许汝行<br /><br />&nbsp;&nbsp;&nbsp;&nbsp;营侧近置行郾城，以处贼中归降人户。甲寅，岳鄂团练使李道古师攻申州，克罗<br /><br />&nbsp;&nbsp;&nbsp;&nbsp;城，贼力战，道古之众大败。<br /><br />&nbsp;&nbsp;&nbsp;&nbsp;三月壬戌，昭义郗士美兵败于柏乡，兵士死者千人。戊辰，沧州程执恭改名<br /><br />&nbsp;&nbsp;&nbsp;&nbsp;权。太常定李吉甫谥曰“敬宪”，度支郎中张仲方非之，上怒，贬为遂州司马。<br /><br />&nbsp;&nbsp;&nbsp;&nbsp;赐吉甫谥曰忠。丁丑，月犯心后星。癸未，贼将吴秀琳以文城栅兵三千降李酝。<br /><br />&nbsp;&nbsp;&nbsp;&nbsp;夏四月辛卯，李光颜破贼三万于郾城，杀其卒什二三，获马千匹、器甲三万。<br /><br />&nbsp;&nbsp;&nbsp;&nbsp;辛丑，驸马都尉于季友居嫡母丧，与进士刘师服欢宴夜饮。季友削官爵，苔四十，<br /><br />&nbsp;&nbsp;&nbsp;&nbsp;忠州安置；师服笞四十，配流连州；于E不能训子，削阶。己酉，出太仓粟二十<br /><br />&nbsp;&nbsp;&nbsp;&nbsp;五万石粜于西京，以惠饥民。庚戌，敕改蔡州吴房县为遂平县，移置于文城栅南<br /><br />&nbsp;&nbsp;&nbsp;&nbsp;新城内。丁卯，贼郾城守将邓怀金与县令董昌以郾城降。甲戌，渭南雨雹，中人<br /><br />&nbsp;&nbsp;&nbsp;&nbsp;有死者。丙子，诏权罢河北行营，专讨淮、蔡。<br /><br />&nbsp;&nbsp;&nbsp;&nbsp;五月庚寅朔。癸巳，随唐节度使李酝奏败贼于吴房，获贼将李v。己亥，以<br /><br />&nbsp;&nbsp;&nbsp;&nbsp;尚书左丞许孟容为东都留守，充都畿防御使。时东畿民户供军尤苦，车数千乘相<br /><br />&nbsp;&nbsp;&nbsp;&nbsp;错于路，牛皆馈军，民户多以驴耕。己酉，作蓬莱池周廊四百间。<br /><br />&nbsp;&nbsp;&nbsp;&nbsp;六月己未朔，以卫尉卿程异为盐铁使，代王播。时异为盐铁使副，自江南收<br /><br />&nbsp;&nbsp;&nbsp;&nbsp;拾到供军钱一百八十五万以进，故得代播。壬戌，贼吴元济上表，请束身归朝。<br /><br />&nbsp;&nbsp;&nbsp;&nbsp;时连破三栅，贼势迫蹙，实欲归朝，而制于左右，故不果行。乙酉，京师大雨，<br /><br />&nbsp;&nbsp;&nbsp;&nbsp;含元殿一柱倾，市中水深三尺，坏坊民二千家。<br /><br />&nbsp;&nbsp;&nbsp;&nbsp;秋七月戊子朔。壬辰，诏以定州饥，募人入粟受官及减选、超资。河北水灾，<br /><br />&nbsp;&nbsp;&nbsp;&nbsp;邢、秤壬酰平地或深二丈。甲辰，户部尚书于E请致仕，不允。岭南节度使崔<br /><br />&nbsp;&nbsp;&nbsp;&nbsp;咏卒。乙酉，敕：“今后左降官及责授正员官等，宜从到任经五考满，许量移；<br /><br />&nbsp;&nbsp;&nbsp;&nbsp;如未满五考遇恩赦者，从节文处分；如犯十恶大逆、赃贿缘坐，奏取进止。”庚<br /><br />&nbsp;&nbsp;&nbsp;&nbsp;戌，以国子祭酒孔栉广州刺史、岭南节度使。丙辰，制以中书侍郎、平章事裴<br /><br />&nbsp;&nbsp;&nbsp;&nbsp;度守门下侍郎同平章事、使持节蔡州诸军事、蔡州刺史，充彰义军节度、申光蔡<br /><br />&nbsp;&nbsp;&nbsp;&nbsp;观察处置等使，仍充淮西宣慰处置使。以朝散大夫、守尚书户部侍郎、上护军、<br /><br />&nbsp;&nbsp;&nbsp;&nbsp;赐紫金鱼袋崔群为中书侍郎、同中书门下平章事。以刑部侍郎马总兼御史大夫，<br /><br />&nbsp;&nbsp;&nbsp;&nbsp;充淮西行营诸军宣慰副使；以太了右庶子韩愈兼御史中丞，充彰义军行军司马；<br /><br />&nbsp;&nbsp;&nbsp;&nbsp;以司勋员外郎李正封、都官员外郎冯宿、礼部员外郎李宗闵皆兼侍御史，为判官<br /><br />&nbsp;&nbsp;&nbsp;&nbsp;书记：从度出征。诏以郾城为行蔡州治所。<br /><br />&nbsp;&nbsp;&nbsp;&nbsp;八月戊午朔。庚申，裴度发赴行营，敕神策军三百人卫从，上御通化门劳遣<br /><br />&nbsp;&nbsp;&nbsp;&nbsp;之。度望门再拜，衔涕而辞，上赐之犀带。以河南尹辛秘为潞府长史、昭义军节<br /><br />&nbsp;&nbsp;&nbsp;&nbsp;度使，代郗士美。以士美为工部尚书，孟简为户部侍郎。戊辰，以同州刺史张正<br /><br />&nbsp;&nbsp;&nbsp;&nbsp;甫为河南尹。甲申，裴度至郾城。<br /><br />&nbsp;&nbsp;&nbsp;&nbsp;九月丁亥朔。戊子，出内库罗绮、犀玉、金带之具，送度支估计供军。甲午，<br /><br />&nbsp;&nbsp;&nbsp;&nbsp;御史台奏；“同制除官，承前以名字高下为班位先后。或名在前身在外，及到，<br /><br />&nbsp;&nbsp;&nbsp;&nbsp;却在旧人之上。今请以上日为先后。”敕曰：“名在前，上日在后，未逾月，不<br /><br />&nbsp;&nbsp;&nbsp;&nbsp;在此限。行立班次，即宜以敕内前后为定。”戊戌，剑南东川节度卢坦卒。己亥，<br /><br />&nbsp;&nbsp;&nbsp;&nbsp;贬京兆尹窦易直为金州刺史，以鞫狱得赃不实故也。辛丑，以御史中丞为京兆尹。<br /><br />&nbsp;&nbsp;&nbsp;&nbsp;壬寅，以湖南观察使韦贯之为太子詹事分司。乙巳，以刑部郎中知杂崔元略为御<br /><br />&nbsp;&nbsp;&nbsp;&nbsp;史中丞。丁未，以朝议大夫、门下侍郎、同平章事李逢吉检校兵部尚书、使持节<br /><br />&nbsp;&nbsp;&nbsp;&nbsp;梓州诸军事、梓州刺史，充剑南东川节度副大使，知节度事。庚子，以抚州刺史<br /><br />&nbsp;&nbsp;&nbsp;&nbsp;袁滋为湖南观察使。<br /><br />&nbsp;&nbsp;&nbsp;&nbsp;冬十月壬申，裴度往沲口观板筑五沟，贼遽至，注弩挺刃将及度，面李光颜，<br /><br />&nbsp;&nbsp;&nbsp;&nbsp;田布扼其归路，大败之。是日，度几陷。癸酉，内出《元和辩谤略》三卷付史馆。<br /><br />&nbsp;&nbsp;&nbsp;&nbsp;甲申，以淮南节度使、检校左仆射李{为门下侍郎、同中书门下平章事，以左丞<br /><br />&nbsp;&nbsp;&nbsp;&nbsp;卫次公代{为淮南节度使。己卯、随、唐节度使李酝率师入蔡州，执吴元济以献，<br /><br />&nbsp;&nbsp;&nbsp;&nbsp;淮西平。甲申诏：“淮西立功将出，委韩弘、裴度条疏奏闻。淮西军人，一切不<br /><br />&nbsp;&nbsp;&nbsp;&nbsp;问。宜准元敕给复二年。”十一月丙戌朔，御兴安门受淮西之俘。以吴元济徇两<br /><br />&nbsp;&nbsp;&nbsp;&nbsp;市，斩于独柳树；妻沈氏，没入掖庭；弟二人、子三人，配流，寻诛之；判官刘<br /><br />&nbsp;&nbsp;&nbsp;&nbsp;协等七人处斩。录平淮西功：随唐节度使、检校左散骑常侍李酝检校尚书左仆射、<br /><br />&nbsp;&nbsp;&nbsp;&nbsp;襄州刺史，充山南东道节度、襄邓随唐复郢均房等州观察等使；加宣武军节度使<br /><br />&nbsp;&nbsp;&nbsp;&nbsp;韩弘兼侍中；忠武军节度使李光颜、河阳节度使乌重胤并检校司空。以宣武军都<br /><br />&nbsp;&nbsp;&nbsp;&nbsp;虞候韩公武检校左散骑常侍、~坊丹延节度使，以魏博行营兵马使田布为右金吾<br /><br />&nbsp;&nbsp;&nbsp;&nbsp;卫将军，皆赏破贼功也。甲午，恩王连薨。以蔡州郾城为蓿析上蔡、西平、<br /><br />&nbsp;&nbsp;&nbsp;&nbsp;遂平三县隶焉。戊申，以淮西宣慰副使、门下侍郎、同平章事裴度守本官，赐上<br /><br />&nbsp;&nbsp;&nbsp;&nbsp;柱国、晋国公、食邑三千户；以蔡州留后马总检校工部尚书、蔡州刺史、彰义军<br /><br />&nbsp;&nbsp;&nbsp;&nbsp;节度使、拗蒡３滦斫诙仁埂１子，以右庶子韩愈为刑部侍郎。是岁，河南、<br /><br />&nbsp;&nbsp;&nbsp;&nbsp;河北水。<br /><br />&nbsp;&nbsp;&nbsp;&nbsp;十三年春正月己酉朔，御含元殿受朝贺，礼毕，御丹凤楼，大赦天下。己丑，<br /><br />&nbsp;&nbsp;&nbsp;&nbsp;以文宣王三十八代孙孔惟y袭文宣公。庚寅，敕李师道频献表章，披露恳诚，<br /><br />&nbsp;&nbsp;&nbsp;&nbsp;宜令谏议大夫张宿往彼宣慰。辛亥，以礼部尚书王播为成都尹、剑南西川节度使。<br /><br />&nbsp;&nbsp;&nbsp;&nbsp;二月乙亥，御麟德殿，宴群臣，大合乐，凡三日而罢，颁赐有差。<br /><br />&nbsp;&nbsp;&nbsp;&nbsp;三月庚寅，以前剑南西川节度使李夷简为御史大夫。两丙，以同州刺史郑s<br /><br />&nbsp;&nbsp;&nbsp;&nbsp;为东都留守、都畿汝防御使。庚子，以御史大夫李夷简为门下侍郎、同平章事。<br /><br />&nbsp;&nbsp;&nbsp;&nbsp;宰相李{守户部尚书，罢知政事。丁未，以太子少师郑余庆为左仆射。辛亥，诏：<br /><br />&nbsp;&nbsp;&nbsp;&nbsp;“百司职田，多少不均，为弊日久，宜令逐司各收职田草粟都数，自长官以下，<br /><br />&nbsp;&nbsp;&nbsp;&nbsp;除留阙官物外分给。”至银台待罪，请献德、棣二州，兼入管内租税。壬戌，前<br /><br />&nbsp;&nbsp;&nbsp;&nbsp;东都留守许孟容卒。庚辰，诏复王承宗官爵。以华州刺史郑权为德州刺史、横海<br /><br />&nbsp;&nbsp;&nbsp;&nbsp;军节度、德棣沧景等州观察使。<br /><br />&nbsp;&nbsp;&nbsp;&nbsp;五月乙酉，凤翔节度使李惟简卒。乙未，月近心后星。丙辰，以忠武军节度<br /><br />&nbsp;&nbsp;&nbsp;&nbsp;使李光颜为滑州刺史、义成军节度使，以彰义军节度使马总为许州刺史、忠武军<br /><br />&nbsp;&nbsp;&nbsp;&nbsp;节度使、陈许薏坦鄄焓埂Ｎ煨纾以山南东道节度使李酝为凤翔尹、凤翔陇右<br /><br />&nbsp;&nbsp;&nbsp;&nbsp;节度使，辛丑，知渤海国务大仁秀检校秘书监、忽汗州都督，册为渤海国王。丙<br /><br />&nbsp;&nbsp;&nbsp;&nbsp;午，以户部侍郎孟简检校工部尚书、襄州刺史、山南东道节度使。<br /><br />&nbsp;&nbsp;&nbsp;&nbsp;六月癸丑朔，日有食之。乙丑，湖南观察使袁滋卒。丁丑，以沧景节程权为<br /><br />&nbsp;&nbsp;&nbsp;&nbsp;州刺史、宁节度使。出内库绢三十万匹、钱三十万贯，付度支供军。<br /><br />&nbsp;&nbsp;&nbsp;&nbsp;秋七月癸未，以新除凤翔节度使李酝为徐州刺史、武宁军节度使。甲申，以<br /><br />&nbsp;&nbsp;&nbsp;&nbsp;田弘正检校司空。乙酉，诏削夺淄青节度使李师道在身官爵，仍令宣武、魏博、<br /><br />&nbsp;&nbsp;&nbsp;&nbsp;义成、武宁、横海等五镇之师，分路进讨。辛丑，以门下侍郎、同平章事李夷简<br /><br />&nbsp;&nbsp;&nbsp;&nbsp;检校左仆射、同平章事、扬州大都督府长史、淮南节度使。己酉，诏诸道节度使<br /><br />&nbsp;&nbsp;&nbsp;&nbsp;先带度支营田使名者，并罢之。庚戌，以左仆射郑余庆为凤翔陇右节度使。八月<br /><br />&nbsp;&nbsp;&nbsp;&nbsp;壬子，以中书侍郎平章事王涯为兵部侍郎，罢知政事。戊午，以尚书右丞崔从为<br /><br />&nbsp;&nbsp;&nbsp;&nbsp;兴元尹、山南西道节度使。甲戌，太白近左执法。乙亥，敕应同司官有大功已上<br /><br />&nbsp;&nbsp;&nbsp;&nbsp;亲者，但非连判及勾检之官并官长，则不在回避改换之限。时刑部员外郎杨嗣复<br /><br />&nbsp;&nbsp;&nbsp;&nbsp;以父于陵除户部侍郎，遂以近例避嫌，请出省，不从，因有是敕。丁丑，木、金、<br /><br />&nbsp;&nbsp;&nbsp;&nbsp;水、三宿聚于轸。戊寅，前山南西道节度使权德舆卒。<br /><br />&nbsp;&nbsp;&nbsp;&nbsp;九月甲申，以左卫将军高霞寓为单于大都护，、振武麟胜节度使。甲辰，以<br /><br />&nbsp;&nbsp;&nbsp;&nbsp;户部侍郎、判度支皇甫D同中书门下平章事，依前判度支。以卫尉卿充诸道盐铁<br /><br />&nbsp;&nbsp;&nbsp;&nbsp;转运使程异为工部侍郎、同中书门下平章事，依前充使。是时，上切于财赋，故<br /><br />&nbsp;&nbsp;&nbsp;&nbsp;用聚敛之臣居相位。诏下，群情惊骇，宰臣裴度、崔群极谏，不纳。二人请退。<br /><br />&nbsp;&nbsp;&nbsp;&nbsp;荧惑近哭星。丁未，出内库绢十万匹给东军。<br /><br />&nbsp;&nbsp;&nbsp;&nbsp;冬十月甲寅，吐蕃寇宥州。壬戌，灵武奏破吐蕃二万于定远城。癸亥，前淮<br /><br />&nbsp;&nbsp;&nbsp;&nbsp;南节度使卫次公卒。甲子，平凉镇遏兵马使郝u奏收复原州，破吐蕃二万。是夜，<br /><br />&nbsp;&nbsp;&nbsp;&nbsp;月近昴。丙子，以左金吾卫大将军薛平检校刑部尚书、滑州刺史，充义成军节度<br /><br />&nbsp;&nbsp;&nbsp;&nbsp;使；以义成军节度使李光颜为许州刺史，充忠武军节度使、陈许观察等使。<br /><br />&nbsp;&nbsp;&nbsp;&nbsp;十一月辛巳朔，夏州破吐蕃五万。灵武奏攻破吐蕃长乐州罗城。丁亥，以山<br /><br />&nbsp;&nbsp;&nbsp;&nbsp;人柳泌为台州刺史，为上于天台山采仙药故也。制下，谏官论之，不纳。壬寅，<br /><br />&nbsp;&nbsp;&nbsp;&nbsp;以河阳节度使鸟重胤为沧州刺史、横海军节度、沧景德棣观察等使。丁未，以华<br /><br />&nbsp;&nbsp;&nbsp;&nbsp;州刺史令狐楚为怀州刺史，充河阳三城、怀、孟节度使。十二月辛亥，敕左右龙<br /><br />&nbsp;&nbsp;&nbsp;&nbsp;武军六军及威远营应纳课户共一千八百人衣粮并停，仍付府县收管。戊寅，军前<br /><br />&nbsp;&nbsp;&nbsp;&nbsp;擒到李师道将夏侯澄等四十七人，诏并释付魏博及义成军收管，要还贼中者，则<br /><br />&nbsp;&nbsp;&nbsp;&nbsp;量事优给放还。上顾谓宰臣曰：“人臣事君，但力行善事，自致公望，何乃好树<br /><br />&nbsp;&nbsp;&nbsp;&nbsp;朋党。”上曰：“他人之言，亦与卿等相似，岂易辩之哉？”度曰：“君子小人，<br /><br />&nbsp;&nbsp;&nbsp;&nbsp;观其所行，当自区别矣。”上曰：“凡好事口说则易，躬行则难。卿等即言之，<br /><br />&nbsp;&nbsp;&nbsp;&nbsp;须行之，勿空口说。”度等谢曰：“陛下处分，可谓至矣，臣等敢不激励。然天<br /><br />&nbsp;&nbsp;&nbsp;&nbsp;下之人，从陛下所行，不从陛下所言，臣等亦愿陛下每言之则行之。”上颇欣纳。<br /><br />&nbsp;&nbsp;&nbsp;&nbsp;是岁，回纥、南诏蛮、渤海、高丽、吐蕃、奚、契丹、诃陵国并朝贡。<br /><br />&nbsp;&nbsp;&nbsp;&nbsp;十四年春正月庚辰朔，以东师宿野，不受朝贺。壬午，复置仗内教坊于延政<br /><br />&nbsp;&nbsp;&nbsp;&nbsp;里。丁亥徐州军破贼二万于金乡。迎凤翔法门寺佛骨至京师，留禁中三日，乃送<br /><br />&nbsp;&nbsp;&nbsp;&nbsp;诣寺，王公士庶奔走舍施如不及。刑部侍郎韩愈上疏极陈其弊。癸巳，贬愈为潮<br /><br />&nbsp;&nbsp;&nbsp;&nbsp;州刺史。丙申，魏博军破贼五万于东阿。辛巳，斩前沧州刺史李宗]于独柳树。<br /><br />&nbsp;&nbsp;&nbsp;&nbsp;朝廷初除郑权沧州，宗]拒诏不受代，既而为三军所逐，乃入朝，故诛之。癸卯<br /><br />&nbsp;&nbsp;&nbsp;&nbsp;夜，月近南斗魁。丙午，魏博军破贼万人于阳谷。<br /><br />&nbsp;&nbsp;&nbsp;&nbsp;二月己酉朔，以商州刺史严谟为黔中观察使。乙卯，敕淄青行营诸军，所至<br /><br />&nbsp;&nbsp;&nbsp;&nbsp;收下城邑，不得妄行伤杀，及焚烧庐舍，掠夺民财，开发坟墓，宜严加止绝。以<br /><br />&nbsp;&nbsp;&nbsp;&nbsp;镇、冀水灾，赐王承宗绫绢万匹。辛酉，襄阳节度使孟简举郧乡镇遏使赵洁为郧<br /><br />&nbsp;&nbsp;&nbsp;&nbsp;乡县令，有亏常式，罚一月俸料。壬戌，田弘正奏，今月九日，淄青都知兵马使<br /><br />&nbsp;&nbsp;&nbsp;&nbsp;刘悟斩李师道并男二人首请降，师道所管十二州平。甲了，上御宣政殿受贺。己<br /><br />&nbsp;&nbsp;&nbsp;&nbsp;巳，上御兴安门受田弘正所献贼俘，群臣贺于楼下。庚午，制以淄青兵马使、金<br /><br />&nbsp;&nbsp;&nbsp;&nbsp;紫光录大夫、试殿中监、兼监察御史刘悟检校工部尚书、滑州刺史，充义成军节<br /><br />&nbsp;&nbsp;&nbsp;&nbsp;度使，封彭城郡王，食邑三千户，赐钱二万贯、庄宅各一区。癸酉，田弘正加检<br /><br />&nbsp;&nbsp;&nbsp;&nbsp;校司徒、同中书门下平章事。<br /><br />&nbsp;&nbsp;&nbsp;&nbsp;三月己卯朔。丁酉，上以齐、鲁初平，宴群臣于麟德殿，赐物有差。戊子，<br /><br />&nbsp;&nbsp;&nbsp;&nbsp;以华州刺史马总郓、濮、曹等州观察等使；己丑，以义成军节度使薛平为青州刺<br /><br />&nbsp;&nbsp;&nbsp;&nbsp;史，充平卢军节度、淄青齐登莱等州观察等使；以淄青四面行营供军使王遂为沂<br /><br />&nbsp;&nbsp;&nbsp;&nbsp;州刺史，充沂、海、兖、密等州都团练观察等使：析李师道所据十二州为三镇也。<br /><br />&nbsp;&nbsp;&nbsp;&nbsp;庚寅，浙西观察使李卒。辛卯，李师道妻魏氏并男没入掖庭，堂弟师贤师智、<br /><br />&nbsp;&nbsp;&nbsp;&nbsp;侄弘巽配流。乙未，以中书舍人卫中行华州刺史、潼关防御、镇国军等使。辛丑，<br /><br />&nbsp;&nbsp;&nbsp;&nbsp;上顾谓宰臣曰：“听受之间，大是难事。推诚选任，所谓委寄，必合尽心；及至<br /><br />&nbsp;&nbsp;&nbsp;&nbsp;所行，临事不无偏党。朕临御已来，岁月斯久，虽不明不敏，然渐见物情，每于<br /><br />&nbsp;&nbsp;&nbsp;&nbsp;行为，务欲详审。比令学士集前代昧政之事，为《辩谤略》，每欲披阅，以为鉴<br /><br />&nbsp;&nbsp;&nbsp;&nbsp;诫耳。”崔群对曰：“无情曲直，辩之至易；稍怀欺诈，审之实难。故孔子有众<br /><br />&nbsp;&nbsp;&nbsp;&nbsp;好众恶之论，浸润肤受之说，盖以暧昧难辩故也。若择贤而任之，待之以诚，纠<br /><br />&nbsp;&nbsp;&nbsp;&nbsp;之以法，则人自归公，孰敢行伪？陛下详观载籍，以广聪明，实天下幸甚。”以<br /><br />&nbsp;&nbsp;&nbsp;&nbsp;抚州司马令狐通为右卫将军。给事中崔植封还制书，言通前刺史寿州，用兵失律，<br /><br />&nbsp;&nbsp;&nbsp;&nbsp;未宜奖用。上令宰臣谕植，以通父彰有功，不忍遂弃其子，其制方行。<br /><br />&nbsp;&nbsp;&nbsp;&nbsp;夏四月戊申朔。乙卯，太白顺行近东井。戊午，以刑部尚书李愿为凤翔尹，<br /><br />&nbsp;&nbsp;&nbsp;&nbsp;充凤翔、陇右节度使。丙寅，诏：“诸道节度、都团练、防御、经等使所管支郡，<br /><br />&nbsp;&nbsp;&nbsp;&nbsp;除本军州外，别置镇遏、守捉、兵马者，并合属刺史。如刺史带本州团练、防御、<br /><br />&nbsp;&nbsp;&nbsp;&nbsp;镇遏等使，其兵马额便隶此使。如无别使，即属军事。其有边于溪洞连接蕃蛮之<br /><br />&nbsp;&nbsp;&nbsp;&nbsp;处，特建城镇，不关州郡者，不在此限。”辛未，工部侍郎、同平章事、诸道盐<br /><br />&nbsp;&nbsp;&nbsp;&nbsp;铁转运等使程异卒。丙子，制金紫光录大夫、门下侍郎、同中书门下平章事，兼<br /><br />&nbsp;&nbsp;&nbsp;&nbsp;弘文馆大学士、上柱国、晋国公、食邑三千户裴度可检校左仆射，兼门下侍郎、<br /><br />&nbsp;&nbsp;&nbsp;&nbsp;平章事、太原尹、北都留守，充河东节度、观察、处置等使。<br /><br />&nbsp;&nbsp;&nbsp;&nbsp;五月戊寅朔，以刑部侍郎柳公绰充盐铁转运等使。庚辰，以楚州刺史李听为<br /><br />&nbsp;&nbsp;&nbsp;&nbsp;夏州刺史、夏绥银宥等州节度使。丙戌，以河东节度使、检校吏部尚书、同平章<br /><br />&nbsp;&nbsp;&nbsp;&nbsp;事张弘靖为吏部尚书；以忠武军节度使李光颜为、宁、庆节度使，仍以忠武军<br /><br />&nbsp;&nbsp;&nbsp;&nbsp;六千人赴镇。庚寅，以工部尚书郗士美检校刑部尚书、许州刺史，充忠武军节度<br /><br />&nbsp;&nbsp;&nbsp;&nbsp;使。是夜，月近心大星。己亥，置临海监牧，命淮南节度使兼之。敕李师古妻裴<br /><br />&nbsp;&nbsp;&nbsp;&nbsp;氏、女宜娘于邓州安置，李宗]妻韦氏放出掖庭：坐李师道族人籍没，上愍之，<br /><br />&nbsp;&nbsp;&nbsp;&nbsp;宥以轻典。以宣歙观察使窦易直为润州刺史，充浙西观察使韩弘进助平淄青绢二<br /><br />&nbsp;&nbsp;&nbsp;&nbsp;十万匹，女乐十人。女乐还之。<br /><br />&nbsp;&nbsp;&nbsp;&nbsp;六月丁未朔。癸丑，以福建观察使元锡为宣州刺史、宣歙池观察使。庚申，<br /><br />&nbsp;&nbsp;&nbsp;&nbsp;以户部侍郎归登为工部尚书。以郑州刺史裴V为福州刺史、福建观察使。辛酉，<br /><br />&nbsp;&nbsp;&nbsp;&nbsp;敕定州大都督府复上州。甲子，以前兵部尚书李绛检校吏部尚书、河中尹，充河<br /><br />&nbsp;&nbsp;&nbsp;&nbsp;中晋张慈隰观察使。癸酉，诏左金吾大将军胡证充京西北巡边使，所经镇戍，与<br /><br />&nbsp;&nbsp;&nbsp;&nbsp;守将审量利害，具事实奏闻。<br /><br />&nbsp;&nbsp;&nbsp;&nbsp;秋七月丁丑。戊寅，汴州韩弘来朝。己卯，左散骑常侍致仕薛苹卒。乙酉夜，<br /><br />&nbsp;&nbsp;&nbsp;&nbsp;月掩心大星。辛巳，群臣上尊号曰元和圣文神武法天应道皇帝。是日，御宣政殿<br /><br />&nbsp;&nbsp;&nbsp;&nbsp;受册，礼毕，御丹凤楼，大赦天下。京畿今年秋税、青苗、榷酒等钱，每贯量放<br /><br />&nbsp;&nbsp;&nbsp;&nbsp;四百文；元和五年已前逋租赋并放。甲午，韩弘进纟也绢二十八万匹，银器二百<br /><br />&nbsp;&nbsp;&nbsp;&nbsp;七十事。丁酉，以河阳三城怀州节度使、朝议郎、使持节怀州诸军事、守怀州刺<br /><br />&nbsp;&nbsp;&nbsp;&nbsp;史、兼御史大夫、赐紫金鱼袋令狐楚可朝议大夫、过中书侍郎、同中书门下平章<br /><br />&nbsp;&nbsp;&nbsp;&nbsp;事。壬寅，以永州刺史韦正武为邕管经略使。癸卯，以前黔中观察使魏义通为怀<br /><br />&nbsp;&nbsp;&nbsp;&nbsp;州刺史、河阳三城怀孟节度使。沂州军乱，杀节度使王遂。甲辰，以棣州刺史曹<br /><br />&nbsp;&nbsp;&nbsp;&nbsp;华为沂州刺史，充沂、海、兖密等州都团练观察使。乙巳，罢晋州防御使。<br /><br />&nbsp;&nbsp;&nbsp;&nbsp;八月丁未朔。乙酉，制宣武军节度副大使、知节度事、汴宋亳颍等州观察处<br /><br />&nbsp;&nbsp;&nbsp;&nbsp;置等使、开府仪同三司、守司徒、兼侍中、汴州刺史、上柱国、许国公、食邑三<br /><br />&nbsp;&nbsp;&nbsp;&nbsp;千户韩弘可守司徒、兼中书令，宣武军节度使。甲寅，于襄州谷城县置临汉监以<br /><br />&nbsp;&nbsp;&nbsp;&nbsp;牧马，仍令山南东道节度使兼充监牧使。戊午，王承宗进位检校左仆射。己未，<br /><br />&nbsp;&nbsp;&nbsp;&nbsp;田弘正来朝。上谓宰臣曰：“天下事重，一日不可旷废。若遇连假不坐，有事即<br /><br />&nbsp;&nbsp;&nbsp;&nbsp;诣延英请对。”崔群以残暑方甚，目同列将退。上止之曰：“数日一见卿等，时<br /><br />&nbsp;&nbsp;&nbsp;&nbsp;虽暑热，朕不为劳。”久之方罢。丁亥，宴田弘正与大将判官二百人于麟德殿，<br /><br />&nbsp;&nbsp;&nbsp;&nbsp;赐物有差。戊辰，陈许节度使、检校刑部尚书郗士美卒。<br /><br />&nbsp;&nbsp;&nbsp;&nbsp;九月丙子朔。戊寅，考功郎中萧v进古画、古书二十卷。斩沂州乱首王弁于<br /><br />&nbsp;&nbsp;&nbsp;&nbsp;东市。癸未，以国子祭酒李逊检校礼部尚书、许州刺史、忠武军节度、陈许<br /><br />&nbsp;&nbsp;&nbsp;&nbsp;蔡等观察使。庚寅，贬右卫大将军田缙为衡王傅。缙前镇夏州，私用军粮四万石，<br /><br />&nbsp;&nbsp;&nbsp;&nbsp;强取党项羊马，致党项引吐蕃入寇故也。甲午，以太子少师郑余庆兼判国子祭<br /><br />&nbsp;&nbsp;&nbsp;&nbsp;酒。辛丑，以田弘正兄相州刺史田融检校刑部尚书，兼太子宾客，分司东都。甲<br /><br />&nbsp;&nbsp;&nbsp;&nbsp;辰，以魏博节度使、光禄大夫、检校司徒、同平章事、兼魏州大都督长史、上柱<br /><br />&nbsp;&nbsp;&nbsp;&nbsp;国、沂国公、食邑三午户田弘正依前检校司徒、兼侍中，赐实封三百户。时弘正<br /><br />&nbsp;&nbsp;&nbsp;&nbsp;三上表乞留阙庭，不许。乙巳，上顾谓宰臣曰：“朕读《玄宗实录》，见开元初<br /><br />&nbsp;&nbsp;&nbsp;&nbsp;锐意求理，至十六年已后，稍似懈倦，开元未又不及中年，何也？”崔群对曰：<br /><br />&nbsp;&nbsp;&nbsp;&nbsp;“玄宗少历民间，身经难，故即位之初，知人疾苦，躬勤庶政。加之姚崇、宋<br /><br />&nbsp;&nbsp;&nbsp;&nbsp;Z、苏F、卢怀慎等守正之辅，孜孜献纳，故致治平。及后承平日久，安于逸乐，<br /><br />&nbsp;&nbsp;&nbsp;&nbsp;渐远端士，而近小人。宇文融以聚敛媚上心，李林甫以奸邪惑上意，加之以国忠，<br /><br />&nbsp;&nbsp;&nbsp;&nbsp;故及于乱。愿陛下以开元初为法，以天宝未为戒，即社稷无疆之福也。”时皇甫<br /><br />&nbsp;&nbsp;&nbsp;&nbsp;D以谄刻欺蔽在相位，故群因奏以讽之。<br /><br />&nbsp;&nbsp;&nbsp;&nbsp;冬十月丙午朔。壬戌，安南军乱，杀都护李象古并家属，部曲千余人皆遇害。<br /><br />&nbsp;&nbsp;&nbsp;&nbsp;丙寅，以唐州刺史桂仲武为安南都护，潮州刺史韩愈为袁州刺史。是月，吐蕃寇<br /><br />&nbsp;&nbsp;&nbsp;&nbsp;盐州。<br /><br />&nbsp;&nbsp;&nbsp;&nbsp;十一月乙亥朔，以户部尚书李{为太子宾客、东都留守。辛卯，灵武大将史<br /><br />&nbsp;&nbsp;&nbsp;&nbsp;敬奉破吐蕃于盐州城下，赐敬奉实封五十户赏之。丁酉，以原王傅郑权为右金吾<br /><br />&nbsp;&nbsp;&nbsp;&nbsp;大将军，充右街使。上服方士柳泌金丹药，起居舍人裴迳媳砬汹桑以“金石含<br /><br />&nbsp;&nbsp;&nbsp;&nbsp;酷烈之性，加烧炼则火毒难制。若金丹已成，且令方士自服一年，观其效用，则<br /><br />&nbsp;&nbsp;&nbsp;&nbsp;进御可也。”上怒。己亥，贬裴逦江陵令。十二月乙巳朔。庚戌，国子祭酒郑<br /><br />&nbsp;&nbsp;&nbsp;&nbsp;余庆奏见任文官一品至九品，外使兼京正员官者，每月于所请秋钱每贯抽十文，<br /><br />&nbsp;&nbsp;&nbsp;&nbsp;修国子监，从之。乙卯，以谏议大夫、守中书侍郎、同中书门下平章事、上柱国、<br /><br />&nbsp;&nbsp;&nbsp;&nbsp;赐紫金鱼袋崔群为潭州刺史、兼御史大夫，充湖南观察使。为皇甫D所谮。及群<br /><br />&nbsp;&nbsp;&nbsp;&nbsp;被贬，人皆切齿于D。<br /><br />&nbsp;&nbsp;&nbsp;&nbsp;十五年春正月甲戌朔，上以饵金丹小不豫，罢元会。庚辰，镇冀观察使王承<br /><br />&nbsp;&nbsp;&nbsp;&nbsp;宗奏镇冀深等州，每州请置录事参军一员，判司三员，每县请置令一员，从之。<br /><br />&nbsp;&nbsp;&nbsp;&nbsp;壬午，以前湖南观察使崔权知户部侍郎、判度支。丙戌，沂、海四州观察使<br /><br />&nbsp;&nbsp;&nbsp;&nbsp;府移置于兖州，改观察使曹华为兖州刺常阴晦，微雨雪，夜则晴明，凡十七日方<br /><br />&nbsp;&nbsp;&nbsp;&nbsp;霁。丙申，月犯心大星，光彩相及。废齐州丰齐县入长清，废全节县入历城，废<br /><br />&nbsp;&nbsp;&nbsp;&nbsp;亭山县入章丘县。义成军节度使刘悟来朝。戊戌，上对悟于麟德殿。上自服药不<br /><br />&nbsp;&nbsp;&nbsp;&nbsp;佳，数不视朝，人情r惧，及悟出道上语，京城稍安。庚子，以少府监韩璀为<br /><br />&nbsp;&nbsp;&nbsp;&nbsp;~州刺史、~坊丹延节度使。是夕，上崩于大明宫之中和殿，享年四十三。时以<br /><br />&nbsp;&nbsp;&nbsp;&nbsp;暴崩，皆言内官陈弘志弑逆，史氏讳而不书。辛丑，宣遗诏。壬寅，移仗西内。<br /><br />&nbsp;&nbsp;&nbsp;&nbsp;五月丁酉，群臣上谥曰圣神章武孝皇帝，庙号宪宗。庚申，葬于景陵。<br /><br />&nbsp;&nbsp;&nbsp;&nbsp;史臣蒋系曰：宪宗嗣位之初，读列圣实录，见贞观、开元故事，竦慕不能释<br /><br />&nbsp;&nbsp;&nbsp;&nbsp;卷，顾谓丞相曰：“太宗之创业如此，玄宗之致理如此，既览国史，乃知万倍不<br /><br />&nbsp;&nbsp;&nbsp;&nbsp;如先圣。当先圣之代，犹须宰执臣僚同心辅助，岂朕今日独为理哉！”自是延英<br /><br />&nbsp;&nbsp;&nbsp;&nbsp;议政，昼漏率下五六刻方退。自贞元十年已后，朝廷威福日削，方镇权重。德宗<br /><br />&nbsp;&nbsp;&nbsp;&nbsp;不委政宰相，人间细务，多自临决，奸佞之臣，如裴延龄辈数人，得以钱谷数术<br /><br />&nbsp;&nbsp;&nbsp;&nbsp;进，宰相备位而已。及上自藩邸监国，以至临御，讫于元和，军国枢机，尽归之<br /><br />&nbsp;&nbsp;&nbsp;&nbsp;于宰相。由是中外咸理，纪律再张，果能剪削乱阶，诛除群盗。睿谋英断，近古<br /><br />&nbsp;&nbsp;&nbsp;&nbsp;罕俦，唐室中兴，章武而已。任异、D之聚敛，逐群、度于藩方，政道国经，未<br /><br />&nbsp;&nbsp;&nbsp;&nbsp;至衰紊。惜乎服食过当，阉竖窃发，苟天假之年，庶几于理矣！<br /><br />&nbsp;&nbsp;&nbsp;&nbsp;赞曰：贞元失驭，群盗箕踞。章武赫斯，削平啸聚。我有宰衡，耀德观兵。<br /><br />&nbsp;&nbsp;&nbsp;&nbsp;元和之政，闻于颂声。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2884);">加入书签</a><a
                        href="2883.html">上一页</a>&larr;<a href="index.html">返回列表</a>&rarr;<a
                            href="2885.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2883.html"; var next_page = "2885.html"; var index_page = "index.html"; var sortid = "9"; var article_id = "45"; var chapter_id = "2884"; var articlename = "旧唐书"; var chaptername = " 卷十五 本纪第十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>