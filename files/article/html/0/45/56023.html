<!DOCTYPE html>
<html>
<head>
<meta charset="gbk" />
<title>旧唐书- 卷一百四十一 列传第九十一-在线阅读-哈西文学网</title>
<meta name="keywords" content="刘d，旧唐书， 卷一百四十一 列传第九十一全文， 卷一百四十一 列传第九十一在线阅读 哈西文学网" />
<meta name="description" content="哈西文学网提供刘d的旧唐书  卷一百四十一 列传第九十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56023.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56023.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十一 列传第九十一</h1>
            <div class="link xb">
                <a href="56022.html">上一页</a>&larr;<a href="index.html">返回列表</a>&rarr;<a
                    href="56024.html">下一页</a></div>			
            <div id="BookText">&nbsp;&nbsp;&nbsp;&nbsp;○田承嗣（侄悦子绪绪子季安）田弘正（子布牟布子在宥）张<br /><br />&nbsp;&nbsp;&nbsp;&nbsp;孝忠（子茂昭茂昭子克勤弟茂宗茂和陈楚附）<br /><br />&nbsp;&nbsp;&nbsp;&nbsp;田承嗣，平州人，世事卢龙军为裨校。祖Z，父守义，以豪侠闻于辽、碣。<br /><br />&nbsp;&nbsp;&nbsp;&nbsp;承嗣，开元末为军使安禄山前锋兵马使，累俘斩奚、契丹功，补左清道府率，迁<br /><br />&nbsp;&nbsp;&nbsp;&nbsp;武卫将军。禄山构逆，承嗣与张忠志等为前锋，陷河洛。禄山败，史朝义再陷洛<br /><br />&nbsp;&nbsp;&nbsp;&nbsp;阳，承嗣为前导，伪授魏州刺史。代宗遣朔方节度使仆固怀恩引回纥军讨平河朔。<br /><br />&nbsp;&nbsp;&nbsp;&nbsp;帝以二凶继乱，郡邑伤残，务在禁暴戢兵，屡行赦宥，凡为安、史诖误者，一切<br /><br />&nbsp;&nbsp;&nbsp;&nbsp;不问。时怀恩阴图不轨，虑贼平宠衰，欲留贼将为援，乃奏承嗣及李怀仙、张忠<br /><br />&nbsp;&nbsp;&nbsp;&nbsp;志、薛嵩等四人分帅河北诸郡，乃以承嗣检校户部尚书、郑州刺史。俄迁魏州刺<br /><br />&nbsp;&nbsp;&nbsp;&nbsp;史、贝博沧瀛等州防御使。居无何，授魏博节度使。<br /><br />&nbsp;&nbsp;&nbsp;&nbsp;承嗣不习教义，沉猜好勇，虽外受朝旨，而阴图自固。重加税率，修缮兵甲；<br /><br />&nbsp;&nbsp;&nbsp;&nbsp;计户口之众寡，而老弱事耕稼，丁壮从征役，故数年之间，其众十万。仍选其魁<br /><br />&nbsp;&nbsp;&nbsp;&nbsp;伟强力者万人以自卫，谓之衙兵。郡邑官吏，皆自署置。户版不籍于天府，税赋<br /><br />&nbsp;&nbsp;&nbsp;&nbsp;不入于朝廷，虽曰藩臣，实无臣节。代宗以黎元久罹寇虐，姑务优容，累加检校<br /><br />&nbsp;&nbsp;&nbsp;&nbsp;尚书仆射、太尉、同中书门下平章事，封雁门郡王，赐实封千户。及升魏州为大<br /><br />&nbsp;&nbsp;&nbsp;&nbsp;都督府，以承嗣为长史，仍以其子华尚永乐公主，冀以结固其心，庶其悛革。而<br /><br />&nbsp;&nbsp;&nbsp;&nbsp;生于朔野，志性凶逆，每王人慰安，言词不逊。<br /><br />&nbsp;&nbsp;&nbsp;&nbsp;大历八年，相卫节度使薛嵩卒，其弟欲邀旄节；及用李承昭代嵩，衙将裴<br /><br />&nbsp;&nbsp;&nbsp;&nbsp;志清谋乱逐，率众归于承嗣。十年，薛归朝，承嗣使亲党扇惑相州将吏谋<br /><br />&nbsp;&nbsp;&nbsp;&nbsp;乱，遂将兵袭击，谬称救应。代宗遣中使孙知在使魏州宣慰，令各守封疆。承嗣<br /><br />&nbsp;&nbsp;&nbsp;&nbsp;不奉诏，遣大将卢子期攻持荩杨光朝攻卫州。杀刺史薛雄，仍逼知在令巡磁、<br /><br />&nbsp;&nbsp;&nbsp;&nbsp;相二州，讽其大将割耳面，请承嗣为帅，知在不能诘。四月，诏曰：<br /><br />&nbsp;&nbsp;&nbsp;&nbsp;田承嗣出自行间，策名边戍，早参戎秩，效用无闻，尝辅凶渠，驱驰有素。<br /><br />&nbsp;&nbsp;&nbsp;&nbsp;洎再平河朔，归命辕门。朝廷俯念遗黎，久罹兵革。自禄山召祸，瀛、博流离；<br /><br />&nbsp;&nbsp;&nbsp;&nbsp;思明继衅，赵、魏堙厄；以至农桑井邑，靡获安居，骨肉室家，不能相保。念其<br /><br />&nbsp;&nbsp;&nbsp;&nbsp;凋瘵，思用抚宁，以其先布款诚，寄之为理。所以委授旄钺之任，假以方面之荣，<br /><br />&nbsp;&nbsp;&nbsp;&nbsp;期尔知恩，庶能自效。崇资茂赏，首冠朝伦，列异姓之苴茅，登上公之礼命。子<br /><br />&nbsp;&nbsp;&nbsp;&nbsp;弟童稚，皆联台阁之华；妻妾仆媵，并受国邑之号。人臣之宠，举集其门；将相<br /><br />&nbsp;&nbsp;&nbsp;&nbsp;之权，兼领其职。<br /><br />&nbsp;&nbsp;&nbsp;&nbsp;夫宰相者，所以尽忠，而乃据国家之封壤，仗国家之兵戈，安国家之黎人，<br /><br />&nbsp;&nbsp;&nbsp;&nbsp;调国家之征赋。掩有资实，凭窃宠灵，内包凶邪，外示归顺。且相、卫之略，所<br /><br />&nbsp;&nbsp;&nbsp;&nbsp;管素殊，而逼胁军人，使之翻溃。因其惊扰，便进军师，事迹暴彰，奸邪可见。<br /><br />&nbsp;&nbsp;&nbsp;&nbsp;不然，岂志清之乱，曾未崇朝；子期、光朝，会于明日。足知先有成约，指期而<br /><br />&nbsp;&nbsp;&nbsp;&nbsp;来，是为蔑弃典刑，擅兴戈甲。既云相州骚扰，邻境救灾，旋又更取磁州，重行<br /><br />&nbsp;&nbsp;&nbsp;&nbsp;威虐。此实自矛盾，不究始终。三州既空，远迩惊陷，更移兵马，又赴持荩实<br /><br />&nbsp;&nbsp;&nbsp;&nbsp;为暴恶不仁，穷极残忍。<br /><br />&nbsp;&nbsp;&nbsp;&nbsp;薛雄乃卫州刺史，固非本藩，忿其不附，横加凌虐，一门尽屠，非复噍类，<br /><br />&nbsp;&nbsp;&nbsp;&nbsp;酷烈无状，人神所冤。又四州之地，皆列屯营，长史属官，任情补署。精甲利刃，<br /><br />&nbsp;&nbsp;&nbsp;&nbsp;良马劲兵，全实之资装，农藏之积实，尽收魏府，罔有孑遗。其为盖在无赦，欲<br /><br />&nbsp;&nbsp;&nbsp;&nbsp;行讨问，正厥刑书。犹示含容，冀其迁善，抑于典宪，务在慰安。乃遣知在远奉<br /><br />&nbsp;&nbsp;&nbsp;&nbsp;诏书，谕以深旨，乃命承昭副兹麾下，抚彼旧封。而承昭又遣亲将刘浑先传诏命。<br /><br />&nbsp;&nbsp;&nbsp;&nbsp;承嗣逡巡磁、相，仍劫知在偕行，先令侄悦权扇军吏，至使引刀自割，抑令腾口<br /><br />&nbsp;&nbsp;&nbsp;&nbsp;相稽，当众喧哗，请归承嗣。论其奸状，足以为凭，此而可容，何者为罪？<br /><br />&nbsp;&nbsp;&nbsp;&nbsp;承嗣宜贬永州刺史，仍许一幼男女从行，便路赴任。委河东节度使薛兼训、<br /><br />&nbsp;&nbsp;&nbsp;&nbsp;成德军节度使李宝臣、幽州节度留后朱滔、昭义节度李承昭、淄青节度李正己、<br /><br />&nbsp;&nbsp;&nbsp;&nbsp;淮西节度李忠臣、永平军节度使李勉、汴宋节度田神玉等，掎角进军。如承嗣不<br /><br />&nbsp;&nbsp;&nbsp;&nbsp;时就职，所在加讨，按军法处分。<br /><br />&nbsp;&nbsp;&nbsp;&nbsp;诏下，承嗣惧；而麾下大将，复多携贰，仓黄失图。乃遣牙将郝光朝奉表请<br /><br />&nbsp;&nbsp;&nbsp;&nbsp;罪，乞束身归朝。代宗重劳师旅，特恩诏允，并侄悦等悉复旧官，仍诏不须入觐。<br /><br />&nbsp;&nbsp;&nbsp;&nbsp;十一年，汴将李灵曜据城叛，诏近镇加兵。灵曜求援于魏。承嗣令田悦率众<br /><br />&nbsp;&nbsp;&nbsp;&nbsp;五千赴之，为马燧、李忠臣逆击败之；悦仅而获免，兵士死者十七八，复诏诛之。<br /><br />&nbsp;&nbsp;&nbsp;&nbsp;十二年，承嗣复上章请罪，又赦之，复其官爵。承嗣有贝、博、魏、卫、相、磁、<br /><br />&nbsp;&nbsp;&nbsp;&nbsp;车绕咧荩复为七州节度使，于是承嗣弟廷琳及从子悦、承嗣子绾、绪等皆复本<br /><br />&nbsp;&nbsp;&nbsp;&nbsp;官，仍令给事中杜亚宣谕，赐铁券。<br /><br />&nbsp;&nbsp;&nbsp;&nbsp;十三年九月，卒，时年七十五。有子十一人：维、朝、华、绎、纶、绾、绪、<br /><br />&nbsp;&nbsp;&nbsp;&nbsp;绘、纯、绅、缙等。维为魏州刺史；朝，神武将军；华，太常少卿、驸马都尉，<br /><br />&nbsp;&nbsp;&nbsp;&nbsp;尚永乐公主，再尚新都公主；余子皆幼。而悦勇冠军中，承嗣爱其才，及将卒，<br /><br />&nbsp;&nbsp;&nbsp;&nbsp;命悦知军事，而诸子佐之。<br /><br />&nbsp;&nbsp;&nbsp;&nbsp;悦初为魏博中军兵马使、检校右散骑常侍、魏府左司马。大历十三年，承嗣<br /><br />&nbsp;&nbsp;&nbsp;&nbsp;卒，朝廷用悦为节度留后。骁勇有膂力，性残忍好乱，而能外饰行义，倾财散施，<br /><br />&nbsp;&nbsp;&nbsp;&nbsp;人多附之，故得兵柄。寻拜检校工部尚书、御史大夫，充魏博七州节度使。大历<br /><br />&nbsp;&nbsp;&nbsp;&nbsp;末，悦尚恭顺。建中初，黜陟使洪经纶至河北，方闻悦军七万。经纶素昧时机，<br /><br />&nbsp;&nbsp;&nbsp;&nbsp;先以符停其兵四万，令归农亩。悦伪亦顺命，即依符罢之。既而大集所罢将士，<br /><br />&nbsp;&nbsp;&nbsp;&nbsp;激怒之曰：“尔等久在军戎，各有父母妻子，既为黜陟使所罢，如何得衣食自资？”<br /><br />&nbsp;&nbsp;&nbsp;&nbsp;众遂大哭。悦乃尽出其家财帛衣服以给之，各令还其部伍。自此魏博感悦而怨朝<br /><br />&nbsp;&nbsp;&nbsp;&nbsp;廷。<br /><br />&nbsp;&nbsp;&nbsp;&nbsp;居无何，或谬称车驾将东封，而李勉增广汴州城。李正己闻而猜惧，以兵万<br /><br />&nbsp;&nbsp;&nbsp;&nbsp;人屯曹州，遣使说悦，同为拒命。悦乃与正己、梁崇义等谋各阻兵，以判官王侑、<br /><br />&nbsp;&nbsp;&nbsp;&nbsp;扈萼、许士则为腹心，邢曹俊、孟希v、李长春、符U、康治爪牙。建中二年，<br /><br />&nbsp;&nbsp;&nbsp;&nbsp;镇州李宝臣卒，子惟岳求袭节钺。俄而淄青李正己卒，子纳亦求节钺。朝廷皆不<br /><br />&nbsp;&nbsp;&nbsp;&nbsp;允，遂与惟岳、李纳同谋叛逆。时朝廷遣张孝忠等讨恒州，悦将孟希v率兵五千<br /><br />&nbsp;&nbsp;&nbsp;&nbsp;援之。又遣将康致时八千围邢州，杨朝光五千人营于邯郸西北卢家砦，绝昭义<br /><br />&nbsp;&nbsp;&nbsp;&nbsp;粮饷之路，悦自将兵甲数万继进。邢州刺史李洪、临辰张桑为贼所攻，御<br /><br />&nbsp;&nbsp;&nbsp;&nbsp;备将竭，诏河东节度使马燧、河阳李M，与昭义军讨悦。七月三日，师自壶关东<br /><br />&nbsp;&nbsp;&nbsp;&nbsp;下，收贼卢家砦，大破贼于双冈；邢州解围，悦众遁走，保洹水。马燧等三帅距<br /><br />&nbsp;&nbsp;&nbsp;&nbsp;悦军三十里为垒，李纳遣兵八千人助悦。<br /><br />&nbsp;&nbsp;&nbsp;&nbsp;魏将邢曹俊者，承嗣之旧将，老而多智，颇知兵法，悦昵于扈萼，以曹俊为<br /><br />&nbsp;&nbsp;&nbsp;&nbsp;贝州刺史。及悦拒官军于临常大为王师所破，悦乃召曹俊而问计焉。曹俊曰：<br /><br />&nbsp;&nbsp;&nbsp;&nbsp;“兵法十倍则攻，尚书以逆犯顺，势且不侔。宜于<山郭>口置兵万人以遏西师，则<br /><br />&nbsp;&nbsp;&nbsp;&nbsp;河北二十四州悉为尚书有矣。今于临场⑽浒采韫コ侵计，粮竭卒尽，危凶立至，<br /><br />&nbsp;&nbsp;&nbsp;&nbsp;未见其可也。”v等以其异己，咸谮毁，悦复令守贝州。<br /><br />&nbsp;&nbsp;&nbsp;&nbsp;悦与淄青兵三万余人阵于洹水，马燧等三帅与神策将李晟等来攻，悦之众复<br /><br />&nbsp;&nbsp;&nbsp;&nbsp;败，死伤二万计。悦收合残卒奔魏州，至南郭外，大将李长春拒关不内，以俟官<br /><br />&nbsp;&nbsp;&nbsp;&nbsp;军。三帅虽进，顿兵于魏州南平邑浮图，咸迟留不进，长春乃开门内之。悦持佩<br /><br />&nbsp;&nbsp;&nbsp;&nbsp;刀立于军门，谓军士百姓曰：“悦藉伯父余业，久与卿等同事，今既败丧相继，<br /><br />&nbsp;&nbsp;&nbsp;&nbsp;不敢图全。然悦所以坚拒天诛者，特以淄青、恒冀二大人在日，为悦保荐于先朝，<br /><br />&nbsp;&nbsp;&nbsp;&nbsp;方获承袭。今二帅云亡，子弟求袭，悦既不能报效，以至兴师。今军旅败亡，士<br /><br />&nbsp;&nbsp;&nbsp;&nbsp;民涂炭，此皆悦之罪也。以母亲之故，不能自刭，公等当斩悦首以取功勋，无为<br /><br />&nbsp;&nbsp;&nbsp;&nbsp;俱死也！”乃自马投地，众皆怜之。或前抚持悦曰：“久蒙公恩，不忍闻此！今<br /><br />&nbsp;&nbsp;&nbsp;&nbsp;士民之众，犹可一战，生死以之。”悦收涕言曰：“诸公不以悦丧败，犹愿同心，<br /><br />&nbsp;&nbsp;&nbsp;&nbsp;悦纵身死，宁忘厚意于地下乎！”悦乃自割一髻，以为要誓，于是将士自断其髻，<br /><br />&nbsp;&nbsp;&nbsp;&nbsp;结为兄弟，誓同生死。其将符U、李再春、李瑶，悦从兄昂，相次以郡邑归国。<br /><br />&nbsp;&nbsp;&nbsp;&nbsp;U等家在魏州者，无少长悉为悦所害。悦观城内兵仗罄乏，士众衰减，甚为惶骇，<br /><br />&nbsp;&nbsp;&nbsp;&nbsp;乃复召邢曹俊与之谋。既至，完整徒旅，缮修营壁，人心复坚。经旬余日，马燧<br /><br />&nbsp;&nbsp;&nbsp;&nbsp;等进至城下。向使燧等乘胜长驱，袭其未备，则魏城屠之久矣！识者痛惜之。<br /><br />&nbsp;&nbsp;&nbsp;&nbsp;会王武俊杀李惟岳，朱滔攻深州，下之，朝廷以武俊为恒州刺史，又以宝臣<br /><br />&nbsp;&nbsp;&nbsp;&nbsp;故将康日知为深赵二州观察使。是以武俊怨赏功在日知下，朱滔怨不得深州，二<br /><br />&nbsp;&nbsp;&nbsp;&nbsp;将有憾于朝廷。悦知其可间，遣判官王侑、许士则使于北军，说朱滔曰：“昨者<br /><br />&nbsp;&nbsp;&nbsp;&nbsp;司徒奉诏征伐，径趋贼境。旬朔之内，拔束鹿，下深州，惟岳势蹙，故王大夫获<br /><br />&nbsp;&nbsp;&nbsp;&nbsp;殄凶渠，皆因司徒胜势。又闻司徒离幽州日，有诏得惟岳郡县，使隶本镇；今割<br /><br />&nbsp;&nbsp;&nbsp;&nbsp;深州与日知，是国家无信于天下也。且今上英武独断，有秦皇、汉武之才，诛夷<br /><br />&nbsp;&nbsp;&nbsp;&nbsp;豪杰，欲扫除河朔，不令子孙嗣袭。又朝臣立功立事如刘晏辈，皆被屠灭。昨破<br /><br />&nbsp;&nbsp;&nbsp;&nbsp;梁崇义，杀三百余口，投之汉江，此司徒之所明知也。如马燧、抱真等破魏博后，<br /><br />&nbsp;&nbsp;&nbsp;&nbsp;朝廷必以儒德大臣以镇之，则燕、赵之危可翘足而待也。若魏博全，则燕、赵无<br /><br />&nbsp;&nbsp;&nbsp;&nbsp;患，田尚书必以死报恩义。合从连衡，救灾恤患，《春秋》之义也。春秋时诸侯<br /><br />&nbsp;&nbsp;&nbsp;&nbsp;有危者，桓公不能救则耻之。今司徒声振宇宙，雄略命世，救邻之急，非徒立义，<br /><br />&nbsp;&nbsp;&nbsp;&nbsp;且有利也。尚书以贝州奉司徒，命某送孔目，惟司徒熟计之。”滔既有贰于国，<br /><br />&nbsp;&nbsp;&nbsp;&nbsp;欣然从之。乃命判官王郢与许士则同往恒州说王武俊，仍许还武俊深州。武俊大<br /><br />&nbsp;&nbsp;&nbsp;&nbsp;喜，即令判官王巨源报滔，仍知深州事。武俊又说张孝忠同援悦，孝忠不从，恐<br /><br />&nbsp;&nbsp;&nbsp;&nbsp;为后患，乃遣小校郑A筑垒于北境，以拒孝忠；仍令其子士真为恒、冀、深三州<br /><br />&nbsp;&nbsp;&nbsp;&nbsp;留后，以兵围赵州。<br /><br />&nbsp;&nbsp;&nbsp;&nbsp;三年五月，悦以救军将至，率其众出战于御河之上，大败而还。四月，朱滔、<br /><br />&nbsp;&nbsp;&nbsp;&nbsp;武俊L军于宁晋县，共步骑四万。五月十四日，起军南下，次宗城，滔判官郑云<br /><br />&nbsp;&nbsp;&nbsp;&nbsp;逵及弟方逵背滔归马燧。六月二十八日，滔、武俊之师至魏州，会神策将李怀光<br /><br />&nbsp;&nbsp;&nbsp;&nbsp;军亦至。怀光锐气不可遏，坚欲与贼战，遂径薄朱滔阵，杀千余人。王武俊与骑<br /><br />&nbsp;&nbsp;&nbsp;&nbsp;将赵琳、赵万敌等二千骑横击怀光阵，滔军继踵而进，禁军大败，人相蹈藉，投<br /><br />&nbsp;&nbsp;&nbsp;&nbsp;尸于河三十里，河水为之不流。马燧等收军保垒。是夜，王武俊决河水入王莽故<br /><br />&nbsp;&nbsp;&nbsp;&nbsp;河，欲隔官军，水已深三尺，粮饷路绝。王师计无从出，乃遣人告朱滔曰：“鄙<br /><br />&nbsp;&nbsp;&nbsp;&nbsp;夫辄不自量，与诸人合战。王大夫善战，天下无敌；司徒五郎与王君图之，放老<br /><br />&nbsp;&nbsp;&nbsp;&nbsp;夫归镇，必得闻奏，以河北之事委五郎。”时武俊战胜，滔心忌之，即曰：“大<br /><br />&nbsp;&nbsp;&nbsp;&nbsp;夫二兄败官军，马司徒卑屈若此，不宜迫人于险也。”武俊曰：“燧等连兵十万，<br /><br />&nbsp;&nbsp;&nbsp;&nbsp;皆是国之名臣，一战而北，贻国之耻，不知此等何面见天子耶！然吾不惜放还，<br /><br />&nbsp;&nbsp;&nbsp;&nbsp;但不行五十里，必反相拒。”燧等至魏县，军于河西；武俊等三将，壁于河东。<br /><br />&nbsp;&nbsp;&nbsp;&nbsp;两军相持，自七月至十月，胜负未决。<br /><br />&nbsp;&nbsp;&nbsp;&nbsp;悦感朱滔救助，欲推为盟主。滔判官李子牟、武俊判官郑儒等议曰：“古有<br /><br />&nbsp;&nbsp;&nbsp;&nbsp;战国，连衡誓约以抗秦，请依周末七雄故事，并建国号为诸侯，用国家正朔。今<br /><br />&nbsp;&nbsp;&nbsp;&nbsp;年号不可改也。”于是朱滔称冀王，悦称魏王，武俊称赵王，又请李纳称齐王。<br /><br />&nbsp;&nbsp;&nbsp;&nbsp;十一月一日，筑坛于魏县中，告天受之。滔为盟主，称孤；武俊、悦、纳称寡人。<br /><br />&nbsp;&nbsp;&nbsp;&nbsp;滔以幽州为范阳府，恒州为真定府，魏州为大名府，郓州为东平府，皆以长子为<br /><br />&nbsp;&nbsp;&nbsp;&nbsp;元帅。伪册之日，其军上有云物稍异，马燧等望而笑曰：“此云无知，乃为贼瑞。”<br /><br />&nbsp;&nbsp;&nbsp;&nbsp;又其营地前三年土长高三尺余，魏州户曹韦稔为《土长颂》曰：“益土之兆也。”<br /><br />&nbsp;&nbsp;&nbsp;&nbsp;四年十月，泾师犯阙，诸师各还本镇。悦、滔、武俊互相疑惑，各去王号，<br /><br />&nbsp;&nbsp;&nbsp;&nbsp;遣使归国。悦亦致书于抱真，遣使闻奏。兴元元年正月，加悦检校尚书右仆射，<br /><br />&nbsp;&nbsp;&nbsp;&nbsp;封济阳王，使并如故。仍令给事中、兼御史大夫孔巢父往魏州宣慰。时悦阻兵四<br /><br />&nbsp;&nbsp;&nbsp;&nbsp;年，身虽骁猛，而性愎无谋。以故频致破败，士众死者十七八。魏人苦于兵革，<br /><br />&nbsp;&nbsp;&nbsp;&nbsp;愿息肩焉；闻巢父至，莫不舞忭。悦方宴巢父，为其从弟绪所杀。<br /><br />&nbsp;&nbsp;&nbsp;&nbsp;绪，承嗣第六子。大历末，授京兆府参军。承嗣卒时，绪年幼稚。承嗣虑诸<br /><br />&nbsp;&nbsp;&nbsp;&nbsp;子不任军政，以从子悦便弓马，性狡黠，故任遇之，俾代为帅守。及绪年长，悦<br /><br />&nbsp;&nbsp;&nbsp;&nbsp;以承嗣委遇之厚，待绪等无间，令主衙军。绪凶险多过，悦不忍，尝笞而拘之。<br /><br />&nbsp;&nbsp;&nbsp;&nbsp;绪颇怨望，常俟衅隙。会兴元元年，朝廷宥悦，仍令孔巢父往宣慰。悦既顺命，<br /><br />&nbsp;&nbsp;&nbsp;&nbsp;门阶彻警。悦宴巢父夜归，绪率左右数十人先杀悦腹心蔡济、扈、许士则等，<br /><br />&nbsp;&nbsp;&nbsp;&nbsp;挺剑而入。其两弟止之；绪斩止者，遂径升堂。悦方沉醉，绪手刃悦并悦妻高氏，<br /><br />&nbsp;&nbsp;&nbsp;&nbsp;又入别院杀悦母马氏。自河北诸盗残害骨肉，无酷于绪者。绪惧众不附，奔出北<br /><br />&nbsp;&nbsp;&nbsp;&nbsp;门。邢曹俊、孟希v等领徒数百追及之。遥呼之曰：“节度使须郎君为之，他人<br /><br />&nbsp;&nbsp;&nbsp;&nbsp;固不可也。”乃以绪归衙，推为留后。明日，归罪于扈，以其首徇；然后禀于<br /><br />&nbsp;&nbsp;&nbsp;&nbsp;孔巢父，遣使以闻。时绪兄纶居长，为乱兵所杀，遂以绪为留后。朝廷授绪银青<br /><br />&nbsp;&nbsp;&nbsp;&nbsp;光禄大夫、魏州大都督府长史、兼御史大夫、魏博节度使。时朱滔率兵兼引回纥<br /><br />&nbsp;&nbsp;&nbsp;&nbsp;之众南侵，绪遣兵助王武俊、李抱真，大破朱滔于泾城，以功授检校工部尚书。<br /><br />&nbsp;&nbsp;&nbsp;&nbsp;贞元元年，以嘉诚公主出降绪，加驸马都尉。寻迁检校左仆射，封常山郡王，食<br /><br />&nbsp;&nbsp;&nbsp;&nbsp;邑三千户。改封雁门郡王，食实封五百户。寻加同平章事。<br /><br />&nbsp;&nbsp;&nbsp;&nbsp;初，田悦性俭啬，衣服饮食，皆有节度；而绪等兄弟，心常不足。绪既得志，<br /><br />&nbsp;&nbsp;&nbsp;&nbsp;颇纵豪侈，酒色无度。贞元十二年四月，暴卒，时年三十三，赠司空，赙赉加等。<br /><br />&nbsp;&nbsp;&nbsp;&nbsp;子三人：季和、季直、季安。季和为澶州刺史；季直为衙将；季安最幼，为<br /><br />&nbsp;&nbsp;&nbsp;&nbsp;嫡嗣。<br /><br />&nbsp;&nbsp;&nbsp;&nbsp;季安，字夔。母微贱，嘉诚公主蓄为己子，故宠异诸兄。年数岁，授左卫胄<br /><br />&nbsp;&nbsp;&nbsp;&nbsp;曹参军，改著作佐郎、兼侍御史，充魏博节度副大使。累加至试光禄少卿、兼御<br /><br />&nbsp;&nbsp;&nbsp;&nbsp;史大夫。绪卒时，季安年才十五，军人推为留后，朝廷因授起复左金吾卫将军，<br /><br />&nbsp;&nbsp;&nbsp;&nbsp;兼魏州大都督府长史、魏博节度营田观察处置等使。服阙，拜银青光禄大夫、检<br /><br />&nbsp;&nbsp;&nbsp;&nbsp;校尚书右仆射，进位检校司空，袭封雁门郡王。未几，加金紫光禄大夫，以本官<br /><br />&nbsp;&nbsp;&nbsp;&nbsp;同中书门下平章事。<br /><br />&nbsp;&nbsp;&nbsp;&nbsp;季安幼守父业，惧嘉诚之严，虽无他才能，亦粗修礼法。及公主薨，遂颇自<br /><br />&nbsp;&nbsp;&nbsp;&nbsp;恣，击鞠、从禽色之娱。其军中政务，大抵任徇情意，宾僚将校，言皆不从。免<br /><br />&nbsp;&nbsp;&nbsp;&nbsp;公主丧，加检校司徒。元和中，王承宗擅袭戎帅，宪宗命吐突承璀为招抚使，会<br /><br />&nbsp;&nbsp;&nbsp;&nbsp;诸军进讨。季安亦遣大将率兵赴会，仍自供粮饷。师还，加太子太保。<br /><br />&nbsp;&nbsp;&nbsp;&nbsp;季安性忍酷，无所畏惧。有进士丘绛者，尝为田绪从事，及季安为帅，绛与<br /><br />&nbsp;&nbsp;&nbsp;&nbsp;同职侯臧不协，相持争权。季安怒，斥绛为下县尉；使人召还，先掘坎于路左，<br /><br />&nbsp;&nbsp;&nbsp;&nbsp;既至坎所，活排而瘗之，其凶暴如此！元和七年卒，时年三十二，赠太尉。子怀<br /><br />&nbsp;&nbsp;&nbsp;&nbsp;谏、怀礼、怀询、怀让。<br /><br />&nbsp;&nbsp;&nbsp;&nbsp;怀谏母，元谊女。及季安卒，元氏召诸将欲立怀谏，众皆唯唯。怀谏幼，未<br /><br />&nbsp;&nbsp;&nbsp;&nbsp;能御事，军政无巨细皆取决于私白身蒋士则，数以爱憎移易将校。衙军怒，取前<br /><br />&nbsp;&nbsp;&nbsp;&nbsp;临清镇将田兴为留后，遣怀谏归第，杀蒋士则等十余人。田兴葬季安毕，送怀谏<br /><br />&nbsp;&nbsp;&nbsp;&nbsp;于京师，乃起复授右监门卫将军，赐第一区，刍米甚厚。田氏自承嗣据魏州至怀<br /><br />&nbsp;&nbsp;&nbsp;&nbsp;谏，四世相传袭四十九年，而田兴代焉。<br /><br />&nbsp;&nbsp;&nbsp;&nbsp;田弘正，本名兴。祖延粒魏博节度使承嗣之季父也，位终安东都护府司马。<br /><br />&nbsp;&nbsp;&nbsp;&nbsp;延辽廷d，幼敦儒雅，不乐军职，起家为平舒丞。迁乐寿、清池、束城、河间<br /><br />&nbsp;&nbsp;&nbsp;&nbsp;四县令，所至以良吏称。大历中，累官至太府卿、沧州别驾，迁沧州刺史、兼御<br /><br />&nbsp;&nbsp;&nbsp;&nbsp;史中丞，充横海军使。承嗣与淄青李正己、恒州李宝臣不协，承嗣既令廷d守沧<br /><br />&nbsp;&nbsp;&nbsp;&nbsp;州，而宝臣、朱滔兵攻击，欲兼其土宇。廷d婴城固守，连年受敌，兵尽食竭，<br /><br />&nbsp;&nbsp;&nbsp;&nbsp;人易子而食，卒无叛者，卒能保全城守。朝廷嘉之，迁持荽淌罚又改相州。属<br /><br />&nbsp;&nbsp;&nbsp;&nbsp;薛之乱，承嗣蚕食薛嵩所部。廷d守正字民，不以宗门回避而改节。建中初，<br /><br />&nbsp;&nbsp;&nbsp;&nbsp;族侄悦代承嗣领军政，志图凶逆，虑廷d不从，召为节度副使。悦奸谋颇露，廷<br /><br />&nbsp;&nbsp;&nbsp;&nbsp;d谓悦曰：“尔藉伯父遗业，可禀守朝廷法度，坐享富贵，何苦与恒、郓同为叛<br /><br />&nbsp;&nbsp;&nbsp;&nbsp;臣？自兵乱已来，谋叛国家者，可以历数，鲜有保完宗族者。尔若狂志不悛，可<br /><br />&nbsp;&nbsp;&nbsp;&nbsp;先杀我，无令我见田氏之赤族也。”乃谢病不出。悦过其第而谢之；廷d杜门不<br /><br />&nbsp;&nbsp;&nbsp;&nbsp;纳，将吏请纳。建中三年，郁愤而卒。<br /><br />&nbsp;&nbsp;&nbsp;&nbsp;弘正，廷d之第二子。少习儒书，颇通兵法，善骑射，勇而有礼，伯父承嗣<br /><br />&nbsp;&nbsp;&nbsp;&nbsp;爱重之。当季安之世，为衙内兵马使。季安惟务侈靡，不恤军务，屡行杀罚；弘<br /><br />&nbsp;&nbsp;&nbsp;&nbsp;正每从容规讽，军中甚赖之。季安以人情归附，乃出为临清镇将，欲捃摭其过害<br /><br />&nbsp;&nbsp;&nbsp;&nbsp;之。弘正假以风痹请告，灸灼满身，季安谓其无能为。及季安病笃，其子怀谏幼<br /><br />&nbsp;&nbsp;&nbsp;&nbsp;I，乃召弘正署其旧职。<br /><br />&nbsp;&nbsp;&nbsp;&nbsp;季安卒，怀谏委家僮蒋士则改易军政，人情不悦，咸曰：“都知兵马使田兴，<br /><br />&nbsp;&nbsp;&nbsp;&nbsp;可为吾帅也！”衙兵数千诣兴私第陈请，兴拒关不出，众呼噪不已。兴出，众环<br /><br />&nbsp;&nbsp;&nbsp;&nbsp;而拜，请入府署。兴顿仆于地，久之。度终不免，乃令于军中曰：“三军不以兴<br /><br />&nbsp;&nbsp;&nbsp;&nbsp;不肖，令主军务，欲与诸军前约，当听命否？”咸曰：“惟命是从！”兴曰：<br /><br />&nbsp;&nbsp;&nbsp;&nbsp;“吾欲守天子法，以六州版籍请吏，勿犯副大使，可乎？”皆曰：“诺！”是日，<br /><br />&nbsp;&nbsp;&nbsp;&nbsp;入府视事，杀蒋士则十数人而已。晚自府归第，其兄融责兴曰：“尔卒不能自晦，<br /><br />&nbsp;&nbsp;&nbsp;&nbsp;取祸之道也！”翌日，具事上闻。宪宗嘉之，加兴银青光禄大夫、检校工部尚书、<br /><br />&nbsp;&nbsp;&nbsp;&nbsp;魏州大都督府长史、兼御史大夫、上柱国、沂国公，充魏、博等州节度观察、处<br /><br />&nbsp;&nbsp;&nbsp;&nbsp;置、支度、营田等使，仍赐名弘正。仍令中书舍人裴度使魏州宣慰，赐魏博三军<br /><br />&nbsp;&nbsp;&nbsp;&nbsp;赏钱一百五十万贯。<br /><br />&nbsp;&nbsp;&nbsp;&nbsp;弘正既受节钺，上表曰：<br /><br />&nbsp;&nbsp;&nbsp;&nbsp;臣闻君臣父子，是谓大伦，爰立纪纲，以正上下。其或子不为子，臣不为臣，<br /><br />&nbsp;&nbsp;&nbsp;&nbsp;覆载莫可得容，幽明所宜共殛。臣家本边塞，累代唐人；从乃祖乃父以来，沐文<br /><br />&nbsp;&nbsp;&nbsp;&nbsp;子文孙之化。臣幸因宗族，早列偏裨，驱驰戎马之乡，不睹朝廷之礼。惟忠与孝，<br /><br />&nbsp;&nbsp;&nbsp;&nbsp;天与臣心。常思奋不顾生，以身殉国，无由上达，私自感伤。岂意命偶昌时，事<br /><br />&nbsp;&nbsp;&nbsp;&nbsp;缘难故，白刃之下，谬见推崇。天慈遽临，免书罪累，朝章荐及，仍委珈浮Ｎ<br /><br />&nbsp;&nbsp;&nbsp;&nbsp;封壤于全藩，列班荣于八座；君父之恩已极，丝毫之效未伸，但以t冒知羞，低<br /><br />&nbsp;&nbsp;&nbsp;&nbsp;回自愧。是知功荣所著，必俟危乱之时；徼幸之来，却在清平之日。循涯揣分，<br /><br />&nbsp;&nbsp;&nbsp;&nbsp;以宠为忧。伏自天宝已还，幽陵肇乱，山东奥壤，悉化戎墟。外抚车马，内怀枭<br /><br />&nbsp;&nbsp;&nbsp;&nbsp;獍，官封代袭，刑赏自专，国家含垢匿瑕，垂六十载。臣每思此事，当食忘餐。<br /><br />&nbsp;&nbsp;&nbsp;&nbsp;若稍假天年，得奉宸算，兼弱攻昧，批亢捣虚；竭鹰犬之资，展获禽之用，导扬<br /><br />&nbsp;&nbsp;&nbsp;&nbsp;和气，洗涤伪风，然后退归田园，以避贤路。臣怀此志，陛下察之！<br /><br />&nbsp;&nbsp;&nbsp;&nbsp;优诏褒美。<br /><br />&nbsp;&nbsp;&nbsp;&nbsp;弘正乐闻前代忠孝立功之事，于府舍起书楼，聚书万余卷，视事之隙，与宾<br /><br />&nbsp;&nbsp;&nbsp;&nbsp;佐讲论古今言行可否。今河朔有《沂公史例》十卷，弘正客为弘正所著也。魏州<br /><br />&nbsp;&nbsp;&nbsp;&nbsp;自承嗣已来，馆宇服玩有逾常制者，悉命彻毁之，以正厅大侈不居，乃视事于采<br /><br />&nbsp;&nbsp;&nbsp;&nbsp;访使厅。宾僚参佐，请之于朝。颇好儒书，尤能史氏，《左传》、《国史》，知<br /><br />&nbsp;&nbsp;&nbsp;&nbsp;其大略。<br /><br />&nbsp;&nbsp;&nbsp;&nbsp;自弘正归国，幽、恒、军阝、蔡有齿寒之惧，屡遣客间说，多方诱阻，而弘<br /><br />&nbsp;&nbsp;&nbsp;&nbsp;正终始不移其操。裴度明理体，词说雄辩；弘正听其言，终夕不倦。遂深相结纳，<br /><br />&nbsp;&nbsp;&nbsp;&nbsp;由是奉上之意逾谨。元和十年，朝廷用兵讨吴元济，弘正遣子布率兵三千进讨，<br /><br />&nbsp;&nbsp;&nbsp;&nbsp;屡战有功。李师道以弘正效忠，又袭其后，不敢显助元济，故绝其掎角之援，王<br /><br />&nbsp;&nbsp;&nbsp;&nbsp;师得致讨焉。俄而王承宗叛，诏弘正以全师压境。承宗惧，遣使求救于弘正，遂<br /><br />&nbsp;&nbsp;&nbsp;&nbsp;表其事，承宗遂纳二子，献德、棣二州以自解。<br /><br />&nbsp;&nbsp;&nbsp;&nbsp;十三年，王师加兵于郓，诏弘正与宣武、义成、武宁、横海等五镇之师会军<br /><br />&nbsp;&nbsp;&nbsp;&nbsp;齐进。十一月，弘正自帅全师自杨刘渡河筑垒，距郓四十里。师道遣大将刘悟率<br /><br />&nbsp;&nbsp;&nbsp;&nbsp;重兵以抗弘正，结垒相望。前后合战，魏军大捷。而李酝、李光颜三面进攻，贼<br /><br />&nbsp;&nbsp;&nbsp;&nbsp;皆挫败，其势将危。十四年三月，刘悟以河上之众倒戈入郓，斩师道首，诣弘正<br /><br />&nbsp;&nbsp;&nbsp;&nbsp;请降。淄青十二州平，论功加检校司徒、同中书门下平章事。是年八月，弘正入<br /><br />&nbsp;&nbsp;&nbsp;&nbsp;觐，宪宗待之隆异，对于麟德殿，参佐将校二百余人皆有颁锡，进加检校司徒、<br /><br />&nbsp;&nbsp;&nbsp;&nbsp;兼侍中，实封三百户。仍以其兄检校刑部尚书、相州刺史融为太子宾客，东都留<br /><br />&nbsp;&nbsp;&nbsp;&nbsp;司。弘正三上章，愿留阙下，宪宗劳之曰：“昨韩弘至朝，称疾恳辞戎务，朕不<br /><br />&nbsp;&nbsp;&nbsp;&nbsp;得不从。今卿复请留，意诚可尚，然魏土乐卿之政，邻境服卿之威，为我长城，<br /><br />&nbsp;&nbsp;&nbsp;&nbsp;不可辞也。可亟归藩。”弘正每惧有一旦之忧，嗣袭之风不革，兄弟子侄，悉仕<br /><br />&nbsp;&nbsp;&nbsp;&nbsp;于朝，宪宗皆擢居班列，朱紫盈庭，当时荣之。<br /><br />&nbsp;&nbsp;&nbsp;&nbsp;十五年十月，镇州王承宗卒，穆宗以弘正检校司徒、兼中书令、镇州大都督<br /><br />&nbsp;&nbsp;&nbsp;&nbsp;府长史，充成德军节度、镇冀深赵观察等使。弘正以新与镇人战伐，有父兄之怨，<br /><br />&nbsp;&nbsp;&nbsp;&nbsp;乃以魏兵二千为卫从。十一月二十六日，至镇州，时赐镇州三军赏钱一百万贯，<br /><br />&nbsp;&nbsp;&nbsp;&nbsp;不时至，军众喧腾以为言。弘正亲自抚喻，人情稍安。仍表请留魏兵为纪纲之仆，<br /><br />&nbsp;&nbsp;&nbsp;&nbsp;以持众心，其粮赐请给于有司。时度支使崔不知大体，固阻其请，凡四上表<br /><br />&nbsp;&nbsp;&nbsp;&nbsp;不报。明年七月，归卒于魏州，是月二十八日夜军乱，弘正并家属、参佐、将吏<br /><br />&nbsp;&nbsp;&nbsp;&nbsp;等三百余口并遇害。穆宗闻之震悼，册赠太尉，R赙加等。弘正孝友慈惠，骨肉<br /><br />&nbsp;&nbsp;&nbsp;&nbsp;之恩甚厚。兄弟子侄在两都者数十人，竞为崇饰，日费约二十万，魏、镇州之财，<br /><br />&nbsp;&nbsp;&nbsp;&nbsp;皆辇属于道。河北将卒心不平之，故不能尽变其俗，竟以此致乱。弘正子布、群、<br /><br />&nbsp;&nbsp;&nbsp;&nbsp;牟。<br /><br />&nbsp;&nbsp;&nbsp;&nbsp;布，弘正第三子。始，弘正为田季安裨将，镇临清，布年尚幼，知季安身世<br /><br />&nbsp;&nbsp;&nbsp;&nbsp;必危，密白其父帅其所镇之众归朝，弘正甚奇之。及弘正节制魏博，布掌亲兵，<br /><br />&nbsp;&nbsp;&nbsp;&nbsp;国家讨淮、蔡，布率偏师隶严绶，军于唐州，授检校秘书监、兼殿中侍御史。前<br /><br />&nbsp;&nbsp;&nbsp;&nbsp;后十八战，破凌云栅，下郾城，布皆有功，擢授御史中丞。时裴度为宣抚使，尝<br /><br />&nbsp;&nbsp;&nbsp;&nbsp;观兵于沱口，贼将董重质领骁骑遽至，布以二百骑突出沟中击之；俄而诸军大集，<br /><br />&nbsp;&nbsp;&nbsp;&nbsp;贼乃退去。淮西平，拜左金吾卫将军、兼御史大夫。十三年，丁母忧，起复旧官。<br /><br />&nbsp;&nbsp;&nbsp;&nbsp;十五年冬，弘正移镇成德军，仍以布为河阳三城怀节度使，父子俱拥节旄，同日<br /><br />&nbsp;&nbsp;&nbsp;&nbsp;拜命。时韩弘亦与子公武俱为节度使，然人以忠勤多田氏。<br /><br />&nbsp;&nbsp;&nbsp;&nbsp;长庆元年春，移镇泾原。其秋，镇州军乱，害弘正，都知兵马使王廷凑为留<br /><br />&nbsp;&nbsp;&nbsp;&nbsp;后。时魏博节度使李酝病不能军，无以捍廷凑之乱；且以魏军田氏旧旅，乃急诏<br /><br />&nbsp;&nbsp;&nbsp;&nbsp;布至，起复为魏博节度使，仍迁检校工部尚书，令布乘传之镇。布丧服居垩室，<br /><br />&nbsp;&nbsp;&nbsp;&nbsp;去旌节导从之饰；及入魏州，居丧御事，动皆得礼。其禄俸月入百万，一无所取，<br /><br />&nbsp;&nbsp;&nbsp;&nbsp;又籍魏中旧产，无巨细计钱十余万贯，皆出之以颁军士。牙将史宪诚出己麾下，<br /><br />&nbsp;&nbsp;&nbsp;&nbsp;谓必能输诚报效，用为先锋兵马使，精锐悉委之。时屡有急诏促令进军。十月，<br /><br />&nbsp;&nbsp;&nbsp;&nbsp;布以魏军三万七千讨之，结垒于南宫县之南。十二月，进军，下贼二栅。时朱克<br /><br />&nbsp;&nbsp;&nbsp;&nbsp;融囚张弘靖，据幽州，与廷凑掎角拒命。河朔三镇，素相连衡，宪诚阴有异志。<br /><br />&nbsp;&nbsp;&nbsp;&nbsp;而魏军骄侈，怯于格战，又属雪寒，粮饷不给，以此愈无斗志，宪诚从而间之。<br /><br />&nbsp;&nbsp;&nbsp;&nbsp;俄有诏分布军与李光颜合势，东救深州，其众自溃，多为宪诚所有，布得其众八<br /><br />&nbsp;&nbsp;&nbsp;&nbsp;千。是月十日，还魏州。十一日，会诸将复议兴师，而将卒益倨，咸曰：“尚书<br /><br />&nbsp;&nbsp;&nbsp;&nbsp;能行河朔旧事，则死生以之；若使复战，皆不能也。”布以宪诚离间，度众终不<br /><br />&nbsp;&nbsp;&nbsp;&nbsp;为用，叹曰：“功无成矣！”即日，密表陈军情，且称遗表，略曰：“臣观众意，<br /><br />&nbsp;&nbsp;&nbsp;&nbsp;终负国恩，臣既无功，不敢忘死。伏愿陛下速救光颜、元翼，不然，则义士忠臣，<br /><br />&nbsp;&nbsp;&nbsp;&nbsp;皆为河朔屠害。”奉表号哭，拜授其从事李石。乃入启父灵，抽刀自刺，曰：<br /><br />&nbsp;&nbsp;&nbsp;&nbsp;“上以谢君父，下以示三军。”言讫而绝。时议以布才虽不足，能以死谢家国，<br /><br />&nbsp;&nbsp;&nbsp;&nbsp;心志决烈，得燕、赵之古风焉。穆宗闻之骇叹，废朝三日，诏曰：<br /><br />&nbsp;&nbsp;&nbsp;&nbsp;故魏博节度使、起复宁远将军、检校工部尚书、兼魏州大都督府长史、御史<br /><br />&nbsp;&nbsp;&nbsp;&nbsp;大夫、赐紫金鱼袋田布，朕以寡昧，临御万邦，威刑不能禁干纪之徒，道化不能<br /><br />&nbsp;&nbsp;&nbsp;&nbsp;驯多僻之俗，致使上公罹祸，田氏衔冤。爰整旅以徂征，每终食而浩叹，自兹吊<br /><br />&nbsp;&nbsp;&nbsp;&nbsp;伐，骤历寒暄。虽良将锐师，率皆协力；而俟时观衅，未即齐驱。嗟我诚臣，结<br /><br />&nbsp;&nbsp;&nbsp;&nbsp;其哀愤，引迁延之咎以自刻责，奋决烈之志以谢君亲。白刃置于肝心，鸿毛论其<br /><br />&nbsp;&nbsp;&nbsp;&nbsp;生死，忠臣孝子，一举两全。晋称卞氏之门，汉表尸乡之节，比方于布，今古为<br /><br />&nbsp;&nbsp;&nbsp;&nbsp;邻。况其临命须臾，处之不挠；载形章表，益深衷悃。间使发缄，悼心疾首。从<br /><br />&nbsp;&nbsp;&nbsp;&nbsp;先臣于厚载，尔则无愧；睹遗像于麟阁，予何所堪！端拱崇名，职垂彝典，据斯<br /><br />&nbsp;&nbsp;&nbsp;&nbsp;以报，聊摅永怀。可赠尚书右仆射。<br /><br />&nbsp;&nbsp;&nbsp;&nbsp;布子在宥，大中年为安南都护，颇立边功。<br /><br />&nbsp;&nbsp;&nbsp;&nbsp;群，太和八年为少府少监，充入吐蕃使，历棣州刺史、安南都护。<br /><br />&nbsp;&nbsp;&nbsp;&nbsp;牟，会昌初为丰州刺史、天德军使，历武宁军节度使。大中朝为兖海节度使，<br /><br />&nbsp;&nbsp;&nbsp;&nbsp;移镇天平军。诸子皆以边上立功，累更藩镇，以忠义为谈者所称。<br /><br />&nbsp;&nbsp;&nbsp;&nbsp;张孝忠，本奚之种类。曾祖靖，祖逊，代乙失活部落酋帅。父谧，开元中以<br /><br />&nbsp;&nbsp;&nbsp;&nbsp;众归国，授鸿胪卿同正，以孝忠贵，赠户部尚书。孝忠以勇闻于燕、赵。时号张<br /><br />&nbsp;&nbsp;&nbsp;&nbsp;阿劳、王没诺干，二人齐名。阿劳，孝忠本字；没诺干，王武俊本字。孝忠形体<br /><br />&nbsp;&nbsp;&nbsp;&nbsp;魁伟，长六尺余，性宽裕，事亲恭孝。天宝末，以善射授内供奉。安禄山奏为偏<br /><br />&nbsp;&nbsp;&nbsp;&nbsp;将，破九姓突厥，先登陷阵，以功授果毅折冲。禄山、史思明继陷河洛，孝忠皆<br /><br />&nbsp;&nbsp;&nbsp;&nbsp;为其前锋。史朝义败，入李宝臣帐下。上元中，奏授左领军郎将，累加左金吾卫<br /><br />&nbsp;&nbsp;&nbsp;&nbsp;将军同正、试殿中监，仍赐名孝忠，历飞狐、高阳二军使。李宝臣以孝忠谨重骁<br /><br />&nbsp;&nbsp;&nbsp;&nbsp;勇，甚委信之，以妻妹昧谷氏妻焉，仍悉以易州诸镇兵马令其统制。前后居城镇<br /><br />&nbsp;&nbsp;&nbsp;&nbsp;十余年，甚著威惠。<br /><br />&nbsp;&nbsp;&nbsp;&nbsp;田承嗣之寇冀州也，宝臣俾孝忠以精骑数千御之。承嗣见其整肃，叹曰：<br /><br />&nbsp;&nbsp;&nbsp;&nbsp;“张阿劳在焉，冀州未易图也！”乃焚营宵遁。及宝臣与朱滔战于瓦桥，常虑滔<br /><br />&nbsp;&nbsp;&nbsp;&nbsp;来攻，故以孝忠为易州刺史，选精骑七千配焉，使I幽州。奏授太子宾客、兼御<br /><br />&nbsp;&nbsp;&nbsp;&nbsp;史中丞，封范阳郡王。既而宝臣疑忌大将，杀李献诚等四五人，使召孝忠，孝忠<br /><br />&nbsp;&nbsp;&nbsp;&nbsp;惧不往。宝臣使孝忠弟孝节召焉。孝忠命孝节复命曰：“诸将无状，连颈受戮，<br /><br />&nbsp;&nbsp;&nbsp;&nbsp;孝忠惧死不敢往，亦不敢叛，犹公之不觐于朝，虑祸而已，无他志也。”孝节泣<br /><br />&nbsp;&nbsp;&nbsp;&nbsp;曰：“兄不行，吾归死矣！”孝忠曰：“偕往则并命，吾留无患也。”乃归，果<br /><br />&nbsp;&nbsp;&nbsp;&nbsp;无患。<br /><br />&nbsp;&nbsp;&nbsp;&nbsp;无几，宝臣死，其子惟岳阻兵不受命，朝廷诏幽州节度使讨之。滔以孝忠宿<br /><br />&nbsp;&nbsp;&nbsp;&nbsp;将善战，有精兵八千在易州，虑军兴则挠其后，乃使判官蔡雄说孝忠曰：“惟岳<br /><br />&nbsp;&nbsp;&nbsp;&nbsp;小子骄贵，不达人事，辄拒朝命。滔奉命伐罪，使君何用助逆，不自求多福耶！<br /><br />&nbsp;&nbsp;&nbsp;&nbsp;今昭义、河东攻破田悦，淮西李仆射收下襄阳，梁崇义投井而卒，临汉江而诛者<br /><br />&nbsp;&nbsp;&nbsp;&nbsp;五千人，即河南军计日北首，赵、魏灭亡可见也。使君诚能去逆效顺，必受重任，<br /><br />&nbsp;&nbsp;&nbsp;&nbsp;有先归国之功矣！”孝忠然之，乃遣衙官随雄报滔，又遣易州录事参军董稹入朝。<br /><br />&nbsp;&nbsp;&nbsp;&nbsp;德宗嘉之，授孝忠检校工部尚书、恒州刺史、兼御史大夫，充成德军节度使，便<br /><br />&nbsp;&nbsp;&nbsp;&nbsp;令与滔合兵攻惟岳，仍赐实封二百户。其弟孝义及孝忠三女已适人在恒州者，悉<br /><br />&nbsp;&nbsp;&nbsp;&nbsp;为惟岳所害。孝忠甚德滔之保荐，以其子茂和聘滔之女，契约甚密，遂合兵破惟<br /><br />&nbsp;&nbsp;&nbsp;&nbsp;岳之师于束鹿，惟岳遁归恒州。滔请乘胜袭之，孝忠仍引军西北，还营义丰，滔<br /><br />&nbsp;&nbsp;&nbsp;&nbsp;大骇。孝忠将佐曰：“尚书布赤心于朱司徒，相信至矣。今逆寇已溃，不终其功，<br /><br />&nbsp;&nbsp;&nbsp;&nbsp;窃所未喻。”孝忠曰：“本求破贼，贼已破矣。然恒州宿将尚多，迫之则困兽犹<br /><br />&nbsp;&nbsp;&nbsp;&nbsp;斗，缓之必翻然改图。又朱滔言大识浅，可以虑始，难与守成。吾壁义丰，坐待<br /><br />&nbsp;&nbsp;&nbsp;&nbsp;惟岳之殄灭耳！”既而朱滔屯束鹿，不敢进军。月余，王武俊果斩惟岳首以献，<br /><br />&nbsp;&nbsp;&nbsp;&nbsp;如孝忠所料。后定州刺史杨政义以州降，孝忠遂有易、定之地。时既诛惟岳，分<br /><br />&nbsp;&nbsp;&nbsp;&nbsp;四州各置观察使，武俊得恒州，康日知得深、赵二州，孝忠得易州。以成德军额<br /><br />&nbsp;&nbsp;&nbsp;&nbsp;在恒州，孝忠既降政义，朝廷乃于定州置义武军，以孝忠检校兵部尚书，为义武<br /><br />&nbsp;&nbsp;&nbsp;&nbsp;军节度、易定沧等州观察等使。<br /><br />&nbsp;&nbsp;&nbsp;&nbsp;及朱滔、王武俊谋叛，将救田悦于魏州，虑孝忠踵后，滔军将发，复遣蔡雄<br /><br />&nbsp;&nbsp;&nbsp;&nbsp;往说之。孝忠曰：“李惟岳背国作逆，孝忠归国，今为忠臣。孝忠性直，业已效<br /><br />&nbsp;&nbsp;&nbsp;&nbsp;忠，不复助逆矣！往与武俊同行，且孝忠与武俊俱出蕃部，少长相狎，深知其心<br /><br />&nbsp;&nbsp;&nbsp;&nbsp;僻，能翻覆语，司徒当记鄙言，忽有蹉跌，始相忆也！”滔又啖以金帛，终拒而<br /><br />&nbsp;&nbsp;&nbsp;&nbsp;不从。易定居二凶之间，四面受敌，孝忠修峻沟垒，感励将士，竟不受二凶之荧<br /><br />&nbsp;&nbsp;&nbsp;&nbsp;惑，议者多之。又加检校左仆射，实封至三百户。后孝忠为朱滔侵逼，诏神策兵<br /><br />&nbsp;&nbsp;&nbsp;&nbsp;马使李晟、中官窦文场率师援之。孝忠以女妻晟子凭，与晟戮力同心，整训士众，<br /><br />&nbsp;&nbsp;&nbsp;&nbsp;竟全易定，贼不敢深入。及上幸奉天，令大将杨荣国提锐卒六百从晟入关赴难，<br /><br />&nbsp;&nbsp;&nbsp;&nbsp;收京城，荣国有功。<br /><br />&nbsp;&nbsp;&nbsp;&nbsp;兴元元年正月，诏以本官同平章事。沧州本隶成德军，既移隶义武，其刺史<br /><br />&nbsp;&nbsp;&nbsp;&nbsp;李固烈者，惟岳妻兄也，请还恒州。是岁，孝忠遣牙将程华往沧州交检府藏。固<br /><br />&nbsp;&nbsp;&nbsp;&nbsp;烈辎车数十乘上路，沧州军士呼曰：“士皆菜色，刺史不垂赈恤，乃载而归，<br /><br />&nbsp;&nbsp;&nbsp;&nbsp;官物不可得也！”杀固烈而剽之。程华闻乱，由窦而遁，将士追之，谓曰：“固<br /><br />&nbsp;&nbsp;&nbsp;&nbsp;烈贪暴，已诛之矣，押牙且知州务。”孝忠即令摄刺史事。及朱滔、王武俊称伪<br /><br />&nbsp;&nbsp;&nbsp;&nbsp;国，华与孝忠阻绝，不能相援。华婴城拒贼，一州获全，朝廷嘉之，乃拜华沧州<br /><br />&nbsp;&nbsp;&nbsp;&nbsp;刺史、御史中丞，充横海军使，仍改名日华，令每岁以沧州税钱十二万贯供义武<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;贞元二年，河北蝗旱，米斗一千五百文。复大兵之后，民无蓄积，饿殍相枕。<br /><br />&nbsp;&nbsp;&nbsp;&nbsp;孝忠所食，豆<豆昔>而已，其下皆甘粗粝，人皆服其勤俭，孝忠为一时之贤将也。<br /><br />&nbsp;&nbsp;&nbsp;&nbsp;三年，加检校司空，仍以其子茂宗尚义章公主。孝忠遣其妻邓国夫人昧谷氏入朝，<br /><br />&nbsp;&nbsp;&nbsp;&nbsp;执亲迎之礼。上嘉之，赏赉隆厚。五年七月，为将佐所惑，以兵入蔚州。寻诏归<br /><br />&nbsp;&nbsp;&nbsp;&nbsp;镇，仍以擅兴削检校司空。七年三月卒，时年六十二，废朝三日，追封上谷郡王，<br /><br />&nbsp;&nbsp;&nbsp;&nbsp;赠太傅，再赠魏州大都督，册赠太师，谥曰贞武。子茂昭、茂宗、茂和。<br /><br />&nbsp;&nbsp;&nbsp;&nbsp;茂昭，本名升云。幼有志气，好儒书，以父荫累官至检校工部尚书。贞元七<br /><br />&nbsp;&nbsp;&nbsp;&nbsp;年，孝忠卒，德宗以邕王谅为义武军节度大使、易定观察使；以升云为定州刺史，<br /><br />&nbsp;&nbsp;&nbsp;&nbsp;起复左金吾卫大将军，充节度观察留后，仍赐名茂昭。九年正月，授节度使，累<br /><br />&nbsp;&nbsp;&nbsp;&nbsp;迁检校仆射、司空。二十年十月，入朝，累陈奏河北及西北边事，词情忠切，德<br /><br />&nbsp;&nbsp;&nbsp;&nbsp;示耸听，叹曰：“恨见卿之晚！”锡宴于麟德殿，赐良马、甲第、器用、珍币甚<br /><br />&nbsp;&nbsp;&nbsp;&nbsp;厚，仍以其第三男克礼尚晋康郡主。德宗方欲委之以边任，明年晏驾，茂昭入临<br /><br />&nbsp;&nbsp;&nbsp;&nbsp;于太极殿，每朝晡预列，声哀气咽，人皆奖其忠恳。顺宗听政，加中书门下平章<br /><br />&nbsp;&nbsp;&nbsp;&nbsp;事，且令还镇，赐女乐二人，三表辞让。及中使押犊车至第，茂昭立谓中使曰：<br /><br />&nbsp;&nbsp;&nbsp;&nbsp;“女乐出自禁中，非臣下所宜目睹。昔汾阳、咸宁、西平、北平尝受此赐，不让<br /><br />&nbsp;&nbsp;&nbsp;&nbsp;为宜。茂昭无四贤之功，述职入觐，人臣常礼，奈何当此宠赐！后有立功之臣，<br /><br />&nbsp;&nbsp;&nbsp;&nbsp;陛下何以加赏？”顺宗闻之，深加礼异，允其所让。又锡安仁里第，亦固让不受。<br /><br />&nbsp;&nbsp;&nbsp;&nbsp;元和二年，又请入觐，五上章恳切，宪宗许之。冬十月，至京师，留数月，诏令<br /><br />&nbsp;&nbsp;&nbsp;&nbsp;归镇。茂昭愿奉朝请于阙下，不许；加太子太保，复令还镇。<br /><br />&nbsp;&nbsp;&nbsp;&nbsp;四年，王承宗叛，诏河东、河中、振武三镇之师，合义武军，为恒州北道招<br /><br />&nbsp;&nbsp;&nbsp;&nbsp;讨。茂昭创廪厩，开道路，以待西军。属正月望夜，军吏请曰：“旧例，上元前<br /><br />&nbsp;&nbsp;&nbsp;&nbsp;后三夜，不止行人，不闭里门。今外道军戎方集，请如军令。”茂昭曰：“三镇<br /><br />&nbsp;&nbsp;&nbsp;&nbsp;兵马，官军也，安得言外道！放灯一如常岁。”使长男克让与诸军分道并进。克<br /><br />&nbsp;&nbsp;&nbsp;&nbsp;让渡木刀沟，与贼接战屡胜。茂昭亲擐甲胄，为诸军前锋，累献戎捷，几覆承宗。<br /><br />&nbsp;&nbsp;&nbsp;&nbsp;会朝廷洗雪承宗，乃诏班师，加检校太尉，兼太子太傅。<br /><br />&nbsp;&nbsp;&nbsp;&nbsp;自安、史之乱，两河藩帅多阻命自固，父死子代，唯茂昭表请举族还朝。邻<br /><br />&nbsp;&nbsp;&nbsp;&nbsp;藩累遣游客间说，茂昭志意坚决，拜表求代者数四。上乃命左庶子任迪简为其行<br /><br />&nbsp;&nbsp;&nbsp;&nbsp;军司马，乘驿赴之。以两郡之簿书、管钥、符印付迪简，遣其妻季氏、男克让、<br /><br />&nbsp;&nbsp;&nbsp;&nbsp;克恭等先就路。将行，诫之曰：“吾使尔曹侍亲出易者，庶后之子孙不为风俗所<br /><br />&nbsp;&nbsp;&nbsp;&nbsp;染，则吾无恨矣！”时五年冬也。行及晋州，拜检校太尉、兼中书令，充河中晋<br /><br />&nbsp;&nbsp;&nbsp;&nbsp;绛慈隰等州节度观察等使。十二月十二日，至京师。故事双日不坐，是日特开延<br /><br />&nbsp;&nbsp;&nbsp;&nbsp;英殿对茂昭，五刻乃罢。又上表请迁祖考之骨墓于京兆。在朝两月，未之镇。六<br /><br />&nbsp;&nbsp;&nbsp;&nbsp;年二月，疽发于首，卒，时年五十。废朝五日，册赠太师，赙绢三千匹、布一千<br /><br />&nbsp;&nbsp;&nbsp;&nbsp;端、米粟三千硕，丧事所须官给，诏京兆尹监护，谥曰献武。<br /><br />&nbsp;&nbsp;&nbsp;&nbsp;宪宗念其忠荩，诸昆仲子侄皆居职秩，仍诏每年给绢二千匹，春秋分给。克<br /><br />&nbsp;&nbsp;&nbsp;&nbsp;让、克恭官至诸卫大将军。小男克勤，长庆中左武卫大将军。时有赦文许一子五<br /><br />&nbsp;&nbsp;&nbsp;&nbsp;品官，克勤以子幼，请准近例回授外甥。状至中书，下吏部员外郎判废置，裴夷<br /><br />&nbsp;&nbsp;&nbsp;&nbsp;直断曰：“一子官，恩在念功，贵于延赏；若无己子，许及宗男。今张克勤自有<br /><br />&nbsp;&nbsp;&nbsp;&nbsp;息男，妄以外甥奏请，移于他族，知是何人！傥涉卖官，实为乱法。虽援近日敕<br /><br />&nbsp;&nbsp;&nbsp;&nbsp;例，难破著定格文，国章既在必行，宅相恐难虚授。具状上中书门下，克勤所请，<br /><br />&nbsp;&nbsp;&nbsp;&nbsp;望宜不允。”遂为定例。<br /><br />&nbsp;&nbsp;&nbsp;&nbsp;茂宗以父荫累官至光禄少卿同正。贞元三年，许尚公主，拜银青光禄大夫、<br /><br />&nbsp;&nbsp;&nbsp;&nbsp;本官驸马都尉，以公主幼，待年十三。属茂宗母亡，遗表请终嘉礼。德宗念茂昭<br /><br />&nbsp;&nbsp;&nbsp;&nbsp;之勋，即日授云麾将军，起复授左卫将军同正、驸马都尉。谏官蒋V等论曰：<br /><br />&nbsp;&nbsp;&nbsp;&nbsp;“自古以来，未闻有驸马起复而尚公主者。”上曰：“卿所言，古礼也；如今人<br /><br />&nbsp;&nbsp;&nbsp;&nbsp;家往往有借吉为婚嫁者，卿何苦固执？”又奏曰：“臣闻近日人家有不甚知礼教<br /><br />&nbsp;&nbsp;&nbsp;&nbsp;者，或女居父母服，家既贫乏，且无强近至亲，即有借吉以就亲者。至于男子借<br /><br />&nbsp;&nbsp;&nbsp;&nbsp;吉婚娶，从古未闻，今忽令驸马起复成礼，实恐惊骇物听。况公主年幼，更俟一<br /><br />&nbsp;&nbsp;&nbsp;&nbsp;年出降，时既未失，且合礼经。”太常博士韦彤、裴堪曰：“伏见驸马都尉张茂<br /><br />&nbsp;&nbsp;&nbsp;&nbsp;宗犹在母丧，圣恩念其亡母遗表所请，许公主出降，仍令茂宗即吉就婚者。伏以<br /><br />&nbsp;&nbsp;&nbsp;&nbsp;夫妇之义，人伦大端，所以《关雎》冠于《诗》首者，王化所先也。天属之亲，<br /><br />&nbsp;&nbsp;&nbsp;&nbsp;孝行为本，所以齐斩五服之重者，人道之厚也。圣人知此二端为训人之本，不可<br /><br />&nbsp;&nbsp;&nbsp;&nbsp;变也，故制婚礼，上以承宗庙，下以继后嗣，至若墨衰夺情，事缘金革。若使茂<br /><br />&nbsp;&nbsp;&nbsp;&nbsp;宗释衰服而衣冕裳，去垩室而为亲迎，虽云辍哀借吉，是亦以凶渎嘉。伏愿抑茂<br /><br />&nbsp;&nbsp;&nbsp;&nbsp;宗亡母之请，顾典章不易之义，待其终制，然后赐婚。”德宗不纳，竟以义章公<br /><br />&nbsp;&nbsp;&nbsp;&nbsp;主降茂宗。自是以戚里之亲，颇承恩顾。<br /><br />&nbsp;&nbsp;&nbsp;&nbsp;元和中，为闲厩使。国家自贞观中至于麟德，国马四十万匹在河、陇间。开<br /><br />&nbsp;&nbsp;&nbsp;&nbsp;元中尚有二十七万，杂以牛羊杂畜，不啻百万，置八使四十八监，占陇右、金城、<br /><br />&nbsp;&nbsp;&nbsp;&nbsp;平凉、天水四郡，幅员千里，自长安至陇右，置七马坊，为会计都领。岐、陇间<br /><br />&nbsp;&nbsp;&nbsp;&nbsp;善水草及腴田，皆属七马坊。至麟德以后，西戎陷陇右，国马尽散，监牧使与七<br /><br />&nbsp;&nbsp;&nbsp;&nbsp;马坊名额尽废，其地利因归于闲厩使。宝应中，凤翔节度使请以监牧赋给贫民为<br /><br />&nbsp;&nbsp;&nbsp;&nbsp;业，土著相承，十数年矣。又有别敕赐诸寺观凡千余顷。及茂宗掌闲厩，与中尉<br /><br />&nbsp;&nbsp;&nbsp;&nbsp;吐突承璀善，遂恃恩举旧事，并以监牧地租归闲厩司。茂宗又奏麟游县有岐阳马<br /><br />&nbsp;&nbsp;&nbsp;&nbsp;坊，按旧图地方三百四十顷，制下闲厩司检计。百姓纷纭论诉，节度使李惟简具<br /><br />&nbsp;&nbsp;&nbsp;&nbsp;事上闻，诏监察御史孙革往按问之。革还奏曰：“天兴县东五里有隋故岐阳马坊，<br /><br />&nbsp;&nbsp;&nbsp;&nbsp;地在其侧，盖因监为名，与今岐阳所指百姓侵占处不相接，皆有明验。”茂宗怒，<br /><br />&nbsp;&nbsp;&nbsp;&nbsp;恃有中助，诬革所奏不实。又令侍御史范传式覆按，乃附茂宗，尽翻前奏，遂夺<br /><br />&nbsp;&nbsp;&nbsp;&nbsp;居人田业，皆属闲厩，乃罢革官。长庆初，岐人论诉不已，诏御史按验明白，乃<br /><br />&nbsp;&nbsp;&nbsp;&nbsp;复以其地还百姓，贬传式官。<br /><br />&nbsp;&nbsp;&nbsp;&nbsp;茂宗俄授左金吾卫大将军。长庆二年，检校工部尚书，兼兖州刺史、御史大<br /><br />&nbsp;&nbsp;&nbsp;&nbsp;夫，充兖海沂节度等使，加检校兵部尚书。太和五年，入为左津吾卫大将军，充<br /><br />&nbsp;&nbsp;&nbsp;&nbsp;左卫使，转左龙武统军卒。<br /><br />&nbsp;&nbsp;&nbsp;&nbsp;茂和，元和中为左武卫将军。裴度为淮西行营处置，用兵讨吴元济，建牙赴<br /><br />&nbsp;&nbsp;&nbsp;&nbsp;行营，奏用茂和为都押衙。茂和尝以胆气才略自赞于相府，故度奏用之。茂和虑<br /><br />&nbsp;&nbsp;&nbsp;&nbsp;度无功，淮、蔡不可平，乃辞之以疾。度怒甚，奏请斩茂和以励行者。宪宗曰：<br /><br />&nbsp;&nbsp;&nbsp;&nbsp;“予以其家门忠顺，为卿远贬。”后复用为诸卫将军，卒。<br /><br />&nbsp;&nbsp;&nbsp;&nbsp;陈楚者，定州人，茂昭之甥。少有武干，为义勇牙将，事茂昭，每出征伐，<br /><br />&nbsp;&nbsp;&nbsp;&nbsp;必令典精卒。随茂昭入朝，授诸卫大将军。元和十二年，义武军节度使浑镐丧师，<br /><br />&nbsp;&nbsp;&nbsp;&nbsp;定州兵乱，乃除楚易定节度，令驰传赴任。乱犹未弥，楚夜驰入州城。楚家世久<br /><br />&nbsp;&nbsp;&nbsp;&nbsp;在定州，军中部校皆楚之旧卒，人情大悦，军卒帖然。转河阳三城怀节度使。前<br /><br />&nbsp;&nbsp;&nbsp;&nbsp;后亟立战功，入为龙武统军。长庆三年卒。<br /><br />&nbsp;&nbsp;&nbsp;&nbsp;史臣曰：朝廷治乱，在法制当否，形势得失而已。秦人叛上，法制失也；汉<br /><br />&nbsp;&nbsp;&nbsp;&nbsp;道勃兴，形势得也。臣观开元之政举，坐制百蛮；天宝之法衰，遂沦四海。玄宗<br /><br />&nbsp;&nbsp;&nbsp;&nbsp;一失其势，横流莫救，地分于群盗，身播于九夷。河朔二十余州，竟为盗穴，诸<br /><br />&nbsp;&nbsp;&nbsp;&nbsp;田凶险，不近物情。而弘正、孝忠，颇达人臣之节，沂国力善无报，殆天意之好<br /><br />&nbsp;&nbsp;&nbsp;&nbsp;乱恶治欤！茂昭忠梗有礼，明祸福大端，近代之贤侯也！<br /><br />&nbsp;&nbsp;&nbsp;&nbsp;赞曰：田宗不令，祸淫无应。谓天辅仁，胡覆弘正。茂昭知止，终以善胜。<br /><br />&nbsp;&nbsp;&nbsp;&nbsp;孰生厉阶，上失威柄。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56023);">加入书签</a><a
                        href="56022.html">上一页</a>&larr;<a href="index.html">返回列表</a>&rarr;<a
                            href="56024.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56022.html"; var next_page = "56024.html"; var index_page = "index.html"; var sortid = "9"; var article_id = "45"; var chapter_id = "56023"; var articlename = "旧唐书"; var chaptername = " 卷一百四十一 列传第九十一"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>