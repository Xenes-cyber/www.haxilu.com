<!DOCTYPE html>
<html>
<head>
<meta charset="gbk" />
<title>旧唐书- 卷八十六 列传第三十六-在线阅读-哈西文学网</title>
<meta name="keywords" content="刘d，旧唐书， 卷八十六 列传第三十六全文， 卷八十六 列传第三十六在线阅读 哈西文学网" />
<meta name="description" content="哈西文学网提供刘d的旧唐书  卷八十六 列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2959.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2959.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十六 列传第三十六</h1>
            <div class="link xb">
                <a href="2958.html">上一页</a>&larr;<a href="index.html">返回列表</a>&rarr;<a
                    href="2960.html">下一页</a></div>			
            <div id="BookText">&nbsp;&nbsp;&nbsp;&nbsp;◎高宗中宗诸子<br /><br />&nbsp;&nbsp;&nbsp;&nbsp;○燕王忠原王孝泽王上金许王素节孝敬皇帝弘（裴居道附）章怀<br /><br />&nbsp;&nbsp;&nbsp;&nbsp;太子贤（贤子王守礼）懿德太子重润庶人重福节愍太子重俊殇帝重茂<br /><br />&nbsp;&nbsp;&nbsp;&nbsp;高宗八男：则天顺圣皇后生中宗、睿宗及孝敬皇帝弘、章怀太子贤，后宫刘<br /><br />&nbsp;&nbsp;&nbsp;&nbsp;氏生燕王忠，郑氏生原王孝，杨氏生泽王上金，萧淑妃生许王素节。<br /><br />&nbsp;&nbsp;&nbsp;&nbsp;燕王忠，字正本，高宗长子也。高宗初入东宫而生忠，宴宫僚于弘教殿。太<br /><br />&nbsp;&nbsp;&nbsp;&nbsp;宗幸宫，顾谓宫臣曰：“顷来王业稍可，非无酒食，而唐突卿等宴会者，朕初有<br /><br />&nbsp;&nbsp;&nbsp;&nbsp;此孙，故相就为乐耳。”太宗酒酣起舞，以属群臣，在位于是遍舞，尽日而罢，<br /><br />&nbsp;&nbsp;&nbsp;&nbsp;赐物有差。<br /><br />&nbsp;&nbsp;&nbsp;&nbsp;贞观二十年，封为陈王。永徽元年，拜雍州牧。时王皇后无子，其舅中书令<br /><br />&nbsp;&nbsp;&nbsp;&nbsp;柳]说后谋立忠为皇太子，以忠母贱，冀其亲己，后然之。]与尚书右仆射褚遂<br /><br />&nbsp;&nbsp;&nbsp;&nbsp;良、侍中韩瑗讽、太尉长孙无忌、右仆射于志宁等，固请立忠为储后，高宗许之。<br /><br />&nbsp;&nbsp;&nbsp;&nbsp;三年，立忠为皇太子，大赦天下，五品已上子为父后者赐勋一级。六年，加元服，<br /><br />&nbsp;&nbsp;&nbsp;&nbsp;制大辟罪已下并降一等，大T三日。其年，王皇后被废，武昭仪所生皇子弘年三<br /><br />&nbsp;&nbsp;&nbsp;&nbsp;岁。礼部尚书许敬宗希旨上疏曰：“伏惟陛下宪章千古，含育万邦，爰立圣慈，<br /><br />&nbsp;&nbsp;&nbsp;&nbsp;母仪天下。既而皇后生子，合处少阳。出自涂山，是谓吾君之胤；夙闻胎教，宜<br /><br />&nbsp;&nbsp;&nbsp;&nbsp;展问竖之心。乃复为孽夺宗，降居藩邸，是使前星匿彩，瑶岳韬峰。臣以愚诚，<br /><br />&nbsp;&nbsp;&nbsp;&nbsp;窃所未喻。且今之守器，素非皇嫡，永徽爰始，国本未生，权引彗星，越升明两。<br /><br />&nbsp;&nbsp;&nbsp;&nbsp;近者元妃载诞，正胤降神，重光日融，爝晖宜息。安可以兹傍统，叨据温文？国<br /><br />&nbsp;&nbsp;&nbsp;&nbsp;有诤臣，孰逃其责！窃惟息姑克让，可以思齐；刘强守藩，宜遵往轨。追迹太伯，<br /><br />&nbsp;&nbsp;&nbsp;&nbsp;不亦休哉？踵武延陵，故常安矣。宁可反植枝干，久易位于天庭；倒袭衣裳，使<br /><br />&nbsp;&nbsp;&nbsp;&nbsp;违方于震位？蠢尔黎庶，云谁系心？垂裕后昆，将何播美？”高宗从之。显庆元<br /><br />&nbsp;&nbsp;&nbsp;&nbsp;年，废忠为梁王，授梁州都督，赐实封二千户，物二万段，甲第一区。其年，转<br /><br />&nbsp;&nbsp;&nbsp;&nbsp;房州刺史。<br /><br />&nbsp;&nbsp;&nbsp;&nbsp;忠年渐长大，常恐不自安，或私衣妇人之服，以备刺客。又数有妖梦，常自<br /><br />&nbsp;&nbsp;&nbsp;&nbsp;占卜。事发，五年，废为庶人，徙居黔州，囚于承乾之故宅。麟德元年，又诬忠<br /><br />&nbsp;&nbsp;&nbsp;&nbsp;与西台侍御上官仪、宦者王伏胜谋反，赐死于流所，年二十二，无子。仪等伏诛。<br /><br />&nbsp;&nbsp;&nbsp;&nbsp;明年，皇太子弘表请收葬，许之。神龙初，追封燕王，赠太尉、扬州大都督。<br /><br />&nbsp;&nbsp;&nbsp;&nbsp;原王孝，高宗第二子也。永徽元年，封许王。三年，拜并州都督。显庆三年，<br /><br />&nbsp;&nbsp;&nbsp;&nbsp;累除遂州刺史。麟德元年薨，赠益州大都督，谥曰悼。神龙初，追赠原王、司徒、<br /><br />&nbsp;&nbsp;&nbsp;&nbsp;益州大都督。<br /><br />&nbsp;&nbsp;&nbsp;&nbsp;泽王上金，高宗第三子也。永徽元年，封杞王。三年，遥授益州大都督。<br /><br />&nbsp;&nbsp;&nbsp;&nbsp;乾封元年，累转寿州刺史，有罪免官，削封邑，仍于澧州安置。上金既为则天所<br /><br />&nbsp;&nbsp;&nbsp;&nbsp;恶，所司希旨，求索罪失以奏之，故有此黜。永隆二年二月，则天矫抗表杞王<br /><br />&nbsp;&nbsp;&nbsp;&nbsp;上金、鄱阳王素节许同朝集之例，义阳、宣城二公主缘母萧氏获谴，从夫外官，<br /><br />&nbsp;&nbsp;&nbsp;&nbsp;请授官职。以上金为沔州刺史，素节为岳州刺史，仍不预朝集。嗣圣元年，上金、<br /><br />&nbsp;&nbsp;&nbsp;&nbsp;素节，义阳、宣城二公主听赴哀。文明元年，上金封毕王，素节封为葛王。又改<br /><br />&nbsp;&nbsp;&nbsp;&nbsp;上金封为泽王、苏州刺史，素节许王、隆州刺史。垂拱元年，改陈州刺史。永昌<br /><br />&nbsp;&nbsp;&nbsp;&nbsp;元年，授太子左卫率，出为随州刺史。载初元年，武承嗣使酷吏周兴诬告上金、<br /><br />&nbsp;&nbsp;&nbsp;&nbsp;素节谋反，召至都，系于御史台。舒州刺史、许王素节见杀于都城南驿，因害其<br /><br />&nbsp;&nbsp;&nbsp;&nbsp;支党。上金恐惧，自缢死。子义珍、义玫、义璋、义环、义瑾、义j七人并配<br /><br />&nbsp;&nbsp;&nbsp;&nbsp;流显州而死。神龙初，追复上金官爵，封庶子义为嗣泽王。<br /><br />&nbsp;&nbsp;&nbsp;&nbsp;先是，义窜在岭外，匿于佣保之间。及绍封无几，有人告义非上金子，<br /><br />&nbsp;&nbsp;&nbsp;&nbsp;假冒袭爵。义不能自明，复流于岭外。开元初，封素节子G为嗣泽王，继上金<br /><br />&nbsp;&nbsp;&nbsp;&nbsp;后。十二年，玉真公主表称义实上金遗胤，被嗣许王兄弟利其封爵，谋构废<br /><br />&nbsp;&nbsp;&nbsp;&nbsp;之。今上由是削G王爵，复召义为嗣泽王，拜率更令。因是，诸宗室非本宗袭<br /><br />&nbsp;&nbsp;&nbsp;&nbsp;爵，自中兴已后继为嗣王者，皆令归宗，削其爵邑也。<br /><br />&nbsp;&nbsp;&nbsp;&nbsp;许王素节，高宗第四子也。年六岁，永徽二年，封雍王，寻授雍州牧。素节<br /><br />&nbsp;&nbsp;&nbsp;&nbsp;能日诵古诗赋五百余言，受业于学十徐齐聃，精勤不倦，高宗甚爱之。又转岐州<br /><br />&nbsp;&nbsp;&nbsp;&nbsp;刺史。年十二，改封郇王。<br /><br />&nbsp;&nbsp;&nbsp;&nbsp;初，则天未为皇后也，与素节母萧淑妃争宠，递相谮毁。六年，则天立为皇<br /><br />&nbsp;&nbsp;&nbsp;&nbsp;后后，淑妃竟为则天所谮毁，幽辱而杀之。素节尤被谗嫉，出为申州刺史。乾封<br /><br />&nbsp;&nbsp;&nbsp;&nbsp;初，下敕曰：“素节既旧疾患，宜不须入朝。”而素节实无疾。素节自以久乖朝<br /><br />&nbsp;&nbsp;&nbsp;&nbsp;觐，遂著《忠孝论》以见意，词多不载。时王府仓曹参军张柬之因使潜封此论以<br /><br />&nbsp;&nbsp;&nbsp;&nbsp;进，则天见之，逾不悦，诬以赃贿，降封鄱阳郡王，仍于袁州安置。仪凤二年，<br /><br />&nbsp;&nbsp;&nbsp;&nbsp;禁锢终身，又改于岳州安置。永隆元年，转岳州刺史，后改封葛王。则天称制，<br /><br />&nbsp;&nbsp;&nbsp;&nbsp;又进封许王，累除舒州刺史。天授中，与上金同被诬告，追赴都。临发州，闻有<br /><br />&nbsp;&nbsp;&nbsp;&nbsp;遭丧哭者，谓左右曰：“病死何由可得，更何须哭！”行至都城南龙门驿，被缢<br /><br />&nbsp;&nbsp;&nbsp;&nbsp;死，年四十三，则天令以庶人礼葬之。中宗即位，追封许王，赠开府仪同三司、<br /><br />&nbsp;&nbsp;&nbsp;&nbsp;许州刺史，仍以礼改葬，陪于乾陵。<br /><br />&nbsp;&nbsp;&nbsp;&nbsp;素节被杀之时，子瑛、琬、玑、`等九人并为则天所杀，惟少子琳、、<br /><br />&nbsp;&nbsp;&nbsp;&nbsp;G、钦古以年小，特令长禁雷州。神龙初，封为嗣许王。开元初，封琳为嗣越<br /><br />&nbsp;&nbsp;&nbsp;&nbsp;王，以绍越王贞之后。G为嗣泽王，以继伯父泽王上金之后。琳，官至右监门将<br /><br />&nbsp;&nbsp;&nbsp;&nbsp;军，卒。，开元十一年为卫慰卿。以抑伯上金男不得承袭，以弟G继之，遽谴<br /><br />&nbsp;&nbsp;&nbsp;&nbsp;为鄂州别驾。于是下诏绝其外继，乃以故泽王上金男义为嗣泽王，江王t为<br /><br />&nbsp;&nbsp;&nbsp;&nbsp;信安郡王，嗣蜀王为广汉郡王，嗣密王彻为濮阳郡王，嗣曹王臻为济国公，嗣<br /><br />&nbsp;&nbsp;&nbsp;&nbsp;赵王琚为中山郡王，武阳郡王继宗为澧国公。累迁州刺史、秘书监、守太子<br /><br />&nbsp;&nbsp;&nbsp;&nbsp;詹事。G性仁厚谨愿，居家邕睦，朝廷重之。天宝六载卒，赠蜀郡大都督。晚<br /><br />&nbsp;&nbsp;&nbsp;&nbsp;有子，命G子益为嗣。及卒，有解、需二子，皆幼孺。十一载，益袭封许王。十<br /><br />&nbsp;&nbsp;&nbsp;&nbsp;四载，解娶杨女，乃袭许王。G初为嗣泽王，降为郢国公、宗王卿同正员，特<br /><br />&nbsp;&nbsp;&nbsp;&nbsp;封褒信郡王。进《龙池皇德颂》，迁宗正卿、光禄卿、殿中监。天宝初，重拜宗<br /><br />&nbsp;&nbsp;&nbsp;&nbsp;五卿，加金紫光禄大夫。G友弟聪敏，闻善若惊，宗子中有一善，无不荐拔，故<br /><br />&nbsp;&nbsp;&nbsp;&nbsp;宗枝居省闼者，多是G之所举。九载卒，赠江陵大都督。<br /><br />&nbsp;&nbsp;&nbsp;&nbsp;孝敬皇帝弘，高宗第五子也。永徽四年，封代王。显庆元年，立为皇太子，<br /><br />&nbsp;&nbsp;&nbsp;&nbsp;大赦改元。弘尝受《春秋左氏传》于率更令郭瑜，至楚子商臣之事，废卷而叹曰：<br /><br />&nbsp;&nbsp;&nbsp;&nbsp;“此事臣子所不忍闻，经籍圣人垂训，何故书此？”瑜对曰：“孔子修《春秋》，<br /><br />&nbsp;&nbsp;&nbsp;&nbsp;义荐褒贬，故善恶必书。褒善以示代，贬恶以诫后，故使商臣之恶，显于千载。”<br /><br />&nbsp;&nbsp;&nbsp;&nbsp;太子曰：“非唯口不可道，故亦耳不忍闻，请改读余书。”瑜再拜贺曰：“里名<br /><br />&nbsp;&nbsp;&nbsp;&nbsp;胜母，曾子不入；邑号朝歌，墨子回车。殿下诚孝冥资，睿情天发，凶悖之迹，<br /><br />&nbsp;&nbsp;&nbsp;&nbsp;黜于视听。循奉德音，实深庆跃。臣闻安上理人，莫善于礼，非礼无以事天地之<br /><br />&nbsp;&nbsp;&nbsp;&nbsp;神，非礼无以辨君臣之位，故先王重焉。孔子曰：‘不学《礼》，无以立。’请<br /><br />&nbsp;&nbsp;&nbsp;&nbsp;停《春秋》而读《礼记》。”太子从之。龙朔元年，命中书令、太子宾客许敬宗，<br /><br />&nbsp;&nbsp;&nbsp;&nbsp;侍中兼太子右庶子许圉师，中书侍郎上官仪，太子中舍人杨思俭等于文思殿博采<br /><br />&nbsp;&nbsp;&nbsp;&nbsp;古今文集，摘其英词丽句，以类相从，勒成五百卷，名曰《瑶山玉彩》，表上之。<br /><br />&nbsp;&nbsp;&nbsp;&nbsp;制赐物三万段，敬宗已下加级、赐帛有差。总章元年二月，亲释菜司成馆，因请<br /><br />&nbsp;&nbsp;&nbsp;&nbsp;赠颜回太子少师，曾参太子少保，高宗并从之。<br /><br />&nbsp;&nbsp;&nbsp;&nbsp;时有敕，征边辽军人逃亡限内不首及更有逃亡者，身并处斩，家口没官。太<br /><br />&nbsp;&nbsp;&nbsp;&nbsp;子上表谏曰：“窃闻所司以背军之人，身久不出，家口皆拟没官。亦有限外出首，<br /><br />&nbsp;&nbsp;&nbsp;&nbsp;未经断罪，诸州囚禁，人数至多。或临时遇病，不及军伍，缘兹怖惧，遂即逃亡；<br /><br />&nbsp;&nbsp;&nbsp;&nbsp;或因樵采，被贼抄掠；或渡海来去，漂没沧波；或深入贼庭，有被伤杀。军法严<br /><br />&nbsp;&nbsp;&nbsp;&nbsp;重，皆须相摺Ｈ舨患撸及不因战亡，即同队之人，兼合有罪。遂有无故<br /><br />&nbsp;&nbsp;&nbsp;&nbsp;死失，多注为逃。军旅之中，不暇勘当，直据队司通状，将作真逃，家口令总没<br /><br />&nbsp;&nbsp;&nbsp;&nbsp;官，论情实可哀愍。《书》曰：‘与其杀不辜，宁失不经。’伏愿逃亡之家，免<br /><br />&nbsp;&nbsp;&nbsp;&nbsp;其配没。”制从之。<br /><br />&nbsp;&nbsp;&nbsp;&nbsp;咸亨二年，驾幸东都，留太子于京师监国。时属大旱，关中饥乏，令取廓下<br /><br />&nbsp;&nbsp;&nbsp;&nbsp;兵士粮视之，见有食榆皮蓬实者，乃令家令等各给米使足。是时戴至德、张文<br /><br />&nbsp;&nbsp;&nbsp;&nbsp;兼左庶子，与右庶子萧德昭同为辅弼，太子多疾病，庶政皆决于至德等。时义阳、<br /><br />&nbsp;&nbsp;&nbsp;&nbsp;宣城二公主以母得罪，幽于掖庭，太子见之惊恻，遽奏请令出降。又请以同州沙<br /><br />&nbsp;&nbsp;&nbsp;&nbsp;苑地分借贫人。诏并许之。又召诣东都，纳右卫将军裴居道女为妃。所司奏以白<br /><br />&nbsp;&nbsp;&nbsp;&nbsp;雁为贽，适会苑中获白雁，高宗喜曰：“汉获朱雁，遂为乐府；今获白雁，得为<br /><br />&nbsp;&nbsp;&nbsp;&nbsp;婚贽。彼礼但成谣颂，此礼便首人伦，异代相望，我无惭德也。”裴氏甚有妇礼，<br /><br />&nbsp;&nbsp;&nbsp;&nbsp;高宗尝谓侍臣曰：“东宫内政，吾无忧矣。”<br /><br />&nbsp;&nbsp;&nbsp;&nbsp;上元二年，太子从幸合璧宫，寻薨，年二十四。制曰：“皇太子弘，生知诞<br /><br />&nbsp;&nbsp;&nbsp;&nbsp;质，惟几毓性。直城趋贺，肃敬著于三朝；中寝问安，仁孝闻于四海。自琰圭在<br /><br />&nbsp;&nbsp;&nbsp;&nbsp;手，沉瘵婴身，顾惟耀掌之珍，特切钟心之念，庶其痊复，以禅鸿名。及腠理微<br /><br />&nbsp;&nbsp;&nbsp;&nbsp;和，将逊于位，而弘天资仁厚，孝心纯确，既承朕命，掩H不言，因兹感结，旧<br /><br />&nbsp;&nbsp;&nbsp;&nbsp;疾增甚。亿兆攸系，方崇下武之基；五福无徵，俄迁上宾之驾。昔周文至爱，遂<br /><br />&nbsp;&nbsp;&nbsp;&nbsp;延庆于九龄；朕之不慈，遽永诀于千古。天性之重，追怀哽咽，宜申往命，加以<br /><br />&nbsp;&nbsp;&nbsp;&nbsp;尊名。夫谥者，行之迹也；号者，事之表也。慈惠爱亲曰‘孝’，死不忘君曰<br /><br />&nbsp;&nbsp;&nbsp;&nbsp;‘敬’，谥为孝敬皇帝。”其年，葬于缑氏县景山之恭陵。制度一准天子之礼，<br /><br />&nbsp;&nbsp;&nbsp;&nbsp;百官从权制三十六日降服。高宗亲为制《睿德纪》，并自书之于石，树于陵侧。<br /><br />&nbsp;&nbsp;&nbsp;&nbsp;初，将营筑恭陵，功费钜亿，万姓厌役，呼嗟满道，遂乱投砖瓦而散。<br /><br />&nbsp;&nbsp;&nbsp;&nbsp;太子无子，长寿中，制令楚王讳继其后。中宗践祚，制y于太庙，号曰义宗，<br /><br />&nbsp;&nbsp;&nbsp;&nbsp;又追赠妃裴氏为哀皇后。景云元年，中书令姚元之、吏部尚书宋Z奏言：“准礼，<br /><br />&nbsp;&nbsp;&nbsp;&nbsp;大行皇帝山陵事终，即合y庙。其太庙第七室，先y皇昆义宗孝敬皇帝、哀皇后<br /><br />&nbsp;&nbsp;&nbsp;&nbsp;裴氏神主。伏以义宗未登大位，崩后追尊，至神龙之初，乃特令升y。《春秋》<br /><br />&nbsp;&nbsp;&nbsp;&nbsp;之义，国君即位未逾年者，不合列昭穆。又古者祖宗各别立庙，孝敬皇帝恭陵既<br /><br />&nbsp;&nbsp;&nbsp;&nbsp;在洛州，望于东都别立义宗之庙，迁y孝敬皇帝、哀皇后神主，命有司以时享祭，<br /><br />&nbsp;&nbsp;&nbsp;&nbsp;则不违先旨，又协古训，人神允穆，进退得宜。在此神主，望入夹室安置，伏愿<br /><br />&nbsp;&nbsp;&nbsp;&nbsp;陛下以礼断恩。”诏从之。开元六年，有司上言：“孝敬皇帝今别庙将建，亨y<br /><br />&nbsp;&nbsp;&nbsp;&nbsp;有期，准礼，不合更以义宗为庙号，请以本谥孝敬为庙称。”于是始停义宗之号。<br /><br />&nbsp;&nbsp;&nbsp;&nbsp;裴居道，绛州闻喜人，隋兵部侍郎镜民孙也。父熙载，贞观中为尚书左丞。<br /><br />&nbsp;&nbsp;&nbsp;&nbsp;居道以女为太子妃，则天时，历位纳言、内史、太子少保，封翼国公。载初元年<br /><br />&nbsp;&nbsp;&nbsp;&nbsp;春，为酷吏所陷，下狱死。<br /><br />&nbsp;&nbsp;&nbsp;&nbsp;章怀太子贤，字明允，高宗第六子也。永徽六年，封潞王。显庆元年，迁授<br /><br />&nbsp;&nbsp;&nbsp;&nbsp;岐州刺史。其年，加雍州牧、幽州都督。时始出阁，容止端雅，深为高宗所嗟赏。<br /><br />&nbsp;&nbsp;&nbsp;&nbsp;高宗尝谓司空李勋曰：“此儿已读得《尚书》、《礼记》、《论语》，诵古诗赋<br /><br />&nbsp;&nbsp;&nbsp;&nbsp;复十余篇，暂经领览，遂即不忘。我曾遣读《论语》，至‘贤贤易色’，遂再三<br /><br />&nbsp;&nbsp;&nbsp;&nbsp;覆诵。我问何为如此，乃言性爱此言。方知夙成聪敏，出自天性。”龙朔元年，<br /><br />&nbsp;&nbsp;&nbsp;&nbsp;徙封沛王，加扬州都督、兼左武卫大将军，雍州牧如故。二年，加扬州大都督。<br /><br />&nbsp;&nbsp;&nbsp;&nbsp;麟德二年，加右卫大将军。咸亨三年，改名德，徙封雍王，授凉州大都督，雍州<br /><br />&nbsp;&nbsp;&nbsp;&nbsp;牧、右卫大将军如故，食实封一千户。上元元年，又依旧名贤。<br /><br />&nbsp;&nbsp;&nbsp;&nbsp;上元二上，孝敬皇帝薨。其年六月，立为皇太子，大赦天下，寻令监国。贤<br /><br />&nbsp;&nbsp;&nbsp;&nbsp;处事明审，为时论所称。仪凤元年，手敕褒之曰：“皇太子贤自顷监国，留心政<br /><br />&nbsp;&nbsp;&nbsp;&nbsp;要。抚字之道，既尽于哀矜；刑纲所施，务存于审察。加以听览余暇，专精坟典。<br /><br />&nbsp;&nbsp;&nbsp;&nbsp;往圣遗编，咸窥壶奥；先王策府，备讨菁华。好善载彰，作贞斯在，家国之寄，<br /><br />&nbsp;&nbsp;&nbsp;&nbsp;深副所怀。可赐物五百段。”贤又招集当时学者太子左庶子张大安、洗马刘讷言、<br /><br />&nbsp;&nbsp;&nbsp;&nbsp;洛州司户格希玄、学士许叔牙成玄一史藏诸周宝宁等，注范晔《后汉书》，表上<br /><br />&nbsp;&nbsp;&nbsp;&nbsp;之，赐物三万段，仍以其书付秘阁。<br /><br />&nbsp;&nbsp;&nbsp;&nbsp;时正议大夫明崇俨以符劾之术为则天所任使，密称“英王状类太宗”。又宫<br /><br />&nbsp;&nbsp;&nbsp;&nbsp;人潜议云“贤是后姊韩国夫人所生”，贤亦自疑惧。则天又尝为贤撰《少阳政范》<br /><br />&nbsp;&nbsp;&nbsp;&nbsp;及《孝子传》以赐之，仍数作书以责让贤，贤逾不自安。调露二年，崇俨为盗所<br /><br />&nbsp;&nbsp;&nbsp;&nbsp;杀，则天疑贤所为。俄使人发其阴谋事，诏令中书侍郎薛元超、黄门侍郎裴炎、<br /><br />&nbsp;&nbsp;&nbsp;&nbsp;御史大夫高智周与法官推鞫之，于东宫马坊搜得皂甲数百领，乃废贤为庶人，幽<br /><br />&nbsp;&nbsp;&nbsp;&nbsp;于别所。永淳二年，迁于巴州。文明元年，则天临朝，令左金吾将军丘神尥巴<br /><br />&nbsp;&nbsp;&nbsp;&nbsp;州检校贤宅，以备外虞。神匏毂沼诒鹗遥逼令自杀，年三十二。则天举哀于显<br /><br />&nbsp;&nbsp;&nbsp;&nbsp;福门，贬神尬叠州刺史，追封贤为雍王。神龙初，追赠司徒，仍遣使迎其丧柩，<br /><br />&nbsp;&nbsp;&nbsp;&nbsp;陪葬于乾陵。睿宗践祚，又追赠皇太子，谥曰章怀。有三子：光顺、守礼、守义。<br /><br />&nbsp;&nbsp;&nbsp;&nbsp;光顺，大授中封安乐郡王，寻被诛。<br /><br />&nbsp;&nbsp;&nbsp;&nbsp;守义，文明年封犍为郡王。垂拱四年，徙封永安郡王，病卒。<br /><br />&nbsp;&nbsp;&nbsp;&nbsp;守礼本名光仁，垂拱初改名守礼，授太子洗马，封嗣雍王。时中宗迁于房陵，<br /><br />&nbsp;&nbsp;&nbsp;&nbsp;睿宗虽居帝位，绝人朝谒，诸武赞成革命之计，深嫉宗枝。守礼以父得罪，与睿<br /><br />&nbsp;&nbsp;&nbsp;&nbsp;宗诸子同处于宫中，凡十余年不出庭院。至圣历元年，睿宗自皇嗣封为相王，许<br /><br />&nbsp;&nbsp;&nbsp;&nbsp;出外邸。睿宗诸子五子皆封郡王，与守礼始居于外。神龙元年，中宗纂位，授守<br /><br />&nbsp;&nbsp;&nbsp;&nbsp;礼光禄卿同正员。神龙中，遗诏进封王，赐实封五百户。景云二年，带光禄卿，<br /><br />&nbsp;&nbsp;&nbsp;&nbsp;兼幽州刺史，转左金吾卫大将军，遥领单于大都护。先天二年，迁司空。开元初，<br /><br />&nbsp;&nbsp;&nbsp;&nbsp;历虢、陇、襄、晋、滑六州刺史，非奏事及大事，并上佐知州。时宁、申、岐、<br /><br />&nbsp;&nbsp;&nbsp;&nbsp;薛、同为刺史，皆择首僚以持纲纪。源乾曜、袁嘉祚、潘好礼皆为府长史兼<br /><br />&nbsp;&nbsp;&nbsp;&nbsp;州佐，守礼唯弋猎、伎乐、饮谑而已。九年已后，诸王并征还京师。<br /><br />&nbsp;&nbsp;&nbsp;&nbsp;守礼以外枝为王，才识猥下，尤不逮岐、薛。多宠嬖，不修风教，男女六十<br /><br />&nbsp;&nbsp;&nbsp;&nbsp;余人，男无中才，女负贞称，守礼居之自若，高歌击鼓。常带数千贯钱债，或有<br /><br />&nbsp;&nbsp;&nbsp;&nbsp;谏之者曰：“王年渐高，家累甚众，须有爱惜。”守礼曰：“岂有天子兄没人葬？”<br /><br />&nbsp;&nbsp;&nbsp;&nbsp;诸王因内宴言之，以为欢笑。时积阴累日，守礼白于诸王曰：“欲晴。”果晴。<br /><br />&nbsp;&nbsp;&nbsp;&nbsp;愆阳涉旬，守礼曰：“即雨。”果连澍。岐王等奏之，云：“哥有术。”守礼<br /><br />&nbsp;&nbsp;&nbsp;&nbsp;曰：“臣无术也。则天时以章怀迁谪，臣幽闭宫中十余年，每岁被敕杖数顿，见<br /><br />&nbsp;&nbsp;&nbsp;&nbsp;瘢痕甚厚。欲雨，臣脊上即沉闷，欲晴，即轻健，臣以此知之，非有术也。”涕<br /><br />&nbsp;&nbsp;&nbsp;&nbsp;泗沾襟，玄宗亦悯然。二十九年薨，年七十余，赠太尉。<br /><br />&nbsp;&nbsp;&nbsp;&nbsp;子承宏，开元初封广武郡王，历秘书员外监，又为宗正卿同正员。广德元年，<br /><br />&nbsp;&nbsp;&nbsp;&nbsp;吐蕃凌犯上都，乘舆幸陕。蕃、浑之众入城，吐蕃宰相马重英立承宏为帝，以于<br /><br />&nbsp;&nbsp;&nbsp;&nbsp;可封、霍环等为宰相，补署百余人。旬余日，贼退，郭子仪率众入城，送承宏于<br /><br />&nbsp;&nbsp;&nbsp;&nbsp;行在，上不之责，止于虢州。寻死。承宁，天宝初，授率更令同正员，嗣王。<br /><br />&nbsp;&nbsp;&nbsp;&nbsp;承u，至德二载，敦封为煌郡王，加开府仪同三司。与仆固怀恩使回纥和亲，<br /><br />&nbsp;&nbsp;&nbsp;&nbsp;因纳其女为妃，册为毗伽公主。回纥著勋，承u甚遇恩宠。乾元元年六月卒，赠<br /><br />&nbsp;&nbsp;&nbsp;&nbsp;司空。<br /><br />&nbsp;&nbsp;&nbsp;&nbsp;唐法，嗣郡王但加四品阶，亲王子例著绯。开元中，张九龄为中书令，奏请<br /><br />&nbsp;&nbsp;&nbsp;&nbsp;宁、薛王男并赐紫，王三男衣紫，余二十人衣绯，官亦不越六局郎，王府掾属<br /><br />&nbsp;&nbsp;&nbsp;&nbsp;仍员外置。十五载，扈从至巴蜀，依例著紫。<br /><br />&nbsp;&nbsp;&nbsp;&nbsp;中宗四男：章庶人生懿德太子重润，后宫生庶人重福、节愍太子重俊、殇帝<br /><br />&nbsp;&nbsp;&nbsp;&nbsp;重茂。<br /><br />&nbsp;&nbsp;&nbsp;&nbsp;懿德太子重润，中宗长子也。本名重照，以避则天讳，故改焉。开耀二年，<br /><br />&nbsp;&nbsp;&nbsp;&nbsp;中宗为皇太子，生重润于东宫内殿，高宗甚悦。及月满，大赦天下，改元为永淳。<br /><br />&nbsp;&nbsp;&nbsp;&nbsp;是岁，立为皇太孙，开府置官属。及中宗迁于房州，其府坐废。圣历初，中宗为<br /><br />&nbsp;&nbsp;&nbsp;&nbsp;皇太子，封为邵王。大足元年，为人所构，与其妹永泰郡主、婿魏王武延基等窃<br /><br />&nbsp;&nbsp;&nbsp;&nbsp;议张易之兄弟何得恣入宫中，则天令杖杀，时年十九。重润风神俊朗，早以孝友<br /><br />&nbsp;&nbsp;&nbsp;&nbsp;知名，既死非其罪，大为当时所悼惜。中宗即位，追赠皇太子，谥曰懿德，陪葬<br /><br />&nbsp;&nbsp;&nbsp;&nbsp;乾陵。仍为聘国子监丞裴粹亡女为冥婚，与之合葬。又赠永泰郡主为公主，令备<br /><br />&nbsp;&nbsp;&nbsp;&nbsp;礼改葬，仍号其墓为陵焉。<br /><br />&nbsp;&nbsp;&nbsp;&nbsp;庶人重福，中宗第二子也。初封唐昌王，圣历三年，徙封平恩王。长安四年，<br /><br />&nbsp;&nbsp;&nbsp;&nbsp;进封谯王，历迁国子祭酒、左散骑常侍。神龙初，为韦庶人所谮，云与张易之兄<br /><br />&nbsp;&nbsp;&nbsp;&nbsp;弟潜构成重润之罪，由是左授濮州员外刺史，转均州，司防守，不许视事。景龙<br /><br />&nbsp;&nbsp;&nbsp;&nbsp;三年，中宗亲祀南郊，大赦天下，流人并放还。重福不得归京师，尤深郁怏，上<br /><br />&nbsp;&nbsp;&nbsp;&nbsp;表自陈曰：“臣闻功同赏异，则劳臣疑；罪均刑殊，则百姓惑。伏惟陛下德侔造<br /><br />&nbsp;&nbsp;&nbsp;&nbsp;化，明齐日月，恩及飞鸟，惠加走兽。近者焚柴展礼，郊祀上玄，万物沾恺悌之<br /><br />&nbsp;&nbsp;&nbsp;&nbsp;仁，六合承旷荡之泽。事无轻重，咸赦除之。苍生并得赦除，赤子偏加摈弃，皇<br /><br />&nbsp;&nbsp;&nbsp;&nbsp;天平分之道，固此乎？天下之人，闻者为臣流涕。况陛下慈念，岂不愍臣j惶？<br /><br />&nbsp;&nbsp;&nbsp;&nbsp;伏望舍臣罪愆，许臣朝谒。傥得一仰云陛，再睹陛圣颜，虽没九泉，实为万足。<br /><br />&nbsp;&nbsp;&nbsp;&nbsp;重投荒徼，亦所甘心。”表奏不报。<br /><br />&nbsp;&nbsp;&nbsp;&nbsp;及韦庶人临朝，遽令左屯卫大将军赵承恩以兵五百人就均州守卫重福。俄而<br /><br />&nbsp;&nbsp;&nbsp;&nbsp;韦氏伏诛，睿宗即位，又转集州刺史。未及行，洛阳人张灵均进计于重福曰：<br /><br />&nbsp;&nbsp;&nbsp;&nbsp;“大王地居嫡长，自合继为天子。相王虽有讨平韦氏功，安可越次而居大位！昔<br /><br />&nbsp;&nbsp;&nbsp;&nbsp;汉诛诸吕，犹迎代王，今东都百官士庶，皆愿王来。王若潜行直诣洛阳，亦是从<br /><br />&nbsp;&nbsp;&nbsp;&nbsp;天上落，遣人袭杀留守，即拥兵西据陕州，东下河北，此天下可图也。”初，景<br /><br />&nbsp;&nbsp;&nbsp;&nbsp;龙三年，郑肿岳舨渴汤沙鑫江州司马，便道诣重福阴相结托。至是又与灵均通<br /><br />&nbsp;&nbsp;&nbsp;&nbsp;传动静，亦密遣使劝重福构逆，预推尊重福为天子，温王重茂为皇太弟，自署为<br /><br />&nbsp;&nbsp;&nbsp;&nbsp;左丞相。重福乃遣家臣王道先赴东都，潜募勇敢之士，重福遽自均州诈乘驿与灵<br /><br />&nbsp;&nbsp;&nbsp;&nbsp;均继进。<br /><br />&nbsp;&nbsp;&nbsp;&nbsp;王道始至东都，俄有泄其谋者，洛州司马崔日知捕获其党数十人。经闻重福<br /><br />&nbsp;&nbsp;&nbsp;&nbsp;至，王道等率众随重福径取左右屯营兵作乱，将至天津桥，愿从者已数百人，皆<br /><br />&nbsp;&nbsp;&nbsp;&nbsp;执持器仗，助其威势。侍御史李邕先诣左掖门，令闭关拒守。又至右屯营号令云：<br /><br />&nbsp;&nbsp;&nbsp;&nbsp;“重福虽先帝之子，已得罪于先帝，今者无故入城，必是作乱。君等皆委质圣朝，<br /><br />&nbsp;&nbsp;&nbsp;&nbsp;宜尽诚节，立功立事，以取富贵。”有顷，重福果来夺右屯营，坚壁不动，营中<br /><br />&nbsp;&nbsp;&nbsp;&nbsp;矢射如雨。便趣大臣掖门，拟取留守，遇门闭，遂纵火以烧城门。左屯营兵又来<br /><br />&nbsp;&nbsp;&nbsp;&nbsp;逼之，重福度数穷，出自上东门而遁，匿于山谷间。明日，东都留守裴谈等大出<br /><br />&nbsp;&nbsp;&nbsp;&nbsp;兵搜索，重福窘迫，自投漕河而死，磔尸三日，时年三十一。<br /><br />&nbsp;&nbsp;&nbsp;&nbsp;诏曰：“集州刺史谯王重福，幼则凶顽，长而险。幸托体于先圣，尝通<br /><br />&nbsp;&nbsp;&nbsp;&nbsp;交于巨逆。子而不子，自绝于天；有国有家，莫容于代。往者颇不含忍，长令幽<br /><br />&nbsp;&nbsp;&nbsp;&nbsp;絷。自大行晏驾，韦氏临朝，将肆屠灭，尤加防卫。洎天有成命，集于朕躬，永<br /><br />&nbsp;&nbsp;&nbsp;&nbsp;怀犹子之情，庶协先亲之义。所以开置僚属，任隆刺举，冀其悛改，以怙恩荣。<br /><br />&nbsp;&nbsp;&nbsp;&nbsp;而诖误有徒，狂狡未息。便即私出均州，诈乘驿骑，至于都下，遂逞其谋。先<br /><br />&nbsp;&nbsp;&nbsp;&nbsp;犯屯兵，次烧左掖，计穷力屈，投河而毙。虽人所共弃，邦有常刑，我非不慈，<br /><br />&nbsp;&nbsp;&nbsp;&nbsp;尔自招咎。且闻其故，有恻于怀。昔刘长既殁，楚英遂殒，以礼收葬，抑惟旧章，<br /><br />&nbsp;&nbsp;&nbsp;&nbsp;屈法申恩，宜仍旧宠。可以三品礼葬。”<br /><br />&nbsp;&nbsp;&nbsp;&nbsp;节愍太子重俊，中宗第三子也。圣历元年，封义兴郡王。长安中，累授卫尉<br /><br />&nbsp;&nbsp;&nbsp;&nbsp;员外少卿。神龙初，封卫王，拜洛州牧，赐实封千户，寻迁左卫大将军，兼遥授<br /><br />&nbsp;&nbsp;&nbsp;&nbsp;扬州大都督。二年秋，立为皇太子。重俊性虽明果，未有贤师傅，举事多不法。<br /><br />&nbsp;&nbsp;&nbsp;&nbsp;俄以秘书监杨d、太常卿武崇训并为太子宾客。d等皆主婿年少，唯以蹴鞠<br /><br />&nbsp;&nbsp;&nbsp;&nbsp;猥戏取狎于重俊，竟无调护之意。左庶子姚E数上疏谏诤，右庶子平贞慎又献《<br /><br />&nbsp;&nbsp;&nbsp;&nbsp;孝经议》、《养德传》以讽，重俊皆优纳焉。<br /><br />&nbsp;&nbsp;&nbsp;&nbsp;时武三思得幸中宫，深忌重俊。三思子崇训尚安乐公主，常教公主凌忽重俊，<br /><br />&nbsp;&nbsp;&nbsp;&nbsp;以其非韦氏所生，常呼之为奴。或劝公主请废重俊为王，自立为皇太女，重俊不<br /><br />&nbsp;&nbsp;&nbsp;&nbsp;胜忿恨。三年七月，率左羽林大将军李多祚、右羽林将军李思冲、李承况、独孤<br /><br />&nbsp;&nbsp;&nbsp;&nbsp;t之、沙吒忠义等，矫制发左右羽林兵及千骑三百余人，杀三思及崇训于其第，<br /><br />&nbsp;&nbsp;&nbsp;&nbsp;并杀党与十余人。又令左金吾大将军成王千里分兵守宫城诸门，自率兵趋肃章门，<br /><br />&nbsp;&nbsp;&nbsp;&nbsp;斩关而入，求韦庶人及安乐公主所在。又以昭容上官氏素与三思奸通，扣x索之。<br /><br />&nbsp;&nbsp;&nbsp;&nbsp;韦庶人及公主遽拥帝驰赴玄武门楼，召左羽林将军刘仁景等，令率留军飞骑及百<br /><br />&nbsp;&nbsp;&nbsp;&nbsp;余人于楼下列守。俄而多祚等兵至，欲突玄武门楼，宿卫者拒之；不得进。帝据<br /><br />&nbsp;&nbsp;&nbsp;&nbsp;槛呼多祚等所将千骑，谓曰：“汝并是我爪牙，何故作逆？若能归顺，斩多祚等，<br /><br />&nbsp;&nbsp;&nbsp;&nbsp;与汝富贵。”于是千骑王欢喜等倒戈，斩多祚及李承况、独孤t之、沙吒忠义等<br /><br />&nbsp;&nbsp;&nbsp;&nbsp;于楼下，余党遂溃散。重俊既败，率其属百余骑趋肃章门，奔终南山。帝令长上<br /><br />&nbsp;&nbsp;&nbsp;&nbsp;果毅赵思慎率轻骑追之。重俊至雩县西十余里，骑不能属，唯从奴数人。会日暮<br /><br />&nbsp;&nbsp;&nbsp;&nbsp;憩林下，为左右所杀。制今枭首于朝，又献之于太庙，并以祭三思、崇训尸柩。<br /><br />&nbsp;&nbsp;&nbsp;&nbsp;睿宗即位，下制曰：“朕闻曾氏之孝也，慈亲惑于疑听；赵虏之族也，明主<br /><br />&nbsp;&nbsp;&nbsp;&nbsp;哀而望思。历考前闻，率由旧典。重俊，大行之子，元良守器。往罹构间，困于<br /><br />&nbsp;&nbsp;&nbsp;&nbsp;谗嫉。莫顾a钺，轻盗甲兵，有此诛夷，无不悲惋。今四凶咸服，十起何追，方<br /><br />&nbsp;&nbsp;&nbsp;&nbsp;申赤军之冤，以纾黄泉之痛。可赠皇太子。”谥曰节愍，陪葬定陵。一子宗晖，<br /><br />&nbsp;&nbsp;&nbsp;&nbsp;开元初封湖阳郡王。初，重俊被害，宫府僚吏莫敢近者，永和丞甯嘉勖解衣裹重<br /><br />&nbsp;&nbsp;&nbsp;&nbsp;俊首号哭，时人义之。宗楚客闻而大怒，收付制狱，贬为平兴丞，寻卒。睿宗践<br /><br />&nbsp;&nbsp;&nbsp;&nbsp;祚，下制曰：“宁嘉勖能重名节，事高栾、向，幽涂已往，生气凛然。静言忠义，<br /><br />&nbsp;&nbsp;&nbsp;&nbsp;追存褒宠。可赠永和县令。”宗晖，天宝中为卫尉员外卿。十一载，王p反，<br /><br />&nbsp;&nbsp;&nbsp;&nbsp;宗晖以卖宅与p，贬涪川郡长史，量移卢阳长史。至德元年，追赴行在所，授<br /><br />&nbsp;&nbsp;&nbsp;&nbsp;特进、鸿胪卿。宗晖无他才，以外族之亲，受恩顾转隆。太常员外卿卒。<br /><br />&nbsp;&nbsp;&nbsp;&nbsp;殇皇帝重茂，中宗第四子也。圣历三年，封北海王。神龙初，进封温王，授<br /><br />&nbsp;&nbsp;&nbsp;&nbsp;右卫大将军，兼遥领并州大都督，未出x。景龙四年，中宗崩，韦庶人立重茂为<br /><br />&nbsp;&nbsp;&nbsp;&nbsp;帝，而自临朝称制。及韦氏败，重茂遂逊位，让叔父相王，退居别所。景云二年，<br /><br />&nbsp;&nbsp;&nbsp;&nbsp;改封襄王，迁于集州，令中郎将率兵五百人守卫。开元二年，转房州刺史。寻薨，<br /><br />&nbsp;&nbsp;&nbsp;&nbsp;时年十七，谥曰殇皇帝，葬于武功西原。<br /><br />&nbsp;&nbsp;&nbsp;&nbsp;史臣曰：前代以嬖妇孽子破国亡家者多矣，然未如大帝、孝和之甚也。高宗<br /><br />&nbsp;&nbsp;&nbsp;&nbsp;八子，二王早世，为武后所毙者四人，章怀以母子之爱，颖悟之贤，犹不免于虎<br /><br />&nbsp;&nbsp;&nbsp;&nbsp;口。况燕、泽、素节异腹之胤乎！覆载胡心，产兹鸩毒，悲夫！孝和母嚣，妇傲<br /><br />&nbsp;&nbsp;&nbsp;&nbsp;女暴，如置身群魅之中，安有保其终吉哉！天将涤荡昏氛，非重茂所能支也。<br /><br />&nbsp;&nbsp;&nbsp;&nbsp;赞曰：父子天性，嬖能害正。宜臼、申生，翻为不令。唐年钧德，章怀最仁。<br /><br />&nbsp;&nbsp;&nbsp;&nbsp;凶母畏明，取乐于身。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2959);">加入书签</a><a
                        href="2958.html">上一页</a>&larr;<a href="index.html">返回列表</a>&rarr;<a
                            href="2960.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2958.html"; var next_page = "2960.html"; var index_page = "index.html"; var sortid = "9"; var article_id = "45"; var chapter_id = "2959"; var articlename = "旧唐书"; var chaptername = " 卷八十六 列传第三十六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>