<!DOCTYPE html>
<html>
<head>
<meta charset="gbk" />
<title>旧唐书- 卷一百四十 列传第九十-在线阅读-哈西文学网</title>
<meta name="keywords" content="刘d，旧唐书， 卷一百四十 列传第九十全文， 卷一百四十 列传第九十在线阅读 哈西文学网" />
<meta name="description" content="哈西文学网提供刘d的旧唐书  卷一百四十 列传第九十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56022.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56022.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十 列传第九十</h1>
            <div class="link xb">
                <a href="56021.html">上一页</a>&larr;<a href="index.html">返回列表</a>&rarr;<a
                    href="56023.html">下一页</a></div>			
            <div id="BookText">&nbsp;&nbsp;&nbsp;&nbsp;○韦皋（刘辟附）张建封卢群<br /><br />&nbsp;&nbsp;&nbsp;&nbsp;韦皋，字城武，京兆人。大历初，以建陵挽郎调补华州参军，累授使府监察<br /><br />&nbsp;&nbsp;&nbsp;&nbsp;御史。宰相张镒出为凤翊陇右节度使，奏皋为营田判官，得殿中侍御史，权知陇<br /><br />&nbsp;&nbsp;&nbsp;&nbsp;州行营留后事。<br /><br />&nbsp;&nbsp;&nbsp;&nbsp;建中四年，泾师犯阙，德宗幸奉天，凤翔兵马使李楚琳杀张镒，以府城叛归<br /><br />&nbsp;&nbsp;&nbsp;&nbsp;于朱，陇州刺史郝通奔于楚琳。先是，朱自范阳入朝，以甲士自随；后为<br /><br />&nbsp;&nbsp;&nbsp;&nbsp;凤翔节度使，既罢，留范阳五百人戍陇州，而旧将牛云光督之。时既以逆徒<br /><br />&nbsp;&nbsp;&nbsp;&nbsp;围奉天，云光因称疾，请皋为帅，将谋乱，擒皋以赴。皋将翟晔伺知之，白皋<br /><br />&nbsp;&nbsp;&nbsp;&nbsp;为备；云光知事泄，遂率其兵以奔。行及F阳，遇家僮苏玉将使于皋所，苏<br /><br />&nbsp;&nbsp;&nbsp;&nbsp;玉谓云光曰：“太尉已登宝位，使我持诏以韦皋为御史中丞，君可以兵归陇州。<br /><br />&nbsp;&nbsp;&nbsp;&nbsp;皋若承命，即为吾人；如不受诏，彼书生，可以图之，事无不济矣。”乃反c疾<br /><br />&nbsp;&nbsp;&nbsp;&nbsp;趋陇州。皋迎劳之，先纳苏玉，受其伪命，乃问云光曰：“始不告而去，今又来，<br /><br />&nbsp;&nbsp;&nbsp;&nbsp;何也？”云光曰：“前未知公心，故潜去；知公有新命，今乃复还。愿与公戮力<br /><br />&nbsp;&nbsp;&nbsp;&nbsp;定功，同其生死。”皋曰：“善。”又谓云光曰：“大使苟不怀诈，请纳器甲，<br /><br />&nbsp;&nbsp;&nbsp;&nbsp;使城中无所危疑，乃可入。”云光以书生待皋，且以为信然，乃尽付弓矢戈甲。<br /><br />&nbsp;&nbsp;&nbsp;&nbsp;皋既受之，乃内其兵。明日，皋犒宴苏玉、云光之卒于郡舍，伏甲于两廊。酒既<br /><br />&nbsp;&nbsp;&nbsp;&nbsp;行，伏发，尽诛之，斩云光、苏玉首以徇。又使家僮刘海广以皋为凤翔节度使，<br /><br />&nbsp;&nbsp;&nbsp;&nbsp;皋斩海广及从者三人，生一人，使报。于是诏以皋为御史大夫、陇州刺史，置<br /><br />&nbsp;&nbsp;&nbsp;&nbsp;奉义军节度以旌之。皋遣从兄平及m继入奉天城，城中闻皋有备，士气增倍。<br /><br />&nbsp;&nbsp;&nbsp;&nbsp;皋乃筑坛于廷，血牲与将士等盟曰：“上天不吊，国家多难，逆臣乘间，盗<br /><br />&nbsp;&nbsp;&nbsp;&nbsp;据宫闱。而李楚琳亦扇凶徒，倾陷城邑，酷虐所加，爰及本使，既不事上，安能<br /><br />&nbsp;&nbsp;&nbsp;&nbsp;恤下。皋是用激心愤气，不遑底宁，誓与群公，竭诚王室。凡我同盟，一心协力，<br /><br />&nbsp;&nbsp;&nbsp;&nbsp;仗顺除凶，先祖之灵，必当幽赞。言诚则志合，义感则心齐；粉骨糜躯，决无所<br /><br />&nbsp;&nbsp;&nbsp;&nbsp;顾。有渝此志，明神殛之，迨于子孙，亦罔遗类。皇天后土，当兆斯言。”又遣<br /><br />&nbsp;&nbsp;&nbsp;&nbsp;使入吐蕃求援。十一月，加检校礼部尚书。兴元元年，德宗还京，征为左金吾卫<br /><br />&nbsp;&nbsp;&nbsp;&nbsp;将军，寻迁大将军。<br /><br />&nbsp;&nbsp;&nbsp;&nbsp;贞元元年，拜检校户部尚书，兼成都尹、御史大夫、剑南西川节度使，代张<br /><br />&nbsp;&nbsp;&nbsp;&nbsp;延赏。皋以云南蛮众数十万，与吐蕃和好，蕃人入寇，必以蛮为前锋。四年，皋<br /><br />&nbsp;&nbsp;&nbsp;&nbsp;遣判官崔佐时入南诏蛮，说令向化，以离吐蕃之助。佐时至蛮国羊咀咩城，其王<br /><br />&nbsp;&nbsp;&nbsp;&nbsp;异牟寻忻然接遇，请绝吐蕃，遣使朝贡。其年，遣东蛮鬼主骠傍、苴梦冲、苴乌<br /><br />&nbsp;&nbsp;&nbsp;&nbsp;等相率入朝。南蛮自`州陷没，臣属吐蕃，绝朝贡者二十余年，至是复通。<br /><br />&nbsp;&nbsp;&nbsp;&nbsp;五年，皋遣大将王有道简习精卒以入蕃界，与东蛮于故`州台登北谷大破吐<br /><br />&nbsp;&nbsp;&nbsp;&nbsp;蕃青海、腊城二节度，斩首二千级，生擒笼官四十五人，其投崖谷而死者不可胜<br /><br />&nbsp;&nbsp;&nbsp;&nbsp;计。蕃将乞臧遮遮者，蕃之骁将也，久为边患。自擒遮遮，城栅无不降，数年之<br /><br />&nbsp;&nbsp;&nbsp;&nbsp;内，终复`州，以功加吏部尚书。九年，朝廷筑盐州城，虑为吐蕃掩袭，诏皋出<br /><br />&nbsp;&nbsp;&nbsp;&nbsp;兵牵维之。乃命大将董摇⒄欧页鑫魃郊澳系溃破峨和城、通鹤军。吐蕃南道元<br /><br />&nbsp;&nbsp;&nbsp;&nbsp;帅论莽热率众来援，又破之，杀伤数千人，焚定廉城。凡平堡栅五十余所，以功<br /><br />&nbsp;&nbsp;&nbsp;&nbsp;进位检校右仆射。皋又招抚西山羌女、诃陵、白狗、逋租、弱水、南王等八国酋<br /><br />&nbsp;&nbsp;&nbsp;&nbsp;长，入贡阙廷。十一年九月，加统押近界诸蛮、西山八国兼云南安抚等使。十二<br /><br />&nbsp;&nbsp;&nbsp;&nbsp;年二月，就加同中书门下平章事。十三年，收复`州城。十六年，皋命将出军，<br /><br />&nbsp;&nbsp;&nbsp;&nbsp;累破吐蕃于黎、`二州。吐蕃怒，遂大搜阅，筑垒造舟，欲谋入寇，皋悉挫之。<br /><br />&nbsp;&nbsp;&nbsp;&nbsp;于是吐蕃酋帅兼监统曩贡、腊城等九节度婴、笼官马定德与其大将八十七人举部<br /><br />&nbsp;&nbsp;&nbsp;&nbsp;落来降。定德有计略，习知兵法及山川地形，吐蕃每用兵，定德常乘驿计事，蕃<br /><br />&nbsp;&nbsp;&nbsp;&nbsp;中诸将禀其成算。至是，自以I边失律，惧得罪而归心焉。<br /><br />&nbsp;&nbsp;&nbsp;&nbsp;十七年，吐蕃昆明城管些蛮千余户又降。赞普以其众外溃，遂北寇灵、朔，<br /><br />&nbsp;&nbsp;&nbsp;&nbsp;陷麟州。德宗遣使至成都府，令皋出兵深入蕃界。皋乃令镇静军使陈洎等统兵万<br /><br />&nbsp;&nbsp;&nbsp;&nbsp;人出三奇路，威戎军使崔尧臣兵千人出龙溪石门路南，维保二州兵马使仇冕、保<br /><br />&nbsp;&nbsp;&nbsp;&nbsp;霸二州刺史董振等兵二千趋吐蕃维州城中，北路兵马使邢u等四千趋吐蕃栖鸡、<br /><br />&nbsp;&nbsp;&nbsp;&nbsp;老翁城，都将高倜、王英俊兵二千趋故松州，陇东兵马使元膺兵八千人出南道雅、<br /><br />&nbsp;&nbsp;&nbsp;&nbsp;邛、黎、`路。又令镇南军使韦良金兵一千三百续进，雅州经略使路惟明等兵三<br /><br />&nbsp;&nbsp;&nbsp;&nbsp;千趋吐蕃租、松等城，黎州经略使王有道兵二千人过大渡河，深入蕃界，`州经<br /><br />&nbsp;&nbsp;&nbsp;&nbsp;略使陈孝阳、兵马使何大海、韦义等及磨些蛮、东蛮二部落主苴那时等兵四千进<br /><br />&nbsp;&nbsp;&nbsp;&nbsp;攻昆明城、诺济城。自八月出军齐入，至十月破蕃兵十六万，拔城七、军镇五、<br /><br />&nbsp;&nbsp;&nbsp;&nbsp;户三千，擒生六千，斩首万余级，遂进攻维州。救军再至，转战千里，蕃军连败。<br /><br />&nbsp;&nbsp;&nbsp;&nbsp;于是寇灵、朔之众引而南下，赞普遣论莽热以内大相兼东境五道节度兵马都群牧<br /><br />&nbsp;&nbsp;&nbsp;&nbsp;大使，率杂虏十万而来解维州之围。蜀师万人据险设伏以待之，先出千人挑战。<br /><br />&nbsp;&nbsp;&nbsp;&nbsp;莽热见我师之少，悉众追之。发伏掩击，鼓噪雷骇，蕃兵自溃，生擒论莽热，虏<br /><br />&nbsp;&nbsp;&nbsp;&nbsp;众十万，歼夷者半。是岁十月，遣使献论莽热于朝；德宗数而释之，赐第于崇仁<br /><br />&nbsp;&nbsp;&nbsp;&nbsp;里。皋以功加检校司徒，兼中书令，封南康郡王。<br /><br />&nbsp;&nbsp;&nbsp;&nbsp;顺宗即位，加检校太尉。顺宗久疾，不能临朝听政，宦者李忠言、侍棋待诏<br /><br />&nbsp;&nbsp;&nbsp;&nbsp;王叔文、侍书待诏王傻热人颇干国政，高下在心。皋乃遣支度副使刘辟使于<br /><br />&nbsp;&nbsp;&nbsp;&nbsp;京师，辟私谒王叔文曰：“太尉使致诚于足下，若能致某都领剑南三川，必有以<br /><br />&nbsp;&nbsp;&nbsp;&nbsp;相酬；如不留意，亦有以奉报。”叔文大怒，将斩辟以徇；韦执谊固止之，辟乃<br /><br />&nbsp;&nbsp;&nbsp;&nbsp;私去。皋知王叔文人情不附，又知与韦执谊有隙，自以大臣可议社稷大计，乃上<br /><br />&nbsp;&nbsp;&nbsp;&nbsp;表请皇太子监国，曰：“臣闻上承宗庙，下镇黎元，永固无疆，莫先储两。伏闻<br /><br />&nbsp;&nbsp;&nbsp;&nbsp;圣明以山陵未y，哀毁逾制，心劳万几，伏计旬月之间，未甚痊复。皇太子睿质<br /><br />&nbsp;&nbsp;&nbsp;&nbsp;已长，淑问日彰，四海之心，实所倚赖。伏望权令皇太子监抚庶政，以俟圣躬痊<br /><br />&nbsp;&nbsp;&nbsp;&nbsp;平，一日万几，免令壅滞。”又上皇太子笺曰：<br /><br />&nbsp;&nbsp;&nbsp;&nbsp;殿下体重离之德，当储贰之重，所以克昌九庙，式固万方，天下安危，系于<br /><br />&nbsp;&nbsp;&nbsp;&nbsp;殿下。皋位居将相，志切匡扶，先朝奖知，早承恩顾。人臣之分，知无不为，愿<br /><br />&nbsp;&nbsp;&nbsp;&nbsp;上答眷私，罄输肝鬲。伏以圣上嗣膺鸿业，睿哲英明，攀感先朝，志存孝理。谅<br /><br />&nbsp;&nbsp;&nbsp;&nbsp;之际，方委大臣，但付托偶失于善人，而参决多亏于公政。今群小得志，隳紊<br /><br />&nbsp;&nbsp;&nbsp;&nbsp;纪纲，官以势迁，政由情改，朋党交构，荧惑宸聪。树置腹心，遍于贵位；潜结<br /><br />&nbsp;&nbsp;&nbsp;&nbsp;左右，难在萧墙。国赋散于权门，王税不入天府，亵慢无忌，高下在心。货贿流<br /><br />&nbsp;&nbsp;&nbsp;&nbsp;闻，迁转失叙，先圣屏黜赃犯之类，咸擢居省寺之间。至令忠臣陨涕，正人结舌，<br /><br />&nbsp;&nbsp;&nbsp;&nbsp;遐迩痛心，人知不可。伏恐奸雄乘便，因此谋动干戈，危殿下之家邦，倾太宗之<br /><br />&nbsp;&nbsp;&nbsp;&nbsp;王业。伏惟太宗栉沐风雨，经营庙朝，将垂二百年，欲及千万祀；而一朝使叔文<br /><br />&nbsp;&nbsp;&nbsp;&nbsp;奸佞之徒，侮弄朝政，恣其胸臆，坐致倾危。臣每思之，痛心疾首！伏望殿下斥<br /><br />&nbsp;&nbsp;&nbsp;&nbsp;逐群小，委任贤良，忄妻々血诚，输写于此！<br /><br />&nbsp;&nbsp;&nbsp;&nbsp;太子优令答之。而裴均、严绶笺表继至，由是政归太子，尽逐晌闹党。<br /><br />&nbsp;&nbsp;&nbsp;&nbsp;是岁，暴疾卒，时年六十一，赠太师，废朝五日。<br /><br />&nbsp;&nbsp;&nbsp;&nbsp;皋在蜀二十一年，重赋敛以事月进，卒致蜀土虚竭，时论非之。其从事累官<br /><br />&nbsp;&nbsp;&nbsp;&nbsp;稍崇者，则奏为属郡刺史，或又署在府幕，多不令还朝，盖不欲泄所为于阙下故<br /><br />&nbsp;&nbsp;&nbsp;&nbsp;也。故刘辟因皋故态，图不轨以求三川，历阶之作，盖有由然。<br /><br />&nbsp;&nbsp;&nbsp;&nbsp;皋兄聿，时为国子司业，刘辟与卢文若据西川叛，皋侄行式，先娶文若妹，<br /><br />&nbsp;&nbsp;&nbsp;&nbsp;而聿不奏。既收行式，以其妻没官，诏御史台按聿，聿下狱。有司以行式妻在远，<br /><br />&nbsp;&nbsp;&nbsp;&nbsp;不与兄同情，不当连坐，诏归行式妻而释聿。<br /><br />&nbsp;&nbsp;&nbsp;&nbsp;刘辟者，贞元中进士擢第，宏词登科，韦皋辟为从事，累迁至御史中丞、支<br /><br />&nbsp;&nbsp;&nbsp;&nbsp;度副使。永贞元年八月，韦皋卒，辟自为西川节度留后，率成都将校上表请降节<br /><br />&nbsp;&nbsp;&nbsp;&nbsp;钺。朝廷不许，除给事中，便令赴阙。辟不奉诏。时宪宗初即位，以无事息人为<br /><br />&nbsp;&nbsp;&nbsp;&nbsp;务，遂授辟检校工部尚书，充剑南西川节度使。辟益凶悖，出不臣之言，而求都<br /><br />&nbsp;&nbsp;&nbsp;&nbsp;统三川，与同幕卢文若相善，欲以文若为东川节度使，遂举兵围梓州。宪宗难于<br /><br />&nbsp;&nbsp;&nbsp;&nbsp;用兵，宰相杜黄裳奏：“刘辟一狂蹶书生耳，王师鼓行而俘之，兵不血刃。臣知<br /><br />&nbsp;&nbsp;&nbsp;&nbsp;神策军使高崇文，骁果可任，举必成功。”帝数日方从之。于是令高崇文、李元<br /><br />&nbsp;&nbsp;&nbsp;&nbsp;奕将神策京西行营兵相续进发，令与严砺、李康掎角相应以讨之，仍许其自新。<br /><br />&nbsp;&nbsp;&nbsp;&nbsp;元和元年正月，崇文出师。三月，收复东川。乃下诏曰：<br /><br />&nbsp;&nbsp;&nbsp;&nbsp;朕闻皇祖玄元之诫曰：“兵者，凶器也，不得已而用之。”恭惟圣谟，常所<br /><br />&nbsp;&nbsp;&nbsp;&nbsp;祗服。故惟文诰有所不至，诚信有所未孚，始务安人，必能忍耻，朕之此志，亦<br /><br />&nbsp;&nbsp;&nbsp;&nbsp;可明征。近者德宗皇帝举柔服之规，授宰衡之杰，弘我庙胜，遂康巴、庸，故得<br /><br />&nbsp;&nbsp;&nbsp;&nbsp;南诏入贡，西戎寝患。成绩始究，元臣丧亡，刘辟乘此变故，坐邀符节。朕以成<br /><br />&nbsp;&nbsp;&nbsp;&nbsp;狂命者虽乖于理体，从权便者所冀于辑宁，竟乖卿士之谋，遂允幸求之志。朕之<br /><br />&nbsp;&nbsp;&nbsp;&nbsp;于辟，恩亦弘矣。曾不知恩，负牛羊之力，饱则逾凶；畜枭獍之心，驯之益悖。<br /><br />&nbsp;&nbsp;&nbsp;&nbsp;诳惑士伍，围逼梓州；诱陷戎臣，塞绝剑路。师徒所至，烧劫无遗，干纪之辜，<br /><br />&nbsp;&nbsp;&nbsp;&nbsp;擢发难数。朕为人司牧，字彼黎元，如辟之罪，非朕敢舍，可削夺在身官爵。<br /><br />&nbsp;&nbsp;&nbsp;&nbsp;六月，崇文破鹿头关，进收汉州。九月，崇文收成都府。刘辟以数十骑遁走，<br /><br />&nbsp;&nbsp;&nbsp;&nbsp;投水不死；骑将郦定进入水，擒辟于成都府西洋灌田。卢文若先自刃其妻子，然<br /><br />&nbsp;&nbsp;&nbsp;&nbsp;后缒石投江，失其尸。辟槛送京师，在路饮食自若，以为不当死。及至京西临皋<br /><br />&nbsp;&nbsp;&nbsp;&nbsp;驿，左右神策兵士迎之，以帛系首及手足，曳而入，乃惊曰：“何至于是？”或<br /><br />&nbsp;&nbsp;&nbsp;&nbsp;绐之曰：“国法当尔，无忧也。”是日，诏曰：“刘辟生于士族，敢蓄枭心，驱<br /><br />&nbsp;&nbsp;&nbsp;&nbsp;劫蜀人，拒I王命。肆其狂逆，诖误一州，俾我黎元，肝脑涂地。贼将崔纲等同<br /><br />&nbsp;&nbsp;&nbsp;&nbsp;恶相扇，至死不回，咸宜伏辜，以正刑典。刘辟男超郎等九人，并处斩。”辟入<br /><br />&nbsp;&nbsp;&nbsp;&nbsp;京城，上御兴安楼受俘馘，令中使于楼下诘辟反状。辟曰：“臣不敢反，五院子<br /><br />&nbsp;&nbsp;&nbsp;&nbsp;弟为恶，臣不能制。”又遣诘之曰：“朕遣中使送旌节官告，何故不受？”辟乃<br /><br />&nbsp;&nbsp;&nbsp;&nbsp;伏罪。令献太庙、郊社，徇于市，即日戮于子城西南隅。<br /><br />&nbsp;&nbsp;&nbsp;&nbsp;初，辟尝病，见诸问疾者来，皆以手据地，倒行入辟口，辟因砾裂食之；惟<br /><br />&nbsp;&nbsp;&nbsp;&nbsp;卢文若至，则如平常。故尤与文若厚，竟以同恶俱赤族，不其怪欤！<br /><br />&nbsp;&nbsp;&nbsp;&nbsp;张建封，字本立，兖州人。祖仁范，洪州南昌县令，贞元初赠郑州刺史。父<br /><br />&nbsp;&nbsp;&nbsp;&nbsp;d，少豪侠，轻财重士。安禄山反，令伪将李庭伟率蕃兵胁下城邑，至鲁郡；太<br /><br />&nbsp;&nbsp;&nbsp;&nbsp;守韩择木具礼郊迎，置于邮馆。d率乡豪张贵、孙邑、段绛等集兵将杀之。择木<br /><br />&nbsp;&nbsp;&nbsp;&nbsp;怯懦，大惧；唯员外司兵张孚然其计，遂杀庭伟并其党数十人，择木方遣使奏闻。<br /><br />&nbsp;&nbsp;&nbsp;&nbsp;择木、张孚俱受官赏，d因游荡江南，不言其功。以建封贵，赠秘书监。<br /><br />&nbsp;&nbsp;&nbsp;&nbsp;建封少颇属文，好谈论，慷慨负气，以功名为己任。宝应中，李光弼镇河南，<br /><br />&nbsp;&nbsp;&nbsp;&nbsp;时苏、常等州草贼，寇掠郡邑，代宗遣中使马日新与光弼将兵马同征讨之。建封<br /><br />&nbsp;&nbsp;&nbsp;&nbsp;乃见日新，自请说喻贼徒。日新从之，遂入虎窟、蒸里等贼营，以利害祸福喻之。<br /><br />&nbsp;&nbsp;&nbsp;&nbsp;一夕，贼党数千人并诣日新请降，遂悉放归田里。<br /><br />&nbsp;&nbsp;&nbsp;&nbsp;大历初，道州刺史裴虬荐建封于观察使韦之晋，辟为参谋，奏授左清道兵曹，<br /><br />&nbsp;&nbsp;&nbsp;&nbsp;不乐吏役而去。滑亳节度使令狐彰闻其名，辟之；彰既未曾朝觐，建封心不悦之，<br /><br />&nbsp;&nbsp;&nbsp;&nbsp;遂投刺于转运使刘晏，自述其志，不愿仕于彰也。晏奏试大理评事，勾当军务。<br /><br />&nbsp;&nbsp;&nbsp;&nbsp;岁余，复罢归。<br /><br />&nbsp;&nbsp;&nbsp;&nbsp;建封素与马燧友善，大历十年，燧为河阳三城镇遏使，辟为判官，奏授监察<br /><br />&nbsp;&nbsp;&nbsp;&nbsp;御史，赐绯鱼袋。李灵曜反于梁、宋间，与田悦掎角，同为叛逆，燧与李忠臣同<br /><br />&nbsp;&nbsp;&nbsp;&nbsp;讨平之，军务多咨于建封。及燧为河东节度使，复奏建封为判官，特拜侍御史。<br /><br />&nbsp;&nbsp;&nbsp;&nbsp;建中初，燧荐之于朝，杨炎将用为度支郎中，卢杞恶之，出为岳州刺史。<br /><br />&nbsp;&nbsp;&nbsp;&nbsp;时淮西节度使李希烈乘破灭梁崇义之势，渐纵恣跋扈，寿州刺史崔昭数书疏<br /><br />&nbsp;&nbsp;&nbsp;&nbsp;往来。淮南节度使陈少游奏之，上遽召宰相令选寿州刺史。卢杞本恶建封，是日<br /><br />&nbsp;&nbsp;&nbsp;&nbsp;苍黄，遂荐建封以代崔昭牧寿阳。李希烈称兵，寇陷汝州，擒李元平，击走胡德<br /><br />&nbsp;&nbsp;&nbsp;&nbsp;信、唐汉臣等，又摧破哥舒曜于襄城，连陷郑、汴等州，李勉弃城而遁。泾师内<br /><br />&nbsp;&nbsp;&nbsp;&nbsp;逆，驾幸奉天，贼锋益盛。淮南陈少游潜通希烈，寻称伪号，改元，遣将杨丰赍<br /><br />&nbsp;&nbsp;&nbsp;&nbsp;伪赦书二道，令送少游及建封。至寿州，建封缚杨丰徇于军中。适会中使自行在<br /><br />&nbsp;&nbsp;&nbsp;&nbsp;及使江南回者同至，建封集众对中使斩丰于通衢，封伪赦书送行在，远近震骇。<br /><br />&nbsp;&nbsp;&nbsp;&nbsp;陈少游闻之，既怒且惧。建封乃具奏少游与希烈往来事状。希烈又伪署其党杜少<br /><br />&nbsp;&nbsp;&nbsp;&nbsp;诚为淮南节度使，令先平寿州，趣江都。建封令其将贺兰元均、邵怡等守霍丘秋<br /><br />&nbsp;&nbsp;&nbsp;&nbsp;栅。少诚竟不能侵轶，乃南掠蕲、黄等州，又为伊慎所挫衄。寻加建封兼御史中<br /><br />&nbsp;&nbsp;&nbsp;&nbsp;丞、本州团练使。车驾还京，陈少游忧愤而卒。<br /><br />&nbsp;&nbsp;&nbsp;&nbsp;兴元元年十二月，乃加兼御史大夫，充濠寿庐三州都团练观察使。于是大修<br /><br />&nbsp;&nbsp;&nbsp;&nbsp;缉城池，悉心绥抚，远近悦附，自是威望益重。李希烈选凶党精悍者率劲卒以攻<br /><br />&nbsp;&nbsp;&nbsp;&nbsp;建封，旷日持久，无所克获而去。及希烈平，进阶封，赐一子正员官。<br /><br />&nbsp;&nbsp;&nbsp;&nbsp;初，建中年，李涓以徐州归附。涓寻卒，其后高承宗父子、独孤华相继为刺<br /><br />&nbsp;&nbsp;&nbsp;&nbsp;史。为贼侵削，贫困不能自存；又咽喉要地，据江淮运路，朝廷思择重臣以镇者<br /><br />&nbsp;&nbsp;&nbsp;&nbsp;久之。贞元四年，以建封为徐州刺史，兼御史大夫、徐泗濠节度、支度营田观察<br /><br />&nbsp;&nbsp;&nbsp;&nbsp;使。既创置军伍，建封触事躬亲；性宽厚，容纳人过误，而按据纲纪，不妄曲法<br /><br />&nbsp;&nbsp;&nbsp;&nbsp;贷人。每言事，忠义感激，人皆畏悦。七年，进位检校礼部尚书。十二年，加检<br /><br />&nbsp;&nbsp;&nbsp;&nbsp;校右仆射。十三年冬，入觐京师，德宗礼遇加等，特以双日开延英召对，又令朝<br /><br />&nbsp;&nbsp;&nbsp;&nbsp;参入大夫班，以示殊宠。建封赋《朝天行》一章上献，赐名马珍玩颇厚。<br /><br />&nbsp;&nbsp;&nbsp;&nbsp;时宦者主宫中市买，谓之宫市，抑买人物，稍不如本估。末年不复行文书，<br /><br />&nbsp;&nbsp;&nbsp;&nbsp;置白望数十百人于两市及要闹坊曲，阅人所卖物；但称宫市，则敛手付与，真伪<br /><br />&nbsp;&nbsp;&nbsp;&nbsp;不复可辨，无敢问所从来及论价之高下者。率用直百钱物买人直数千物，仍索进<br /><br />&nbsp;&nbsp;&nbsp;&nbsp;奉门户及脚价银。人将物诣市，至有空手而归者，名为宫市，其实夺之。尝有农<br /><br />&nbsp;&nbsp;&nbsp;&nbsp;夫以驴驮柴，宦者市之，与绢数尺，又就索门户，仍邀驴送柴至内。农夫啼泣，<br /><br />&nbsp;&nbsp;&nbsp;&nbsp;以所得绢与之，不肯受，曰：“须得尔驴。”农夫曰：“我有父母妻子，待此而<br /><br />&nbsp;&nbsp;&nbsp;&nbsp;后食；今与汝柴，而不取直而归，汝尚不肯，我有死而已。”遂殴宦者。街使擒<br /><br />&nbsp;&nbsp;&nbsp;&nbsp;之以闻，乃黜宦者，赐农夫绢十匹。然宫市不为之改，谏宫御史表疏论列，皆不<br /><br />&nbsp;&nbsp;&nbsp;&nbsp;听。吴凑以戚里为京兆尹，深言其弊。建封入觐，具奏之，德宗颇深嘉纳；而户<br /><br />&nbsp;&nbsp;&nbsp;&nbsp;部侍郎、判度支苏弁希宦者之旨，因入奏事，上问之，弁对曰：“京师游手堕业<br /><br />&nbsp;&nbsp;&nbsp;&nbsp;者数千万家，无土著生业，仰宫市取给。”上信之，凡言宫市者皆不听用。诏书<br /><br />&nbsp;&nbsp;&nbsp;&nbsp;矜免百姓诸色逋赋，上问建封，对曰：“凡逋赋残欠，皆是累积年月，无可征收，<br /><br />&nbsp;&nbsp;&nbsp;&nbsp;虽蒙陛下忧恤，百姓亦无所裨益。”时河东节度使李说、华州刺史卢微，皆中风<br /><br />&nbsp;&nbsp;&nbsp;&nbsp;疾，口不能言，足不能行，但信任左右胥吏决遣之。建封皆悉闻奏，上深嘉纳。<br /><br />&nbsp;&nbsp;&nbsp;&nbsp;又金吾大将军李翰好伺察城中细事，加诸闻奏，冀求恩宠，人畏而恶之。建封亦<br /><br />&nbsp;&nbsp;&nbsp;&nbsp;奏之，乃下诏曰：“比来朝官或诸处过从，金吾皆有上闻。其间如素是亲故，或<br /><br />&nbsp;&nbsp;&nbsp;&nbsp;曾同僚友，伏腊岁序，时有还往，亦是常礼，人情所通。自今以后，金吾不须闻。”<br /><br />&nbsp;&nbsp;&nbsp;&nbsp;十四年春上巳，赐宰臣百僚宴于曲江亭，特令建封与宰相同座而食。贞元已<br /><br />&nbsp;&nbsp;&nbsp;&nbsp;后，藩帅入朝及还镇，如马燧、浑{、刘玄佐、李抱真、曲环之崇秩鸿勋，未有<br /><br />&nbsp;&nbsp;&nbsp;&nbsp;获御制诗以送者，建封将还镇，特赐诗曰：“牧守寄所重，才贤生为时。宣风自<br /><br />&nbsp;&nbsp;&nbsp;&nbsp;淮甸，授钺膺藩维。入觐展遐恋，临轩慰来思。忠诚在方寸，感激陈清词。报国<br /><br />&nbsp;&nbsp;&nbsp;&nbsp;尔所尚，恤人予是资。欢宴不尽怀，车马当还期。谷雨将应候，行春犹未迟。勿<br /><br />&nbsp;&nbsp;&nbsp;&nbsp;以千里遥，而云无已知。”又令高品中使赍常所执鞭以赐之，曰：“以卿忠贞节<br /><br />&nbsp;&nbsp;&nbsp;&nbsp;义，岁寒不移，此鞭朕久执用，故以赐卿，表卿忠节也。”建封又献诗一篇，以<br /><br />&nbsp;&nbsp;&nbsp;&nbsp;自警励。<br /><br />&nbsp;&nbsp;&nbsp;&nbsp;建封在彭城十年，军州称理。复又礼贤下士，无贤不肖，游其门者，皆礼遇<br /><br />&nbsp;&nbsp;&nbsp;&nbsp;之，天下名士向风延颈，其往如归。贞元时，文人如许孟容、韩愈诸公，皆为之<br /><br />&nbsp;&nbsp;&nbsp;&nbsp;从事。<br /><br />&nbsp;&nbsp;&nbsp;&nbsp;十六年，遇疾，连上表请速除代，方用韦夏卿为徐泗行军司马。未至而建封<br /><br />&nbsp;&nbsp;&nbsp;&nbsp;卒，时年六十六，册赠司徒。子帧<br /><br />&nbsp;&nbsp;&nbsp;&nbsp;忠砸袷陔街莶尉。初，建封卒，判官郑通诚权知留后事。通诚惧军士谋乱，<br /><br />&nbsp;&nbsp;&nbsp;&nbsp;适遇浙西兵迁镇，通诚欲引入州城为援。事泄，三军怒，五六千人斫甲仗库取戈<br /><br />&nbsp;&nbsp;&nbsp;&nbsp;甲，执带环绕衙城，请治留后。乃杀通诚、杨德宗、大将段伯熊、吉遂、曲澄、<br /><br />&nbsp;&nbsp;&nbsp;&nbsp;张秀等。军众请于朝廷，乞授朱附凇３醪恢许，乃割濠、泗二州隶淮南，加杜<br /><br />&nbsp;&nbsp;&nbsp;&nbsp;佑同平章事以讨徐州。既而泗州刺史张梢员攻桥，与徐军接战，纱<br /><br />&nbsp;&nbsp;&nbsp;&nbsp;败而还。朝廷不获已，乃授制鸶从益缥澜军同正，兼徐州刺史、御史中丞，充<br /><br />&nbsp;&nbsp;&nbsp;&nbsp;本州团练使，知徐州留后。仍以泗州刺史张晌泗州留后，濠州刺史杜兼为濠<br /><br />&nbsp;&nbsp;&nbsp;&nbsp;州留后。正授武宁军节度、检校工部尚书。元和元年，被疾，上表请代，征为兵<br /><br />&nbsp;&nbsp;&nbsp;&nbsp;部尚书，以东都留守王绍为武宁军节度代郑复隶濠、泗二州于徐。徐军喜复得<br /><br />&nbsp;&nbsp;&nbsp;&nbsp;二州，不敢为乱，而炙旄熬┦Γ未出界卒。衷谛熘萜吣辏百姓称理，诏赠右<br /><br />&nbsp;&nbsp;&nbsp;&nbsp;仆射。<br /><br />&nbsp;&nbsp;&nbsp;&nbsp;卢群，字载初，范阳人。少好读书，初学于太安山。淮南节度使陈少游闻其<br /><br />&nbsp;&nbsp;&nbsp;&nbsp;名，辟为从事。建中末，荐于朝廷，会李希烈反叛，诏诸将讨之。以群为监察御<br /><br />&nbsp;&nbsp;&nbsp;&nbsp;史、江西行营粮料使。兴元元年，江西节度、嗣曹王皋奏为判官。曹王移镇江陵、<br /><br />&nbsp;&nbsp;&nbsp;&nbsp;襄阳，群皆从之，幕府之事，委以咨决，以正直闻。<br /><br />&nbsp;&nbsp;&nbsp;&nbsp;贞元六年，入拜侍御史。有人诬告故尚父子仪嬖人张氏宅中有宝玉者，张氏<br /><br />&nbsp;&nbsp;&nbsp;&nbsp;兄弟又与尚父家子孙相告诉，诏促按其狱。群奏曰：“张氏以子仪在时分财，子<br /><br />&nbsp;&nbsp;&nbsp;&nbsp;弟不合争夺。然张氏宅与子仪亲仁宅，皆子仪家事。子仪有大勋，伏望陛下特赦<br /><br />&nbsp;&nbsp;&nbsp;&nbsp;而勿问，俾私自引退。”德宗从其言，时人嘉其识大体。累转左司、职方、兵部<br /><br />&nbsp;&nbsp;&nbsp;&nbsp;三员外郎中。<br /><br />&nbsp;&nbsp;&nbsp;&nbsp;淮西节度使吴少诚擅开决司、洧等水漕n溉田，遣中使止之，少诚不奉诏。<br /><br />&nbsp;&nbsp;&nbsp;&nbsp;令群使蔡州诘之，少诚曰：“开大渠，大利于人。”群曰：“为臣之道，不合自<br /><br />&nbsp;&nbsp;&nbsp;&nbsp;专，虽便于人，须俟君命。且人臣须以恭恪为事，若事君不尽恭恪，即责下吏恭<br /><br />&nbsp;&nbsp;&nbsp;&nbsp;恪，固亦难矣。”凡数百千言，谕以君臣之分，忠顺之义，少诚乃从命，即停工<br /><br />&nbsp;&nbsp;&nbsp;&nbsp;役。<br /><br />&nbsp;&nbsp;&nbsp;&nbsp;群博涉，有口辨，好谈论，与少诚言古今成败之事，无不耸听。又与唱和赋<br /><br />&nbsp;&nbsp;&nbsp;&nbsp;诗，自言以反侧，常蒙隔在恩外，群于筵中醉而歌曰：“祥瑞不在凤凰、麒麟，<br /><br />&nbsp;&nbsp;&nbsp;&nbsp;太平须得边将、忠臣。卫、霍真诚奉主，貔虎十万一身。江、河潜注息浪，蛮貊<br /><br />&nbsp;&nbsp;&nbsp;&nbsp;款塞无尘。但得百僚师长肝胆，不用三军罗绮金银。”少诚大感悦。群以奉使称<br /><br />&nbsp;&nbsp;&nbsp;&nbsp;旨，俄迁检校秘书监，兼御史中丞、义成军节度行军司马。<br /><br />&nbsp;&nbsp;&nbsp;&nbsp;贞元十六年四月，节度姚南仲归朝，拜群义成军节度、郑滑观察等使。先寓<br /><br />&nbsp;&nbsp;&nbsp;&nbsp;居郑州，典质良田数顷；及为节度使至镇，各与本地契书，分付所管令长，令召<br /><br />&nbsp;&nbsp;&nbsp;&nbsp;还本主，时论称美。寻遇疾，其年十月卒，时年五十九，废朝一日，赠工部尚书，<br /><br />&nbsp;&nbsp;&nbsp;&nbsp;R赙布帛、米粟有差。<br /><br />&nbsp;&nbsp;&nbsp;&nbsp;史臣曰：韦南康、张徐州，慷慨下位之中，横身丧乱之际，力扶衰运，气激<br /><br />&nbsp;&nbsp;&nbsp;&nbsp;壮图，义风凛凛，耸动群丑，舂盗之喉，折贼之角，可谓忠矣！而韦公季年，惑<br /><br />&nbsp;&nbsp;&nbsp;&nbsp;贼辟之奸说，欲兼巴、益，则志未可量。徐州请觐，颇有规谏之言，所谓以道匡<br /><br />&nbsp;&nbsp;&nbsp;&nbsp;君，能以功名始终者。卢载初喻少诚，还地券，君子哉！三子之贤，不可多得。<br /><br />&nbsp;&nbsp;&nbsp;&nbsp;赞曰：南康英壮，力匡交丧。张侯义烈，志平乱象。见危能振，蹈利无谤。<br /><br />&nbsp;&nbsp;&nbsp;&nbsp;韦德不周，张心可亮。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56022);">加入书签</a><a
                        href="56021.html">上一页</a>&larr;<a href="index.html">返回列表</a>&rarr;<a
                            href="56023.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56021.html"; var next_page = "56023.html"; var index_page = "index.html"; var sortid = "9"; var article_id = "45"; var chapter_id = "56022"; var articlename = "旧唐书"; var chaptername = " 卷一百四十 列传第九十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>