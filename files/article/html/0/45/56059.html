<!DOCTYPE html>
<html>
<head>
<meta charset="gbk" />
<title>旧唐书- 卷一百七十四 列传第一百二十四-在线阅读-哈西文学网</title>
<meta name="keywords" content="刘d，旧唐书， 卷一百七十四 列传第一百二十四全文， 卷一百七十四 列传第一百二十四在线阅读 哈西文学网" />
<meta name="description" content="哈西文学网提供刘d的旧唐书  卷一百七十四 列传第一百二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56059.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56059.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十四 列传第一百二十四</h1>
            <div class="link xb">
                <a href="56057.html">上一页</a>&larr;<a href="index.html">返回列表</a>&rarr;<a
                    href="56060.html">下一页</a></div>			
            <div id="BookText">&nbsp;&nbsp;&nbsp;&nbsp;○李德裕<br /><br />&nbsp;&nbsp;&nbsp;&nbsp;李德裕，字文饶，赵郡人。祖栖筠，御史大夫。父吉甫，赵国忠公，元和初<br /><br />&nbsp;&nbsp;&nbsp;&nbsp;宰相。祖、父自有传。德裕幼有壮志，苦心力学，尤精《西汉书》、《左氏春秋》。<br /><br />&nbsp;&nbsp;&nbsp;&nbsp;耻与诸生同乡赋，不喜科试。年才及冠，志业大成。贞元中，以父谴逐蛮方，随<br /><br />&nbsp;&nbsp;&nbsp;&nbsp;侍左右，不求仕进。元和初，以父再秉国钧，避嫌不仕台省，累辟诸府从事。十<br /><br />&nbsp;&nbsp;&nbsp;&nbsp;一年，张弘靖罢相，镇太原，辟为掌书记。由大理评事得殿中侍御史。十四年府<br /><br />&nbsp;&nbsp;&nbsp;&nbsp;罢，从弘靖入朝，真拜监察御史。明年正月，穆宗即位，召入翰林，充学士。帝<br /><br />&nbsp;&nbsp;&nbsp;&nbsp;在东宫，素闻吉甫之名，既见德裕，尤重之。禁中书诏大手笔，多诏德裕草之。<br /><br />&nbsp;&nbsp;&nbsp;&nbsp;是月，召对思政殿，赐金紫之服。逾月，改屯田员外郎。<br /><br />&nbsp;&nbsp;&nbsp;&nbsp;穆宗不持政道，多所恩贷，戚里诸亲，邪谋请谒；传导中人之旨，与权臣往<br /><br />&nbsp;&nbsp;&nbsp;&nbsp;来，德裕嫉之。长庆元年正月，上疏论之曰：“伏见国朝故事，驸马缘是亲密，<br /><br />&nbsp;&nbsp;&nbsp;&nbsp;不合与朝廷要官往来。玄宗开元中，禁止尤切。访闻近日驸马辄至宰相及要官私<br /><br />&nbsp;&nbsp;&nbsp;&nbsp;第，此辈无他才伎可以延接，唯是泄漏禁密；交通中外，群情所知，以为甚弊。<br /><br />&nbsp;&nbsp;&nbsp;&nbsp;其朝官素是杂流，则不妨来往。若职在清列，岂可知闻？伏乞宣示宰臣，其驸马<br /><br />&nbsp;&nbsp;&nbsp;&nbsp;诸亲，今后公事即于中书见宰相，请不令诣私第。”上然之。寻转考功郎中、知<br /><br />&nbsp;&nbsp;&nbsp;&nbsp;制诰。二年二月，转中书舍人，学士如故。<br /><br />&nbsp;&nbsp;&nbsp;&nbsp;初，吉甫在相位时，牛僧孺、李宗闵应制举直言极谏科。二人对诏，深诋时<br /><br />&nbsp;&nbsp;&nbsp;&nbsp;政之失，吉甫泣诉于上前。由是，考策官皆贬，事在《李宗闵传》。元和初，用<br /><br />&nbsp;&nbsp;&nbsp;&nbsp;兵伐叛，始于杜黄裳诛蜀。吉甫经画，欲定两河，方欲出师而卒。继之元衡、裴<br /><br />&nbsp;&nbsp;&nbsp;&nbsp;度。而韦贯之、李逢吉沮议，深以用兵为非。而韦、李相次罢相，故逢吉常怒吉<br /><br />&nbsp;&nbsp;&nbsp;&nbsp;甫、裴度。而德裕于元和时，久之不调，而逢吉、僧孺、宗闵以私怨恒排摈之。<br /><br />&nbsp;&nbsp;&nbsp;&nbsp;时德裕与李绅、元稹俱在翰林，以学识才名相类，情颇款密。而逢吉之党深<br /><br />&nbsp;&nbsp;&nbsp;&nbsp;恶之。其月，罢学士，出为御史中丞。其元稹自禁中出，拜工部侍郎、平章事。<br /><br />&nbsp;&nbsp;&nbsp;&nbsp;三月，辈度自太原复辅政。是月，李逢吉亦自襄阳入朝，乃密赂纤人，构成于方<br /><br />&nbsp;&nbsp;&nbsp;&nbsp;狱。六月，元稹、裴度俱罢相。稹出为同州刺史。逢吉代裴度为门下侍郎、平章<br /><br />&nbsp;&nbsp;&nbsp;&nbsp;事。既得权位，锐意报怨。时德裕与牛僧孺俱有相望，逢吉欲引僧孺，惧绅与德<br /><br />&nbsp;&nbsp;&nbsp;&nbsp;裕禁中沮之；九月，出德裕为浙西观察使，寻引僧孺同平章事。由是交怨愈深。<br /><br />&nbsp;&nbsp;&nbsp;&nbsp;润州承王国清兵乱之后，前使窦易直倾府藏赏给，军旋浸骄，财用殚竭。德<br /><br />&nbsp;&nbsp;&nbsp;&nbsp;裕俭于自奉，留州所得，尽以赡军，虽施与不丰，将卒无怨。二年之后，赋舆复<br /><br />&nbsp;&nbsp;&nbsp;&nbsp;集。<br /><br />&nbsp;&nbsp;&nbsp;&nbsp;德裕壮年得位，锐于布政，凡旧俗之害民者，悉革其弊。江、岭之间信巫祝，<br /><br />&nbsp;&nbsp;&nbsp;&nbsp;惑鬼怪，有父母兄弟厉疾者，举室弃之而去。德裕欲变其风，择乡人之有识者，<br /><br />&nbsp;&nbsp;&nbsp;&nbsp;谕之以言，绳之以法，数年之间，弊风顿革。属郡祠庙，按方志，前代名臣贤后<br /><br />&nbsp;&nbsp;&nbsp;&nbsp;则祠之。四郡之内，除淫祠一千一十所。又罢私邑山房一千四百六十，以清寇盗。<br /><br />&nbsp;&nbsp;&nbsp;&nbsp;人乐其政，优诏嘉之。<br /><br />&nbsp;&nbsp;&nbsp;&nbsp;昭愍皇帝童年缵历，颇事奢靡。即位之年七月，诏浙西造银J子妆具二十事<br /><br />&nbsp;&nbsp;&nbsp;&nbsp;进内。德裕奏曰：<br /><br />&nbsp;&nbsp;&nbsp;&nbsp;臣百生多幸，获遇昌期。受寄名藩，常忧旷职，孜孜夙夜，上报国恩。数年<br /><br />&nbsp;&nbsp;&nbsp;&nbsp;已来，灾旱相继，罄竭微虑，粗免流亡，物力之间，尚未完复。臣伏准今年三月<br /><br />&nbsp;&nbsp;&nbsp;&nbsp;三日赦文，常贡之外，不令进献。此则陛下至圣至明，细微洞照，一恐聚敛之吏<br /><br />&nbsp;&nbsp;&nbsp;&nbsp;缘以成奸，一恐凋瘵之人不胜其弊。上弘俭约之德，下敷恻悯之心。万国群氓，<br /><br />&nbsp;&nbsp;&nbsp;&nbsp;鼓舞未息。昨奉五月二十三日诏书，令访茅山真隐，将欲师处谦守约之道，发务<br /><br />&nbsp;&nbsp;&nbsp;&nbsp;实去华之美。虽无人上塞丹诏，实率土已偃玄风，岂止微臣，独怀\贺。<br /><br />&nbsp;&nbsp;&nbsp;&nbsp;况进献之事，臣子常心，虽有敕文不许，亦合竭力上贡。唯臣当道，素号富<br /><br />&nbsp;&nbsp;&nbsp;&nbsp;饶，近年已来，比旧即异。贞元中，李任观察使日，职兼盐铁。百姓除随贯出<br /><br />&nbsp;&nbsp;&nbsp;&nbsp;榷酒钱外，更置官酤，一两重纳榷，获利至厚。又访闻当时进奉，亦兼用盐铁羡<br /><br />&nbsp;&nbsp;&nbsp;&nbsp;余，贡献繁多，自后莫及。至薛苹任观察使时，又奏置榷酒。上供之外，颇有余<br /><br />&nbsp;&nbsp;&nbsp;&nbsp;财，军用之间，实为优足。自元和十四年七月三日敕，却停榷酤。又准元和十五<br /><br />&nbsp;&nbsp;&nbsp;&nbsp;年五月七日赦文，诸州羡余，不令送使，唯有留使钱五十万贯。每年支用，犹欠<br /><br />&nbsp;&nbsp;&nbsp;&nbsp;十三万贯不足，常须是事节俭，百计补填，经费之中，未免悬欠。至于绫纱等物，<br /><br />&nbsp;&nbsp;&nbsp;&nbsp;犹是本州所出，易于方圆。金银不出当州，皆须外处回市。<br /><br />&nbsp;&nbsp;&nbsp;&nbsp;去二月中奉宣令进J子，计用银九千四百余两。其时贮备，都无二三百两，<br /><br />&nbsp;&nbsp;&nbsp;&nbsp;乃诸头收市，方获制造上供。昨又奉宣旨，今进妆具二十件，计用银一万三千两，<br /><br />&nbsp;&nbsp;&nbsp;&nbsp;金一百三十两。寻令并合四节进奉金银，造成两具进纳讫。今差人于淮南收买，<br /><br />&nbsp;&nbsp;&nbsp;&nbsp;旋到旋造，星夜不辍；虽力营求，深忧不迨。臣若因循不奏，则负陛下任使之恩；<br /><br />&nbsp;&nbsp;&nbsp;&nbsp;若分外诛求，又累陛下慈俭之德。伏乞陛下览前件榷酤及诸州羡余之目，则知臣<br /><br />&nbsp;&nbsp;&nbsp;&nbsp;军用褊短，本末有由。伏料陛下见臣奏论，必赐详悉，知臣竭爱君守事之节，尽<br /><br />&nbsp;&nbsp;&nbsp;&nbsp;纳忠罄直之心。伏乞圣慈，宣令宰臣商议，何以遣臣上不违宣索，下不阙军储，<br /><br />&nbsp;&nbsp;&nbsp;&nbsp;不困疲人，不敛物怨，前后诏敕，并可遵承。辄冒宸严，不胜战汗之至。<br /><br />&nbsp;&nbsp;&nbsp;&nbsp;时准赦不许进献。逾月之后，征贡之使，道路相继。故德裕因诉而讽之。事<br /><br />&nbsp;&nbsp;&nbsp;&nbsp;奏，不报。<br /><br />&nbsp;&nbsp;&nbsp;&nbsp;又诏进可幅盘条缭绫一千匹，德裕又论曰：<br /><br />&nbsp;&nbsp;&nbsp;&nbsp;臣昨缘宣索，已具军资岁计及近年物力闻奏，伏料圣慈，必垂省览。又奉诏<br /><br />&nbsp;&nbsp;&nbsp;&nbsp;旨，令织定罗纱袍段及可幅盘条缭绫一千匹。伏读诏书，倍增惶灼。<br /><br />&nbsp;&nbsp;&nbsp;&nbsp;臣伏见太宗朝，台使至凉州，见名鹰讽李大亮献之。大亮密表陈诚。太宗赐<br /><br />&nbsp;&nbsp;&nbsp;&nbsp;诏云：“使遣献之，遂不曲顺。”再三嘉叹，载在史书。又玄宗命中使于江南采<br /><br />&nbsp;&nbsp;&nbsp;&nbsp;诸鸟，汴州刺史倪若水陈论，玄宗亦赐诏嘉纳，其鸟即时皆放。又令皇甫询<br /><br />&nbsp;&nbsp;&nbsp;&nbsp;于益州织半臂背子、琵琶I拨、镂牙合子等，苏F不奉诏书，辄自停织。太宗、<br /><br />&nbsp;&nbsp;&nbsp;&nbsp;玄宗皆不加罪，欣纳所陈。臣窃以、镂牙，至为微细，若水等尚以劳人损德，<br /><br />&nbsp;&nbsp;&nbsp;&nbsp;沥款效忠。当圣祖之朝，有臣如此，岂明王之代，独无其人？盖有位者蔽而不言，<br /><br />&nbsp;&nbsp;&nbsp;&nbsp;必非陛下拒而不纳。<br /><br />&nbsp;&nbsp;&nbsp;&nbsp;又伏睹四月二十三日德音云：“方、召侯伯有位之士，无或弃吾谓不可教。<br /><br />&nbsp;&nbsp;&nbsp;&nbsp;其有违道伤理，徇欲怀安，面刺廷攻，无有隐讳。”则是陛下纳诲从善，道光祖<br /><br />&nbsp;&nbsp;&nbsp;&nbsp;宗，不尽忠规，过在臣下。况玄鹅天马，槐盘绦，文彩珍奇，只合圣躬自服。<br /><br />&nbsp;&nbsp;&nbsp;&nbsp;今所织千匹，费用至多，在臣愚诚，亦所未谕。昔汉文帝衣弋绨之衣，元帝罢轻<br /><br />&nbsp;&nbsp;&nbsp;&nbsp;纤之服，仁德慈俭，至今称之。伏乞陛下，近览太宗、玄宗之容纳，远思汉文、<br /><br />&nbsp;&nbsp;&nbsp;&nbsp;孝元之恭己；以臣前表宣示群臣，酌臣当道物力所宜，更赐节减。则海隅苍生，<br /><br />&nbsp;&nbsp;&nbsp;&nbsp;无不受赐。臣不胜恳切兢惶之至。<br /><br />&nbsp;&nbsp;&nbsp;&nbsp;优诏报之。其缭绫罢进。<br /><br />&nbsp;&nbsp;&nbsp;&nbsp;元和已来，累敕天下州府，不得私度僧尼。徐州节度使王智兴聚货无厌，以<br /><br />&nbsp;&nbsp;&nbsp;&nbsp;敬宗诞月，请于泗州置僧坛，度人资福，以邀厚利。江、淮之民，皆群党渡淮。<br /><br />&nbsp;&nbsp;&nbsp;&nbsp;德裕奏论曰：<br /><br />&nbsp;&nbsp;&nbsp;&nbsp;“王智兴于所属泗州置僧尼戒坛，自去冬于江、淮已南，所在悬榜招置。江、<br /><br />&nbsp;&nbsp;&nbsp;&nbsp;淮自元和二年后，不敢私度。自闻泗州有坛，户有三丁，必令一丁落发，意在规<br /><br />&nbsp;&nbsp;&nbsp;&nbsp;避王徭，影庇资产。自正月已来，落发者无算。臣今于蒜山渡点其过者，一日一<br /><br />&nbsp;&nbsp;&nbsp;&nbsp;百余人，勘问唯十四人是旧日沙弥，余是苏、常百姓，亦无本州文凭，寻已勒还<br /><br />&nbsp;&nbsp;&nbsp;&nbsp;本贯。访闻泗州置坛次第，凡僧徒到者，人纳二缗，给牒即回，别无法事。若不<br /><br />&nbsp;&nbsp;&nbsp;&nbsp;特行禁止，比到诞节，计江、淮已南，失却六十万丁壮。此事非细，系于朝廷法<br /><br />&nbsp;&nbsp;&nbsp;&nbsp;度。”状奏，即日诏徐州罢之。<br /><br />&nbsp;&nbsp;&nbsp;&nbsp;敬宗荒僻日甚，游幸无恒；疏远贤能，昵比群小。坐朝月不二三度，大臣罕<br /><br />&nbsp;&nbsp;&nbsp;&nbsp;得进言。海内忧危，虑移宗社。德裕身居廉镇，倾心王室，遣使献《丹箴》六<br /><br />&nbsp;&nbsp;&nbsp;&nbsp;首，曰：“臣闻‘心乎爱矣，遐不谓矣’，此古之贤人所以笃于事君者也。夫迹<br /><br />&nbsp;&nbsp;&nbsp;&nbsp;疏而言亲者危，地远而意忠者忤。然臣窃念拔自先圣，偏荷宠光，若不爱君以忠，<br /><br />&nbsp;&nbsp;&nbsp;&nbsp;则是上负灵鉴。臣顷事先朝，属多阴l，尝献《大明赋》以讽，颇蒙先朝嘉纳。<br /><br />&nbsp;&nbsp;&nbsp;&nbsp;臣今日尽节明主，亦由是心。昔张敞之守远郡，梅福之在遐徼，尚竭诚尽忠，不<br /><br />&nbsp;&nbsp;&nbsp;&nbsp;避尤悔。况臣尝学旧史，颇知箴讽，虽在疏远，犹思献替。谨献《丹箴》六首，<br /><br />&nbsp;&nbsp;&nbsp;&nbsp;仰尘睿鉴，伏积兢惶。”<br /><br />&nbsp;&nbsp;&nbsp;&nbsp;其《宵衣箴》曰：“先王听政，昧爽以俟。鸡鸣既盈，日出而视。伯禹大圣，<br /><br />&nbsp;&nbsp;&nbsp;&nbsp;寸阴为贵。光武至仁，反支不忌。无俾姜后，独去簪珥。彤管记言，克念前志。”<br /><br />&nbsp;&nbsp;&nbsp;&nbsp;其《正服箴》曰：“圣人作服，法象可观。虽在宴游，尚不怀安。汲黯庄色，<br /><br />&nbsp;&nbsp;&nbsp;&nbsp;能正不冠。杨阜毅然，亦讥缥纨。四时所御，各有其官。非此勿服，惟辟所难。”<br /><br />&nbsp;&nbsp;&nbsp;&nbsp;其《罢献箴》曰：“汉文罢献，诏还J耳。銮辂徐驱，焉用千里？厥后令王，<br /><br />&nbsp;&nbsp;&nbsp;&nbsp;亦能恭己。翟裘既焚，筒布则毁。道德为丽，慈仁为美。不过天道，斯为至理。”<br /><br />&nbsp;&nbsp;&nbsp;&nbsp;其《纳诲箴》曰：“惟后纳诲，以求厥中。从善如流，乃能成功。汉骜流湎，<br /><br />&nbsp;&nbsp;&nbsp;&nbsp;举白浮钟。魏睿侈汰，凌霄作宫。忠虽不忤，善亦不从。以规为，是谓塞聪。”<br /><br />&nbsp;&nbsp;&nbsp;&nbsp;其《辩邪箴》曰：“居上处深，在察微萌。虽有谗慝，不能蔽明。汉之有昭，<br /><br />&nbsp;&nbsp;&nbsp;&nbsp;德过周成。上书知伪，照奸得情。燕、盖既折，王猷洽平。百代之后，乃流淑声。”<br /><br />&nbsp;&nbsp;&nbsp;&nbsp;其《防微箴》曰：“天子之孝，敬遵王度。安必思危，乃无遗虑。乱臣猖蹶，<br /><br />&nbsp;&nbsp;&nbsp;&nbsp;非可遽数。玄黄莫辨，触瑟始仆。柏谷微行，豺豕塞路。睹貌献飧，斯可诫惧。”<br /><br />&nbsp;&nbsp;&nbsp;&nbsp;帝手诏答曰：“卿文雅大臣，方隅重寄。表率诸部，肃清全吴。化洽行春，<br /><br />&nbsp;&nbsp;&nbsp;&nbsp;风澄坐啸，眷言善政，想叹在怀。卿之宗门，累著声绩，冠内廷者两代，袭侯伯<br /><br />&nbsp;&nbsp;&nbsp;&nbsp;者六朝。果能激爱君之诚，喻诗人之旨。在远而不忘忠告，讽上而常深虑微。博<br /><br />&nbsp;&nbsp;&nbsp;&nbsp;我以端躬，约予以循礼。三复规谏，累夕称嗟。置之座隅，用比韦弘之益；铭诸<br /><br />&nbsp;&nbsp;&nbsp;&nbsp;心腑，何啻药石之功？卿既以投诚，朕每怀开谏，苟有过举，无忘密陈。山川既<br /><br />&nbsp;&nbsp;&nbsp;&nbsp;遐，C属何已，必当克己，以副乃诚。”<br /><br />&nbsp;&nbsp;&nbsp;&nbsp;德裕意在切谏，不欲斥言，托箴以尽意。《宵衣》，讽坐朝稀晚也；《正服》，<br /><br />&nbsp;&nbsp;&nbsp;&nbsp;讽服御乖异也；《罢献》，讽征求玩好也；《纳诲》，讽侮弃谠言也；《辨邪》，<br /><br />&nbsp;&nbsp;&nbsp;&nbsp;讽信任群小也；《防微》，讽轻出游幸也。帝虽不能尽用其言，命学士韦处厚殷<br /><br />&nbsp;&nbsp;&nbsp;&nbsp;勤答诏，颇嘉纳其心焉。德裕久留江介，心恋阙廷，因事寄情，望回圣奖。而逢<br /><br />&nbsp;&nbsp;&nbsp;&nbsp;吉当轴，枳棘其涂，竟不得内徙。<br /><br />&nbsp;&nbsp;&nbsp;&nbsp;宝历二年，亳州言出圣水，饮之者愈疾。德裕奏曰：“臣访闻此水，本因妖<br /><br />&nbsp;&nbsp;&nbsp;&nbsp;僧诳惑，狡计丐钱。数月已来，江南之人，奔走塞路。每三二十家，都顾一人取<br /><br />&nbsp;&nbsp;&nbsp;&nbsp;水。拟取之时，疾者断食荤血，既饮之后，又二七日蔬飧，危疾之人，俟之愈病。<br /><br />&nbsp;&nbsp;&nbsp;&nbsp;其水斗价三贯，而取者益之他水，沿路转以市人，老疾饮之，多至危笃。昨点两<br /><br />&nbsp;&nbsp;&nbsp;&nbsp;浙、福建百姓渡江者，日三五十人。臣于蒜山渡已加捉搦。若不绝其根本，终无<br /><br />&nbsp;&nbsp;&nbsp;&nbsp;益黎氓。昔吴时有圣水，宋、齐有圣火，事皆妖妄，古人所非。乞下本道观察使<br /><br />&nbsp;&nbsp;&nbsp;&nbsp;令狐楚，速令填塞，以绝妖源。”从之。<br /><br />&nbsp;&nbsp;&nbsp;&nbsp;敬宗为两街道士赵归真说以神仙之术，宜访求异人以师其道。僧惟贞、齐贤、<br /><br />&nbsp;&nbsp;&nbsp;&nbsp;正简说以祠祷修福，以致长年。四人皆出入禁中，日进邪说。山人杜景先进状，<br /><br />&nbsp;&nbsp;&nbsp;&nbsp;请于江南求访异人。至浙西，言有隐士周息元，寿数百岁。帝即令高品、薛季棱<br /><br />&nbsp;&nbsp;&nbsp;&nbsp;往润州迎之。仍诏德裕给公乘遣之。德裕因中使还，献疏曰：<br /><br />&nbsp;&nbsp;&nbsp;&nbsp;臣闻道之高者，莫如广成、玄元，人之圣者，莫若轩黄、孔子。昔轩黄问广<br /><br />&nbsp;&nbsp;&nbsp;&nbsp;成子：理身之要，何以长久？对曰：“无视无听，抱神以静。形将自正，神必自<br /><br />&nbsp;&nbsp;&nbsp;&nbsp;清。无劳子形，无摇子精，乃可长生。慎守其一，以处其和。故我修身千二百岁<br /><br />&nbsp;&nbsp;&nbsp;&nbsp;矣，吾形未尝衰。”又云：“得吾道者，上为皇而下为王。”玄元语孔子曰：<br /><br />&nbsp;&nbsp;&nbsp;&nbsp;“去子之骄气与多欲，态色与淫志，是皆无益于子之身。吾所告子者是已。”故<br /><br />&nbsp;&nbsp;&nbsp;&nbsp;轩黄发谓天之叹，孔子兴犹龙之感。前圣于道，不其至乎？<br /><br />&nbsp;&nbsp;&nbsp;&nbsp;伏惟文武大圣广孝皇帝陛下，用玄祖之训，修轩黄之术；凝神闲馆，物色异<br /><br />&nbsp;&nbsp;&nbsp;&nbsp;人；将以觌冰雪之姿，屈顺风之请。恭惟圣感，必降真仙。若使广成、玄元混迹<br /><br />&nbsp;&nbsp;&nbsp;&nbsp;而至，语陛下之道，授陛下之言，以臣度思，无出于此。臣所虑赴召者，必迂怪<br /><br />&nbsp;&nbsp;&nbsp;&nbsp;之士，苟合之徒，使物淖冰，以为小术，炫耀邪僻，蔽欺聪明。如文成、五利，<br /><br />&nbsp;&nbsp;&nbsp;&nbsp;一无可验。臣所以三年之内，四奉诏书，未敢以一人塞诏，实有所惧。<br /><br />&nbsp;&nbsp;&nbsp;&nbsp;臣又闻前代帝王，虽好方士，未有服其药者。故《汉书》称黄金可成，以为<br /><br />&nbsp;&nbsp;&nbsp;&nbsp;饮食器则益寿。又高宗朝刘道合、玄宗朝孙甑生，皆成黄金，二祖竟不敢服。岂<br /><br />&nbsp;&nbsp;&nbsp;&nbsp;不以宗庙社稷之重，不可轻易！此事炳然载于国史。以臣微见，倘陛下睿虑精求，<br /><br />&nbsp;&nbsp;&nbsp;&nbsp;必致真隐，唯问保和之术，不求饵药之功，纵使必成黄金，止可充于玩好。则九<br /><br />&nbsp;&nbsp;&nbsp;&nbsp;庙灵鉴，必当慰悦；寰海兆庶，谁不欢心？臣思竭愚衷，以裨玄化，无任兢忧之<br /><br />&nbsp;&nbsp;&nbsp;&nbsp;至。<br /><br />&nbsp;&nbsp;&nbsp;&nbsp;息元至京，帝馆之于山亭，问以道术。自言识张果、叶静能，诏写真待诏李<br /><br />&nbsp;&nbsp;&nbsp;&nbsp;士P问其形状，图之以进。息元山野常人，本无道学，言事诞妄，不近人情。及<br /><br />&nbsp;&nbsp;&nbsp;&nbsp;昭愍遇盗而殂，文宗放还江左。德裕深识守正，皆此类也。<br /><br />&nbsp;&nbsp;&nbsp;&nbsp;文宗即位，就加检校礼部尚书。太和三年八月，召为兵部侍郎，裴度荐以为<br /><br />&nbsp;&nbsp;&nbsp;&nbsp;相。而吏部侍郎李宗闵有中人之助，是月拜平章事，惧德裕大用。九月，检校礼<br /><br />&nbsp;&nbsp;&nbsp;&nbsp;部尚书，出为郑滑节度使。德裕为逢吉所摈，在浙西八年。虽远阙庭，每上章言<br /><br />&nbsp;&nbsp;&nbsp;&nbsp;事。文宗素知忠荩，采朝论征之。到未旬时，又为宗闵所逐，中怀于悒，无以自<br /><br />&nbsp;&nbsp;&nbsp;&nbsp;申。赖郑覃侍讲禁中，时称其善；虽朋党流言，帝乃心未已。宗闵寻引牛僧孺同<br /><br />&nbsp;&nbsp;&nbsp;&nbsp;知政事，二憾相结，凡德裕之善者，皆斥之于外。四年十月，以德裕检校兵部尚<br /><br />&nbsp;&nbsp;&nbsp;&nbsp;书、成都尹、剑南西川节度副大使、知节度事、管内观察处置、西山八国云南招<br /><br />&nbsp;&nbsp;&nbsp;&nbsp;抚等使。裴度于宗闵有恩。度征淮西时，请宗闵为彰义观察判官，自后名位日进。<br /><br />&nbsp;&nbsp;&nbsp;&nbsp;至是恨度援德裕，罢度相位，出为兴元节度使，牛、李权赫于天下。<br /><br />&nbsp;&nbsp;&nbsp;&nbsp;西川承蛮寇剽虏之后，郭钊抚理无术，人不聊生。德裕乃复葺关防，缮完兵<br /><br />&nbsp;&nbsp;&nbsp;&nbsp;守。又遣人入南诏，求其所俘工匠，得僧道工巧四千余人，复归成都。五年九月，<br /><br />&nbsp;&nbsp;&nbsp;&nbsp;吐蕃维州守将悉怛谋请以城降。其州南界江阳，岷山连岭而西，不知其极；北望<br /><br />&nbsp;&nbsp;&nbsp;&nbsp;陇山，积雪如玉；东望成都，若在井底。一面孤峰，三面临江，是西蜀控吐蕃之<br /><br />&nbsp;&nbsp;&nbsp;&nbsp;要地。至德后，河、陇陷蕃，唯此州尚存。吐蕃利险要，将妇人嫁于此州阍者。<br /><br />&nbsp;&nbsp;&nbsp;&nbsp;二十年后，妇人生二子成长。及蕃兵攻城，二子内应，其州遂陷。吐蕃得之，号<br /><br />&nbsp;&nbsp;&nbsp;&nbsp;曰“无忧城”。贞元中，韦皋镇蜀，经略西山八国，万计取之不获，至是悉怛谋<br /><br />&nbsp;&nbsp;&nbsp;&nbsp;遣人送款。德裕疑其诈，遣人送锦袍金带与之，托云候取进止，悉怛谋乃尽率郡<br /><br />&nbsp;&nbsp;&nbsp;&nbsp;人归成都。德裕乃发兵镇守，因陈出攻之利害。时牛僧孺沮议，言新与吐蕃结盟，<br /><br />&nbsp;&nbsp;&nbsp;&nbsp;不宜败约，语在《僧孺传》。乃诏德裕却送悉怛谋一部之人还维州，赞普得之，<br /><br />&nbsp;&nbsp;&nbsp;&nbsp;皆加虐刑。德裕六年复修邛峡关，移`州于台登城以I蛮。<br /><br />&nbsp;&nbsp;&nbsp;&nbsp;德裕所历征镇，以政绩闻。其在蜀也，西拒吐蕃，南平蛮、蜒。数年之内，<br /><br />&nbsp;&nbsp;&nbsp;&nbsp;夜犬不惊；疮_之民，粗以完复。会监军王践言入朝知枢密，尝于上前言悉怛谋<br /><br />&nbsp;&nbsp;&nbsp;&nbsp;缚送以快戎心，绝归降之义，上颇尤僧孺。其年冬，召德裕为兵部尚书。僧孺罢<br /><br />&nbsp;&nbsp;&nbsp;&nbsp;相，出为淮南节度使。七年二月，德裕以本官平章事，进封赞皇伯，食邑七百户。<br /><br />&nbsp;&nbsp;&nbsp;&nbsp;六月，宗闵亦罢，德裕代为中书侍郎、集贤大学士。<br /><br />&nbsp;&nbsp;&nbsp;&nbsp;其年十二月，文宗暴风恙，不能言者月余。八年正月十六日，始力疾御紫宸<br /><br />&nbsp;&nbsp;&nbsp;&nbsp;见百僚。宰臣退问安否，上叹医无名工者久之。由是王守澄进郑注。初，注构宋<br /><br />&nbsp;&nbsp;&nbsp;&nbsp;申锡事，帝深恶之，欲令京兆尹杖杀之。至是以药稍效，始善遇之。守澄复进李<br /><br />&nbsp;&nbsp;&nbsp;&nbsp;训，善《易》。其年秋，上欲授训谏官。德裕奏曰：“李训小人，不可在陛下左<br /><br />&nbsp;&nbsp;&nbsp;&nbsp;右。顷年恶积，天下皆知；无故用之，必骇视听。”上曰：“人谁无过，俟其悛<br /><br />&nbsp;&nbsp;&nbsp;&nbsp;改。朕以逢吉所托，不忍负言。”德裕曰：“圣人有改过之义。训天性奸邪，无<br /><br />&nbsp;&nbsp;&nbsp;&nbsp;悛改之理。”上顾王涯曰：“商量别与一官。”遂授四门助教。制出，给事中郑<br /><br />&nbsp;&nbsp;&nbsp;&nbsp;肃、韩璺庵不下。王涯召肃面喻令下。俄而郑注亦自绛州至。训、注恶德裕排<br /><br />&nbsp;&nbsp;&nbsp;&nbsp;己，九月十日，复召宗闵于兴元，授中书侍郎、平章事，代德裕。出德裕为兴元<br /><br />&nbsp;&nbsp;&nbsp;&nbsp;节度使。德裕中谢日，自陈恋阙，不愿出藩，追敕守兵部尚书。宗闵奏制命已行，<br /><br />&nbsp;&nbsp;&nbsp;&nbsp;不宜自便，寻改检校尚书左仆射、润州刺史、镇海军节度、苏常杭润观察等使，<br /><br />&nbsp;&nbsp;&nbsp;&nbsp;代王[。<br /><br />&nbsp;&nbsp;&nbsp;&nbsp;德裕至镇，奉诏安排宫人杜仲阳于道观，与之供给。仲阳者，漳王养母，王<br /><br />&nbsp;&nbsp;&nbsp;&nbsp;得罪，放仲阳于润州故也。九年三月，左丞王[、户部侍郎李汉进状，论德裕在<br /><br />&nbsp;&nbsp;&nbsp;&nbsp;镇，厚赂仲阳，结托漳王，图为不轨。四月，帝于蓬莱殿召王涯、李固言、路随、<br /><br />&nbsp;&nbsp;&nbsp;&nbsp;王[、李汉、郑注等，面证其事。[、汉加诬构结，语甚切至。路随奏曰：“德<br /><br />&nbsp;&nbsp;&nbsp;&nbsp;裕实不至此。诚如[、汉之言，徼臣亦合得罪。”群论稍息。寻授德裕太子宾客，<br /><br />&nbsp;&nbsp;&nbsp;&nbsp;分怀东都。其月，又贬袁州长史。路随坐证德裕，罢相，出镇浙西。其年七月，<br /><br />&nbsp;&nbsp;&nbsp;&nbsp;宗闵坐救杨虞卿，贬处州。李汉坐党宗闵，贬汾州。十一月，王[与李训造乱伏<br /><br />&nbsp;&nbsp;&nbsp;&nbsp;诛，而文宗深悟前事，知德裕为朋党所诬。明年三月，授德裕银青光禄大夫，量<br /><br />&nbsp;&nbsp;&nbsp;&nbsp;移滁州刺史。七月，迁太子宾客。十一月，检校户部尚书，复浙西观察使。德裕<br /><br />&nbsp;&nbsp;&nbsp;&nbsp;凡三镇浙西，前后十余年。<br /><br />&nbsp;&nbsp;&nbsp;&nbsp;开成二年五月，授扬州大都督府长史、淮南节度副大使、知节度使事，代牛<br /><br />&nbsp;&nbsp;&nbsp;&nbsp;僧孺。初，僧孺闻德裕代己，乃以军府事交付副使张鹭，即时入朝。时扬州府藏<br /><br />&nbsp;&nbsp;&nbsp;&nbsp;钱帛八十万贯匹，及德裕至镇，奏领得止四十万，半为张鹭支用讫。僧孺上章讼<br /><br />&nbsp;&nbsp;&nbsp;&nbsp;其事，诏德裕重检括，果如僧孺之数。德裕称初到镇疾病，为吏隐欺，请罚。诏<br /><br />&nbsp;&nbsp;&nbsp;&nbsp;释之。补阙王绩、魏谟，崔党韦有翼、拾遗令狐T书左仆射。五年正月，武宗即<br /><br />&nbsp;&nbsp;&nbsp;&nbsp;位。七月，召德裕于淮南。九月，授门下侍郎、同平章事。<br /><br />&nbsp;&nbsp;&nbsp;&nbsp;初，德裕父吉甫，年五十一出镇淮南，五十四自淮南复相。今德裕镇淮南，<br /><br />&nbsp;&nbsp;&nbsp;&nbsp;复入相，一如父之年，亦为异事。<br /><br />&nbsp;&nbsp;&nbsp;&nbsp;会昌元年，兼左仆射。开成末，回纥为黠戛斯所攻。战败，部族离散。乌介<br /><br />&nbsp;&nbsp;&nbsp;&nbsp;可汗奉太和公主南来。会昌二年二月，牙于塞上，遣使求助兵粮，收复本国，权<br /><br />&nbsp;&nbsp;&nbsp;&nbsp;借天德军以安公主。时天德军使田牟，请以沙u、退浑诸部落兵击之。上意未决，<br /><br />&nbsp;&nbsp;&nbsp;&nbsp;下百僚商议，议者多云如牟之奏。德裕曰：“顷者国家艰难之际，回纥继立大功。<br /><br />&nbsp;&nbsp;&nbsp;&nbsp;今国破家亡，窜投无所，自居塞上，未至侵淫。以穷来归，遽行杀伐，非汉宣待<br /><br />&nbsp;&nbsp;&nbsp;&nbsp;呼韩邪之道也。不如聊济资粮，徐观其变。”宰相陈夷行曰：“此借寇兵而资盗<br /><br />&nbsp;&nbsp;&nbsp;&nbsp;粮，非计也，不如击之便。”德裕曰：“田牟、韦仲平言沙陀、退浑并愿击贼，<br /><br />&nbsp;&nbsp;&nbsp;&nbsp;此缓急不可恃也。夫见利则进，遇敌则散，是杂虏之常态，必不肯为国家I御边<br /><br />&nbsp;&nbsp;&nbsp;&nbsp;境。天德一城，戍兵寡弱，而欲与劲虏结雠，陷之必矣。不如以理恤之，俟其越<br /><br />&nbsp;&nbsp;&nbsp;&nbsp;轶，用兵为便。”帝以为然，许借米三万石。<br /><br />&nbsp;&nbsp;&nbsp;&nbsp;俄而回纥宰相@没斯杀赤心宰相，以其众来降。赤心部族又投幽州。乌介势<br /><br />&nbsp;&nbsp;&nbsp;&nbsp;孤，而不与之米，其众饥乏，渐近振武保大栅、杷头峰，突入朔州州界。沙u、<br /><br />&nbsp;&nbsp;&nbsp;&nbsp;退浑皆以其家保山险；云州张献节婴城自固。虏大纵掠，卒无拒者。上忧之，与<br /><br />&nbsp;&nbsp;&nbsp;&nbsp;宰臣计事。德裕曰：“杷头峰北，便是沙碛，彼中野战，须用骑兵。若以步卒敌<br /><br />&nbsp;&nbsp;&nbsp;&nbsp;之，理难必胜。今乌介所恃者公主，如令勇将出奇夺得公主，虏自败矣。”上然<br /><br />&nbsp;&nbsp;&nbsp;&nbsp;之，即令德裕草制处分代北诸军，固关防，以出奇形势授刘沔。沔令大将石雄急<br /><br />&nbsp;&nbsp;&nbsp;&nbsp;击可汗于杀胡山；败之，迎公主还宫，语在《石雄传》。寻进位司空。<br /><br />&nbsp;&nbsp;&nbsp;&nbsp;三年二月，赵蕃奏黠戛斯攻安西、北庭都护府，宜出师应援。德裕奏曰：<br /><br />&nbsp;&nbsp;&nbsp;&nbsp;据地志，安西去京七千一百里，北庭去京五千二百里。承平时，向西路自河<br /><br />&nbsp;&nbsp;&nbsp;&nbsp;西、陇右出玉门关，迤逦是国家州县，所在皆有重兵。其安西、北庭要兵，便于<br /><br />&nbsp;&nbsp;&nbsp;&nbsp;侧近征发。自艰难已后，河、陇尽陷吐蕃，若通安西、北庭，须取回纥路去。今<br /><br />&nbsp;&nbsp;&nbsp;&nbsp;回纥破灭，又不知的属黠戛斯否。纵令救得，便须却置都护，须以汉兵镇守。每<br /><br />&nbsp;&nbsp;&nbsp;&nbsp;处不下万人，万人从何征发？馈运取何道路？今天德、振武去京至近，兵力常苦<br /><br />&nbsp;&nbsp;&nbsp;&nbsp;不足。无事时贮粮不支得三年，朝廷力犹不及，况保七千里安西哉！臣所以谓纵<br /><br />&nbsp;&nbsp;&nbsp;&nbsp;令得之，实昔无用也。昔汉宣帝时，魏相请罢车师之田；汉元帝时，贾捐之请弃<br /><br />&nbsp;&nbsp;&nbsp;&nbsp;珠崖郡；国朝贤相狄仁杰亦请弃四镇，立斛瑟罗为可汗，又请弃安东，却立高氏。<br /><br />&nbsp;&nbsp;&nbsp;&nbsp;盖不欲贪外虚内，耗竭生灵。此三臣者，当自有之时，尚欲弃之，以肥中国，况<br /><br />&nbsp;&nbsp;&nbsp;&nbsp;隔越万里，安能救之哉！臣恐蕃戎多计，知国力不及，伪且许之，邀求中国金帛。<br /><br />&nbsp;&nbsp;&nbsp;&nbsp;陛下不可中悔，此则将实费以换虚事，即是灭一回纥而又生之，恐计非便。<br /><br />&nbsp;&nbsp;&nbsp;&nbsp;乃止。<br /><br />&nbsp;&nbsp;&nbsp;&nbsp;德裕又以太和五年，吐蕃维州守将以城降，为牛僧孺所沮，终失维州，奏论<br /><br />&nbsp;&nbsp;&nbsp;&nbsp;之曰：<br /><br />&nbsp;&nbsp;&nbsp;&nbsp;臣在先朝，出镇西蜀。其时吐蕃维州首领悉怛谋，虽是杂虏，久乐皇风，将<br /><br />&nbsp;&nbsp;&nbsp;&nbsp;彼坚城，降臣本道。臣寻差兵马，入据其城，飞章以闻，先帝惊叹。其时与臣不<br /><br />&nbsp;&nbsp;&nbsp;&nbsp;足者，望风嫉臣，遽献疑言，上罔宸听，以为与吐蕃盟约，不可背之，必恐将此<br /><br />&nbsp;&nbsp;&nbsp;&nbsp;为辞，侵犯郊境。诏臣还却此城，兼执送悉怛谋等，令彼自戮。复降中使，迫促<br /><br />&nbsp;&nbsp;&nbsp;&nbsp;送还。昔白起杀降，终于杜邮致祸；陈汤见徙，是为郅支报雠。感叹前事，愧心<br /><br />&nbsp;&nbsp;&nbsp;&nbsp;终日。今者幸逢英主，忝备台司，辄敢追论，伏希省察。<br /><br />&nbsp;&nbsp;&nbsp;&nbsp;且维州据高山绝顶，三面临江，在戎虏平川之冲，是汉地入兵之路。初，河、<br /><br />&nbsp;&nbsp;&nbsp;&nbsp;陇尽没，此州独存。吐蕃潜将妇人嫁与此州门子。二十年后，两男长成，窃开垒<br /><br />&nbsp;&nbsp;&nbsp;&nbsp;门，引兵夜入，因兹陷没，号曰“无忧”。因并力于西边，遂无虞于南路，凭凌<br /><br />&nbsp;&nbsp;&nbsp;&nbsp;近甸，宵旰累朝。贞元中，韦皋欲经略河湟，须以此城为始，尽锐万旅，急攻累<br /><br />&nbsp;&nbsp;&nbsp;&nbsp;年。吐蕃爱惜既甚，遂遣舅论莽热来援。雉堞高峻，临冲难及于层霄；鸟迳屈盘，<br /><br />&nbsp;&nbsp;&nbsp;&nbsp;猛士多糜于W石。莫展公输之巧，空擒莽热而还。<br /><br />&nbsp;&nbsp;&nbsp;&nbsp;及南蛮负恩，扫地驱劫。臣初到西蜀，众心未安，外扬国威，中缉边备。其<br /><br />&nbsp;&nbsp;&nbsp;&nbsp;维州执臣信令，乃送款与臣。臣告以须俟奏闻，所冀探其情伪。其悉怛谋寻率一<br /><br />&nbsp;&nbsp;&nbsp;&nbsp;城之兵众，并州印甲仗，塞途相继，空壁归臣。臣大出牙兵，受其降礼。南蛮在<br /><br />&nbsp;&nbsp;&nbsp;&nbsp;列，莫敢仰视。况西山八国，隔在此州，比带使名，都成虚语。诸羌久苦蕃中征<br /><br />&nbsp;&nbsp;&nbsp;&nbsp;役，愿作大国王人。自维州降后，皆云但得臣信牒帽子，便相率内属。其蕃界合<br /><br />&nbsp;&nbsp;&nbsp;&nbsp;水、栖鸡等城，既失险厄，自须抽归，可减八处镇兵，坐收千里旧地。臣见莫大<br /><br />&nbsp;&nbsp;&nbsp;&nbsp;之利，乃为恢复之基。继具奏闻，请以酬赏。臣自与锦袍金带，J俟诏书。且吐<br /><br />&nbsp;&nbsp;&nbsp;&nbsp;蕃维州未降已前一年，犹围鲁州。以此言之，岂守盟约？况臣未尝用兵攻取，彼<br /><br />&nbsp;&nbsp;&nbsp;&nbsp;自感化来降。又沮议之人，不知事实。犬戎迟钝，土旷人稀，每欲乘秋犯边，皆<br /><br />&nbsp;&nbsp;&nbsp;&nbsp;须数岁就食。臣得维州逾月，未有一使入疆。自此之后，方应破胆，岂有虑其后<br /><br />&nbsp;&nbsp;&nbsp;&nbsp;怨，鼓此游词。<br /><br />&nbsp;&nbsp;&nbsp;&nbsp;臣受降之时，指天为誓，宁忍将三百余人性命，弃信偷安。累表上陈，乞垂<br /><br />&nbsp;&nbsp;&nbsp;&nbsp;矜赦。答诏严切，竟令执还，加以体披桎梏，舁于竹畚。及将就路，冤叫呼天。<br /><br />&nbsp;&nbsp;&nbsp;&nbsp;将吏对臣，无不流涕。其部送者，使遭蕃帅讥诮，曰：“既已降彼，何须送来？”<br /><br />&nbsp;&nbsp;&nbsp;&nbsp;乃却将此降人，戮于汉界之上，恣行残害，用固携离。乃至掷其婴孩，承以枪槊。<br /><br />&nbsp;&nbsp;&nbsp;&nbsp;臣闻楚灵诱杀蛮子，《春秋》明讥；周文外送邓叔，简册深鄙。况乎大国，负此<br /><br />&nbsp;&nbsp;&nbsp;&nbsp;异类，绝忠款之路，快凶虐之情，从古以来，未有此事。臣实痛悉怛谋举城受酷，<br /><br />&nbsp;&nbsp;&nbsp;&nbsp;由臣陷此无辜，乞慰忠魂，特加褒赠。<br /><br />&nbsp;&nbsp;&nbsp;&nbsp;帝意伤之，寻赐赠官。<br /><br />&nbsp;&nbsp;&nbsp;&nbsp;其年，德裕兼守司徒。四月，泽潞节度使刘从谏卒，军人以其侄稹擅总留后，<br /><br />&nbsp;&nbsp;&nbsp;&nbsp;三军请降旄钺。帝与宰臣议可否，德裕曰：“泽潞国家内地，不同河朔。前后命<br /><br />&nbsp;&nbsp;&nbsp;&nbsp;帅，皆用儒臣。顷者李抱真成立此军，身殁之后，德宗尚不许继袭，令李缄护丧<br /><br />&nbsp;&nbsp;&nbsp;&nbsp;归洛。洎刘悟作镇，长庆中颇亦自专。属敬宗因循，遂许从谏继袭。<br /><br />&nbsp;&nbsp;&nbsp;&nbsp;开成初，于长子屯军，欲兴晋阳之甲，以除君侧；与郑注、李训交结至深，<br /><br />&nbsp;&nbsp;&nbsp;&nbsp;外托效忠，实怀窥伺。自疾病之初，便令刘稹管兵马。若不加讨伐，何以号令四<br /><br />&nbsp;&nbsp;&nbsp;&nbsp;方？若因循授之，则藩镇相效，自兹威令去矣！”帝曰：“卿算用兵必克否？”<br /><br />&nbsp;&nbsp;&nbsp;&nbsp;对曰：“刘稹所恃者，河朔三镇耳。但得魏镇不与稹同，破之必矣。请遣重臣一<br /><br />&nbsp;&nbsp;&nbsp;&nbsp;人，传达圣旨，言泽潞命帅，不同三镇。自艰难已来，列圣皆许三镇嗣袭，已成<br /><br />&nbsp;&nbsp;&nbsp;&nbsp;故事。今国家欲加兵诛稹，禁军不欲出山东。其山东三州，委镇魏出兵攻取。”<br /><br />&nbsp;&nbsp;&nbsp;&nbsp;上然之，乃令御史中丞李回使三镇谕旨，赐魏镇诏书云：“卿勿为子孙之谋，欲<br /><br />&nbsp;&nbsp;&nbsp;&nbsp;存辅车之势。”何弘敬、王元逵承诏，耸然从命。初议出兵，朝官上疏相继，请<br /><br />&nbsp;&nbsp;&nbsp;&nbsp;依从谏例，许之继袭，而宰臣四人，亦有以出师非便者。德裕奏曰：“如师出无<br /><br />&nbsp;&nbsp;&nbsp;&nbsp;功，臣请自当罪戾，请不累李绅、让夷等。及弘敬、元逵出兵，德裕又奏曰：<br /><br />&nbsp;&nbsp;&nbsp;&nbsp;“贞元、太和之间，朝廷伐叛，诏诸道会兵，才出界便费度支供饷，迟留逗挠，<br /><br />&nbsp;&nbsp;&nbsp;&nbsp;以困国力。或密与贼商量，取一县一栅以为胜捷，所以师出无功。今请处分元逵、<br /><br />&nbsp;&nbsp;&nbsp;&nbsp;弘敬，只令收州，勿攻县邑。”帝然之。及王宰、石雄进讨，经年未拔泽潞。及<br /><br />&nbsp;&nbsp;&nbsp;&nbsp;弘敬、元逵收邢、场⒋湃州，稹党遂离，以至平殄，皆如其算。<br /><br />&nbsp;&nbsp;&nbsp;&nbsp;时王师方讨泽潞。三年十二月，太原横水戍兵因移戍榆社。乃倒戈入太原城，<br /><br />&nbsp;&nbsp;&nbsp;&nbsp;逐节度使李石，推其都将杨弁为留后。武宗以贼稹未殄，又起太原之乱，心颇忧<br /><br />&nbsp;&nbsp;&nbsp;&nbsp;之。遣中使马元贯往太原宣谕，觇其所为。元贯受杨弁赂，欲保v之。四年正月，<br /><br />&nbsp;&nbsp;&nbsp;&nbsp;使还，奏曰：“杨弁兵马极多，自牙门列队至柳子，十五余里，明光甲曳地。”<br /><br />&nbsp;&nbsp;&nbsp;&nbsp;德裕奏曰：“李石比以城内无兵，抽横水兵一千五百人赴榆社，安能朝夕间便致<br /><br />&nbsp;&nbsp;&nbsp;&nbsp;十五里兵甲耶？”元贯曰：“晋人骁敢，尽可为兵，重赏招致耳。”德裕曰：<br /><br />&nbsp;&nbsp;&nbsp;&nbsp;“招召须财，昨横水兵乱，止为欠绢一匹。李石无处得，杨弁从何致耶？又太原<br /><br />&nbsp;&nbsp;&nbsp;&nbsp;有一联甲，并在行营，安致十五里明光耶？”元贯词屈。德裕奏曰：“杨弁微贼，<br /><br />&nbsp;&nbsp;&nbsp;&nbsp;决不可恕！如国力不及，宁舍刘稹。”即时请降诏，令王逢起榆社军，又令王元<br /><br />&nbsp;&nbsp;&nbsp;&nbsp;逵兵自土门入，会于太原。河东监军吕义忠闻之，即日召榆社本道兵，诛杨弁以<br /><br />&nbsp;&nbsp;&nbsp;&nbsp;闻。<br /><br />&nbsp;&nbsp;&nbsp;&nbsp;自开成五年冬回纥至天德，至会昌四年八月平泽潞，首尾五年，其筹度机宜，<br /><br />&nbsp;&nbsp;&nbsp;&nbsp;选用将帅，军中书诏，奏请云合，起草指踪，皆独决于德裕，诸相无预焉。以功<br /><br />&nbsp;&nbsp;&nbsp;&nbsp;兼守太尉，进封卫国公，三千户。五年，武宗上徽号后，累表乞骸，不许。德裕<br /><br />&nbsp;&nbsp;&nbsp;&nbsp;病月余，坚请解机务，乃以本官平章事兼江陵尹、荆南节度使。数月追还，复知<br /><br />&nbsp;&nbsp;&nbsp;&nbsp;政事。宣宗即位，罢相，出为东都留守、东畿汝都防御使。<br /><br />&nbsp;&nbsp;&nbsp;&nbsp;德裕特承武宗恩顾，委以枢衡。决策论兵，举无遗悔，以身I难，功流社稷。<br /><br />&nbsp;&nbsp;&nbsp;&nbsp;及昭肃弃天下，不逞之伍，咸害其功。白敏中、令狐T，在会昌中德裕不以朋党<br /><br />&nbsp;&nbsp;&nbsp;&nbsp;疑之，置之台阁，顾待甚优。及德裕失势，抵掌戟手，同谋斥逐，而崔铉亦以会<br /><br />&nbsp;&nbsp;&nbsp;&nbsp;昌末罢相怨德裕。<br /><br />&nbsp;&nbsp;&nbsp;&nbsp;大中初，敏中复荐铉在中书，乃相与掎摭构致，令其党人李咸者，讼德裕辅<br /><br />&nbsp;&nbsp;&nbsp;&nbsp;政时阴事。乃罢德裕留守，以太子少保分司东都，时大中元年秋。寻再贬潮州司<br /><br />&nbsp;&nbsp;&nbsp;&nbsp;马。敏中等又令前永宁县尉吴汝纳进状，讼李绅镇扬州时谬断刑狱。明年冬，又<br /><br />&nbsp;&nbsp;&nbsp;&nbsp;贬潮州司户。德裕既贬，大中二年，自洛阳水路经江、淮赴潮州。其年冬，至潮<br /><br />&nbsp;&nbsp;&nbsp;&nbsp;阳，又贬崖州司户。至三年正月，方达珠崖郡。十二月卒，时年六十三。<br /><br />&nbsp;&nbsp;&nbsp;&nbsp;德裕以器业自负，特达不群。好著书为文，奖善嫉恶，虽位极台辅，而读书<br /><br />&nbsp;&nbsp;&nbsp;&nbsp;不辍。有刘三复者，长于章奏，尤奇待之。自德裕始镇浙西，迄于淮甸，皆参佐<br /><br />&nbsp;&nbsp;&nbsp;&nbsp;宾筵。军政之余，与之吟咏终日。在长安私第，别构起草院。院有精思亭；每朝<br /><br />&nbsp;&nbsp;&nbsp;&nbsp;廷用兵，诏令制置，而独处亭中，凝然握管，左右侍者无能预焉。东都于伊阙南<br /><br />&nbsp;&nbsp;&nbsp;&nbsp;置平泉别墅，清流翠裕树石幽奇。初未仕时，讲学其中。及从官藩服，出将入<br /><br />&nbsp;&nbsp;&nbsp;&nbsp;相，三十年不复重游，而题寄歌诗，皆铭之于石。今有《花木记》、《歌诗篇录》<br /><br />&nbsp;&nbsp;&nbsp;&nbsp;二石存焉。有文集二十卷。记述旧事，则有《次柳氏旧书》、《御臣要略》、<br /><br />&nbsp;&nbsp;&nbsp;&nbsp;《代叛志》、《献替录》行于世。<br /><br />&nbsp;&nbsp;&nbsp;&nbsp;初贬潮州，虽苍黄颠沛之中，犹留心著述，杂序数十篇，号曰《穷愁志》。<br /><br />&nbsp;&nbsp;&nbsp;&nbsp;其《论冥数》曰：<br /><br />&nbsp;&nbsp;&nbsp;&nbsp;仲尼罕言命，不语神，非谓无也。欲人严三纲之道，奉五常之教，修天爵而<br /><br />&nbsp;&nbsp;&nbsp;&nbsp;致人爵，不欲信富贵于天命，委福禄于冥数。昔卫卜协于沙兵，为谥已久；秦塞<br /><br />&nbsp;&nbsp;&nbsp;&nbsp;属于临洮，名子不悟；朝歌未灭，而国流丹乌；白帝尚在，而汉断素蛇。皆兆发<br /><br />&nbsp;&nbsp;&nbsp;&nbsp;于先，而符应于后，不可以智测也。周、孔与天地合德，与神明合契，将来之数，<br /><br />&nbsp;&nbsp;&nbsp;&nbsp;无所遁情。而狼跋于周，凤衰于楚，岂亲戚之义，不可去也，人伦之教，不可废<br /><br />&nbsp;&nbsp;&nbsp;&nbsp;也。条侯之贵，邓通之富，死于兵革可也，死于女室可也，唯不宜以馁终，此又<br /><br />&nbsp;&nbsp;&nbsp;&nbsp;不可以理得也。命偶时来，盗有名器者，谓祸福出于胸怀，荣枯生于口吻，沛然<br /><br />&nbsp;&nbsp;&nbsp;&nbsp;而安，溘然而笑，曾不知黄雀游于茂树，而挟弹者在其后也。<br /><br />&nbsp;&nbsp;&nbsp;&nbsp;乙丑岁，予自荆楚，保厘东周，路出方城间，有隐者困于泥涂，不知其所如，<br /><br />&nbsp;&nbsp;&nbsp;&nbsp;谓方城长曰：“此官人居守后二年，南行万里。”则知憾予者必因天谴，谮予者<br /><br />&nbsp;&nbsp;&nbsp;&nbsp;乃自鬼谋。虽抱至冤，不为恨。予尝三遇异人，非卜祝之流，皆遁世者。初掌记<br /><br />&nbsp;&nbsp;&nbsp;&nbsp;北门，管涔隐者谓予曰：“君明年当在人君左右，为文翰之职，须值少主。”予<br /><br />&nbsp;&nbsp;&nbsp;&nbsp;闻之，愕然变色，隐者亦悔失言，避席求去。予问曰：“何为事少主？”对曰：<br /><br />&nbsp;&nbsp;&nbsp;&nbsp;“君与少主已有宿缘。”其年秋登朝，至明年正月，穆宗缵绪，召入禁苑。及为<br /><br />&nbsp;&nbsp;&nbsp;&nbsp;中丞，闽中隐者叩门请见，予下榻与语，曰：“时事非久，公不早去，冬必作相，<br /><br />&nbsp;&nbsp;&nbsp;&nbsp;祸将至矣。若亟请居外，则代公者受患。公后十年终当作相，自西而入。”是秋，<br /><br />&nbsp;&nbsp;&nbsp;&nbsp;出镇吴门，时年三十六岁。经八稔，寻又仗钺南燕。秋暮，有邑子于生引邺郡道<br /><br />&nbsp;&nbsp;&nbsp;&nbsp;士至。才升阶，未及命席，谓予曰：“公当为西南节制，孟冬望舒前，符节至矣。”<br /><br />&nbsp;&nbsp;&nbsp;&nbsp;三者皆与之协，不差岁月。自宪闱竟十年居相位，由西蜀而入，代予持宪者，俄<br /><br />&nbsp;&nbsp;&nbsp;&nbsp;亦窜逐。唯再谪南荒，未尝有前知之士为予言之。岂祸患不可移者，神道所秘，<br /><br />&nbsp;&nbsp;&nbsp;&nbsp;莫得预闻。<br /><br />&nbsp;&nbsp;&nbsp;&nbsp;其自序如此。斯论可以警夫躁竞者，故书于事末。<br /><br />&nbsp;&nbsp;&nbsp;&nbsp;德裕三子。烨，检校祠部员外郎、汴宋亳观察判官。大中二年，坐父贬象州<br /><br />&nbsp;&nbsp;&nbsp;&nbsp;立山尉。二子幼，从父殁于崖州。烨咸通初量移郴州郴县尉，卒于桂阳。子延古。<br /><br />&nbsp;&nbsp;&nbsp;&nbsp;史臣曰：臣总角时，亟闻耆德言卫公故事。是时天子神武，明于听断；公亦<br /><br />&nbsp;&nbsp;&nbsp;&nbsp;以身犯难，酬特达之遇。言行计从，功成事遂，君臣之分，千载一时。观其禁掖<br /><br />&nbsp;&nbsp;&nbsp;&nbsp;弥纶，岩廊启奏，料敌制胜，襟灵独断，如由基命中，罔有虚发，实奇才也。语<br /><br />&nbsp;&nbsp;&nbsp;&nbsp;文章，则严、马扶轮；论政事，则萧、曹避席。罪其窃位，即太深文。所可议者，<br /><br />&nbsp;&nbsp;&nbsp;&nbsp;不能释憾解仇，以德报怨，泯是非于度外，齐彼我于环中。与夫市井之徒，力战<br /><br />&nbsp;&nbsp;&nbsp;&nbsp;锥刀之末，沦身瘴海，可为伤心。古所谓攫金都下，忽于市人，离娄不见于眉睫。<br /><br />&nbsp;&nbsp;&nbsp;&nbsp;才则才矣，语道则难。<br /><br />&nbsp;&nbsp;&nbsp;&nbsp;赞曰：公之智决，利若青萍。破虏诛叛，摧枯建瓴。功成北阙，骨葬南溟。<br /><br />&nbsp;&nbsp;&nbsp;&nbsp;呜呼烟阁，谁上丹青？</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56059);">加入书签</a><a
                        href="56057.html">上一页</a>&larr;<a href="index.html">返回列表</a>&rarr;<a
                            href="56060.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56057.html"; var next_page = "56060.html"; var index_page = "index.html"; var sortid = "9"; var article_id = "45"; var chapter_id = "56059"; var articlename = "旧唐书"; var chaptername = " 卷一百七十四 列传第一百二十四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>