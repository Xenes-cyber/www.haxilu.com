<!DOCTYPE html>
<html>
<head>
<meta charset="gbk" />
<title>旧唐书- 卷三十六 志第十六-在线阅读-哈西文学网</title>
<meta name="keywords" content="刘d，旧唐书， 卷三十六 志第十六全文， 卷三十六 志第十六在线阅读 哈西文学网" />
<meta name="description" content="哈西文学网提供刘d的旧唐书  卷三十六 志第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2909.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2909.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 志第十六</h1>
            <div class="link xb">
                <a href="2908.html">上一页</a>&larr;<a href="index.html">返回列表</a>&rarr;<a
                    href="2910.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文下<br /><br />&nbsp;&nbsp;&nbsp;&nbsp;天文之为十二次，所以辨析天体，纪纲辰象，上以考七曜之宿度，下以配万<br /><br />&nbsp;&nbsp;&nbsp;&nbsp;方之分野，仰观变谪，而验之于郡国也。《传》曰：“岁在星纪，而淫于玄枵。”<br /><br />&nbsp;&nbsp;&nbsp;&nbsp;“姜氏、任氏，实守其地。”及七国交争，善星者有甘德、石申，更配十二分野，<br /><br />&nbsp;&nbsp;&nbsp;&nbsp;故有周、秦、齐、楚、韩、赵、燕、魏、宋、卫、鲁、郑、吴、越等国。张衡、<br /><br />&nbsp;&nbsp;&nbsp;&nbsp;蔡邕，又以汉郡配焉。自此因循，但守其旧文，无所变革。且悬象在上，终天不<br /><br />&nbsp;&nbsp;&nbsp;&nbsp;易，而郡国沿革，名称屡迁，遂令后学难为凭准。贞观中，李淳风撰《法象志》，<br /><br />&nbsp;&nbsp;&nbsp;&nbsp;始以唐之州县配焉。至开元初，沙门一行又增损其书，更为详密。既事包今古，<br /><br />&nbsp;&nbsp;&nbsp;&nbsp;与旧有异同，颇裨后学，故录其文著于篇。并配武德以来交蚀浅深及注蚀不亏，<br /><br />&nbsp;&nbsp;&nbsp;&nbsp;以纪日月之变云尔。<br /><br />&nbsp;&nbsp;&nbsp;&nbsp;须女、虚、危，玄枵之次。子初起女五度，二千三百七十四分，秒四少。中<br /><br />&nbsp;&nbsp;&nbsp;&nbsp;虚九度，终危十二度。其分野：自济北郡东逾济水，涉平阴至于山茌，汉太山郡<br /><br />&nbsp;&nbsp;&nbsp;&nbsp;山茌县，属齐州西南之界。东南及高密，汉高密国，今在密州北界。自此以上，<br /><br />&nbsp;&nbsp;&nbsp;&nbsp;玄枵之分。东尽东莱之地，汉之东莱郡及胶东国，今为莱州、登州也。又得汉之<br /><br />&nbsp;&nbsp;&nbsp;&nbsp;北海、千乘、淄川、济南、齐郡，今为淄、青、齐等州，及济州东界。及平原、<br /><br />&nbsp;&nbsp;&nbsp;&nbsp;渤海，尽九河故道之南，滨于碣石。今为德州、棣州，沧州其北界。自九河故道<br /><br />&nbsp;&nbsp;&nbsp;&nbsp;之北，属析木分也。<br /><br />&nbsp;&nbsp;&nbsp;&nbsp;营室、东壁，陬訾之次。亥初起危十三度，二千九百二十六分太。中室十二<br /><br />&nbsp;&nbsp;&nbsp;&nbsp;度，五百五十分，秒二十一半。终奎一度。其分野：自王屋、太行而东，尽汉河<br /><br />&nbsp;&nbsp;&nbsp;&nbsp;内之地，今为怀州、场⑽乐葜西境。北负漳、邺，东及馆陶、聊城，汉地自黎<br /><br />&nbsp;&nbsp;&nbsp;&nbsp;阳、内黄及邺、魏、武安，东至馆陶、元城，皆属魏郡；自顿邱、三城、武阳，<br /><br />&nbsp;&nbsp;&nbsp;&nbsp;东至聊城，皆属东郡。今为相、魏、卫州。东尽汉东郡之地，汉东郡、清河，西<br /><br />&nbsp;&nbsp;&nbsp;&nbsp;南至白马、濮阳，东至东河、须昌，滨济，至于郓城。今为滑州、濮州、郓州。<br /><br />&nbsp;&nbsp;&nbsp;&nbsp;其须昌、济东之地，属降娄，非豕韦也。<br /><br />&nbsp;&nbsp;&nbsp;&nbsp;奎、娄及胃，降娄之次。戌初起奎二度，一千二百一十七分，秒十七少。中<br /><br />&nbsp;&nbsp;&nbsp;&nbsp;娄一度，一千八百八十三。终胃三度。其分野：南届钜野，东达梁父，以负东海。<br /><br />&nbsp;&nbsp;&nbsp;&nbsp;又东至于吕梁，乃东南抵淮水，而东尽于徐夷之地。东为降娄之次。得汉东平、<br /><br />&nbsp;&nbsp;&nbsp;&nbsp;鲁国。汉东平国在任城、平陆，今在兖州。奎为大泽，在陬訾之下流，滨于淮、<br /><br />&nbsp;&nbsp;&nbsp;&nbsp;泗，东北负山，为娄、胃之墟。盖中国膏腴之地，百谷之所阜也。胃星得马牧之<br /><br />&nbsp;&nbsp;&nbsp;&nbsp;气，与冀之北土同占。<br /><br />&nbsp;&nbsp;&nbsp;&nbsp;昴、毕，大梁之次。毕酉初起胃四度，二千五百四十九分，秒八太。中昴六<br /><br />&nbsp;&nbsp;&nbsp;&nbsp;度，一百七十四分半。终毕九度。其分野：自魏郡浊漳之北，得汉之赵国、广平、<br /><br />&nbsp;&nbsp;&nbsp;&nbsp;钜鹿、常山，东及清河、信都，北据中山、真定。今为场⒄浴⑿稀⒑恪⒍ā⒓健<br /><br />&nbsp;&nbsp;&nbsp;&nbsp;贝、深八州。又分相、魏、博之北界，与瀛州之西，全赵之分。又北尽汉代郡、<br /><br />&nbsp;&nbsp;&nbsp;&nbsp;雁门、云中、定襄之地，与北方群狄之国，皆大梁分也。<br /><br />&nbsp;&nbsp;&nbsp;&nbsp;觜、参伐，实沈之次也。申初起毕十度，八百四十一分，十五太。中参七<br /><br />&nbsp;&nbsp;&nbsp;&nbsp;度，一千五百二十六，终井十一度。其分野：得汉河东郡，今为蒲、绛、晋州，<br /><br />&nbsp;&nbsp;&nbsp;&nbsp;又得泽州及慈州界也。及上党、今为泽、潞、仪、沁也。太原，今为并、汾州。<br /><br />&nbsp;&nbsp;&nbsp;&nbsp;尽西河之地。今为隰州、石州、岚州，西涉河，得银州以北也。又西河戎狄之国，<br /><br />&nbsp;&nbsp;&nbsp;&nbsp;皆实沈分也。今河东郡永乐、芮城、河北县及河曲丰、胜、夏州，皆为实沈之次，<br /><br />&nbsp;&nbsp;&nbsp;&nbsp;东井之分也。参伐为戎索，为武政，故殷河东，尽大夏之墟。上党次居下流，与<br /><br />&nbsp;&nbsp;&nbsp;&nbsp;赵、魏相接，为觜之分。<br /><br />&nbsp;&nbsp;&nbsp;&nbsp;东井、舆鬼，鹑首之次也。未初起井十二度，二千一百七十二秒，十五太。<br /><br />&nbsp;&nbsp;&nbsp;&nbsp;中井二十七度，二千八百二十八分，秒一半。终柳六度。其分野：自汉之三辅及<br /><br />&nbsp;&nbsp;&nbsp;&nbsp;北地、上郡、安定，西自陇坻至河西，西南尽巴、蜀、汉中之地，及西南夷犍为、<br /><br />&nbsp;&nbsp;&nbsp;&nbsp;越`、益州郡，极南河之表，东至羊柯，皆鹑首分也。鹑首之分，得《禹贡》<br /><br />&nbsp;&nbsp;&nbsp;&nbsp;雍、梁二州，其郡县易知，故不详载。狼星分野在江、河上源之西，孤矢、犬、<br /><br />&nbsp;&nbsp;&nbsp;&nbsp;鸡，皆徼外之象。今之西羌、吐蕃、蕃浑，及西南徼外夷，皆狼星之象。<br /><br />&nbsp;&nbsp;&nbsp;&nbsp;柳、星、张，鹑火之次。午初起柳七度，四百六十四，秒七少。中七星七度，<br /><br />&nbsp;&nbsp;&nbsp;&nbsp;一千一百三。终张十四度。其分野：北自荥泽、荥阳，并京、索，暨山南，得新<br /><br />&nbsp;&nbsp;&nbsp;&nbsp;郑、密县，至于方阳。方阳之南得汉之颍川郡阳翟、崇高、郏城、襄城，南尽邺<br /><br />&nbsp;&nbsp;&nbsp;&nbsp;县。今为邓、汝、唐、仙四州界。又汉南阳郡，北自宛、叶，南尽汉东申、随之<br /><br />&nbsp;&nbsp;&nbsp;&nbsp;地，大抵以淮源桐柏、东阳为限。今之唐州、随州属鹑火，申州属寿星。又自洛<br /><br />&nbsp;&nbsp;&nbsp;&nbsp;邑负河之南，西及函谷南纪，达武当汉水之阴，尽弘农郡。汉弘农卢氏、陕县，<br /><br />&nbsp;&nbsp;&nbsp;&nbsp;今为虢、陕二州。上洛、商洛为商州。丹水为均州。宜阳、沔池、新安、陆浑，<br /><br />&nbsp;&nbsp;&nbsp;&nbsp;今属洛州。古成周、虢、郑、管、郐、东虢、密、滑、焦、唐、申、邓，皆鹑火<br /><br />&nbsp;&nbsp;&nbsp;&nbsp;分也，及祝融氏之都。新郑为祝融氏之墟，属鹑火。其东鄙则入寿星。旧说皆在<br /><br />&nbsp;&nbsp;&nbsp;&nbsp;函谷，非也。柳、星、舆鬼之东，又接汉源，故殷商、洛之阳，接南河之上流。<br /><br />&nbsp;&nbsp;&nbsp;&nbsp;七星上系轩辕，得土行之正位，中岳象也，故为河南之分。张星直河南汉东，与<br /><br />&nbsp;&nbsp;&nbsp;&nbsp;鹑尾同占。<br /><br />&nbsp;&nbsp;&nbsp;&nbsp;翼、轸，鹑尾之次。巳初起张十五度，一千七百九十五，秒二十二少。中翼<br /><br />&nbsp;&nbsp;&nbsp;&nbsp;十二度，二千四百六十一，秒八半。终轸九度。其分野：自房陵、白帝而东，尽<br /><br />&nbsp;&nbsp;&nbsp;&nbsp;汉之南郡、南郡：巫县，今在夔州。秭归在西，夷陵在峡州。襄、夔、郢、申在<br /><br />&nbsp;&nbsp;&nbsp;&nbsp;襄、郢界，馀为荆州。江夏，江夏：竟陵今为复州，安、鄂、蕲、沔、黄五州，<br /><br />&nbsp;&nbsp;&nbsp;&nbsp;皆汉江夏界。东达庐江南郡。汉庐江之寻阳，今在江州，于山河之像，宜属鹑尾<br /><br />&nbsp;&nbsp;&nbsp;&nbsp;也。滨彭蠡之西，得汉长沙、武陵、桂阳、零陵郡。零陵今为道州、永州。桂阳<br /><br />&nbsp;&nbsp;&nbsp;&nbsp;今为郴州。大抵自沅、湘上流，西通黔安之左，皆楚之分也。又逾南纪，尽郁林、<br /><br />&nbsp;&nbsp;&nbsp;&nbsp;合浦之地。郁林县今在贵州。定林县今在廉州。合浦县今为桂州。今自富、昭、<br /><br />&nbsp;&nbsp;&nbsp;&nbsp;蒙、龚、绣、容、白、罕八州以西，皆属鹑尾之墟也。荆、楚、郧、e、罗、<br /><br />&nbsp;&nbsp;&nbsp;&nbsp;权、巴、夔与南方蛮貊，殷河南之南。其中一星主长沙国，逾岭徼而南，皆瓯东、<br /><br />&nbsp;&nbsp;&nbsp;&nbsp;青丘之分。今安南诸州，在云汉上源之东，宜属鹑火。<br /><br />&nbsp;&nbsp;&nbsp;&nbsp;角、亢，寿星之次。辰初起轸十度，八十七，秒十四半。中角八度，七百五<br /><br />&nbsp;&nbsp;&nbsp;&nbsp;十，秒三十。终氐一度。其分野：自原武、管城，滨河、济之南，东至封邱、陈<br /><br />&nbsp;&nbsp;&nbsp;&nbsp;留，尽陈、蔡、汝南之地，逾淮源至于弋阳。汉陈留郡，自封邱、陈留已东，皆<br /><br />&nbsp;&nbsp;&nbsp;&nbsp;入大火之分。汉汝南，今为豫州。西华、南顿、项城县今为陈州。汝阴县今在颍<br /><br />&nbsp;&nbsp;&nbsp;&nbsp;州。弋阳县在光州。西涉南阳郡，至于桐柏，又东北抵嵩之东阳。汉南阳郡舂陵、<br /><br />&nbsp;&nbsp;&nbsp;&nbsp;湖阳，蔡阳后分为舂陵郡，后魏以为南荆州，今有旧义阳郡，在申国之东界，今<br /><br />&nbsp;&nbsp;&nbsp;&nbsp;为申州。按中国地络，在南北河之间，故申、随、光三州，皆属《禹贡》豫州之<br /><br />&nbsp;&nbsp;&nbsp;&nbsp;分，宜属鹑火、寿星。非南方负海之地。古陈、蔡、随、许，皆属寿星分也。氐<br /><br />&nbsp;&nbsp;&nbsp;&nbsp;星涉寿星之次，故其分野殷雒邑众山之东，与亳土相接。<br /><br />&nbsp;&nbsp;&nbsp;&nbsp;氐、房、心，大火之次也。卯初起氐二度，一千四百一十九分，秒五太。中<br /><br />&nbsp;&nbsp;&nbsp;&nbsp;房二度，二千八百五分，秒一半。终尾六度。其分野：得汉之陈留县，自雍丘、<br /><br />&nbsp;&nbsp;&nbsp;&nbsp;襄邑、小黄而东，循济阴，界于齐、鲁，右泗水，达于吕梁，乃东南抵淮，西南<br /><br />&nbsp;&nbsp;&nbsp;&nbsp;接太昊之墟，尽济阴、山阳、楚国、丰、沛之地。济阴郡之定陶、冤句、乘氏，<br /><br />&nbsp;&nbsp;&nbsp;&nbsp;今在东郡。大抵曹、宋、徐、亳及郓州西界，皆属大火分。自商、亳以负北河，<br /><br />&nbsp;&nbsp;&nbsp;&nbsp;阳气之所升也，为心分。自丰、沛以负南河，阳气之所布也，为房分。故其下流<br /><br />&nbsp;&nbsp;&nbsp;&nbsp;皆与尾星同占，西接陈、郑，为氐星之分。<br /><br />&nbsp;&nbsp;&nbsp;&nbsp;尾、箕，析木之次也。寅初起尾七度，二千七百五十分，秒二十一少。中箕<br /><br />&nbsp;&nbsp;&nbsp;&nbsp;星五度，三百七十分，秒六十七。终斗八度。其分野：自渤海九河之北，尽河间、<br /><br />&nbsp;&nbsp;&nbsp;&nbsp;涿郡、广阳国，汉渤海郡浮阳，今为清池县，属沧州。涿郡之饶阳，今属瀛州。<br /><br />&nbsp;&nbsp;&nbsp;&nbsp;涿县、良乡与广阳国蓟县，今在幽州。及上谷、渔阳、右北平、辽东、乐浪、玄<br /><br />&nbsp;&nbsp;&nbsp;&nbsp;菟，渔阳在幽州。右北平在白狼无终县，隋代为渔阳郡，古孤竹国，后置北平郡，<br /><br />&nbsp;&nbsp;&nbsp;&nbsp;今为平州。辽东在无虑县，即《周礼》医无闾山。乐浪在朝鲜县，玄菟在高句骊<br /><br />&nbsp;&nbsp;&nbsp;&nbsp;县，今皆在东夷也。古之北燕、孤竹、无终及东方九夷之国，皆析木之分也，尾<br /><br />&nbsp;&nbsp;&nbsp;&nbsp;得云汉之末流，北纪之所穷也。箕与南斗相近，故其分野在吴、越之东。<br /><br />&nbsp;&nbsp;&nbsp;&nbsp;南斗、牵牛，星纪之次也。丑初起斗九度，一千四十二十分，秒二太。中斗<br /><br />&nbsp;&nbsp;&nbsp;&nbsp;二十四度，一千一百分，秒八半。终女四度。其分野：自庐江、九江，负淮水之<br /><br />&nbsp;&nbsp;&nbsp;&nbsp;南，尽临淮、广陵，至于东海，庐、寿、和、濠、扬，皆属星纪也。又逾南河，<br /><br />&nbsp;&nbsp;&nbsp;&nbsp;得汉丹阳、会稽、豫章郡，西滨彭蠡，南涉越州，尽苍梧、南海。又逾岭表，自<br /><br />&nbsp;&nbsp;&nbsp;&nbsp;韶、广、封、梧、藤、罗、雷州，南及珠崖自北以东为星纪，其西皆属鹑尾之次。<br /><br />&nbsp;&nbsp;&nbsp;&nbsp;古吴、越及东南百越之国，皆星纪分也。南斗在云汉之下流，当淮、海之间，为<br /><br />&nbsp;&nbsp;&nbsp;&nbsp;吴分。牵牛去南河浸远，故其分野自豫章东达会稽，南逾岭徼，为越分。岛夷蛮<br /><br />&nbsp;&nbsp;&nbsp;&nbsp;貊之人，声教之所不洎，皆系于狗国。李淳风刊定《隋志》，郡国颇为详悉，所<br /><br />&nbsp;&nbsp;&nbsp;&nbsp;注郡邑多依用。其后州县又隶管属不同，但据山河以分耳。<br /><br />&nbsp;&nbsp;&nbsp;&nbsp;灾异<br /><br />&nbsp;&nbsp;&nbsp;&nbsp;武德元年十月壬申朔，四年八月丙戌朔，六年十二月壬寅朔，九年十月丙辰<br /><br />&nbsp;&nbsp;&nbsp;&nbsp;朔。贞观元年闰三月癸丑朔，九月庚戌朔，二年三月戊申朔，三年八月己巳朔，<br /><br />&nbsp;&nbsp;&nbsp;&nbsp;四年闰正月丁卯朔，六年正月乙卯朔，九年闰四月丙寅朔，十一年三月丙戌朔，<br /><br />&nbsp;&nbsp;&nbsp;&nbsp;十二年闰二月庚辰朔，十三年八月辛未朔，十七年六月己卯朔，十八年十月辛丑<br /><br />&nbsp;&nbsp;&nbsp;&nbsp;朔，二十年闰三月癸巳朔，二十二年八月己酉朔。高宗显庆五年六月庚午朔。乾<br /><br />&nbsp;&nbsp;&nbsp;&nbsp;封二年八月己酉朔。总章二年六月戊申朔。咸亨元年六月壬寅朔，二年十一月甲<br /><br />&nbsp;&nbsp;&nbsp;&nbsp;午朔，三年十一月戊子朔。上元元年三月辛亥朔，二年九月壬寅朔。调露二年四<br /><br />&nbsp;&nbsp;&nbsp;&nbsp;月乙巳朔，十一月壬寅朔。开耀元年十月丙寅朔。永淳元年四月甲子朔，十一月<br /><br />&nbsp;&nbsp;&nbsp;&nbsp;庚申朔。则天垂拱二年二月辛未朔，四年六月丁亥朔。天授二年四月壬寅朔。如<br /><br />&nbsp;&nbsp;&nbsp;&nbsp;意元年四月丙申朔。长寿二年九月丁亥朔，三年九月壬午朔。延载元年九月壬午<br /><br />&nbsp;&nbsp;&nbsp;&nbsp;朔。证圣元年二月己酉朔。圣历三年五月乙酉朔。久视元年五月己酉朔。长安二<br /><br />&nbsp;&nbsp;&nbsp;&nbsp;年九月乙丑朔，三年三月壬戌朔，九月庚寅朔。中宗神龙三年六月丁卯朔。景龙<br /><br />&nbsp;&nbsp;&nbsp;&nbsp;元年十二月乙丑朔。睿宗太极元年二月丁卯朔。玄宗先天元年九月丁卯朔。开元<br /><br />&nbsp;&nbsp;&nbsp;&nbsp;三年七月庚辰朔，六年五月乙丑朔，九年五月乙巳朔，十二年闰十二月壬辰朔，<br /><br />&nbsp;&nbsp;&nbsp;&nbsp;十七年十月丙午朔，二十年二月癸酉朔，八月辛未朔，二十一年七月乙丑朔，二<br /><br />&nbsp;&nbsp;&nbsp;&nbsp;十二年十二月戊子朔，二十三年闰十一月壬午朔，二十六年九月丙申朔，二十八<br /><br />&nbsp;&nbsp;&nbsp;&nbsp;年三月丁亥朔。天宝元年七月癸卯朔，五载五月壬子朔，十三载六月乙丑朔。<br /><br />&nbsp;&nbsp;&nbsp;&nbsp;肃宗至德元载十月辛巳朔。上元二年七月癸未朔，蚀既，大星皆见。代宗大<br /><br />&nbsp;&nbsp;&nbsp;&nbsp;历三年三月乙巳朔，四年正月十五日甲午蚀。十三年甲戌，有司奏合蚀不蚀。十<br /><br />&nbsp;&nbsp;&nbsp;&nbsp;四年二月丙寅朔。德宗贞元三年八月辛巳朔，日蚀。有司奏，准礼请伐鼓于社，<br /><br />&nbsp;&nbsp;&nbsp;&nbsp;不许。太常卿董晋谏曰：“伐鼓所以责群阴，助阳德，宜从经义。”竟不报。六<br /><br />&nbsp;&nbsp;&nbsp;&nbsp;年正月戊戌朔，有司奏合蚀不蚀，百僚称贺。七年六月庚寅朔，有司奏蚀，是夜<br /><br />&nbsp;&nbsp;&nbsp;&nbsp;阴云不见，百官表贺。八年十一月壬子朔，先是司天监徐承嗣奏：“据历，合蚀<br /><br />&nbsp;&nbsp;&nbsp;&nbsp;八分，今退蚀三分。准占，君盛明则阴匿而潜退。请书于史。”从之。十年四月<br /><br />&nbsp;&nbsp;&nbsp;&nbsp;癸卯朔，有司奏太阳合亏，巳正后刻蚀之既，未正后五刻复满。太常奏，准礼上<br /><br />&nbsp;&nbsp;&nbsp;&nbsp;不视朝。其日阴云不见，百官表贺。十七年五月壬戌蚀。<br /><br />&nbsp;&nbsp;&nbsp;&nbsp;元和三年七月癸巳蚀。宪宗谓宰臣曰：“昨司天奏太阳亏蚀，皆如其言，何<br /><br />&nbsp;&nbsp;&nbsp;&nbsp;也？又素服救日，其仪安在？”李吉甫对曰：“日月运行，迟速不齐。日凡周天<br /><br />&nbsp;&nbsp;&nbsp;&nbsp;三百六十五度有馀，日行一度，月行十三度有馀，率二十九日半而与日会。又月<br /><br />&nbsp;&nbsp;&nbsp;&nbsp;行有南北九道之异，或进或退，若晦朔之交，又南北同道，即日为月之所掩，故<br /><br />&nbsp;&nbsp;&nbsp;&nbsp;名薄蚀。虽自然常数可以推步，然日为阳精，人君之象，若君行有缓有急，即日<br /><br />&nbsp;&nbsp;&nbsp;&nbsp;为之迟速。稍逾常度，为月所掩，即阴浸于阳。亦犹人君行或失中，应感所致。<br /><br />&nbsp;&nbsp;&nbsp;&nbsp;故《礼》云：“男教不修，阳事不得，谪见于天，日为之蚀。’古者日蚀，则天<br /><br />&nbsp;&nbsp;&nbsp;&nbsp;子素服而修六官之职，月蚀，则后素服而修六宫之职，皆所以惧天戒而自省惕也。<br /><br />&nbsp;&nbsp;&nbsp;&nbsp;人君在民物之上，易为骄盈，故圣人制礼，务乾恭兢惕，以奉若天道。苟德大备，<br /><br />&nbsp;&nbsp;&nbsp;&nbsp;天人合应，百福斯臻。陛下恭己向明，日慎一日，又顾忧天谴，则圣德益固，升<br /><br />&nbsp;&nbsp;&nbsp;&nbsp;平何远。伏望长保睿志，以永无疆之休。”上曰：“天人交感，妖祥应德，盖如<br /><br />&nbsp;&nbsp;&nbsp;&nbsp;卿言。素服救日，自贬之旨也，朕虽不德，敢忘兢惕。卿等当匡吾不迨也。”十<br /><br />&nbsp;&nbsp;&nbsp;&nbsp;年八月己亥朔，十三年六月癸丑朔。<br /><br />&nbsp;&nbsp;&nbsp;&nbsp;长庆二年四月辛酉朔，三年九月壬子朔。大和八年二月壬午朔。开成二年十<br /><br />&nbsp;&nbsp;&nbsp;&nbsp;二月庚寅朔，当蚀，阴云不见。会昌三年二月庚申朔，四年二月甲寅朔，五年七<br /><br />&nbsp;&nbsp;&nbsp;&nbsp;月丙午朔，六年十二月戊辰朔，皆蚀。武德九年二月二十三日夜，星孛于胃、昴<br /><br />&nbsp;&nbsp;&nbsp;&nbsp;间，凡二十八日，又孛于卷舌。贞观八年八月二十三日，星孛于虚、危，历于玄<br /><br />&nbsp;&nbsp;&nbsp;&nbsp;枵，凡十一日而灭。太宗谓侍臣曰：“是何妖也？”虞世南对曰：“齐景公时，<br /><br />&nbsp;&nbsp;&nbsp;&nbsp;有彗星。晏子对曰：‘公穿池畏不深，筑台恐不高，行刑恐不重，是以彗为诫耳。’<br /><br />&nbsp;&nbsp;&nbsp;&nbsp;景公惧而修德，十六日而星灭。臣闻若德政不修，麟凤数见，无所补也；苟政教<br /><br />&nbsp;&nbsp;&nbsp;&nbsp;无阙，虽有灾愆，何损于时。伏愿陛下勿以功高古人而矜大，勿以太平日久而骄<br /><br />&nbsp;&nbsp;&nbsp;&nbsp;逸，慎终如始，彗何足忧。”帝深嘉之。十三年三月二十二日夜，星孛于毕、昴。<br /><br />&nbsp;&nbsp;&nbsp;&nbsp;十五年六月十九日，星孛于太微，犯郎位。七月甲戌灭。总章元年四月，彗见五<br /><br />&nbsp;&nbsp;&nbsp;&nbsp;车，上避正殿，减膳，令内外五品已上上封事，极言得失。许敬宗曰：“星虽孛<br /><br />&nbsp;&nbsp;&nbsp;&nbsp;而光芒小，此非国眚，不足上劳圣虑，请御正殿，复常膳。”不从。敬宗又进曰：<br /><br />&nbsp;&nbsp;&nbsp;&nbsp;“星孛于东北，王师问罪，高丽将灭之征。”帝曰：“我为万国主，岂移过于小<br /><br />&nbsp;&nbsp;&nbsp;&nbsp;蕃哉！”二十二日星灭。上元二年十月，彗见于角、亢南，长五尺。三年七月二<br /><br />&nbsp;&nbsp;&nbsp;&nbsp;十一日，彗见东井，指南河、积薪，长三尺馀，渐向东北，光芒益Y，长三丈，<br /><br />&nbsp;&nbsp;&nbsp;&nbsp;扫中台，指文昌，经五十八日而灭。永隆二年九月一日，万年县女子刘凝静乘白<br /><br />&nbsp;&nbsp;&nbsp;&nbsp;马，著白衣，男子从者八九十人，入太史局，升令厅床坐，勘问比有何灾异。太<br /><br />&nbsp;&nbsp;&nbsp;&nbsp;史令姚玄辩执之以闻。是夜彗见西方天市中，长五尺，渐小，向东行，出天市，<br /><br />&nbsp;&nbsp;&nbsp;&nbsp;至河鼓右旗，十七日灭。永淳二年三月十八日，彗见五车之北，凡二十五日而灭。<br /><br />&nbsp;&nbsp;&nbsp;&nbsp;文明元年七月二十二日，西方有彗，长丈馀，凡四十九日灭。光宅元年九月<br /><br />&nbsp;&nbsp;&nbsp;&nbsp;二十九日，有星如半月，见西方。景龙元年十月十八日，彗见西方，凡四十三日<br /><br />&nbsp;&nbsp;&nbsp;&nbsp;而灭。二年二月，天狗坠于西南，有声如雷，野雉皆g。七月七日，星孛胃、昴<br /><br />&nbsp;&nbsp;&nbsp;&nbsp;之间。三年八月八日，星孛于紫宫。太极元年七月四日，彗入太微。开元十八年<br /><br />&nbsp;&nbsp;&nbsp;&nbsp;六月十一日，彗见五车；三十日，星孛于毕、昴。二十六年三月八日，星孛于紫<br /><br />&nbsp;&nbsp;&nbsp;&nbsp;微垣，历斗魁，十馀日，阴云不见。武德元年六月三日，荧惑犯左执法。八年九<br /><br />&nbsp;&nbsp;&nbsp;&nbsp;月二十二日，荧惑入太微。九年五月，傅奕奏：太白昼见于秦，秦国当有天下。<br /><br />&nbsp;&nbsp;&nbsp;&nbsp;高祖以状授太宗。及太宗即位，召奕谓曰：“汝前奏事几累我，然而今后但须悉<br /><br />&nbsp;&nbsp;&nbsp;&nbsp;心尽言，无以前事为虑。”贞观十三年五月，荧惑犯右执法。十五年二月十五日，<br /><br />&nbsp;&nbsp;&nbsp;&nbsp;荧惑逆犯太微东藩上相。十七年三月七日，荧惑守心前星，十九日退。其月二十<br /><br />&nbsp;&nbsp;&nbsp;&nbsp;二日，荧惑犯句陈。九月二十九日，荧惑犯太微西藩上将。十九年九月二十四日，<br /><br />&nbsp;&nbsp;&nbsp;&nbsp;太白在太微，犯左执法，光芒相及。永徽三年六月二日，荧惑犯右执法；三日，<br /><br />&nbsp;&nbsp;&nbsp;&nbsp;太白入太微，犯右执法。显庆五年二月三日，荧惑入南斗。龙朔元年九月十四日，<br /><br />&nbsp;&nbsp;&nbsp;&nbsp;太白犯太微左执法。乾封二年五月，荧惑入轩辕。咸亨元年十二月，荧惑入太微。<br /><br />&nbsp;&nbsp;&nbsp;&nbsp;上元二年正月九日，荧惑犯房星。仪凤四年四月九日，荧惑犯羽林。调露二年五<br /><br />&nbsp;&nbsp;&nbsp;&nbsp;月二十四日，太白经天。<br /><br />&nbsp;&nbsp;&nbsp;&nbsp;长安四年，荧惑入月及镇星，犯天关。太史令严善思奏：法有乱臣伏罪，臣<br /><br />&nbsp;&nbsp;&nbsp;&nbsp;下谋上之变。岁馀，诛二张，五王立中宗。景龙三年六月八日，太白昼见于东井。<br /><br />&nbsp;&nbsp;&nbsp;&nbsp;景云二年三月二十七日，太白入羽林。太极元年三月三日，荧惑入东井；四月十<br /><br />&nbsp;&nbsp;&nbsp;&nbsp;二日，荧惑与太白守东井。先天元年八月十四日夜，月蚀尽，有星入月魄中。十<br /><br />&nbsp;&nbsp;&nbsp;&nbsp;六日，太白袭月。开元十年七月二十九日，荧惑入南斗。天宝十三载五月，荧惑<br /><br />&nbsp;&nbsp;&nbsp;&nbsp;守心五十馀日。至德元载十一月二十六日，荧惑、太白同犯昴。武德二年三月二<br /><br />&nbsp;&nbsp;&nbsp;&nbsp;十七日，太白、辰、镇聚于东井。九年六月十八日，辰、岁会于东井。二十三日，<br /><br />&nbsp;&nbsp;&nbsp;&nbsp;辰、岁、太白又会于东井。贞观十八年五月，太白、辰合于东井。景云二年七月，<br /><br />&nbsp;&nbsp;&nbsp;&nbsp;太白、镇同在张宿。武德三年十月三十日，有流星坠于东都城内，殷殷有声。高<br /><br />&nbsp;&nbsp;&nbsp;&nbsp;祖谓侍臣曰：“此何祥也？”起居舍人令狐德痹唬骸拔羲韭碥卜チ桑有流星坠<br /><br />&nbsp;&nbsp;&nbsp;&nbsp;于辽东梁水上，寻而公孙渊败走，晋军追之，至其星坠处斩之。此王世充灭亡之<br /><br />&nbsp;&nbsp;&nbsp;&nbsp;兆也。”贞观十八年五月，有流星大如斗，五日出东壁，光照地，声如雷。咸亨<br /><br />&nbsp;&nbsp;&nbsp;&nbsp;三年二月三日，有流星如雷。景龙二年二月十九日，大星坠于西南，声如雷，野<br /><br />&nbsp;&nbsp;&nbsp;&nbsp;雉皆g。景云二年八月十七日，东方有流星出五车，至于上台。天宝三载闰二月<br /><br />&nbsp;&nbsp;&nbsp;&nbsp;十七日，星坠于东南，有声。京师讹言官遣枨枨捕人肝以祭天狗，人相恐，畿内<br /><br />&nbsp;&nbsp;&nbsp;&nbsp;尤甚。景龙元年九月十八日，有赤气竟天，其光烛地，经三日乃止。九月四日，<br /><br />&nbsp;&nbsp;&nbsp;&nbsp;黄雾昏。唐隆元年六月八日，虹霓竟天。<br /><br />&nbsp;&nbsp;&nbsp;&nbsp;灾异编年至德后<br /><br />&nbsp;&nbsp;&nbsp;&nbsp;至德元年三月乙酉，岁、太白、荧惑合于东井。十月辛丑朔，日有食之。十<br /><br />&nbsp;&nbsp;&nbsp;&nbsp;一月壬戌五更，有流星大如斗，流于东北，长数丈，蛇行屈曲，有碎光迸空。乾<br /><br />&nbsp;&nbsp;&nbsp;&nbsp;元元年四月，荧惑、镇、太白合于营室。太史南宫沛奏：所合之处战不胜，大人<br /><br />&nbsp;&nbsp;&nbsp;&nbsp;恶之，恐有丧祸。明年冬，郭子仪等九节度之师自溃于相州。五月癸未夜一更三<br /><br />&nbsp;&nbsp;&nbsp;&nbsp;筹，月掩心前星，二更四筹方出。六月癸丑，月入南斗魁。二年二月丙辰，月犯<br /><br />&nbsp;&nbsp;&nbsp;&nbsp;心前大星，相去三寸。三年四月丁巳夜五更，彗出东方，色白，长四尺，在娄、<br /><br />&nbsp;&nbsp;&nbsp;&nbsp;胃间，疾行向东北角，历昴、毕、觜、参、井、鬼、柳、轩辕，至太微右执法七<br /><br />&nbsp;&nbsp;&nbsp;&nbsp;寸所，凡五十馀日方灭。闰四月辛酉朔，妖星见于南方，长数丈。是时自四月初<br /><br />&nbsp;&nbsp;&nbsp;&nbsp;大雾大雨，至闰四月末方止。是月，逆贼史思明再陷东都，米价踊贵，斗至八百<br /><br />&nbsp;&nbsp;&nbsp;&nbsp;文，人相食，殍尸蔽地。上元元年十二月癸未夜，岁掩房星。二年七月癸未朔，<br /><br />&nbsp;&nbsp;&nbsp;&nbsp;日有蚀之，大星皆见。司天秋官正瞿昙N奏曰：“癸未太阳亏，辰正后六刻起<br /><br />&nbsp;&nbsp;&nbsp;&nbsp;亏，巳正后一刻既，午前一刻复满。亏于张四度，周之分野。甘德云，‘日从巳<br /><br />&nbsp;&nbsp;&nbsp;&nbsp;至午蚀为周’，周为河南，今逆贼史思明据。《乙巳占》曰，‘日蚀之下有破<br /><br />&nbsp;&nbsp;&nbsp;&nbsp;国’。”其年九月，制去上元之号，单称元年，月首去正、二、三之次，以“建”<br /><br />&nbsp;&nbsp;&nbsp;&nbsp;冠之。其年建子月癸巳亥时一鼓二筹后，月掩昴，出其北，兼白晕；毕星有白气<br /><br />&nbsp;&nbsp;&nbsp;&nbsp;从北来贯昴。司天监韩颍奏曰：“按石申占，‘月掩昴，胡王死’。又‘月行昴<br /><br />&nbsp;&nbsp;&nbsp;&nbsp;北，天下福’。臣伏以三光垂象，月为刑杀之征。二石歼夷，史官常占。毕、昴<br /><br />&nbsp;&nbsp;&nbsp;&nbsp;为天纲，白气兵丧，掩其星则大破胡王，行其北则天下有福。已为周分，癸主幽、<br /><br />&nbsp;&nbsp;&nbsp;&nbsp;燕，当羯胡窃据之郊，是残寇灭亡之地。”明年，史思明为其子朝义所杀。十月，<br /><br />&nbsp;&nbsp;&nbsp;&nbsp;雍王收复东都。上元三年正月时去上元之号，今存之以正年。建辰月，肃宗病。<br /><br />&nbsp;&nbsp;&nbsp;&nbsp;是月丙戌，月上有黄白冠连成晕，东井、五诸侯、南北河、舆鬼皆在中。建巳月，<br /><br />&nbsp;&nbsp;&nbsp;&nbsp;以楚州献定国宝，乃改元宝应，月复以正、二、三为次。其月，肃宗崩。<br /><br />&nbsp;&nbsp;&nbsp;&nbsp;代宗即位。其月壬子夜，西北方有赤光见，炎赫亘天，贯紫微，渐流于东，<br /><br />&nbsp;&nbsp;&nbsp;&nbsp;弥漫北方，照耀数十里，久之乃散。辛未夜，江陵见赤光贯北斗，俄仆固怀恩叛。<br /><br />&nbsp;&nbsp;&nbsp;&nbsp;明年十月，吐蕃陷长安，代宗避狄幸陕州。广德二年五月丁酉朔，日当蚀不蚀，<br /><br />&nbsp;&nbsp;&nbsp;&nbsp;群臣贺。十二月三日夜，星流如雨，自亥及晓。永泰元年九月辛卯，太白经天，<br /><br />&nbsp;&nbsp;&nbsp;&nbsp;是月吐蕃逼京畿。二年六月丁未，日重轮，其夜月重轮，是年大水。大历元年十<br /><br />&nbsp;&nbsp;&nbsp;&nbsp;二月己亥，彗星出匏瓜，长尺馀，犯宦者星。二年七月癸亥，荧惑色赤黄，顺行<br /><br />&nbsp;&nbsp;&nbsp;&nbsp;入氐。乙丑夜，镇星色黄，近辰星，在东井初度。丙寅申时，有青赤气长四十馀<br /><br />&nbsp;&nbsp;&nbsp;&nbsp;尺，见日旁，久之乃散。己巳夜，岁星顺行去司怪七寸。庚午夜，月逼天关。壬<br /><br />&nbsp;&nbsp;&nbsp;&nbsp;申十二月，赤气长二丈亘日上。甲戌酉时，白气亘天。八月壬午，月入氐。戊子，<br /><br />&nbsp;&nbsp;&nbsp;&nbsp;月犯牵牛，相去九寸。己丑夜，月犯毕，相去四寸。九月戊申朔，岁星守东井，<br /><br />&nbsp;&nbsp;&nbsp;&nbsp;凡七日。乙卯，吐藩入寇，至宁。戊午夜，白雾起尾西北，弥漫亘天。乙丑昼，<br /><br />&nbsp;&nbsp;&nbsp;&nbsp;有流星大如一升器，其色黄明，尾迹长六七十尺，出于午，流于丑。戊辰夜，荧<br /><br />&nbsp;&nbsp;&nbsp;&nbsp;惑去南斗五寸。乙亥，青赤气亘于日旁。十一月辛酉夜，月去东井一尺。甲子夜，<br /><br />&nbsp;&nbsp;&nbsp;&nbsp;月去轩辕一尺。壬戌，京师地震，有声如雷，自东北来。十二月丁酉夜，荧惑入<br /><br />&nbsp;&nbsp;&nbsp;&nbsp;壁垒。戊戌，有黑气如雾，亘北方，久之方散。三年正月壬子夜，月掩毕。丁巳<br /><br />&nbsp;&nbsp;&nbsp;&nbsp;巳时，日有黄冠，青赤珥。三月乙巳朔，日有蚀之，自午亏，至后一刻，凡蚀十<br /><br />&nbsp;&nbsp;&nbsp;&nbsp;分之六分半。癸丑夜，太白去天衢八寸。癸酉夜，太白顺行，去岁星二尺。七月<br /><br />&nbsp;&nbsp;&nbsp;&nbsp;壬申夜，五星并列东井。占云：“中国之利。”八月己酉，月入毕。辛酉，月入<br /><br />&nbsp;&nbsp;&nbsp;&nbsp;东井。壬戌，火星去太白四寸。庚午夜，太白犯左执法，相去一尺。九月壬申夜，<br /><br />&nbsp;&nbsp;&nbsp;&nbsp;岁星入舆鬼。乙亥夜，大星如斗，自南流北，其光烛地。丁丑夜，荧惑入太微垣。<br /><br />&nbsp;&nbsp;&nbsp;&nbsp;己卯夜，太白犯左执法，相去六寸。戊子夜，岁星去舆鬼一尺。己丑夜，月犯东<br /><br />&nbsp;&nbsp;&nbsp;&nbsp;井，去五寸。庚戌，荧惑去太微五寸，太白去进贤四寸。癸巳，月去灵台一尺。<br /><br />&nbsp;&nbsp;&nbsp;&nbsp;四年正月十五日，日有蚀之。二月丙午夜，荧惑有芒角，去房星二尺所。丙辰夜，<br /><br />&nbsp;&nbsp;&nbsp;&nbsp;地震，有声如雷者三。三月壬午，荧惑有芒角，入氐。癸未，月去氐一尺。戊子<br /><br />&nbsp;&nbsp;&nbsp;&nbsp;夜，镇星近舆鬼。五月丙戌，京师地震。七月，荧惑犯次相星。九月丁卯，荧惑<br /><br />&nbsp;&nbsp;&nbsp;&nbsp;犯郎位。是岁自四月霖雨，至秋末方息，京师米斗八百文。五年四月乙巳夜，岁<br /><br />&nbsp;&nbsp;&nbsp;&nbsp;星入轩辕。己未夜，彗出五车，蓬孛，光芒长三丈。五月己卯夜，彗出北方，其<br /><br />&nbsp;&nbsp;&nbsp;&nbsp;色白。癸未夜，彗随天东行，近八谷。甲申，西北方白气竟天。六月丙申，月去<br /><br />&nbsp;&nbsp;&nbsp;&nbsp;太微左执法一寸。丁酉，月去哭星二寸。庚子，月去氐七寸。癸卯，彗去三公二<br /><br />&nbsp;&nbsp;&nbsp;&nbsp;尺。庚戌，太白入东井。甲寅，白气出西北方，竟天。己未，彗星灭。七月，京<br /><br />&nbsp;&nbsp;&nbsp;&nbsp;师米价腾踊，斗千钱。六年七月乙巳夜，月掩毕，入昴毕中。壬子，月去太微二<br /><br />&nbsp;&nbsp;&nbsp;&nbsp;寸。八月庚辰，月入太微。九月壬辰，荧惑犯哭星，去二寸。庚子夜，火去泣星<br /><br />&nbsp;&nbsp;&nbsp;&nbsp;四寸，月掩毕。甲辰夜，西南流星大如一升器，有尾迹，光明照地，珠子散落，<br /><br />&nbsp;&nbsp;&nbsp;&nbsp;长五丈馀，出须女，入天市南垣灭。丁未，月入太微。辛亥，荧惑入壁垒。十月<br /><br />&nbsp;&nbsp;&nbsp;&nbsp;丁卯，月掩毕。甲戌，月入轩辕。十一月壬寅，月入太微。丙午夜，月掩氐。十<br /><br />&nbsp;&nbsp;&nbsp;&nbsp;二月己巳，月入太微。七年正月乙未夜，月近轩辕。二月戊午，月掩天关。辛酉，<br /><br />&nbsp;&nbsp;&nbsp;&nbsp;月逼舆鬼。己巳，荧惑逼天衢。三月辛卯，月逼灵台。四月丁巳，荧惑入东井。<br /><br />&nbsp;&nbsp;&nbsp;&nbsp;辛未，岁星入东角。壬申，月入羽林。丙子，镇星临太微。五月丙戌，月入太微。<br /><br />&nbsp;&nbsp;&nbsp;&nbsp;六月乙亥，月临东井。十二月甲子，太白入羽林。丙寅，雨土，是夜，长星出于<br /><br />&nbsp;&nbsp;&nbsp;&nbsp;参。八年五月庚辰，荧惑入羽林。六月戊辰，流星大如一升器，有尾迹，长三丈，<br /><br />&nbsp;&nbsp;&nbsp;&nbsp;流入太微。七月己卯，太白入东井，留七日而出。庚寅酉时，有气三道竟天。辛<br /><br />&nbsp;&nbsp;&nbsp;&nbsp;卯，荧惑临月。乙未，月掩毕中。八月戊午夜，荧惑临月。其月，朱滔自幽州入<br /><br />&nbsp;&nbsp;&nbsp;&nbsp;朝。九月癸未，月入羽林。己丑，月入太微。十月癸卯，太白临镇星。丙午夜，<br /><br />&nbsp;&nbsp;&nbsp;&nbsp;太白临进贤。丁巳夜，月掩毕。壬戌夜，月入鬼中。庚午，月近太白，并入氐中。<br /><br />&nbsp;&nbsp;&nbsp;&nbsp;十一月己卯，月入羽林。壬午，镇星逼进贤。癸未，太白掩房。癸巳，月入太微<br /><br />&nbsp;&nbsp;&nbsp;&nbsp;垣。闰十一月壬寅夜，太白、辰星会于危。癸丑，月掩天关。甲寅，月入东井。<br /><br />&nbsp;&nbsp;&nbsp;&nbsp;乙丑，月掩天关。丙寅，月入氐。十二月癸酉，月入羽林。九年正月癸丑，荧惑<br /><br />&nbsp;&nbsp;&nbsp;&nbsp;逼诸王星。三月丁未，荧惑入东井。四月乙亥，月临轩辕。丁丑，月入太微。五<br /><br />&nbsp;&nbsp;&nbsp;&nbsp;月己酉，太白逼荧惑。乙未夜，太白入轩辕。辛酉，辰星逼轩辕。六月戊寅，月<br /><br />&nbsp;&nbsp;&nbsp;&nbsp;逼天纲。己卯，月掩南斗。庚辰，月入太微。戊子，太白临左执法。七月甲辰，<br /><br />&nbsp;&nbsp;&nbsp;&nbsp;月掩房。辛亥，月入羽林。壬戌，月入舆鬼。八月辛卯，月掩轩辕。九月庚子，<br /><br />&nbsp;&nbsp;&nbsp;&nbsp;朱自幽州入朝，是夜，太白入南斗。甲子，荧惑入氐。十月戊子，木入南斗。<br /><br />&nbsp;&nbsp;&nbsp;&nbsp;十二月戊辰，月入羽林。十年正月，昭义军乱，逐薛；田承嗣据河北叛。戊申，<br /><br />&nbsp;&nbsp;&nbsp;&nbsp;月逼轩辕。甲寅夜，荧惑、岁星合于南斗，并顺行。二月，河阳军乱，逐常休明。<br /><br />&nbsp;&nbsp;&nbsp;&nbsp;三月，陕州军乱，逐李国青。庚戌，荧惑入壁垒。四月甲子，荧惑顺行入羽林。<br /><br />&nbsp;&nbsp;&nbsp;&nbsp;庚午，月临轩辕。六月癸亥，太白临东井。乙丑夜，荧惑入壁，临天铩Ｎ斐剑<br /><br />&nbsp;&nbsp;&nbsp;&nbsp;月入太微。乙亥，月临南斗。七月庚子，辰星、太白顺行，同在柳。八月乙酉，<br /><br />&nbsp;&nbsp;&nbsp;&nbsp;荧惑顺行，临天高。戊子，月入太微。九月甲午，月临房。十月辛酉朔，日有蚀<br /><br />&nbsp;&nbsp;&nbsp;&nbsp;之。十二月丙子夜，东方月上有白气十馀道，如匹帛，贯五车、东井、舆鬼、觜、<br /><br />&nbsp;&nbsp;&nbsp;&nbsp;参、毕、柳、轩辕，三更后方散。十一年闰八月丁酉，太白昼见。其年七月，李<br /><br />&nbsp;&nbsp;&nbsp;&nbsp;灵耀以汴州叛，十月，方诛之。十二年正月乙丑夜，月掩轩辕。癸酉夜，月掩心<br /><br />&nbsp;&nbsp;&nbsp;&nbsp;前星。丙子，月入南斗魁中。二月乙未，镇星入氐。辛亥夜，流星大如桃，尾长<br /><br />&nbsp;&nbsp;&nbsp;&nbsp;十丈，出匏瓜，入太微。三月壬戌，月入太微。戊辰，月逼心星。是月，幸臣元<br /><br />&nbsp;&nbsp;&nbsp;&nbsp;载诛，王缙黜。四月庚寅，月临左执法。乙未夜，月掩心前星。五月丙辰，月入<br /><br />&nbsp;&nbsp;&nbsp;&nbsp;太微。六月戊戌，月入羽林。七月庚戌，月入南斗。癸丑，荧惑逼司怪。己巳，<br /><br />&nbsp;&nbsp;&nbsp;&nbsp;宰相杨绾卒。乙亥，荧惑顺行，入东井。是岁，春夏旱，八月大雨，河南大水，<br /><br />&nbsp;&nbsp;&nbsp;&nbsp;平地深五尺。吐蕃入寇，至坊州。十月己丑，月临岁星。壬辰，月掩昴。乙未，<br /><br />&nbsp;&nbsp;&nbsp;&nbsp;月临五诸侯。庚子，月临左执法，遂入太微垣。十一月癸丑，太白临哭星。乙卯<br /><br />&nbsp;&nbsp;&nbsp;&nbsp;夜，月入羽林。戊辰，月临左执法。十二月辛巳，镇星临关键。壬午，月入羽林。<br /><br />&nbsp;&nbsp;&nbsp;&nbsp;十四年五月十一日，代宗崩。<br /><br />&nbsp;&nbsp;&nbsp;&nbsp;德宗即位。明年改元建中。至四年十月，朱乱，车驾幸奉天。贞元四年五<br /><br />&nbsp;&nbsp;&nbsp;&nbsp;月丁卯，月犯岁星。乙亥，荧惑、镇、岁聚于营室三十馀日。八月辛卯朔，日有<br /><br />&nbsp;&nbsp;&nbsp;&nbsp;蚀之。十年三月乙亥，黄雾四塞，日无光。四月，太白昼见。元和七年正月辛未，<br /><br />&nbsp;&nbsp;&nbsp;&nbsp;月掩荧惑。六月乙亥，月去南斗魁第四星西北五寸所。八年七月四日夜，月去太<br /><br />&nbsp;&nbsp;&nbsp;&nbsp;微东垣之南首星南一尺所。癸酉夜，月去五诸侯之西第四星南七寸所。十月己丑，<br /><br />&nbsp;&nbsp;&nbsp;&nbsp;荧惑顺行，去太微西垣之南首星西北四寸所。九年二月丁酉，月去心大星东北七<br /><br />&nbsp;&nbsp;&nbsp;&nbsp;寸所。四月辛巳，北方有大流星，迹尾长五丈，光芒照地，至右摄提南三尺所。<br /><br />&nbsp;&nbsp;&nbsp;&nbsp;九月己丑，月掩轩辕。十二年正月戊子，彗出毕南，长二尺馀，指西南，凡三日，<br /><br />&nbsp;&nbsp;&nbsp;&nbsp;近参旗没。十三年正月乙未，岁星退行，近太微西垣之南第一星。八月己未，月<br /><br />&nbsp;&nbsp;&nbsp;&nbsp;近南斗魁。壬戌，太白顺行，近太微。十四年正月己丑，月近东井北辕星。癸卯<br /><br />&nbsp;&nbsp;&nbsp;&nbsp;夜，月近南斗魁星。五月庚寅，月犯心前大星西南一尺所。十五年正月二十七日，<br /><br />&nbsp;&nbsp;&nbsp;&nbsp;宪宗崩。<br /><br />&nbsp;&nbsp;&nbsp;&nbsp;穆宗即位。七月庚申，荧惑退行，入羽林。癸亥夜，大星出勾陈，南流至娄<br /><br />&nbsp;&nbsp;&nbsp;&nbsp;北灭。八月己卯，月掩牵牛。长庆元年正月丙午，月掩钺星；二更后，月去东井<br /><br />&nbsp;&nbsp;&nbsp;&nbsp;南辕第一星南七寸。丙辰，南方大流星色赤，尾有迹，长三丈，光明烛地，出狼<br /><br />&nbsp;&nbsp;&nbsp;&nbsp;星北二尺所，东北流至七星三尺所灭。己未夜，星孛于翼。丁卯夜，星孛在辰上，<br /><br />&nbsp;&nbsp;&nbsp;&nbsp;去太微西垣南第一星七寸所。二月八日夜，太白犯昴东南五寸所。丁亥夜，月犯<br /><br />&nbsp;&nbsp;&nbsp;&nbsp;岁星南六寸所，在尾十三度。三月庚戌，太白犯五车东南七寸所。七月壬寅，月<br /><br />&nbsp;&nbsp;&nbsp;&nbsp;掩房次相星。乙丑夜，东方大流星，色黄，有尾迹，长六七丈，光明烛地，出参<br /><br />&nbsp;&nbsp;&nbsp;&nbsp;西北，向西流，至羽林东北灭。其月幽州军乱，囚其帅张弘靖，立朱克融。其月<br /><br />&nbsp;&nbsp;&nbsp;&nbsp;二十八日，镇州军乱，杀其帅田弘正、王廷凑。元和末，河北三镇皆以疆土归朝<br /><br />&nbsp;&nbsp;&nbsp;&nbsp;廷；至是，幽、镇俱失。俄而史宪诚以魏州叛，三镇复为盗据，连兵不息。八月<br /><br />&nbsp;&nbsp;&nbsp;&nbsp;辛巳夜，东北有大星自云中出流，白光照地，前后长丈二尺五寸，西北入蜀灭；<br /><br />&nbsp;&nbsp;&nbsp;&nbsp;太白在轩辕左角西北一尺所。是月壬辰夜，太白去太微垣南第一星一尺所。九月<br /><br />&nbsp;&nbsp;&nbsp;&nbsp;戊戌夜，太白顺行，入太微，去左执法星西北一尺所。乙巳夜，去左执法二寸所。<br /><br />&nbsp;&nbsp;&nbsp;&nbsp;辛亥，月去天关西北八寸。二年正月戊申，魏帅田布伏剑死，史宪诚据郡叛。二<br /><br />&nbsp;&nbsp;&nbsp;&nbsp;月甲戌夜，荧惑在岁星南七寸所。四月辛酉朔，日有蚀之，在胃十二度，不尽者<br /><br />&nbsp;&nbsp;&nbsp;&nbsp;四之一，燕、赵见之既。七月丙子夜，东方大星西流，至昴灭，其声如雷。十月<br /><br />&nbsp;&nbsp;&nbsp;&nbsp;甲子夜，月掩牵牛中星。乙丑夜，太白去南斗魁第四星西一寸所。十一月丁丑，<br /><br />&nbsp;&nbsp;&nbsp;&nbsp;月掩左角。庚辰，月去房一尺所。十二月丁亥，月掩左角。庚戌夜，月近房星。<br /><br />&nbsp;&nbsp;&nbsp;&nbsp;壬子五更后，月近太白，相去一尺所。四年正月二十二日，穆宗崩。<br /><br />&nbsp;&nbsp;&nbsp;&nbsp;敬宗即位。二月癸卯，太白犯东井，近北辕。三月甲子，荧惑犯镇星。壬申，<br /><br />&nbsp;&nbsp;&nbsp;&nbsp;太白犯东井，近北辕。四月十七日，染院作人张韶于柴草车中载兵器，犯银台门，<br /><br />&nbsp;&nbsp;&nbsp;&nbsp;共三十七人，入大内，对食于清思殿；其日禁兵诛之。七月乙卯夜，有大星出于<br /><br />&nbsp;&nbsp;&nbsp;&nbsp;天船，流犯斗魁第一星西南灭。八月丁亥，荧惑犯镇星。癸未，荧惑入东井。己<br /><br />&nbsp;&nbsp;&nbsp;&nbsp;丑，太白犯轩辕右角。十二月戊子夜，月掩东井。甲午夜，西北有流星出阁道，<br /><br />&nbsp;&nbsp;&nbsp;&nbsp;至北极灭。宝历元年七月乙酉，月犯西咸，去八寸所。甲子夜，月掩毕。闰七月<br /><br />&nbsp;&nbsp;&nbsp;&nbsp;癸巳夜，月去心，距九寸。庚子，流星去北极，至南斗柄灭。八月乙卯，太白犯<br /><br />&nbsp;&nbsp;&nbsp;&nbsp;房，相去九寸。九月癸未，太白犯南斗。丙戌，月犯毕。甲午，月犯太微左执法。<br /><br />&nbsp;&nbsp;&nbsp;&nbsp;十月辛卯，月犯天铮相去七寸。癸亥，太白临哭星，相去九寸。十一月庚辰，<br /><br />&nbsp;&nbsp;&nbsp;&nbsp;镇星犯东井，相去七寸。癸未夜，月去东井六寸。戊戌，西南大流星出羽林，入<br /><br />&nbsp;&nbsp;&nbsp;&nbsp;浊。十二月戊申夜，月犯毕。乙酉夜，西北方有雾起，须臾遍天。雾上有赤气，<br /><br />&nbsp;&nbsp;&nbsp;&nbsp;其色或深或浅，久而方散。二年正月甲戌夜，北方大流星长五丈馀，出紫微，过<br /><br />&nbsp;&nbsp;&nbsp;&nbsp;轸灭。甲申，月犯右执法，相去五寸。二月丙午夜，月犯毕。三月己巳，流星出<br /><br />&nbsp;&nbsp;&nbsp;&nbsp;河鼓，东过天市，入浊灭。四月甲子夜，西方大流星长三丈，穿天市垣，至房星<br /><br />&nbsp;&nbsp;&nbsp;&nbsp;灭。其月十七日，白虹贯日连环，至午方灭。五月甲戌，月去太微八寸所。癸巳，<br /><br />&nbsp;&nbsp;&nbsp;&nbsp;西北方大流星长三丈，光明照地，入天市垣中灭。甲午五更。荧惑犯昴。六月庚<br /><br />&nbsp;&nbsp;&nbsp;&nbsp;申，太白犯昴。七月壬申，流星长二丈，出斗北，入浊灭。其夜，月初入，巳上<br /><br />&nbsp;&nbsp;&nbsp;&nbsp;有流星向南灭。其夜，辰犯毕。八月丙申夜，北方大流星长四丈馀，出王良，流<br /><br />&nbsp;&nbsp;&nbsp;&nbsp;至北斗柄灭。甲辰夜，太白去太微八寸所。丁未夜，荧惑近镇星西北。丁丑，荧<br /><br />&nbsp;&nbsp;&nbsp;&nbsp;惑去舆鬼七寸。十二月八日夜，敬宗为内官刘克明所弑，立绛王。枢密使王守澄<br /><br />&nbsp;&nbsp;&nbsp;&nbsp;等杀绛王，立文宗。<br /><br />&nbsp;&nbsp;&nbsp;&nbsp;大和元年九月戊寅，月掩东井南辕星。四年四月辛酉夜四更五筹后，月掩南<br /><br />&nbsp;&nbsp;&nbsp;&nbsp;斗第二星。十一月辛未朔，荧惑犯右执法西北五寸，五年二月，宰相宋申锡、漳<br /><br />&nbsp;&nbsp;&nbsp;&nbsp;王被诬得罪。八年二月朔，日有蚀之。六月辛巳五更，有六流星，赤色，有尾迹，<br /><br />&nbsp;&nbsp;&nbsp;&nbsp;光明照地，珠子散落，出河鼓北流，近天灭，有声如雷。七月己巳夜，流星<br /><br />&nbsp;&nbsp;&nbsp;&nbsp;出紫微西北，长二丈，至北斗第一星灭。是夜五更，月犯昴。九月辛亥夜五更，<br /><br />&nbsp;&nbsp;&nbsp;&nbsp;太微宫近郎位有彗星，长丈馀，西指，西北行，凡九夜，越郎位星西北五尺灭。<br /><br />&nbsp;&nbsp;&nbsp;&nbsp;癸丑，月入南斗。庚申，右军中尉王守澄，宣召郑注对于浴殿门。是夜，彗星出<br /><br />&nbsp;&nbsp;&nbsp;&nbsp;东方，长三尺，芒耀甚猛。十二月丙戌夜，月掩昴。九年三月乙卯，京师地震。<br /><br />&nbsp;&nbsp;&nbsp;&nbsp;四月辛丑，大风震雷，拔殿前古树。六月庚寅夜，月掩岁星。丁酉夜一更至四更，<br /><br />&nbsp;&nbsp;&nbsp;&nbsp;流星纵横旁午，约二十馀处，多近天汉。其年十一月，李训谋杀内官，事败，中<br /><br />&nbsp;&nbsp;&nbsp;&nbsp;尉仇士良杀王涯、郑注、李训等十七家，朝臣多有贬逐。开成元年正月甲辰，太<br /><br />&nbsp;&nbsp;&nbsp;&nbsp;白掩西建第一星。其月十五日，日有蚀之。二月乙亥夜四更，京师地震。二年二<br /><br />&nbsp;&nbsp;&nbsp;&nbsp;月丙午夜，彗出东方，长七尺馀，在危初度，西指。戊申夜，危之西南，彗长七<br /><br />&nbsp;&nbsp;&nbsp;&nbsp;尺，芒耀愈猛，亦西指。癸丑夜，彗在危八度。庚申夜，在虚三度半。辛酉夜，<br /><br />&nbsp;&nbsp;&nbsp;&nbsp;彗长丈馀，直西行，稍南指，在虚一度半。壬戌夜，彗长二丈，其广三尺，在女<br /><br />&nbsp;&nbsp;&nbsp;&nbsp;九度。癸亥夜，彗愈长广，在女四度。三月甲子朔，其夜，彗长五丈，岐分两尾，<br /><br />&nbsp;&nbsp;&nbsp;&nbsp;其一指氐，其一掩房，在斗十度。丙寅夜，彗长六丈，尾无岐，北指，在亢七度。<br /><br />&nbsp;&nbsp;&nbsp;&nbsp;文宗召司天监朱子容问星变之由，子容曰：“彗主兵旱，或破四夷，古之占书也。<br /><br />&nbsp;&nbsp;&nbsp;&nbsp;然天道悬远，唯陛下修政以抗之。”乃敕尚食，今后每日御食料分为十日。其夜<br /><br />&nbsp;&nbsp;&nbsp;&nbsp;彗长五丈，阔五尺，却西北行，东指。戊辰夜，彗长八丈有馀，西北行，东指，<br /><br />&nbsp;&nbsp;&nbsp;&nbsp;在张十四度。诏天下放系囚，撤乐减膳，避正殿；先是，群臣拜章上徽号，宜并<br /><br />&nbsp;&nbsp;&nbsp;&nbsp;停。癸未夜，彗长三尺，出轩辕之右，东指，在张七度。六月，河阳军乱，逐李<br /><br />&nbsp;&nbsp;&nbsp;&nbsp;咏。是岁，夏蝗大旱。八月丁酉，彗出虚、危之间。十月，地南北震。三年十月<br /><br />&nbsp;&nbsp;&nbsp;&nbsp;十九日，彗见，长二丈馀；二十日夜，长二丈五尺；二十一日夜，长三丈；二十<br /><br />&nbsp;&nbsp;&nbsp;&nbsp;二日夜，长三丈五尺：并在辰上，西指轸、魁。十一月乙卯朔，是夜彗出东方，<br /><br />&nbsp;&nbsp;&nbsp;&nbsp;东西竟天。五月五日，太白犯舆鬼。六月一日，太白犯荧惑。二十八日，太白犯<br /><br />&nbsp;&nbsp;&nbsp;&nbsp;右执法。十月七日，太白犯南斗。四年正月丁巳，荧惑、太白、辰聚于南斗。癸<br /><br />&nbsp;&nbsp;&nbsp;&nbsp;酉，彗出于西方，在室十四度。闰月二十三日，又见于卷舌北，凡三十三日，至<br /><br />&nbsp;&nbsp;&nbsp;&nbsp;二十六日夜灭。二月二十六日，自夜四更至五更，四方中央流星大小二百馀，并<br /><br />&nbsp;&nbsp;&nbsp;&nbsp;西流，有尾迹，长二丈。三月乙酉夜，月掩东井第三星。是岁，夏大旱，祷祈无<br /><br />&nbsp;&nbsp;&nbsp;&nbsp;应，文宗忧形于色。宰臣进曰：“星官言天时当尔，乞不过劳圣虑。”帝改容言<br /><br />&nbsp;&nbsp;&nbsp;&nbsp;曰：“朕为人主，无德庇人，比年灾旱，星文谪见。若三日内不雨，朕当退归南<br /><br />&nbsp;&nbsp;&nbsp;&nbsp;内，卿等自选贤明之君以安天下。”宰相杨嗣复等呜咽流涕不已。七月辛丑，月<br /><br />&nbsp;&nbsp;&nbsp;&nbsp;犯荧惑，河南大水。八月辛未，流星出羽林，有尾迹，长十丈，有声如雷。十月<br /><br />&nbsp;&nbsp;&nbsp;&nbsp;辛酉，辰入南斗魁。五年正月，文宗崩。<br /><br />&nbsp;&nbsp;&nbsp;&nbsp;武宗即位。会昌元年六月二十九日，从一鼓至五鼓，小流星五十馀，交横流<br /><br />&nbsp;&nbsp;&nbsp;&nbsp;散。七月二日，北方流星光明照地，东北流星有声如雷。九月癸巳，荧惑犯舆鬼。<br /><br />&nbsp;&nbsp;&nbsp;&nbsp;闰九月丁酉，荧惑贯鬼宿；戊戌，在鬼中。十一月六日，彗见西南，在室初度，<br /><br />&nbsp;&nbsp;&nbsp;&nbsp;凡五十六日而灭。其夜上方大流星光明烛地，东北流星有声。二年六月乙丑，荧<br /><br />&nbsp;&nbsp;&nbsp;&nbsp;惑犯岁星。丙寅，太白犯东井。其夜，荧惑苍赤色，动摇于井中，至八月十六日，<br /><br />&nbsp;&nbsp;&nbsp;&nbsp;犯舆鬼。五年二月五日，太白掩昴北侧，在昴宿一度。五月辛酉，太白入毕口，<br /><br />&nbsp;&nbsp;&nbsp;&nbsp;距星东南一尺。八月七日，太白犯轩辕大星。<br /><br />&nbsp;&nbsp;&nbsp;&nbsp;旧仪：太史局隶秘书省，掌视天文历象。则天朝，术士尚献辅精于历算，召<br /><br />&nbsp;&nbsp;&nbsp;&nbsp;拜太史令。献辅辞曰：“臣山野之人，性灵散率，不能屈事官长。”天后惜其才，<br /><br />&nbsp;&nbsp;&nbsp;&nbsp;久视元年五月十九日，敕太史局不隶秘书省，自为职局，仍改为浑天监。至七月<br /><br />&nbsp;&nbsp;&nbsp;&nbsp;六日，又改为浑仪监。长安二年八月，献辅卒，复为太史局，隶秘书省，缘进所<br /><br />&nbsp;&nbsp;&nbsp;&nbsp;置官员并废。景龙二年六月，改为太史监，不隶秘书省。景云元年七月，复为太<br /><br />&nbsp;&nbsp;&nbsp;&nbsp;史局，隶秘书省。八月，又改为太史监。十一月，又改为太史局。二年闰九月，<br /><br />&nbsp;&nbsp;&nbsp;&nbsp;改为浑仪监。开元二年二月，改为太史监。十五年正月，改为太史局，隶秘书省。<br /><br />&nbsp;&nbsp;&nbsp;&nbsp;天宝元年，又改为太史监。<br /><br />&nbsp;&nbsp;&nbsp;&nbsp;乾元元年三月，改太史监为司天台，于永宁坊张守故宅置。敕曰：“建邦<br /><br />&nbsp;&nbsp;&nbsp;&nbsp;设都，必稽玄象；分列曹局，皆应物宜。灵台三星，主观察云物；天文正位，在<br /><br />&nbsp;&nbsp;&nbsp;&nbsp;太微西南。今兴庆宫，上帝廷也，考符之所，合置灵台。宜令所司量事修理。”<br /><br />&nbsp;&nbsp;&nbsp;&nbsp;旧台在秘书省之南。仍置五官正五人。司天台内别置一院，曰通玄院。应有术艺<br /><br />&nbsp;&nbsp;&nbsp;&nbsp;之士，征辟至京，于崇玄院安置。其官员：大监一员，正三品。少监二人，正四<br /><br />&nbsp;&nbsp;&nbsp;&nbsp;品。丞三人，正六品。主簿三人，主事二人，五官正五人，五官副正五人，灵台<br /><br />&nbsp;&nbsp;&nbsp;&nbsp;郎一人，五官保章正五人，五官挈壶正五人，五官司历五人，五官司辰十五人，<br /><br />&nbsp;&nbsp;&nbsp;&nbsp;观生、历生七百二十六人。凡官员六十六人。宝应元年，司天少监瞿昙N奏曰：<br /><br />&nbsp;&nbsp;&nbsp;&nbsp;“司天丞请减两员，主簿减两员，主事减一员，保章正减三员，挈壶正减三员，<br /><br />&nbsp;&nbsp;&nbsp;&nbsp;监候减两员，司辰减七员，五陵司辰减五员。”从之。<br /><br />&nbsp;&nbsp;&nbsp;&nbsp;天宝十三载三月十四日，敕太史监官除朔望朝外，非别有公事，一切不须入<br /><br />&nbsp;&nbsp;&nbsp;&nbsp;朝，及充保识，仍不在点检之限。<br /><br />&nbsp;&nbsp;&nbsp;&nbsp;开成五年十二月，敕：“司天台占候灾祥，理宜秘密。如闻近日监司官吏及<br /><br />&nbsp;&nbsp;&nbsp;&nbsp;所由等，多与朝官并杂色人交游，既乖慎守，须明制约。自今已后，监司官吏不<br /><br />&nbsp;&nbsp;&nbsp;&nbsp;得更与朝官及诸色人等交通往来，委御史台察访。”</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2909);">加入书签</a><a
                        href="2908.html">上一页</a>&larr;<a href="index.html">返回列表</a>&rarr;<a
                            href="2910.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2908.html"; var next_page = "2910.html"; var index_page = "index.html"; var sortid = "9"; var article_id = "45"; var chapter_id = "2909"; var articlename = "旧唐书"; var chaptername = " 卷三十六 志第十六"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>