<!DOCTYPE html>
<html>
<head>
<meta charset="gbk" />
<title>旧唐书- 卷一百七十九 列传第一百二十九-在线阅读-哈西文学网</title>
<meta name="keywords" content="刘d，旧唐书， 卷一百七十九 列传第一百二十九全文， 卷一百七十九 列传第一百二十九在线阅读 哈西文学网" />
<meta name="description" content="哈西文学网提供刘d的旧唐书  卷一百七十九 列传第一百二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56066.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56066.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十九 列传第一百二十九</h1>
            <div class="link xb">
                <a href="56065.html">上一页</a>&larr;<a href="index.html">返回列表</a>&rarr;<a
                    href="56067.html">下一页</a></div>			
            <div id="BookText">&nbsp;&nbsp;&nbsp;&nbsp;○萧遘孔纬韦昭度崔昭纬张F朱朴郑綮刘崇望（兄崇龟弟<br /><br />&nbsp;&nbsp;&nbsp;&nbsp;崇鲁崇谟）徐彦若陆柳璨<br /><br />&nbsp;&nbsp;&nbsp;&nbsp;萧遘，兰陵人。开元朝宰相太师徐国公嵩之四代孙。嵩生衡。衡生复，德宗<br /><br />&nbsp;&nbsp;&nbsp;&nbsp;朝宰相。复生湛。湛生，咸通中宰相。生遘，以咸通五年登进士第，释褐秘<br /><br />&nbsp;&nbsp;&nbsp;&nbsp;书省校书郎、太原从事。入朝为右拾遗，再迁起居舍人。与韦保衡同年登进士第，<br /><br />&nbsp;&nbsp;&nbsp;&nbsp;保衡以幸进无艺，同年门生皆薄之。<br /><br />&nbsp;&nbsp;&nbsp;&nbsp;遘形神秀伟，志操不群。自比李德裕，同年皆戏呼“太尉”，保衡心衔之。<br /><br />&nbsp;&nbsp;&nbsp;&nbsp;及保衡作相，掎遘之失，贬为播州司马。途经三峡，维舟月夜赋诗自悼。虑保衡<br /><br />&nbsp;&nbsp;&nbsp;&nbsp;见害，遽有神人谓之曰：“相公勿忧，予当御侮奉卫。”遘心异之。过峡州，经<br /><br />&nbsp;&nbsp;&nbsp;&nbsp;白帝祠，即所睹之神人也。<br /><br />&nbsp;&nbsp;&nbsp;&nbsp;保衡诛，以礼部员外郎征还，转考功员外郎、知制诰。乾符初，召充翰林学<br /><br />&nbsp;&nbsp;&nbsp;&nbsp;士，正拜中书舍人，累迁户部侍郎、翰林承旨。<br /><br />&nbsp;&nbsp;&nbsp;&nbsp;黄巢犯阙，僖宗出幸，以供馈不给，须近臣掌计，改兵部侍郎、判度支。中<br /><br />&nbsp;&nbsp;&nbsp;&nbsp;和元年三月，自褒中幸成都，次绵州。以本官同平章事，加中书侍郎，累兼吏部<br /><br />&nbsp;&nbsp;&nbsp;&nbsp;尚书、监修国史。<br /><br />&nbsp;&nbsp;&nbsp;&nbsp;遘少负大节，以经济为己任。洎处台司，风望尤峻，奏对朗拔，天子器之。<br /><br />&nbsp;&nbsp;&nbsp;&nbsp;光启初，王纲不振。是时天下诸侯，半出群盗；强弱相噬，怙众邀宠，国法莫能<br /><br />&nbsp;&nbsp;&nbsp;&nbsp;制。<br /><br />&nbsp;&nbsp;&nbsp;&nbsp;有李凝古者，从支详为徐州从事。详为衙将时溥所逐，而宾佐陷于徐。及溥<br /><br />&nbsp;&nbsp;&nbsp;&nbsp;为节度使，因食中毒。而恶凝古者谮之，云为支详报雠行鸩。溥收凝古杀之。凝<br /><br />&nbsp;&nbsp;&nbsp;&nbsp;古父损，时为右常侍，溥上章披诉，言损与凝古同谋。内官田令孜受溥厚赂，曲<br /><br />&nbsp;&nbsp;&nbsp;&nbsp;奏请收损下狱。中丞卢渥附令孜，锻炼其狱。侍御史王华嫉恶，坚执奏证损无罪。<br /><br />&nbsp;&nbsp;&nbsp;&nbsp;令孜怒，奏移损付神策狱按问，王华拒不奉诏，奏曰：“李损位居近侍，当死即<br /><br />&nbsp;&nbsp;&nbsp;&nbsp;死，安可取辱于黄门之手？”遘非时进状，请开延英，奏曰：“李凝古行鸩之谋，<br /><br />&nbsp;&nbsp;&nbsp;&nbsp;其事暧昧，已遭屠害，今不复论。李损父子相别三四年，音问断绝，安得诬罔同<br /><br />&nbsp;&nbsp;&nbsp;&nbsp;谋？时溥恃勋坏法，凌蔑朝廷，而抗表请按侍臣，悖戾何甚？厚诬良善，人皆痛<br /><br />&nbsp;&nbsp;&nbsp;&nbsp;心。若李损罗织而诛，行当便及臣等。”帝为之改容，损得免，止于停任。<br /><br />&nbsp;&nbsp;&nbsp;&nbsp;时田令孜专总禁军，公卿僚庶，无不候其颜色，唯遘以道自处，未尝屈降。<br /><br />&nbsp;&nbsp;&nbsp;&nbsp;是年冬，令孜奏安邑两池盐利，请直属禁军。王重荣上章论列。乃奏移重荣别镇。<br /><br />&nbsp;&nbsp;&nbsp;&nbsp;重荣不受，令孜请率禁军讨之。重荣求援于太原，李克用引军赴之，拒战沙苑，<br /><br />&nbsp;&nbsp;&nbsp;&nbsp;禁军大败，逼京城。僖宗惧，出幸凤翔。诸藩上章抗论令孜生事，离间方面。遘<br /><br />&nbsp;&nbsp;&nbsp;&nbsp;素恶令孜，乃与裴澈致书召朱玫。玫以州之军五千迎驾，仍与河中、太原修睦，<br /><br />&nbsp;&nbsp;&nbsp;&nbsp;请同匡王室。由是，诸镇继上章，请驾还京。令孜闻玫军至，迫胁天子幸陈仓。<br /><br />&nbsp;&nbsp;&nbsp;&nbsp;时僖宗仓卒出城，夜中百官不及扈从。玫怒令孜弄权，又以天子不谅其忠，语辞<br /><br />&nbsp;&nbsp;&nbsp;&nbsp;怨望，乃诉于遘曰：“主上六年奔播，百端艰险。中原士庶，与贼血战，肝脑涂<br /><br />&nbsp;&nbsp;&nbsp;&nbsp;地，十室九空。比至收复京都，十亡七八。残民遗老，方喜车驾归宫。主上不念<br /><br />&nbsp;&nbsp;&nbsp;&nbsp;生灵转输之劳，甲士血战之效，将勤王之功业，为敕使之宠荣；而更志在乱邦，<br /><br />&nbsp;&nbsp;&nbsp;&nbsp;与国生事，召戎结怨，不自他人。昨奉指踪，径来奔问，不蒙见信，翻类胁君。<br /><br />&nbsp;&nbsp;&nbsp;&nbsp;古者忠而获罪，正如此也！吾等报国之心极矣！战贼之力殚矣！安能垂头叠翼，<br /><br />&nbsp;&nbsp;&nbsp;&nbsp;喘喘于阍寺之手哉！《春秋》之义，丧君有君。相国徐思其宜，改图可也。”遘<br /><br />&nbsp;&nbsp;&nbsp;&nbsp;曰：“主上临御十余年，未闻过行。比来丧乱播越，失于授任非才。近年令孜掣<br /><br />&nbsp;&nbsp;&nbsp;&nbsp;肘，动不如意，上每言之，流涕不已。昨去陈仓，上无行意，令孜陈兵帐下，列<br /><br />&nbsp;&nbsp;&nbsp;&nbsp;卒阶前，造次迫行，不容俟旦。静言此贼，罪不容诛。至尊之心，孰不深鉴？足<br /><br />&nbsp;&nbsp;&nbsp;&nbsp;下乃心王室，止有归兵还镇，拜表迎銮，德业功名，益光图史。舍此已往；理或<br /><br />&nbsp;&nbsp;&nbsp;&nbsp;未安。改图之言，未敢闻命。”玫曰：“李家王子极多，有天下者，岂一王哉？”<br /><br />&nbsp;&nbsp;&nbsp;&nbsp;遘曰：“废立危事，虽有伊尹、霍光之贤，尚贻后悔。古人云：‘勿为福始，勿<br /><br />&nbsp;&nbsp;&nbsp;&nbsp;为祸先。’如公矢谋，未见其利。”玫退而宣言曰：“我册个王子为主，不从者<br /><br />&nbsp;&nbsp;&nbsp;&nbsp;斩。”及立襄王，请遘为册文。遘曰：“少婴衰疾，文思减落。比来禁署，未免<br /><br />&nbsp;&nbsp;&nbsp;&nbsp;倩人，请命能者。”竟不措笔。乃命郑昌图为之，玫滋不悦。及还长安，以昌图<br /><br />&nbsp;&nbsp;&nbsp;&nbsp;代遘为相，署遘太子太保。乃移疾，满百日，退居河中之永乐县。<br /><br />&nbsp;&nbsp;&nbsp;&nbsp;遘在相位五年，累兼尚书右仆射，进封楚国公。僖宗再迁京，宰相孔纬与遘<br /><br />&nbsp;&nbsp;&nbsp;&nbsp;不协，以其受伪命，奏贬官。寻赐死于永乐。咸通中，王铎掌贡籍，遘与韦保衡<br /><br />&nbsp;&nbsp;&nbsp;&nbsp;俱以进士中选，而保衡暴贵，与铎同在中书。及僖宗在蜀，遘又与铎并居相位。<br /><br />&nbsp;&nbsp;&nbsp;&nbsp;帝尝召宰臣，铎年高，升阶足跌，踣勾陈中，遘旁掖起，帝目之，喜曰：“辅弼<br /><br />&nbsp;&nbsp;&nbsp;&nbsp;之臣和，予之幸也。”谓遘曰：“适见卿扶王铎，予喜卿善事长矣。”遘对曰：<br /><br />&nbsp;&nbsp;&nbsp;&nbsp;“臣扶王铎不独司长。臣应举岁，铎为主司，以臣中选门生也。”上笑曰：“王<br /><br />&nbsp;&nbsp;&nbsp;&nbsp;铎选进士，朕选宰相，于卿无负矣。”遘谢之而退。<br /><br />&nbsp;&nbsp;&nbsp;&nbsp;遘为大臣，士行无缺。逢时不幸，为伪b所污，不以令终，人士惜之。<br /><br />&nbsp;&nbsp;&nbsp;&nbsp;弟蘧，时为永乐令。<br /><br />&nbsp;&nbsp;&nbsp;&nbsp;孔纬，字化文，鲁曲阜人，宣尼之裔。曾祖岑父，位终秘书省著作佐郎，谏<br /><br />&nbsp;&nbsp;&nbsp;&nbsp;议大夫巢父兄也。祖瑁位终礼部尚书，自有传。父遵孺，终华阴县丞。<br /><br />&nbsp;&nbsp;&nbsp;&nbsp;纬少孤，依诸父温裕、温业，皆居方镇，与名公交，故纬声籍早达。大中十<br /><br />&nbsp;&nbsp;&nbsp;&nbsp;三年，进士擢第，释褐秘书省校书郎。崔慎由镇梓州，辟为从事。又从崔铉为扬<br /><br />&nbsp;&nbsp;&nbsp;&nbsp;州支使，得协律郎。崔慎由镇华州、河中，纬皆从之，历观察判官。宰相杨收奏<br /><br />&nbsp;&nbsp;&nbsp;&nbsp;授长安尉，直弘文馆。御史中丞王铎奏为监察御史，转礼部员外郎。宰相徐商奏<br /><br />&nbsp;&nbsp;&nbsp;&nbsp;兼集贤直学士，改考功员外郎。丁内忧免。服阕，以右司员外郎入朝。宰臣赵隐<br /><br />&nbsp;&nbsp;&nbsp;&nbsp;嘉其能文，荐为翰林学士，转考功郎中、知制诰，赐绯。正拜中书舍人，累迁户<br /><br />&nbsp;&nbsp;&nbsp;&nbsp;部侍郎。谢日，面赐金紫之服。乾符中，罢学士，出为御史中丞。<br /><br />&nbsp;&nbsp;&nbsp;&nbsp;纬器志方雅，嫉恶如仇。既总宪纲，中外不绳而自肃。历户部、兵部、吏部<br /><br />&nbsp;&nbsp;&nbsp;&nbsp;三侍郎。居选曹，动循格令。权要有所托，私书盈几，不之省。执政怒之，改太<br /><br />&nbsp;&nbsp;&nbsp;&nbsp;常卿。<br /><br />&nbsp;&nbsp;&nbsp;&nbsp;黄巢之乱，从僖宗幸蜀，改刑部尚书，判户部事。宰臣萧遘在翰林时，与纬<br /><br />&nbsp;&nbsp;&nbsp;&nbsp;情旨不协。至是，因户部取给不充，移之散秩，改太子少保。光启元年，从驾还<br /><br />&nbsp;&nbsp;&nbsp;&nbsp;京。<br /><br />&nbsp;&nbsp;&nbsp;&nbsp;是时，田令孜军败，沙u逼京师，帝移幸凤翔，帅朱玫引兵来迎驾。令孜<br /><br />&nbsp;&nbsp;&nbsp;&nbsp;挟帝幸山南。时中夜出幸，百官不及扈从，而随驾者黄门卫士数百人而已。帝驻<br /><br />&nbsp;&nbsp;&nbsp;&nbsp;宝鸡，侯百官，诏授纬御史大夫，遣中使传诏，令纬率百僚赴行在。时京师急变，<br /><br />&nbsp;&nbsp;&nbsp;&nbsp;从驾官属至T，并为乱兵所剽，资装殆尽。纬承命见宰相论事，萧遘、裴澈以<br /><br />&nbsp;&nbsp;&nbsp;&nbsp;田令孜在帝左右，意不欲行，辞疾不见纬。纬遣台吏促百官上路，皆以袍笏不具<br /><br />&nbsp;&nbsp;&nbsp;&nbsp;为词。纬无如之何，乃召三院御史谓之曰：“吾辈世荷国恩，身居宪秩。虽六飞<br /><br />&nbsp;&nbsp;&nbsp;&nbsp;奔迫而咫尺天颜，累诏追征，皆无承禀，非臣子之义也。凡布衣交旧，缓急犹相<br /><br />&nbsp;&nbsp;&nbsp;&nbsp;救恤，况在君亲？策名委质，安可背也！”言竟泣下。三院曰：“夫岂不怀，但<br /><br />&nbsp;&nbsp;&nbsp;&nbsp;T剽剥之余，乞食不给。今若首途，聊营一日之费，俟信宿纪行可也。”纬拂<br /><br />&nbsp;&nbsp;&nbsp;&nbsp;衣起曰：“吾妻危疾，旦不保夕，丈夫岂以妻子之故，怠君父之急乎？公辈善自<br /><br />&nbsp;&nbsp;&nbsp;&nbsp;为谋，吾行决矣。”<br /><br />&nbsp;&nbsp;&nbsp;&nbsp;即日见李昌符告曰：“主上再有诏命，令促百僚前进。观群公立意，未有发<br /><br />&nbsp;&nbsp;&nbsp;&nbsp;期。仆忝宪闱，不宜居后。道途多梗，明公幸假五十骑，送至陈仓。”昌符嘉之，<br /><br />&nbsp;&nbsp;&nbsp;&nbsp;谓纬曰：“路无顿递，裹粮办耶？”乃送钱五十缗，令骑士援纬达散关。纬知朱<br /><br />&nbsp;&nbsp;&nbsp;&nbsp;玫必蓄异志，奏曰：“关城小邑，不足以驻六师，请速幸梁州。”翌日，车驾离<br /><br />&nbsp;&nbsp;&nbsp;&nbsp;陈仓，才入关而、岐之兵围宝鸡，攻散关。微纬之言几危矣！<br /><br />&nbsp;&nbsp;&nbsp;&nbsp;至褒中，改兵部侍郎、同中书门下平章事，寻改中书侍郎、集贤殿大学士。<br /><br />&nbsp;&nbsp;&nbsp;&nbsp;王行瑜斩朱玫，平定京城，迁门下侍郎、监修国史。从驾还京，驻跸岐阳，进阶<br /><br />&nbsp;&nbsp;&nbsp;&nbsp;特进，兼吏部尚书，领诸道盐铁转运使。车驾还宫，进位左仆射，赐“持危启运<br /><br />&nbsp;&nbsp;&nbsp;&nbsp;保V功臣”，食邑四千户，食实封二百户，赐铁券，恕十死罪，赐天兴县庄、善<br /><br />&nbsp;&nbsp;&nbsp;&nbsp;和里宅各一区，兼领京畿营田使。<br /><br />&nbsp;&nbsp;&nbsp;&nbsp;僖宗晏驾，充山陵使。僖宗y庙，纬准故事，不入朝。昭宗遣中使召赴延英，<br /><br />&nbsp;&nbsp;&nbsp;&nbsp;令纬依旧视事，进加司空。以国学盗火所焚，令纬完葺，仍兼领国子祭酒。蔡贼<br /><br />&nbsp;&nbsp;&nbsp;&nbsp;秦宗权伏诛，进阶开府仪同三司，进位司徒，封鲁国公。<br /><br />&nbsp;&nbsp;&nbsp;&nbsp;十一月，昭宗谒郊庙，两中尉、内枢密请朝服。所司申前例，中贵人无朝服<br /><br />&nbsp;&nbsp;&nbsp;&nbsp;助祭之礼，少府监亦无素制冠服。中尉怒，立令制造，下太常礼院。礼官举故事，<br /><br />&nbsp;&nbsp;&nbsp;&nbsp;亦称无中尉朝服助祭之文，谏官亦论之。纬奏曰：“中贵不衣朝服助祭，国典也。<br /><br />&nbsp;&nbsp;&nbsp;&nbsp;陛下欲以权道宠内臣，则请依所兼之官而为之服。”天子召谏官谓之曰：“大礼<br /><br />&nbsp;&nbsp;&nbsp;&nbsp;日近，无宜立异，为朕容之。”于是内官以朝服助祭。郊礼毕，进位兼太保。<br /><br />&nbsp;&nbsp;&nbsp;&nbsp;大顺元年夏，幽州、汴州请讨太原。宰臣张浚请自率禁军为招讨。上持疑未<br /><br />&nbsp;&nbsp;&nbsp;&nbsp;决，问计于纬。纬以讨之为便，语在《浚传》。其年秋，浚军为太原所击，大败<br /><br />&nbsp;&nbsp;&nbsp;&nbsp;而还。浚罢相贬官，纬坐附浚，以检校太保、江陵尹、荆南节度观察等使，未离<br /><br />&nbsp;&nbsp;&nbsp;&nbsp;阙下，再贬均州刺史。纬、浚密遣人求援于汴州，朱全忠上章论救。纬至商州，<br /><br />&nbsp;&nbsp;&nbsp;&nbsp;有诏俾令就便，遂寓居华州。<br /><br />&nbsp;&nbsp;&nbsp;&nbsp;乾守二年五月，三镇入京师，杀宰相韦昭度、李G。帝以大臣朋党，外交方<br /><br />&nbsp;&nbsp;&nbsp;&nbsp;镇，思用骨鲠正人，遣中使趋华州召纬入朝，以疾未任上路。六月，授太子宾客。<br /><br />&nbsp;&nbsp;&nbsp;&nbsp;其日之夕，改吏部尚书。翌日，拜司空，兼门下侍郎、同平章事、太清宫使，修<br /><br />&nbsp;&nbsp;&nbsp;&nbsp;奉太庙、弘文馆大学士、延资库使。阶爵、功臣名、食邑并如故。旬日之内，驿<br /><br />&nbsp;&nbsp;&nbsp;&nbsp;骑敦促，相望于路，扶疾至京师。<br /><br />&nbsp;&nbsp;&nbsp;&nbsp;延英中谢，奏曰：“臣前时待罪宰相，智术短浅，有负弼谐。陛下特贷刑书，<br /><br />&nbsp;&nbsp;&nbsp;&nbsp;曲全腰领。臣期于死报泉壤，不望生叩玉阶。复拜龙颜，实臣荣幸。然臣比婴衰<br /><br />&nbsp;&nbsp;&nbsp;&nbsp;疾，伏枕累年，形骸虽存，生意都尽。平居勉强，御事犹疏。况比焚，宁胜重<br /><br />&nbsp;&nbsp;&nbsp;&nbsp;委？国祚方泰，英彦盈庭，岂以朽腐之人，再尘机务！臣力疾一拜殿庭，乞陛下<br /><br />&nbsp;&nbsp;&nbsp;&nbsp;许臣自便。”因鸣咽流涕。纬久疾，拜蹈艰难，上令中使止之，改容轸念。令阁<br /><br />&nbsp;&nbsp;&nbsp;&nbsp;门使送纬中书视事。不旬日，沙u次河中，同州王行约入京师谋乱，天子出幸石<br /><br />&nbsp;&nbsp;&nbsp;&nbsp;门。纬从驾至莎城，疾渐危笃，先还京城。九月，卒于光德里第，赠太尉。<br /><br />&nbsp;&nbsp;&nbsp;&nbsp;纬家尚节义，挺然不屈。虽权势`灼，未尝假以恩礼。大顺初，天武都头<br /><br />&nbsp;&nbsp;&nbsp;&nbsp;李顺节恃恩颇横，不期年领浙西节度使，俄加平章事。谢日，台吏申中书，称天<br /><br />&nbsp;&nbsp;&nbsp;&nbsp;武相公衙谢，准例班见百僚。纬判曰：“不用立班。”顺节粗暴小人，不闲朝法，<br /><br />&nbsp;&nbsp;&nbsp;&nbsp;盛饰趋中书，既见无班，心甚怏怏。他日因会，顺节微言之。纬曰：“必知公慊<br /><br />&nbsp;&nbsp;&nbsp;&nbsp;也。夫百辟卿士，天子庭臣也，比来班见宰相，以辅臣居班列之首，奉长之义也。<br /><br />&nbsp;&nbsp;&nbsp;&nbsp;公握天武健儿，而于政事厅受百僚班见，意自安乎？必若须此仪，俟去‘都头’<br /><br />&nbsp;&nbsp;&nbsp;&nbsp;二字可也。”顺节不敢复言。其秉礼不回，多此类也。<br /><br />&nbsp;&nbsp;&nbsp;&nbsp;孔氏自元和后，昆仲贵盛，至正卿、方镇者六七人，未有为宰辅者，至纬始<br /><br />&nbsp;&nbsp;&nbsp;&nbsp;在鼎司。<br /><br />&nbsp;&nbsp;&nbsp;&nbsp;子崇弼，亦登进士第，仕至散骑常侍。<br /><br />&nbsp;&nbsp;&nbsp;&nbsp;韦昭度，字正纪，京兆人。祖H，父逢。昭度，咸通八年进士擢第。乾符<br /><br />&nbsp;&nbsp;&nbsp;&nbsp;中，累迁尚书郎、知制诰，正拜中书舍人。从僖宗幸蜀，拜户部侍郎。中和元年，<br /><br />&nbsp;&nbsp;&nbsp;&nbsp;权知礼部贡举。明年，以本官同平章事，兼吏部尚书。<br /><br />&nbsp;&nbsp;&nbsp;&nbsp;昭宗即位，阆州刺史王建攻陈敬u于成都，隔绝贡奉。乃以昭度检校司空、<br /><br />&nbsp;&nbsp;&nbsp;&nbsp;同平章事、成都尹、剑南西川节度招抚宣慰等使。昭度赴镇，敬u不受代。诏东<br /><br />&nbsp;&nbsp;&nbsp;&nbsp;川顾彦朗与王建合势讨之。昭度为行营招讨。卒岁，止拔汉州。王建谓昭度曰：<br /><br />&nbsp;&nbsp;&nbsp;&nbsp;“相公劳师弊众，远事蛮夷。访闻京洛以东，群侯相噬，祸难未已。朝廷不治，<br /><br />&nbsp;&nbsp;&nbsp;&nbsp;腹心之疾也。相公宜亟还京师，咨谋匡合，平定两河，国家之利也。敬u小丑，<br /><br />&nbsp;&nbsp;&nbsp;&nbsp;以日月制之，擒之必矣！此事责建可办。”昭度然之，奏请还都。昭度未及京师，<br /><br />&nbsp;&nbsp;&nbsp;&nbsp;建以重兵守剑门，急攻成都下之。杀敬u，自称留后。昭度还，以检校司空充东<br /><br />&nbsp;&nbsp;&nbsp;&nbsp;都留守。召还，为右仆射。<br /><br />&nbsp;&nbsp;&nbsp;&nbsp;景福二年冬，宰相杜让能为凤翔所杀，复委昭度知政事，与李G并命。时宰<br /><br />&nbsp;&nbsp;&nbsp;&nbsp;相崔昭纬专政，恶李G之为人。降制日，令知制诰刘崇鲁哭麻以沮之。G上表论<br /><br />&nbsp;&nbsp;&nbsp;&nbsp;列，天子待G益厚。明年春，复命G同平章事，昭纬不胜其忿。<br /><br />&nbsp;&nbsp;&nbsp;&nbsp;先是，州王行瑜求为尚书令，昭度奏议云：“国朝已来，功如郭子仪，未<br /><br />&nbsp;&nbsp;&nbsp;&nbsp;省曾兼此官。”乃赐号“尚父”。崔昭纬宗人铤，曾为行瑜从事，朝廷每降制敕，<br /><br />&nbsp;&nbsp;&nbsp;&nbsp;不便于昭纬者，即令铤诉于行瑜，俾上章论列。朝旨小有依违，即表章不逊。至<br /><br />&nbsp;&nbsp;&nbsp;&nbsp;是李G入拜。昭纬谓铤曰：“前时尚父之命已行，而昭度沮之，今又引G同列。<br /><br />&nbsp;&nbsp;&nbsp;&nbsp;此人奸纤，惑上视听，宗社不宁。恐复有杜太尉之事。”行瑜与李茂贞上章言：<br /><br />&nbsp;&nbsp;&nbsp;&nbsp;“命相非其人，惧危宗社。”天子优诏晓谕，言G有才。其年五月，行瑜、茂贞、<br /><br />&nbsp;&nbsp;&nbsp;&nbsp;华州韩建以兵入觐，面奏昭度、李G之奸邪，请加谴逐。制敕未行，三镇兵害昭<br /><br />&nbsp;&nbsp;&nbsp;&nbsp;度于都亭驿。及行瑜诛，降制复其官爵，令其家收葬。<br /><br />&nbsp;&nbsp;&nbsp;&nbsp;崔昭纬，清河人也。祖庇，滑州酸枣县尉。父t，鄂州观察使。昭纬进士及<br /><br />&nbsp;&nbsp;&nbsp;&nbsp;第。昭宗朝，历中书舍人、翰林学士、户部侍郎、同平章事。性奸纤，忌前达。<br /><br />&nbsp;&nbsp;&nbsp;&nbsp;内结中人，外连藩阃。属朝廷微弱，每托援以凌人主。昭宗明察，心不能堪。以<br /><br />&nbsp;&nbsp;&nbsp;&nbsp;诱召三镇将兵诣阙，贼杀宰辅内臣，帝深切齿。会太原之师诛行瑜，罢相，授右<br /><br />&nbsp;&nbsp;&nbsp;&nbsp;仆射。后又以托附汴州，再贬梧州司马。寻降制曰：<br /><br />&nbsp;&nbsp;&nbsp;&nbsp;崔昭纬顷居内署，粗著微劳。擢于侍从之司，委以燮调之任。不能忠贞报国，<br /><br />&nbsp;&nbsp;&nbsp;&nbsp;端慎处身。潜交结于奸臣，致漏泄于机事。星霜累换，匡辅蔑闻。尔罪一也。<br /><br />&nbsp;&nbsp;&nbsp;&nbsp;又快其私忿，辄恣阴谋。托崔铤之险d，连行瑜之计画，遂致称兵向阙，怙<br /><br />&nbsp;&nbsp;&nbsp;&nbsp;众胁君。故宰臣韦昭度、李G并以无辜见害，几危宗社，显辱君亲。尔罪二也。<br /><br />&nbsp;&nbsp;&nbsp;&nbsp;及行瑜败灭，京国甫安，而乃自惧欺诬，别谋托附。又于藩阃，潜请荐论，<br /><br />&nbsp;&nbsp;&nbsp;&nbsp;不唯苟免罪愆，兼亦再希任用。贪荣冒宠，c滥无厌，败俗伤风，贤愚共鄙。尔<br /><br />&nbsp;&nbsp;&nbsp;&nbsp;罪三也。<br /><br />&nbsp;&nbsp;&nbsp;&nbsp;又将厚赂，欲结诸王，轻侮我宪章，玷渎我骨肉。货财之数，文字具存。赖<br /><br />&nbsp;&nbsp;&nbsp;&nbsp;诸王作朕腹心，嫉其蠹害，尽将昭纬情款，兼其亲吏姓名，直具奏闻，拒其求托。<br /><br />&nbsp;&nbsp;&nbsp;&nbsp;昭纬曾居宰辅，久历清崇，但欲逞其回邪，都不顾其事体。观其识见，实骇听闻。<br /><br />&nbsp;&nbsp;&nbsp;&nbsp;尔罪四也。<br /><br />&nbsp;&nbsp;&nbsp;&nbsp;自奸邪既露，情状难容。尚示宽刑，未行严宪，投于荒裔，冀其自新。而不<br /><br />&nbsp;&nbsp;&nbsp;&nbsp;能退省过尤，恭承制命，速赴贬所，用守常规。而犹自务宴安，寻闻所在留驻；<br /><br />&nbsp;&nbsp;&nbsp;&nbsp;搅扰藩镇，侮慢朝章。曾无禀畏之心，可验苞藏之计。罔知愆咎，唯谤朝廷。尔<br /><br />&nbsp;&nbsp;&nbsp;&nbsp;罪五也。<br /><br />&nbsp;&nbsp;&nbsp;&nbsp;朕以恩泽者，帝王之雨露，弄法者，邦国之雷霆；无雨露则庶物不荣，无雷<br /><br />&nbsp;&nbsp;&nbsp;&nbsp;霆则万邦不肃。朕体天道以化育，遵王度以澄清，罪既昭彰，理难含垢。凡百多<br /><br />&nbsp;&nbsp;&nbsp;&nbsp;士，宜体予怀。宜所在赐自尽。<br /><br />&nbsp;&nbsp;&nbsp;&nbsp;时昭纬行次至荆南，中使至，斩之。<br /><br />&nbsp;&nbsp;&nbsp;&nbsp;兄昭符，仕至礼部尚书。昭愿，太子少保。昭矩，给事中。昭远，考功员外<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;张F，字禹川，河间人。祖仲素，位至中书舍人。父，官卑，家寓州。F<br /><br />&nbsp;&nbsp;&nbsp;&nbsp;倜傥不羁，涉猎文史，好大言，为士友之所摈弃。初从乡赋随计，咸薄其为人。<br /><br />&nbsp;&nbsp;&nbsp;&nbsp;F愤愤不得志，乃田衣野服，隐于金凤山，学鬼谷纵横之术，欲以捭阖取贵仕。<br /><br />&nbsp;&nbsp;&nbsp;&nbsp;乾符中，枢密使杨复恭因使遇之，自处士荐为太常博士，累转度支员外郎。<br /><br />&nbsp;&nbsp;&nbsp;&nbsp;黄巢将逼关辅，F托疾请告，侍其母，挈族避乱商州。贼犯京师，僖宗出幸，<br /><br />&nbsp;&nbsp;&nbsp;&nbsp;途无供顿，卫军不得食。汉阴令李康献糗饵数百骡纲，军士始得食。僖宗召康问<br /><br />&nbsp;&nbsp;&nbsp;&nbsp;曰：“卿为县令，安操心及此？”康对曰：“臣为尘吏，敢有此进献？张F员外<br /><br />&nbsp;&nbsp;&nbsp;&nbsp;教臣也。”帝异之，急召至行在，拜兵部郎中。未几，拜谏议大夫。<br /><br />&nbsp;&nbsp;&nbsp;&nbsp;其年冬，宰相王铎至滑台，兼充天下行营都统。方征兵诸侯，奏用F为都统<br /><br />&nbsp;&nbsp;&nbsp;&nbsp;判官。时王敬武初破弘霸郎，军威大振，累诏征平卢兵，敬武独不赴援。铎遣F<br /><br />&nbsp;&nbsp;&nbsp;&nbsp;往说之，敬武已受伪命，复怙强不迎诏使。F至，谒见，责之曰：“公为天子守<br /><br />&nbsp;&nbsp;&nbsp;&nbsp;藩，王臣赍诏宣谕，而侮慢诏使。既未识君臣礼分，复何颜以御军民哉？”敬武<br /><br />&nbsp;&nbsp;&nbsp;&nbsp;愕然谢咎。既宣诏，军士按兵默然，F并召将佐集于鞠场面谕之曰：“人生效忠<br /><br />&nbsp;&nbsp;&nbsp;&nbsp;仗义，所冀粗分顺逆，悬知利害。黄巢前日贩盐虏耳，公等舍累叶天子而臣贩盐<br /><br />&nbsp;&nbsp;&nbsp;&nbsp;白丁，何利害之可论耶？今诸侯勤王，天下响应，公等独据一州，坐观成败。贼<br /><br />&nbsp;&nbsp;&nbsp;&nbsp;平之后，去就何安？若能此际排难解纷，陈师鞠旅，共诛寇盗，迎奉銮舆，则富<br /><br />&nbsp;&nbsp;&nbsp;&nbsp;贵功名，指掌可取。吾惜公辈舍安而即危也！”诸将改容引过，谓敬武曰：“谏<br /><br />&nbsp;&nbsp;&nbsp;&nbsp;议之言是也。”即时出军，从F入援京师。贼平，累迁户部侍郎。僖宗再幸山南，<br /><br />&nbsp;&nbsp;&nbsp;&nbsp;拜平章事、判度支。<br /><br />&nbsp;&nbsp;&nbsp;&nbsp;F初发迹，依杨复恭。及复恭失势，乃依田令孜，以至重位，而反薄复恭。<br /><br />&nbsp;&nbsp;&nbsp;&nbsp;及再幸山南，复恭代令孜为中尉，罢F知政事。昭宗初在藩邸，深嫉宦官，复恭<br /><br />&nbsp;&nbsp;&nbsp;&nbsp;有援立大勋，恃恩任事，上心不平之。当时趋向者，多言F有方略，能画大计，<br /><br />&nbsp;&nbsp;&nbsp;&nbsp;复用为宰相、判度支。上尝问F，致理何事最急？对曰：“莫若强兵。兵强而天<br /><br />&nbsp;&nbsp;&nbsp;&nbsp;下服。”上由是专务搜补兵甲，欲以武功胜天下。后延英论前代为治得失，F曰：<br /><br />&nbsp;&nbsp;&nbsp;&nbsp;“不必远征汉、晋之弊。臣窃见陛下春秋鼎盛，英睿如此，内外逼于强臣。臣每<br /><br />&nbsp;&nbsp;&nbsp;&nbsp;思之，实痛心而泣血也。”<br /><br />&nbsp;&nbsp;&nbsp;&nbsp;会朱全忠诛秦宗权，安居受杀李克恭，以潞州降全忠。幽州李匡威、云州赫<br /><br />&nbsp;&nbsp;&nbsp;&nbsp;连铎等奏请出军讨太原。诏四品以上官议，皆言：“国祚未安，不宜生事。假如<br /><br />&nbsp;&nbsp;&nbsp;&nbsp;得太原，亦非国家所有。”F议曰：“先帝频至播越，王室不宁。原其乱阶，由<br /><br />&nbsp;&nbsp;&nbsp;&nbsp;克用、全忠之矛盾也。请因其奏，乘全忠立功，可断两雄之势。”上曰：“收复<br /><br />&nbsp;&nbsp;&nbsp;&nbsp;之功，克用第一。今乘其危困而加兵，诸侯其谓我何？”F恳论用兵之利害，盖<br /><br />&nbsp;&nbsp;&nbsp;&nbsp;欲示外势而挤复恭也。上旨未决。宰臣孔纬曰：“张F所陈，万代之利也。陛下<br /><br />&nbsp;&nbsp;&nbsp;&nbsp;所惜，即日之利也。以臣所料，师渡河而贼必自破。昨计度军中转饷犒劳，一二<br /><br />&nbsp;&nbsp;&nbsp;&nbsp;年间，必无阙事，陛下断意行之。”<br /><br />&nbsp;&nbsp;&nbsp;&nbsp;既二相俱论，乃以F为河东行营兵马都招讨宣慰使，以京兆尹孙揆副之。仍<br /><br />&nbsp;&nbsp;&nbsp;&nbsp;授揆昭义节度使，华州韩建为供军使，朱全忠为太原西南面招讨使，李匡威、赫<br /><br />&nbsp;&nbsp;&nbsp;&nbsp;连铎为太原东北面招讨使。全忠以汴军三千为F牙队。大顺元年六月，F率军五<br /><br />&nbsp;&nbsp;&nbsp;&nbsp;十二都，兼宁、~、夏杂虏共五万人骑，发自京师。昭宗御安喜楼临送，F酒<br /><br />&nbsp;&nbsp;&nbsp;&nbsp;酣泣奏曰：“陛下动为贼臣掣肘，臣所以誓死愤惋，为陛下除其c逼。”杨复恭<br /><br />&nbsp;&nbsp;&nbsp;&nbsp;闻之不悦。中尉内使饯于长乐，复恭奉卮酒属F，F辞曰：“圣人赐酒，已醉矣。”<br /><br />&nbsp;&nbsp;&nbsp;&nbsp;复恭戏曰：“相公握禁兵，拥大L，独当一面，不领复恭意作面子耶！”F笑曰：<br /><br />&nbsp;&nbsp;&nbsp;&nbsp;“贼平之后，方见面子。”复恭衔之。<br /><br />&nbsp;&nbsp;&nbsp;&nbsp;时汴、华、、岐之师渡河，会F于晋州。汴将朱崇节权知潞州事，太原将<br /><br />&nbsp;&nbsp;&nbsp;&nbsp;李存孝攻之。F虑贼平汴人据昭义，乃令孙揆分兵赴镇，中使韩归范送旌节至军。<br /><br />&nbsp;&nbsp;&nbsp;&nbsp;八月，揆与归范赴潞州。至潞，并为存孝擒送太原。九月，汴将葛从周弃潞州。<br /><br />&nbsp;&nbsp;&nbsp;&nbsp;十月，F军至阴地，、岐、华三镇之师营平阳。李存孝击之，一战而败，委兵<br /><br />&nbsp;&nbsp;&nbsp;&nbsp;仗溃散。进攻晋州。数日，中夜F敛众遁走。比曙，丧师殆半。存孝进收晋、绛、<br /><br />&nbsp;&nbsp;&nbsp;&nbsp;慈、隰等州。F狼狈由含山逾王屋，出河清，拆屋木缚筏济河，部下离散将尽。<br /><br />&nbsp;&nbsp;&nbsp;&nbsp;李克用上章论诉曰：<br /><br />&nbsp;&nbsp;&nbsp;&nbsp;晋州长宁关使张承晖于当道录到张F榜并诏曰，张F充招讨制置使，令率师<br /><br />&nbsp;&nbsp;&nbsp;&nbsp;讨臣，兼削臣属籍官爵者。臣诚冤诚愤，顿首，顿首！伏以宰臣张F欺天蔽日，<br /><br />&nbsp;&nbsp;&nbsp;&nbsp;廊庙不容。谗臣于君，夺臣之位。凭燕帅妄奏，与汴贼结恩；矫托皇威，擅宣王<br /><br />&nbsp;&nbsp;&nbsp;&nbsp;命，征集师旅，挠乱乾坤。误陛下中兴之谋，资黔黎重伤之困。臣实何罪，而陛<br /><br />&nbsp;&nbsp;&nbsp;&nbsp;下伐之？此则宰臣持权，面欺陛下。<br /><br />&nbsp;&nbsp;&nbsp;&nbsp;况臣父子三代，受恩四朝，破徐方，救荆楚，收凤阙，碎枭巢，致陛下今日<br /><br />&nbsp;&nbsp;&nbsp;&nbsp;冠通天之冠，佩白玉之玺。臣之属籍，懿皇所赐；臣之师律，先帝所命。臣无逆<br /><br />&nbsp;&nbsp;&nbsp;&nbsp;节，F讨何名？陛下若厌逐功臣，欲用文吏，自可迁臣封邑，以侯就第。奈何加<br /><br />&nbsp;&nbsp;&nbsp;&nbsp;诸其罪，孰肯无词？若以臣云中之伐，获罪于时，则拓拔思恭取~、延，朱全忠<br /><br />&nbsp;&nbsp;&nbsp;&nbsp;侵徐、郓，陛下何不讨之？假令李孝德不忠于主，伐之为是，则朱u、时溥有何<br /><br />&nbsp;&nbsp;&nbsp;&nbsp;罪耶？此乃同坐而异名，赏彼而诛此，使天下藩服，强者扼腕，弱者自动，流言<br /><br />&nbsp;&nbsp;&nbsp;&nbsp;窃议，为臣怨嗟，固非中兴之术也。<br /><br />&nbsp;&nbsp;&nbsp;&nbsp;且陛下阽危之秋，则奖臣为韩、彭、伊、霍；既安之后，骂臣曰戎、羯、蕃、<br /><br />&nbsp;&nbsp;&nbsp;&nbsp;夷。海内握兵立事如臣者众矣，宁不惧陛下他时之骂哉？臣昨遇燕军，以礼退舍。<br /><br />&nbsp;&nbsp;&nbsp;&nbsp;匡威浅昧，厚自矜夸，乃言臣中矢石，覆士卒。致内外吠声一发，短谋竞陈，误<br /><br />&nbsp;&nbsp;&nbsp;&nbsp;陛下君臣之分。况命官选将，自有典刑，不必幸臣之弱而后取之。倘臣延期挺命，<br /><br />&nbsp;&nbsp;&nbsp;&nbsp;尚固一方，彼实何颜以见陛下。此则奸邪朋党，轻弄邦典，陛下凝旒端，何由<br /><br />&nbsp;&nbsp;&nbsp;&nbsp;知之？今张F既以出军，微臣固难束手。臣便欲叫阍，轻骑面叩玉阶，诉邪佞于<br /><br />&nbsp;&nbsp;&nbsp;&nbsp;陛下之彤墀，纳诏命于先皇之宗庙，然后束身司败，甘处宪章。<br /><br />&nbsp;&nbsp;&nbsp;&nbsp;时克用令所擒中使奉表，表至而F败，朝廷耸震，制曰：<br /><br />&nbsp;&nbsp;&nbsp;&nbsp;汉武因恭俭富庶之后，建置朔方，孙弘沮之，十不得一。而良史以弘有宰相<br /><br />&nbsp;&nbsp;&nbsp;&nbsp;体者，诚以爱人治国为先，拓境开疆为末。及孝宣值雄才削平之余，将议北征，<br /><br />&nbsp;&nbsp;&nbsp;&nbsp;魏相争之，五将寻罢。果致中兴，号为贤辅。况朕承天厌兵戈之后，人思休息之<br /><br />&nbsp;&nbsp;&nbsp;&nbsp;时。敢望皋、夔，共成尧日；庶几孙、魏，粗及汉年。苟易于斯，如何倚注！<br /><br />&nbsp;&nbsp;&nbsp;&nbsp;光禄大夫、门下侍郎、兼户部尚书、同中书门下平章事、上柱国、清河郡开<br /><br />&nbsp;&nbsp;&nbsp;&nbsp;国伯、食邑一千二百户、充河东行营诸道兵马招讨制置等使张F，早以盛名，称<br /><br />&nbsp;&nbsp;&nbsp;&nbsp;为奇士，由是再加征用，委以钧衡，谓其必致小康，克胜大任。而乃罔思守道，<br /><br />&nbsp;&nbsp;&nbsp;&nbsp;但欲邀功，用不诡之询谋，起无名之兵革。自云一举，止在旬时，坚请抗论，势<br /><br />&nbsp;&nbsp;&nbsp;&nbsp;莫能夺。轻葛亮渭滨之役，小裴度淮右之行。经功寒暄，耗费百万。虚诞彰于朝<br /><br />&nbsp;&nbsp;&nbsp;&nbsp;野，诈诡布于华夷，横草蔑闻，燎原愈急。俾拥旄乘驿之使，囚在虏庭；勤王奉<br /><br />&nbsp;&nbsp;&nbsp;&nbsp;国之军，怀归本土。忘廊庙之威重，结藩屏之仇雠。欲使海内生灵，竭其贡赋；<br /><br />&nbsp;&nbsp;&nbsp;&nbsp;不独河中郡邑，荡为丘墟。潜生厉阶，欲谁归咎？<br /><br />&nbsp;&nbsp;&nbsp;&nbsp;于戏！征晁错之故事，思王恢之旧章，国有明文，尔当何逭？尚以爱人以礼，<br /><br />&nbsp;&nbsp;&nbsp;&nbsp;理体宜然。廉镇剧权，武昌善地，宜罢枢轴之务，仍停支度之司。勉自思惟，以<br /><br />&nbsp;&nbsp;&nbsp;&nbsp;逃后命。可检校户部尚书、鄂州刺史、武昌军节度观察等使。<br /><br />&nbsp;&nbsp;&nbsp;&nbsp;寻贬连州刺史，驰驿发遣。行至蓝田关不行，留华州依韩建。时朝廷微弱，<br /><br />&nbsp;&nbsp;&nbsp;&nbsp;竟不能诘。<br /><br />&nbsp;&nbsp;&nbsp;&nbsp;乾宁二年，三镇杀韦昭度。帝召孔纬欲大用，亦以F为兵部尚书，又领天下<br /><br />&nbsp;&nbsp;&nbsp;&nbsp;租庸使。三年，天子幸华州，罢F使务，守尚书右仆射。上疏乞致仕，授左仆射<br /><br />&nbsp;&nbsp;&nbsp;&nbsp;致仕。乃还洛阳，居于长水县别墅。F虽退居山墅，朝廷或有得失，必章疏上言。<br /><br />&nbsp;&nbsp;&nbsp;&nbsp;德王废立之际，F致书诸藩，请图匡复。王师范青州起兵，欲取F为谋主。事虽<br /><br />&nbsp;&nbsp;&nbsp;&nbsp;不果，其迹颇泄。朱全忠将图篡代，惧F构乱四方，不欲显诛，密讽张全义令图<br /><br />&nbsp;&nbsp;&nbsp;&nbsp;之。乃令牙将杨麟率健卒五十人，有如劫盗，围其墅而杀之，天复三年十二月晦<br /><br />&nbsp;&nbsp;&nbsp;&nbsp;夜也。<br /><br />&nbsp;&nbsp;&nbsp;&nbsp;永宁县吏叶彦者，张氏待之素厚。杨麟之来，彦知之，告F第二子格曰：<br /><br />&nbsp;&nbsp;&nbsp;&nbsp;“相公之祸不可免，郎君宜自为谋。”格、F父子号G而已。F谓格曰：“留<br /><br />&nbsp;&nbsp;&nbsp;&nbsp;则并命，去或可免。汝自图之，勿以吾为累，冀存后祀也。”格拜辞而去。叶彦<br /><br />&nbsp;&nbsp;&nbsp;&nbsp;率义士三十人，送渡汉江而旋。格由荆江上峡入蜀。王建c号，用为宰相。中兴<br /><br />&nbsp;&nbsp;&nbsp;&nbsp;平蜀，任圜携格而还。格感叶彦之惠，访之，身已殁，而厚报其家。F第三子窜<br /><br />&nbsp;&nbsp;&nbsp;&nbsp;于杨行密。<br /><br />&nbsp;&nbsp;&nbsp;&nbsp;自乾宁之后，贼臣内侮，王室浸微。昭宗不堪凌弱，欲简拔奇材以为相。然<br /><br />&nbsp;&nbsp;&nbsp;&nbsp;采于群小之论，未尝获一名人。登用之徒，无不为时嗤诮。<br /><br />&nbsp;&nbsp;&nbsp;&nbsp;朱朴者，乾宁中为国子博士。腐儒木强，无他才伎。道士许岩士出入禁中，<br /><br />&nbsp;&nbsp;&nbsp;&nbsp;尝依朴为奸利，从容上前荐仆有经济才。昭宗召见，对以经义，甚悦，即日拜谏<br /><br />&nbsp;&nbsp;&nbsp;&nbsp;议大夫、平章事。在中书与名公齿，笔札议论，动为笑端。数月，岩士事败，俱<br /><br />&nbsp;&nbsp;&nbsp;&nbsp;为韩建所杀。<br /><br />&nbsp;&nbsp;&nbsp;&nbsp;郑綮者，以进士登第，历监察、殿中，仓、户二员外，金、刑、右司三郎中。<br /><br />&nbsp;&nbsp;&nbsp;&nbsp;家贫求郡，出为庐州刺史。黄巢自岭表还，经淮南剽掠。綮移黄巢文牒，请不犯<br /><br />&nbsp;&nbsp;&nbsp;&nbsp;郡界。巢笑而从之，一郡独不被寇。天子嘉之，赐绯鱼袋。罢郡，有钱千缗，寄<br /><br />&nbsp;&nbsp;&nbsp;&nbsp;州帑。后郡数陷，盗不犯郑使君寄库钱。至杨行密为刺史，送所寄于京师还綮。<br /><br />&nbsp;&nbsp;&nbsp;&nbsp;綮善为诗，多侮剧刺时，故落格调，时号郑五歇后体。初去庐江，与郡人别<br /><br />&nbsp;&nbsp;&nbsp;&nbsp;云：“唯有两行公廨泪，一时洒向渡头风。”滑稽皆此类也。<br /><br />&nbsp;&nbsp;&nbsp;&nbsp;王徽为御史大夫，奏綮为兵部郎中、知台杂，迁给事中，赐金紫。僖宗自山<br /><br />&nbsp;&nbsp;&nbsp;&nbsp;南还，以宰相杜让能弟弘徽为中书舍人。綮以弘徽兄在中书，弟不宜同居禁近，<br /><br />&nbsp;&nbsp;&nbsp;&nbsp;封还制书。天子不报，綮即移病休官。无几，以左散骑常侍征还。朝政有阙，无<br /><br />&nbsp;&nbsp;&nbsp;&nbsp;不上章论列。事虽不行，喧传都下，执政恶之，改国子祭酒。物议以綮匡谏而置<br /><br />&nbsp;&nbsp;&nbsp;&nbsp;之散地，不可，执政惧，复用为常侍。<br /><br />&nbsp;&nbsp;&nbsp;&nbsp;光化初，昭宗还宫，庶政未惬。綮每形于诗什而嘲之，中人或诵其语于上前。<br /><br />&nbsp;&nbsp;&nbsp;&nbsp;昭宗见其激讦，谓有蕴蓄，就常奏班簿侧注云：“郑綮可礼部侍郎、平章事。”<br /><br />&nbsp;&nbsp;&nbsp;&nbsp;中书胥吏诣其家参谒，綮笑而问之曰：“诸君大误，俾天下人并不识字，宰相不<br /><br />&nbsp;&nbsp;&nbsp;&nbsp;及郑五也。”胥吏曰：“出自圣旨特恩，来日制下。”抗其手曰：“万一如此，<br /><br />&nbsp;&nbsp;&nbsp;&nbsp;笑杀他人。”明日果制下，亲宾来贺，搔首言曰：“歇后郑五作宰相，时事可知<br /><br />&nbsp;&nbsp;&nbsp;&nbsp;矣。”累表逊让，不获。既入视事，侃然守道，无复诙谐。终以物望非宜，自求<br /><br />&nbsp;&nbsp;&nbsp;&nbsp;引退。三月余，移疾乞骸，以太子少保致仕。光化二年卒。<br /><br />&nbsp;&nbsp;&nbsp;&nbsp;时议以昭宗命台臣F、朴、綮三人尤谬，季末之妖也。<br /><br />&nbsp;&nbsp;&nbsp;&nbsp;刘崇望，字希徒。其先代郡人，随元魏孝文帝徙洛阳，遂为河南人。八代祖<br /><br />&nbsp;&nbsp;&nbsp;&nbsp;隋大理卿坦，生政会，辅太宗起义晋阳，官至户部尚书，封渝国公，图形凌烟阁。<br /><br />&nbsp;&nbsp;&nbsp;&nbsp;政会生玄意，尚太宗女南平公主，历洪、饶八州采访使。玄意生奇，位至吏部侍<br /><br />&nbsp;&nbsp;&nbsp;&nbsp;郎。奇生慎知，仕至获嘉令。慎知生，仕至东阿令。生藻，位终秘书郎。藻<br /><br />&nbsp;&nbsp;&nbsp;&nbsp;生符，进士登第，咸通中位终蔡州刺史，生八子：崇龟、崇望、崇鲁、崇谟最知<br /><br />&nbsp;&nbsp;&nbsp;&nbsp;名。<br /><br />&nbsp;&nbsp;&nbsp;&nbsp;崇龟，咸通六年进士擢第，累迁起居舍人，礼部、兵部二员外。丁母忧免。<br /><br />&nbsp;&nbsp;&nbsp;&nbsp;广明元年春，郑从谠罢相，镇太原，奏崇龟为度支判官、检校吏部郎中、御史中<br /><br />&nbsp;&nbsp;&nbsp;&nbsp;丞，赐金紫。中和三年入朝，为兵部郎中，拜给事中。大顺中，迁左散骑常侍、<br /><br />&nbsp;&nbsp;&nbsp;&nbsp;集贤殿学士、判院事，改户部侍郎，检校户部尚书。出为广州刺史、清海军节度、<br /><br />&nbsp;&nbsp;&nbsp;&nbsp;岭南东道观察处置等使，卒。<br /><br />&nbsp;&nbsp;&nbsp;&nbsp;崇望，咸通十五年登进士科。王凝廉问宣歙，辟为转运巡官。户部侍郎裴坦<br /><br />&nbsp;&nbsp;&nbsp;&nbsp;领盐铁，辟为参佐。崔安潜镇许昌、成都，崇望昆仲四人，皆在安潜幕下。入为<br /><br />&nbsp;&nbsp;&nbsp;&nbsp;长安尉，直弘文馆，迁监察御史、右补阙、起居郎、弘文馆学士，转司勋、吏部<br /><br />&nbsp;&nbsp;&nbsp;&nbsp;二员外郎。崔安潜为吏部尚书，崇望判南曹，涤除宿弊，复清选部。田令孜干政，<br /><br />&nbsp;&nbsp;&nbsp;&nbsp;藩镇怨望，河中尤甚，不修职贡。僖宗在山南，以蒲坂近关，欲其效用，选使谕<br /><br />&nbsp;&nbsp;&nbsp;&nbsp;旨，以崇望为谏议大夫。既至，谕以大义，重荣奉诏恭顺，誓心匡复，请杀朱玫<br /><br />&nbsp;&nbsp;&nbsp;&nbsp;自赎。使还，上悦，召入翰林充学士，累迁户部侍郎、承旨，转兵部，在禁署四<br /><br />&nbsp;&nbsp;&nbsp;&nbsp;年。<br /><br />&nbsp;&nbsp;&nbsp;&nbsp;昭宗即位，拜中书侍郎、同平章事，累兼兵部、吏部尚书。大顺初，同列张<br /><br />&nbsp;&nbsp;&nbsp;&nbsp;F画策讨太原，崇望以为不可，F果败。F黜，崇望代为门下侍郎、监修国史、<br /><br />&nbsp;&nbsp;&nbsp;&nbsp;判度支。<br /><br />&nbsp;&nbsp;&nbsp;&nbsp;明年，玉山都头杨守信协杨复恭称兵阙下，阵于通化门。上陈兵于延嘉门。<br /><br />&nbsp;&nbsp;&nbsp;&nbsp;是夜，命崇望守度支库。明日晓，入含光门。未开，门内禁军列于左右，俟门开<br /><br />&nbsp;&nbsp;&nbsp;&nbsp;即劫掠两市。及闻传呼宰相来，门方启，崇望驻马慰谕之曰：“圣上在街东亲总<br /><br />&nbsp;&nbsp;&nbsp;&nbsp;戎事。公等禁军，何不楼前杀贼，立取功名。切不可剽掠街市，图小利以成恶名<br /><br />&nbsp;&nbsp;&nbsp;&nbsp;也。”将士唯唯，从崇望至长乐门。守信见兵来，即遁去，军士呼万岁。是日库<br /><br />&nbsp;&nbsp;&nbsp;&nbsp;市获全，军人不乱，崇望之方略也。寻加左仆射。<br /><br />&nbsp;&nbsp;&nbsp;&nbsp;时溥与朱全忠争衡，全忠谋兼徐、泗，上表请以重臣镇徐，乃以崇望守本官，<br /><br />&nbsp;&nbsp;&nbsp;&nbsp;充武宁军节度使。溥不受代，行至华阴而还，拜太常卿。王重盈死，王珂、王珙<br /><br />&nbsp;&nbsp;&nbsp;&nbsp;争河中节钺，朝廷以宰相崔胤为河中节度使。珂，李克用之子婿也。河东进奏官<br /><br />&nbsp;&nbsp;&nbsp;&nbsp;薛志勤扬言曰：“崔相虽重德，如作镇河中代王珂，不如光德刘公，于我公事素<br /><br />&nbsp;&nbsp;&nbsp;&nbsp;也。”及三镇以兵入朝，杀害大臣，以志勤之言，责授崇望昭州司马。及王行瑜<br /><br />&nbsp;&nbsp;&nbsp;&nbsp;诛，太原上表言崇望无辜放逐。时已至荆南，有诏召还，拜吏部尚书。未至，王<br /><br />&nbsp;&nbsp;&nbsp;&nbsp;溥再知政事，兼吏部尚书，乃改崇望兵部尚书。<br /><br />&nbsp;&nbsp;&nbsp;&nbsp;时西川侵寇顾彦晖，欲并东川，以崇望检校右仆射、平章事、梓州刺史、剑<br /><br />&nbsp;&nbsp;&nbsp;&nbsp;南东川节度使。未至镇，召还，复为兵部尚书。光化二年卒，时年六十二，册赠<br /><br />&nbsp;&nbsp;&nbsp;&nbsp;司空。<br /><br />&nbsp;&nbsp;&nbsp;&nbsp;崇鲁，广明元年登进士第，郑从谠奏充太原推官。时兄崇龟为节度判官，昆<br /><br />&nbsp;&nbsp;&nbsp;&nbsp;仲同居幕府，寻转掌书记。中和二年入朝，拜右拾遗、左补阙。景福初，以水部<br /><br />&nbsp;&nbsp;&nbsp;&nbsp;员外郎知制诰。二年，杜让能得罪，昭宗复命韦昭度为相，翰林学士李G同平章<br /><br />&nbsp;&nbsp;&nbsp;&nbsp;事。崇鲁与崔昭纬相善。昭纬恃、岐之援。让能既诛之后，权归于己，昭宗师<br /><br />&nbsp;&nbsp;&nbsp;&nbsp;李G为文，惧居位得宠则恩顾渐衰，乃私与崇鲁谋沮之。及G宣制之日，出班而<br /><br />&nbsp;&nbsp;&nbsp;&nbsp;哭，谓昭纬曰：“朝廷虽乏贤，不可用纤人为宰辅。G比依复恭、重遂居内职。<br /><br />&nbsp;&nbsp;&nbsp;&nbsp;前日杜太尉狼籍，为朝廷深耻。今则削弱如此，安可更遵覆辙乎？”由是G命不<br /><br />&nbsp;&nbsp;&nbsp;&nbsp;行。G自十一月初至岁暮，联上十表诉冤，其词诋毁，所不忍闻。明年春，复命<br /><br />&nbsp;&nbsp;&nbsp;&nbsp;G为平章事。昭纬召李茂贞、王行瑜、韩建称兵入朝，杀昭度与G。其年，太原<br /><br />&nbsp;&nbsp;&nbsp;&nbsp;诛王行瑜，昭纬贬官，崇鲁坐贬崖州司户。初崇龟在外，闻崇鲁哭麻，大恚，数<br /><br />&nbsp;&nbsp;&nbsp;&nbsp;日不食，谓所亲曰：“吾家兄弟进身有素，未尝以声利败名。吾门不幸，生此等<br /><br />&nbsp;&nbsp;&nbsp;&nbsp;儿。”<br /><br />&nbsp;&nbsp;&nbsp;&nbsp;崇谟，中和三年进士及第。乾宁末，为太常少卿、弘文馆直学士。<br /><br />&nbsp;&nbsp;&nbsp;&nbsp;徐彦若，天后朝大理卿有功之裔。曾祖宰，祖陶，父商，三世继登进士科。<br /><br />&nbsp;&nbsp;&nbsp;&nbsp;商，字义声，大中十三年及第，释褐秘书省校书郎。累迁侍御史，改礼部员外郎。<br /><br />&nbsp;&nbsp;&nbsp;&nbsp;寻知制诰，转郎中，召充翰林学士，拜中书舍人、户部侍郎判本司事，检校户部<br /><br />&nbsp;&nbsp;&nbsp;&nbsp;尚书、襄州刺史、山南东道节度等使。入为御史大夫。咸通初，加刑部尚书，充<br /><br />&nbsp;&nbsp;&nbsp;&nbsp;诸道盐铁转运使，迁兵部尚书、东莞子、食邑五百户。四年，以本官同平章事。<br /><br />&nbsp;&nbsp;&nbsp;&nbsp;六年罢相，检校右仆射、江陵尹、荆南节度观察等使。入为吏部尚书，累迁太子<br /><br />&nbsp;&nbsp;&nbsp;&nbsp;太保，卒。<br /><br />&nbsp;&nbsp;&nbsp;&nbsp;彦若，咸通十二年进士擢第。乾符末，以尚书郎知制诰，正拜中书舍人。昭<br /><br />&nbsp;&nbsp;&nbsp;&nbsp;宗即位，迁御史中丞，转吏部侍郎，检校户部尚书，代李茂贞为凤翔陇节度使。<br /><br />&nbsp;&nbsp;&nbsp;&nbsp;茂贞不受代，复拜中丞，改兵部侍郎、同平章事，进加中书侍郎，累兼左仆射、<br /><br />&nbsp;&nbsp;&nbsp;&nbsp;监修国史。扈昭宗石门还宫，加开府仪同三司、守司空，进封齐国公，太清宫、<br /><br />&nbsp;&nbsp;&nbsp;&nbsp;修奉太庙等使，加弘文馆大学士，赐“扶危匡国致理功臣”名。昭宗自华还宫，<br /><br />&nbsp;&nbsp;&nbsp;&nbsp;进位太保、门下侍郎。时崔胤专权，以彦若在己上，欲事权萃于其门。二年九月，<br /><br />&nbsp;&nbsp;&nbsp;&nbsp;以彦若检校太尉、同平章事、广州刺史、清海军节度、岭南东道节度等使。卒于<br /><br />&nbsp;&nbsp;&nbsp;&nbsp;镇。<br /><br />&nbsp;&nbsp;&nbsp;&nbsp;弟彦枢，位至太常少卿。<br /><br />&nbsp;&nbsp;&nbsp;&nbsp;子绾，天v初历司勋、兵部二员外，户部、兵部二郎中。<br /><br />&nbsp;&nbsp;&nbsp;&nbsp;陆，字祥文，本名允迪，吴郡人。徙家于陕，今为陕州人。曾祖澧，位终<br /><br />&nbsp;&nbsp;&nbsp;&nbsp;殿中侍御史。祖师德，淮南观察支使。父鄯，陕州法曹参军。，兴启二年登进<br /><br />&nbsp;&nbsp;&nbsp;&nbsp;士第，其年从僖宗幸兴元。九月，宰相韦昭度领盐铁，奏为巡官。明年，宰相孔<br /><br />&nbsp;&nbsp;&nbsp;&nbsp;纬奏直史馆，得校书郎，寻丁母忧免。龙纪元年冬，召授蓝田尉，直弘文馆，迁<br /><br />&nbsp;&nbsp;&nbsp;&nbsp;左拾遗，兼集贤学士。中丞柳n奏改监察御史。大顺二年三月，召充翰林学士，<br /><br />&nbsp;&nbsp;&nbsp;&nbsp;改屯田员外郎，赐绯。景福元年，加祠部郎中、知制诰，二年元日朝贺，面赐金<br /><br />&nbsp;&nbsp;&nbsp;&nbsp;紫之服。五月，拜中书舍人。<br /><br />&nbsp;&nbsp;&nbsp;&nbsp;文思敏速，初无思虑，挥翰如飞，文理俱惬，同舍服其能。天子顾待特异。<br /><br />&nbsp;&nbsp;&nbsp;&nbsp;尝金銮作赋，命学士和，先成。帝览而嗟挹之，曰：“朕闻贞元时有陆贽、吴<br /><br />&nbsp;&nbsp;&nbsp;&nbsp;通玄兄弟，能作内庭文书，后来绝不相继。今吾得卿，斯文不坠矣。”<br /><br />&nbsp;&nbsp;&nbsp;&nbsp;乾宁初，转户部侍郎。二年，改兵部，进阶银青光禄大夫、嘉兴男、三百户。<br /><br />&nbsp;&nbsp;&nbsp;&nbsp;三年正月，宣授学士承旨，寻改左丞。其年七月，改户部侍郎、同平章事。故事，<br /><br />&nbsp;&nbsp;&nbsp;&nbsp;三署除拜，有光署钱以宴旧僚，内署即无斯例。拜辅相之月，送学士光院钱五<br /><br />&nbsp;&nbsp;&nbsp;&nbsp;百贯，特举新例，内署荣之。八月，加中书侍郎、集贤殿大学士、判户部事。<br /><br />&nbsp;&nbsp;&nbsp;&nbsp;九月，覃王率师送徐彦若赴凤翔。师之起也，坚请曰：“播越之后，国步<br /><br />&nbsp;&nbsp;&nbsp;&nbsp;初集，不宜与近辅交恶，必为他盗所窥。加以亲王统兵，物议腾口，无益于事，<br /><br />&nbsp;&nbsp;&nbsp;&nbsp;只贻后患。”昭宗已发兵，怒沮议，是月十九日，责授硖州刺史。师出果败，<br /><br />&nbsp;&nbsp;&nbsp;&nbsp;车驾出幸。四年二月，复授工部尚书。八月，转兵部尚书，从昭宗自华还宫。<br /><br />&nbsp;&nbsp;&nbsp;&nbsp;明年正月，复拜中书侍郎、同平章事。光化三年四月，兼户部尚书，进封吴<br /><br />&nbsp;&nbsp;&nbsp;&nbsp;郡开国公，食邑一千户。九月，转门下侍郎、监修国史。天复元年五月，进阶特<br /><br />&nbsp;&nbsp;&nbsp;&nbsp;进，兼兵部尚书，加食邑五百户。车驾自凤翔还京，赦后诸道皆降诏书，独凤翔<br /><br />&nbsp;&nbsp;&nbsp;&nbsp;无诏。奏曰：“凤翔近在国门，责其心迹，罪实难容。然比来职贡无亏，朝廷<br /><br />&nbsp;&nbsp;&nbsp;&nbsp;未与之绝。一朝独无诏命，示人不广也。”崔胤怒，奏贬沂王傅，分司东都，<br /><br />&nbsp;&nbsp;&nbsp;&nbsp;削阶至正议大夫。居无何，崔胤诛，复授吏部尚书，阶封如故。从昭宗还洛。其<br /><br />&nbsp;&nbsp;&nbsp;&nbsp;年秋，昭宗遇弑。明年正月，责授濮州司户，与裴枢、崔远、独孤损等被害于滑<br /><br />&nbsp;&nbsp;&nbsp;&nbsp;州白马驿，时年五十九。<br /><br />&nbsp;&nbsp;&nbsp;&nbsp;子b，后为缑氏令。<br /><br />&nbsp;&nbsp;&nbsp;&nbsp;柳璨，河东人。曾祖子华。祖公器，仆射公绰之再从弟也。父遵。璨少孤贫<br /><br />&nbsp;&nbsp;&nbsp;&nbsp;好学，僻居林泉。昼则采樵，夜则燃木叶以照书。性謇直，无缘饰。宗人壁、<br /><br />&nbsp;&nbsp;&nbsp;&nbsp;n，贵仕于朝，鄙璨朴钝，不以诸宗齿之。光化中，登进士第。尤精《汉史》，<br /><br />&nbsp;&nbsp;&nbsp;&nbsp;鲁国颜荛深重之。荛为中书舍人，判史馆，引为直学士。璨以刘子玄所撰《史通》<br /><br />&nbsp;&nbsp;&nbsp;&nbsp;讥驳经史过当，璨纪子玄之失，别为十卷，号《柳氏释史》，学者伏其优赡。迁<br /><br />&nbsp;&nbsp;&nbsp;&nbsp;左拾遗。公卿朝野，托为笺奏，时誉日洽。以其博奥，目为“柳箧子”。<br /><br />&nbsp;&nbsp;&nbsp;&nbsp;昭宗好文，初宠待李G颇学。洎G不得其死，心常惜之，求文士似G者。或<br /><br />&nbsp;&nbsp;&nbsp;&nbsp;荐璨高才，召见，试以诗什，甚喜。无几，召为翰林学士。崔胤得罪前一日，召<br /><br />&nbsp;&nbsp;&nbsp;&nbsp;璨入内殿草制敕。胤死之日，既夕，璨自内出，前驱传呼相公来。人未见制敕，<br /><br />&nbsp;&nbsp;&nbsp;&nbsp;莫测所以。翌日对学士，上谓之曰：“朕以柳璨奇特，似可奖任。若令预政事，<br /><br />&nbsp;&nbsp;&nbsp;&nbsp;宜授何官？”承旨张文蔚曰：“陛下拔用贤能，固不拘资级。恩命高下，出自圣<br /><br />&nbsp;&nbsp;&nbsp;&nbsp;怀。若循两省迁转，拾遗超等入起居郎，临大位，非宜也。”帝曰：“超至谏议<br /><br />&nbsp;&nbsp;&nbsp;&nbsp;大夫可乎？”文蔚曰：“此命甚惬。”即以谏议大夫平章事，改中书侍郎。任人<br /><br />&nbsp;&nbsp;&nbsp;&nbsp;之速，古无兹例。<br /><br />&nbsp;&nbsp;&nbsp;&nbsp;同列裴枢、独孤损、崔远皆宿素名德，遽与璨同列，意微轻之，璨深蓄怨。<br /><br />&nbsp;&nbsp;&nbsp;&nbsp;昭宗迁洛，诸司内使、宿卫将佐，皆朱全忠腹心也，璨皆将迎，接之以恩，厚相<br /><br />&nbsp;&nbsp;&nbsp;&nbsp;交结，故当时权任皆归之。<br /><br />&nbsp;&nbsp;&nbsp;&nbsp;二年五月，西北长星竟天，扫太微、文昌、帝座诸宿，全忠方谋篡代。而妖<br /><br />&nbsp;&nbsp;&nbsp;&nbsp;星谪见，占者云：“君臣俱灾，宜刑杀以应天变。”蒋玄晖、张廷范谋杀衣冠宿<br /><br />&nbsp;&nbsp;&nbsp;&nbsp;望难制者，璨即首疏素所不快者三十余人，相次诛杀。班行为之一空，冤声载路。<br /><br />&nbsp;&nbsp;&nbsp;&nbsp;伤害既甚，朱全忠心恶之。会全忠授九锡，蒋玄晖等别陈意见。王殷至大梁，诬<br /><br />&nbsp;&nbsp;&nbsp;&nbsp;玄晖等通导宫掖，欲兴复李氏。全忠怒，捕廷范，令河南聚众，五军分裂之，兼<br /><br />&nbsp;&nbsp;&nbsp;&nbsp;诛璨，临刑呼曰：“负国贼柳璨，死其宜矣！”初，璨迁洛后，累兼户部尚书、<br /><br />&nbsp;&nbsp;&nbsp;&nbsp;守司空，进阶光禄大夫、盐铁转运使。<br /><br />&nbsp;&nbsp;&nbsp;&nbsp;其弟r、{坐璨笞死。<br /><br />&nbsp;&nbsp;&nbsp;&nbsp;史臣曰：呜呼！李氏之失驭也，孛l之气纷如，仁义之徒殆尽。狐鸣鸱啸，<br /><br />&nbsp;&nbsp;&nbsp;&nbsp;瓦解土崩。带河砺岳之门，寂无琨、逖；奋挺揭竿之类，唯效敦、玄。手未舍于<br /><br />&nbsp;&nbsp;&nbsp;&nbsp;棘矜，心已萌于问鼎。加以嚣浮士子，`茸鲰儒。昧管、葛济时之才，无王、谢<br /><br />&nbsp;&nbsp;&nbsp;&nbsp;扶颠之业，邀功射利，陷族丧邦。F、纬养虎于前，胤、璨剥庐于后。逐徐、薛<br /><br />&nbsp;&nbsp;&nbsp;&nbsp;于瘴海，置綮、朴于岩廊。殿廷有哭制之夫，辅弼走破舆之党。九畴既紊，百怪<br /><br />&nbsp;&nbsp;&nbsp;&nbsp;斯呈。木将朽而蠹蝎生，厉既笃而夔z见。妖徒若此，亡国宜然。何必长星，<br /><br />&nbsp;&nbsp;&nbsp;&nbsp;更临衰运？<br /><br />&nbsp;&nbsp;&nbsp;&nbsp;赞曰：萧召、朱玫，孔符、张F，身世罹殃，邦家起衅。如木斯蠹，自溃于<br /><br />&nbsp;&nbsp;&nbsp;&nbsp;中。抵d侮乱，安责伏戎。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56066);">加入书签</a><a
                        href="56065.html">上一页</a>&larr;<a href="index.html">返回列表</a>&rarr;<a
                            href="56067.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56065.html"; var next_page = "56067.html"; var index_page = "index.html"; var sortid = "9"; var article_id = "45"; var chapter_id = "56066"; var articlename = "旧唐书"; var chaptername = " 卷一百七十九 列传第一百二十九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>