<!DOCTYPE html>
<html>
<head>
<meta charset="gbk" />
<title>旧唐书- 卷一百二十 列传第七十-在线阅读-哈西文学网</title>
<meta name="keywords" content="刘d，旧唐书， 卷一百二十 列传第七十全文， 卷一百二十 列传第七十在线阅读 哈西文学网" />
<meta name="description" content="哈西文学网提供刘d的旧唐书  卷一百二十 列传第七十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56002.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56002.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十 列传第七十</h1>
            <div class="link xb">
                <a href="56001.html">上一页</a>&larr;<a href="index.html">返回列表</a>&rarr;<a
                    href="56003.html">下一页</a></div>			
            <div id="BookText">&nbsp;&nbsp;&nbsp;&nbsp;○郭子仪（子曜暧曙晤映子钢暧子钊W钊子仲文族<br /><br />&nbsp;&nbsp;&nbsp;&nbsp;弟幼明子昕）<br /><br />&nbsp;&nbsp;&nbsp;&nbsp;郭子仪，华州郑县人。父敬之，历绥、渭、桂、寿、泗五州刺史，以子仪贵，<br /><br />&nbsp;&nbsp;&nbsp;&nbsp;赠太保，追封祁国公。子仪长六尺余，体貌秀杰，始以武举高等补左卫长史，累<br /><br />&nbsp;&nbsp;&nbsp;&nbsp;历诸军使。天宝八载，于木剌山置横塞军及安北都护府，命子仪领其使，拜左卫<br /><br />&nbsp;&nbsp;&nbsp;&nbsp;大将军。十三载，移横塞军及安北都护府于永清栅北筑城，仍改横塞为天德军，<br /><br />&nbsp;&nbsp;&nbsp;&nbsp;子仪为之使，兼九原太守、朔方节度右兵马使。<br /><br />&nbsp;&nbsp;&nbsp;&nbsp;十四载，安禄山反。十一月，以子仪为卫尉卿，兼灵武郡太守，充朔方节度<br /><br />&nbsp;&nbsp;&nbsp;&nbsp;使，诏子仪以本军东讨。遂举兵出单于府，收静边军，斩贼将周万顷，传首阙下。<br /><br />&nbsp;&nbsp;&nbsp;&nbsp;禄山遣大同军使高秀岩寇河曲，子仪击败之，进收云中马邑，开东陉，以功加御<br /><br />&nbsp;&nbsp;&nbsp;&nbsp;史大夫。十五载正月，贼将蔡希德陷常山郡，执颜杲卿，河北郡县皆为贼守。二<br /><br />&nbsp;&nbsp;&nbsp;&nbsp;月，子仪与河东节度使李光弼率师下井陉，拔常山郡，破贼于九门，南攻赵郡，<br /><br />&nbsp;&nbsp;&nbsp;&nbsp;生擒贼四千，皆舍之，斩伪太守郭献G，获兵仗数万。师还常山，贼将史思明以<br /><br />&nbsp;&nbsp;&nbsp;&nbsp;数万人踵其后，我行亦行，我止亦止。子仪选骁骑五百更挑之，三日至行唐，贼<br /><br />&nbsp;&nbsp;&nbsp;&nbsp;疲乃退，我军乘之，又败于沙河。禄山闻思明败，乃以精兵益之。我军至恒阳，<br /><br />&nbsp;&nbsp;&nbsp;&nbsp;贼亦随至。子仪坚壁自固，贼来则守，贼去则追，昼扬其兵，夕袭其幕，贼人不<br /><br />&nbsp;&nbsp;&nbsp;&nbsp;及息。数日，光弼议曰：“贼怠矣，可以战。”六月，子仪、光弼率仆固怀恩、<br /><br />&nbsp;&nbsp;&nbsp;&nbsp;浑释之、陈回光等阵于嘉山，贼将史思明、蔡希德、尹子奇等亦结阵而至，一战<br /><br />&nbsp;&nbsp;&nbsp;&nbsp;败之，斩馘四万级，生擒五千人，获马五千匹，思明露发跣足奔于博陵。于是河<br /><br />&nbsp;&nbsp;&nbsp;&nbsp;北十余郡皆斩贼守者以迎王师。子仪将北图范阳，军声大振。<br /><br />&nbsp;&nbsp;&nbsp;&nbsp;是月，哥舒翰为贼所败，潼关不守，玄宗幸蜀，肃宗幸灵武，子仪副使杜鸿<br /><br />&nbsp;&nbsp;&nbsp;&nbsp;渐为朔方留后，奏迎车驾。七月，肃宗即位，以贼据两京，方谋收复，诏子仪班<br /><br />&nbsp;&nbsp;&nbsp;&nbsp;师。八月，子仪与李光弼率步骑五万至自河北。时朝廷初立，兵众寡弱，虽得牧<br /><br />&nbsp;&nbsp;&nbsp;&nbsp;马，军容缺然。及子仪、光弼全师赴行在，军声遂振，兴复之势，民有望焉。诏<br /><br />&nbsp;&nbsp;&nbsp;&nbsp;以子仪为兵部尚书、同中书门下平章事，依前灵州大都督府长史、朔方军节度使。<br /><br />&nbsp;&nbsp;&nbsp;&nbsp;肃宗大阅六军，南趋关辅，至彭原郡，宰相房g请兵万人，自为统帅以讨贼，帝<br /><br />&nbsp;&nbsp;&nbsp;&nbsp;素重g，许之。兵及陈涛，为贼所败，丧师殆尽。方事讨除，而军半殪，唯倚朔<br /><br />&nbsp;&nbsp;&nbsp;&nbsp;方军为根本。十一月，贼将阿史那从礼以同罗、仆骨五千骑出塞，诱河曲九府、<br /><br />&nbsp;&nbsp;&nbsp;&nbsp;六胡州部落数万，欲迫行在。子仪与回纥首领葛逻支往击败之，斩获数万，河曲<br /><br />&nbsp;&nbsp;&nbsp;&nbsp;平定。<br /><br />&nbsp;&nbsp;&nbsp;&nbsp;贼将崔乾v守潼关。二年三月，子仪大破贼于潼关，崔乾v退保蒲津。时永<br /><br />&nbsp;&nbsp;&nbsp;&nbsp;乐尉赵复、河东司户韩F、司士徐炅、宗子李藏锋等，陷贼在蒲州，四人密谋俟<br /><br />&nbsp;&nbsp;&nbsp;&nbsp;王师至，则为内应。及子仪攻蒲州，赵复等斩贼守陴者，开门纳子仪。乾v与麾<br /><br />&nbsp;&nbsp;&nbsp;&nbsp;下数千人北走安邑，安邑百姓伪降，乾v兵入将半，下悬门击之，乾v未入，遂<br /><br />&nbsp;&nbsp;&nbsp;&nbsp;得脱身东走。子仪遂收陕郡永丰仓。自是潼、陕之间无复寇钞。<br /><br />&nbsp;&nbsp;&nbsp;&nbsp;是月，安禄山死，朝廷欲图大举，诏子仪还凤翔。四月，进位司空，充关内、<br /><br />&nbsp;&nbsp;&nbsp;&nbsp;河东副元帅。五月，诏子仪帅师趋京城。师于水之西，与贼将安太清、安守忠<br /><br />&nbsp;&nbsp;&nbsp;&nbsp;战，王师不利，其众大溃，尽委兵仗于清渠之上。子仪收合余众，保武功，诣阙<br /><br />&nbsp;&nbsp;&nbsp;&nbsp;请罪，乞降官资，乃降为左仆射，余如故。九月，从元帅广平王率蕃汉之师十五<br /><br />&nbsp;&nbsp;&nbsp;&nbsp;万进收长安。回纥遣叶护太子领四千骑助国讨贼，子仪与叶护宴狎修好，相与誓<br /><br />&nbsp;&nbsp;&nbsp;&nbsp;平国难，相得甚好。子仪奉元帅为中军，与贼将安守忠、李归仁战于京西香积寺<br /><br />&nbsp;&nbsp;&nbsp;&nbsp;之北，王师结阵横亘三十里，贼众十万陈于北。归仁先薄我军，我军乱，李嗣业<br /><br />&nbsp;&nbsp;&nbsp;&nbsp;奋命驰突，擒贼十余骑乃定。回纥以奇兵出贼阵之后夹攻之，贼军大溃，自午至<br /><br />&nbsp;&nbsp;&nbsp;&nbsp;酉，斩首六万级。贼将张通儒守长安，闻归仁等败，是夜奔陕郡。翌日，广平王<br /><br />&nbsp;&nbsp;&nbsp;&nbsp;入京师，老幼百万，夹道欢叫，涕泣而言曰：“不图今日复见官军。”广平王休<br /><br />&nbsp;&nbsp;&nbsp;&nbsp;士三日，率师东趋。肃宗在凤翔闻捷，群臣称贺，帝以宗庙被焚，悲咽不自胜，<br /><br />&nbsp;&nbsp;&nbsp;&nbsp;臣僚无不感泣。<br /><br />&nbsp;&nbsp;&nbsp;&nbsp;十月，安庆绪遣严庄悉其众十万来赴陕州，与张通儒同抗官军。贼闻官军至，<br /><br />&nbsp;&nbsp;&nbsp;&nbsp;悉其众屯于陕西，负山为阵。子仪以大军击其前，回纥登山乘其背，遇贼潜师于<br /><br />&nbsp;&nbsp;&nbsp;&nbsp;山中，与斗过期，大军稍却。贼分兵三千人，绝我归路，众心大摇，子仪麾回纥<br /><br />&nbsp;&nbsp;&nbsp;&nbsp;令进，尽杀之。师驰至其后，于黄埃中发十余箭，贼惊顾曰：“回纥来！”即时<br /><br />&nbsp;&nbsp;&nbsp;&nbsp;大败，僵尸遍山泽。严庄、张通儒走归洛阳，遂与安庆绪渡河保相州。子仪奉广<br /><br />&nbsp;&nbsp;&nbsp;&nbsp;平王入东都，陈兵于天津桥南，士庶欢呼于路。伪侍中陈希烈、伪中书令张等<br /><br />&nbsp;&nbsp;&nbsp;&nbsp;三百余人素服请罪，王慰抚遣之。是时，河东、河西、河南贼所盗郡邑皆平，以<br /><br />&nbsp;&nbsp;&nbsp;&nbsp;功加司徒，封代国公，食邑千户。寻入朝，天子遣兵仗戎容迎于灞上，肃宗劳之<br /><br />&nbsp;&nbsp;&nbsp;&nbsp;曰：“虽吾之家国，实由卿再造。”子仪顿首感谢。十二月，还东都，命子仪经<br /><br />&nbsp;&nbsp;&nbsp;&nbsp;营北讨。乾元元年七月，破贼河上，擒伪将安守忠以献，遂朝京师，敕百僚班迎<br /><br />&nbsp;&nbsp;&nbsp;&nbsp;于长乐驿，帝御望春楼待之，进位中书令。九月，奉诏大举，子仪与河东节度使<br /><br />&nbsp;&nbsp;&nbsp;&nbsp;李光弼、关内节度使王思礼、北庭行营节度李嗣业、襄邓节度使鲁炅、荆南节度<br /><br />&nbsp;&nbsp;&nbsp;&nbsp;季广琛、河南节度使崔光远、滑濮节度许叔冀、平卢兵马使董秦等九节度之师讨<br /><br />&nbsp;&nbsp;&nbsp;&nbsp;安庆绪。帝以子仪、光弼俱是元勋，难相统属，故不立元帅。唯以中官鱼朝恩为<br /><br />&nbsp;&nbsp;&nbsp;&nbsp;观军容宣慰使。十月，子仪自杏园渡河，围卫州。安庆绪与其骁将安雄俊、崔乾<br /><br />&nbsp;&nbsp;&nbsp;&nbsp;v、薛嵩、田承嗣悉其众来援，分为三军。子仪阵以待之，预选射者三千人伏于<br /><br />&nbsp;&nbsp;&nbsp;&nbsp;壁内，诫之曰：“俟吾小却，贼必争进，则登城鼓噪，弓弩齐发以迫之。”既战，<br /><br />&nbsp;&nbsp;&nbsp;&nbsp;子仪伪遁，贼果乘之，及垒门，遽闻鼓噪，俄而弓弩齐发，矢注如雨，贼徒震骇，<br /><br />&nbsp;&nbsp;&nbsp;&nbsp;子仪整众追之，贼众大败。是役也，获伪郑王安庆和以献，遂收卫州。进军趋邺，<br /><br />&nbsp;&nbsp;&nbsp;&nbsp;与贼再战于愁思冈，贼军又败，乃连营围之。庆绪遣薛嵩以所乘马十匹求救于史<br /><br />&nbsp;&nbsp;&nbsp;&nbsp;思明，且言禅代。十二月，思明遣将李归仁率众赴之，营于滏阳。<br /><br />&nbsp;&nbsp;&nbsp;&nbsp;二年正月，史思明自率范阳精卒复陷魏州，乃伪称燕王。王师虽众，军无统<br /><br />&nbsp;&nbsp;&nbsp;&nbsp;帅，进退无所承禀，自冬徂春，竟未破贼，但引漳水以灌其城，城中食尽，易子<br /><br />&nbsp;&nbsp;&nbsp;&nbsp;而食。二月，思明率众自魏州来。李光弼、王思礼、许叔冀、鲁炅前军遇贼于邺<br /><br />&nbsp;&nbsp;&nbsp;&nbsp;南，与之接战，夷伤相半，鲁炅中流矢。子仪为后阵，未及合战，大风遽起，吹<br /><br />&nbsp;&nbsp;&nbsp;&nbsp;沙拔木，天地晦暝，跬步不辩物色。我师溃而南，贼军溃而北，委弃兵仗辎重，<br /><br />&nbsp;&nbsp;&nbsp;&nbsp;累积于路。诸军各还本镇。子仪以朔方军保河阳，断浮桥，有诏令留守东都。三<br /><br />&nbsp;&nbsp;&nbsp;&nbsp;月，以子仪为东都畿、山南东道、河南诸道行营元帅。<br /><br />&nbsp;&nbsp;&nbsp;&nbsp;中官鱼朝恩素害子仪之功，因其不振，媒孽之，寻召还京师。天子以赵王系<br /><br />&nbsp;&nbsp;&nbsp;&nbsp;为天下兵马元帅，李光弼副之，委以陕东军事，代子仪之任。子仪虽失兵柄，乃<br /><br />&nbsp;&nbsp;&nbsp;&nbsp;思王室，以祸难未平，不遑寝息。俄而史思明再陷河洛，朝廷旰食，复虑蕃寇逼<br /><br />&nbsp;&nbsp;&nbsp;&nbsp;迫京畿，三年正月，授子仪宁、~坊两镇节度使，仍留京师。言事者以子仪有<br /><br />&nbsp;&nbsp;&nbsp;&nbsp;社稷大功，今残孽未除，不宜置之散地，肃宗深然之。上元元年九月，以子仪为<br /><br />&nbsp;&nbsp;&nbsp;&nbsp;诸道兵马都统，管崇嗣副之，令率英武、威远等禁军及河西、河东诸镇之师，取<br /><br />&nbsp;&nbsp;&nbsp;&nbsp;宁、朔方、大同、横野，径抵范阳。诏下旬日，复为朝恩所间，事竟不行。<br /><br />&nbsp;&nbsp;&nbsp;&nbsp;上元二年二月，李光弼兵败于邙山，河阳失守，鱼朝恩退保陕州。三年二月，<br /><br />&nbsp;&nbsp;&nbsp;&nbsp;河中军乱，杀其帅李国贞。时太原节度邓景山亦为部下所杀，恐其合从连贼，朝<br /><br />&nbsp;&nbsp;&nbsp;&nbsp;廷忧之。后辈帅臣未能弹压，势不获已，遂用子仪为朔方、河中、北庭、潞、仪、<br /><br />&nbsp;&nbsp;&nbsp;&nbsp;泽、沁等州节度行营兼兴平、定国副元帅，充本管观察处置使，进封汾阳郡王，<br /><br />&nbsp;&nbsp;&nbsp;&nbsp;出镇绛州。三月，子仪辞赴镇，肃宗不豫，群臣莫有见者。子仪请曰：“老臣受<br /><br />&nbsp;&nbsp;&nbsp;&nbsp;命，将死于外，不见陛下，目不瞑矣。”帝乃引至卧内，谓子仪曰：“河东之事，<br /><br />&nbsp;&nbsp;&nbsp;&nbsp;一以委卿。”子仪呜咽流涕。赐御马、银器、杂彩，别赐绢四万疋、布五万端以<br /><br />&nbsp;&nbsp;&nbsp;&nbsp;赏军。子仪至绛，擒其杀国贞贼首王元振数十人诛之。太原辛云京闻子仪诛元振，<br /><br />&nbsp;&nbsp;&nbsp;&nbsp;亦诛害景山者，由是河东诸镇率皆奉法。四月，代宗即位，内官程元振用事，自<br /><br />&nbsp;&nbsp;&nbsp;&nbsp;矜定策之功，忌嫉宿将，以子仪功高难制，巧行离间，请罢副元帅，加实封七百<br /><br />&nbsp;&nbsp;&nbsp;&nbsp;户，充肃宗山陵使。子仪既谢恩，上表进肃宗所赐前后诏敕，因自陈诉曰：<br /><br />&nbsp;&nbsp;&nbsp;&nbsp;臣德薄蝉翼，命轻鸿毛，累蒙国恩，猥厕朝列。会天地震荡，中原血战，臣<br /><br />&nbsp;&nbsp;&nbsp;&nbsp;北自灵武，册先皇帝，乃举兵而南，大搜于岐阳。先帝忧勤宗社，托臣以家国，<br /><br />&nbsp;&nbsp;&nbsp;&nbsp;俾副陛下扫两京之妖昆。陛下雄图丕断，再造区宇，自后不以臣寡劣，委文武之<br /><br />&nbsp;&nbsp;&nbsp;&nbsp;二柄，外敷邦教，内调鼎饪，是以常许国家之死，实荷日月之明。臣本愚浅，言<br /><br />&nbsp;&nbsp;&nbsp;&nbsp;多诋直，虑此招谤，上渎冕旒。陛下居高听卑，察臣不贰，皇天后土，察臣无私。<br /><br />&nbsp;&nbsp;&nbsp;&nbsp;伏以器忌满盈，日增兢惕，焉敢偷全，久妨贤路？自受恩塞下，制敌行间，东西<br /><br />&nbsp;&nbsp;&nbsp;&nbsp;十年，前后百战。天寒剑折，溅血沾衣；野宿魂惊，饮冰伤骨。跋涉难阻，出没<br /><br />&nbsp;&nbsp;&nbsp;&nbsp;死生，所仗唯天，以至今日。陛下曲申惠奖，念及勤劳，贻臣诏书一千余首，圣<br /><br />&nbsp;&nbsp;&nbsp;&nbsp;旨微婉，慰谕绸缪，彰微臣一时之功，成子孙万代之宝。自灵武、河北、河南、<br /><br />&nbsp;&nbsp;&nbsp;&nbsp;彭原、~坊、河东、凤翔、两京、绛州，臣所经行，赐手诏敕书凡二十卷，昧死<br /><br />&nbsp;&nbsp;&nbsp;&nbsp;上进，庶烦听览。<br /><br />&nbsp;&nbsp;&nbsp;&nbsp;诏答曰：“朕不德不明，俾大臣忧疑，朕之过也。朕甚自愧，公勿以为虑。”<br /><br />&nbsp;&nbsp;&nbsp;&nbsp;代宗以子仪顷同患难，收复两京，礼之逾厚。时史朝义尚据洛阳，元帅雍王率师<br /><br />&nbsp;&nbsp;&nbsp;&nbsp;进讨，代宗欲以子仪副之，而鱼朝恩、程元振乱政，杀裴茂、来，子仪既为所<br /><br />&nbsp;&nbsp;&nbsp;&nbsp;间，其事遂寝，乃留京师。<br /><br />&nbsp;&nbsp;&nbsp;&nbsp;俄而梁崇义据襄阳叛，仆固怀恩阻兵于汾州，引回纥、吐蕃之众入寇河西。<br /><br />&nbsp;&nbsp;&nbsp;&nbsp;明年十月，吐蕃陷泾州，虏刺史高晖，晖遂与蕃军为乡导，引贼深入京畿，掠奉<br /><br />&nbsp;&nbsp;&nbsp;&nbsp;天、武功，济渭而南，缘山而东。渭北行营兵马使吕日将逆战于T，自辰至酉，<br /><br />&nbsp;&nbsp;&nbsp;&nbsp;杀蕃军数千，然其徒多殒。贼将逼京师，君上计无所出，遽诏子仪为关内副元帅，<br /><br />&nbsp;&nbsp;&nbsp;&nbsp;出镇咸阳。子仪自相州不利，李光弼代掌兵柄，及征还朝廷，部曲散去。及是承<br /><br />&nbsp;&nbsp;&nbsp;&nbsp;诏，部下唯二十骑，强取民家畜产以助军。至咸阳，蕃军已过渭水。其日，天子<br /><br />&nbsp;&nbsp;&nbsp;&nbsp;避狄幸陕州。子仪闻上避狄，雪涕还京，至则车驾已发。射生将王献忠从驾，沿<br /><br />&nbsp;&nbsp;&nbsp;&nbsp;路遂以四百骑叛，仍逼丰王已下十王欲投于贼。子仪入开远门，遇之，诘丰王等<br /><br />&nbsp;&nbsp;&nbsp;&nbsp;所向，遂护送行在。子仪以三千骑傍南山，至商州，得武关防兵及六军散卒四千<br /><br />&nbsp;&nbsp;&nbsp;&nbsp;人，招辑亡逸，其军渐振。蕃犯京城，得故王守礼子广武王承宏，立帝号，假<br /><br />&nbsp;&nbsp;&nbsp;&nbsp;署百官。子仪遣六军兵马使张知节、乌崇福、羽林军使长孙全绪等将兵万人为前<br /><br />&nbsp;&nbsp;&nbsp;&nbsp;锋，营于韩公堆，盛张旗帜，鼓@震山谷。全绪遣禁军旧将王甫入长安，阴结少<br /><br />&nbsp;&nbsp;&nbsp;&nbsp;年豪侠以为内应，一日，齐击鼓于朱雀街，蕃军惶骇而去。大将李忠义先屯兵苑<br /><br />&nbsp;&nbsp;&nbsp;&nbsp;中，渭北节度使王仲升守朝堂。子仪以大军续进，至何鳌Ｉ渖将王抚自署为京<br /><br />&nbsp;&nbsp;&nbsp;&nbsp;兆尹，聚兵二千人，扰乱京城，子仪召抚杀之。诏子仪权京城留守。<br /><br />&nbsp;&nbsp;&nbsp;&nbsp;自西蕃入寇，车驾东幸，天下皆咎程元振，谏官屡论之。元振惧，又以子仪<br /><br />&nbsp;&nbsp;&nbsp;&nbsp;复立功，不欲天子还京，劝帝且都洛阳以避蕃冠，代宗然之，下诏有日。子仪闻<br /><br />&nbsp;&nbsp;&nbsp;&nbsp;之，因兵部侍郎张重光宣慰回，附章论奏曰：<br /><br />&nbsp;&nbsp;&nbsp;&nbsp;臣闻雍州之地，古称天府，右探陇、蜀，左扼崤、函，前有终南、太华之险，<br /><br />&nbsp;&nbsp;&nbsp;&nbsp;后有清渭、浊河之固，神明之奥，王者所都。地方数千里，带甲十余万，兵强士<br /><br />&nbsp;&nbsp;&nbsp;&nbsp;勇，雄视八方，有利则出攻，无利则入守。此用武之国，非诸夏所同，秦、汉因<br /><br />&nbsp;&nbsp;&nbsp;&nbsp;之，卒成帝业。其后或处之而泰，去之而亡，前史所书，不唯一姓。及隋氏季末，<br /><br />&nbsp;&nbsp;&nbsp;&nbsp;炀帝南迁，河、洛丘墟，兵戈乱起。高祖唱义，亦先入关，惟能翦灭奸雄，底定<br /><br />&nbsp;&nbsp;&nbsp;&nbsp;区宇。以至于太宗、高宗之盛，中宗、玄宗之明，多在秦川，鲜居东洛。间者羯<br /><br />&nbsp;&nbsp;&nbsp;&nbsp;胡构乱，九服分崩，河北、河南，尽从逆命。然而先帝仗朔方之众，庆绪奔亡；<br /><br />&nbsp;&nbsp;&nbsp;&nbsp;陛下藉西土之师，朝义就戮。岂唯天道助顺，抑亦地形使然，此陛下所知，非臣<br /><br />&nbsp;&nbsp;&nbsp;&nbsp;饰说。<br /><br />&nbsp;&nbsp;&nbsp;&nbsp;近因吐蕃凌逼，銮驾东巡。盖以六军之兵，素非精练，皆市肆屠沽之人，务<br /><br />&nbsp;&nbsp;&nbsp;&nbsp;挂虚名，苟避征赋，及驱以就战，百无一堪。亦有潜输货财，因以求免。又中官<br /><br />&nbsp;&nbsp;&nbsp;&nbsp;掩蔽，庶政多荒。遂令陛下振荡不安，退居陕服。斯盖关于委任失所，岂可谓秦<br /><br />&nbsp;&nbsp;&nbsp;&nbsp;地非良者哉！今道路云云，不知信否，咸谓陛下已有成命，将幸洛都。臣熟思其<br /><br />&nbsp;&nbsp;&nbsp;&nbsp;端，未见其利。夫以东周之地，久陷贼中，宫室焚烧，十不存一。百曹荒废，曾<br /><br />&nbsp;&nbsp;&nbsp;&nbsp;无尺椽，中间畿内，不满千户。井邑榛荆，豺狼站嗥，既乏军储，又鲜人力，东<br /><br />&nbsp;&nbsp;&nbsp;&nbsp;至郑、汴，达于徐方，北自覃怀，经于相土，人烟断绝，千里萧条。将何以奉万<br /><br />&nbsp;&nbsp;&nbsp;&nbsp;乘之牲饩，供百官之次舍？矧其土地狭厄，才数百里间，东有成皋，南有二室，<br /><br />&nbsp;&nbsp;&nbsp;&nbsp;险不足恃，适为战场。陛下奈何弃久安之势，从至危之策，忽社稷之计，生天下<br /><br />&nbsp;&nbsp;&nbsp;&nbsp;之心。臣虽至愚，窃为陛下不取。<br /><br />&nbsp;&nbsp;&nbsp;&nbsp;且圣旨所虑，岂不以京畿新遭剽掠，田野空虚，恐粮食不充，国用有阙，以<br /><br />&nbsp;&nbsp;&nbsp;&nbsp;臣所见，深谓不然。昔卫文小国之君，诸侯之主耳，遭懿公为狄所灭，始庐于曹，<br /><br />&nbsp;&nbsp;&nbsp;&nbsp;衣大布之衣，冠大帛之冠，元年革车三十乘，季年三百乘，卒能恢复旧业，享无<br /><br />&nbsp;&nbsp;&nbsp;&nbsp;疆之休。况明明天子，躬俭节用，苟能黜素餐之吏，去冗食之官，抑竖刁、易牙<br /><br />&nbsp;&nbsp;&nbsp;&nbsp;之权，任蘧瑗、史之直，薄征驰力，恤隐迨鳏，委诸相以简贤任能，付老臣<br /><br />&nbsp;&nbsp;&nbsp;&nbsp;以练兵御侮，则黎元自理，寇盗自平，中兴之功，旬月可冀，卜年之期，永永无<br /><br />&nbsp;&nbsp;&nbsp;&nbsp;极矣。愿时迈顺动，回銮上都，再造邦家，唯新庶政，奉宗庙以修荐享，谒陵寝<br /><br />&nbsp;&nbsp;&nbsp;&nbsp;以崇孝思，臣虽陨越，死无所恨。<br /><br />&nbsp;&nbsp;&nbsp;&nbsp;代宗省表，垂泣谓左右曰：“子仪用心，真社稷臣也。可亟还京师。”十一<br /><br />&nbsp;&nbsp;&nbsp;&nbsp;月，车驾自陕还宫，子仪伏地请罪，帝驻车劳之曰：“朕用卿不早，故及于此。”<br /><br />&nbsp;&nbsp;&nbsp;&nbsp;乃赐铁券，图形凌烟阁。<br /><br />&nbsp;&nbsp;&nbsp;&nbsp;是时，河北副元帅仆固怀恩方顿军汾州，掠并、汾诸县以为己邑。乃以子仪<br /><br />&nbsp;&nbsp;&nbsp;&nbsp;兼关内河东副元帅、河中节度观察使，出镇河中。蕃戎既退，仆固怀恩部下离散。<br /><br />&nbsp;&nbsp;&nbsp;&nbsp;是月，怀恩子`主兵榆次，为帐下将张惟岳所杀，传首京师。惟岳以`之众归于<br /><br />&nbsp;&nbsp;&nbsp;&nbsp;子仪，怀恩惧，弃其母而走灵州。明年九月，以子仪守太尉，充北道宁、泾原、<br /><br />&nbsp;&nbsp;&nbsp;&nbsp;河西已东通和蕃及朔方招抚观察使，其关内河东副元帅、中书令如故。子仪以怀<br /><br />&nbsp;&nbsp;&nbsp;&nbsp;恩未诛，不宜让使，坚辞太尉，曰：“太尉职雄任重，窃忧非据，辄敢上闻。伏<br /><br />&nbsp;&nbsp;&nbsp;&nbsp;奉诏书，未允诚恳。臣畴昔之分，早知止足，今兹累请，窃惧满盈。义实由衷，<br /><br />&nbsp;&nbsp;&nbsp;&nbsp;事非矫饰，志之所至，敢不尽言。自兵乱已来，纪纲浸坏，时多躁竞，俗少廉隅。<br /><br />&nbsp;&nbsp;&nbsp;&nbsp;德薄而位尊，功微而赏厚，实繁有众，不可殚论。臣每见之，深以为念。昔范宣<br /><br />&nbsp;&nbsp;&nbsp;&nbsp;子让，其下皆让，栾[为汰，不敢违也。臣诚薄劣，窃慕古人，务欲以身率先，<br /><br />&nbsp;&nbsp;&nbsp;&nbsp;大变浮俗，是用勤勤恳恳，愿罢此官，庶礼让兴行，由臣而致也。臣位为上相，<br /><br />&nbsp;&nbsp;&nbsp;&nbsp;爵为真王，参启沃之谋，受腹心之寄，恩荣已极，功业已成，寻合乞骸，保全余<br /><br />&nbsp;&nbsp;&nbsp;&nbsp;齿。但以冠仇在近，家国未安，臣子之心，不敢宁处。苟西戎即叙，怀恩就擒，<br /><br />&nbsp;&nbsp;&nbsp;&nbsp;畴昔官爵，誓无所受，必当追踪范蠡，继迹留侯。臣之鄙怀，切在于此。”优诏<br /><br />&nbsp;&nbsp;&nbsp;&nbsp;不许。子仪见上，感泣恳让，乃止。<br /><br />&nbsp;&nbsp;&nbsp;&nbsp;十月，仆固怀恩引吐蕃、回纥、党项数十万南下，京师大恐，子仪出镇奉天。<br /><br />&nbsp;&nbsp;&nbsp;&nbsp;帝召子仪问御戎之计，子仪曰：“以臣所见，怀恩无能为也。”帝问其故，对曰：<br /><br />&nbsp;&nbsp;&nbsp;&nbsp;“怀恩虽称骁勇，素失士心，今所以能为乱者，引思归之人耳。怀恩本臣偏将，<br /><br />&nbsp;&nbsp;&nbsp;&nbsp;其下皆臣之部曲，臣恩信尝及之，今臣为大将，必不忍以锋刃相向，以此知其无<br /><br />&nbsp;&nbsp;&nbsp;&nbsp;能为也。”虏寇州，子仪在泾阳，子仪令长男朔方兵马使曜率师援之，与宁<br /><br />&nbsp;&nbsp;&nbsp;&nbsp;节度使白孝德闭城拒守。怀恩前锋至奉天，近城挑战，诸将请击之，子仪止之曰：<br /><br />&nbsp;&nbsp;&nbsp;&nbsp;“夫客兵深入，利在速战，不可争锋。彼皆吾之部曲，缓之自当携贰；若迫之，<br /><br />&nbsp;&nbsp;&nbsp;&nbsp;是速其战，战则胜负未可知。敢言战者斩！”坚壁待之，果不战而退。子仪自泾<br /><br />&nbsp;&nbsp;&nbsp;&nbsp;阳入朝，帝御安福门待之，命子仪楼上行朝见之礼，宴赐隆厚。<br /><br />&nbsp;&nbsp;&nbsp;&nbsp;十一月，以子仪为尚书令，上表恳辞曰：“臣以薄劣，素乏行能，逢时扰攘，<br /><br />&nbsp;&nbsp;&nbsp;&nbsp;猥蒙驱策，内参朝政，外总兵权。上不能翼戴三光，下不能纠逖群慝，功微赏厚，<br /><br />&nbsp;&nbsp;&nbsp;&nbsp;任重恩深，覆M之忧，实盈寤寐。臣昨所以固辞太尉，乞保余年，殊私曲临，<br /><br />&nbsp;&nbsp;&nbsp;&nbsp;遂见矜许。窃谓陛下已知其愿，深察其心，岂意未历旬时，复延宠命。以臣褊浅，<br /><br />&nbsp;&nbsp;&nbsp;&nbsp;又寡智谋，安可谬职南宫，当兹大任？况太宗昔居藩邸，尝践此官，累圣相承，<br /><br />&nbsp;&nbsp;&nbsp;&nbsp;旷而不置。皇太子为雍王之日，陛下以其总兵薄伐，平定关东，饮至策勋，再有<br /><br />&nbsp;&nbsp;&nbsp;&nbsp;斯授。岂臣末职，敢乱大伦？德薄位尊，难逃天子之责；负乘致冠，复速神明之<br /><br />&nbsp;&nbsp;&nbsp;&nbsp;诛。伏乞天慈，俯停新命。”答诏不允。翌日，敕所司令子仪于尚书省视事。诏<br /><br />&nbsp;&nbsp;&nbsp;&nbsp;宰相百僚送上，遣射生五百骑执戟翼从，自朝堂至省，赐教坊乐。子仪不受，复<br /><br />&nbsp;&nbsp;&nbsp;&nbsp;上表曰：<br /><br />&nbsp;&nbsp;&nbsp;&nbsp;臣伏以尚书令，武德之际，太宗为之，昨沥恳上陈，请罢斯职；而陛下未垂<br /><br />&nbsp;&nbsp;&nbsp;&nbsp;亮察，务欲褒崇，区区微诚，益用惶惧。何则？太宗立极之主，圣德在人，自后<br /><br />&nbsp;&nbsp;&nbsp;&nbsp;因废此官，永代作则。陛下守文继体，固当奉而行之，岂可猥私老臣，隳厥成式，<br /><br />&nbsp;&nbsp;&nbsp;&nbsp;上掩陛下之德，下贻万方之非。臣虽至愚，安敢轻受？况久经兵乱，c赏者多，<br /><br />&nbsp;&nbsp;&nbsp;&nbsp;一人之身，兼官数四，朱紫同色，清浊不分，“烂羊”之谣，复闻圣代。臣顷观<br /><br />&nbsp;&nbsp;&nbsp;&nbsp;其弊，思革其源，以逆寇犹存，未敢轻议。今元凶沮败，计日成擒，中外无虞，<br /><br />&nbsp;&nbsp;&nbsp;&nbsp;妖氛渐息。此陛下作法之际，审官之时，固合始于老臣，化及班列。岂可轻为此<br /><br />&nbsp;&nbsp;&nbsp;&nbsp;举，以乱国章？国章乱于上，则庶政隳于下，海内之政皆乱，则国家又安得永代<br /><br />&nbsp;&nbsp;&nbsp;&nbsp;而无患哉！陛下苟能从臣之言，俯察诚请，彼贪荣冒进者，亦将各让其所兼之官，<br /><br />&nbsp;&nbsp;&nbsp;&nbsp;自然天下文明，百工式叙，太平之业，可得而复也。臣诚蒙鄙，识昧古今，志之<br /><br />&nbsp;&nbsp;&nbsp;&nbsp;所切，实在于此。<br /><br />&nbsp;&nbsp;&nbsp;&nbsp;手诏答曰：“优崇之命，所以报功；总领之司，期于赋政。卿入居台铉，出<br /><br />&nbsp;&nbsp;&nbsp;&nbsp;统戎旃，爰自先朝，累匡多难，靖群氛于海表，凝庶绩于天阶。敏事而寡言，居<br /><br />&nbsp;&nbsp;&nbsp;&nbsp;敬而行简，人难其易，尔易其难。所以命掌六联，首兹百辟，顾循时议，佥谓允<br /><br />&nbsp;&nbsp;&nbsp;&nbsp;谐。而屡拜封章，恳怀让揖，守淳素之道，语政理之源，无待礼成，曲从德让。<br /><br />&nbsp;&nbsp;&nbsp;&nbsp;宜宣示于外，编之史册。”遣内侍鱼朝恩传诏，赐美人卢氏等六人、从者八人，<br /><br />&nbsp;&nbsp;&nbsp;&nbsp;并车服、帷帐、床蓐、珍玩之具。<br /><br />&nbsp;&nbsp;&nbsp;&nbsp;时蕃虏屡寇京畿，倚蒲、陕为内地，常以重兵镇之。永泰元年五月，以子仪<br /><br />&nbsp;&nbsp;&nbsp;&nbsp;都统河南道节度行营，出镇河中。八月，仆固怀恩诱吐蕃、回纥、党项、羌、浑、<br /><br />&nbsp;&nbsp;&nbsp;&nbsp;奴剌，山贼任敷、郑庭、郝德、刘开元等三十余万南下，先发数万人掠同州，期<br /><br />&nbsp;&nbsp;&nbsp;&nbsp;自华阴趋蓝田，以扼南路，怀恩率重兵继其后。回纥、吐蕃自泾、、凤翔数道<br /><br />&nbsp;&nbsp;&nbsp;&nbsp;寇京畿，掠奉天、醴泉。京师震恐，天子下诏亲征，命李忠臣屯东渭桥，李光进<br /><br />&nbsp;&nbsp;&nbsp;&nbsp;屯云阳，马U、郝廷玉屯便桥，骆奉先、李日越屯T啡，李抱玉屯凤翔。周智光<br /><br />&nbsp;&nbsp;&nbsp;&nbsp;屯同州，杜冕屯坊州，天子以禁军屯苑内。京城壮丁，并令团结。城二门塞其一。<br /><br />&nbsp;&nbsp;&nbsp;&nbsp;鱼朝恩括士庶私马，重兵捉城门，市民由窦穴而遁去，人情危迫。<br /><br />&nbsp;&nbsp;&nbsp;&nbsp;是时，急召子仪自河中至，屯于泾阳，而虏骑已合。子仪一军万余人，而杂<br /><br />&nbsp;&nbsp;&nbsp;&nbsp;虏围之数重。子仪使李国臣、高升拒其东，魏楚玉当其南，陈回光当其西，朱元<br /><br />&nbsp;&nbsp;&nbsp;&nbsp;琮当其北。子仪率甲骑二千出没于左右前后，虏见而问：“此谁也？”报曰：<br /><br />&nbsp;&nbsp;&nbsp;&nbsp;“郭令公也。”回纥曰：“令公存乎？仆固怀恩言天可汗已弃四海，令公亦谢世，<br /><br />&nbsp;&nbsp;&nbsp;&nbsp;中国无主，故从其来。今令公存，天可汗存乎？”报之曰：“皇帝万岁无疆。”<br /><br />&nbsp;&nbsp;&nbsp;&nbsp;回纥皆曰：“怀恩欺我。”子仪又使谕之曰：“公等顷年远涉万里，翦除凶逆，<br /><br />&nbsp;&nbsp;&nbsp;&nbsp;恢复二京。是时子仪与公等周旋艰难，何日忘之。今忽弃旧好，助一叛臣，何其<br /><br />&nbsp;&nbsp;&nbsp;&nbsp;愚也！且怀恩背主弃亲，于公等何有？”回纥曰：“谓令公亡矣，不然，何以至<br /><br />&nbsp;&nbsp;&nbsp;&nbsp;此。令公诚存，安得而见之？”子仪将出，诸将谏曰：“戎狄之心，不可信也，<br /><br />&nbsp;&nbsp;&nbsp;&nbsp;请无往。”子仪曰：“虏有数十倍之众，今力固不敌，且至诚感神，况虏辈乎！”<br /><br />&nbsp;&nbsp;&nbsp;&nbsp;诸将曰：“请选铁骑五百卫从。”子仪曰：“适足以为害也。”乃传呼曰：“令<br /><br />&nbsp;&nbsp;&nbsp;&nbsp;公来！”虏初疑，持满注矢以待之。子仪以数十骑徐出，免胄而劳之曰：“安乎？<br /><br />&nbsp;&nbsp;&nbsp;&nbsp;久同忠义，何至于是？”回纥皆舍兵下马齐拜曰：“果吾父也。”子仪召其首领，<br /><br />&nbsp;&nbsp;&nbsp;&nbsp;各饮之酒，与之罗锦，欢言如初。子仪说回纥曰：“吐蕃本吾舅甥之国，无负而<br /><br />&nbsp;&nbsp;&nbsp;&nbsp;至，是无亲也。若倒戈乘之，如拾地芥耳。其羊马满野，长数百里，是谓天赐，<br /><br />&nbsp;&nbsp;&nbsp;&nbsp;不可失也。今能逐戎以利举，与我继好而凯旋，不亦善乎！”会怀恩暴死于鸣沙，<br /><br />&nbsp;&nbsp;&nbsp;&nbsp;群虏无所统摄，遂许诺，乃遣首领石野那等入朝。子仪遣朔方兵马使白元光与回<br /><br />&nbsp;&nbsp;&nbsp;&nbsp;纥会军。吐蕃知其谋，是夜奔退。回纥与元光追之，子仪大军继其后，大破吐蕃<br /><br />&nbsp;&nbsp;&nbsp;&nbsp;十余万于灵武台西原，斩首五万，生擒万人，收其所掠士女四千人，获牛羊驼马，<br /><br />&nbsp;&nbsp;&nbsp;&nbsp;三百里内不绝。子仪自泾阳入朝，加实封二百户，还镇河中。<br /><br />&nbsp;&nbsp;&nbsp;&nbsp;大历元年十二月，华州节度使周智光杀监军张志斌谋叛，帝以同、华路阻，<br /><br />&nbsp;&nbsp;&nbsp;&nbsp;召子仪女婿工部侍郎赵纵受口诏往河中，令子仪起军讨之。纵请为蜡书，令家僮<br /><br />&nbsp;&nbsp;&nbsp;&nbsp;间道赐子仪。奉诏大阅军戎，将发，同华将吏闻军起，乃斩智光父子，传首京师。<br /><br />&nbsp;&nbsp;&nbsp;&nbsp;二年二月，子仪入朝，宰相元载、王缙、仆射裴冕、京兆尹黎干、内侍鱼朝恩共<br /><br />&nbsp;&nbsp;&nbsp;&nbsp;出钱三十万，置宴于子仪第，恩出罗锦二百匹，为子仪缠头之费，极欢而罢。九<br /><br />&nbsp;&nbsp;&nbsp;&nbsp;月，吐蕃寇泾州，诏子仪以步骑三万自河中移屯泾阳。十月，蕃军退至灵州，邀<br /><br />&nbsp;&nbsp;&nbsp;&nbsp;击败之，斩馘二万。十二月，盗发子仪父墓，捕盗未获。人以鱼朝恩素恶子仪，<br /><br />&nbsp;&nbsp;&nbsp;&nbsp;疑其使之。子仪心知其故，及自泾阳将入，议者虑其构变，公卿忧之。及子仪入<br /><br />&nbsp;&nbsp;&nbsp;&nbsp;见，帝言之，子仪号泣奏曰：“臣久主兵，不能禁暴，军士残人之墓，固亦多矣。<br /><br />&nbsp;&nbsp;&nbsp;&nbsp;此臣不忠不孝，上获天谴，非人患也。”朝廷乃安。三年三月，还河中。八月，<br /><br />&nbsp;&nbsp;&nbsp;&nbsp;吐蕃寇灵武。九月，诏子仪率师五万自河中移镇奉天。是月，白元光大破吐蕃灵<br /><br />&nbsp;&nbsp;&nbsp;&nbsp;武。十月，子仪入朝，还镇河中。时议以西蕃侵寇，京师不安，马U虽在州，<br /><br />&nbsp;&nbsp;&nbsp;&nbsp;力不能拒，乃以子仪兼宁庆节度，自河中移镇州，徙马U为泾原节度使。八<br /><br />&nbsp;&nbsp;&nbsp;&nbsp;年十月，吐蕃寇泾州，子仪遣先锋兵马使浑{逆战于宜禄，不利。会马U设伏于<br /><br />&nbsp;&nbsp;&nbsp;&nbsp;潘源，与{合击，大破蕃军，俘斩数万计。回纥赤心卖马一万匹，有司以国计不<br /><br />&nbsp;&nbsp;&nbsp;&nbsp;充，请市千匹。子仪以回纥前后立功，不宜阻意，请自纳一年奉物，充回纥马价，<br /><br />&nbsp;&nbsp;&nbsp;&nbsp;虽诏旨不允，内外称之。九年，入朝，代宗召对延英。语及西蕃弃斥，苦战不暇，<br /><br />&nbsp;&nbsp;&nbsp;&nbsp;言发涕零。既退，复上封论备吐蕃利害，曰：<br /><br />&nbsp;&nbsp;&nbsp;&nbsp;朔方，国之北门，西御犬戎，北虞猃狁，五城相去三千余里。开元、天宝中，<br /><br />&nbsp;&nbsp;&nbsp;&nbsp;战士十万，战马三万，才敌一隅。自先皇帝龙飞灵武，战士从陛下收复两京，东<br /><br />&nbsp;&nbsp;&nbsp;&nbsp;西南北，曾无宁岁。中年以仆固之役，又经耗散，人亡三分之二，比于天宝中有<br /><br />&nbsp;&nbsp;&nbsp;&nbsp;十分之一。今吐蕃充斥，势强十倍，兼河、陇之地，杂羌、浑之众，每岁来窥近<br /><br />&nbsp;&nbsp;&nbsp;&nbsp;郊。以朔方减十倍之军，当吐蕃加十倍之骑，欲求制胜，岂易为力！入近内地，<br /><br />&nbsp;&nbsp;&nbsp;&nbsp;称四节度，每将盈万，每贼兼乘数四。臣所统将士，不当贼四分之一，所有征马，<br /><br />&nbsp;&nbsp;&nbsp;&nbsp;不当贼百分之二，诚合固守，不宜与战。又得马U牒，贼拟涉渭而南。臣若坚壁，<br /><br />&nbsp;&nbsp;&nbsp;&nbsp;恐犯畿甸；若过畿内，则国人大恐，诸道易摇。外有吐蕃之强，中有易摇之众，<br /><br />&nbsp;&nbsp;&nbsp;&nbsp;外畏内惧，将何以安？<br /><br />&nbsp;&nbsp;&nbsp;&nbsp;臣伏以陛下横制胜之术，力非不足，但虑简练未精，进退未一，时淹师老，<br /><br />&nbsp;&nbsp;&nbsp;&nbsp;地阔势分。愿陛下更询谠议，慎择名将，俾之统军，于诸道各抽精卒，成四五万，<br /><br />&nbsp;&nbsp;&nbsp;&nbsp;则制胜之道必矣，未可失时。臣又料河南、河北、山南、江淮小镇数千，大镇数<br /><br />&nbsp;&nbsp;&nbsp;&nbsp;万，空耗月饩，曾不习战。臣请抽赴关中，教之战阵，则军声益振，攻守必全，<br /><br />&nbsp;&nbsp;&nbsp;&nbsp;亦长久之计也。臣猥蒙任遇，垂二十年，今齿发已衰，愿避贤路，止足不诫，神<br /><br />&nbsp;&nbsp;&nbsp;&nbsp;明所鉴。<br /><br />&nbsp;&nbsp;&nbsp;&nbsp;诏曰：“卿忧深虚远，殊沃朕心，始终倚赖，未可执辞也。”<br /><br />&nbsp;&nbsp;&nbsp;&nbsp;德宗即位，诏还朝，摄冢宰，充山陵使，赐号“尚父”，进位太尉、中书令，<br /><br />&nbsp;&nbsp;&nbsp;&nbsp;增实封通计二千户，给一千五百人粮，二百匹马草料，所领诸使副元帅并罢。诸<br /><br />&nbsp;&nbsp;&nbsp;&nbsp;子弟女婿拜官者十余人。建中二年夏，子仪病甚，德宗令舒王谊传诏省问。及门，<br /><br />&nbsp;&nbsp;&nbsp;&nbsp;郭氏子弟迎拜于外，王不答拜；子仪卧不能兴，以手叩头谢恩而已。六月十四日<br /><br />&nbsp;&nbsp;&nbsp;&nbsp;薨，时年八十五，德宗闻之震悼，废朝五日，诏曰：<br /><br />&nbsp;&nbsp;&nbsp;&nbsp;天地以四时成物，元首以股肱作辅，公台之任，鼎足相承，上以调三光，下<br /><br />&nbsp;&nbsp;&nbsp;&nbsp;以蒙五岳。允庶绩，镇抚四夷，体元和之气，根贞一之德，功至大而不伐，身<br /><br />&nbsp;&nbsp;&nbsp;&nbsp;处高而更安。尚父比吕望之名，为师增周公之位，盛业可久，殁而弥光。故太尉、<br /><br />&nbsp;&nbsp;&nbsp;&nbsp;兼中书令、上柱国、汾阳郡王、尚父子仪，天降人杰，生知王佐，训师如子，料<br /><br />&nbsp;&nbsp;&nbsp;&nbsp;敌若神。昔天宝多难，羯胡作祸，咸秦失险，河洛为戎。公能扶翼肃宗，载造区<br /><br />&nbsp;&nbsp;&nbsp;&nbsp;夏。于国有患，劳其戡定；于边有寇，藉其驱除。安社稷必在于绛侯，定羌戎无<br /><br />&nbsp;&nbsp;&nbsp;&nbsp;逾于充国。绛台绥四散之众，泾阳降十万之虏。勋高今古，名Z夷狄，而劳乎征<br /><br />&nbsp;&nbsp;&nbsp;&nbsp;镇，二纪于兹。<br /><br />&nbsp;&nbsp;&nbsp;&nbsp;顷以春秋既高，疆埸多事，罢彼旌钺，宠在台衡。以公柱石四朝，藩翰万里，<br /><br />&nbsp;&nbsp;&nbsp;&nbsp;忠贞悬于日月，宠遇冠于人臣，尊其元老，加以崇号，期寿考之永，养勋贤之德。<br /><br />&nbsp;&nbsp;&nbsp;&nbsp;膏肓生疾，药石靡攻，人之云亡，梁木斯坏。虽赙礼加等，辍朝增日，悼之流涕，<br /><br />&nbsp;&nbsp;&nbsp;&nbsp;曷可弭忘！更议追崇，名位斯极，而尊为尚父，官协太师，虽爵秩则同，而体望<br /><br />&nbsp;&nbsp;&nbsp;&nbsp;尤重。敛以衮冕，旌我元臣。圣祖园陵，所宜陪葬，式墓表文终之德，象山追去<br /><br />&nbsp;&nbsp;&nbsp;&nbsp;病之勋。千载如存，九原可作，册命之礼，有司备焉。可赠太师，陪葬建陵。仍<br /><br />&nbsp;&nbsp;&nbsp;&nbsp;令所司备礼册命，赙绢三千匹、布三千端、米麦三千石。<br /><br />&nbsp;&nbsp;&nbsp;&nbsp;旧令一品坟高丈八，而诏特加十尺。群臣以次赴宅吊哭。凶丧所须，并令官<br /><br />&nbsp;&nbsp;&nbsp;&nbsp;给。及葬，上御安福门临哭送之，百僚陪位陨泣，赐谥曰忠武，配飨代宗庙庭。<br /><br />&nbsp;&nbsp;&nbsp;&nbsp;子曜、旰、、^、晤、暧、曙、映等八人，婿七人，皆朝廷重官。诸孙<br /><br />&nbsp;&nbsp;&nbsp;&nbsp;数十人，每群孙问安，不尽辨，颔之而已。参佐官吏六十余人，后位至将相，升<br /><br />&nbsp;&nbsp;&nbsp;&nbsp;朝秩贵位，勒其姓名于石，今在河中府。人士荣之。<br /><br />&nbsp;&nbsp;&nbsp;&nbsp;史臣裴曰：汾阳事上诚荩，临下宽厚，每降城下邑，所至之处，必得士心。<br /><br />&nbsp;&nbsp;&nbsp;&nbsp;前后遭罹幸臣程元振、鱼朝恩谮毁百端，时方握强兵，或方临戎敌，诏命征之，<br /><br />&nbsp;&nbsp;&nbsp;&nbsp;未尝不即日应召，故谗谤不能行。代宗幸陕时，令以数十骑觇贼，及在泾阳，又<br /><br />&nbsp;&nbsp;&nbsp;&nbsp;陷于胡虏重围之中，皆以身许国，未尝以危亡易虑，亦遇天幸，竟免患难。田承<br /><br />&nbsp;&nbsp;&nbsp;&nbsp;嗣方跋扈魏州，傲狠无礼，子仪尝遣使至，承嗣西望拜之，指其膝谓使者曰：<br /><br />&nbsp;&nbsp;&nbsp;&nbsp;“兹膝不屈于人若干岁矣，今为公拜。”李灵曜据汴州，公私财赋一皆遏绝，独<br /><br />&nbsp;&nbsp;&nbsp;&nbsp;子仪封币经其境，莫敢留之，必持兵卫送。其为豺虎所服如此。麾下老将若李怀<br /><br />&nbsp;&nbsp;&nbsp;&nbsp;光辈数十人，皆王侯重贵，子仪颐指进退，如仆隶焉。幕府之盛，近代无比。始<br /><br />&nbsp;&nbsp;&nbsp;&nbsp;与李光弼齐名，虽威略不逮，而宽厚得人过之。岁入官俸二十四万贯，私利不在<br /><br />&nbsp;&nbsp;&nbsp;&nbsp;焉。其宅在亲仁里，居其里四分之一，中通永巷，家人三千，相出入者不知其居。<br /><br />&nbsp;&nbsp;&nbsp;&nbsp;前后赐良田美器，名园甲馆，声色珍玩，堆积羡溢，不可胜纪。代宗不名，呼为<br /><br />&nbsp;&nbsp;&nbsp;&nbsp;大臣。天下以其身为安危者殆二十年。校中书令考二十有四。权倾天下而朝不忌，<br /><br />&nbsp;&nbsp;&nbsp;&nbsp;功盖一代而主不疑，侈穷人欲而君子不之罪。富贵寿考，繁衍安泰，哀荣终始，<br /><br />&nbsp;&nbsp;&nbsp;&nbsp;人道之盛，此无缺焉。唯以谗怒，诬奏判官户部郎中张谭杖杀之，物议为薄。<br /><br />&nbsp;&nbsp;&nbsp;&nbsp;曜，子仪长子。性孝友廉谨。子仪薨，出征于外，留曜治家，少长千人，皆<br /><br />&nbsp;&nbsp;&nbsp;&nbsp;得其所。诸弟争饰池馆，盛其车服，曜以俭朴自处。累迁至太子宾客。建中初，<br /><br />&nbsp;&nbsp;&nbsp;&nbsp;子仪罢兵柄，乃遍加诸子官，以曜为太子少保。子仪曜遵遗命，四朝所赐名马珍<br /><br />&nbsp;&nbsp;&nbsp;&nbsp;玩，悉皆上献，德宗复赐之，曜乃散诸昆弟。子仪薨后，杨炎、卢杞相次秉政，<br /><br />&nbsp;&nbsp;&nbsp;&nbsp;奸谄用事，尤忌勋族。子仪之婿太仆卿赵纵、少府少监李洞清、光禄卿王宰，皆<br /><br />&nbsp;&nbsp;&nbsp;&nbsp;以有人告讦细过，相次贬黜。曜家大恐，赖宰相张镒力为庇护。奸人幸其危惧，<br /><br />&nbsp;&nbsp;&nbsp;&nbsp;多论夺田宅奴婢，曜不敢诉。德宗微知之，诏曰：“尚父子仪，有大勋力，保V<br /><br />&nbsp;&nbsp;&nbsp;&nbsp;皇家，尝誓以山河，琢之金石，十世之宥，其可忘也！其家前时与人为市，以子<br /><br />&nbsp;&nbsp;&nbsp;&nbsp;仪身殁，名被诬构，欲论夺之，有司无得为理。”诏下方已。曜居丧得礼，若儒<br /><br />&nbsp;&nbsp;&nbsp;&nbsp;家子，服未阕寝疾，或劝其茹葱薤，曜竟不属口。建中四年三月卒，赠太子太傅。<br /><br />&nbsp;&nbsp;&nbsp;&nbsp;，子仪第三子。少善骑射，常从父征伐。初以战功授左赞善大夫，从广平<br /><br />&nbsp;&nbsp;&nbsp;&nbsp;王收复两京，力战于香积寺、陕西，皆出奇兵克捷，以功加银青光禄大夫、鸿<br /><br />&nbsp;&nbsp;&nbsp;&nbsp;胪卿。后河中军乱，杀节度使李国贞、荔非元礼于绛，诏以子仪为河东关内副元<br /><br />&nbsp;&nbsp;&nbsp;&nbsp;帅，镇绛州，时四方扰叛，多逐戎帅，子仪至绛，诛其元恶，其党颇不自安，欲<br /><br />&nbsp;&nbsp;&nbsp;&nbsp;谋翻变。知其谋，选亲兵四千，伏甲以防之，常持弓警夜，不寐者凡七十日，<br /><br />&nbsp;&nbsp;&nbsp;&nbsp;叛将竟不敢发，以功拜殿中监。广德二年，仆固怀恩诱吐蕃、回纥入寇。加御<br /><br />&nbsp;&nbsp;&nbsp;&nbsp;史中丞，领朔方军以援州，与马U合势，大破蕃军。其年冬，怀恩诱虏再寇<br /><br />&nbsp;&nbsp;&nbsp;&nbsp;州，阵于泾北，子仪令率步卒五千、骑军五百，出西南掩击之。以兵寡不敌，<br /><br />&nbsp;&nbsp;&nbsp;&nbsp;持而不战，及至晡晚，乘其半济而击之，大破獯虏，斩首五千级。是时连战皆捷，<br /><br />&nbsp;&nbsp;&nbsp;&nbsp;诏加御史大夫，子仪固让不受。永泰二年，检校左散骑常侍。大历七年，加开府<br /><br />&nbsp;&nbsp;&nbsp;&nbsp;仪同三司。十二年，丁母忧；服除，加检校工部尚书，判秘书省事。建中二年，<br /><br />&nbsp;&nbsp;&nbsp;&nbsp;丁父丧，持服京城。朱构逆，遣人就第问讯，欲令掌兵，佯，噤口不言，<br /><br />&nbsp;&nbsp;&nbsp;&nbsp;以兵胁之，终不语，贼知其不可用，乃止。潜奔奉天，仅而获免。<br /><br />&nbsp;&nbsp;&nbsp;&nbsp;初，兄曜袭父代国公，实封二千户，及曜卒，诏曰：“故尚父、太尉中书<br /><br />&nbsp;&nbsp;&nbsp;&nbsp;令、汾阳王，功格上玄，道光下土，积其善庆，垂裕无穷。虽嫡长云殂，支宗斯<br /><br />&nbsp;&nbsp;&nbsp;&nbsp;盛，汾阳旧邑，盍有丕承。其男前左散骑常侍、驸马都尉、食实封五百户暧，夙<br /><br />&nbsp;&nbsp;&nbsp;&nbsp;禀义方，居忠履孝，俪崇银榜，摅美金章，继抚先封，允宜听复。暧兄检校工部<br /><br />&nbsp;&nbsp;&nbsp;&nbsp;尚书、守太子宾客、赵国公，并弟右金吾将军、祁国公、食实封二百五十户曙，<br /><br />&nbsp;&nbsp;&nbsp;&nbsp;太子左谕德映等，并休有令名，保其先业，宜允推恩之典，以明延嗣之诚。其实<br /><br />&nbsp;&nbsp;&nbsp;&nbsp;封二千户，宜准式减半，余可分袭。暧可袭代国公，仍通前袭三百户；可二百<br /><br />&nbsp;&nbsp;&nbsp;&nbsp;五十户；曙可五十户，通前三百七十户；映可二百三十五户。”寻又诏尚父子仪<br /><br />&nbsp;&nbsp;&nbsp;&nbsp;男、暧、映、曙四人所袭实封，各减五十户，以赐郭曜男w、郭晤男x，<br /><br />&nbsp;&nbsp;&nbsp;&nbsp;各袭一百户。<br /><br />&nbsp;&nbsp;&nbsp;&nbsp;至行在，复检校工部尚书、太子詹事；从驾还京，改太子宾客。子钢为<br /><br />&nbsp;&nbsp;&nbsp;&nbsp;朔方节度使杜希全宾佐，希全以钢摄丰州刺史。以钢幼弱，恐不任边职，贞元<br /><br />&nbsp;&nbsp;&nbsp;&nbsp;七年，上章请罢钢官。德宗遣中使召之，钢疑以他事见摄，乃单骑走入吐蕃。<br /><br />&nbsp;&nbsp;&nbsp;&nbsp;蕃将见钢独叛，不纳，置之筏上，流入黄河令归，杜希全得之，送赴京师，赐钢<br /><br />&nbsp;&nbsp;&nbsp;&nbsp;自尽，亦坐子免官。明年，复授太子宾客。贞元十年卒，赠兵部尚书。次子<br /><br />&nbsp;&nbsp;&nbsp;&nbsp;钧。钧子承嘏别有传。<br /><br />&nbsp;&nbsp;&nbsp;&nbsp;暧，子仪第六子。年十余岁，尚代宗第四女升平公主，时升平年亦与暖相类。<br /><br />&nbsp;&nbsp;&nbsp;&nbsp;大历中，恩宠冠于戚里，岁时锡赉珍玩，不可胜纪。大历十三年，有诏毁除白渠<br /><br />&nbsp;&nbsp;&nbsp;&nbsp;水支流碾}，以妨民溉田。升平有脂粉}两轮，郭子仪私}两轮，所司未敢毁彻。<br /><br />&nbsp;&nbsp;&nbsp;&nbsp;公主见代宗诉之，帝谓公主曰：“吾行此诏，盖为苍生，尔岂不识我意耶？可为<br /><br />&nbsp;&nbsp;&nbsp;&nbsp;众率先。”公主即日命毁。由是势门碾}八十余所，皆毁之。暧检校左散骑常侍。<br /><br />&nbsp;&nbsp;&nbsp;&nbsp;建中末，公主坐事，留之禁中，暧亦不令出入。既而朱之乱，不知车驾幸奉天，<br /><br />&nbsp;&nbsp;&nbsp;&nbsp;为贼所逼，欲授伪官，暧辞以居丧被疾。既而与兄、弟曙及升平公主皆奔奉天，<br /><br />&nbsp;&nbsp;&nbsp;&nbsp;德宗喜，并释前咎，待之如初，复银青光禄大夫、检校左散骑常侍。从驾至山南，<br /><br />&nbsp;&nbsp;&nbsp;&nbsp;改太常卿同正员。<br /><br />&nbsp;&nbsp;&nbsp;&nbsp;贞元中，帝为皇孙广陵郡王纳暧女为妃。暧，贞元十六年七月卒，赠尚书左<br /><br />&nbsp;&nbsp;&nbsp;&nbsp;仆射。升平公主，元和五年十月薨，赠虢国大长公主，谥曰懿。广陵王即位，为<br /><br />&nbsp;&nbsp;&nbsp;&nbsp;宪宗皇帝，妃生穆宗皇帝。元和十五年，穆宗即位，尊郭妃为皇太后，诏曰：<br /><br />&nbsp;&nbsp;&nbsp;&nbsp;“追远饰终，先王令典。况积仁累义，事已显于身前；祥会庆传，福遂流于天下。<br /><br />&nbsp;&nbsp;&nbsp;&nbsp;式光盛德，爰举徽章，尊尊亲亲，于是乎在。皇太后父赠尚书左仆射暧，克荷崇<br /><br />&nbsp;&nbsp;&nbsp;&nbsp;构，有劳王家，孝友本于生知，英华发于事任，实修一德，历仕三朝。建中末年，<br /><br />&nbsp;&nbsp;&nbsp;&nbsp;属有大难，毕力扈驾，忘躯即戎，忠贞之节，国史明备。才高望洽，是膺沁水之<br /><br />&nbsp;&nbsp;&nbsp;&nbsp;祥；德厚流光，乃启涂山之祚。肆予小子，获缵大业，未展定申之命，敢缘褒纪<br /><br />&nbsp;&nbsp;&nbsp;&nbsp;之恩，俾继维师，用不缛礼。可赠太傅。”暧子钊、W、。<br /><br />&nbsp;&nbsp;&nbsp;&nbsp;曙，代宗朝累历司农卿，居父忧。建中三年冬，舒王谊为淮西、山南诸大元<br /><br />&nbsp;&nbsp;&nbsp;&nbsp;帅，以曙检校左庶子，为元帅府都押牙。京城乱，从幸山南，转太府卿。随驾还<br /><br />&nbsp;&nbsp;&nbsp;&nbsp;京，拜左金吾卫大将军。贞元末卒。<br /><br />&nbsp;&nbsp;&nbsp;&nbsp;钊，伟姿仪，身长七尺，方口丰下，沉默寡言。母升平长公主。代宗朝，钊<br /><br />&nbsp;&nbsp;&nbsp;&nbsp;为外孙，恩宠逾等，起家为太常寺奉礼郎。德宗朝，累官至太子右庶子。元和初，<br /><br />&nbsp;&nbsp;&nbsp;&nbsp;为左金吾卫大将军，充左街使。九年十一月，检校工部尚书，兼州刺史，充<br /><br />&nbsp;&nbsp;&nbsp;&nbsp;宁节度使。数岁，检校户部尚书，入为司农卿。钊，大勋之后，姻联戚里，而谦<br /><br />&nbsp;&nbsp;&nbsp;&nbsp;和接物，恭慎自持，居家临民，无骄怠之色，无奢侈之失，士君子重之。十五年<br /><br />&nbsp;&nbsp;&nbsp;&nbsp;正月，宪宗寝疾弥旬，诸中贵人秉权者欲议废立，纷纷未定。穆宗在东宫，心甚<br /><br />&nbsp;&nbsp;&nbsp;&nbsp;忧之，遣人问计于钊，钊曰：“殿下身为皇太子，但旦夕视膳，谨守以俟，又何<br /><br />&nbsp;&nbsp;&nbsp;&nbsp;虑乎！”迄今称钊得元舅之体。<br /><br />&nbsp;&nbsp;&nbsp;&nbsp;穆宗即位，册皇太后南内，推崇外氏，以钊兼司农卿。未几，检校户部尚书，<br /><br />&nbsp;&nbsp;&nbsp;&nbsp;充河阳三城怀节度使。岁中，换河中尹、河中晋绛慈隰节度使。钊历践藩镇，以<br /><br />&nbsp;&nbsp;&nbsp;&nbsp;汾阳胄胤，材能选用，不独凭椒房之势，所莅简约不挠，其俗自理。敬宗即位，<br /><br />&nbsp;&nbsp;&nbsp;&nbsp;尊郭太后为太皇太后，征钊为兵部尚书，兼检校尚书左仆射。明年，出为梓州刺<br /><br />&nbsp;&nbsp;&nbsp;&nbsp;史、剑南东川节度使。文宗即位，加司空。大和三年冬，南蛮陷`州，遂寇西川，<br /><br />&nbsp;&nbsp;&nbsp;&nbsp;杜元颖失于控御，蛮军陷成都府外城。朝廷未暇除帅，乃以钊兼领西川节度。蛮<br /><br />&nbsp;&nbsp;&nbsp;&nbsp;军已寇樟州，诸道援军未至，川军寡弱，不可令战。钊致书于蛮首领巅，责以<br /><br />&nbsp;&nbsp;&nbsp;&nbsp;侵寇之意，巅曰：“杜元颖不守疆埸，屡侵吾圉，以是修报也。”与钊修好而<br /><br />&nbsp;&nbsp;&nbsp;&nbsp;退。朝廷嘉之，授成都尹、剑南西川节度使。与南诏立约，疆陲不扰。以疾求代。<br /><br />&nbsp;&nbsp;&nbsp;&nbsp;四年，入为太常卿、检校司徒。十二月，在道卒，诏赠司徒。子仲文、仲辞。<br /><br />&nbsp;&nbsp;&nbsp;&nbsp;W，母升平长公主，大历、贞元之间，恩礼冠诸主。顺宗在东宫，以女德<br /><br />&nbsp;&nbsp;&nbsp;&nbsp;阳郡主尚W，时W与公主年未及冠，郡主尤为德宗之所钟爱，故W之贵宠，<br /><br />&nbsp;&nbsp;&nbsp;&nbsp;j翟一时。顺宗即位，改封德阳为汉阳公主。W累官至卫尉卿、驸马都尉，<br /><br />&nbsp;&nbsp;&nbsp;&nbsp;改殿中监。穆宗即位，W为叔舅，改右金吾卫大将军、兼御史大夫，充左街使。<br /><br />&nbsp;&nbsp;&nbsp;&nbsp;城南有汾阳王别墅，林泉之致，莫之与比，穆宗常游幸之，置酒极欢而罢，赐<br /><br />&nbsp;&nbsp;&nbsp;&nbsp;W甚厚。俄加检校工部尚书，兼太子詹事，充闲厩宫苑使。从容贵位三十余年，<br /><br />&nbsp;&nbsp;&nbsp;&nbsp;而椒房之宠，国舅之恩，近代已来，无有其比。而W恭逊虔恪，不以富贵骄人，<br /><br />&nbsp;&nbsp;&nbsp;&nbsp;士无贤不肖，接之以礼，由是中外称之。长庆二年十月卒，赠尚书左仆射，仍以<br /><br />&nbsp;&nbsp;&nbsp;&nbsp;其弟代W为太子詹事，充闲厩宫苑使。<br /><br />&nbsp;&nbsp;&nbsp;&nbsp;仲文，大和末为殿中少监。开成初，诏仲文袭父太原郡公，制上，给事中封<br /><br />&nbsp;&nbsp;&nbsp;&nbsp;敕奏曰：“伏准制书，赠司徒郭钊嫡男仲文袭封太原郡公者，臣近访知郭钊妻沈<br /><br />&nbsp;&nbsp;&nbsp;&nbsp;氏，公主之女，代宗皇帝外孙，有男仲辞，已选尚主。仲文不合假冒，自称嫡子。<br /><br />&nbsp;&nbsp;&nbsp;&nbsp;若仲文承嫡，即沈氏须黜居别室，仲辞不合配尚贵主。伏以郭仲文，尚父子仪之<br /><br />&nbsp;&nbsp;&nbsp;&nbsp;孙，太皇太后之侄，戚里勋门，无与俦比，婚姻嫡庶，朝野具知，夺宗之配，实<br /><br />&nbsp;&nbsp;&nbsp;&nbsp;玷风教。且仲文、仲辞既非同出，袭封尚主，不可并行。伏请付台勘当。”诏曰：<br /><br />&nbsp;&nbsp;&nbsp;&nbsp;“以万年县尉仲辞袭封。”仲文落下，以太皇太后侄，不之罪。寻以仲辞为银青<br /><br />&nbsp;&nbsp;&nbsp;&nbsp;光禄大夫、检校中少监、驸马都尉，袭封太原郡公，尚饶阳公主。又仲辞兄詹事<br /><br />&nbsp;&nbsp;&nbsp;&nbsp;府丞仲恭，为银青光禄大夫，尚金堂公主。<br /><br />&nbsp;&nbsp;&nbsp;&nbsp;幼明，尚父子仪之母弟也。性谨愿无过，不工武艺，喜宾客饮宴，居家御众，<br /><br />&nbsp;&nbsp;&nbsp;&nbsp;皆得其欢心。以子仪勋业，累历大卿监，大历八年卒，赠太子太傅。<br /><br />&nbsp;&nbsp;&nbsp;&nbsp;子昕，肃宗末为四镇留后。自关、陇陷蕃，为虏所隔，其四镇、北庭使额，<br /><br />&nbsp;&nbsp;&nbsp;&nbsp;李嗣业、荔非元礼皆遥领之。昕阻隔十五年，建中二年，与伊西北庭节度使李元<br /><br />&nbsp;&nbsp;&nbsp;&nbsp;忠俱遣使于朝，德宗嘉之。诏曰：“四镇、二庭，统任西夏五十七蕃十姓部落，<br /><br />&nbsp;&nbsp;&nbsp;&nbsp;国朝以来，相次率职。自关、陇失守，东西阻绝，忠义之徒，泣血相守，慎固封<br /><br />&nbsp;&nbsp;&nbsp;&nbsp;略，奉尊朝法，皆候伯守将交修共理之所致也。伊西北庭节度使李元忠，可北庭<br /><br />&nbsp;&nbsp;&nbsp;&nbsp;大都护；四镇节度留后郭昕，可安西大都护、四镇节度使。其将吏已下叙官，可<br /><br />&nbsp;&nbsp;&nbsp;&nbsp;超七资。”<br /><br />&nbsp;&nbsp;&nbsp;&nbsp;李元忠，本姓曹，名令忠，以功赐姓名。时昕使自回纥历诸蕃部，方达于朝。<br /><br />&nbsp;&nbsp;&nbsp;&nbsp;又有袁光庭者，为伊州刺史，陇右诸郡皆陷，光庭坚守伊州，吐蕃攻之累年，兵<br /><br />&nbsp;&nbsp;&nbsp;&nbsp;尽食竭，光庭先刃其妻子，自焚而死。因昕使知之，赠工部尚书。<br /><br />&nbsp;&nbsp;&nbsp;&nbsp;史臣曰：天宝之季，盗起幽陵，万乘播迁，两都覆没。天祚土德，实生汾阳。<br /><br />&nbsp;&nbsp;&nbsp;&nbsp;自河朔班师，关西殄寇，身I豺虎，手披荆榛。七八年间，其勤至矣，再造王室，<br /><br />&nbsp;&nbsp;&nbsp;&nbsp;勋高一代。及国威复振，群小肆谗，位重恳辞，失宠无怨。不幸危而邀君父，不<br /><br />&nbsp;&nbsp;&nbsp;&nbsp;挟憾以报仇雠，晏然效忠，有死无二，诚大雅君子，社稷纯臣。自秦、汉已还，<br /><br />&nbsp;&nbsp;&nbsp;&nbsp;勋力之盛，无与伦比。而、暧于\粗之中，拔身虎口，赴难奉天，可谓忠孝之<br /><br />&nbsp;&nbsp;&nbsp;&nbsp;门有嗣矣。<br /><br />&nbsp;&nbsp;&nbsp;&nbsp;赞曰：猗欤汾阳，功扶昊苍。秉仁蹈义，铁心石肠。四朝静乱，五福其昌。<br /><br />&nbsp;&nbsp;&nbsp;&nbsp;为臣之节，敢告忠良。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56002);">加入书签</a><a
                        href="56001.html">上一页</a>&larr;<a href="index.html">返回列表</a>&rarr;<a
                            href="56003.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56001.html"; var next_page = "56003.html"; var index_page = "index.html"; var sortid = "9"; var article_id = "45"; var chapter_id = "56002"; var articlename = "旧唐书"; var chaptername = " 卷一百二十 列传第七十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>