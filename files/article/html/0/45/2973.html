<!DOCTYPE html>
<html>
<head>
<meta charset="gbk" />
<title>旧唐书- 卷一百 列传第五十-在线阅读-哈西文学网</title>
<meta name="keywords" content="刘d，旧唐书， 卷一百 列传第五十全文， 卷一百 列传第五十在线阅读 哈西文学网" />
<meta name="description" content="哈西文学网提供刘d的旧唐书  卷一百 列传第五十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2973.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2973.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百 列传第五十</h1>
            <div class="link xb">
                <a href="2972.html">上一页</a>&larr;<a href="index.html">返回列表</a>&rarr;<a
                    href="2974.html">下一页</a></div>			
            <div id="BookText">&nbsp;&nbsp;&nbsp;&nbsp;○尹思贞李杰解琬毕构苏（子晋）郑惟忠王志致从愿<br /><br />&nbsp;&nbsp;&nbsp;&nbsp;李朝隐裴y（从祖弟宽）王丘<br /><br />&nbsp;&nbsp;&nbsp;&nbsp;尹思贞，京兆长安人也。弱冠明经举，补隆州参军。时晋安县有豪族蒲氏，<br /><br />&nbsp;&nbsp;&nbsp;&nbsp;纵横不法，前后官吏莫能制。州司令思贞推按，发其奸赃万计，竟论杀之，远近<br /><br />&nbsp;&nbsp;&nbsp;&nbsp;称庆，刻石以纪其事，由是知名。累转明堂令，以善政闻。三迁殿中少监，检校<br /><br />&nbsp;&nbsp;&nbsp;&nbsp;持荽淌贰；崞醯に锿蛉僮髀遥河朔不安，思贞善于绥抚，境内独无惊扰，则天<br /><br />&nbsp;&nbsp;&nbsp;&nbsp;降玺书褒美之。<br /><br />&nbsp;&nbsp;&nbsp;&nbsp;长安中，七迁秋官侍郎，以忤张昌宗被构，出为定州刺史，转晋州刺史。寻<br /><br />&nbsp;&nbsp;&nbsp;&nbsp;复入为司府少卿。时卿侯知一亦厉威严，吏人为之语曰：“不畏侯卿杖，惟畏尹<br /><br />&nbsp;&nbsp;&nbsp;&nbsp;卿笔。”其为人所伏若此。寻加银青光禄大夫。于宅中掘得古戟十二，俄而门加<br /><br />&nbsp;&nbsp;&nbsp;&nbsp;り，时人异焉。<br /><br />&nbsp;&nbsp;&nbsp;&nbsp;神龙初，为大理卿，时武三思擅权，御史大夫李承嘉附会之。壅州人韦月将<br /><br />&nbsp;&nbsp;&nbsp;&nbsp;上变，告三思谋逆，中宗大怒，命斩之。思贞以发生之月，固执奏以为不可行刑，<br /><br />&nbsp;&nbsp;&nbsp;&nbsp;竟有敕决杖配流岭南。三思令所司因此非法害之，思贞又固争之。承嘉希三思旨，<br /><br />&nbsp;&nbsp;&nbsp;&nbsp;托以他事，不许思贞入朝廷。谓承嘉曰：“公擅作威福，不顾宪章，附托奸臣，<br /><br />&nbsp;&nbsp;&nbsp;&nbsp;以图不轨，将先除忠良以自恣耶？”承嘉大怒，遂劾奏思贞，出为青州刺史。境<br /><br />&nbsp;&nbsp;&nbsp;&nbsp;内有蚕一年四熟者，黜陟使、卫州司马路敬潜八月至州，见茧叹曰：“非善政所<br /><br />&nbsp;&nbsp;&nbsp;&nbsp;致，孰能至于此乎！”特表荐之。思贞前后为十三州刺史，皆以清简为政，奏课<br /><br />&nbsp;&nbsp;&nbsp;&nbsp;连最。<br /><br />&nbsp;&nbsp;&nbsp;&nbsp;睿宗即位，征为将作大匠，累封天水郡公。时左仆射窦怀贞兴造金仙、玉真<br /><br />&nbsp;&nbsp;&nbsp;&nbsp;两观，调发夫匠，思贞常节减之。怀贞怒，频诘责思贞，思贞曰：“公职居端揆，<br /><br />&nbsp;&nbsp;&nbsp;&nbsp;任重弼谐，不能翼赞圣明，光宣大化，而乃盛兴土木，害及黎元，岂不愧也！又<br /><br />&nbsp;&nbsp;&nbsp;&nbsp;受小人之谮，轻辱朝臣，今日之事，不能苟免，请从此辞。”拂衣而去，阖门累<br /><br />&nbsp;&nbsp;&nbsp;&nbsp;日，上闻而特令视事。其年，怀贞伏诛，乃下制曰：“国之副相，位亚中台，自<br /><br />&nbsp;&nbsp;&nbsp;&nbsp;匪邦直，孰司天宪？将作大匠尹思贞，贤良方正，硕儒耆德，刚不护缺，清而畏<br /><br />&nbsp;&nbsp;&nbsp;&nbsp;知，简言易从，庄色难犯。征先王之体要，敷衽必陈；折佞臣之怙权，拂衣而谢。<br /><br />&nbsp;&nbsp;&nbsp;&nbsp;故以事闻海内，名动京师，鹰隼是击，豺狼自远。必能条理前弊，发挥旧章，宜<br /><br />&nbsp;&nbsp;&nbsp;&nbsp;承弄印之荣，式允登车之志。可御史大夫。”俄兼申王府长史，迁户部尚书，转<br /><br />&nbsp;&nbsp;&nbsp;&nbsp;工部尚书。以老疾累表请致仕，许之。开元四年卒，年七十七，赠黄门监，谥曰<br /><br />&nbsp;&nbsp;&nbsp;&nbsp;简。<br /><br />&nbsp;&nbsp;&nbsp;&nbsp;李杰，本名务光，相州滏阳人。后魏并州刺史宝之后也，其先自陇西徙焉。<br /><br />&nbsp;&nbsp;&nbsp;&nbsp;杰少以孝友著称，举明经，累迁天官员外郎，明敏有吏才，甚得当时之誉。神龙<br /><br />&nbsp;&nbsp;&nbsp;&nbsp;初，累迁卫尉少卿，为河东道巡察黜陟使，奏课为诸使之最。开元初，为河南尹。<br /><br />&nbsp;&nbsp;&nbsp;&nbsp;杰既勤于听理，每有诉列，虽衢路当食，无废处断。由是官无留事，人吏爱之。<br /><br />&nbsp;&nbsp;&nbsp;&nbsp;先是，河、汴之间有梁公堰，年久堰破，江、淮漕运不通。杰奏调发汴、郑丁夫<br /><br />&nbsp;&nbsp;&nbsp;&nbsp;以浚之，省功速就，公私深以为利，刊石水滨，以纪其绩。<br /><br />&nbsp;&nbsp;&nbsp;&nbsp;寻代宋Z为御史大夫。时皇后妹婿尚衣奉御长孙昕与其妹婿杨仙玉因于里巷<br /><br />&nbsp;&nbsp;&nbsp;&nbsp;遇杰，遂殴击之，上大怒，令斩昕等。散骑常侍马情素以为阳和之月，不可行刑，<br /><br />&nbsp;&nbsp;&nbsp;&nbsp;累表陈请。乃下敕曰：“夫为令者自近而及远，行罚者先亲而后疏。长孙昕、杨<br /><br />&nbsp;&nbsp;&nbsp;&nbsp;仙玉等凭恃姻戚，恣行凶险，轻侮常宪，损辱大臣，情特难容，故令斩决。今群<br /><br />&nbsp;&nbsp;&nbsp;&nbsp;官等累陈表疏，固有诚请，以阳和之节，非肃杀之时，援引古今，词义恳切。朕<br /><br />&nbsp;&nbsp;&nbsp;&nbsp;志从深谏，情亦惜法，宜宽异门之罚，听从枯木之毙。即宜决杀，以谢百僚。”<br /><br />&nbsp;&nbsp;&nbsp;&nbsp;杰明年以护桥陵作，赐爵武威子。初，杰护作时，引侍御史王旭为判官。旭<br /><br />&nbsp;&nbsp;&nbsp;&nbsp;贪冒受赃，杰将绳之而不得其实，反为旭所构，出为衢州刺史。俄转扬州大都督<br /><br />&nbsp;&nbsp;&nbsp;&nbsp;府长史，又为御史所劾，免官归第。寻卒，赠户部尚书。<br /><br />&nbsp;&nbsp;&nbsp;&nbsp;解琬，魏州元城人也。少应幽素举，拜新政尉，累转成都丞。因奏事称旨，<br /><br />&nbsp;&nbsp;&nbsp;&nbsp;超迁监察御史，丁忧离职。则天以琬识练边事，起复旧官，令往西域安抚夷虏，<br /><br />&nbsp;&nbsp;&nbsp;&nbsp;抗疏固辞。则天嘉之，下敕曰：“解琬孝性淳至，哀情恳切，固辞权夺之荣，乞<br /><br />&nbsp;&nbsp;&nbsp;&nbsp;就终忧之典。足可以激扬风俗，敦奖名教，宜遂雅怀，允其所请。仍令服阕后赴<br /><br />&nbsp;&nbsp;&nbsp;&nbsp;上。”<br /><br />&nbsp;&nbsp;&nbsp;&nbsp;圣历初，迁侍御史，充使安抚乌质勒及十姓部落，咸得其便宜，蕃人大悦，<br /><br />&nbsp;&nbsp;&nbsp;&nbsp;以功擢拜御史中丞，兼北庭都护、持节西域安抚使。琬素与郭元振同官相善，遂<br /><br />&nbsp;&nbsp;&nbsp;&nbsp;为宗楚客所毁，由是左迁沧州刺史。为政务存大体，甚得人和。景龙中，迁右台<br /><br />&nbsp;&nbsp;&nbsp;&nbsp;御史大夫，兼持节朔方行军大总管。琬前后在军二十余载，务农习战，多所利益，<br /><br />&nbsp;&nbsp;&nbsp;&nbsp;边境安之。<br /><br />&nbsp;&nbsp;&nbsp;&nbsp;景云二年，复为朔方军大总管。琬分遣随军要籍官河阳丞张冠宗、肥乡令韦<br /><br />&nbsp;&nbsp;&nbsp;&nbsp;景骏、普安令于处忠等校料三城兵募，于是减十万人，奏罢之。寻授右武卫大将<br /><br />&nbsp;&nbsp;&nbsp;&nbsp;军，兼检校晋州刺史，赐爵济南县男。以年老乞骸骨，拜表讫，不待报而去。优<br /><br />&nbsp;&nbsp;&nbsp;&nbsp;诏加金紫光禄大夫，听致仕，其禄准品全给。寻降玺书劳之曰：“卿器局坚正，<br /><br />&nbsp;&nbsp;&nbsp;&nbsp;才识高远，公忠彰其立身，贞固足以干事。类张骞之出使，同魏绛之和戎。职绾<br /><br />&nbsp;&nbsp;&nbsp;&nbsp;文武，功申方面，勤于王家，是为国老。顷者，顾斯侧景，愿言勇退，深惜马援<br /><br />&nbsp;&nbsp;&nbsp;&nbsp;之能，未遂祁奚之请。然章疏频上，雅怀难夺。今知脱屣归闲，拂衣高谢，固可<br /><br />&nbsp;&nbsp;&nbsp;&nbsp;以激励颓俗，仪刑庶僚。永言终始，良可嘉尚。宜善摄养，以介期颐。”<br /><br />&nbsp;&nbsp;&nbsp;&nbsp;未几，吐蕃寇边，复召拜左散骑常侍，令与吐蕃分定地界，兼处置十姓降户。<br /><br />&nbsp;&nbsp;&nbsp;&nbsp;琬言吐蕃必潜怀叛计，请预支兵十万于秦、渭等州严加防遏。其年冬，吐蕃果入<br /><br />&nbsp;&nbsp;&nbsp;&nbsp;寇，竟为支兵所击走之。俄又表请致仕，不许，迁太子宾客。开元五年，出为同<br /><br />&nbsp;&nbsp;&nbsp;&nbsp;州刺史。明年卒，年八十余。<br /><br />&nbsp;&nbsp;&nbsp;&nbsp;毕构，河南偃师人也。父憬，则天时为司卫少卿。构少举进士。神龙初，累<br /><br />&nbsp;&nbsp;&nbsp;&nbsp;迁中书舍人。时敬晖等奏请降削武氏诸王，构次当读表，既声韵朗畅，兼分析其<br /><br />&nbsp;&nbsp;&nbsp;&nbsp;文句，左右听者皆历然可晓。由是武三思恶之，出为润州刺史。累除益州大都督<br /><br />&nbsp;&nbsp;&nbsp;&nbsp;府长史。景云初，召拜左御史大夫，转陕州刺史，加银青光禄大夫，封魏县男。<br /><br />&nbsp;&nbsp;&nbsp;&nbsp;顷之，复授益州大都督府长史，兼充剑南道按察使。所历州府，咸著声绩，在蜀<br /><br />&nbsp;&nbsp;&nbsp;&nbsp;中尤革旧弊，政号清严。睿宗闻而善之，玺书劳曰：<br /><br />&nbsp;&nbsp;&nbsp;&nbsp;我国家创开天地，再造黎元，四夷来王，万邦会至，置州立郡，分职设官。<br /><br />&nbsp;&nbsp;&nbsp;&nbsp;贞观、永徽之前，皇猷惟穆；咸亨、垂拱之后，淳风渐替。征赋将急，调役颇繁，<br /><br />&nbsp;&nbsp;&nbsp;&nbsp;选吏举人，涉于浮滥。省阁台寺，罕有公直，苟贪禄秩，以度岁时。中外因循，<br /><br />&nbsp;&nbsp;&nbsp;&nbsp;纪纲弛紊，且无惩革，弊乃滋深。为官既不择人，非亲即贿；为法又不按罪，作<br /><br />&nbsp;&nbsp;&nbsp;&nbsp;孽宁逃？贪残放手者相仍，清白洁己者斯绝。盖由赏罚不举，生杀莫行。更以水<br /><br />&nbsp;&nbsp;&nbsp;&nbsp;旱时乖，边隅未谧，日损一日，征敛不休，大东小东，杼轴为怨，就更割剥，何<br /><br />&nbsp;&nbsp;&nbsp;&nbsp;以克堪！<br /><br />&nbsp;&nbsp;&nbsp;&nbsp;昔闻当官，以留犊还珠为上。今之从职，以充车联驷为能。或交结富家，抑<br /><br />&nbsp;&nbsp;&nbsp;&nbsp;弃贫弱；或矜假典正，树立腹心。邑屋之间，囊箧俱委，或地有椿干梓漆，或家<br /><br />&nbsp;&nbsp;&nbsp;&nbsp;有畜产资财，即被暗通，并从取夺。若有固吝，即因事以绳，粗杖大枷，动倾性<br /><br />&nbsp;&nbsp;&nbsp;&nbsp;命，怀冤抱痛，无所告陈。比差御史委令巡察，或有贵要所嘱，未能不避权豪；<br /><br />&nbsp;&nbsp;&nbsp;&nbsp;或有亲故在官，又罕绝于颜面。载驰原隰，徒烦出使之名；安问狐狸，未见埋车<br /><br />&nbsp;&nbsp;&nbsp;&nbsp;之节。扬清激浊，泾、渭不分；嫉恶好善，萧、兰莫别。官守既其若此，下人岂<br /><br />&nbsp;&nbsp;&nbsp;&nbsp;以聊生。数年已来，凋残更甚。<br /><br />&nbsp;&nbsp;&nbsp;&nbsp;卿孤洁独行，有古人之风，自临蜀川，弊化顿易。览卿前后执奏，何异破柱<br /><br />&nbsp;&nbsp;&nbsp;&nbsp;求奸？诸使之中，在卿为最。并能尽节似卿如此，百郡何忧乎不理，万人何虑乎<br /><br />&nbsp;&nbsp;&nbsp;&nbsp;不安？卿当益坚，勿为后顾。朕嘉卿直道，今赐袍带并衣一副。<br /><br />&nbsp;&nbsp;&nbsp;&nbsp;寻拜户部尚书，转吏部尚书，并遥领益州大都督府长史。玄宗即位，累拜河<br /><br />&nbsp;&nbsp;&nbsp;&nbsp;南尹，迁户部尚书。开元四年，遇疾，上手疏医方以赐之。时议户部尚书为凶官，<br /><br />&nbsp;&nbsp;&nbsp;&nbsp;遽改授太子詹事，冀其有瘳。寻卒，赠黄门监，谥曰景。<br /><br />&nbsp;&nbsp;&nbsp;&nbsp;构初丧继母时，有二妹在襁褓，亲加鞠养，咸得成立。及构卒，二妹号绝久<br /><br />&nbsp;&nbsp;&nbsp;&nbsp;之，以抚育恩，遂制三年之服。其弟栩亦甚哀毁，并为当时所称。栩官至荆州司<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;苏，雍州蓝田人。明经举，累授县尉。雍州长史李义琰召而谓曰：<br /><br />&nbsp;&nbsp;&nbsp;&nbsp;“县本多诉讼，近日遂绝，访问果由明公为其疏理。”因顾指厅事曰：“此座<br /><br />&nbsp;&nbsp;&nbsp;&nbsp;即明公座也，但恨非迟暮所见耳。”<br /><br />&nbsp;&nbsp;&nbsp;&nbsp;垂拱初，拜右台监察御史。时则天将诛韩、鲁等诸王，使按其密状，<br /><br />&nbsp;&nbsp;&nbsp;&nbsp;讯问皆无征验。或诬告与韩、鲁等同情，则天召见诘问，抗议不回。<br /><br />&nbsp;&nbsp;&nbsp;&nbsp;则天不悦，曰：“卿大雅之士，朕当别有驱使，此狱不假卿也。”遂令于河<br /><br />&nbsp;&nbsp;&nbsp;&nbsp;西监军。五迁右司郎中。时御史王弘义托附来俊臣，构陷无罪，朝廷疾之。尝受<br /><br />&nbsp;&nbsp;&nbsp;&nbsp;诏于虢州采木，役使不节，丁夫多死，按奏其事，弘义竟以坐黜。寻迁<br /><br />&nbsp;&nbsp;&nbsp;&nbsp;给事中，累授左肃政台御史大夫。时有诏白司马坂营大像，糜费巨亿，以妨<br /><br />&nbsp;&nbsp;&nbsp;&nbsp;农，上疏切谏，则天纳焉。<br /><br />&nbsp;&nbsp;&nbsp;&nbsp;神龙初，武三思擅权，韦月将告三思将有逆谋，反为三思所构，中宗令斩之。<br /><br />&nbsp;&nbsp;&nbsp;&nbsp;奏非时不可行刑，由是忤三思旨，转为右御史大夫。寻出为岐州刺史，复为<br /><br />&nbsp;&nbsp;&nbsp;&nbsp;右台大夫。会节愍太子败，诏穷其党与。时睿宗在藩，为得罪者所引，<br /><br />&nbsp;&nbsp;&nbsp;&nbsp;因辩析事状，密奏以保持之。中宗意解，因是多所原免，擢为户部尚书，赐<br /><br />&nbsp;&nbsp;&nbsp;&nbsp;爵河内郡公。寻授太子宾客、检校詹事，以年老致仕。开元三年卒，年八十一，<br /><br />&nbsp;&nbsp;&nbsp;&nbsp;赠兖州都督，谥曰文。子晋，亦知名。<br /><br />&nbsp;&nbsp;&nbsp;&nbsp;晋，数岁能属文，作《八卦论》，吏部侍郎房颖叙、秘书少监王绍宗见而赏<br /><br />&nbsp;&nbsp;&nbsp;&nbsp;叹曰：“此后来王粲也。”弱冠举进士，又应大礼举，皆居上第。先天中，累迁<br /><br />&nbsp;&nbsp;&nbsp;&nbsp;中书舍人，兼崇文馆学士。玄宗监国，每有制命，皆令晋及贾曾为之。晋亦数进<br /><br />&nbsp;&nbsp;&nbsp;&nbsp;谠言，深见嘉纳。俄出为泗州刺史，以父老乞辞职归侍，许之。父卒后，历户部<br /><br />&nbsp;&nbsp;&nbsp;&nbsp;侍郎，袭爵河内郡公。开元十四年，迁吏部侍郎。时开府宋Z兼尚书事，晋及齐<br /><br />&nbsp;&nbsp;&nbsp;&nbsp;鹊萦诰┒贾选事，既糊名考判，晋独多赏拔，甚得当时之誉。俄而侍中裴光<br /><br />&nbsp;&nbsp;&nbsp;&nbsp;庭知尚书事，每遇官应批退者，但对众披簿，以朱笔点头而已。晋遂榜选院云：<br /><br />&nbsp;&nbsp;&nbsp;&nbsp;“门下点头者，更引注拟。”光庭以为侮己，甚不悦，遂出为汝州刺史。三迁魏<br /><br />&nbsp;&nbsp;&nbsp;&nbsp;州刺史，加银青光禄大夫，入为太子左庶子。二十二年卒，年五十九。<br /><br />&nbsp;&nbsp;&nbsp;&nbsp;初，晋与洛阳人张循之、仲之兄弟友善，循之等并以学业著名。循之，则天<br /><br />&nbsp;&nbsp;&nbsp;&nbsp;时上书忤旨被诛。仲之，神龙中谋杀武三思，为友人宋之羲发，下狱死。晋厚<br /><br />&nbsp;&nbsp;&nbsp;&nbsp;抚仲之子渐，有如己子，教之书记，为营婚宦。及晋卒，渐制犹子之服，时人甚<br /><br />&nbsp;&nbsp;&nbsp;&nbsp;以此称之。<br /><br />&nbsp;&nbsp;&nbsp;&nbsp;郑惟忠，宋州宋城人也。仪凤中，进士举，授井陉尉，转汤阴尉。天授中，<br /><br />&nbsp;&nbsp;&nbsp;&nbsp;应举召见，则天临轩问诸举人：“何者为忠？”诸人对不称旨。惟忠对曰：“臣<br /><br />&nbsp;&nbsp;&nbsp;&nbsp;闻忠者，外扬君之美，内匡君之恶。”则天曰：“善。”授左司御率府胄曹参军，<br /><br />&nbsp;&nbsp;&nbsp;&nbsp;累迁水部员外郎。则天幸长安，惟忠待制引见，则天谓曰：“朕识卿，前于东都<br /><br />&nbsp;&nbsp;&nbsp;&nbsp;言‘忠臣外扬君之美，内匡君之恶’，至今不忘。”寻加朝散大夫，再迁凤阁舍<br /><br />&nbsp;&nbsp;&nbsp;&nbsp;人。<br /><br />&nbsp;&nbsp;&nbsp;&nbsp;中宗即位，甚敬重之，擢拜黄门侍郎。时议请禁岭南首领家畜兵器，惟忠曰：<br /><br />&nbsp;&nbsp;&nbsp;&nbsp;“夫为政不可革以习俗，且《吴都赋》云：‘家有鹤膝，户有犀渠。’如或禁之，<br /><br />&nbsp;&nbsp;&nbsp;&nbsp;岂无惊扰耶？”遂寝。无何，守大理卿。节愍太子与将军李多祚等举兵诛武三思，<br /><br />&nbsp;&nbsp;&nbsp;&nbsp;事变伏诛。其诖误守门者并配流，将行，有韦氏党与密奏请尽诛之。中宗令推断，<br /><br />&nbsp;&nbsp;&nbsp;&nbsp;惟忠奏曰：“今大狱始决，人心未宁，若更改推，必递相惊恐，则反侧之子，无<br /><br />&nbsp;&nbsp;&nbsp;&nbsp;由自安。”敕令百司议，遂依旧断，所全者甚多。俄拜御史大夫，持节赈给河北<br /><br />&nbsp;&nbsp;&nbsp;&nbsp;道，仍黜陟牧宰。还，敷奏称旨，加银青光禄大夫，封荥阳县男。开元初，为礼<br /><br />&nbsp;&nbsp;&nbsp;&nbsp;部尚书，转太子宾客。十年卒，赠太子少保。<br /><br />&nbsp;&nbsp;&nbsp;&nbsp;王志郑博州聊城人也。少以进士擢第。神龙年，累除左台御史，加朝散大<br /><br />&nbsp;&nbsp;&nbsp;&nbsp;夫。执法刚正，百僚畏惮，时人呼为“皂雕”，言其顾瞻人吏，如雕鹗之视燕雀<br /><br />&nbsp;&nbsp;&nbsp;&nbsp;也。寻迁大理正，尝奏言：“法令者，人之堤防，堤防不立，则人无所禁。窃见<br /><br />&nbsp;&nbsp;&nbsp;&nbsp;大理官僚，多不奉法，以纵罪为宽恕，以守文为苛刻。臣滥执刑典，实恐为众所<br /><br />&nbsp;&nbsp;&nbsp;&nbsp;谤。”遂表上所著《应正论》以见志，其词曰：<br /><br />&nbsp;&nbsp;&nbsp;&nbsp;尝读《易》至“萃，利见大人，亨，聚以正也。六二，引吉无咎。”注曰：<br /><br />&nbsp;&nbsp;&nbsp;&nbsp;“居萃之时，体柔当位。处《坤》之中，己独处正。异操而聚，独正者危，未能<br /><br />&nbsp;&nbsp;&nbsp;&nbsp;变体，以远于害。故必见引，然后乃吉而无咎。”王肃曰：“六二与九五相应，<br /><br />&nbsp;&nbsp;&nbsp;&nbsp;俱履贞正。引由迎也，为吉所迎，何咎之有？”未尝不辍书而叹曰：“居中履正，<br /><br />&nbsp;&nbsp;&nbsp;&nbsp;事之常体，见引无咎，道亦宜然。<br /><br />&nbsp;&nbsp;&nbsp;&nbsp;有客闻而惑之，因谓仆曰：今主上文明，域中理定，君累司典宪，不务和同。<br /><br />&nbsp;&nbsp;&nbsp;&nbsp;处正之志虽存，见引之吉谁应？行之不已，余窃惧焉。<br /><br />&nbsp;&nbsp;&nbsp;&nbsp;仆敛襟降阶揖而谢曰：补遗阙于衮职，用忠谠为己任，以蒙养正，见引获吉，<br /><br />&nbsp;&nbsp;&nbsp;&nbsp;应此道也，仁何远哉！昔咎繇谟虞，登朝作士，设教理物，开训成务。是以五流<br /><br />&nbsp;&nbsp;&nbsp;&nbsp;有宅，五宅三居，怙终贼刑，刑故无小。于是舜美其事曰：“汝明于五刑，以弼<br /><br />&nbsp;&nbsp;&nbsp;&nbsp;五教，期于予理，刑期于无刑，人协于中，时乃功，懋哉！”故孔子叹其政曰：<br /><br />&nbsp;&nbsp;&nbsp;&nbsp;“舜举咎繇，不仁者远。”此非明辟执法，大人见引之应乎？季孙行父之事君也，<br /><br />&nbsp;&nbsp;&nbsp;&nbsp;举窃宝之愆，黜授邑之赏，明善恶而纠慝，议c赏以塞违。在虞舜之功，居二十<br /><br />&nbsp;&nbsp;&nbsp;&nbsp;之一，主司得行其道，时君不以为嫌，此非己独处正，应正而无咎。观鱼于棠，<br /><br />&nbsp;&nbsp;&nbsp;&nbsp;臧伯正色；赂鼎在庙，哀伯抗词。言者得尽其忠，闻之不加其罪。故《春秋》称<br /><br />&nbsp;&nbsp;&nbsp;&nbsp;臧氏之正，曰：“积善之家，必有余庆。”此非异操而聚，引吉之所致乎？魏绛<br /><br />&nbsp;&nbsp;&nbsp;&nbsp;理直，晋侯乃复其位；邾人辞顺，赵盾不伐其国。此非正体未变，为吉所迎者乎？<br /><br />&nbsp;&nbsp;&nbsp;&nbsp;夫在上垂拱，臣下守制，若正应乎上，乃引吉于下。而中士闻道，若存若亡，<br /><br />&nbsp;&nbsp;&nbsp;&nbsp;交战于谲正之门，怀疑乎语默之境，惧独正之莫引，忘此正之必亨。吁嗟乎！行<br /><br />&nbsp;&nbsp;&nbsp;&nbsp;己立身，居正践义，其动也直，其正也方。维正直而是与，何往而非攸利。何以<br /><br />&nbsp;&nbsp;&nbsp;&nbsp;明之？《坤》六二：“直方大，不习无不利。”《文言》曰：“直其正也，方其<br /><br />&nbsp;&nbsp;&nbsp;&nbsp;义也，君子敬以直内，义以方外。敬义立而德不孤，直方大则不疑其所行也。”<br /><br />&nbsp;&nbsp;&nbsp;&nbsp;嵇康撰《释私论》，曹羲著《至公篇》，皆以崇公激俗，抑私事主，一言可以蔽<br /><br />&nbsp;&nbsp;&nbsp;&nbsp;之，归于体正而已矣。《礼记》曰：“刑者橐玻檎叱梢玻一成而不可变，<br /><br />&nbsp;&nbsp;&nbsp;&nbsp;故君子尽心焉。”若以喜怒制刑，轻重设比，是则桥前惊马，用希旨论人，苑中<br /><br />&nbsp;&nbsp;&nbsp;&nbsp;猎兔，以从欲废法。理有违而合道，物贵和而不同，不同之和，正在其中矣。<br /><br />&nbsp;&nbsp;&nbsp;&nbsp;昔任延为武威太守，汉帝诫之曰：“善事上官，无失名誉。”延对曰：“臣<br /><br />&nbsp;&nbsp;&nbsp;&nbsp;闻忠臣不私，私臣不忠，上下雷同，非国家之福。善事上官，臣不敢奉诏。”任<br /><br />&nbsp;&nbsp;&nbsp;&nbsp;延雅奏，汉主是其言。此则归正不回，乖旨顺义，不以忤怀见忌，斯亦违而合道。<br /><br />&nbsp;&nbsp;&nbsp;&nbsp;《晏子春秋》：景公见梁丘据曰：“据与我和。”晏子曰：“此同也。和者，君<br /><br />&nbsp;&nbsp;&nbsp;&nbsp;甘则臣酸，君淡则臣咸。今据也，君甘亦甘，所谓同也，安得为和？”是以济盐<br /><br />&nbsp;&nbsp;&nbsp;&nbsp;梅以调羹，乃适平心之味；献可否而论道，方恢政体之节。俟引正而遵度，故曰<br /><br />&nbsp;&nbsp;&nbsp;&nbsp;物贵和而不同。刘曼山辩和同之义，有旨哉！若以不同见讥，未敢闻诲。<br /><br />&nbsp;&nbsp;&nbsp;&nbsp;客曰：和同乖训，则已闻之。援法成而不变者，岂恤狱之宽宪耶？《书》曰：<br /><br />&nbsp;&nbsp;&nbsp;&nbsp;“御众以宽。”《传》曰：“宽则得众。”若以严统物，异乎宽政矣。<br /><br />&nbsp;&nbsp;&nbsp;&nbsp;对曰：刑赏二柄，唯人主操之，崇厚任宽，是谓帝王之德。慎子曰：“以力<br /><br />&nbsp;&nbsp;&nbsp;&nbsp;役法者，百姓也；以死守法者，有司也；以道变法者，君上也。”然则匪人臣所<br /><br />&nbsp;&nbsp;&nbsp;&nbsp;操。后魏游肇之为廷尉也，魏帝尝私敕肇有所降恕，肇执而不从曰：“陛下自能<br /><br />&nbsp;&nbsp;&nbsp;&nbsp;恕之，岂足令臣曲笔也？”是知宽恕是君道，曲从非臣节。人或未达斯旨，不料<br /><br />&nbsp;&nbsp;&nbsp;&nbsp;其务，以平刑为峻，将曲法为宽，谨守宪章，号为深密。《内律》：“释种亏戒，<br /><br />&nbsp;&nbsp;&nbsp;&nbsp;一诛五百人，如来不救其罪。”岂谓佛法为残刻耶？老子《道德经》云：“天网<br /><br />&nbsp;&nbsp;&nbsp;&nbsp;恢恢，疏而不漏。”岂谓道教为凝峻耶？《家语》曰：“王者之诛有五，而寝盗<br /><br />&nbsp;&nbsp;&nbsp;&nbsp;不预焉。”即心辩言伪之流。《礼记》亦陈四杀，破律乱名之谓。岂是儒家执禁，<br /><br />&nbsp;&nbsp;&nbsp;&nbsp;孔子之深文哉？此三教之用法者，所以明真谛，重玄猷，存天纲，立人极也。<br /><br />&nbsp;&nbsp;&nbsp;&nbsp;然则乾象震曜，天道明威。齐众惟刑，百王所以垂范；析人以法，三后于是<br /><br />&nbsp;&nbsp;&nbsp;&nbsp;成功。所务掌宪决平，斯廷尉之职耳。《易》曰：“家人郏无咎；妇子<br /><br />&nbsp;&nbsp;&nbsp;&nbsp;嘻嘻，终吝。”严于其家，可移于国。昔崔实达于理而作《政论》，仲长统曰：<br /><br />&nbsp;&nbsp;&nbsp;&nbsp;“凡为人主，宜写《政论》一通，置诸坐侧。”其大抵云为国者以严致平，非以<br /><br />&nbsp;&nbsp;&nbsp;&nbsp;宽致平者也。然则称严者不必逾条越制，凝网重罚，在于施隐括以矫枉，用平典<br /><br />&nbsp;&nbsp;&nbsp;&nbsp;以禁非。刑故有常，罚轻无舍，人不易犯，防之难越故也。但人慢吏浊，伪积赃<br /><br />&nbsp;&nbsp;&nbsp;&nbsp;深，而曰以宽理之，可以无过。何异乎命王良御A，舍衔策于奔y；请俞跗<br /><br />&nbsp;&nbsp;&nbsp;&nbsp;攻疾，停药石于肤腠！适见秋驾转逸，膏肓更深，医人仆夫，何功之有？<br /><br />&nbsp;&nbsp;&nbsp;&nbsp;又谓仆曰：成法而变，唯帝王之命欤？对曰：何为其然也？昔汉武帝甥昭平<br /><br />&nbsp;&nbsp;&nbsp;&nbsp;君杀人，以公主子，廷尉上请论。左右为言，武帝垂涕叹曰：“法令者，先帝之<br /><br />&nbsp;&nbsp;&nbsp;&nbsp;所造也，用亲故诬先帝子法，吾何面目入高庙乎？又下负万人！”乃可其奏。近<br /><br />&nbsp;&nbsp;&nbsp;&nbsp;代隋文帝子秦王俊为并州总管，以奢纵免官。仆射杨素奏言：“王，陛下爱子，<br /><br />&nbsp;&nbsp;&nbsp;&nbsp;请舍其过。”文帝曰：“法不可违。若如公意，我是五儿之父，非兆人之父，何<br /><br />&nbsp;&nbsp;&nbsp;&nbsp;不别制天子儿律乎？我安能亏法！”卒不许。此是帝王操法，协于礼经不变之义。<br /><br />&nbsp;&nbsp;&nbsp;&nbsp;况于秋官典职，司寇肃事，而可变动者乎！我皇睿哲登图，高视岩廊之上；宰衡<br /><br />&nbsp;&nbsp;&nbsp;&nbsp;明允就列，辑穆庙堂之下。乾坤交泰，日月光华，庶绩其凝，众工咸理。聚以正<br /><br />&nbsp;&nbsp;&nbsp;&nbsp;也，仆幸利见大人；引其吉焉，期养正于下位。中正是托，予何惧乎？<br /><br />&nbsp;&nbsp;&nbsp;&nbsp;夫君子百行之基，出处二途而已。出则策名委质，行直道以事人，进善纳忠，<br /><br />&nbsp;&nbsp;&nbsp;&nbsp;仰太阶而缉政。谔谔其节，思为社稷之臣；謇謇匪躬，愿参柱石之任。处则高谢<br /><br />&nbsp;&nbsp;&nbsp;&nbsp;公卿，孝友扬名，是亦为政。烟霞尚志，其用永贞，行藏事业，心迹斯在。至如<br /><br />&nbsp;&nbsp;&nbsp;&nbsp;水中泛泛，天下悠悠，执驭为荣，扫门自媚，拜尘邀势，括囊守禄，从来长息，<br /><br />&nbsp;&nbsp;&nbsp;&nbsp;以为深耻。客乃逡巡不对，遂无以间仆也。<br /><br />&nbsp;&nbsp;&nbsp;&nbsp;中宗览而嘉之。稍迁驾部郎中。<br /><br />&nbsp;&nbsp;&nbsp;&nbsp;景云元年，累转左御史中丞，寻迁大理少卿。二年，制依汉置刺史监郡，于<br /><br />&nbsp;&nbsp;&nbsp;&nbsp;天下冲要大州置都督二十人，妙选有威重者为之，遂拜志制胫荻级剑事竟不行。<br /><br />&nbsp;&nbsp;&nbsp;&nbsp;又授齐州刺史，充河南道按察使。未几，迁汴州刺史，仍旧充河南道按察使。太<br /><br />&nbsp;&nbsp;&nbsp;&nbsp;极元年，又令以本官兼御史中丞、内供奉，特赐实封一百户。寻加银青光禄大夫，<br /><br />&nbsp;&nbsp;&nbsp;&nbsp;拜户部侍郎。出为魏州刺史，转扬州大都督府长史，俱充本道按察使。所在令行<br /><br />&nbsp;&nbsp;&nbsp;&nbsp;禁止，奸猾屏迹，境内肃然。久之，召拜刑部尚书。<br /><br />&nbsp;&nbsp;&nbsp;&nbsp;开元九年，上幸东都，令充京师留守。十年，有京兆人权梁山伪称襄王男，<br /><br />&nbsp;&nbsp;&nbsp;&nbsp;自号光帝，与其党及左右屯营押官谋反。夜半时拥左屯营兵百余人自景风、长乐<br /><br />&nbsp;&nbsp;&nbsp;&nbsp;等门斩关入宫城，将杀志郑志钟馇奖茉簟６矶屯营兵溃散，翻杀梁山等五人，<br /><br />&nbsp;&nbsp;&nbsp;&nbsp;传首东都，志炙煲院ё洹<br /><br />&nbsp;&nbsp;&nbsp;&nbsp;卢从愿，相州临漳人，后魏度支尚书昶六代孙也。自范阳徙家焉，世为山东<br /><br />&nbsp;&nbsp;&nbsp;&nbsp;著姓。冠明经举，授绛州夏县尉，又应制举，拜右拾遗。俄迁右肃政监察御史，<br /><br />&nbsp;&nbsp;&nbsp;&nbsp;充山南道黜陟巡抚使，奉使称旨，拜殿中侍御史。累迁中书舍人。<br /><br />&nbsp;&nbsp;&nbsp;&nbsp;睿宗践祚，拜吏部侍郎。中宗之后，选司颇失纲纪，从愿精心条理，大称平<br /><br />&nbsp;&nbsp;&nbsp;&nbsp;允。其有冒名伪选及虚增功状之类，皆能`发其事。典选六年，前后无及之者。<br /><br />&nbsp;&nbsp;&nbsp;&nbsp;上嘉之，特与一子太子通事舍人。从愿上疏乞回恩赠父，乃赠其父吉阳丞敬一为<br /><br />&nbsp;&nbsp;&nbsp;&nbsp;郑州长史。初，高宗时裴行俭、马载为吏部，最为称职。及是，从愿与李朝隐同<br /><br />&nbsp;&nbsp;&nbsp;&nbsp;时典选，亦有美誉。时人称曰：吏部前有马、裴，后有卢、李。<br /><br />&nbsp;&nbsp;&nbsp;&nbsp;开元四年，上尽召新授县令，一时于殿庭策试，考入下第者，一切放归学问。<br /><br />&nbsp;&nbsp;&nbsp;&nbsp;从愿以注拟非才，左迁豫州刺史。为政严简，按察使奏课为天下第一等，玺书劳<br /><br />&nbsp;&nbsp;&nbsp;&nbsp;问，赐绢百匹。无几，入为工部侍郎，转尚书左丞。又与杨滔及吏部侍郎裴y、<br /><br />&nbsp;&nbsp;&nbsp;&nbsp;礼部侍郎王丘、中书舍人刘令植删定《开元后格》，迁中书侍郎。十一年，拜工<br /><br />&nbsp;&nbsp;&nbsp;&nbsp;部尚书，加银青光禄大夫，仍令东都留守。十三年，从升泰山，又加金紫光禄大<br /><br />&nbsp;&nbsp;&nbsp;&nbsp;夫，代韦抗为刑部尚书。频年充校京外官考使，前后咸称允当。<br /><br />&nbsp;&nbsp;&nbsp;&nbsp;御史中丞宇文融承恩用事，以括获田户之功，本司校考为上下，从愿抑不与<br /><br />&nbsp;&nbsp;&nbsp;&nbsp;之。融颇以为恨，密奏从愿广占良田，至有百余顷。其后，上尝择堪为宰相者，<br /><br />&nbsp;&nbsp;&nbsp;&nbsp;或荐从愿，上曰：“从愿广占田园，是不廉也。”遂止不用。从愿又因早朝，途<br /><br />&nbsp;&nbsp;&nbsp;&nbsp;中为人所射，中其从者，捕贼竟不获。时议从愿久在选司，为被抑者所雠。<br /><br />&nbsp;&nbsp;&nbsp;&nbsp;十六年，东都留守。时坐子起居郎论粜米入官有剩利，为宪司所纠，出为绛<br /><br />&nbsp;&nbsp;&nbsp;&nbsp;州刺史，再迁太子宾客。二十年，河北谷贵，敕从愿为宣抚处置使，开仓以救饥<br /><br />&nbsp;&nbsp;&nbsp;&nbsp;馁。使回，以年老抗表乞骸骨，乃拜吏部尚书，听致仕，给全禄。二十五年卒，<br /><br />&nbsp;&nbsp;&nbsp;&nbsp;年七十余，赠益州大都督，谥曰文。<br /><br />&nbsp;&nbsp;&nbsp;&nbsp;李朝隐，京兆三原人也。少以明法举，拜临汾尉，累授大理丞。神龙年，功<br /><br />&nbsp;&nbsp;&nbsp;&nbsp;臣敬晖、桓彦范为武三思所构，讽侍御史郑肿嗲胫镏，敕大理结其罪。朝隐以<br /><br />&nbsp;&nbsp;&nbsp;&nbsp;晖等所犯，不经推穷，未可即正刑名。时裴谈为大理卿，异笔断斩，仍籍没其家，<br /><br />&nbsp;&nbsp;&nbsp;&nbsp;朝隐由是忤旨。中宗令贬岭南恶处，侍中韦巨源、中书令李峤奏曰：“朝隐素称<br /><br />&nbsp;&nbsp;&nbsp;&nbsp;清正，断狱亦甚当事，一朝远徙岭表，恐天下疑其罪。”中宗意解，出为闻喜令。<br /><br />&nbsp;&nbsp;&nbsp;&nbsp;寻迁侍御史，三迁长安令，有宦官闾兴贵诣县请托，朝隐命拽出之。睿宗闻<br /><br />&nbsp;&nbsp;&nbsp;&nbsp;而嘉叹，廷召朝隐，劳曰：“卿为京县令能如此，朕复何忧。”乃下制曰：“夫<br /><br />&nbsp;&nbsp;&nbsp;&nbsp;不吐刚而诌上、不茹柔而黩下者，君子之事也。践C必绳、登车无屈者，正人之<br /><br />&nbsp;&nbsp;&nbsp;&nbsp;务也。长安县令李朝隐，德义不回，清强自遂，亟闻嘉政，累著能名。近者品官<br /><br />&nbsp;&nbsp;&nbsp;&nbsp;入县，有乖仪式，遂能责之以礼，绳之以愆。但阉竖之流，多有凭恃，柔宽之代，<br /><br />&nbsp;&nbsp;&nbsp;&nbsp;必弄威权。历观载籍，常所叹息。朕规诫前古，勤求典宪，能副朕意，实赖斯人。<br /><br />&nbsp;&nbsp;&nbsp;&nbsp;昔虞延持皇后之客，梅陶鞭太子之傅，古称遗直，复见于今。思欲旌其美行，迁<br /><br />&nbsp;&nbsp;&nbsp;&nbsp;以重职，为时属阅户，政在养人，宜加一阶，用表刚烈。可太中大夫。特赐中上<br /><br />&nbsp;&nbsp;&nbsp;&nbsp;考，兼绢百匹。”七迁绛州刺史，兼知吏部选事。<br /><br />&nbsp;&nbsp;&nbsp;&nbsp;开元二年，迁吏部侍郎，铨叙平允，甚为当时所称，降玺书褒美，授一子太<br /><br />&nbsp;&nbsp;&nbsp;&nbsp;子通事舍人。四年春，以授县令非其人，出为滑州刺史，转同州刺史。驾幸东都，<br /><br />&nbsp;&nbsp;&nbsp;&nbsp;路由同州，朝隐蒙旨召见赏慰，赐衣一副、绢百匹。寻迁河南尹，政甚清严，豪<br /><br />&nbsp;&nbsp;&nbsp;&nbsp;右屏迹。时太子舅赵常奴恃势侵害平人，朝隐曰：“此而不绳，何以为政？”执<br /><br />&nbsp;&nbsp;&nbsp;&nbsp;而杖之。上闻，又降敕书慰勉之。<br /><br />&nbsp;&nbsp;&nbsp;&nbsp;十年，迁大理卿。时武强令裴景仙犯乞取赃积五千匹，事发逃走。上大怒，<br /><br />&nbsp;&nbsp;&nbsp;&nbsp;令集众杀之。朝隐执奏曰：“裴景仙缘是乞赃，犯不至死。又景仙曾祖故司空寂，<br /><br />&nbsp;&nbsp;&nbsp;&nbsp;往属缔构，首预元勋。载初年中，家陷非罪，凡有兄弟皆被诛夷，唯景仙独存，<br /><br />&nbsp;&nbsp;&nbsp;&nbsp;今见承嫡。据赃未当死坐，准犯犹入请条。十代宥贤，功实宜录；一门绝祀，情<br /><br />&nbsp;&nbsp;&nbsp;&nbsp;或可哀。愿宽暴市之刑，俾就投荒之役，则旧勋斯允。”手诏不许。朝隐又奏曰：<br /><br />&nbsp;&nbsp;&nbsp;&nbsp;有断自天，处之极法。生杀之柄，人主合专；轻生有条，臣下当守。枉法者，<br /><br />&nbsp;&nbsp;&nbsp;&nbsp;枉理而取，十五匹便抵死刑；乞取者，因乞为赃，数千匹止当流坐。今若乞取得<br /><br />&nbsp;&nbsp;&nbsp;&nbsp;罪，便处斩刑，后有枉法当科，欲加何辟？所以为国惜法，期守律文，非敢以法<br /><br />&nbsp;&nbsp;&nbsp;&nbsp;随人，曲矜仙命。射兔魏苑，惊马汉桥，初震皇赫，竟从廷议，岂威不能制，而<br /><br />&nbsp;&nbsp;&nbsp;&nbsp;法贵有常。又景仙曾祖寂，草昧忠节，定为元勋，位至台司，恩倍常数。载初之<br /><br />&nbsp;&nbsp;&nbsp;&nbsp;际，被枉破家，诸子各犯非辜，唯仙今见承嫡。若寂勋都弃，仙罪特加，则叔向<br /><br />&nbsp;&nbsp;&nbsp;&nbsp;之贤何足称者，若敖之鬼不其]而？舍罪念功，乞垂天听。应敕决杖及有犯配<br /><br />&nbsp;&nbsp;&nbsp;&nbsp;流，近发德音，普标殊泽，杖者既听减数，流者仍许给程。天下JJ，孰不幸甚！<br /><br />&nbsp;&nbsp;&nbsp;&nbsp;瞻彼四海，已被深恩，岂于一人，独峻常典？伏乞采臣之议，致仙于法。<br /><br />&nbsp;&nbsp;&nbsp;&nbsp;乃下制曰：“罪不在大，本乎情；罚在必行，不在重。朕垂范作训，庶动植<br /><br />&nbsp;&nbsp;&nbsp;&nbsp;咸若，岂严刑逞戮，使手足无措者哉？裴景仙幸藉绪余，超升令宰，轻我宪法，<br /><br />&nbsp;&nbsp;&nbsp;&nbsp;蠹我风猷，不慎畏知之金，讵识无贪之宝，家盈黩货，身乃逃亡。殊不知天孽可<br /><br />&nbsp;&nbsp;&nbsp;&nbsp;违，自愆难逭，所以不从本法，加以殊刑，冀惩贪暴之流，以塞侵渔之路。然以<br /><br />&nbsp;&nbsp;&nbsp;&nbsp;其祖父昔预经纶，佐命有功，缔构斯重，缅怀赏延之义，俾协政宽之典，宜舍其<br /><br />&nbsp;&nbsp;&nbsp;&nbsp;极法，以窜遐荒。仍决杖一百，流岭南恶处。”<br /><br />&nbsp;&nbsp;&nbsp;&nbsp;朝隐俄转岐州刺史，母忧去官。起为扬州大都督府长史，抗疏固辞，制许之。<br /><br />&nbsp;&nbsp;&nbsp;&nbsp;朝隐性孝友，时年已衰暮，在丧尤加毁瘠。明年，制又起为扬州长史，不获已而<br /><br />&nbsp;&nbsp;&nbsp;&nbsp;就职，复入为大理卿，累封金城伯，代崔隐甫为御史大夫。朝隐素有公直之誉，<br /><br />&nbsp;&nbsp;&nbsp;&nbsp;每御史大夫缺，时议咸许之。及居其职，竟无所纠劾，唯烦于细务，时望由是稍<br /><br />&nbsp;&nbsp;&nbsp;&nbsp;减。俄转太常卿。二十一年，兼判广州事，仍摄御史大夫，充岭南采访处置使。<br /><br />&nbsp;&nbsp;&nbsp;&nbsp;明年，卒于岭外，年七十，赠吏部尚书，官给灵舆，兼家口给递还乡，谥曰贞。<br /><br />&nbsp;&nbsp;&nbsp;&nbsp;裴y，绛州闻喜人也。世为著姓。父琰之，永徽中，为同州司户参军，时年<br /><br />&nbsp;&nbsp;&nbsp;&nbsp;少，美容仪，刺史李崇义初甚轻之。先是，州中有积年旧案数百道，崇义促琰之<br /><br />&nbsp;&nbsp;&nbsp;&nbsp;使断之，琰之命书吏数人，连纸进笔，斯须剖断并毕，文翰俱美，且尽与夺之理。<br /><br />&nbsp;&nbsp;&nbsp;&nbsp;崇义大惊，谢曰：“公何忍藏锋以成鄙夫之过！”由是大知名，号为“霹雳手”。<br /><br />&nbsp;&nbsp;&nbsp;&nbsp;后为永年令，有惠政，人吏刊石颂之。历任仓部郎中，以老疾废于家。<br /><br />&nbsp;&nbsp;&nbsp;&nbsp;y色养劬劳，十数年不求仕进。父卒后，应大礼举，拜陈留主簿，累迁监察<br /><br />&nbsp;&nbsp;&nbsp;&nbsp;御史。时吏部侍郎崔、郑肿赃为御史李尚隐所劾，y同鞫其狱。安乐公主及<br /><br />&nbsp;&nbsp;&nbsp;&nbsp;上官昭容阿党等，y竟执正奏其罪，甚为当时所称。三迁中书舍人。<br /><br />&nbsp;&nbsp;&nbsp;&nbsp;太极元年，睿宗为金仙、玉真公主造观及寺等，时属春旱，兴役不止。y上<br /><br />&nbsp;&nbsp;&nbsp;&nbsp;疏谏曰：<br /><br />&nbsp;&nbsp;&nbsp;&nbsp;臣谨案《礼记》春、秋令曰：无聚大众，无起大役，不可兴土功，恐妨农事。<br /><br />&nbsp;&nbsp;&nbsp;&nbsp;若号令乖度，役使不时，则加疾疫之危，国有水旱之灾，此五行之必应也。今自<br /><br />&nbsp;&nbsp;&nbsp;&nbsp;春至夏，时雨愆期，下人忧心，莫知所出。陛下虽降哀矜之旨，两都仍有寺观之<br /><br />&nbsp;&nbsp;&nbsp;&nbsp;作，时旱之应，实此之由。且春令告期，东作方始，正是丁壮就功之日，而土木<br /><br />&nbsp;&nbsp;&nbsp;&nbsp;方兴，臣恐所妨尤多，所益尤少，耕夫蚕妾，饥寒之源。故《春秋》“庄公三十<br /><br />&nbsp;&nbsp;&nbsp;&nbsp;一年冬，不雨”，《五行传》以为“岁三筑台”；“僖公二十一年夏，大旱”，<br /><br />&nbsp;&nbsp;&nbsp;&nbsp;《五行传》以“时作南门，劳人兴役”。陛下每以万方为念，睿旨殷勤，安国济<br /><br />&nbsp;&nbsp;&nbsp;&nbsp;人，防微虑远。伏愿下明制，发德音，顺天时，副人望，两京公私营造及诸和市<br /><br />&nbsp;&nbsp;&nbsp;&nbsp;木石等并请且停，则苍生幸甚。农桑失时，户口流散，纵寺观营构，岂救黎元饥<br /><br />&nbsp;&nbsp;&nbsp;&nbsp;寒之弊哉！<br /><br />&nbsp;&nbsp;&nbsp;&nbsp;疏奏不报。寻转兵部侍郎，以铨叙平允，持授一子为太子通事舍人。<br /><br />&nbsp;&nbsp;&nbsp;&nbsp;开元五年，迁吏部侍郎，典选数年，多所持拔。再转黄门侍郎，代韦抗为御<br /><br />&nbsp;&nbsp;&nbsp;&nbsp;史大夫。y早与张说特相友善，时说在相位，数称荐之。y又善于敷奏，上亦嘉<br /><br />&nbsp;&nbsp;&nbsp;&nbsp;重焉。由是擢拜吏部尚书，寻转太子宾客。y家世俭约，既久居清要，颇饰妓妾，<br /><br />&nbsp;&nbsp;&nbsp;&nbsp;后庭有绮罗之赏，由是为时论所讥。二十四年卒，年七十余，赠礼部尚书，谥曰<br /><br />&nbsp;&nbsp;&nbsp;&nbsp;懿。<br /><br />&nbsp;&nbsp;&nbsp;&nbsp;y从祖弟宽。宽父无晦，袁州刺史。宽通略，以文词进，骑射、弹棋、投壶<br /><br />&nbsp;&nbsp;&nbsp;&nbsp;特妙。景云中，为润州参军，刺史韦铣为按察使，引为判官，清干善于剖断，铣<br /><br />&nbsp;&nbsp;&nbsp;&nbsp;重其才，以女妻之。后应拔萃，举河南丞。再转为长安尉。时宇文融为侍御史，<br /><br />&nbsp;&nbsp;&nbsp;&nbsp;括天下田户，使奏差为江南东道勾当租庸地税兼覆田判官。转太常博士。礼部拟<br /><br />&nbsp;&nbsp;&nbsp;&nbsp;国忌之辰享庙用乐，下太常，宽深达礼节，特建新意，以为庙尊忌卑则登歌，庙<br /><br />&nbsp;&nbsp;&nbsp;&nbsp;卑忌尊则去龠。中书令张说谓宽明识，举而行之。再迁为刑部员外郎。有万骑将<br /><br />&nbsp;&nbsp;&nbsp;&nbsp;军马崇正昼杀人，时开府、霍国公王毛仲恩幸用事，将鬻其狱，宽执之不回。兵<br /><br />&nbsp;&nbsp;&nbsp;&nbsp;部尚书萧嵩为河西节度使，奏宽及郭虚己为判官，累年专见委任，嵩加中书令，<br /><br />&nbsp;&nbsp;&nbsp;&nbsp;宽历中书舍人、御史中丞、兵部侍郎。开元二十一年冬，裴耀卿以黄门侍郎知政<br /><br />&nbsp;&nbsp;&nbsp;&nbsp;事，扈从出关，知江、淮转运，于河阴置仓，奏宽为户部侍郎，为其副。<br /><br />&nbsp;&nbsp;&nbsp;&nbsp;宽性友爱，弟兄多宦达，子侄亦有名称，于东京立第同居，八院相对，甥侄<br /><br />&nbsp;&nbsp;&nbsp;&nbsp;皆有休憩所，击鼓而食，当世荣之。选吏部侍郎，及玄宗还京，又改蒲州刺史。<br /><br />&nbsp;&nbsp;&nbsp;&nbsp;州境久旱，入境，雨乃大浃。迁河南尹，不附权贵，务于恤隐，政乃大理。改左<br /><br />&nbsp;&nbsp;&nbsp;&nbsp;金吾卫大将军，一年，除太原尹，赐紫金鱼袋。玄宗赋诗而饯之，曰：“德比岱<br /><br />&nbsp;&nbsp;&nbsp;&nbsp;云布，心如晋水清。”<br /><br />&nbsp;&nbsp;&nbsp;&nbsp;天宝初，除陈留太守，兼采访使。寻而范阳节度李适之入为御史大夫，除宽<br /><br />&nbsp;&nbsp;&nbsp;&nbsp;范阳节度兼采访使河北替之。其年，又加御史大夫，时北平军使乌承恩恃以蕃酋<br /><br />&nbsp;&nbsp;&nbsp;&nbsp;与中贵通，恣求货贿，宽以法按之。檀州刺史何僧献生口数十人，宽悉命归之，<br /><br />&nbsp;&nbsp;&nbsp;&nbsp;故夷夏感悦。<br /><br />&nbsp;&nbsp;&nbsp;&nbsp;三载，以安禄山为范阳节度，宽为户部尚书、兼御史大夫。玄宗素重宽，日<br /><br />&nbsp;&nbsp;&nbsp;&nbsp;加恩顾。刑部尚书裴敦复讨海贼回，颇张贼势，又广叙功以开请托之路，宽尝几<br /><br />&nbsp;&nbsp;&nbsp;&nbsp;微奏之。居数日，有河北将士入奏，盛言宽在范阳能政，塞上思之，玄宗嗟赏久<br /><br />&nbsp;&nbsp;&nbsp;&nbsp;之。李林甫惧其入相，又恶宽与李适之善，乃呼裴敦复，且以宽之语告之。敦复<br /><br />&nbsp;&nbsp;&nbsp;&nbsp;使气性疏，与宽素不相下，以为林甫推诚于己，因愿结之，且诉其冤。先是，宽<br /><br />&nbsp;&nbsp;&nbsp;&nbsp;以亲故名嘱敦复，求请军功。至是敦复气愤发其事，林甫曰：“公宜速奏，无后<br /><br />&nbsp;&nbsp;&nbsp;&nbsp;于人。”寻而敦复扈从幸温泉宫，宽在京城未发。遇有敦复下军将程藏曜、郎将<br /><br />&nbsp;&nbsp;&nbsp;&nbsp;曹鉴。鉴，郴州富人；藏曜，岭南首领之子。皆有他事，与人诣台告诉，宽受其<br /><br />&nbsp;&nbsp;&nbsp;&nbsp;状，捕鉴等鞫之。敦复判官太常博士王悦闻之，谓宽求其过，连夜诣汤所以告。<br /><br />&nbsp;&nbsp;&nbsp;&nbsp;敦复大惧，促装待罪，因令子婿以五百金赂于贵妃姊杨三娘。杨氏遽为言之，明<br /><br />&nbsp;&nbsp;&nbsp;&nbsp;日贬宽为睢阳太守。<br /><br />&nbsp;&nbsp;&nbsp;&nbsp;宽以清简为政，故所莅人皆爱之。当时望为宰辅。及韦坚构祸，宽又以亲累<br /><br />&nbsp;&nbsp;&nbsp;&nbsp;贬为安陆别驾员外置。林甫使罗希]南杀李适之，纡路至安陆过，拟怖死之。宽<br /><br />&nbsp;&nbsp;&nbsp;&nbsp;叩头祈请，希]不宿而过。宽又惧死，上表请为僧，诏不许。然崇信释典，常与<br /><br />&nbsp;&nbsp;&nbsp;&nbsp;僧徒往来，焚香礼忏，老而弥笃。累迁东海太守、襄州采访使、银青光禄大夫，<br /><br />&nbsp;&nbsp;&nbsp;&nbsp;转冯翊太守，入拜礼部尚书。十四载卒，年七十五。诏赠太子少傅，赙帛一百五<br /><br />&nbsp;&nbsp;&nbsp;&nbsp;十段、粟一百五十石。兄弟八人，皆明经及第，入台省、典郡者五人。<br /><br />&nbsp;&nbsp;&nbsp;&nbsp;宽殁之后，弟为河内郡太守。安禄山反，以执父丧，将投阙庭，恐累其母，<br /><br />&nbsp;&nbsp;&nbsp;&nbsp;乃诣河东节度诉诚而退。后在母忧，又陷史思明，授其伪官委任，使弟朗密奉表<br /><br />&nbsp;&nbsp;&nbsp;&nbsp;疏至上京。代宗时，为左司郎中、兼侍御史、河东道租庸判官。<br /><br />&nbsp;&nbsp;&nbsp;&nbsp;王丘，光禄卿同皎从兄子也。父同y，左庶子。丘年十一，童子举擢第，<br /><br />&nbsp;&nbsp;&nbsp;&nbsp;时类皆以诵经为课，丘独以属文见擢，由是知名。弱冠，又应制举，拜奉礼郎。<br /><br />&nbsp;&nbsp;&nbsp;&nbsp;丘神气清古，而志行修洁，尤善词赋，族人左庶子方庆及御史大夫魏元忠皆称荐<br /><br />&nbsp;&nbsp;&nbsp;&nbsp;之。长安中，自偃师主簿擢第，拜监察御史。<br /><br />&nbsp;&nbsp;&nbsp;&nbsp;开元初，累迁考功员外郎。先是，考功举人，请托大行，取士颇滥，每年至<br /><br />&nbsp;&nbsp;&nbsp;&nbsp;数百人，丘一切核其实材，登科者仅满百人。议者以为自则天已后凡数十年，无<br /><br />&nbsp;&nbsp;&nbsp;&nbsp;如丘者，其后席豫、严挺之为其次焉。三迁紫微舍人，以知制诰之勤，加朝散大<br /><br />&nbsp;&nbsp;&nbsp;&nbsp;夫，再转吏部侍郎。典选累年，甚称平允。擢用山阴尉孙逖、桃林尉张镜微、湖<br /><br />&nbsp;&nbsp;&nbsp;&nbsp;城尉张晋明、进士王泠然，皆称一时之秀。俄换尚书左丞。<br /><br />&nbsp;&nbsp;&nbsp;&nbsp;十一年，拜黄门侍郎。其年，山东旱俭，朝议选朝臣为刺史以抚贫民，制曰：<br /><br />&nbsp;&nbsp;&nbsp;&nbsp;“昔咎繇与禹言曰：‘在知人，在安人。’此皆念存邦本，光于帝载，乾乾夕惕，<br /><br />&nbsp;&nbsp;&nbsp;&nbsp;无忘一日。而长吏或不称，苍生或未宁，深思循良，以矫过弊，仍重诸侯之选，<br /><br />&nbsp;&nbsp;&nbsp;&nbsp;故自朝廷始之。”于是以丘为怀州刺史，又以中书侍郎崔沔等数人皆为山东诸州<br /><br />&nbsp;&nbsp;&nbsp;&nbsp;刺史。至任，皆无可称，唯丘在职清严，人吏甚畏慕之。俄又分知吏部选事，入<br /><br />&nbsp;&nbsp;&nbsp;&nbsp;为尚书左丞，丁父忧去职，服阕，拜右散骑常侍，仍知制诰。<br /><br />&nbsp;&nbsp;&nbsp;&nbsp;二十一年，侍中裴光庭病卒，中书令萧嵩与丘有旧，将荐丘知政事，丘知而<br /><br />&nbsp;&nbsp;&nbsp;&nbsp;固辞，且盛推尚书右丞韩休，嵩因而奏之。及休作相，遂荐丘代崔琳为御史大夫。<br /><br />&nbsp;&nbsp;&nbsp;&nbsp;丘既讷于言词，敷奏多不称旨。俄转太子宾客，袭父爵宿预男，寻以疾拜礼部尚<br /><br />&nbsp;&nbsp;&nbsp;&nbsp;书，仍听致仕。<br /><br />&nbsp;&nbsp;&nbsp;&nbsp;丘虽历要职，固守清俭，未尝受人馈遗，第宅舆马，称为敝陋。致仕之后，<br /><br />&nbsp;&nbsp;&nbsp;&nbsp;药饵殆将不给。上闻而嘉叹，下制曰：“王丘夙负良材，累升茂秩，比缘疾疹，<br /><br />&nbsp;&nbsp;&nbsp;&nbsp;假以优闲。闻其家道屡空，医药靡给，久此从宦，遂无余资。持操若斯，古人何<br /><br />&nbsp;&nbsp;&nbsp;&nbsp;远！且优贤之义，方册所先，周急之宜，沮劝攸在。其俸禄一事已上，并宜全给，<br /><br />&nbsp;&nbsp;&nbsp;&nbsp;式表殊常之泽，用旌贞白之吏。”天宝二年卒，赠荆州大都督。<br /><br />&nbsp;&nbsp;&nbsp;&nbsp;史臣曰：有唐之兴，绵历年所，骨鲠清廉之士，怀忠抱义之臣，台省之间，<br /><br />&nbsp;&nbsp;&nbsp;&nbsp;驾肩接武。但时有夷险，道有污隆，用与不用而已。睿、玄之世，若李杰、毕构、<br /><br />&nbsp;&nbsp;&nbsp;&nbsp;苏、郑惟忠、王志帧⒙从愿、裴y、王丘并位历亚台，名德兼著。如尹思<br /><br />&nbsp;&nbsp;&nbsp;&nbsp;贞、李朝隐折李承嘉、窦怀贞，辱闾兴贵、赵常奴，诗人所谓不畏强御者也。解<br /><br />&nbsp;&nbsp;&nbsp;&nbsp;琬总兵朔野，料敌如神，功遂身退，深知止足，兹亦有足多也。<br /><br />&nbsp;&nbsp;&nbsp;&nbsp;赞曰：尚书亚台，京尹方伯。我朝重官，云谁称职？杰、构、、忠，能<br /><br />&nbsp;&nbsp;&nbsp;&nbsp;竭其力。帧⒃浮y、丘，聿修厥德。贞蔑大僚，隐绳贵戚。琬驰令名，燕、蜀<br /><br />&nbsp;&nbsp;&nbsp;&nbsp;之北。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2973);">加入书签</a><a
                        href="2972.html">上一页</a>&larr;<a href="index.html">返回列表</a>&rarr;<a
                            href="2974.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2972.html"; var next_page = "2974.html"; var index_page = "index.html"; var sortid = "9"; var article_id = "45"; var chapter_id = "2973"; var articlename = "旧唐书"; var chaptername = " 卷一百 列传第五十"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>