<!DOCTYPE html>
<html>
<head>
<meta charset="gbk" />
<title>旧唐书- 卷一百二十四 列传第七十四-在线阅读-哈西文学网</title>
<meta name="keywords" content="刘d，旧唐书， 卷一百二十四 列传第七十四全文， 卷一百二十四 列传第七十四在线阅读 哈西文学网" />
<meta name="description" content="哈西文学网提供刘d的旧唐书  卷一百二十四 列传第七十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56006.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56006.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十四 列传第七十四</h1>
            <div class="link xb">
                <a href="56005.html">上一页</a>&larr;<a href="index.html">返回列表</a>&rarr;<a
                    href="56007.html">下一页</a></div>			
            <div id="BookText">&nbsp;&nbsp;&nbsp;&nbsp;○薛嵩（弟嵩子平嵩族子雄）令狐彰（子建运通）田神功（弟<br /><br />&nbsp;&nbsp;&nbsp;&nbsp;神玉）侯希逸李正己（子纳纳子师古师道宗人洧附）<br /><br />&nbsp;&nbsp;&nbsp;&nbsp;薛嵩，绛州万泉人。祖仁贵，高宗朝名将，封平阳郡公。父楚玉，为范阳、<br /><br />&nbsp;&nbsp;&nbsp;&nbsp;平卢节度使。嵩少以门荫，落拓不事家产，有膂力，善骑射，不知书。自天下兵<br /><br />&nbsp;&nbsp;&nbsp;&nbsp;起，束身戎伍，委质逆徒。广德元年，东都平，时皇太子为天下兵马元帅，遣仆<br /><br />&nbsp;&nbsp;&nbsp;&nbsp;固怀恩东收河朔。嵩为贼守相州，闻贼朝义兵溃，王师至，嵩惶惑迎拜于怀恩马<br /><br />&nbsp;&nbsp;&nbsp;&nbsp;前，怀恩释之，令守旧职。时怀恩二心已萌。怀恩平河朔旋，乃奏嵩及田承嗣、<br /><br />&nbsp;&nbsp;&nbsp;&nbsp;张忠志、李怀仙分理河北道；诏遂以嵩为相州刺史，充相、卫、场⑿系戎萁诙<br /><br />&nbsp;&nbsp;&nbsp;&nbsp;观察使，承嗣镇魏州，忠志镇恒州，怀仙镇幽州，各据数州之地。时多事之后，<br /><br />&nbsp;&nbsp;&nbsp;&nbsp;姑欲安人，遂以重寄委嵩。嵩感恩奉职，数年间，管内粗理，累迁检校右仆射。<br /><br />&nbsp;&nbsp;&nbsp;&nbsp;大历八年正月卒。诏遣弟知留后，累加太子少师。大历十年正月丁酉，昭义<br /><br />&nbsp;&nbsp;&nbsp;&nbsp;军兵马使裴志清盗所将兵逐，举众归田承嗣以叛。奔于持荩上表乞入朝，<br /><br />&nbsp;&nbsp;&nbsp;&nbsp;许之。至京，素服于银台门待罪，诏释之。<br /><br />&nbsp;&nbsp;&nbsp;&nbsp;嵩子平，年十二，为磁州刺史。嵩卒，军吏欲用河北故事，胁平知留后务，<br /><br />&nbsp;&nbsp;&nbsp;&nbsp;平伪许之，让于叔父，一夕以丧归。及免丧，累授右卫将军，在南衙凡三十年。<br /><br />&nbsp;&nbsp;&nbsp;&nbsp;宰相杜黄裳深器之，荐为汝州刺史、兼御史中丞，理有能名。元和七年，淮西用<br /><br />&nbsp;&nbsp;&nbsp;&nbsp;兵，自左龙武大将军授兼御史大夫、滑州刺史、郑滑节度观察等使，累有战功。<br /><br />&nbsp;&nbsp;&nbsp;&nbsp;滑州城西距黄河二里，每岁常为水患。平询访得古河道，接卫州黎阳县界。平率<br /><br />&nbsp;&nbsp;&nbsp;&nbsp;魏博节度使田弘正同上闻，开古河南北长十四里，决旧河以分水势，滑人遂无水<br /><br />&nbsp;&nbsp;&nbsp;&nbsp;患。居镇六年，入为左金吾大将军。未几，复为郑滑节度观察使。及平李师道，<br /><br />&nbsp;&nbsp;&nbsp;&nbsp;朝廷以东平十二州析为三道，以淄、青、齐、登、莱五州为平卢军，以平为节度、<br /><br />&nbsp;&nbsp;&nbsp;&nbsp;观察等使，仍押新罗、渤海两蕃使。<br /><br />&nbsp;&nbsp;&nbsp;&nbsp;长庆元年，幽镇叛，杜叔良统横海全军讨伐不胜，王庭凑围牛元翼于深州。<br /><br />&nbsp;&nbsp;&nbsp;&nbsp;棣州为贼所窘，朝廷乃委平以偏师援棣州，平即遣将李叔佐以兵五百救之。居数<br /><br />&nbsp;&nbsp;&nbsp;&nbsp;月，刺史王稷馈给稍薄，兵士怨怒，叔佐不能戢，宵溃而归。仍推突将马狼儿为<br /><br />&nbsp;&nbsp;&nbsp;&nbsp;帅，行及青城镇，劫镇将李自劝，并其众；次至博昌镇，复劫其镇兵，共得七千<br /><br />&nbsp;&nbsp;&nbsp;&nbsp;余人，径逼青州城。城中兵士不敌，平悉府库并家财募二千精卒，逆击之，仍先<br /><br />&nbsp;&nbsp;&nbsp;&nbsp;以骑兵掩其家属辎重，贼众惶惑反顾，因大败。狼儿与其同恶十数辈脱身窜匿，<br /><br />&nbsp;&nbsp;&nbsp;&nbsp;余党降，稍后者斩于鞠场。明日，狼儿亦就擒戮，胁从者放归田里。诏加右仆射，<br /><br />&nbsp;&nbsp;&nbsp;&nbsp;进封魏国公，由是远近畏伏平之威略。<br /><br />&nbsp;&nbsp;&nbsp;&nbsp;在镇六周岁，兵甲完利，井赋均一。至是入觐，百姓遮道乞留，数日乃得出。<br /><br />&nbsp;&nbsp;&nbsp;&nbsp;时人以为近日节制，罕有其比。宝历元年，归朝，进加检校左仆射、兼户部尚书。<br /><br />&nbsp;&nbsp;&nbsp;&nbsp;逾月，复检校司空，兼河中绛隰节度观察等使。大和二年，复以晋州，慈州隶河<br /><br />&nbsp;&nbsp;&nbsp;&nbsp;中，益兵三千人，加平检校司徒。在河中凡六年，召拜太子太保。明年，上疏乞<br /><br />&nbsp;&nbsp;&nbsp;&nbsp;老，以司徒致仕，居一年卒，册赠太傅。嵩族子雄，初为嵩属吏，知卫州事，嵩<br /><br />&nbsp;&nbsp;&nbsp;&nbsp;殁，特诏授卫州刺史。魏博节度田承嗣诱为乱，雄不从，承嗣遣刺客盗杀之。<br /><br />&nbsp;&nbsp;&nbsp;&nbsp;令狐彰，京兆富平人也。远祖自敦煌徙家焉，代有冠冕。父濞，天宝中任<br /><br />&nbsp;&nbsp;&nbsp;&nbsp;邓州录事参军，以清白闻，本道采访使宋鼎引为判官。初任范阳县尉，通幽州人<br /><br />&nbsp;&nbsp;&nbsp;&nbsp;女，生彰，及秩满，留彰于母氏，彰遂少长范阳。倜傥有胆气，涉猎书传，粗知<br /><br />&nbsp;&nbsp;&nbsp;&nbsp;文义，善弓矢，乃策名从军，事安禄山。天福中，以军功累迁至左卫员外郎将。<br /><br />&nbsp;&nbsp;&nbsp;&nbsp;安禄山叛逆，以本官随贼党张通儒赴京师，通儒伪署为城内左街使。王师收<br /><br />&nbsp;&nbsp;&nbsp;&nbsp;复二京，随通儒等遁走河朔，又陷逆贼史思明，伪署为博州刺史及滑州刺史，令<br /><br />&nbsp;&nbsp;&nbsp;&nbsp;统数千兵戍滑台。彰感激忠义，思立名节，乃潜谋归顺。会中官杨万定监滑州军，<br /><br />&nbsp;&nbsp;&nbsp;&nbsp;彰遂募勇士善于水者，俾乘夜涉河，达表奏于万定，请以所管贼一将兵马及州县<br /><br />&nbsp;&nbsp;&nbsp;&nbsp;归顺，万定以闻。自禄山构逆，为贼守者，未有举州向化，肃宗得彰表，大悦，<br /><br />&nbsp;&nbsp;&nbsp;&nbsp;赐书慰劳。时彰移镇杏园渡，遂为思明所疑，思明乃遣所亲薛岌统精卒围杏园攻<br /><br />&nbsp;&nbsp;&nbsp;&nbsp;之。彰乃明示三军，晓以逆顺，众心感附，咸悉力为用。与贼兵战，大破之，溃<br /><br />&nbsp;&nbsp;&nbsp;&nbsp;围而出，遂以麾下将士数百人随万定入朝。肃宗深奖之，礼甚优厚，赐甲第一区、<br /><br />&nbsp;&nbsp;&nbsp;&nbsp;名马数匹，并帷帐什器颇盛，拜御史中丞，兼滑州刺史、滑毫魏博等六州节度，<br /><br />&nbsp;&nbsp;&nbsp;&nbsp;仍加银青光禄大夫，镇滑州，委平残寇。及史朝义灭，迁御史大夫，封霍国公，<br /><br />&nbsp;&nbsp;&nbsp;&nbsp;寻加检校工部尚书。未几，检校右仆射，余并如故。<br /><br />&nbsp;&nbsp;&nbsp;&nbsp;彰在职，风化大行。滑州疮痍未复，城邑为墟，彰以身励下，一志农战，内<br /><br />&nbsp;&nbsp;&nbsp;&nbsp;检军戎，外牧黎庶，法令严酷，人不敢犯。数年间，田畴大辟，库藏充积，岁奉<br /><br />&nbsp;&nbsp;&nbsp;&nbsp;王税及修贡献，未尝暂阙。时犬戎犯边，征兵防秋。彰遣属吏部统营伍，自滑至<br /><br />&nbsp;&nbsp;&nbsp;&nbsp;京之西郊，向二千余里，甲士三千人，率自赉粮，所过州县，路次供拟，皆让而<br /><br />&nbsp;&nbsp;&nbsp;&nbsp;不受，经闾里不犯秋毫，识者称之。然性识猜阻，人有忤意，不加省察，辄至毙<br /><br />&nbsp;&nbsp;&nbsp;&nbsp;踣，此其短也。临终，手疏辞表，诫子以忠孝守节，又举能自代。表曰：<br /><br />&nbsp;&nbsp;&nbsp;&nbsp;臣自事陛下，得备藩守，受恩则重，效节未终，长辞圣朝，痛入心骨，臣诚<br /><br />&nbsp;&nbsp;&nbsp;&nbsp;哀恳，顿首顿首。臣受性刚拙，亦能包含。顷因鱼朝恩将掠亳州，遂与臣结怨，<br /><br />&nbsp;&nbsp;&nbsp;&nbsp;当其纵暴，臣不敢入朝，专听天诛，即欲奔谒。及鱼朝恩死，即臣属疾苦，又遭<br /><br />&nbsp;&nbsp;&nbsp;&nbsp;家艰，力微眼暗，行动须人，拜舞不能，数月有阙。欲请替辞退，即日望稍瘳，<br /><br />&nbsp;&nbsp;&nbsp;&nbsp;冀得康强，荣归朝觐。自冬末旧疾益重，疮肿又生，气息奄奄，遂期殒殁。不遂<br /><br />&nbsp;&nbsp;&nbsp;&nbsp;一朝天阙，一拜龙颜，臣礼不终，忠诚莫展，臣之大罪，下惭先代，仰愧圣朝。<br /><br />&nbsp;&nbsp;&nbsp;&nbsp;臣竭诚事上，誓立大节，天地神明，实知臣心。心不遂行，言发自痛。当使仓粮<br /><br />&nbsp;&nbsp;&nbsp;&nbsp;钱绢羊马牛畜一切已上，并先有部署；三军兵士，州县官吏等，各恭旧职，祗待<br /><br />&nbsp;&nbsp;&nbsp;&nbsp;圣恩。臣伏见吏部尚书刘晏及工部尚书李勉，知识忠贞，堪委大事，伏愿陛下速<br /><br />&nbsp;&nbsp;&nbsp;&nbsp;令检校，上副圣心。臣男建等，性不为非，行亦近道，今勒归东都私第，使他年<br /><br />&nbsp;&nbsp;&nbsp;&nbsp;为臣报国，下慰幽魂。临殁昏乱，伏表哀咽。<br /><br />&nbsp;&nbsp;&nbsp;&nbsp;上览表，嗟悼久之。特下诏褒美曰：<br /><br />&nbsp;&nbsp;&nbsp;&nbsp;中卫社稷，外修疆事，合于一体，以靖庶邦，其在有终，谓之不朽。观前代<br /><br />&nbsp;&nbsp;&nbsp;&nbsp;文武通贤，有匡时戡难，挞于大化，不忘时君，未尝不嘉尚而流叹也。今有忠烈<br /><br />&nbsp;&nbsp;&nbsp;&nbsp;之臣彰，刚直形外，纯和积中，本于孝敬，辅以才略，统制藩阃，服劳王家。往<br /><br />&nbsp;&nbsp;&nbsp;&nbsp;以母老，躬于就养，岂不恋阙，以兹旷年。及苴麻在艰，优谕权夺，踊绝伤足，<br /><br />&nbsp;&nbsp;&nbsp;&nbsp;泪尽丧明，入觐之期，良愿莫遂。想其风彩，久轸顾怀，遽见沦没，用深追悼。<br /><br />&nbsp;&nbsp;&nbsp;&nbsp;嗟乎！方疾之时，以情自疏，无所有隐，见之于词。复节守常，条上军簿，请择<br /><br />&nbsp;&nbsp;&nbsp;&nbsp;良帅，命于中朝。乃令遗胤，爰归东洛，教忠以报国，约礼以居丧。古人所谓生<br /><br />&nbsp;&nbsp;&nbsp;&nbsp;不交利，死不属其子，夫岂远哉！节概诚亮，高绝无邻，喟然感伤，鉴寐增恸。<br /><br />&nbsp;&nbsp;&nbsp;&nbsp;有以见东州士大夫勤王尊主之志，用嘉其休，可以垂范，宣付史馆，式昭名臣。<br /><br />&nbsp;&nbsp;&nbsp;&nbsp;子建、运、通。<br /><br />&nbsp;&nbsp;&nbsp;&nbsp;建，大历四年十二月，彰遣入朝，特加兼御史中丞，归滑州。及彰卒，滑三<br /><br />&nbsp;&nbsp;&nbsp;&nbsp;军逼夺情礼，建守死不从，举家归京师。服阕，累转至右龙虎军使。德宗以泾原<br /><br />&nbsp;&nbsp;&nbsp;&nbsp;兵乱，出幸奉天，建方教射于军中，遂以四百人随驾为后殿。至奏天，以建为行<br /><br />&nbsp;&nbsp;&nbsp;&nbsp;在中军鼓角使。幸梁州，转行在右厢兵马使、右羽林大将军、兼御史大夫。兴元<br /><br />&nbsp;&nbsp;&nbsp;&nbsp;元年六月，加检校左散骑常侍、行在都知兵马使、左神武大将军。建妻李氏，恒<br /><br />&nbsp;&nbsp;&nbsp;&nbsp;帅宝臣女也，建恶，将弃之，乃诬与亻庸教生邢士伦奸通。建召士伦榜杀之，因<br /><br />&nbsp;&nbsp;&nbsp;&nbsp;逐其妻。士伦母闻，不胜其痛，卒。李氏奏请按劾，诏令三司诘之。李氏及奴婢<br /><br />&nbsp;&nbsp;&nbsp;&nbsp;款证，被诬颇明白，建方自首伏。建会赦免坐。德宗诏曰：“子育黎元，未能禁<br /><br />&nbsp;&nbsp;&nbsp;&nbsp;暴，在予之责，用轸于怀。宜辍常膳五百千文，充葬士伦母子。其父既衰耄，至<br /><br />&nbsp;&nbsp;&nbsp;&nbsp;无所归，良深矜念，委京兆尹厚加存恤。”贞元四年七月，以前官为右领军大将<br /><br />&nbsp;&nbsp;&nbsp;&nbsp;军。五年三月，以专杀不辜，德宗念旧勋，特容贷之；复陈诉，词甚虚罔，遂贬<br /><br />&nbsp;&nbsp;&nbsp;&nbsp;旋州别驾同正，卒于贬所。贞元六年九月，赠右领军大将军。十年，赠扬州大都<br /><br />&nbsp;&nbsp;&nbsp;&nbsp;督。<br /><br />&nbsp;&nbsp;&nbsp;&nbsp;运为东都留守将，逐贼出郊，其日有劫转运绢于道者，杜亚以运豪家子，意<br /><br />&nbsp;&nbsp;&nbsp;&nbsp;其为之，乃令判官穆员及从事张弘靖同鞠其事。员与弘靖皆以运职在牙门，必不<br /><br />&nbsp;&nbsp;&nbsp;&nbsp;为盗，抗请不按。亚不听，而怒斥逐员等，令亲事将武金鞫之。金笞运从者十<br /><br />&nbsp;&nbsp;&nbsp;&nbsp;余人，一人笞死，九人不胜考掠自诬，竟无赃状。亚具以闻，请流运于岭表。德<br /><br />&nbsp;&nbsp;&nbsp;&nbsp;宗令侍御史李元素、刑部员外崔从质、大理司直卢士瞻三司覆按运狱，既竟，明<br /><br />&nbsp;&nbsp;&nbsp;&nbsp;运迹非行盗，以曾捕掠人于家，配流归州。武金肆虐作威，教人通款，配流建州。<br /><br />&nbsp;&nbsp;&nbsp;&nbsp;后岁余，齐抗捕得劫转运绢贼郭鹄、朱瞿昙等七人及赃绢，诏令杜亚与留台同劾<br /><br />&nbsp;&nbsp;&nbsp;&nbsp;之，皆首伏。然终不原运，运死于归州，众冤之。<br /><br />&nbsp;&nbsp;&nbsp;&nbsp;通，元和中，宰相李吉甫奏曰：“臣伏见代宗朝滑州节度使令狐彰临终上表，<br /><br />&nbsp;&nbsp;&nbsp;&nbsp;悉以土地兵甲籍上朝廷，遣诸子随表归阙。代宗以彰遗表宣示百僚，当时在位者<br /><br />&nbsp;&nbsp;&nbsp;&nbsp;闻之，无不感叹。今有次子通在。臣每感彰同进河朔诸镇，付子传孙，无不`<br /><br />&nbsp;&nbsp;&nbsp;&nbsp;灼数代；唯彰忠义感激，奉国忘家，遣子入朝，以土地归于先帝。贞元中，长子<br /><br />&nbsp;&nbsp;&nbsp;&nbsp;建坐事死于施州，幼子运亦无罪流于归州，欲使忠义之人，何所激劝？今通幸存，<br /><br />&nbsp;&nbsp;&nbsp;&nbsp;得遇明圣，伏乞陛下召之与语，如堪用，望垂奖录。”宪宗念彰之忠，即授通赞<br /><br />&nbsp;&nbsp;&nbsp;&nbsp;善大夫，出为宿州刺史。时讨淮、蔡，用为泗州刺史。岁中改寿州团练使、检校<br /><br />&nbsp;&nbsp;&nbsp;&nbsp;御史中丞。每与贼战，必虚张虏获，得贼数人，即为露布上之。宰相武元衡笑而<br /><br />&nbsp;&nbsp;&nbsp;&nbsp;不奏；如有败衄，即不敢上闻。后为贼所攻，境上城栅并陷，通走固州城，闭壁<br /><br />&nbsp;&nbsp;&nbsp;&nbsp;不出。宪宗遣李文通往宣慰，度其将至，遂令代通，贬为昭州司户，移抚州司马。<br /><br />&nbsp;&nbsp;&nbsp;&nbsp;十四年，征为右卫将军，制下，给事中崔植封还制书，言通前刺寿州失律，不宜<br /><br />&nbsp;&nbsp;&nbsp;&nbsp;遽加奖任。宪宗令宰相宣喻门下，言通父有功于国，不宜逐弃其子，制命方行。<br /><br />&nbsp;&nbsp;&nbsp;&nbsp;岁余，出为淄州刺史。长庆初，入为左卫大将军，卒。<br /><br />&nbsp;&nbsp;&nbsp;&nbsp;田神功，冀州人也，。家本微贱。天宝末，为县里胥，会河朔兵兴，从事幽、<br /><br />&nbsp;&nbsp;&nbsp;&nbsp;蓟。上元元年，为平卢节度都知兵马使，兼鸿胪卿，于郑州破贼四千余众，生擒<br /><br />&nbsp;&nbsp;&nbsp;&nbsp;逆贼大将四人，牛马器械不可胜数。寻为邓景山所引，至扬州，大掠百姓商人资<br /><br />&nbsp;&nbsp;&nbsp;&nbsp;产，郡内比屋发掘略遍，商胡波斯被杀者数千人。二年二月，生擒逆贼刘展，送<br /><br />&nbsp;&nbsp;&nbsp;&nbsp;于阙下。以擒展功，累迁检校工部尚书、兼御史大夫、汴宋等八州节度使。大历<br /><br />&nbsp;&nbsp;&nbsp;&nbsp;三年三月，朝京师，献马十匹、金银器五十件、缯彩一万匹。时郭子仪入朝，请<br /><br />&nbsp;&nbsp;&nbsp;&nbsp;宴宰臣等于私第，神功效其请，亦以许之。寻加检校右仆射，赴尚书省视事，特<br /><br />&nbsp;&nbsp;&nbsp;&nbsp;诏宰臣已下百官送上，仍加知省事以宠之。神功忠朴干勇，当时所称。八年冬，<br /><br />&nbsp;&nbsp;&nbsp;&nbsp;复觐阙廷，遘疾，信宿而终。上悼惜，为之彻乐，废朝三日；赠司徒，赙绢一千<br /><br />&nbsp;&nbsp;&nbsp;&nbsp;匹、布五百端；特许百官吊丧，赐屏风茵褥于灵座，并赐千僧斋以追福，至德已<br /><br />&nbsp;&nbsp;&nbsp;&nbsp;来，将帅不兼三事者，哀荣无比。<br /><br />&nbsp;&nbsp;&nbsp;&nbsp;弟神玉，自曹州刺史权汴州留后。大历十年正月，加检校兵部郎中、兼御史<br /><br />&nbsp;&nbsp;&nbsp;&nbsp;中丞，为汴州刺史，知汴州节度观察留后事并河阳、泽潞等兵马，直据淇门，会<br /><br />&nbsp;&nbsp;&nbsp;&nbsp;李承昭讨魏博田承嗣。十一年卒，诏滑州李勉代之。<br /><br />&nbsp;&nbsp;&nbsp;&nbsp;侯希逸，平卢人也。少习武艺。天宝末，安禄山反，署其腹心徐归道为平卢<br /><br />&nbsp;&nbsp;&nbsp;&nbsp;节度。希逸时为平卢裨将，率兵与安东都护王玄志袭杀归道，使以闻，诏以玄志<br /><br />&nbsp;&nbsp;&nbsp;&nbsp;为平卢节度使。乾元元年冬，玄志病卒，军人共推立希逸为平卢军使，朝廷因授<br /><br />&nbsp;&nbsp;&nbsp;&nbsp;节度使。既数为贼所迫，希逸率励将士，累破贼徒向润客、李怀仙等。既淹岁月，<br /><br />&nbsp;&nbsp;&nbsp;&nbsp;且无救援，又为奚虏所侵，希逸拔其军二万余人，且行且战，遂达于青州。会田<br /><br />&nbsp;&nbsp;&nbsp;&nbsp;神功、能元皓于兖州，青州遂陷于希逸，诏就加希逸为平卢、淄青节度使。自是<br /><br />&nbsp;&nbsp;&nbsp;&nbsp;迄今，淄青节度皆带平卢之名也。<br /><br />&nbsp;&nbsp;&nbsp;&nbsp;希逸初领淄青，甚著声称，理兵务农，远近美之。宝应元年，与诸节度同讨<br /><br />&nbsp;&nbsp;&nbsp;&nbsp;袭史朝义，平之，加检校工部尚书，赐实封，图形凌烟阁。以私艰去职。大历十<br /><br />&nbsp;&nbsp;&nbsp;&nbsp;一年九月，起复检校尚书右仆射、上柱国，封淮阳郡王。后渐纵恣，政事怠惰，<br /><br />&nbsp;&nbsp;&nbsp;&nbsp;尤崇奉释教，且好畋游，兴功创寺宇，军州苦之。永泰元年，因与巫者夜宿于城<br /><br />&nbsp;&nbsp;&nbsp;&nbsp;外，军士乃闭之不纳。希逸奔归朝廷，拜检校右仆射，久之，加知省事，迁司空。<br /><br />&nbsp;&nbsp;&nbsp;&nbsp;诏出而卒，废朝三日，赠太保。<br /><br />&nbsp;&nbsp;&nbsp;&nbsp;李正己，高丽人也。本名怀玉，生于平卢。乾元元年，平卢节度使王玄志卒，<br /><br />&nbsp;&nbsp;&nbsp;&nbsp;会有敕遣使来存问，怀玉恐玄志子为节度，遂杀之，与军人共推立侯希逸为军帅。<br /><br />&nbsp;&nbsp;&nbsp;&nbsp;希逸母即怀玉姑也。后与希逸同至青州，累至折冲将军，骁健有勇力。宝应中，<br /><br />&nbsp;&nbsp;&nbsp;&nbsp;众军讨史朝义，至郑州。回纥方强暴恣横，诸节度皆下之，正己时为军候，独欲<br /><br />&nbsp;&nbsp;&nbsp;&nbsp;以气吞之。因与其角逐，众军聚观，约曰：“后者批之。”既逐而先，正己擒其<br /><br />&nbsp;&nbsp;&nbsp;&nbsp;领而批其背，回纥尿液俱下，众军呼笑，虏惭，由是不敢为暴。<br /><br />&nbsp;&nbsp;&nbsp;&nbsp;节度使侯希逸即其外兄也，用为兵马使。正己沉毅得众心，希逸因事解其职，<br /><br />&nbsp;&nbsp;&nbsp;&nbsp;军中皆言其非罪，不当废。会军人逐希逸，希逸奔走，遂立正己为帅，朝廷因授<br /><br />&nbsp;&nbsp;&nbsp;&nbsp;平卢淄青节度观察使、海运押新罗渤海两蕃使、检校工部尚书、兼御史大夫、青<br /><br />&nbsp;&nbsp;&nbsp;&nbsp;州刺史，赐今名。寻加检校尚书右仆射，封饶阳郡王。大历十一年十月，检校司<br /><br />&nbsp;&nbsp;&nbsp;&nbsp;空、同中书门下平章事。十三年，请入属籍，从之。为政严酷，所在不敢偶语。<br /><br />&nbsp;&nbsp;&nbsp;&nbsp;初有淄、青、齐、海、登、莱、沂、蜜、德、棣等州之地，与田承嗣、令狐彰、<br /><br />&nbsp;&nbsp;&nbsp;&nbsp;薛嵩、李宝臣、梁崇义更相影响。大历中，薛嵩死，及李灵曜之乱，诸道共攻其<br /><br />&nbsp;&nbsp;&nbsp;&nbsp;地，得者为己邑，正己复得曹、濮、徐、兖、郓，共十有五州，内视同列，货市<br /><br />&nbsp;&nbsp;&nbsp;&nbsp;渤海名马，岁岁不绝。法令齐一，赋税均轻，最称强大。尝攻田承嗣，威震邻辞。<br /><br />&nbsp;&nbsp;&nbsp;&nbsp;历检校司空、左仆射、兼御史大夫，加平章事、太子太保、司徒。<br /><br />&nbsp;&nbsp;&nbsp;&nbsp;后自青州徙居郓州，使子纳及腹心之将分理其地。建中后，畏惧朝廷，多不<br /><br />&nbsp;&nbsp;&nbsp;&nbsp;自安。闻将筑汴州，乃移兵屯济阴，昼夜教习为备。河南骚然，天下为忧，羽檄<br /><br />&nbsp;&nbsp;&nbsp;&nbsp;驰走，征兵以益备。又于徐州增兵，以扼江淮，于是运输为之改道。未几，发疽<br /><br />&nbsp;&nbsp;&nbsp;&nbsp;卒，时年四十九。子纳擅总兵政，秘之数月，乃发丧。纳阻兵，兴元元年四月，<br /><br />&nbsp;&nbsp;&nbsp;&nbsp;归顺，方赠正己太尉。<br /><br />&nbsp;&nbsp;&nbsp;&nbsp;纳少时，正己遣将兵备秋，代宗召见，嘉之，自奉礼郎超拜殿中丞、兼侍御<br /><br />&nbsp;&nbsp;&nbsp;&nbsp;史，赐紫金鱼袋。历检校仓部郎中，兼总父兵，奏署淄州刺史。正己将兵击田承<br /><br />&nbsp;&nbsp;&nbsp;&nbsp;嗣，奏署节度观察留后。寻迁青州刺史，又奏署行军司马，兼曹州刺史、曹濮徐<br /><br />&nbsp;&nbsp;&nbsp;&nbsp;兖沂海留后，又加御史大夫。<br /><br />&nbsp;&nbsp;&nbsp;&nbsp;建中初，正己、田悦、梁崇义、张惟岳皆反。二年，正己卒，纳秘丧，统父<br /><br />&nbsp;&nbsp;&nbsp;&nbsp;众，仍复为乱。比会悦于濮阳，遣大将卫俊将兵一千救悦，为河东节度使马燧败<br /><br />&nbsp;&nbsp;&nbsp;&nbsp;于洹水，杀伤殆尽。诏诸军诛之，纳从叔父洧以徐州，李士真以德州，及棣州李<br /><br />&nbsp;&nbsp;&nbsp;&nbsp;长卿，皆以州归顺。纳以彭城险厄，又怒洧背宗，乃悉兵围之。诏宣武军节度刘<br /><br />&nbsp;&nbsp;&nbsp;&nbsp;洽与诸军救之，大败纳兵于城下。后将兵于濮阳，洽攻破其城外。纳自城上见洽，<br /><br />&nbsp;&nbsp;&nbsp;&nbsp;涕泣悔罪，遣判官房说以其弟经、男成务朝京师，请因洽从顺。会中使宋凤朝见<br /><br />&nbsp;&nbsp;&nbsp;&nbsp;之，谓纳计蹙，欲诛破之以为己功，奏请无舍，上乃械说等系禁中。纳遂归郓州，<br /><br />&nbsp;&nbsp;&nbsp;&nbsp;复与李希烈、朱滔、王武俊、田悦合谋皆反，伪称齐王，建置百官。及兴元之降<br /><br />&nbsp;&nbsp;&nbsp;&nbsp;罪己诏，纳乃效顺，诏加检校工部尚书、平卢军节度、淄青等州观察使。无几，<br /><br />&nbsp;&nbsp;&nbsp;&nbsp;检校右仆射、同中书门下平章事。时希烈围陈州，纳遣兵与诸军奋击，大破之，<br /><br />&nbsp;&nbsp;&nbsp;&nbsp;因解围。加检校司空，封五百户。贞元初，升郓州为大都督府，改授长史。年三<br /><br />&nbsp;&nbsp;&nbsp;&nbsp;十四，薨于位，废朝三日，赠赙有差。<br /><br />&nbsp;&nbsp;&nbsp;&nbsp;子师古，累奏至青州刺史。贞元八年，纳死，军中以师古代其位而上请，朝<br /><br />&nbsp;&nbsp;&nbsp;&nbsp;廷因而授之。起复右金吾大将军同正、平卢及青淄齐节度营田观察、海运陆运押<br /><br />&nbsp;&nbsp;&nbsp;&nbsp;新罗渤海两蕃使。成德军节度王武俊率师次于德、棣二州，将取蛤<虫朵>及三汊城。<br /><br />&nbsp;&nbsp;&nbsp;&nbsp;棣州之盐池与蛤<虫朵>岁出盐数十万斛，棣州之隶淄青也，其刺史李长卿以城入朱<br /><br />&nbsp;&nbsp;&nbsp;&nbsp;滔，而蛤<虫朵>为纳所据，因城而戍之，以专盐利。其后武俊以败朱滔功，以德、<br /><br />&nbsp;&nbsp;&nbsp;&nbsp;棣二州隶之，蛤<虫朵>犹为纳戍。纳初于德州南跨河而城以守之，谓之三汊，交田<br /><br />&nbsp;&nbsp;&nbsp;&nbsp;绪以通魏博路，而侵掠德州，为武俊患。及纳卒，师古继之。武俊以其年弱初立，<br /><br />&nbsp;&nbsp;&nbsp;&nbsp;旧将多死，心颇易之，乃率众兵以取蛤<虫朵>、三汊为名，其实欲窥纳之境。师古<br /><br />&nbsp;&nbsp;&nbsp;&nbsp;令棣州降将赵镐拒之。武俊令其子士清将兵先济于滴河，会士清营中火起，军惊，<br /><br />&nbsp;&nbsp;&nbsp;&nbsp;恶之，未进。德宗遣使谕旨，武俊即罢还。师古毁三汊口城，从诏旨。师古虽外<br /><br />&nbsp;&nbsp;&nbsp;&nbsp;奉朝命，而尝畜侵轶之谋，招集亡命，必厚养之，其得罪于朝而逃诣师古者，因<br /><br />&nbsp;&nbsp;&nbsp;&nbsp;即用之。其有任使于外者，皆留其妻子，或谋归款于朝，事泄，族其家，众畏死<br /><br />&nbsp;&nbsp;&nbsp;&nbsp;而不敢异图。<br /><br />&nbsp;&nbsp;&nbsp;&nbsp;贞元十年五月，师古服阕，加检校礼部尚书。十二年正月，检校尚书右仆射。<br /><br />&nbsp;&nbsp;&nbsp;&nbsp;十一月，师古丁母忧，起复左金吾上将军同正。十五年正月，师古、杜佑、李栾<br /><br />&nbsp;&nbsp;&nbsp;&nbsp;妾媵并为国夫人。十六年六月，与淮南节度使杜佑同制加中书门下平章事。及德<br /><br />&nbsp;&nbsp;&nbsp;&nbsp;宗遗诏下，告哀使未至，义成军节度使李元素以与师古邻道，录遗诏报师古，以<br /><br />&nbsp;&nbsp;&nbsp;&nbsp;示无外。师古遂集将士，引元素使者谓曰：师古近得邸吏状，具承圣躬万福。李<br /><br />&nbsp;&nbsp;&nbsp;&nbsp;元素岂欲反，乃忽伪录遗诏以寄。师古三代受国恩，位兼将相，见贼不可以不讨。”<br /><br />&nbsp;&nbsp;&nbsp;&nbsp;遂杖元素使者，遽出后以讨元素为名，冀因国丧以侵州县。俄闻顺宗即位，师古<br /><br />&nbsp;&nbsp;&nbsp;&nbsp;乃罢兵。后累官至检校司徒、兼侍中。卒赠太傅。<br /><br />&nbsp;&nbsp;&nbsp;&nbsp;师道，师古异母弟。其母张忠志女。师道时知密州事，师古死，其奴不发丧，<br /><br />&nbsp;&nbsp;&nbsp;&nbsp;潜使迎师道于密而奉之。朝命久未至，师道谋于将吏，或欲加兵于四境，其判官<br /><br />&nbsp;&nbsp;&nbsp;&nbsp;高沐固止之。乃请进两税，守盐法，申官员，遣判官崔承宠、孔目官林英相继奏<br /><br />&nbsp;&nbsp;&nbsp;&nbsp;事。时杜黄裳作相，欲乘其未定也，以计分削之，宪宗以蜀川方扰，不能加兵于<br /><br />&nbsp;&nbsp;&nbsp;&nbsp;师道。元和元年七月，遂命建王审遥领节度，授师道检校左散骑常侍、兼御史大<br /><br />&nbsp;&nbsp;&nbsp;&nbsp;夫，权知郓州事，弃淄青节度留后。十月，加检校工部尚书，兼郓州大都督府长<br /><br />&nbsp;&nbsp;&nbsp;&nbsp;史，充平卢军及淄青节度副大使，知节度事、管内支度营田观察处置、陆运海运<br /><br />&nbsp;&nbsp;&nbsp;&nbsp;押新罗渤海两蕃等使。自正己至师道，窃有郓、曹等十二州，六十年矣。惧众不<br /><br />&nbsp;&nbsp;&nbsp;&nbsp;附己，皆用严法制之。大将持兵镇于外者，皆质其妻子；或谋归款于朝，事泄，<br /><br />&nbsp;&nbsp;&nbsp;&nbsp;其家无少长皆杀之。以故能劫其众，父子兄弟相传焉。五年七月，检校尚书右仆<br /><br />&nbsp;&nbsp;&nbsp;&nbsp;射。<br /><br />&nbsp;&nbsp;&nbsp;&nbsp;十年，王师讨蔡州，师道使贼烧河阴仓，断建陵桥。初，师道置留邸于河南<br /><br />&nbsp;&nbsp;&nbsp;&nbsp;府，兵谍杂以往来，吏不敢辨。因吴元济北犯汝、郑，郊畿多警，防御兵尽戍伊<br /><br />&nbsp;&nbsp;&nbsp;&nbsp;阙，师道潜以兵数十百人内其邸，谋焚宫阙而肆杀掠。既烹牛飨众矣，明日将出，<br /><br />&nbsp;&nbsp;&nbsp;&nbsp;会有小将杨进、李再兴者诣留守吕元膺告变，元膺追伊阙兵围之，半日不敢进攻。<br /><br />&nbsp;&nbsp;&nbsp;&nbsp;防御判官王茂元杀一人而后进，或有毁其墉而入者。贼众突出杀人，围兵奔骇，<br /><br />&nbsp;&nbsp;&nbsp;&nbsp;贼得结伍中衢，内其妻子于囊橐中，以甲胄殿而行，防御兵不敢追。贼出长夏门，<br /><br />&nbsp;&nbsp;&nbsp;&nbsp;转掠郊墅，东济伊水，入嵩山。元膺诫境上兵重购以捕之。数月，有山棚鬻鹿于<br /><br />&nbsp;&nbsp;&nbsp;&nbsp;市，贼遇而夺之，山棚走而征其党，或引官军共围之谷中，尽获之。穷理得其魁<br /><br />&nbsp;&nbsp;&nbsp;&nbsp;首，乃中岳寺僧圆静，年八十余，尝为史思明将，伟悍过人。初执之，使巨力者<br /><br />&nbsp;&nbsp;&nbsp;&nbsp;奋锤，不能折胫。圆静骂曰：“鼠子，折人脚犹不能，敢称健p乎！”乃自置其<br /><br />&nbsp;&nbsp;&nbsp;&nbsp;足教折之。临刑，乃曰：“误我事，不得使洛城流血。”死者凡数十人。留守御<br /><br />&nbsp;&nbsp;&nbsp;&nbsp;将二人、都亭驿卒五人、甘水驿卒三人，皆潜受其职署，而为之耳目，自始谋及<br /><br />&nbsp;&nbsp;&nbsp;&nbsp;将败，无知者。初，师道多买田于伊阙、陆浑之间，凡十所处，欲以舍山而衣食<br /><br />&nbsp;&nbsp;&nbsp;&nbsp;之。有訾嘉珍、门察者，潜部分之，以属圆静，以师道钱千万伪理嵩山之佛光寺，<br /><br />&nbsp;&nbsp;&nbsp;&nbsp;期以嘉珍窃发时举火于山中，集二县山棚人作乱。及穷按之，嘉珍、门察，乃贼<br /><br />&nbsp;&nbsp;&nbsp;&nbsp;武元衡者，元膺具状以闻。及诛吴元济，师道恐惧，上表乞听朝旨，请割三州并<br /><br />&nbsp;&nbsp;&nbsp;&nbsp;遣长子入侍宿卫，诏许之。<br /><br />&nbsp;&nbsp;&nbsp;&nbsp;师道识暗，政事皆决于群婢。婢有号蒲大姊、袁七娘者，为谋主，乃言曰：<br /><br />&nbsp;&nbsp;&nbsp;&nbsp;“自先司徒以来，有此十二州，奈何一日无苦而割之耶！今境内兵士数十万人，<br /><br />&nbsp;&nbsp;&nbsp;&nbsp;不献三州，不过发兵相加，可以力战，战不胜，乃议割地，未晚也。”师道从之<br /><br />&nbsp;&nbsp;&nbsp;&nbsp;而止，表言军情不叶，乃诏诸军讨伐。十年十二月，武宁军节度使李愿遣将王智<br /><br />&nbsp;&nbsp;&nbsp;&nbsp;兴击破师道之众九千，斩首二千余级，获牛马四千，遂至平阴。十一年十一月，<br /><br />&nbsp;&nbsp;&nbsp;&nbsp;加师道司空，仍遣给事中柳公绰往宣慰，且观所为，欲宽容之。师道苟以逊顺为<br /><br />&nbsp;&nbsp;&nbsp;&nbsp;辞，长恶不悛。十三年七月，沧州节度使郑权破淄青贼于齐州福城县，斩首五百<br /><br />&nbsp;&nbsp;&nbsp;&nbsp;余级。十月，徐州节度使李濉⒈马使李v于兖州鱼台县破贼三千余人。魏博节<br /><br />&nbsp;&nbsp;&nbsp;&nbsp;度使田弘正率本军自阳刘渡河，距郓州九十里下营，再接战，破贼三万余众，生<br /><br />&nbsp;&nbsp;&nbsp;&nbsp;擒三千人，收器械不可胜纪。陈许节度使李光颜于濮阳县界破贼，收斗门城、杜<br /><br />&nbsp;&nbsp;&nbsp;&nbsp;庄栅。田弘正复于故东阿县界破贼五万。诸军四合，累下城栅。<br /><br />&nbsp;&nbsp;&nbsp;&nbsp;师道使刘悟将兵当魏博军，既败，数令促战。师未进，乃使奴召悟计事。悟<br /><br />&nbsp;&nbsp;&nbsp;&nbsp;知其来杀己，乃称病不出，召将吏谋曰：“魏博兵强，乘胜出战，必败吾师，不<br /><br />&nbsp;&nbsp;&nbsp;&nbsp;出则死。今天子所诛，司空一人而已。悟与公等皆被驱逐就死地，何如转祸为福，<br /><br />&nbsp;&nbsp;&nbsp;&nbsp;杀其来使，以兵趣郓州，立大功以求富贵。”众皆曰：“善。”乃迎其使而斩之，<br /><br />&nbsp;&nbsp;&nbsp;&nbsp;遂赉师道追牒，以兵趣郓州。及夜，至门，示以师道追牒，乃得入。兵士继进，<br /><br />&nbsp;&nbsp;&nbsp;&nbsp;至球场，因围其内城，以火攻之，擒师道而斩其首，送于魏博军，元和十四年二<br /><br />&nbsp;&nbsp;&nbsp;&nbsp;月也。是月，弘正献于京师，天子命左右军如受馘仪，先献于太庙效社，宪宗御<br /><br />&nbsp;&nbsp;&nbsp;&nbsp;兴安门受之，百僚称贺。<br /><br />&nbsp;&nbsp;&nbsp;&nbsp;初，东军诸道行营节度擒逆贼将夏侯澄等共四十七人，诏曰：“附丽凶党，<br /><br />&nbsp;&nbsp;&nbsp;&nbsp;拒抗王师，国有常刑，悉合诛戮。朕以久居污俗，皆被胁从，况讨伐已来，时日<br /><br />&nbsp;&nbsp;&nbsp;&nbsp;不几，纵怀转祸之计，未有效款之由，情似可矜，朕不忍杀。况三军百姓，孰非<br /><br />&nbsp;&nbsp;&nbsp;&nbsp;吾人，诏令颁行，罪止师道。方欲拯于涂炭，是用活其性命，诚为屈法，庶使知<br /><br />&nbsp;&nbsp;&nbsp;&nbsp;恩。并宜特从释放，仍令却递送至魏博及义成行营，各委节度收管驱使。如父母<br /><br />&nbsp;&nbsp;&nbsp;&nbsp;血属犹在贼中，或羸老疾病情切归还者，仍量事优当放去，务备相全贷，何所疑<br /><br />&nbsp;&nbsp;&nbsp;&nbsp;留。”及澄等至行营，贼觇知传告，叛徒皆感朝恩，由是刘悟得行其谋焉。<br /><br />&nbsp;&nbsp;&nbsp;&nbsp;师道妻魏氏及小男并配掖庭。堂弟师贤、师智配流春州，侄弘巽配流雷州。<br /><br />&nbsp;&nbsp;&nbsp;&nbsp;诏分其十二州为三节度，俾马总、薛平、王遂分镇焉。仍命宰臣崔群撰碑以纪其<br /><br />&nbsp;&nbsp;&nbsp;&nbsp;绩。国家自天宝末安禄山首乱两河，至宝应元年王师平史朝义，其将薛嵩、李怀<br /><br />&nbsp;&nbsp;&nbsp;&nbsp;仙、田承嗣、李宝臣等受伪命分领州郡，朝廷厌兵，因仆固怀恩请，就加官爵。<br /><br />&nbsp;&nbsp;&nbsp;&nbsp;及侯希逸为军人逐出，正己又据齐、鲁之地，既而递相胶固，联结姻好，职贡不<br /><br />&nbsp;&nbsp;&nbsp;&nbsp;入，法令不加，率以为常。仍皆署其子为副大使，父死子立，则以三军之请闻，<br /><br />&nbsp;&nbsp;&nbsp;&nbsp;亦有为大将所杀而自立者。自安、史以后，迄至于贞元，朝廷多务优容，每闻擅<br /><br />&nbsp;&nbsp;&nbsp;&nbsp;袭，因而授之，以故六十余年，两河号为反侧之俗。宪宗知人善任，削平乱迹，<br /><br />&nbsp;&nbsp;&nbsp;&nbsp;两河复为王土焉。师道妻魏氏，元和十五年出家为尼。<br /><br />&nbsp;&nbsp;&nbsp;&nbsp;洧，正己从父兄也。正己用为徐州刺史。正己死，子纳犯宋州，洧以其州归<br /><br />&nbsp;&nbsp;&nbsp;&nbsp;顺，加御史大夫，封潮阳郡王，食实封二百户，充招谕使。初，洧遣摄巡官崔程<br /><br />&nbsp;&nbsp;&nbsp;&nbsp;奉表至京师，令口奏并白宰相：“徐州恐不能独当贼，若得徐、海、沂三州节度<br /><br />&nbsp;&nbsp;&nbsp;&nbsp;都团练使，即必立功。况海、沂两州，亦并为贼纳所据，非国家州县。其刺史王<br /><br />&nbsp;&nbsp;&nbsp;&nbsp;涉、马万通等，洧并素与之约，若有诏命，冀必成功。”程乍自外到阙，以为宰<br /><br />&nbsp;&nbsp;&nbsp;&nbsp;相一也，乃先以其言白张镒，镒言于卢杞。杞怒程不先白己，故洧所请不行，杞<br /><br />&nbsp;&nbsp;&nbsp;&nbsp;妨公害私，皆此类也。及李纳遣兵攻徐州，刘洽与诸将击退之，贼势未衰，始加<br /><br />&nbsp;&nbsp;&nbsp;&nbsp;洧徐、海、沂都团练观察使，寻加密州。时海、密州皆为贼所据，不受洧命。旋<br /><br />&nbsp;&nbsp;&nbsp;&nbsp;加洧检校户部尚书。未几，疽发背，稍平，乃大具糜饼，饭僧于市，洧乘平肩舆<br /><br />&nbsp;&nbsp;&nbsp;&nbsp;自临其场，市人欢呼，洧惊，疽溃于背而卒，赠左仆射。<br /><br />&nbsp;&nbsp;&nbsp;&nbsp;史臣曰：自安、史乱离，河朔割据，虽外尊朝旨，而内蓄奸谋。薛嵩祖父，<br /><br />&nbsp;&nbsp;&nbsp;&nbsp;国之名将，及身濡足贼廷，既沐国恩，尚存家法，守土奉职，终身一心，果有令<br /><br />&nbsp;&nbsp;&nbsp;&nbsp;人，克全余庆。彰居丧循礼，有士子之风；驭众权谋，著将军之业。中外善政，<br /><br />&nbsp;&nbsp;&nbsp;&nbsp;终始令名，成功不居，告老致仕，方之者鲜矣。背逆归国，治兵牧民，上表推诚，<br /><br />&nbsp;&nbsp;&nbsp;&nbsp;举贤代己，时称能善始善终者也。建志禀遗训，克全令名，不能终保功业，惜哉！<br /><br />&nbsp;&nbsp;&nbsp;&nbsp;神功忠勇，竟著勋名；希逸荒狂，自失茅土。师道祖父弟兄，盗据青、郓，得计<br /><br />&nbsp;&nbsp;&nbsp;&nbsp;则潜图凶逆，失势则伪奉朝旨，向背任情，数十年矣。或问曰：师古之前，三帅<br /><br />&nbsp;&nbsp;&nbsp;&nbsp;而不灭；师道继立，数年而亡者，何哉？答曰：纳与师古，自运奸谋，躬临戎事；<br /><br />&nbsp;&nbsp;&nbsp;&nbsp;朝廷任卢杞，以私妨公，致怀光变忠为逆，李纳父子，宜其苟延。洎宪宗当朝，<br /><br />&nbsp;&nbsp;&nbsp;&nbsp;裴度为相，君臣道合，中外情通；师道外任诸奴，内听群婢，军民携贰，家族灭<br /><br />&nbsp;&nbsp;&nbsp;&nbsp;亡，不亦宜乎！假息数年，犹为多矣，何所疑焉？<br /><br />&nbsp;&nbsp;&nbsp;&nbsp;赞曰：田神功勇能立勋，令狐彰死不失节。薛平振家世以显扬，师道任臧获<br /><br />&nbsp;&nbsp;&nbsp;&nbsp;则亡灭。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56006);">加入书签</a><a
                        href="56005.html">上一页</a>&larr;<a href="index.html">返回列表</a>&rarr;<a
                            href="56007.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56005.html"; var next_page = "56007.html"; var index_page = "index.html"; var sortid = "9"; var article_id = "45"; var chapter_id = "56006"; var articlename = "旧唐书"; var chaptername = " 卷一百二十四 列传第七十四"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>