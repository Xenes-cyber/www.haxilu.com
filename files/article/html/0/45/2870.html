<!DOCTYPE html>
<html>
<head>
<meta charset="gbk" />
<title>旧唐书- 卷一 本纪第一-在线阅读-哈西文学网</title>
<meta name="keywords" content="刘d，旧唐书， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供刘d的旧唐书  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2870.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2870.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="2871.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖<br /><br />&nbsp;&nbsp;&nbsp;&nbsp;高祖神尧大圣大光孝皇帝姓李氏，讳渊。其先陇西狄道人，凉武昭王逼叽<br /><br />&nbsp;&nbsp;&nbsp;&nbsp;孙也。鄙歆。歆生重耳，仕魏为弘农太守。重耳生熙，为金门镇将，领豪杰镇<br /><br />&nbsp;&nbsp;&nbsp;&nbsp;武川，因家焉。仪凤中，追尊宣皇帝。熙生天锡，仕魏为幢主。大统中，赠司空。<br /><br />&nbsp;&nbsp;&nbsp;&nbsp;仪凤中，追尊光皇帝。皇祖讳虎，后魏左仆射，封陇西郡公，与周文帝及太保李<br /><br />&nbsp;&nbsp;&nbsp;&nbsp;弼、大司马独孤信等以功参佐命，当时称为“八柱国家”，仍赐姓大野氏。周受<br /><br />&nbsp;&nbsp;&nbsp;&nbsp;禅，追封唐国公，谥曰襄。至隋文帝作相，还复本姓。武德初，追尊景皇帝，庙<br /><br />&nbsp;&nbsp;&nbsp;&nbsp;号太祖，陵曰永康。皇考讳\，周安州总管、柱国大将军，袭唐国公，谥曰仁。<br /><br />&nbsp;&nbsp;&nbsp;&nbsp;武德初，追尊元皇帝，庙号世祖，陵曰兴宁。<br /><br />&nbsp;&nbsp;&nbsp;&nbsp;高祖以周天和元年生于长安，七岁袭唐国公。及长，倜傥豁达，任性真率，<br /><br />&nbsp;&nbsp;&nbsp;&nbsp;宽仁容众，无贵贱咸得其欢心。隋受禅，补千牛备身。文帝独孤皇后，即高祖从<br /><br />&nbsp;&nbsp;&nbsp;&nbsp;母也，由是特见亲爱，累转谯、陇、岐三州刺史。有史世良者，善相人，谓高祖<br /><br />&nbsp;&nbsp;&nbsp;&nbsp;曰：“公骨法非常，必为人主，愿自爱，勿忘鄙言。”高祖颇以自负。大业初，<br /><br />&nbsp;&nbsp;&nbsp;&nbsp;为荥阳、楼烦二郡太守，征为殿内少监。九年，迁卫尉少卿。辽东之役，督运于<br /><br />&nbsp;&nbsp;&nbsp;&nbsp;怀远镇。及杨玄感反，诏高祖驰驿镇弘化郡，兼知关右诸军事。高祖历试中外，<br /><br />&nbsp;&nbsp;&nbsp;&nbsp;素树恩德，及是结纳豪杰，众多款附。时炀帝多所猜忌，人怀疑惧。会有诏征高<br /><br />&nbsp;&nbsp;&nbsp;&nbsp;祖诣行在所，遇疾未谒。时甥王氏在后宫，帝问曰：“汝舅何迟？”王氏以疾对，<br /><br />&nbsp;&nbsp;&nbsp;&nbsp;帝曰：“可得死否？”高祖闻之益惧，因纵酒沉湎，纳贿以混其迹焉。十一年，<br /><br />&nbsp;&nbsp;&nbsp;&nbsp;炀帝幸汾阳宫，命高祖往山西、河东黜陟讨捕。师次龙门，贼帅母端儿帅众数千<br /><br />&nbsp;&nbsp;&nbsp;&nbsp;薄于城下。高祖从十余骑击之，所射七十发，皆应弦而倒，贼乃大溃。十二年，<br /><br />&nbsp;&nbsp;&nbsp;&nbsp;迁右骁卫将军。<br /><br />&nbsp;&nbsp;&nbsp;&nbsp;十三年，为太原留守，郡丞王威、武牙郎将高君雅为副。群贼蜂起，江都阻<br /><br />&nbsp;&nbsp;&nbsp;&nbsp;绝，太宗与晋阳令刘文静首谋，劝举义兵。俄而马邑校尉刘武周据汾阳宫举兵反，<br /><br />&nbsp;&nbsp;&nbsp;&nbsp;太宗与王威、高君雅将集兵讨之。高祖乃命太宗与刘文静及门下客长孙顺德、刘<br /><br />&nbsp;&nbsp;&nbsp;&nbsp;弘基各募兵，旬日间众且一万，密遣使召世子建成及元吉于河东。威、君雅见兵<br /><br />&nbsp;&nbsp;&nbsp;&nbsp;大集，恐高祖为变，相与疑惧，请高祖祈雨于晋祠，将为不利。晋阳乡长刘世龙<br /><br />&nbsp;&nbsp;&nbsp;&nbsp;知之，以告高祖，高祖阴为之备。<br /><br />&nbsp;&nbsp;&nbsp;&nbsp;五月甲子，高祖与威、君雅视事，太宗密严兵于外，以备非常。遣开阳府司<br /><br />&nbsp;&nbsp;&nbsp;&nbsp;马刘政会告威等谋反，即斩之以徇，遂起义兵。甲戌，遣刘文静使于突厥始毕可<br /><br />&nbsp;&nbsp;&nbsp;&nbsp;汗，令率兵相应。六月甲申，命太宗将兵徇西河，下之。癸巳，建大将军府，并<br /><br />&nbsp;&nbsp;&nbsp;&nbsp;置三军，分为左右：以世子建成为陇西公、左领大都督，左统军隶焉；太宗为<br /><br />&nbsp;&nbsp;&nbsp;&nbsp;敦煌公、右领大都督，右统军隶焉。裴寂为大将军府长史，刘文静为司马，石艾<br /><br />&nbsp;&nbsp;&nbsp;&nbsp;县长殷开山为掾，刘政会为属，长孙顺德、刘弘基、窦琮等分为左右统军。开仓<br /><br />&nbsp;&nbsp;&nbsp;&nbsp;库以赈穷乏，远近响应。秋七月壬子，高祖率兵西图关中，以元吉为镇北将军、<br /><br />&nbsp;&nbsp;&nbsp;&nbsp;太原留守。癸丑，发自太原，有兵三万。丙辰，师次灵石县，营于贾胡堡。隋武<br /><br />&nbsp;&nbsp;&nbsp;&nbsp;牙郎将宋老生屯霍邑以拒义师。会霖雨积旬，馈运不给，高祖命旋师，太宗切谏<br /><br />&nbsp;&nbsp;&nbsp;&nbsp;乃止。有白衣老父诣军门曰：“余为霍山神使谒唐皇帝曰：‘八月雨止，路出霍<br /><br />&nbsp;&nbsp;&nbsp;&nbsp;邑东南，吾当济师。’高祖曰：“此神不欺赵无恤，岂负我哉！”八月辛巳，高<br /><br />&nbsp;&nbsp;&nbsp;&nbsp;祖引师趋霍邑，斩宋老生，平霍邑。丙戌，进下临汾郡及绛郡。癸巳，至龙门，<br /><br />&nbsp;&nbsp;&nbsp;&nbsp;突厥始毕可汗遣康稍利率兵五百人、马二千匹，与刘文静会于麾下。隋骁卫大将<br /><br />&nbsp;&nbsp;&nbsp;&nbsp;军屈突通镇河东，津梁断绝，关中向义者颇以为阻。河东水滨居人，竞进舟楫，<br /><br />&nbsp;&nbsp;&nbsp;&nbsp;不谋而至，前后数百人。<br /><br />&nbsp;&nbsp;&nbsp;&nbsp;九月壬寅，冯翊贼帅孙华、士门贼帅白玄度各率其众送款，并具舟楫以待义<br /><br />&nbsp;&nbsp;&nbsp;&nbsp;师。高祖令华与统军王长谐、刘弘基引兵渡河。屈突通遣其武牙郎将桑显和率众<br /><br />&nbsp;&nbsp;&nbsp;&nbsp;数千，夜袭长谐，义师不利。太宗以游骑数百掩其后，显和溃散，义军复振。丙<br /><br />&nbsp;&nbsp;&nbsp;&nbsp;辰，冯翊太守萧造以郡来降。戊午，高祖亲率众围河东，屈突通自守不出，乃命<br /><br />&nbsp;&nbsp;&nbsp;&nbsp;攻城，不利而还。文武将吏请高祖领太尉，加置僚佐，从之。华阴令李孝常以永<br /><br />&nbsp;&nbsp;&nbsp;&nbsp;丰仓来降。庚申，高祖率军济河，舍于长春宫。三秦士庶至者日以千数，高祖礼<br /><br />&nbsp;&nbsp;&nbsp;&nbsp;之，咸过所望，人皆喜悦。丙寅，遣陇西公建成、司马刘文静屯兵永丰仓，兼守<br /><br />&nbsp;&nbsp;&nbsp;&nbsp;潼关，以备他盗。太宗率刘弘基、长孙顺德等前后数万人，自渭北徇三辅，所至<br /><br />&nbsp;&nbsp;&nbsp;&nbsp;皆下。高祖从父弟神通起兵县，柴氏妇举兵于司竹，至是并与太宗会。d县贼<br /><br />&nbsp;&nbsp;&nbsp;&nbsp;帅丘师利、李仲文，T贼帅何潘仁等，合众数万来降。乙亥，命太宗自渭I屯<br /><br />&nbsp;&nbsp;&nbsp;&nbsp;兵阿城，陇西公建成自新丰趣霸上。高祖率大军自下西上，经炀帝行宫园苑，<br /><br />&nbsp;&nbsp;&nbsp;&nbsp;悉罢之，宫女放还亲属。<br /><br />&nbsp;&nbsp;&nbsp;&nbsp;冬十月辛巳，至长乐宫，有众二十万。京师留守刑部尚书卫文升、右翊卫将<br /><br />&nbsp;&nbsp;&nbsp;&nbsp;军阴世师、京兆郡丞滑仪挟代王侑以拒义师。高祖遣使至城下，谕以匡复之意，<br /><br />&nbsp;&nbsp;&nbsp;&nbsp;再三皆不报。诸将固请围城。十一月丙辰，攻拔京城。卫文升先已病死，以阴世<br /><br />&nbsp;&nbsp;&nbsp;&nbsp;师、滑仪等拒义兵，并斩之。癸亥，率百僚，备法驾，立代王侑为天子，遥尊炀<br /><br />&nbsp;&nbsp;&nbsp;&nbsp;帝为太上皇，大赦，改元为义宁。甲子，隋帝诏加高祖假黄钺、使持节、大都督<br /><br />&nbsp;&nbsp;&nbsp;&nbsp;内外诸军事、大丞相，进封唐王，总录万机。以武德殿为丞相府，改教为令。以<br /><br />&nbsp;&nbsp;&nbsp;&nbsp;陇西公建成为唐国世子；太宗为京兆尹，改封秦公；姑臧公元吉为齐公。十二月<br /><br />&nbsp;&nbsp;&nbsp;&nbsp;癸未，丞相府置长史、司录已下官僚。金城贼帅薛举寇扶风，命太宗为元帅击之。<br /><br />&nbsp;&nbsp;&nbsp;&nbsp;遣赵郡公孝恭招慰山南，所至皆下。癸巳，太宗大破薛举之众于扶风。屈突通自<br /><br />&nbsp;&nbsp;&nbsp;&nbsp;潼关奔东都，刘文静等追擒于阌乡，虏其众数万。河池太守萧r以郡降。丙午，<br /><br />&nbsp;&nbsp;&nbsp;&nbsp;遣云阳令詹俊、武功县正李仲衮徇巴蜀，下之。<br /><br />&nbsp;&nbsp;&nbsp;&nbsp;二年春正月戊辰，世子建成为抚宁大将军、东讨元帅，太宗为副，总兵七万，<br /><br />&nbsp;&nbsp;&nbsp;&nbsp;徇地东都。二月，清河贼帅窦建德c称长乐王。吴兴人沈法兴据丹阳起兵。三月<br /><br />&nbsp;&nbsp;&nbsp;&nbsp;丙辰，右屯卫将军宇文化及弑隋太上皇于江都宫，立秦王浩为帝，自称大丞相。<br /><br />&nbsp;&nbsp;&nbsp;&nbsp;徙封太宗为赵国公。戊辰，隋帝进高祖相国，总百揆，备九锡之礼。唐国置丞相<br /><br />&nbsp;&nbsp;&nbsp;&nbsp;以下，立皇高祖已下四庙于长安通义里第。<br /><br />&nbsp;&nbsp;&nbsp;&nbsp;夏四月辛卯，停竹使符，颁银菟符于诸郡。戊戌，世子建成及太宗自东都班<br /><br />&nbsp;&nbsp;&nbsp;&nbsp;师。五月乙巳，天子诏高祖冕十有二旒，建天子旌旗，出警入跸。王后、王女爵<br /><br />&nbsp;&nbsp;&nbsp;&nbsp;命之号，一遵旧典。戊午，隋帝诏曰：<br /><br />&nbsp;&nbsp;&nbsp;&nbsp;天祸隋国，大行太上皇遇盗江都，酷甚望夷，衅深骊北。悯予小子，奄造丕<br /><br />&nbsp;&nbsp;&nbsp;&nbsp;愆，哀号永感，心情糜溃。仰惟荼毒，仇复靡申，形影相吊，罔知启处。相国唐<br /><br />&nbsp;&nbsp;&nbsp;&nbsp;王，膺期命世，扶危拯溺，自北徂南，东征西怨。致九合于诸侯，决百胜于千里。<br /><br />&nbsp;&nbsp;&nbsp;&nbsp;纠率夷夏，大庇氓黎，保V朕躬，系王是赖。德侔造化，功格苍F，兆庶归心，<br /><br />&nbsp;&nbsp;&nbsp;&nbsp;历数斯在，屈为人臣，载违天命。在昔虞、夏，揖让相推，苟非重华，谁堪命禹。<br /><br />&nbsp;&nbsp;&nbsp;&nbsp;当今九服崩离，三灵改卜，大运去矣，请避贤路。兆谋布德，顾己莫能，私僮命<br /><br />&nbsp;&nbsp;&nbsp;&nbsp;驾，须归藩国。予本代王，及予而代，天之所废，岂其如是！庶凭稽古之圣，以<br /><br />&nbsp;&nbsp;&nbsp;&nbsp;诛四凶；幸值惟新之恩，预充三恪。雪冤耻于皇祖，守祀为孝孙，朝闻夕殒，<br /><br />&nbsp;&nbsp;&nbsp;&nbsp;及泉无恨。今遵故事，逊于旧邸，庶官群辟，改事唐朝。宜依前典，趋上尊号，<br /><br />&nbsp;&nbsp;&nbsp;&nbsp;若释重负，感泰兼怀。假手真人，俾除丑逆，济济多士，明知朕意。仍敕有司，<br /><br />&nbsp;&nbsp;&nbsp;&nbsp;凡有表奏，皆不得以闻。<br /><br />&nbsp;&nbsp;&nbsp;&nbsp;遣使持节、兼太保、邢部尚书、光禄大夫、梁郡公萧造，兼太尉、司农少卿<br /><br />&nbsp;&nbsp;&nbsp;&nbsp;裴之隐奉皇帝玺绶于高祖。高祖辞让，百僚上表劝进，至于再三，乃从之。隋帝<br /><br />&nbsp;&nbsp;&nbsp;&nbsp;逊于旧邸。改大兴殿为太极殿。<br /><br />&nbsp;&nbsp;&nbsp;&nbsp;甲子，高祖即皇帝位于太极殿，命刑部尚书萧造兼太尉，告于南郊，大赦天<br /><br />&nbsp;&nbsp;&nbsp;&nbsp;下，改隋义宁二年为唐武德元年。官人百姓，赐爵一级。义师所行之处，给复三<br /><br />&nbsp;&nbsp;&nbsp;&nbsp;年。罢郡置州，改太守为刺史。丁卯，宴百官于太极殿，赐帛有差。东都留守官<br /><br />&nbsp;&nbsp;&nbsp;&nbsp;共立隋越王侗为帝。壬申，命相国长史裴寂等修律令。<br /><br />&nbsp;&nbsp;&nbsp;&nbsp;六月甲戌，太宗为尚书令，相国府长史裴寂为尚书右仆射，相国府司马刘文<br /><br />&nbsp;&nbsp;&nbsp;&nbsp;静为纳言，隋民部尚书萧r、相国府司录窦威并为内史令。废隋《大业律令》，<br /><br />&nbsp;&nbsp;&nbsp;&nbsp;颁新格。己卯，备法驾，迎皇高祖宣简公已下神主，y于太庙。追谥妃窦氏为太<br /><br />&nbsp;&nbsp;&nbsp;&nbsp;穆皇后，陵曰寿安。庚辰，立世子建成为后太子。封太宗为秦王，齐国公元吉为<br /><br />&nbsp;&nbsp;&nbsp;&nbsp;齐王。封宗室蜀国公孝基为永安王，柱国公道玄为淮阳王，长平公叔良为长平王，<br /><br />&nbsp;&nbsp;&nbsp;&nbsp;郑国公神通为永康王，安吉公神符为襄邑王，柱国德良为长乐王，上开府道素为<br /><br />&nbsp;&nbsp;&nbsp;&nbsp;竟陵王，上柱国博V为陇西王，奉慈为渤海王。诸州总管加号使持节。癸未，封<br /><br />&nbsp;&nbsp;&nbsp;&nbsp;隋帝为@国公。薛举寇泾州，命秦王为西讨元帅征之。改封永康王神通为淮安<br /><br />&nbsp;&nbsp;&nbsp;&nbsp;王。壬辰，加秦王雍州牧，余官如故。辛丑，内史令窦威卒。秋七月丙午，刑部<br /><br />&nbsp;&nbsp;&nbsp;&nbsp;尚书萧造为太子太保。追封皇子玄霸为卫王。西突厥遣使内附。秦王与薛举大战<br /><br />&nbsp;&nbsp;&nbsp;&nbsp;于泾州，我师败绩。<br /><br />&nbsp;&nbsp;&nbsp;&nbsp;八月壬午，薛举死，其子仁杲复c称帝，命秦王为元帅以讨之。丁亥，诏曰：<br /><br />&nbsp;&nbsp;&nbsp;&nbsp;“隋太常卿高G、上柱国贺若弼，并抗节不阿，矫枉无挠；司隶大夫薛道衡、刑<br /><br />&nbsp;&nbsp;&nbsp;&nbsp;部尚书宇文弼、左翊卫将军董纯，并怀忠抱义，以陷极刑：宜从褒饰，以慰泉壤。<br /><br />&nbsp;&nbsp;&nbsp;&nbsp;G可赠上柱国、郯国公，弼赠上柱国、杞国公，各令有司加谥；道衡赠上开府、<br /><br />&nbsp;&nbsp;&nbsp;&nbsp;临河县公，赠上开府、平昌县公，纯赠柱国、狄道县公。”又诏曰：“隋右骁卫<br /><br />&nbsp;&nbsp;&nbsp;&nbsp;大将军李金才、左光禄大夫李敏，并鼎族高门，元功世胄，横受屠杀，朝野称冤。<br /><br />&nbsp;&nbsp;&nbsp;&nbsp;然李氏将兴，天祚有应，冥契深隐，妄肆诛夷。朕受命君临，志存刷荡，申冤旌<br /><br />&nbsp;&nbsp;&nbsp;&nbsp;善，无忘寤寐。金才可赠上柱国、申国公，敏可赠柱国、观国公。又前代酷滥，<br /><br />&nbsp;&nbsp;&nbsp;&nbsp;子孙被流者，并放还乡里。”凉州贼帅李轨以其地来降，拜凉州总管，封凉王。<br /><br />&nbsp;&nbsp;&nbsp;&nbsp;九月乙巳，亲录囚徒，改银菟符为铜鱼符。辛未，追谥隋太上皇为炀帝。宇<br /><br />&nbsp;&nbsp;&nbsp;&nbsp;文化及至魏州，鸩杀秦王浩，c称天子，国号许。<br /><br />&nbsp;&nbsp;&nbsp;&nbsp;冬十月壬申朔，日有蚀之。李密率众来降。封皇从父弟襄武公琛为襄武王，<br /><br />&nbsp;&nbsp;&nbsp;&nbsp;黄台公瑗为庐江王。癸巳，诏行傅仁均所造《戊寅历》。十一月己酉，以京师谷<br /><br />&nbsp;&nbsp;&nbsp;&nbsp;贵，令四面入关者，车马牛驴各给课米，充其自食。秦王大破薛仁杲于浅水原，<br /><br />&nbsp;&nbsp;&nbsp;&nbsp;降之，陇右平。乙巳，凉王李轨c称天子于凉州。诏颁五十三条格，以约法缓刑。<br /><br />&nbsp;&nbsp;&nbsp;&nbsp;十二月壬申，加秦王太尉、陕东道大行台。丁丑，封上柱国李孝常为义安王。庚<br /><br />&nbsp;&nbsp;&nbsp;&nbsp;子，李密反于桃林，行军总管盛彦师追讨斩之。<br /><br />&nbsp;&nbsp;&nbsp;&nbsp;二年春正月乙卯，初令文官遭父母丧者听去职。黄门侍郎陈叔达兼纳言。二<br /><br />&nbsp;&nbsp;&nbsp;&nbsp;月丙戌，诏天下诸宗人无职任者，不在徭役之限，每州置宗师一人，以相统摄。<br /><br />&nbsp;&nbsp;&nbsp;&nbsp;丁酉，窦建德攻宇文化及于聊城，斩之，传首突厥。闰月辛丑，刘武周侵我并州。<br /><br />&nbsp;&nbsp;&nbsp;&nbsp;己酉，李密旧将徐世抟岳柩糁众及河南十郡降，授黎州总管，封曹国公，赐姓<br /><br />&nbsp;&nbsp;&nbsp;&nbsp;李氏。庚戌，上微行都邑，以察氓俗，即日还宫。甲寅，贼帅朱粲杀我使散骑常<br /><br />&nbsp;&nbsp;&nbsp;&nbsp;侍段确，奔洛阳。<br /><br />&nbsp;&nbsp;&nbsp;&nbsp;夏四月乙巳，王世充篡越王侗位，c称天子，国号郑。辛亥，李轨为其伪尚<br /><br />&nbsp;&nbsp;&nbsp;&nbsp;书安兴贵所执以降，河右平。突厥始毕可汗死。五月己卯，@国公薨，追崇为<br /><br />&nbsp;&nbsp;&nbsp;&nbsp;隋帝，谥曰恭。六月戊戌，令国子学立周公、孔子庙，四时致祭，仍博求其后。<br /><br />&nbsp;&nbsp;&nbsp;&nbsp;癸亥，尚书右仆射裴寂为晋州道行军总管，以讨刘武周。秋七月壬申，置十二军，<br /><br />&nbsp;&nbsp;&nbsp;&nbsp;以关内诸府分隶焉。王世充遣其将罗士信侵我谷州，士信率其众来降。西突厥叶<br /><br />&nbsp;&nbsp;&nbsp;&nbsp;护可汗及高昌并遣使朝贡。<br /><br />&nbsp;&nbsp;&nbsp;&nbsp;九月辛未，贼帅李子通据江都，c称天子，国号吴。沈法兴据毗陵，c称梁<br /><br />&nbsp;&nbsp;&nbsp;&nbsp;王。丁丑，和州贼帅杜伏威遣使来降，授和州总管、东南道行台尚书令，封楚王。<br /><br />&nbsp;&nbsp;&nbsp;&nbsp;裴寂与刘武周将宋金刚战于介州，我师败绩，右武卫大将军姜宝谊死之。并州总<br /><br />&nbsp;&nbsp;&nbsp;&nbsp;管、齐王元吉惧武周所逼，奔于京师，并州陷。乙未，京师地震。<br /><br />&nbsp;&nbsp;&nbsp;&nbsp;冬十月己亥。封幽州总管罗艺为燕郡王，赐姓李氏。黄门侍郎杨恭仁为纳言。<br /><br />&nbsp;&nbsp;&nbsp;&nbsp;杀民部尚书、鲁国公刘文静。乙卯，讨刘武周，军于蒲州，为诸军声援。壬子，<br /><br />&nbsp;&nbsp;&nbsp;&nbsp;刘武周进围晋州。甲子，上亲祠华岳。十一月丙子，窦建德陷黎阳，尽有山东之<br /><br />&nbsp;&nbsp;&nbsp;&nbsp;地。淮安王神通、左武候大将军李世藿悦挥谠簟Ｊ二月丙申，永安王孝基、工<br /><br />&nbsp;&nbsp;&nbsp;&nbsp;部尚书独孤怀恩、总管于筠为刘武周将宋金刚掩袭，并没焉。甲辰，狩于华山。<br /><br />&nbsp;&nbsp;&nbsp;&nbsp;壬子，大风拔木。<br /><br />&nbsp;&nbsp;&nbsp;&nbsp;三年春正月辛巳，幸蒲州，命祀舜庙。癸巳，至自蒲州。甲午，李世抻隈<br /><br />&nbsp;&nbsp;&nbsp;&nbsp;建德所自拔归国。建德c称夏王。二月丁酉，京师西南地有声如山崩。庚子，幸<br /><br />&nbsp;&nbsp;&nbsp;&nbsp;华阴。工部尚书独孤怀恩谋反，伏诛。三月癸酉，西突厥叶护可汗、高昌王曲伯<br /><br />&nbsp;&nbsp;&nbsp;&nbsp;雅遣使朝贡。突厥贡条支巨鸟。己卯，改纳言为侍中，内史令为中书令，给事郎<br /><br />&nbsp;&nbsp;&nbsp;&nbsp;为给事中。甲戌，内史侍郎封德彝兼中书令。封贼帅刘孝真为彭城王，赐姓李氏。<br /><br />&nbsp;&nbsp;&nbsp;&nbsp;夏四月壬寅，至自华阴。于益州置行台尚书省。甲寅，加秦王益州道行台尚<br /><br />&nbsp;&nbsp;&nbsp;&nbsp;书令。秦王大破宋金刚于介州，金刚与刘武周俱奔突厥，遂平并州。伪总管尉迟<br /><br />&nbsp;&nbsp;&nbsp;&nbsp;敬德、寻相以介州降。<br /><br />&nbsp;&nbsp;&nbsp;&nbsp;六月壬辰，徙封楚王杜伏威为吴王，赐姓李氏，加授东南道行台尚书令。丙<br /><br />&nbsp;&nbsp;&nbsp;&nbsp;午，亲录囚徒。封皇子元景为赵王，元昌为鲁王，元亨为酆王；皇孙承宗为太原<br /><br />&nbsp;&nbsp;&nbsp;&nbsp;王，承道为安陆王，承乾为恒山王，恪为长沙王，泰为宜都王。<br /><br />&nbsp;&nbsp;&nbsp;&nbsp;秋七月壬戌，命秦王率诸军讨王世充。遣皇太子镇蒲州，以备突厥。丙申，<br /><br />&nbsp;&nbsp;&nbsp;&nbsp;突厥杀刘武周于白道。冬十月庚子，怀戍贼帅高开道遣使降，授蔚州总管，封北<br /><br />&nbsp;&nbsp;&nbsp;&nbsp;平郡王，赐姓李氏。<br /><br />&nbsp;&nbsp;&nbsp;&nbsp;四年春正月丁卯，窦建德行台尚书令胡大恩以大安镇来降，封定襄郡王，赐<br /><br />&nbsp;&nbsp;&nbsp;&nbsp;姓李氏。辛巳，命皇太子总统诸军讨稽胡。三月，徙封宜都王泰为卫王。窦建德<br /><br />&nbsp;&nbsp;&nbsp;&nbsp;来援王世充，攻陷我管州。<br /><br />&nbsp;&nbsp;&nbsp;&nbsp;夏四月甲寅，封皇子元方为周王，元礼为郑王，元嘉为宋王，元则为荆王，<br /><br />&nbsp;&nbsp;&nbsp;&nbsp;元茂为越王。初置都护府官员。五月己未，秦王大破窦建德之众于武牢，擒建德，<br /><br />&nbsp;&nbsp;&nbsp;&nbsp;河北悉平。丙寅，王世充举东都降，河南平。秋七月甲子，秦王凯旋，献俘于太<br /><br />&nbsp;&nbsp;&nbsp;&nbsp;庙。丁卯，大赦天下。废五铢钱，行开元通宝钱。斩窦建德于市；流王世充于蜀，<br /><br />&nbsp;&nbsp;&nbsp;&nbsp;未发，为仇人所害。甲戌，建德余党刘黑闼据漳南反。置山东道行台尚书省于<br /><br />&nbsp;&nbsp;&nbsp;&nbsp;州。八月，兖州总管徐圆朗举兵反，以应刘黑闼，c称鲁王。<br /><br />&nbsp;&nbsp;&nbsp;&nbsp;冬十月己丑，加秦王天策上将，位在王公上，领司徒、陕东道大行台尚书令；<br /><br />&nbsp;&nbsp;&nbsp;&nbsp;齐王元吉为司空。乙巳，赵郡王孝恭平荆州，获萧铣。十一月甲申，于持葜么<br /><br />&nbsp;&nbsp;&nbsp;&nbsp;行台，废持荻级礁。庚寅，焚东都紫微宫乾阳殿。会稽贼帅李子通以其地来降。<br /><br />&nbsp;&nbsp;&nbsp;&nbsp;十二月丁卯，命秦王及齐王元吉讨刘黑闼。壬申，徙封宋王元嘉为徐王。<br /><br />&nbsp;&nbsp;&nbsp;&nbsp;五年春正月丙申，刘黑闼据持荩c称汉东王。三月丁未，秦王破刘黑闼于<br /><br />&nbsp;&nbsp;&nbsp;&nbsp;乘上，尽复所陷州县，黑闼亡奔突厥。蔚州总管、北平王高开道叛，寇易州。<br /><br />&nbsp;&nbsp;&nbsp;&nbsp;夏四月庚戌，秦王还京师，高祖迎劳于长乐宫。壬申，代州总管、定襄郡王<br /><br />&nbsp;&nbsp;&nbsp;&nbsp;大恩为虏所败，战死。六月，刘黑闼引突厥寇山东。置谏议大夫官员。秋七月丁<br /><br />&nbsp;&nbsp;&nbsp;&nbsp;亥，吴王伏威来朝。隋汉阳太守冯盎以南越之地来降，岭表悉定。八月辛亥，以<br /><br />&nbsp;&nbsp;&nbsp;&nbsp;场⒕！⒉、幽、交五州为大总管府。改封恒山王承乾为中山王。葬隋炀帝于扬<br /><br />&nbsp;&nbsp;&nbsp;&nbsp;州。丙辰，突厥颉利寇雁门。己未，进寇朔州。遣皇太子及秦王讨击，大败之。<br /><br />&nbsp;&nbsp;&nbsp;&nbsp;冬十月癸酉，遣齐王元吉击刘黑闼于持荨Ｊ鄙蕉州县多为黑闼所守，所在<br /><br />&nbsp;&nbsp;&nbsp;&nbsp;杀长吏以应之。行军总管、淮阳王道玄与黑闼战于下博，道玄败没。十一月甲申，<br /><br />&nbsp;&nbsp;&nbsp;&nbsp;命皇太子率兵讨刘黑闼。丙申，幸宜州，简阅将士。十二月丙辰，校猎于华池。<br /><br />&nbsp;&nbsp;&nbsp;&nbsp;庚申，至自宜州。皇太子破刘黑闼于魏州，斩之，山东平。<br /><br />&nbsp;&nbsp;&nbsp;&nbsp;六年春正月，吴王杜伏威为太子太保。二月辛亥，校猎于骊山。三月乙未，<br /><br />&nbsp;&nbsp;&nbsp;&nbsp;幸昆明池，宴百官。<br /><br />&nbsp;&nbsp;&nbsp;&nbsp;夏四月己未，旧宅改为通义宫，曲赦京城系囚，于是置酒高会，赐从官帛各<br /><br />&nbsp;&nbsp;&nbsp;&nbsp;有差。癸酉，以尚书右仆射、魏国公裴寂为左仆射，中书令、宋国公萧r为右仆<br /><br />&nbsp;&nbsp;&nbsp;&nbsp;射，侍中、观国公杨恭仁为吏部尚书。秋七月，突厥颉利寇朔州，遣皇太子及秦<br /><br />&nbsp;&nbsp;&nbsp;&nbsp;王屯并州以备之。<br /><br />&nbsp;&nbsp;&nbsp;&nbsp;八月壬子，东南道行台仆射辅公u据丹阳反，c称宋王，遣赵郡王孝恭及<br /><br />&nbsp;&nbsp;&nbsp;&nbsp;岭南道大使、永康县公李靖讨之。丙寅，吐谷浑内附。九月丙子，突厥退，皇太<br /><br />&nbsp;&nbsp;&nbsp;&nbsp;子班师。改东都为洛州。高开道引突厥寇幽州。冬十月，幸华阴。<br /><br />&nbsp;&nbsp;&nbsp;&nbsp;十一月，校猎于沙苑。十二月乙巳，以奉义监为龙跃宫，武功宅为庆善宫。<br /><br />&nbsp;&nbsp;&nbsp;&nbsp;甲寅，至自华阴。<br /><br />&nbsp;&nbsp;&nbsp;&nbsp;七年春正月己酉，封高丽王高武为辽东郡王，百济王扶余璋为带方郡王，新<br /><br />&nbsp;&nbsp;&nbsp;&nbsp;罗王金真平为乐浪郡王。二月，高开道为部将张金树所杀，以其地降。丁巳，幸<br /><br />&nbsp;&nbsp;&nbsp;&nbsp;国子学，亲临释奠。改大总管府为大都督府。吴王伏威薨。三月戊寅，废尚书省<br /><br />&nbsp;&nbsp;&nbsp;&nbsp;六司侍郎，增吏部郎中秩正四品，掌选事。戊戌，赵郡王孝恭大破辅公u，擒<br /><br />&nbsp;&nbsp;&nbsp;&nbsp;之，丹阳平。<br /><br />&nbsp;&nbsp;&nbsp;&nbsp;夏四月庚子，大赦天下，颁行新律令。以天下大定，诏遭父母丧者听终制。<br /><br />&nbsp;&nbsp;&nbsp;&nbsp;五月，造仁智宫于宜州之宜君县。李世尢中煸怖剩平之。六月辛丑，幸仁智宫。<br /><br />&nbsp;&nbsp;&nbsp;&nbsp;秋七月甲午，至自仁智宫。`州地震山崩，江水咽流。八月戊辰，突厥寇并<br /><br />&nbsp;&nbsp;&nbsp;&nbsp;州，京师戒严。壬午，突厥退。乙未，京师解严。冬十月丁卯，幸庆善宫。癸酉，<br /><br />&nbsp;&nbsp;&nbsp;&nbsp;幸终南山，谒老子庙。十一月戊辰，校猎于高陵。庚午，至自庆善宫。<br /><br />&nbsp;&nbsp;&nbsp;&nbsp;八年春二月己巳，亲录囚徒，多所原宥。<br /><br />&nbsp;&nbsp;&nbsp;&nbsp;夏四月，造太和宫于终南山。六月甲子，幸太和宫。突厥寇定州，命皇太子<br /><br />&nbsp;&nbsp;&nbsp;&nbsp;往幽州，秦王往并州，以备突厥。八月，并州道总管张公谨与突厥战于太谷，王<br /><br />&nbsp;&nbsp;&nbsp;&nbsp;师败绩，中书令温彦博没于贼。九月，突厥退。冬十月辛巳，幸周氏陂校猎，因<br /><br />&nbsp;&nbsp;&nbsp;&nbsp;幸龙跃宫。十一月辛卯，幸宜州。庚子，讲武于同官县。改封蜀王元轨为吴王，<br /><br />&nbsp;&nbsp;&nbsp;&nbsp;汉王元庆为陈王。加授秦王中书令，齐王元吉侍中。天策上将府司马宇文士及权<br /><br />&nbsp;&nbsp;&nbsp;&nbsp;检校侍中。十二月辛酉，至自宜州。<br /><br />&nbsp;&nbsp;&nbsp;&nbsp;九年春正月丙寅，命州县修城隍，备突厥。尚书左仆射、魏国公裴寂为司空。<br /><br />&nbsp;&nbsp;&nbsp;&nbsp;二月庚申，加齐王元吉为司徒。戊寅，亲祠社稷。三月辛卯，幸昆明池。夏<br /><br />&nbsp;&nbsp;&nbsp;&nbsp;五月辛巳，以京师寺观不甚清净，诏曰：<br /><br />&nbsp;&nbsp;&nbsp;&nbsp;释迦阐教，清净为先，远离尘垢，断除贪欲。所以弘宣胜业，修植善根，开<br /><br />&nbsp;&nbsp;&nbsp;&nbsp;导愚迷，津梁品庶。是以敷演经教，检约学徒，调忏身心，舍诸染著，衣服饮食，<br /><br />&nbsp;&nbsp;&nbsp;&nbsp;咸资四辈。<br /><br />&nbsp;&nbsp;&nbsp;&nbsp;自觉王迁谢，像法流行，末代陵迟，渐以亏滥。乃有猥贱之侣，规自尊高；<br /><br />&nbsp;&nbsp;&nbsp;&nbsp;浮惰之人，苟避徭役。妄为剃度，托号出家，嗜欲无厌，营求不息。出入闾里，<br /><br />&nbsp;&nbsp;&nbsp;&nbsp;周旋X_，驱策田产，聚积货物。耕织为生，估贩成业，事同编户，迹等齐人。<br /><br />&nbsp;&nbsp;&nbsp;&nbsp;进违戒律之文，退无礼典之训。至乃亲行劫掠，躬自穿窬，造作妖讹，交通豪猾。<br /><br />&nbsp;&nbsp;&nbsp;&nbsp;每罹宪网，自陷重刑，黩乱真如，倾毁妙法。譬兹稂莠，有秽嘉苗；类彼淤泥，<br /><br />&nbsp;&nbsp;&nbsp;&nbsp;混夫清水。又伽蓝之地，本曰净居，栖心之所，理尚幽寂。近代以来，多立寺舍，<br /><br />&nbsp;&nbsp;&nbsp;&nbsp;不求闲旷之境，唯趋喧杂之方。缮采崎岖，栋宇殊拓，错舛隐匿，诱纳奸邪。或<br /><br />&nbsp;&nbsp;&nbsp;&nbsp;有接延邸，邻近屠酤，埃尘满室，膻腥盈道。徒长轻慢之心，有亏崇敬之义。<br /><br />&nbsp;&nbsp;&nbsp;&nbsp;且老氏垂化，实贵冲虚，养志无为，遗情物外。全真守一，是谓玄门，驱驰世务，<br /><br />&nbsp;&nbsp;&nbsp;&nbsp;尤乖宗旨。<br /><br />&nbsp;&nbsp;&nbsp;&nbsp;朕膺期驭宇，兴隆教法，志思利益，情在护持。欲使玉石区分，薰莸有辨，<br /><br />&nbsp;&nbsp;&nbsp;&nbsp;长存妙道，永固福田，正本澄源，宜从沙汰。诸僧、尼、道士、女寇等，有精勤<br /><br />&nbsp;&nbsp;&nbsp;&nbsp;练行、守戒律者，并令大寺观居住，给衣食，勿令乏短。其不能精进、戒行有阙、<br /><br />&nbsp;&nbsp;&nbsp;&nbsp;不堪供养者，并令罢遣，各还桑梓。所司明为条式，务依法教，违制之事，悉宜<br /><br />&nbsp;&nbsp;&nbsp;&nbsp;停断。京城留寺三所，观二所。其余天下诸州，各留一所。余悉罢之。事竟不行。<br /><br />&nbsp;&nbsp;&nbsp;&nbsp;六月庚申，秦王以皇太子建成与齐王元吉同谋害己，率兵诛之。诏立秦王为<br /><br />&nbsp;&nbsp;&nbsp;&nbsp;皇太子，继统万机，大赦天下。八月癸亥，诏传位于皇太子。尊帝为太上皇，徙<br /><br />&nbsp;&nbsp;&nbsp;&nbsp;居弘义宫，改名太安宫。<br /><br />&nbsp;&nbsp;&nbsp;&nbsp;贞观八年三月甲戌，高祖宴西突厥使者于两仪殿，顾谓长孙无忌曰：“当今<br /><br />&nbsp;&nbsp;&nbsp;&nbsp;蛮夷率服，古未尝有。”无忌上千万岁寿。高祖大悦，以酒赐太宗。太宗又奉觞<br /><br />&nbsp;&nbsp;&nbsp;&nbsp;上寿，流涕而言曰：“百姓获安，四夷咸附，皆奉遵圣旨，岂臣之力！”于是太<br /><br />&nbsp;&nbsp;&nbsp;&nbsp;宗与文德皇后互进御膳，并上服御衣物，一同家人常礼。是岁，阅武于城西，高<br /><br />&nbsp;&nbsp;&nbsp;&nbsp;祖亲自临视，劳将士而还。置酒于未央宫，三品已上咸侍。高祖命突厥颉利可汗<br /><br />&nbsp;&nbsp;&nbsp;&nbsp;起舞，又遣南越酋长冯智戴咏诗，既而笑曰：“胡、越一家，自古未之有也。”<br /><br />&nbsp;&nbsp;&nbsp;&nbsp;太宗奉觞上寿曰：“臣早蒙慈训，教以文道；爰从义旗，平定京邑。重以薛举、<br /><br />&nbsp;&nbsp;&nbsp;&nbsp;武周、世充、建德，皆上禀睿算，幸而克定。三数年间，混一区宇。天慈崇宠，<br /><br />&nbsp;&nbsp;&nbsp;&nbsp;遂蒙重任。今上天垂v，时和岁阜，被发左衽，并为臣妾。此岂臣智力，皆由上<br /><br />&nbsp;&nbsp;&nbsp;&nbsp;禀圣算。”高祖大悦，群臣皆呼万岁，极夜方罢。<br /><br />&nbsp;&nbsp;&nbsp;&nbsp;九年五月庚子，高祖大渐，下诏：“既殡之后，皇帝宜于别所视军国大事。<br /><br />&nbsp;&nbsp;&nbsp;&nbsp;其服轻重，悉从汉制，以日易月。园陵制度，务从俭约。”是日，崩于太安宫之<br /><br />&nbsp;&nbsp;&nbsp;&nbsp;垂拱前殿，年七十。群臣上谥曰大武皇帝，庙号高祖。十月庚寅，葬于献陵。高<br /><br />&nbsp;&nbsp;&nbsp;&nbsp;宗上元元年八月，改上尊号曰神尧皇帝。天宝十三载二月，上尊号神尧大圣大光<br /><br />&nbsp;&nbsp;&nbsp;&nbsp;孝皇帝。<br /><br />&nbsp;&nbsp;&nbsp;&nbsp;史臣曰：有隋季年，皇图板荡，荒主砹窃之焰，群盗发逐鹿之机，殄暴<br /><br />&nbsp;&nbsp;&nbsp;&nbsp;无厌，横流靡救。高祖审独夫之运去，知新主之勃兴，密运雄图，未伸龙跃。而<br /><br />&nbsp;&nbsp;&nbsp;&nbsp;屈己求可汗之援，卑辞答李密之书，决神机而速若疾雷，驱豪杰而从如偃草。洎<br /><br />&nbsp;&nbsp;&nbsp;&nbsp;讴谣允属，揖让受终，刑名大i于烦苛，爵位不逾于轴。由是攫金有耻，伏莽<br /><br />&nbsp;&nbsp;&nbsp;&nbsp;知非，人怀汉道之宽平，不责高皇之慢骂。然而优柔失断，浸润得行，诛文静则<br /><br />&nbsp;&nbsp;&nbsp;&nbsp;议法不从，酬裴寂则曲恩太过。奸佞由之贝锦，嬖幸得以掇蜂。献公遂间于申生，<br /><br />&nbsp;&nbsp;&nbsp;&nbsp;小白宁怀于召忽。一旦兵交爱子，矢集申孙。匈奴寻犯于便桥，京邑咸忧于左衽。<br /><br />&nbsp;&nbsp;&nbsp;&nbsp;不有圣子，王业殆哉！<br /><br />&nbsp;&nbsp;&nbsp;&nbsp;赞曰：高皇创图，势若摧枯。国运神武，家难圣谟。言生床笫，祸切肌肤。<br /><br />&nbsp;&nbsp;&nbsp;&nbsp;《鸱^》之咏，无损于吾。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2870);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="2871.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "2871.html"; var index_page = "index.html"; var sortid = "9"; var article_id = "45"; var chapter_id = "2870"; var articlename = "旧唐书"; var chaptername = " 卷一 本纪第一"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>