<!DOCTYPE html>
<html>
<head>
<meta charset="gbk" />
<title>旧唐书- 卷一百三十八 列传第八十八-在线阅读-哈西文学网</title>
<meta name="keywords" content="刘d，旧唐书， 卷一百三十八 列传第八十八全文， 卷一百三十八 列传第八十八在线阅读 哈西文学网" />
<meta name="description" content="哈西文学网提供刘d的旧唐书  卷一百三十八 列传第八十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56020.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56020.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十八 列传第八十八</h1>
            <div class="link xb">
                <a href="56019.html">上一页</a>&larr;<a href="index.html">返回列表</a>&rarr;<a
                    href="56021.html">下一页</a></div>			
            <div id="BookText">&nbsp;&nbsp;&nbsp;&nbsp;○赵憬韦伦贾耽姜公辅<br /><br />&nbsp;&nbsp;&nbsp;&nbsp;赵憬，字退翁，天水陇西人也。总章中吏部侍郎、同东西台三品仁本之曾孙。<br /><br />&nbsp;&nbsp;&nbsp;&nbsp;祖历左司郎中。父道先，洪州录事参军。<br /><br />&nbsp;&nbsp;&nbsp;&nbsp;憬少好学，志行修洁，不求闻达。宝应中，玄宗、肃宗梓宫未y，有司议山<br /><br />&nbsp;&nbsp;&nbsp;&nbsp;陵制度。时西蕃入寇，天下饥馑，憬以褐衣上疏，宜遵俭制，时人称之。后连为<br /><br />&nbsp;&nbsp;&nbsp;&nbsp;州从事，试江夏尉。累迁监察御史，随牒藩府，历殿中侍御史、太子舍人。居母<br /><br />&nbsp;&nbsp;&nbsp;&nbsp;忧，哀毁几绝。服除，建中初，擢授水部员外郎。未拜，会湖南观察使李承请为<br /><br />&nbsp;&nbsp;&nbsp;&nbsp;副使、检校工部郎中，充职。岁余，承卒，遂知留后事。寻授潭州刺史、兼御史<br /><br />&nbsp;&nbsp;&nbsp;&nbsp;中丞、湖南观察使，仍赐金紫。居二岁，受代归京师，阖门静居，不与人交。久<br /><br />&nbsp;&nbsp;&nbsp;&nbsp;之，特召对于别殿。憬多学问，有辞辩，敷奏称旨，上悦，拜给事中。<br /><br />&nbsp;&nbsp;&nbsp;&nbsp;贞元四年，回纥请结和亲。诏以咸安公主降回纥，命检校右仆射关播充使。<br /><br />&nbsp;&nbsp;&nbsp;&nbsp;憬以本官兼御史中丞为副。前后使回纥者，多私赍缯絮，蕃中市马回以规利。憬<br /><br />&nbsp;&nbsp;&nbsp;&nbsp;一无所市，人叹美之。使还，迁尚书左丞，纲辖省务，清勤奉职。窦参为宰相，<br /><br />&nbsp;&nbsp;&nbsp;&nbsp;恶其能，请出为同州刺史，上不从。<br /><br />&nbsp;&nbsp;&nbsp;&nbsp;八年四月，窦参罢黜，憬与陆贽并拜中书侍郎、同中书门下平章事。憬深于<br /><br />&nbsp;&nbsp;&nbsp;&nbsp;理道，常言：“为政之本，在于选贤能，务节俭，薄赋敛，宽刑罚。”对扬之际，<br /><br />&nbsp;&nbsp;&nbsp;&nbsp;必以此为言，乃献《审官六议》曰：<br /><br />&nbsp;&nbsp;&nbsp;&nbsp;臣谬登宰府，四年于兹，恭承德音，未尝不以求贤为切。至于延荐，职在愚<br /><br />&nbsp;&nbsp;&nbsp;&nbsp;臣，虽当代天之工，且乏知人之鉴；渐积岁月，负于圣明，无补王猷，有妨贤路。<br /><br />&nbsp;&nbsp;&nbsp;&nbsp;况多疾恙，兼虑阙遗，顷奉表章，备陈肝膈。陛下以臣性拙直，身病可矜，不弃<br /><br />&nbsp;&nbsp;&nbsp;&nbsp;孱微，尚加委任。自此思省，报效尤难，莫副尧、舜之心，空怀尸素之惧。伏惟<br /><br />&nbsp;&nbsp;&nbsp;&nbsp;陛下法象应期，圣神广运，云行雨施，皆发自然，训诰典谟，悉经睿览。臣所以<br /><br />&nbsp;&nbsp;&nbsp;&nbsp;不敢援引古昔，上烦天聪，且以用人之要，愿伸鄙见。复念稽颡丹陛，仰对宸严，<br /><br />&nbsp;&nbsp;&nbsp;&nbsp;謇讷易穷，遽数难辩，理详则尘渎颇甚，言略则利害未宣。若默以求容，苟而窃<br /><br />&nbsp;&nbsp;&nbsp;&nbsp;位，纵天地之仁幸免，而中外之责何逃！非陛下用臣之意也。其所欲言者，皆陛<br /><br />&nbsp;&nbsp;&nbsp;&nbsp;下圣虑之内。臣以顶戴恩造，不知所为，身被风毒，渐觉沉痼，是以勤勤恳恳，<br /><br />&nbsp;&nbsp;&nbsp;&nbsp;切于愚诚也。<br /><br />&nbsp;&nbsp;&nbsp;&nbsp;臣闻贞观、开元之际，宰辅论事，或多上书，所冀获尽情理。今臣酌前代之<br /><br />&nbsp;&nbsp;&nbsp;&nbsp;损益，体当时之通变，谨献《审官六议》，伏惟闲宴时赐省览。<br /><br />&nbsp;&nbsp;&nbsp;&nbsp;其大指，议相，则曰：“宜博采众贤，用为辅弼。今中外知其贤者，伏愿陛<br /><br />&nbsp;&nbsp;&nbsp;&nbsp;下用之，识其能者任之，求其全材，恐不可得。”<br /><br />&nbsp;&nbsp;&nbsp;&nbsp;议进用庶官，则曰：“异同之论，是非难辨。由考课难于实效，好恶杂于众<br /><br />&nbsp;&nbsp;&nbsp;&nbsp;声，所以访之弥多，得之弥少。选士古今为难，拔十得五，贤愚犹半。陛下谓臣<br /><br />&nbsp;&nbsp;&nbsp;&nbsp;曰：‘何必五也？十得二三斯可矣！’圣主思贤至是，而宰臣不能进之，臣之罪<br /><br />&nbsp;&nbsp;&nbsp;&nbsp;也。进贤在于广任用，明殿最，举大节，弃其小瑕，随其所能，试之以事，用人<br /><br />&nbsp;&nbsp;&nbsp;&nbsp;之大纲也。”<br /><br />&nbsp;&nbsp;&nbsp;&nbsp;议京诸司阙官，则曰：“当今要官多阙，闲官十无一二。文武任用，资序递<br /><br />&nbsp;&nbsp;&nbsp;&nbsp;迁，要官本以材行，闲官多由恩泽。朝廷或将任，多拟要官则人少阙多，闲官则<br /><br />&nbsp;&nbsp;&nbsp;&nbsp;人多阙少；明当选拔者转少，在优容者转多，宜补阙员，务育材用。大厦永固，<br /><br />&nbsp;&nbsp;&nbsp;&nbsp;是栋梁榱桷之全也；圣朝致理，亦庶官群吏之能也。”<br /><br />&nbsp;&nbsp;&nbsp;&nbsp;议中外考课官，则曰：“汉以数易长吏，谓之弊政。其有能理者，辄增秩赐<br /><br />&nbsp;&nbsp;&nbsp;&nbsp;金，或八九年、十余年，乃入为九卿，或迁三辅。功绩茂异，遂至丞相，其间不<br /><br />&nbsp;&nbsp;&nbsp;&nbsp;隔数官。今陛下内选庶僚，外委州府，课绩高者，不次超升，致理之法，无逾于<br /><br />&nbsp;&nbsp;&nbsp;&nbsp;此。臣愚以为黜陟且立年限，若所居要重，未当迁移，就加爵秩。其余进退，令<br /><br />&nbsp;&nbsp;&nbsp;&nbsp;知褒贬之必应，迟速之有常。如课绩在中，年考及限，与之平转。中外迭处，历<br /><br />&nbsp;&nbsp;&nbsp;&nbsp;试其能，使无苟且之心，又无滞淹之虑。”<br /><br />&nbsp;&nbsp;&nbsp;&nbsp;议举遗滞，则曰：“官司既广，必委宰辅以举之；宰辅不能遍知，又询于庶<br /><br />&nbsp;&nbsp;&nbsp;&nbsp;官；庶官不能遍知，又访于众人。众声嚣然，互有臧否，十人举之未信，一人毁<br /><br />&nbsp;&nbsp;&nbsp;&nbsp;之可疑，迨至于今，兹弊未改。其所以然者，非尽为爱憎也，苦于不审实而承声<br /><br />&nbsp;&nbsp;&nbsp;&nbsp;言之。大凡常人之心，以称人之善为清，以攻人之过为直，苟有除授，多生横议。<br /><br />&nbsp;&nbsp;&nbsp;&nbsp;由是宰臣每将荐用，亦自重难，日往月来，未副圣意。宜须采听时论，以所举多<br /><br />&nbsp;&nbsp;&nbsp;&nbsp;者先用，必非大故，皆不弃之。”<br /><br />&nbsp;&nbsp;&nbsp;&nbsp;议擢用诸使府僚属，则曰：“诸使辟吏，各自精求，务于得人，将重府望。<br /><br />&nbsp;&nbsp;&nbsp;&nbsp;既经试效，能否可知，擢其贤能，置之朝列。或曰外使须才，固不可夺。臣知必<br /><br />&nbsp;&nbsp;&nbsp;&nbsp;不然也。属者使府宾介，每有登朝，本使殊以为荣，自喜知人，且明公选。大凡<br /><br />&nbsp;&nbsp;&nbsp;&nbsp;才能之士，名位未达，多在方镇。日月在上，谁不知之，思登阙庭，如望霄汉，<br /><br />&nbsp;&nbsp;&nbsp;&nbsp;宜须博采，无宜久滞。”上优诏答之。<br /><br />&nbsp;&nbsp;&nbsp;&nbsp;时吏部侍郎杜黄裳为中贵谗谮及他过犯，御史中丞穆赞、京兆少尹韦武、万<br /><br />&nbsp;&nbsp;&nbsp;&nbsp;年县令李宣、长安令卢云，皆为裴延龄构陷，将加斥逐。憬保护救解之，故多从<br /><br />&nbsp;&nbsp;&nbsp;&nbsp;轻贬。<br /><br />&nbsp;&nbsp;&nbsp;&nbsp;初，憬廉察湖南，令狐`、崔儆并为巡属刺史。`尝历中书舍人、礼部<br /><br />&nbsp;&nbsp;&nbsp;&nbsp;侍郎，儆久在朝列，所为或亏法令，憬每以正道制之。`、儆密遣人数憬罪状，<br /><br />&nbsp;&nbsp;&nbsp;&nbsp;毁之于朝。及憬为相，拔儆自大理卿为尚书右丞，`先贬官为别驾，又擢为吉<br /><br />&nbsp;&nbsp;&nbsp;&nbsp;州刺史，时人多之。<br /><br />&nbsp;&nbsp;&nbsp;&nbsp;憬与陆贽同知政事。贽恃久在禁庭，特承恩顾，以国政为己任，才周岁，转<br /><br />&nbsp;&nbsp;&nbsp;&nbsp;憬为门下侍郎。憬由是深衔之，数以目疾请告，不甚当政事，因是不相协。裴延<br /><br />&nbsp;&nbsp;&nbsp;&nbsp;龄奸诈恣睢，满朝侧目。憬初与贽约于上前论之，及延英奏对，贽极言延龄奸邪<br /><br />&nbsp;&nbsp;&nbsp;&nbsp;诳诞之状，不可任用。德宗不悦，形于颜色。憬默然无言，由是罢贽平章事，而<br /><br />&nbsp;&nbsp;&nbsp;&nbsp;憬当国矣。<br /><br />&nbsp;&nbsp;&nbsp;&nbsp;时宰相贾耽、卢迈与憬三人。十二年春正月，耽、迈皆有假，故憬独对于延<br /><br />&nbsp;&nbsp;&nbsp;&nbsp;英。上问曰：“近日起居注记何事？”憬对曰：“古者左史记言，人君动止，有<br /><br />&nbsp;&nbsp;&nbsp;&nbsp;实言随即记录，起居注是也。国朝永徽中，起居唯得对仗承旨，仗下后谋议皆不<br /><br />&nbsp;&nbsp;&nbsp;&nbsp;得闻，其记注唯编制敕，更无他事。所以长寿中姚q知政事，以为亲承德音谟训，<br /><br />&nbsp;&nbsp;&nbsp;&nbsp;若不宣旨，宰相、史官无以得书。q请宰相一人记录所论军国政事，谓之时政记，<br /><br />&nbsp;&nbsp;&nbsp;&nbsp;每月送史馆。既而时政记又废。”上曰：“君举必书，义存劝诫。既尝有时政记，<br /><br />&nbsp;&nbsp;&nbsp;&nbsp;宰臣宜依故事为之。”无何，憬卒，时政记亦不行。<br /><br />&nbsp;&nbsp;&nbsp;&nbsp;憬特承恩顾，性清俭，虽为宰辅，居第仆使，类贫士大夫之家，所得俸入，<br /><br />&nbsp;&nbsp;&nbsp;&nbsp;先置私庙，而竟不立第舍田产。<br /><br />&nbsp;&nbsp;&nbsp;&nbsp;其年八月，遇暴疾，信宿而卒，时年六十一。子元亮进憬遗表草曰：“臣叨<br /><br />&nbsp;&nbsp;&nbsp;&nbsp;荷圣慈，窃尘台鼎，年序颇久，绩用无闻，负乘之败已彰，覆M之咎俄及。而<br /><br />&nbsp;&nbsp;&nbsp;&nbsp;天与之疾，福过生灾，自今日卯时以来，稍加困重，针灸不及，药饵奚施。奄然<br /><br />&nbsp;&nbsp;&nbsp;&nbsp;游魂，终当就木，冥冥残喘，岂忍辞天！号呼涕零，侧息心断，反风结草，誓报<br /><br />&nbsp;&nbsp;&nbsp;&nbsp;深恩，虽死犹生，岂孤素愿。无任感恩，呜咽痛恨之至。”德宗尤悼惜之，废朝<br /><br />&nbsp;&nbsp;&nbsp;&nbsp;三日，册赠太子太傅，赙帛五百端、米粟四百石，令鸿胪卿王权充册吊使。<br /><br />&nbsp;&nbsp;&nbsp;&nbsp;元亮官至左司郎中、侍御史知杂事卒。次子全亮，官至侍御史、桂管防御判<br /><br />&nbsp;&nbsp;&nbsp;&nbsp;官。元亮兄宣亮、弟承亮，皆以门荫授官。<br /><br />&nbsp;&nbsp;&nbsp;&nbsp;韦伦，开元、天宝中朔方节度使光乘之子。少以荫累授蓝田县尉。以吏事勤<br /><br />&nbsp;&nbsp;&nbsp;&nbsp;恪，杨国忠署为铸钱内作使判官。国忠恃权宠，又邀名称，多征诸州县农人令铸<br /><br />&nbsp;&nbsp;&nbsp;&nbsp;钱。农夫既非本色工匠，被所由抑令就役，多遭罚，人不聊生。伦白国忠曰：<br /><br />&nbsp;&nbsp;&nbsp;&nbsp;“铸钱须得本色人，今抑百姓农人为之，尤费力无功，人且兴谤。请厚悬市估价，<br /><br />&nbsp;&nbsp;&nbsp;&nbsp;募工晓者为之。”由是役使减少，而益铸钱之数。天宝末，宫内土木之功无虚日，<br /><br />&nbsp;&nbsp;&nbsp;&nbsp;内作人吏因缘为奸，伦乃躬亲阅视，省费减倍。改大理评事。<br /><br />&nbsp;&nbsp;&nbsp;&nbsp;会安禄山反，车驾幸蜀，拜伦监察御史、剑南节度行军司马，兼充置顿使判<br /><br />&nbsp;&nbsp;&nbsp;&nbsp;官，寻改屯田员外、兼侍御史。时内官禁军相次到蜀，所在侵暴，号为难理；伦<br /><br />&nbsp;&nbsp;&nbsp;&nbsp;清俭，率身以化之，蜀川咸赖其理。竟遭中官毁谮，贬衡州司户。属东都、河南<br /><br />&nbsp;&nbsp;&nbsp;&nbsp;并陷贼，漕运路绝，度支使第五琦荐伦有理能，拜商州刺史，充荆襄等道租庸使。<br /><br />&nbsp;&nbsp;&nbsp;&nbsp;会襄州裨将康楚元、张嘉延聚众为叛，凶党万余人，自称东楚义王。襄州刺史王<br /><br />&nbsp;&nbsp;&nbsp;&nbsp;政弃城遁走。嘉延又南袭破江陵，汉、沔馈运阻绝，朝廷旰食。伦乃调发兵甲驻<br /><br />&nbsp;&nbsp;&nbsp;&nbsp;邓州界，凶党有来降者，必厚加接待。数日后，楚元众颇怠，伦进军击之。生擒<br /><br />&nbsp;&nbsp;&nbsp;&nbsp;楚元以献，余众悉走散，收租庸钱物仅二百万贯，并不失坠。荆、襄二州平。诏<br /><br />&nbsp;&nbsp;&nbsp;&nbsp;除崔光远为襄州节度使，征伦为卫尉卿。旬日，又以本官兼宁州刺史、招讨处置<br /><br />&nbsp;&nbsp;&nbsp;&nbsp;等使，寻又兼陇州刺史。<br /><br />&nbsp;&nbsp;&nbsp;&nbsp;乾元三年，襄州大将张瑾杀节度使史作乱，乃以伦为襄州刺史、兼御史大<br /><br />&nbsp;&nbsp;&nbsp;&nbsp;夫、山南东道襄邓等十州节度使。时李辅国秉权用事，节将除拜，皆出其门。伦<br /><br />&nbsp;&nbsp;&nbsp;&nbsp;既为朝廷公用，又不私谒辅国。伦受命未行，改秦州刺史、兼御史中丞、本州防<br /><br />&nbsp;&nbsp;&nbsp;&nbsp;御使。时吐蕃、党项岁岁入寇，边将奔命不暇。伦至秦州，屡与虏战。兵寡无援，<br /><br />&nbsp;&nbsp;&nbsp;&nbsp;频致败衄，连贬巴州长史、思州务川县尉。<br /><br />&nbsp;&nbsp;&nbsp;&nbsp;代宗即位，起为忠州刺史，历台、饶二州。以中官吕太一于岭南矫诏募兵为<br /><br />&nbsp;&nbsp;&nbsp;&nbsp;乱，乃以伦为韶州刺史、兼御史中丞、韶连柳三州都团练使。竟遭太一用赂反间，<br /><br />&nbsp;&nbsp;&nbsp;&nbsp;贬信州司马、虔州司户、隋州司户、随州司马。遇赦，旅寓于洪州十数年。<br /><br />&nbsp;&nbsp;&nbsp;&nbsp;德宗即位，选堪使绝域者，征伦拜太常少卿、兼御史中丞，持节充通和吐蕃<br /><br />&nbsp;&nbsp;&nbsp;&nbsp;使。伦至蕃中，初宣谕皇恩，次述国威德远振，蕃人大悦，赞普入献方物。使还，<br /><br />&nbsp;&nbsp;&nbsp;&nbsp;迁太常卿、兼御史大夫，加银青光禄大夫。再入吐蕃，奉使称旨，西蕃敬服。朝<br /><br />&nbsp;&nbsp;&nbsp;&nbsp;廷得失，数上疏言之。又为宰相卢杞所恶，改太子少保，累加开府仪同三司。泾<br /><br />&nbsp;&nbsp;&nbsp;&nbsp;师之乱，驾幸奉天。及卢杞、白志贞、赵赞等贬官，关播罢相为刑部尚书，伦于<br /><br />&nbsp;&nbsp;&nbsp;&nbsp;朝堂呜咽而言曰：“宰相不能弼谐启沃，使天下一至于此。仍为尚书，天下何由<br /><br />&nbsp;&nbsp;&nbsp;&nbsp;致理？”闻者敬惮之。从驾梁州，还京，又欲擢用卢杞为饶州刺史。伦又上表切<br /><br />&nbsp;&nbsp;&nbsp;&nbsp;言不可，深为忠正之士所称叹。以年逾七十，表请休官，改太子少师致仕，封郢<br /><br />&nbsp;&nbsp;&nbsp;&nbsp;国公。时李楚琳以仆射兼卫尉卿，李忠诚以尚书兼少府监，伦上言曰：“楚琳凶<br /><br />&nbsp;&nbsp;&nbsp;&nbsp;逆，忠诚蕃戎丑类，不合厕列清班。”又表请置义仓以防水旱，择贤良任之左右。<br /><br />&nbsp;&nbsp;&nbsp;&nbsp;又言吐蕃必无信约，专须防备，不可轻易。上每善遇之。<br /><br />&nbsp;&nbsp;&nbsp;&nbsp;伦居家孝友，抚弟侄以慈爱称。贞元十四年十二月卒，时年八十三，赠扬州<br /><br />&nbsp;&nbsp;&nbsp;&nbsp;都督。<br /><br />&nbsp;&nbsp;&nbsp;&nbsp;贾耽，字敦诗，沧州南皮人。以两经登第，调授贝州临清县尉。上疏论时政，<br /><br />&nbsp;&nbsp;&nbsp;&nbsp;授绛州正平尉。从事河东，检校膳部员外郎、太原少尹、北都副留守。又检校礼<br /><br />&nbsp;&nbsp;&nbsp;&nbsp;部郎中、节度副使，改汾州刺史。在郡七年，政绩茂异。入为鸿胪卿，时左右威<br /><br />&nbsp;&nbsp;&nbsp;&nbsp;远营隶鸿胪，耽仍领其使。大历十四年十一月，检校左散骑常侍、兼梁州刺史、<br /><br />&nbsp;&nbsp;&nbsp;&nbsp;御史大夫、山南西道节度使。<br /><br />&nbsp;&nbsp;&nbsp;&nbsp;建中三年十一月，检校工部尚书、兼御史大夫、山南东道节度使。德宗移幸<br /><br />&nbsp;&nbsp;&nbsp;&nbsp;梁州。兴元元年二月，耽使行军司马樊泽奏事于行在，泽既复命，方大宴诸将，<br /><br />&nbsp;&nbsp;&nbsp;&nbsp;有急牒至，言泽代耽为节度使，而召耽为工部尚书。耽得牒内怀中，宴饮不改容。<br /><br />&nbsp;&nbsp;&nbsp;&nbsp;及散，召樊泽，以诏授之曰：“诏以行军为节度使，耽今即上路。”因告将吏使<br /><br />&nbsp;&nbsp;&nbsp;&nbsp;谒泽。牙将张献甫曰：“天子巡幸山南，尚书使行军奉表起居，而行军敢自图节<br /><br />&nbsp;&nbsp;&nbsp;&nbsp;钺，潜夺尚书土地，此可谓事人不忠。军中皆不伏，请杀樊泽。”耽曰：“公是<br /><br />&nbsp;&nbsp;&nbsp;&nbsp;何言欤！天子有命，即为节度使矣。耽今赴行在，便与公偕行。”即日离镇，以<br /><br />&nbsp;&nbsp;&nbsp;&nbsp;献甫自随，军中乃安。寻以本官为东都留守、东畿汝南防御使。<br /><br />&nbsp;&nbsp;&nbsp;&nbsp;贞元二年，改检校右仆射、兼滑州刺史、义成军节度使。是时淄青节度使李<br /><br />&nbsp;&nbsp;&nbsp;&nbsp;纳虽去伪王号，外奉朝旨，而心常蓄并吞之谋。纳兵士数千人自行营归，路由滑<br /><br />&nbsp;&nbsp;&nbsp;&nbsp;州，大将请城外馆之。耽曰：“与人邻道，奈何野处其兵？”命馆之城内，淄青<br /><br />&nbsp;&nbsp;&nbsp;&nbsp;将士皆心服之。耽善射好猎，每出畋不过百骑，往往猎于李纳之境。纳闻之，大<br /><br />&nbsp;&nbsp;&nbsp;&nbsp;喜，心畏其度量，不敢异图。九年，征为右仆射、同中书门下平章事。<br /><br />&nbsp;&nbsp;&nbsp;&nbsp;耽好地理学，凡四夷之使及使四夷还者，必与之从容，讯其山川土地之终始。<br /><br />&nbsp;&nbsp;&nbsp;&nbsp;是以九州之夷险，百蛮之土俗，区分指画，备究源流。自吐蕃陷陇右积年，国家<br /><br />&nbsp;&nbsp;&nbsp;&nbsp;守于内地，旧时镇戍，不可复知。耽乃画陇右、山南图，兼黄河经界远近，聚其<br /><br />&nbsp;&nbsp;&nbsp;&nbsp;说为书十卷，表献曰：<br /><br />&nbsp;&nbsp;&nbsp;&nbsp;臣闻楚左史倚相能读《九丘》，晋司空裴秀创为六体；《九丘》乃成赋之古<br /><br />&nbsp;&nbsp;&nbsp;&nbsp;经，六体则为图之新意。臣虽愚昧，夙尝师范，累蒙拔擢，遂忝台司。虽历践职<br /><br />&nbsp;&nbsp;&nbsp;&nbsp;任，诚多旷阙，而率土山川，不忘寤寐。其大图外薄四海，内别九州，必藉精详，<br /><br />&nbsp;&nbsp;&nbsp;&nbsp;乃可摹写，见更缵集，续冀毕功。然而陇右一隅，久沦蕃寇，职方失其图记，境<br /><br />&nbsp;&nbsp;&nbsp;&nbsp;土难以区分。辄扣课虚微，采掇舆议，画《关中陇右及山南九州等图》一轴。伏<br /><br />&nbsp;&nbsp;&nbsp;&nbsp;以洮、湟旧墟，连接监牧；甘、凉右地，控带朔陲。岐路之侦候交通，军镇之备<br /><br />&nbsp;&nbsp;&nbsp;&nbsp;御冲要，莫不匠意就实，依稀像真。如圣恩遣将护边，新书授律，则灵、庆之设<br /><br />&nbsp;&nbsp;&nbsp;&nbsp;险在目，原、会之封略可知。诸州诸军，须论里数人额；诸山诸水，须言首尾源<br /><br />&nbsp;&nbsp;&nbsp;&nbsp;流。图上不可备书，凭据必资记注，谨撰《别录》六卷。又黄河为四渎之宗，西<br /><br />&nbsp;&nbsp;&nbsp;&nbsp;戎乃群羌之帅，臣并研寻史牒，翦弃浮词，罄所闻知，编为四卷，通录都成十卷。<br /><br />&nbsp;&nbsp;&nbsp;&nbsp;文义鄙朴，伏增惭悚。<br /><br />&nbsp;&nbsp;&nbsp;&nbsp;德宗览之称善，赐厩马一匹、银采百匹、银瓶盘各一。<br /><br />&nbsp;&nbsp;&nbsp;&nbsp;至十七年，又撰成《海内华夷图》及《古今郡国县道四夷述》四十卷，表献<br /><br />&nbsp;&nbsp;&nbsp;&nbsp;之，曰：<br /><br />&nbsp;&nbsp;&nbsp;&nbsp;臣闻地以博厚载物，万国棋布；海以委输环外，百蛮绣错。中夏则五服、九<br /><br />&nbsp;&nbsp;&nbsp;&nbsp;州，殊俗则七戎、六狄，普天之下，莫非王臣。昔毋丘出师，东铭不耐；甘英奉<br /><br />&nbsp;&nbsp;&nbsp;&nbsp;使，西抵条支；奄蔡乃大泽无涯，Y宾则悬度作险。或道理回远，或名号改移，<br /><br />&nbsp;&nbsp;&nbsp;&nbsp;古来通儒，罕遍详究。臣弱冠之岁，好闻方言，筮仕之辰，注意地理，究观研考，<br /><br />&nbsp;&nbsp;&nbsp;&nbsp;垂三十年。绝域之比邻，异蕃之习俗，梯山献琛之路，乘舶来朝之人，咸究竟其<br /><br />&nbsp;&nbsp;&nbsp;&nbsp;源流，访求其居处。X_之行贾，戎貊之遗老，莫不听其言而掇其要。闾阎之琐<br /><br />&nbsp;&nbsp;&nbsp;&nbsp;语，风谣之小说，亦收其是而芟其伪。<br /><br />&nbsp;&nbsp;&nbsp;&nbsp;然殷、周以降，封略益明，承历数者八家，浑区宇者五姓，声教所及，惟唐<br /><br />&nbsp;&nbsp;&nbsp;&nbsp;为大。秦皇罢侯置守，长城起于临洮；孝武却地开边，障塞限于鸡鹿；东汉则哀<br /><br />&nbsp;&nbsp;&nbsp;&nbsp;牢请吏；西晋则裨离结辙；隋室列四郡于卑和海西，创三州于扶南江北，辽阳失<br /><br />&nbsp;&nbsp;&nbsp;&nbsp;律，因而弃之。高祖神尧皇帝诞膺天命，奄有四方。太宗继明重熙，柔远能迩，<br /><br />&nbsp;&nbsp;&nbsp;&nbsp;逾大碛通道，北至仙娥，于骨利干置玄阙州。高宗嗣守丕绩，克广前烈，遣单车<br /><br />&nbsp;&nbsp;&nbsp;&nbsp;赍诏，西越葱山，于波刺斯立疾陵府。中宗复配天之业，不失旧物。睿宗含先天<br /><br />&nbsp;&nbsp;&nbsp;&nbsp;之量，惟新永图。玄宗以大孝清内，以无为理外，大宛骥录，岁充内厩，与贰师<br /><br />&nbsp;&nbsp;&nbsp;&nbsp;之穷兵黩武，岂同年哉！肃宗扫平氛昆，润泽生人。代宗i除残孽，彝伦攸叙。<br /><br />&nbsp;&nbsp;&nbsp;&nbsp;伏惟皇帝陛下，以上圣之姿，当太平之运，敦信明义，履信包元，惠养黎蒸，<br /><br />&nbsp;&nbsp;&nbsp;&nbsp;怀柔遐裔。故泸南贡丽水之金，漠北献余吾之马，玄化洋溢，率士沾濡。<br /><br />&nbsp;&nbsp;&nbsp;&nbsp;臣幼切磋于师友，长趋侍于轩墀，自揣孱愚，叨荣非据，鸿私莫答，夙夜兢<br /><br />&nbsp;&nbsp;&nbsp;&nbsp;惶。去兴元元年，伏奉进止，令臣修撰国图，旋即充使魏州、汴州，出镇东洛、<br /><br />&nbsp;&nbsp;&nbsp;&nbsp;东都，间以众务，不遂专门，绩用尚亏，忧愧弥切。近乃力竭衰病，思殚所闻见，<br /><br />&nbsp;&nbsp;&nbsp;&nbsp;丛于丹青。谨令工人画《海内华夷图》一轴，广三丈，从三丈三尺，率以一寸折<br /><br />&nbsp;&nbsp;&nbsp;&nbsp;成百里。别章甫左衽，奠高山大川。缩四极于纤缟，分百郡于作缋。宇宙虽广，<br /><br />&nbsp;&nbsp;&nbsp;&nbsp;舒之不盈庭；舟车所通，览之咸在目。并撰《古今郡国县道四夷述》四十卷，中<br /><br />&nbsp;&nbsp;&nbsp;&nbsp;国以《禹贡》为首，外夷以《班史》发源；郡县纪其增减，蕃落叙其衰盛。前地<br /><br />&nbsp;&nbsp;&nbsp;&nbsp;理书以黔州属酉阳，今则改入巴郡；前西戎志以安国为安息，今则改入康居。凡<br /><br />&nbsp;&nbsp;&nbsp;&nbsp;诸疏舛，悉从厘正。陇西、十地，播弃于永初之中；辽东、乐浪，陷屈于建安之<br /><br />&nbsp;&nbsp;&nbsp;&nbsp;际。曹公弃陉北，晋氏迁江南，缘边累经侵盗，故墟日致堙毁。旧史撰录，十得<br /><br />&nbsp;&nbsp;&nbsp;&nbsp;二三，今书搜补，所获太半。《周礼职方》，以淄、时为幽州之浸，以华山为荆<br /><br />&nbsp;&nbsp;&nbsp;&nbsp;河之镇，既有乖于《禹贡》，又不出于淹中，多闻阙疑，讵敢编次。其古郡国题<br /><br />&nbsp;&nbsp;&nbsp;&nbsp;以墨，今州县题以朱，今古殊文，执习简易。臣学谢小成，才非博物。伏波之聚<br /><br />&nbsp;&nbsp;&nbsp;&nbsp;米，开示众军；侯之图书，方知厄塞。企慕前哲，尝所寄心，辄罄庸陋，多惭<br /><br />&nbsp;&nbsp;&nbsp;&nbsp;纰缪。<br /><br />&nbsp;&nbsp;&nbsp;&nbsp;优诏答之，赐锦彩二百匹、袍段六、锦帐二、银瓶盘各一、银}二、马一匹，<br /><br />&nbsp;&nbsp;&nbsp;&nbsp;进封魏国公。<br /><br />&nbsp;&nbsp;&nbsp;&nbsp;顺宗即位，检校司空，守左仆射，知政事如故。时王叔文用事，政出群小，<br /><br />&nbsp;&nbsp;&nbsp;&nbsp;耽恶其乱政，屡移病乞骸，不许。耽性长者，不喜臧否人物。自居相位，凡十三<br /><br />&nbsp;&nbsp;&nbsp;&nbsp;年，虽不能以安危大计启沃于人主，而常以检身厉行以律人。每自朝归第，接对<br /><br />&nbsp;&nbsp;&nbsp;&nbsp;宾客，终日无倦。至于家人近习，未尝见其喜愠之色，古之淳德君子，何以加焉！<br /><br />&nbsp;&nbsp;&nbsp;&nbsp;永贞元年十月卒，时年七十六。废朝四日，册赠太傅，谥曰元靖。<br /><br />&nbsp;&nbsp;&nbsp;&nbsp;姜公辅，不知何许人。登进士第，为校书郎。应制策科高等，授左拾遗，召<br /><br />&nbsp;&nbsp;&nbsp;&nbsp;入翰林为学士。岁满当改官，公辅上书自陈，以母老家贫，以府掾俸给稍优，乃<br /><br />&nbsp;&nbsp;&nbsp;&nbsp;求兼京兆尹户曹参军，特承恩顾。才高有器识，每对见言事，德宗多从之。<br /><br />&nbsp;&nbsp;&nbsp;&nbsp;建中四年十月，泾师犯阙。德宗苍黄自苑北便门出幸，公辅马前谏曰：“朱<br /><br />&nbsp;&nbsp;&nbsp;&nbsp;尝为泾原帅，得士心。昨以朱滔叛，坐夺兵权，常忧愤不得志。不如使人捕<br /><br />&nbsp;&nbsp;&nbsp;&nbsp;之，使陪銮驾，忽群凶立之，必贻国患。臣顷曾陈奏，陛下苟不能坦怀待之，则<br /><br />&nbsp;&nbsp;&nbsp;&nbsp;杀之，养兽自贻其患，悔且无益。”德宗曰：“已无及矣！”从幸至奉天，拜谏<br /><br />&nbsp;&nbsp;&nbsp;&nbsp;议大夫，俄以本官同中书门下平章事。<br /><br />&nbsp;&nbsp;&nbsp;&nbsp;从幸山南，车驾至城固县，唐安公主薨。上之长女，昭德皇后所生，性聪敏<br /><br />&nbsp;&nbsp;&nbsp;&nbsp;仁孝，上所钟爱。初，诏尚韦宥，未克礼会而遇播迁；及薨，上悲悼尤甚，诏所<br /><br />&nbsp;&nbsp;&nbsp;&nbsp;司厚其葬礼。公辅谏曰：“非久克复京城，公主必须归葬，今于行路，且宜俭薄，<br /><br />&nbsp;&nbsp;&nbsp;&nbsp;以济军士。”德宗怒，谓翰林学士陆贽曰：“唐安夭亡，不欲于此为茔垅，宜令<br /><br />&nbsp;&nbsp;&nbsp;&nbsp;造一砖塔安置，功费甚微，不合关宰相论列。姜公辅忽进表章，都无道理，但欲<br /><br />&nbsp;&nbsp;&nbsp;&nbsp;指朕过失，拟自取名。朕比擢拔为腹心，乃负朕如此！”贽对曰：“公辅官是谏<br /><br />&nbsp;&nbsp;&nbsp;&nbsp;议，职居宰衡，献替固其职分。本立辅臣，置之左右，朝夕纳诲，意在防微，微<br /><br />&nbsp;&nbsp;&nbsp;&nbsp;而弼之，乃其所也。陛下以造塔役费微小，非宰相所论之事。但问理之是非，岂<br /><br />&nbsp;&nbsp;&nbsp;&nbsp;论事之大小！若造塔为是，役虽大而作之何伤！若造塔为非，费虽小而言者何罪！”<br /><br />&nbsp;&nbsp;&nbsp;&nbsp;帝又曰：“卿未会朕意。朕以公辅才行，共宰相都不相当，在奉天时已欲罢免，<br /><br />&nbsp;&nbsp;&nbsp;&nbsp;后因公辅辞退，朕已面许。寻属怀光背叛，遂且因循，容至山南。公辅知朕拟改<br /><br />&nbsp;&nbsp;&nbsp;&nbsp;官，所以固论造塔，卖直取名。据此用心，岂是良善！朕所惆怅者，只缘如此。”<br /><br />&nbsp;&nbsp;&nbsp;&nbsp;贽再三救护，帝怒不已，乃罢为左庶子。寻丁母忧，服阙，授右庶子，久之不迁。<br /><br />&nbsp;&nbsp;&nbsp;&nbsp;洎陆贽知政事，以有翰林之旧，数告贽求官。贽密谓公辅曰：“予尝见郴州<br /><br />&nbsp;&nbsp;&nbsp;&nbsp;窦相，言为公奏拟数矣，上旨不允，有怒公之言。”公辅恐惧，上疏乞罢官为道<br /><br />&nbsp;&nbsp;&nbsp;&nbsp;士，久之未报。后又廷奏，德宗问其故，公辅不敢泄贽，便以参言为对。帝怒，<br /><br />&nbsp;&nbsp;&nbsp;&nbsp;贬公辅为泉州别驾，又遣中使赍诏责窦参。顺宗即位，起为吉州刺史，寻卒。宪<br /><br />&nbsp;&nbsp;&nbsp;&nbsp;宗朝，赠礼部尚书。<br /><br />&nbsp;&nbsp;&nbsp;&nbsp;史臣曰：贾魏公以温克长者，致位丞相，拒献甫之请，畋李纳之郊，则器略<br /><br />&nbsp;&nbsp;&nbsp;&nbsp;可知矣！韦郢公慷慨节义，困于谗邪，命矣夫！赵丞相区分检裁，求为雅士，以<br /><br />&nbsp;&nbsp;&nbsp;&nbsp;争权而陷陆贽，则前时以德报怨，其可信乎！公辅一言悟主，骤及台司；一言不<br /><br />&nbsp;&nbsp;&nbsp;&nbsp;合，礼遽疏薄，则加膝坠泉之间，君道可知矣！<br /><br />&nbsp;&nbsp;&nbsp;&nbsp;赞曰：元靖谟，真谓纯儒。手调鼎饪，心运地图。姜躁赵险，并跃天衢。<br /><br />&nbsp;&nbsp;&nbsp;&nbsp;哀哉韦公，终困谗夫。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56020);">加入书签</a><a
                        href="56019.html">上一页</a>&larr;<a href="index.html">返回列表</a>&rarr;<a
                            href="56021.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56019.html"; var next_page = "56021.html"; var index_page = "index.html"; var sortid = "9"; var article_id = "45"; var chapter_id = "56020"; var articlename = "旧唐书"; var chaptername = " 卷一百三十八 列传第八十八"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>