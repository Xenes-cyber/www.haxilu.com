<!DOCTYPE html>
<html>
<head>
<meta charset="gbk" />
<title>旧唐书- 卷一百五十九 列传第一百九-在线阅读-哈西文学网</title>
<meta name="keywords" content="刘d，旧唐书， 卷一百五十九 列传第一百九全文， 卷一百五十九 列传第一百九在线阅读 哈西文学网" />
<meta name="description" content="哈西文学网提供刘d的旧唐书  卷一百五十九 列传第一百九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/56042.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/56042.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十九 列传第一百九</h1>
            <div class="link xb">
                <a href="56041.html">上一页</a>&larr;<a href="index.html">返回列表</a>&rarr;<a
                    href="56043.html">下一页</a></div>			
            <div id="BookText">&nbsp;&nbsp;&nbsp;&nbsp;○卫次公（子洙）郑s（子祗德祗德子颢）韦处厚崔群路随（父泌）<br /><br />&nbsp;&nbsp;&nbsp;&nbsp;卫次公，字从周，河东人。器韵和雅，弱冠举进士。礼部侍郎潘炎目为国器，<br /><br />&nbsp;&nbsp;&nbsp;&nbsp;擢居上第。参选调礼部侍郎卢翰嘉其才，补崇文馆校书郎，改渭南尉。次公善鼓<br /><br />&nbsp;&nbsp;&nbsp;&nbsp;琴，京兆尹李齐运使其子交欢，意欲次公授之琴。次公拒之，由是终身未尝操弦。<br /><br />&nbsp;&nbsp;&nbsp;&nbsp;严震之镇兴元，辟为从事，授监察，转殿中侍御史。贞元八年，征为左补阙，<br /><br />&nbsp;&nbsp;&nbsp;&nbsp;寻兼翰林学士。二十一年正月，德宗升遐，时东宫疾恙方甚，仓卒召学士郑s等<br /><br />&nbsp;&nbsp;&nbsp;&nbsp;至金銮殿。中人或云：“内中商量，所立未定。”众人未对。次公遽言曰：“皇<br /><br />&nbsp;&nbsp;&nbsp;&nbsp;太子虽有疾，地居冢嫡，内外系心。必不得已，当立广陵王。若有异图，祸难未<br /><br />&nbsp;&nbsp;&nbsp;&nbsp;已。”s等随而唱之，众议方定。<br /><br />&nbsp;&nbsp;&nbsp;&nbsp;及顺宗在谅，外有王叔文辈操权树党，无复经制。次公与郑s同处内廷，<br /><br />&nbsp;&nbsp;&nbsp;&nbsp;多所匡正。<br /><br />&nbsp;&nbsp;&nbsp;&nbsp;转司勋员外郎。久之，以本官知制诰，赐紫金鱼袋，仍为学士，权知中书舍<br /><br />&nbsp;&nbsp;&nbsp;&nbsp;人。寻知礼部贡举，斥浮华，进贞实，不为时力所摇。真拜中书舍人，仍充史馆<br /><br />&nbsp;&nbsp;&nbsp;&nbsp;修撰，迁兵部侍郎、知制诰，复兼翰林学士。与郑s善，会郑s罢相，次公左授<br /><br />&nbsp;&nbsp;&nbsp;&nbsp;太子宾客，改尚书右丞，兼判户部事，拜陕、虢等州都防御观察处置等使。请蠲<br /><br />&nbsp;&nbsp;&nbsp;&nbsp;钱三百万，人得苏息，政闻于朝。征为兵部侍郎。选人李蕖⑿煊泄χ孙，名在<br /><br />&nbsp;&nbsp;&nbsp;&nbsp;黜中，次公召而谓之曰：“子之祖先，勋在王府，岂限常格。”并优秩而遣之。<br /><br />&nbsp;&nbsp;&nbsp;&nbsp;改尚书左丞，恩顾颇厚。上方命为相，已命翰林学士王涯草诏。时淮夷宿兵岁久，<br /><br />&nbsp;&nbsp;&nbsp;&nbsp;次公累疏请罢。会有捷书至，相诏方出，宪宗令追之。遂出为淮南节度使、检校<br /><br />&nbsp;&nbsp;&nbsp;&nbsp;工部尚书，兼扬州大都督府长史、御史大夫。<br /><br />&nbsp;&nbsp;&nbsp;&nbsp;元和十三年十月，受代归朝，道次病卒。赠太子少保，年六十六，谥曰敬。<br /><br />&nbsp;&nbsp;&nbsp;&nbsp;次公自少入仕，历大寮，节操趋尚，始终如一，为众推重。<br /><br />&nbsp;&nbsp;&nbsp;&nbsp;子洙，登进士第，尚宪宗女临真公主。累官至给事中、驸马都尉、工部侍郎。<br /><br />&nbsp;&nbsp;&nbsp;&nbsp;郑s，字文明。父羡，池州刺史。s少有奇志，好学，善属文。大历中，有<br /><br />&nbsp;&nbsp;&nbsp;&nbsp;儒学高名如张参、蒋V、杨绾、常衮，皆相知重。s擢进士第，登宏词科，授秘<br /><br />&nbsp;&nbsp;&nbsp;&nbsp;书省校书郎、县尉。张延赏镇西川，辟为书记，入除补阙、起居郎，兼史职。<br /><br />&nbsp;&nbsp;&nbsp;&nbsp;无几，擢为翰林，转司勋员外郎、知制诰。德宗朝，在内职十三年，小心兢谦，<br /><br />&nbsp;&nbsp;&nbsp;&nbsp;上遇之颇厚。<br /><br />&nbsp;&nbsp;&nbsp;&nbsp;贞元末，德宗晏驾，顺宗初即位，遗诏不时宣下。s与同列卫次公密申正论，<br /><br />&nbsp;&nbsp;&nbsp;&nbsp;中人不敢违。及王伞⑼跏逦呐蟮成萌ㄖ际，s又能守道中立。宪宗监国，迁<br /><br />&nbsp;&nbsp;&nbsp;&nbsp;中书舍人，依前学士。俄拜中书侍郎、平章事，加集贤殿大学士，转门下侍郎、<br /><br />&nbsp;&nbsp;&nbsp;&nbsp;弘文馆大学士。<br /><br />&nbsp;&nbsp;&nbsp;&nbsp;宪宗初，励精求理，s与杜黄裳同当国柄。黄裳多所关决，首建议诛惠琳、<br /><br />&nbsp;&nbsp;&nbsp;&nbsp;斩刘辟及他制置。s谦默多无所事，由是贬秩为太子宾客。出为岭南节度观察等<br /><br />&nbsp;&nbsp;&nbsp;&nbsp;使、广州刺史、检校礼部尚书。以廉政称。为工部尚书，转太常卿，又为同州刺<br /><br />&nbsp;&nbsp;&nbsp;&nbsp;史、长春宫使，改东都留守。入历兵部尚书，旋为河中节度使。太和二年，入为<br /><br />&nbsp;&nbsp;&nbsp;&nbsp;御史大夫、检校左仆射、兼太子少保。<br /><br />&nbsp;&nbsp;&nbsp;&nbsp;s以文学进，恬淡，践历华显，出入中外者逾四十年。所居虽无赫奕之称，<br /><br />&nbsp;&nbsp;&nbsp;&nbsp;而守道敦笃，耽悦坟典，与当时博闻好古之士，为讲论名理之游，时人皆仰其耆<br /><br />&nbsp;&nbsp;&nbsp;&nbsp;德焉。及文宗即位，以年力衰耄，累表陈乞，遂以太子太傅致仕。三年十月卒，<br /><br />&nbsp;&nbsp;&nbsp;&nbsp;年七十八，赠司空，谥曰宣。子祗德。<br /><br />&nbsp;&nbsp;&nbsp;&nbsp;祗德子颢，登进士第，始绶弘文馆校书。迁右拾遗、内供奉，诏授银青光禄<br /><br />&nbsp;&nbsp;&nbsp;&nbsp;大夫，迁起居郎。尚宣宗女万寿公主，拜驸马都尉。历尚书郎、给事中、礼部侍<br /><br />&nbsp;&nbsp;&nbsp;&nbsp;郎。典贡士二年，振拔滞才，至今称之。迁刑部、吏部侍郎。大中十三年，检校<br /><br />&nbsp;&nbsp;&nbsp;&nbsp;礼部尚书、河南尹。<br /><br />&nbsp;&nbsp;&nbsp;&nbsp;颢居戚里，有器度。大中时，恩泽无对。及宣宗弃代，追感恩遇，尝为诗序<br /><br />&nbsp;&nbsp;&nbsp;&nbsp;曰：“去年寿昌节，赴麟德殿上寿，回憩于长兴里第。昏然昼寝，梦与十数人纳<br /><br />&nbsp;&nbsp;&nbsp;&nbsp;凉于别馆。馆宇萧洒，相与联句。予为数联，同游甚称赏。既寤，不全记诸联，<br /><br />&nbsp;&nbsp;&nbsp;&nbsp;唯省十字云‘石门雾露白，玉殿莓苔青’，乃书之于楹。私怪语不祥，不敢言于<br /><br />&nbsp;&nbsp;&nbsp;&nbsp;人。不数日，宣宗不豫，废朝会，及宫车上仙，方悟其事。追惟顾遇，续石门之<br /><br />&nbsp;&nbsp;&nbsp;&nbsp;句为十韵云：‘间岁流虹节，归轩出禁扃。奔波陶畏景，萧洒梦殊庭。境象非曾<br /><br />&nbsp;&nbsp;&nbsp;&nbsp;到，崇严昔未经。日车乌敛翼，风动鹤飘翎。异苑人争集，凉台笔不停。石门雾<br /><br />&nbsp;&nbsp;&nbsp;&nbsp;露白，玉殿莓苔青。若匪灾先兆，何当思入冥。御r虚仗马，华盖负云亭。白<br /><br />&nbsp;&nbsp;&nbsp;&nbsp;日成千古，金滕s九龄。小臣哀绝笔，湖上泣青萍。’”未几，颢亦卒。<br /><br />&nbsp;&nbsp;&nbsp;&nbsp;韦处厚，字德载，京兆人。父万，监察御史，为荆南节度参谋。处厚本名淳，<br /><br />&nbsp;&nbsp;&nbsp;&nbsp;避宪宗讳，改名处厚。幼有至性，事继母以孝闻。居父母忧，庐于墓次。既免丧，<br /><br />&nbsp;&nbsp;&nbsp;&nbsp;游长安。通《五经》，博览史籍，而文思赡逸。<br /><br />&nbsp;&nbsp;&nbsp;&nbsp;元和初，登进士第，应贤良方正，擢居异等，授秘书省校书郎。裴以宰相<br /><br />&nbsp;&nbsp;&nbsp;&nbsp;监修国史，奏以本官充直馆，改咸阳县尉，迁右拾遗，并兼史职。修《德宗实录》<br /><br />&nbsp;&nbsp;&nbsp;&nbsp;五十卷上之，时称信史。转左补阙、礼部考功二员外。早为宰相韦贯之所重，时<br /><br />&nbsp;&nbsp;&nbsp;&nbsp;贯之以议兵不合旨出官，处厚坐友善，出为开州刺史。入拜户部郎中，俄以本官<br /><br />&nbsp;&nbsp;&nbsp;&nbsp;知制诰。穆宗以其学有师法，召入翰林，为侍讲学士，换谏议大夫，改中书舍人，<br /><br />&nbsp;&nbsp;&nbsp;&nbsp;侍讲如故。<br /><br />&nbsp;&nbsp;&nbsp;&nbsp;时张平叔以便佞诙谐，他门捷进，自京兆少尹为鸿胪卿、判度支，不数月，<br /><br />&nbsp;&nbsp;&nbsp;&nbsp;宣授户部侍郎。平叔以征利中穆宗意，欲希大任。以榷盐旧法，为弊年深，欲官<br /><br />&nbsp;&nbsp;&nbsp;&nbsp;自粜盐，可富国强兵，劝农积货，疏利害十八条。诏下其奏，令公卿议。处厚抗<br /><br />&nbsp;&nbsp;&nbsp;&nbsp;论不可，以平叔条奏不周，经虑未尽，以为利者返害，为简者至烦，乃取其条目<br /><br />&nbsp;&nbsp;&nbsp;&nbsp;尤不可者，发十难以诘之。时平叔倾巧有恩，自谓言无不允。及处厚条件驳奏，<br /><br />&nbsp;&nbsp;&nbsp;&nbsp;穆宗称善，令示平叔。平叔词屈无以答，其事遂寝。<br /><br />&nbsp;&nbsp;&nbsp;&nbsp;处厚以幼主荒怠，不亲政务，既居纳诲之地，宜有以启导性灵，乃铨择经义<br /><br />&nbsp;&nbsp;&nbsp;&nbsp;雅言，以类相从，为二十卷，谓之《六经法言》，献之。锡以缯帛银器，仍赐金<br /><br />&nbsp;&nbsp;&nbsp;&nbsp;紫。以《宪宗实录》未成，诏处厚与路随兼充史馆修撰。实录未成，许二人分日<br /><br />&nbsp;&nbsp;&nbsp;&nbsp;入内，仍放常参。处厚俄又权兵部侍郎。<br /><br />&nbsp;&nbsp;&nbsp;&nbsp;敬宗嗣位，李逢吉用事，素恶李绅，乃构成其罪，祸将不测。处厚与绅皆以<br /><br />&nbsp;&nbsp;&nbsp;&nbsp;孤进，同年进士，心颇伤之，乃上疏曰：<br /><br />&nbsp;&nbsp;&nbsp;&nbsp;臣窃闻朋党议论，以李绅贬黜尚轻。臣受恩至深，职备顾问，事关圣德，不<br /><br />&nbsp;&nbsp;&nbsp;&nbsp;合不言。绅先朝奖用，擢在翰林，无过可书，无罪可戮。今群党得志，谗嫉大兴。<br /><br />&nbsp;&nbsp;&nbsp;&nbsp;询于人情，皆甚叹骇。《诗》云：“萋兮菲兮，成是贝锦。彼谮人者，亦已太甚。”<br /><br />&nbsp;&nbsp;&nbsp;&nbsp;又曰：“谗言罔极，交乱四国。”自古帝王，未有远君子近小人而致太平者。古<br /><br />&nbsp;&nbsp;&nbsp;&nbsp;人云：“三年无改于父之道，可谓孝矣。”李绅是前朝任使，纵有罪愆，犹宜洗<br /><br />&nbsp;&nbsp;&nbsp;&nbsp;衅涤瑕，念旧忘过，以成无改之美。今逢吉门下故吏，遍满朝行，侵毁加诬，何<br /><br />&nbsp;&nbsp;&nbsp;&nbsp;词不有？所贬如此，犹为太轻。盖曾参有投杼之疑，先师有拾尘之戒。伏望陛下<br /><br />&nbsp;&nbsp;&nbsp;&nbsp;断自圣虑，不惑奸邪，则天下幸甚！建中之初，山东向化，只缘宰相朋党，上负<br /><br />&nbsp;&nbsp;&nbsp;&nbsp;朝廷。杨炎为元载复雠，卢杞为刘晏报怨，兵连祸结，天下不平。伏乞圣明，察<br /><br />&nbsp;&nbsp;&nbsp;&nbsp;臣愚恳。<br /><br />&nbsp;&nbsp;&nbsp;&nbsp;帝悟其事，绅得减死，贬端州司马。<br /><br />&nbsp;&nbsp;&nbsp;&nbsp;处厚正拜兵部侍郎，谢恩于思政殿。时昭愍狂恣，屡出畋游。每月坐朝不三<br /><br />&nbsp;&nbsp;&nbsp;&nbsp;四日。处厚因谢，从容奏曰：“臣有大罪，伏乞面首。”帝曰：“何也？”处厚<br /><br />&nbsp;&nbsp;&nbsp;&nbsp;对曰：“臣前为谏官，不能先朝死谏，纵先圣好畋及色，以至不寿，臣合当诛。<br /><br />&nbsp;&nbsp;&nbsp;&nbsp;然所以不死谏者，亦为陛下此时在春宫，年已十五。今则陛下皇子始一岁矣，臣<br /><br />&nbsp;&nbsp;&nbsp;&nbsp;安得更避死亡之诛？”上深感悟其意，赐锦彩一百匹、银器四事。<br /><br />&nbsp;&nbsp;&nbsp;&nbsp;宝历元年四月，群臣上尊号，御殿受册肆赦。李逢吉以李绅之故，所撰赦文<br /><br />&nbsp;&nbsp;&nbsp;&nbsp;但云左降官已经量移者与量移，不言未量移者，盖欲绅不受恩例。处厚上疏曰：<br /><br />&nbsp;&nbsp;&nbsp;&nbsp;“伏见赦文节目中，左降官有不该恩泽者。在宥之体，有所未弘。臣闻物议皆言<br /><br />&nbsp;&nbsp;&nbsp;&nbsp;逢吉恐李绅量移，故有此节。若如此，则应是近年流贬官，因李绅一人皆不得量<br /><br />&nbsp;&nbsp;&nbsp;&nbsp;移。事体至大，岂敢不言？李绅先朝奖任，曾在内廷，自经贬官，未蒙恩宥。古<br /><br />&nbsp;&nbsp;&nbsp;&nbsp;人云：‘人君当记人之功，忘人之过。’管仲拘囚，齐桓举为国相；冶长缧绁，<br /><br />&nbsp;&nbsp;&nbsp;&nbsp;仲尼选为密亲。有罪犹宜涤荡，无辜岂可终累？况鸿名大号，册礼重仪，天地百<br /><br />&nbsp;&nbsp;&nbsp;&nbsp;灵之所鉴临，亿兆八之所瞻戴。恩泽不广，实非所宜。臣与逢吉素无雠嫌，与<br /><br />&nbsp;&nbsp;&nbsp;&nbsp;李绅本非亲党，所论者全大体，所陈者在至公，伏乞圣慈察臣肝胆。倘蒙允许，<br /><br />&nbsp;&nbsp;&nbsp;&nbsp;仍望宣付宰臣，应近年左降官，并编入赦条，令准旧例，得量移近处。”帝览奏<br /><br />&nbsp;&nbsp;&nbsp;&nbsp;其事，乃追改赦文，绅方沾恩例。处厚为翰林承旨学士，每立视草，惬会圣旨。<br /><br />&nbsp;&nbsp;&nbsp;&nbsp;常奉急命于宣州征鹰鸷及杨、益、两浙索奇文绫锦，皆抗疏不奉命，且引前时赦<br /><br />&nbsp;&nbsp;&nbsp;&nbsp;书为证，帝皆可其奏。<br /><br />&nbsp;&nbsp;&nbsp;&nbsp;宝历季年，急变中起。文宗底绥内难，诏命将降，未有所定。处厚闻难奔赴，<br /><br />&nbsp;&nbsp;&nbsp;&nbsp;昌言曰：“《春秋》之法，大义灭亲，内恶必书，以明逆顺。正名讨罪，于义何<br /><br />&nbsp;&nbsp;&nbsp;&nbsp;嫌？安可依违，有所避讳！”遂奉藩教行焉。是夕，诏命制置及践祚礼仪，不暇<br /><br />&nbsp;&nbsp;&nbsp;&nbsp;责所司，皆出于处厚之议。及礼行之后，皆叶旧章。以佐命功，旋拜中书侍郎、<br /><br />&nbsp;&nbsp;&nbsp;&nbsp;同中书门下平章事、监修国史，加银青光禄大夫，进爵灵昌郡公。处厚在相位，<br /><br />&nbsp;&nbsp;&nbsp;&nbsp;务在济时，不为身计。中外补授，咸得其宜。<br /><br />&nbsp;&nbsp;&nbsp;&nbsp;初，贞元中，宰相齐抗奏减冗员，罢诸州别驾，其在京百司，当入别驾者，<br /><br />&nbsp;&nbsp;&nbsp;&nbsp;多处之朝列。元和以来，两河用兵，偏裨立功者，往往擢在周行。率以储采王官<br /><br />&nbsp;&nbsp;&nbsp;&nbsp;杂补之，皆盛服趋朝，朱紫填拥。久次当进，及受代闲居者，常数十人，趋中书<br /><br />&nbsp;&nbsp;&nbsp;&nbsp;及宰相私第，摩肩候谒，繁于辞语。及处厚秉政，复奏置六雄、十望、十紧、三<br /><br />&nbsp;&nbsp;&nbsp;&nbsp;十四州别驾以处之。而清流不杂，朝政清肃。<br /><br />&nbsp;&nbsp;&nbsp;&nbsp;文宗勤于听政，然浮于决断，宰相奏事得请，往往中变。处厚常独论奏曰：<br /><br />&nbsp;&nbsp;&nbsp;&nbsp;“陛下不以臣等不肖，用为宰相，参议大政。凡有奏请，初蒙听纳，寻易圣怀。<br /><br />&nbsp;&nbsp;&nbsp;&nbsp;若出自宸衷，即示臣等不信；若出于横议，臣等何名鼎司？且裴度元勋宿德，历<br /><br />&nbsp;&nbsp;&nbsp;&nbsp;辅四朝，孜孜竭诚，人望所属，陛下固宜亲重。窦易直良厚，忠事先朝，陛下固<br /><br />&nbsp;&nbsp;&nbsp;&nbsp;当委信。微臣才薄，首蒙陛下擢用，非出他门，言既不从，臣宜先退。”即趋下<br /><br />&nbsp;&nbsp;&nbsp;&nbsp;再拜陈乞。上矍然曰：“何至此耶！卿之志业，朕素自知，登庸作辅，百职斯举。<br /><br />&nbsp;&nbsp;&nbsp;&nbsp;纵朕有所失，安可遽辞，以彰吾薄德？”处厚谢之而去，出延英门，复令召还。<br /><br />&nbsp;&nbsp;&nbsp;&nbsp;谓曰：“凡卿所欲言，并宜启论。”处厚因对彰善瘅恶，归之法制，凡数百言。<br /><br />&nbsp;&nbsp;&nbsp;&nbsp;又裴度勋高望重，为人尽心切直，宜久任，可壮国威。帝皆听纳。自是宰臣敷奏，<br /><br />&nbsp;&nbsp;&nbsp;&nbsp;人不敢横议。<br /><br />&nbsp;&nbsp;&nbsp;&nbsp;俄而沧州李同捷叛，朝廷加兵。魏博史宪诚，中怀向背，裴度以宿旧自任，<br /><br />&nbsp;&nbsp;&nbsp;&nbsp;待宪诚于不疑。尝遣亲吏请事至中书。处厚谓曰：“晋公以百口于上前保尔使主，<br /><br />&nbsp;&nbsp;&nbsp;&nbsp;处厚则不然，但仰俟所为，自有朝典耳。”宪诚闻之大惧，自此输竭，竟有功于<br /><br />&nbsp;&nbsp;&nbsp;&nbsp;沧州。又尝以理财制用为国之本，撰《太和国计》二十卷以献。李载义累破沧、<br /><br />&nbsp;&nbsp;&nbsp;&nbsp;镇两军，兵士每有俘执，多遣刳剔。处厚以书喻之，载义深然其旨。自此沧、镇<br /><br />&nbsp;&nbsp;&nbsp;&nbsp;所获生口，配隶远地，前后全活数百千人。<br /><br />&nbsp;&nbsp;&nbsp;&nbsp;处厚居家循易，如不克任。至于廷诤敷启，及驭辖待胥吏，劲确嶷然不可夺。<br /><br />&nbsp;&nbsp;&nbsp;&nbsp;质状非魁伟，如甚懦者；而庶僚请事，畏惕相顾，虽与语移晷，不敢私谒。急于<br /><br />&nbsp;&nbsp;&nbsp;&nbsp;用才，酷嗜文学。尝病前古有以浮议坐废者，故推择群材，往往弃瑕录用，亦为<br /><br />&nbsp;&nbsp;&nbsp;&nbsp;时所讥。雅信释氏因果，晚年尤甚。聚书逾万卷，多手自刊校。奉诏修《元和实<br /><br />&nbsp;&nbsp;&nbsp;&nbsp;录》，未绝笔，其统例取舍，皆处厚创起焉。太和二年十二月，因延英奏对，造<br /><br />&nbsp;&nbsp;&nbsp;&nbsp;膝之际，忽奏“臣病作”，遽退。文宗命中官扶出，归第一夕而卒，年五十六，<br /><br />&nbsp;&nbsp;&nbsp;&nbsp;赠司空。<br /><br />&nbsp;&nbsp;&nbsp;&nbsp;处厚当国柄二周岁，启沃之谋，颇协时誉，咸共惜之。<br /><br />&nbsp;&nbsp;&nbsp;&nbsp;崔群，字敦诗，清河武城人，山东著姓。十九登进士第，又制策登科，授秘<br /><br />&nbsp;&nbsp;&nbsp;&nbsp;书省校书郎，累迁右补阙。元和初，召为翰林学士，历中书舍人。群在内职，常<br /><br />&nbsp;&nbsp;&nbsp;&nbsp;以谠言正论闻于时。宪宗嘉赏，降宣旨云：“自今后学士进状，并取崔群连署，<br /><br />&nbsp;&nbsp;&nbsp;&nbsp;然后进来。”群以禁密之司，动为故事，自尔学士或恶直丑正，则其下学士无由<br /><br />&nbsp;&nbsp;&nbsp;&nbsp;上言。群坚不奉诏，三疏论奏方允。<br /><br />&nbsp;&nbsp;&nbsp;&nbsp;元和七年，惠昭太子薨，穆宗时为遂王，宪宗以澧王居长，又多内助，将建<br /><br />&nbsp;&nbsp;&nbsp;&nbsp;储贰，命群与澧王作让表。群上言曰：“大凡己合当之，则有陈让之仪；己不合<br /><br />&nbsp;&nbsp;&nbsp;&nbsp;当，因何遽有让表？今遂王嫡长，所宜正位青宫。”竟从其奏。时魏博节度使田<br /><br />&nbsp;&nbsp;&nbsp;&nbsp;季安进绢五千匹，充助修开业寺。群以为事实无名，体尤不可，请止其所进。群<br /><br />&nbsp;&nbsp;&nbsp;&nbsp;前后所论多惬旨，无不听纳。迁礼部侍郎，选拔才行，咸为公当。转户部侍郎。<br /><br />&nbsp;&nbsp;&nbsp;&nbsp;二年七月，拜中书侍郎、同中书门下平章事。十四年，诛李师道，上顾谓宰<br /><br />&nbsp;&nbsp;&nbsp;&nbsp;臣曰：“李师古虽自袭祖父，然朝廷待之始终。其妻于师道即嫂叔也，虽云逆族，<br /><br />&nbsp;&nbsp;&nbsp;&nbsp;若量罪轻重，亦宜降等。又李宗]虽抵严宪，其情比之大逆，亦有不同。其妻士<br /><br />&nbsp;&nbsp;&nbsp;&nbsp;族也，今其子女俱在掖廷，于法皆似稍深。卿等留意否？”群对曰：“圣情仁恻，<br /><br />&nbsp;&nbsp;&nbsp;&nbsp;罪止元凶。其妻近属，倘获宽宥，实合弘煦之道。”于是师古妻裴氏、女宜娘，<br /><br />&nbsp;&nbsp;&nbsp;&nbsp;诏出于邓州安置。宗]妻韦氏及男女，先没掖廷，并释放；其奴婢、资货皆复赐<br /><br />&nbsp;&nbsp;&nbsp;&nbsp;之。又盐铁福建院官权长孺坐赃，诏付京兆府决杀。长孺母刘氏求哀于宰相，群<br /><br />&nbsp;&nbsp;&nbsp;&nbsp;因入对言之。宪宗愍其母耄年，乃曰：“朕将屈法赦长孺何如？”群曰：“陛下<br /><br />&nbsp;&nbsp;&nbsp;&nbsp;仁恻即赦之，当速令中使宣谕。如待正敕，即无及也。”长孺竟得免死长流。群<br /><br />&nbsp;&nbsp;&nbsp;&nbsp;之启奏平恕，多此类也。<br /><br />&nbsp;&nbsp;&nbsp;&nbsp;时宪宗急于荡寇，颇奖聚敛之臣。故藩府由是希旨，往往捃拾，目为进奉。<br /><br />&nbsp;&nbsp;&nbsp;&nbsp;处州刺史苗稷进羡余钱七千贯，群议以为违诏，受之则失信于天下，请却赐本州，<br /><br />&nbsp;&nbsp;&nbsp;&nbsp;代贫下租税。时论美之。<br /><br />&nbsp;&nbsp;&nbsp;&nbsp;度支使皇甫D阴结权幸，以求宰相，群累疏其奸邪。尝因对面论，语及天宝、<br /><br />&nbsp;&nbsp;&nbsp;&nbsp;开元中事，群曰：“安危在出令，存亡系所任。玄宗用姚崇、宋Z、张九龄、韩<br /><br />&nbsp;&nbsp;&nbsp;&nbsp;休、李元、杜暹则理；用林甫、杨国忠则乱。人皆以天宝十五年禄山自范阳起<br /><br />&nbsp;&nbsp;&nbsp;&nbsp;兵，是理乱分时，臣以为开元二十年罢贤相张九龄，专任奸臣李林甫，理乱自此<br /><br />&nbsp;&nbsp;&nbsp;&nbsp;已分矣。用人得失，所系非小。”词意激切，左右为之感动。D深恨之。而宪宗<br /><br />&nbsp;&nbsp;&nbsp;&nbsp;终用D为宰相。无何，群臣议上尊号，皇甫D欲加“孝德”两字，群曰：“有睿<br /><br />&nbsp;&nbsp;&nbsp;&nbsp;圣，则孝德在其中矣。”竟为D所构。宪宗不乐，出为湖南观察都团练使。<br /><br />&nbsp;&nbsp;&nbsp;&nbsp;穆宗即位，征拜吏部侍郎，召见别殿，谓群曰：“我升储位，知卿为羽翼。”<br /><br />&nbsp;&nbsp;&nbsp;&nbsp;群曰：“先帝之意，元在陛下。顷者授陛下淮西节度使，臣奉命草制，且曰：<br /><br />&nbsp;&nbsp;&nbsp;&nbsp;‘能辨南阳之牍，允符东海之贵。’若不知先帝深旨，臣岂敢轻言？”数日，拜<br /><br />&nbsp;&nbsp;&nbsp;&nbsp;御史中丞。浃旬，授检校兵部尚书，兼徐州刺史、武宁军节度、徐泗濠观察等使。<br /><br />&nbsp;&nbsp;&nbsp;&nbsp;初，幽、镇逆命，诏授沂州刺史王智兴为武宁军节度副使，领徐州兵讨伐。<br /><br />&nbsp;&nbsp;&nbsp;&nbsp;群以智兴早得士心，表请因授智兴旄钺，竟寝不报。智兴自河北回戈，城内皆是<br /><br />&nbsp;&nbsp;&nbsp;&nbsp;父兄，开关延入，群为智兴所逐。朝廷坐其失守，授秘书监，分司东都。未几，<br /><br />&nbsp;&nbsp;&nbsp;&nbsp;改华州刺史、兼御史大夫。复改宣州刺史、歙池等州都团练观察等使，征拜兵部<br /><br />&nbsp;&nbsp;&nbsp;&nbsp;尚书。久之，改检校吏部尚书、江陵尹、荆南节度观察使。逾岁，改检校右仆射，<br /><br />&nbsp;&nbsp;&nbsp;&nbsp;兼太常卿。太和五年，拜检校左仆射，兼吏部尚书。六年八月卒，年六十一，册<br /><br />&nbsp;&nbsp;&nbsp;&nbsp;赠司空。<br /><br />&nbsp;&nbsp;&nbsp;&nbsp;群有冲识精裁，为时贤相。清议以俭素之节，其终不及厥初。群年未冠举进<br /><br />&nbsp;&nbsp;&nbsp;&nbsp;士，陆贽知举，访于梁肃，议其登第有才行者，肃曰：“崔群虽少年，他日必至<br /><br />&nbsp;&nbsp;&nbsp;&nbsp;公辅。”果如其言。<br /><br />&nbsp;&nbsp;&nbsp;&nbsp;群弟于，登进士，官至郎署，有令名。<br /><br />&nbsp;&nbsp;&nbsp;&nbsp;子充，亦以文学进，历三署，终东都留守。<br /><br />&nbsp;&nbsp;&nbsp;&nbsp;路随，字南式，其先阳平人。高祖节，高宗朝为越王府东阁祭酒。曾祖惟恕，<br /><br />&nbsp;&nbsp;&nbsp;&nbsp;官至睦州刺史。祖俊之，仕终太子通事舍人。<br /><br />&nbsp;&nbsp;&nbsp;&nbsp;父泌，字安期，少好学，通《五经》，尤嗜《诗》、《易》、《左氏春秋》，<br /><br />&nbsp;&nbsp;&nbsp;&nbsp;能讽其章句，皆究深旨。博涉史传，工五言诗。性端亮寡言，以孝悌闻于宗族。<br /><br />&nbsp;&nbsp;&nbsp;&nbsp;建中末，以长安尉从调，举李益、韦绶等书判同居高第，泌授城门郎。属德宗违<br /><br />&nbsp;&nbsp;&nbsp;&nbsp;难奉天，泌时在京师，弃妻子潜诣行在所。又从幸梁州，排溃军而出，再为流矢<br /><br />&nbsp;&nbsp;&nbsp;&nbsp;所中，裂裳濡血。以策说浑{，{深重之，辟为从事。{讨怀光，累奏为副元帅<br /><br />&nbsp;&nbsp;&nbsp;&nbsp;判官、检校户部郎中、兼御史中丞。河中平，随{与吐蕃会盟于平凉，因劫盟陷<br /><br />&nbsp;&nbsp;&nbsp;&nbsp;蕃。在绝域累年，栖心于释氏之教，为赞普所重，待以宾礼，卒于戎鹿。<br /><br />&nbsp;&nbsp;&nbsp;&nbsp;贞元十九年，吐蕃遗边将书求和。随哀泣上疏，愿允其请。表三上，德宗命<br /><br />&nbsp;&nbsp;&nbsp;&nbsp;中使谕旨。朝廷惩其宿诈，俟更要于后信，讫数岁不报。元和中，蕃使复款塞，<br /><br />&nbsp;&nbsp;&nbsp;&nbsp;随复五献封章，请修和好。又上书于宰执哀诉。裴、李藩皆协力敷奏，宪宗可<br /><br />&nbsp;&nbsp;&nbsp;&nbsp;之。命祠部郎中徐复报聘，乃特于诏中疏平凉陷蕃者名氏，令归中国。吐蕃因复<br /><br />&nbsp;&nbsp;&nbsp;&nbsp;等还，遣使来朝。遂以泌及郑叔矩之丧与铭及遗录至，朝野伤叹。宪宗悯之，赠<br /><br />&nbsp;&nbsp;&nbsp;&nbsp;绛州刺史，赐绢二百匹。至葬日，委所在官给丧事。泌累赠太子少保。<br /><br />&nbsp;&nbsp;&nbsp;&nbsp;泌陷蕃之岁，随方在孩提；后稍长成，知父在蕃，乃日夜啼号，坐必西向，<br /><br />&nbsp;&nbsp;&nbsp;&nbsp;馔不食肉，母氏言其形貌肖先君，遂终身不照镜。后以通经调授润州参军，为李<br /><br />&nbsp;&nbsp;&nbsp;&nbsp;所困。使知市事，随然坐市中，一不介意。韦夏卿为东都留守，闻而辟之，<br /><br />&nbsp;&nbsp;&nbsp;&nbsp;由是声名日振。元和五年，边吏以讣至。随居丧，益以孝闻。服阕，擢拜左补阙。<br /><br />&nbsp;&nbsp;&nbsp;&nbsp;会李绛讽上纳谏，宪宗皇帝曰：“谏官路随、韦处厚章疏相继，朕常深用其<br /><br />&nbsp;&nbsp;&nbsp;&nbsp;言。”自是识者敬伏焉。俄迁起居郎，转司勋员外郎。自补阙至司勋员外，皆充<br /><br />&nbsp;&nbsp;&nbsp;&nbsp;史馆修撰。穆宗即位，迁司勋郎中，赐绯鱼袋。与韦处厚同入翰林为侍讲学士。<br /><br />&nbsp;&nbsp;&nbsp;&nbsp;采三代皇王兴衰，著《六经法言》二十卷奏之。拜谏议大夫，依前侍讲学士。将<br /><br />&nbsp;&nbsp;&nbsp;&nbsp;修《宪宗实录》，复命兼充史职。敬宗登极，拜中书舍人、翰林学士，仍赐紫。<br /><br />&nbsp;&nbsp;&nbsp;&nbsp;有以金帛谢除制者，必叱而却之曰：“吾以公事接私财耶？”终无所纳。文宗即<br /><br />&nbsp;&nbsp;&nbsp;&nbsp;位，韦处厚入相，随代为承旨，转兵部侍郎、知制诰。太和二年，处厚薨，随代<br /><br />&nbsp;&nbsp;&nbsp;&nbsp;为相，拜中书侍郎，加监修国史。初，韩愈撰《顺宗实录》，说禁中事颇切直内<br /><br />&nbsp;&nbsp;&nbsp;&nbsp;官恶之，往往于上前言其不实，累朝有诏改修。及随进《宪宗实录》后，文宗复<br /><br />&nbsp;&nbsp;&nbsp;&nbsp;令改正永贞时事，随奏曰：<br /><br />&nbsp;&nbsp;&nbsp;&nbsp;臣昨面奉圣旨，以《顺宗实录》颇非详实，委臣等重加刊正，毕日闻奏。臣<br /><br />&nbsp;&nbsp;&nbsp;&nbsp;自奉宣命，取史本欲加笔削。近见卫尉卿周居巢、谏议大夫王彦威、给事中李固<br /><br />&nbsp;&nbsp;&nbsp;&nbsp;言、史官苏景胤等各上章疏，具陈刊改非甚便宜。又闻班行如此议论颇众。臣伏<br /><br />&nbsp;&nbsp;&nbsp;&nbsp;以史册之作，劝诫所存，事有当书，理宜归实。匹夫美恶尚不可诬，人君得失无<br /><br />&nbsp;&nbsp;&nbsp;&nbsp;容虚载。圣旨以前件《实录》记贞元末数事，稍非摭实，盖出传闻，审知差舛，<br /><br />&nbsp;&nbsp;&nbsp;&nbsp;便令刊正。顷因坐日，屡形圣言，通计前后，至于数四。臣及宗闵、僧孺亦以永<br /><br />&nbsp;&nbsp;&nbsp;&nbsp;贞已来，岁月至近，禁中行事，在外固难详知。陛下所言，皆是接于耳目。既闻<br /><br />&nbsp;&nbsp;&nbsp;&nbsp;乖谬，因述古今，引前史直不疑盗嫂之言，及第五伦挝公之说，皆多此比类，难<br /><br />&nbsp;&nbsp;&nbsp;&nbsp;尽信书。所冀睿鉴详于听言，深宫慎于行事。持此比类，上开聪明，特蒙降察，<br /><br />&nbsp;&nbsp;&nbsp;&nbsp;稍恕前谬。由是近垂宣命，令有改修。<br /><br />&nbsp;&nbsp;&nbsp;&nbsp;臣等伏以贞观已来，累朝实录有经重撰，不敢固辞。但欲粗删深误，亦固尽<br /><br />&nbsp;&nbsp;&nbsp;&nbsp;存诸说。宗闵、僧孺相与商量，缘此书成于韩愈，今史官李汉、蒋系皆愈之子婿，<br /><br />&nbsp;&nbsp;&nbsp;&nbsp;若遣参撰，或致私嫌。以臣既职监修，盍令详正，及经奏请，事遂施行。今者庶<br /><br />&nbsp;&nbsp;&nbsp;&nbsp;僚竞言，不知本起，表章交奏，似有他疑。臣虽至昧，容非自请。既迫群议，辄<br /><br />&nbsp;&nbsp;&nbsp;&nbsp;冒上闻。纵臣果获修成，必惧终为时累。且韩愈所书，亦非己出，元和之后，已<br /><br />&nbsp;&nbsp;&nbsp;&nbsp;是相循。纵其密亲，岂害公理？使归本职，实谓正名。其《实录》伏望条示旧记<br /><br />&nbsp;&nbsp;&nbsp;&nbsp;最错误者，宣付史官，委之修定。则冀圣祖垂休，永无惭于传信。下臣非据，获<br /><br />&nbsp;&nbsp;&nbsp;&nbsp;减戾于侵官。彰清朝立政之方，表公器不私之义。流言自弭，时论攸宜。<br /><br />&nbsp;&nbsp;&nbsp;&nbsp;诏曰：“其《实录》中所书德宗、顺宗朝禁中事，寻访根柢，盖起谬传，谅<br /><br />&nbsp;&nbsp;&nbsp;&nbsp;非信史。宜令史官详正刊去，其他不要更修。余依所奏。”<br /><br />&nbsp;&nbsp;&nbsp;&nbsp;四年，转门下侍郎，加崇文馆大学士。七年，兼太子太师，备礼册拜。表上<br /><br />&nbsp;&nbsp;&nbsp;&nbsp;史官所修宪宗穆宗《实录》。八年，辞疾，不得谢。会李德裕连贬至袁州长史，<br /><br />&nbsp;&nbsp;&nbsp;&nbsp;随不署奏状，始为郑注所忌。九年四月，拜检校尚书右仆射、同中书门下平章事，<br /><br />&nbsp;&nbsp;&nbsp;&nbsp;兼润州刺史、镇海军节度、浙江西道观察等使。<br /><br />&nbsp;&nbsp;&nbsp;&nbsp;太和九年七月，遘疾于路，薨于扬子江之中流，年六十。册赠太保，谥曰贞。<br /><br />&nbsp;&nbsp;&nbsp;&nbsp;随有学行大度，为谏官能直言，在内廷匡益。自宝历初为承旨学士，即参大<br /><br />&nbsp;&nbsp;&nbsp;&nbsp;政矣。后十五年在相位。宗闵、德裕朋党交兴，攘臂于其间；李训、郑注始终奸<br /><br />&nbsp;&nbsp;&nbsp;&nbsp;诈，接武于其后。而随藏器韬光，隆污一致，可谓得君子中庸而常居之也。<br /><br />&nbsp;&nbsp;&nbsp;&nbsp;史臣曰：卫次公、郑s、韦处厚、崔群、路随等，皆以文学饰身，致位崇极。<br /><br />&nbsp;&nbsp;&nbsp;&nbsp;兼之忠谠，垂名简书，兹实有足多也。s有其位，有其时，怀独善之谋，晦众济<br /><br />&nbsp;&nbsp;&nbsp;&nbsp;之道，左迁非不幸也。次公因献捷之书，辍已成之诏，命也夫。处厚危言切议，<br /><br />&nbsp;&nbsp;&nbsp;&nbsp;振士友之急，称同列之善，君子哉！<br /><br />&nbsp;&nbsp;&nbsp;&nbsp;赞曰：卫、郑、韦、路，兼之博陵。文学政事，为时所称。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,56042);">加入书签</a><a
                        href="56041.html">上一页</a>&larr;<a href="index.html">返回列表</a>&rarr;<a
                            href="56043.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56041.html"; var next_page = "56043.html"; var index_page = "index.html"; var sortid = "9"; var article_id = "45"; var chapter_id = "56042"; var articlename = "旧唐书"; var chaptername = " 卷一百五十九 列传第一百九"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>