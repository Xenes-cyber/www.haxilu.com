<!DOCTYPE html>
<html>
<head>
<meta charset="gbk" />
<title>旧唐书- 卷八十五 列传第三十五-在线阅读-哈西文学网</title>
<meta name="keywords" content="刘d，旧唐书， 卷八十五 列传第三十五全文， 卷八十五 列传第三十五在线阅读 哈西文学网" />
<meta name="description" content="哈西文学网提供刘d的旧唐书  卷八十五 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/45/2958.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/45/2958.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧唐书</div>
		<div class="fr"><a id="add-bookcase" href="javascript:void(0)" onClick="addbookcase(45,0);">加入书架</a>|<a id="book-vote" href="javascript:void(0)" onClick="vote(45);">投推荐票</a>|<a id="err-report" href="javascript:void(0)" onClick="report('旧唐书出错啦!');">错误举报</a>|<a href="https://www.haxi88.com/files/article/info/0/45.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十五 列传第三十五</h1>
            <div class="link xb">
                <a href="2957.html">上一页</a>&larr;<a href="index.html">返回列表</a>&rarr;<a
                    href="2959.html">下一页</a></div>			
            <div id="BookText">&nbsp;&nbsp;&nbsp;&nbsp;○唐临（孙绍）张文（兄文琮从弟文收）徐有功<br /><br />&nbsp;&nbsp;&nbsp;&nbsp;唐临，京兆长安人，周内史瑾孙也。其先自北海徙关中。伯父令则，开皇末<br /><br />&nbsp;&nbsp;&nbsp;&nbsp;为左庶子，坐谄事太子勇诛死。临少与兄皎俱有令名。武德初，隐太子总兵东征，<br /><br />&nbsp;&nbsp;&nbsp;&nbsp;临诣军献平王世充之策，太子引直典书坊，寻授右卫率府铠曹参军。宫殿废，出<br /><br />&nbsp;&nbsp;&nbsp;&nbsp;为万泉丞。县有轻囚十数人，会春暮时雨，临白令请出之，令不许。临曰：“明<br /><br />&nbsp;&nbsp;&nbsp;&nbsp;公若有所疑，临请自当其罪。”令因请假，临召囚悉令归家耕种，与之约，令归<br /><br />&nbsp;&nbsp;&nbsp;&nbsp;系所。囚等皆感恩贷，至时毕集诣狱，临因是知名。<br /><br />&nbsp;&nbsp;&nbsp;&nbsp;再迁侍御史，奉使岭外，按交州刺史李道彦等申叩冤系三千余人。累转黄门<br /><br />&nbsp;&nbsp;&nbsp;&nbsp;侍郎，加银青光禄大夫。俭薄寡欲，不治第宅，服用简素，宽于待物。尝欲吊丧，<br /><br />&nbsp;&nbsp;&nbsp;&nbsp;令家童自归家取白衫，家僮误将余衣，惧未敢进。临察知之，使召谓曰：“今日<br /><br />&nbsp;&nbsp;&nbsp;&nbsp;气逆，不宜哀泣，向取白衫，且止之也。”又尝令人煮药，失制。潜知其故，谓<br /><br />&nbsp;&nbsp;&nbsp;&nbsp;曰：“阴暗不宜服药，宜即弃之。”竟不扬言其过，其宽恕如此。<br /><br />&nbsp;&nbsp;&nbsp;&nbsp;高宗即位，检校吏部侍郎。其年，迁大理卿。高宗尝问临在狱系囚之数，临<br /><br />&nbsp;&nbsp;&nbsp;&nbsp;对诏称旨。帝喜曰：“朕昔在东宫，卿已事朕，朕承大位，卿又居近职，以畴昔<br /><br />&nbsp;&nbsp;&nbsp;&nbsp;相委，故授卿此任。然为国之要，在于刑法，法急则人残，法宽则失罪，务令折<br /><br />&nbsp;&nbsp;&nbsp;&nbsp;中，称朕意焉。”高宗又尝亲录死囚，前卿所断者号叫称冤，临所入者独无言。<br /><br />&nbsp;&nbsp;&nbsp;&nbsp;帝怪问状，囚曰：“罪实自犯，唐卿所断，既非冤滥，所以绝意耳。”帝叹息良<br /><br />&nbsp;&nbsp;&nbsp;&nbsp;久曰：“为狱者不当如此耶！”<br /><br />&nbsp;&nbsp;&nbsp;&nbsp;永徽元年，为御史大夫。明年，华州刺史萧龄之以前任广州都督赃事发，制<br /><br />&nbsp;&nbsp;&nbsp;&nbsp;付群官集议。及议奏，帝怒，令于朝堂处置。临奏曰：<br /><br />&nbsp;&nbsp;&nbsp;&nbsp;臣闻国家大典，在于赏刑，古先圣王，惟刑是衅。《虞书》曰：“罪疑惟轻，<br /><br />&nbsp;&nbsp;&nbsp;&nbsp;功疑惟重，与其杀弗辜，宁失弗经。”《周礼》：“刑平国用中典，刑乱国用重<br /><br />&nbsp;&nbsp;&nbsp;&nbsp;典。”天下太平，应用尧、舜之典。比来有司多行重法，叙勋必须刻削，论罪务<br /><br />&nbsp;&nbsp;&nbsp;&nbsp;从重科，非是憎恶前人，止欲自为身计。今议萧龄之事，有轻有重，重者流死，<br /><br />&nbsp;&nbsp;&nbsp;&nbsp;轻者请除名。以龄之受委大藩，赃罪狼籍，原情取事，死有余辜。然既遣详议，<br /><br />&nbsp;&nbsp;&nbsp;&nbsp;终须近法。窃惟议事群官，未尽识议刑本意。律有八议，并依《周礼》旧文，矜<br /><br />&nbsp;&nbsp;&nbsp;&nbsp;其异于众臣，所以特制议法。礼：王族刑于隐者，所以议亲；刑不上大夫，所以<br /><br />&nbsp;&nbsp;&nbsp;&nbsp;议贵。知重其亲贵，议欲缓刑，非为嫉其贤能，谋致深法。今既许议，而加重刑，<br /><br />&nbsp;&nbsp;&nbsp;&nbsp;是与尧、舜相反，不可为万代法。<br /><br />&nbsp;&nbsp;&nbsp;&nbsp;高宗从其奏，龄之竟得流于岭外。<br /><br />&nbsp;&nbsp;&nbsp;&nbsp;寻迁刑部尚书，加金紫光禄大夫，复历兵部、度支、吏部三尚书。显庆四年，<br /><br />&nbsp;&nbsp;&nbsp;&nbsp;坐事，贬为潮州刺史。卒官，年六十。所撰《冥报记》二卷，大行于世。<br /><br />&nbsp;&nbsp;&nbsp;&nbsp;兄皎，武德初为秦府记室，从太宗征讨，专掌书檄，深见亲待。贞观中，累<br /><br />&nbsp;&nbsp;&nbsp;&nbsp;转吏部侍郎。先是，选集无限，随到补职，时渐太平，选人稍众，皎始请以冬初<br /><br />&nbsp;&nbsp;&nbsp;&nbsp;一时大集，终季春而毕，至今行之。历迁益州长史。卒，赠太常卿。<br /><br />&nbsp;&nbsp;&nbsp;&nbsp;子之奇，调露中为给事中，坐尝为章怀太子僚属徙边。文明元年，起为括苍<br /><br />&nbsp;&nbsp;&nbsp;&nbsp;令，与徐敬业作乱伏诛。<br /><br />&nbsp;&nbsp;&nbsp;&nbsp;临孙绍，博学，善《三礼》。神龙中为太常博士。景龙二年，韦庶人上言：<br /><br />&nbsp;&nbsp;&nbsp;&nbsp;“自妃、主及命妇、宫官，葬日请给鼓吹。”中宗特制许之。绍上疏谏曰：“窃<br /><br />&nbsp;&nbsp;&nbsp;&nbsp;闻鼓吹之乐，本为军容。昔黄帝涿鹿有功，以为警卫。故h鼓曲有《灵夔吼》、<br /><br />&nbsp;&nbsp;&nbsp;&nbsp;《雕鹗争》、《石坠崖》、《壮士怒》之类，自昔功臣备礼，适得用之。丈夫有<br /><br />&nbsp;&nbsp;&nbsp;&nbsp;四方之功，以恩加宠锡。假如郊天祀地，诚是重仪，惟有宫悬，本无案据。故知<br /><br />&nbsp;&nbsp;&nbsp;&nbsp;军乐所备，尚不洽于神o；钲鼓之音，岂能接于闺阃。准式，公主、王妃已下葬<br /><br />&nbsp;&nbsp;&nbsp;&nbsp;礼，惟有团扇、方扇、彩帷、锦鄣之色。加之鼓吹，历代未闻。又准令，五品官<br /><br />&nbsp;&nbsp;&nbsp;&nbsp;婚葬，元无鼓吹，惟京官五品，得借四品鼓吹为仪。令特给五品以上母妻，五品<br /><br />&nbsp;&nbsp;&nbsp;&nbsp;官则不当给限，便是班秩本因夫子，仪饰乃复过之。事非伦次，难为定制，参详<br /><br />&nbsp;&nbsp;&nbsp;&nbsp;义理，不可常行。请停前敕，各依常典。”疏奏不纳。<br /><br />&nbsp;&nbsp;&nbsp;&nbsp;绍寻迁左台侍御史，兼太常博士。中宗将亲拜南郊，国子祭酒祝钦明等希旨<br /><br />&nbsp;&nbsp;&nbsp;&nbsp;皇后为亚献，绍与博士蒋钦绪固争以为不可。又则天父母二陵各置守户五百人，<br /><br />&nbsp;&nbsp;&nbsp;&nbsp;武三思及子崇训墓各置守户六十人。以武氏外戚乃与昭陵礼同，三思等复逾亲王<br /><br />&nbsp;&nbsp;&nbsp;&nbsp;之制，又上疏切谏。当时虽皆不从，深为议者所美。睿宗即位，又数陈时政损益，<br /><br />&nbsp;&nbsp;&nbsp;&nbsp;累转给事中，仍知礼仪事。<br /><br />&nbsp;&nbsp;&nbsp;&nbsp;先天二年冬，今上讲武于骊山，绍以修仪注不合旨，坐斩。时今上既怒讲武<br /><br />&nbsp;&nbsp;&nbsp;&nbsp;失仪，坐绍于纛下，右金吾将军李邈遽请宣敕，遂斩之。时人既痛惜绍，而深咎<br /><br />&nbsp;&nbsp;&nbsp;&nbsp;于邈。寻有敕罢邈官，遂摈废终其身。<br /><br />&nbsp;&nbsp;&nbsp;&nbsp;张文，贝州武城人。大业末徙家魏州之昌乐。幼孤，事母兄以孝友闻。<br /><br />&nbsp;&nbsp;&nbsp;&nbsp;贞观初，举明经，补并州参军。时英国公李尬长史，深礼之。累迁水部员外郎。<br /><br />&nbsp;&nbsp;&nbsp;&nbsp;时兄文琮为户部侍郎，旧制兄弟不许并居台阁，遂出为云阳令。龙朔年，累授东<br /><br />&nbsp;&nbsp;&nbsp;&nbsp;西台舍人、参知政事。寻迁东台侍郎、同东西台三品，兼知左史事。<br /><br />&nbsp;&nbsp;&nbsp;&nbsp;时初造蓬莱、上阳、合璧等宫，又征讨四夷，厩马有万匹，仓库渐虚。文<br /><br />&nbsp;&nbsp;&nbsp;&nbsp;因进谏曰：“人力不可不惜，百姓不可不养，养之逸则富以康，使之劳则怨以叛。<br /><br />&nbsp;&nbsp;&nbsp;&nbsp;秦皇、汉武，广事四夷，多造宫室，使士崩瓦解，户口减半。臣闻制化于未乱，<br /><br />&nbsp;&nbsp;&nbsp;&nbsp;保邦于未危，人罔常怀，怀于有仁。陛下不制于未乱之前，安能救于既危之后？<br /><br />&nbsp;&nbsp;&nbsp;&nbsp;百姓不堪其弊，必构祸难，殷鉴不远，近在隋朝。臣愿稍安抚之，无使生怨。”<br /><br />&nbsp;&nbsp;&nbsp;&nbsp;上深纳其言，于是节减厩马数千匹，赐文缯锦百段。<br /><br />&nbsp;&nbsp;&nbsp;&nbsp;咸亨三年，官名复旧，改授黄门侍郎，兼太子左庶子。俄迁大理卿，依旧知<br /><br />&nbsp;&nbsp;&nbsp;&nbsp;政事。文至官旬日，决遣疑事四百余条，无不允当，自是人有抵罪者，皆无怨<br /><br />&nbsp;&nbsp;&nbsp;&nbsp;言。文常有疾，系囚相与斋祷，愿其视事。当时咸称其执法平恕，以比戴胄。<br /><br />&nbsp;&nbsp;&nbsp;&nbsp;上元二年，拜侍中，兼太子宾客。大理诸囚闻文改官，一时恸哭，其感人心如<br /><br />&nbsp;&nbsp;&nbsp;&nbsp;此。<br /><br />&nbsp;&nbsp;&nbsp;&nbsp;文性严正，诸司奏议，多所纠驳，高宗甚委之。或时卧疾在家，朝廷每有<br /><br />&nbsp;&nbsp;&nbsp;&nbsp;大事，上必问诸宰臣曰：“与文议未？”奏云未者，则遣共筹之。奏云已议者，<br /><br />&nbsp;&nbsp;&nbsp;&nbsp;皆报可从之。其后，新罗外叛，高宗将发兵讨除。时文疾病在家，乃舆疾请见，<br /><br />&nbsp;&nbsp;&nbsp;&nbsp;奏曰：“比为吐蕃犯边，兵屯寇境，新罗虽未即顺，师不内侵。若东西俱事征讨，<br /><br />&nbsp;&nbsp;&nbsp;&nbsp;臣恐百姓不堪其弊。请息兵修德以安百姓。”高宗从之。仪凤二年卒，年七十三，<br /><br />&nbsp;&nbsp;&nbsp;&nbsp;赠幽州都督，谥曰懿。以其经事孝敬皇帝，特敕陪葬恭陵。四子：潜、沛、洽、<br /><br />&nbsp;&nbsp;&nbsp;&nbsp;涉。中宗时，潜官至魏州刺史，沛同州刺史，洽卫尉卿，涉殿中监。父子兄弟五<br /><br />&nbsp;&nbsp;&nbsp;&nbsp;人皆至三品官，时人谓之“万石张家”。及韦温等被诛之际，涉为乱兵所杀。<br /><br />&nbsp;&nbsp;&nbsp;&nbsp;兄文琮，贞观中为持书侍御史。三迁毫州刺史，为政清简，百姓安之。永徽<br /><br />&nbsp;&nbsp;&nbsp;&nbsp;初，表献《太宗文皇帝颂》，优制褒美，赐绢百匹，征拜户部侍郎。从母弟房遗<br /><br />&nbsp;&nbsp;&nbsp;&nbsp;爱以罪贬授房州刺史，文琮作诗祖饯。及遗爱诛，坐是出为建州刺史。州境素尚<br /><br />&nbsp;&nbsp;&nbsp;&nbsp;淫祀，不修社稷。文琮下教书曰：“春秋二社，盖本为农，惟独此州，废而不立。<br /><br />&nbsp;&nbsp;&nbsp;&nbsp;礼典既阙，风俗何观？近年已来，田多不熟，抑不祭先农所致乎！神在于敬，何<br /><br />&nbsp;&nbsp;&nbsp;&nbsp;以邀福？”于是示其节限条制，百姓欣而行之。寻卒。文集二十卷。子欤官至<br /><br />&nbsp;&nbsp;&nbsp;&nbsp;江州刺史，撰《丧仪纂要》七卷，行于时。斓芪，则天时为凤阁侍郎、同凤阁<br /><br />&nbsp;&nbsp;&nbsp;&nbsp;鸾台平章事。先是，姊子李峤知政事，锡拜官，而峤罢相出为国子祭酒，舅甥相<br /><br />&nbsp;&nbsp;&nbsp;&nbsp;代为相，时人荣之。锡与郑杲俱知天官选事，坐赃，则天将斩之以徇，临刑而特<br /><br />&nbsp;&nbsp;&nbsp;&nbsp;赦之。中宗时，累迁工部尚书，兼修国史，寻令于东都留守。中宗崩，韦庶人临<br /><br />&nbsp;&nbsp;&nbsp;&nbsp;朝，诏锡与刑部尚书裴谈并同中书门下三品。旬日，出为绛州刺史。累封平原郡<br /><br />&nbsp;&nbsp;&nbsp;&nbsp;公，以年老致仕而卒。<br /><br />&nbsp;&nbsp;&nbsp;&nbsp;文琮从父弟文收，隋内史舍人虔威子也。尤善音律，尝览萧吉《乐谱》，以<br /><br />&nbsp;&nbsp;&nbsp;&nbsp;为未甚详悉，更博采群言及历代沿革，裁竹为十二律吹之，备尽旋宫之义。时太<br /><br />&nbsp;&nbsp;&nbsp;&nbsp;宗将创制礼乐，召文收于太常，令与少卿祖孝孙参定雅乐。太乐有古钟十二，近<br /><br />&nbsp;&nbsp;&nbsp;&nbsp;代惟用其七，余有五，俗号哑钟，莫能通者。文收吹律调之，声皆响彻，时人咸<br /><br />&nbsp;&nbsp;&nbsp;&nbsp;服其妙。寻授协律郎。十一年，文收表请厘正太乐，上谓侍臣曰：“乐本缘人，<br /><br />&nbsp;&nbsp;&nbsp;&nbsp;人和则乐和。至如隋炀帝末年，天下丧乱，纵令改张音律，知其终不和谐。若使<br /><br />&nbsp;&nbsp;&nbsp;&nbsp;四海无事，百姓安乐，音律自然调和，不藉更改。”竟不依其请。十四年，景云<br /><br />&nbsp;&nbsp;&nbsp;&nbsp;见，河水清，文收采《朱雁天马》之义，制《景云河清》乐，名曰“燕乐”，奏<br /><br />&nbsp;&nbsp;&nbsp;&nbsp;之管弦，为乐之首，今元会第一奏者是也。咸亨元年，迁太子率更令，卒官。撰<br /><br />&nbsp;&nbsp;&nbsp;&nbsp;《新乐书》十二卷。<br /><br />&nbsp;&nbsp;&nbsp;&nbsp;徐有功，国子博士文远孙也。举明经，累转蒲州司法参军，绍封东莞男。为<br /><br />&nbsp;&nbsp;&nbsp;&nbsp;政宽仁，不行杖罚。吏人感其恩信，递相约曰：“若犯徐司法杖者，众必斥罚之。”<br /><br />&nbsp;&nbsp;&nbsp;&nbsp;由是人争用命，终于代满，不戮一人。载初元年，累迁司刑丞。时酷吏周兴、来<br /><br />&nbsp;&nbsp;&nbsp;&nbsp;俊臣、丘神蕖⑼鹾胍宓裙瓜菸薰迹皆抵极法，公卿震恐，莫敢正言。有功独存<br /><br />&nbsp;&nbsp;&nbsp;&nbsp;平恕，诏下大理者，有功皆议出之，前后济活数十百家。常于殿庭论奏曲直，则<br /><br />&nbsp;&nbsp;&nbsp;&nbsp;天厉色诘之，左右莫不悚栗，有功神色不挠，争之弥切。寻转秋官员外郎，转郎<br /><br />&nbsp;&nbsp;&nbsp;&nbsp;中。俄而凤阁侍郎任知古、冬官尚书裴行本等七人被构陷当死，则天谓公卿曰：<br /><br />&nbsp;&nbsp;&nbsp;&nbsp;“古人以杀止杀，我今以恩止杀。就群公乞知古等，赐以再生，各授以官，伫申<br /><br />&nbsp;&nbsp;&nbsp;&nbsp;来效。”俊臣、张知默等又抗表请申大法，则天不许之。俊臣乃独引行本，重验<br /><br />&nbsp;&nbsp;&nbsp;&nbsp;前罪，奏曰：“行本潜行悖逆，告张知蹇与庐陵王反不实，罪当处斩。”有功驳<br /><br />&nbsp;&nbsp;&nbsp;&nbsp;奏曰：“俊臣乖明主再生之赐，亏圣人恩信之道。为臣虽当嫉恶，然事君必将顺<br /><br />&nbsp;&nbsp;&nbsp;&nbsp;其美。”行本竟以免死。道州刺史李仁褒及弟榆次令长沙，又为唐奉一所构，高<br /><br />&nbsp;&nbsp;&nbsp;&nbsp;宗末私议吉凶，谋复李氏，将诛之。有功又固争之，不能得。秋官侍郎周兴奏有<br /><br />&nbsp;&nbsp;&nbsp;&nbsp;功曰：“臣闻两汉故事，附下罔上者腰斩，面欺者亦斩。又《礼》云：析言破律<br /><br />&nbsp;&nbsp;&nbsp;&nbsp;者杀。有功故出反囚，罪当不赦，请推按其罪。”则天虽不许系问，然竟坐免官。<br /><br />&nbsp;&nbsp;&nbsp;&nbsp;久之，起为左台侍御史，则天特褒异之。时远近闻有功授职，皆欣然相贺。<br /><br />&nbsp;&nbsp;&nbsp;&nbsp;有功尝上疏论天官、秋官及朝堂三司理匦使愆失，其略曰：“陛下即位已来，<br /><br />&nbsp;&nbsp;&nbsp;&nbsp;海内职员一定，而天下选人渐多。掌选之曹用舍不平，补拟乖次，嘱请公行，颜<br /><br />&nbsp;&nbsp;&nbsp;&nbsp;面罔惧。遂使嚣谤满路，怨盈朝，浸以为常，殊无愧惮。又往属唐朝季年，时<br /><br />&nbsp;&nbsp;&nbsp;&nbsp;多逆节，鞫讯结断，刑狱至严。革命以来，载祀遽积，余风未殄，用法犹深。今<br /><br />&nbsp;&nbsp;&nbsp;&nbsp;推鞫者犹行酷法，妄劾断。臣即按验，奏而劾之，获其枉状，请即付法断罪，亦<br /><br />&nbsp;&nbsp;&nbsp;&nbsp;夺禄贬考，以惭其德。其三司受表及理匦申冤使，不速与夺，致令拥塞，有理不<br /><br />&nbsp;&nbsp;&nbsp;&nbsp;为申者，亦望准前弹奏，贬考夺禄。臣昔处法司，缘蒙擢用，臣无以上答至造，<br /><br />&nbsp;&nbsp;&nbsp;&nbsp;愿以执法酬恩。无纵诡随，不避强御，猛噬鸷击，是臣之分。如蒙允纳，请降敕<br /><br />&nbsp;&nbsp;&nbsp;&nbsp;施行，庶不越旬时，亦可以除残革弊，刑措不用，天下幸甚。”<br /><br />&nbsp;&nbsp;&nbsp;&nbsp;后润州刺史窦孝谌妻庞氏为奴诬告，云夜解祈福，则天令给事中薛季昶鞫之。<br /><br />&nbsp;&nbsp;&nbsp;&nbsp;季昶锻练成其罪，庞氏当坐斩。有功独明其无罪。而季昶等返陷有功党援恶逆，<br /><br />&nbsp;&nbsp;&nbsp;&nbsp;奏付法，法司结刑当弃市。有功方视事，令史垂泣以告，有功曰：“岂吾独死，<br /><br />&nbsp;&nbsp;&nbsp;&nbsp;而诸人长不死耶？”乃徐起而归。则天览奏，召有功诘之曰：“卿比断狱，失出<br /><br />&nbsp;&nbsp;&nbsp;&nbsp;何多？”对曰：“失出，臣下之小过；好生，圣人之大德。愿陛下弘大德，则天<br /><br />&nbsp;&nbsp;&nbsp;&nbsp;下幸甚。”则天默然。于是庞氏减死，流于岭表，有功除名为庶人。寻起为左司<br /><br />&nbsp;&nbsp;&nbsp;&nbsp;郎中，累迁司刑少卿。有功谓所亲曰：“今身为大理，人命所悬，必不能顺旨诡<br /><br />&nbsp;&nbsp;&nbsp;&nbsp;辞以求苟免。”故前后为狱官，以谏奏枉诛者，三经断死，而执志不渝，酷吏由<br /><br />&nbsp;&nbsp;&nbsp;&nbsp;是少衰，时人比汉之于、张焉。或曰：“若狱官皆然，刑措何远。”久之，转司<br /><br />&nbsp;&nbsp;&nbsp;&nbsp;仆少卿子。长安二年卒，年六十二，赠司刑卿。<br /><br />&nbsp;&nbsp;&nbsp;&nbsp;中宗即位，制曰：“忠正之臣，自昔攸尚；褒赠之典，旧章所重。故赠大理<br /><br />&nbsp;&nbsp;&nbsp;&nbsp;卿徐有功，节操贞劲，器怀亮直，徇古人之志业，实一代之贤良，司彼刑书，深<br /><br />&nbsp;&nbsp;&nbsp;&nbsp;存敬慎。周兴、来俊臣等性惟残酷，务在诛夷，不顺其情，立加诬害。有功卓然<br /><br />&nbsp;&nbsp;&nbsp;&nbsp;守法，虽死不移，无屈挠之心，有忠烈之议。当其执断，并遇平反，定国、释之，<br /><br />&nbsp;&nbsp;&nbsp;&nbsp;何以加此。朕惟新庶政，追想前迹，其人既殁，其德可称。追往赠终，慰兹泉壤。<br /><br />&nbsp;&nbsp;&nbsp;&nbsp;可赠越州刺史，仍遣使就家吊祭，赐物百段，授一子官。”今上践祚，窦孝谌之<br /><br />&nbsp;&nbsp;&nbsp;&nbsp;子希{等请以身之官爵让有功子ィ以报旧恩。ビ墒亲蕴子司议郎、恭陵<br /><br />&nbsp;&nbsp;&nbsp;&nbsp;令累迁申王府司马，卒。<br /><br />&nbsp;&nbsp;&nbsp;&nbsp;史臣曰：文法，理具之大者，故舜命皋陶为士，昌言诫敕，勤亦至焉。盖人<br /><br />&nbsp;&nbsp;&nbsp;&nbsp;命所悬，一失其平，冤不可复，圣王所以疚心也。如临之守法，文之议刑，时<br /><br />&nbsp;&nbsp;&nbsp;&nbsp;属哲王，可以理夺。当贼后迁鼎之际，酷吏罗织之辰，徐有功独抗群邪，持平不<br /><br />&nbsp;&nbsp;&nbsp;&nbsp;挠，此所以为难也。比释之、定国，徐又过之。希{让爵酬恩，可知遗爱。<br /><br />&nbsp;&nbsp;&nbsp;&nbsp;赞曰：听讼惟明，持法惟平。二者或爽，人何以生？<br /><br />&nbsp;&nbsp;&nbsp;&nbsp;猗欤徐公，獬豸之精。世皆纷浊，不改吾清。</div>
            <div class="link">
                <a id="err-report" href="javascript:void(0)" onClick="report('旧唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(45,2958);">加入书签</a><a
                        href="2957.html">上一页</a>&larr;<a href="index.html">返回列表</a>&rarr;<a
                            href="2959.html">下一页</a><a id="book-vote" href="javascript:void(0)" onClick="vote(45);">投推荐票</a><a
                                id="err-report" href="javascript:void(0)" onClick="report('旧唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2957.html"; var next_page = "2959.html"; var index_page = "index.html"; var sortid = "9"; var article_id = "45"; var chapter_id = "2958"; var articlename = "旧唐书"; var chaptername = " 卷八十五 列传第三十五"; var author = "刘d"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>