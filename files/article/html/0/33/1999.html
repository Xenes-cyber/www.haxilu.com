<!DOCTYPE html>
<html>
<head>
<meta charset="gbk" />
<title>国语- 卷十七 楚语上-在线阅读-哈西文学网</title>
<meta name="keywords" content="不详，国语， 卷十七 楚语上全文， 卷十七 楚语上在线阅读 哈西文学网" />
<meta name="description" content="哈西文学网提供不详的国语  卷十七 楚语上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/33/1999.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/33/1999.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 国语</div>
		<div class="fr"><a id="add-bookcase" href="javascript:void(0)" onClick="addbookcase(33,0);">加入书架</a>|<a id="book-vote" href="javascript:void(0)" onClick="vote(33);">投推荐票</a>|<a id="err-report" href="javascript:void(0)" onClick="report('国语出错啦!');">错误举报</a>|<a href="https://www.haxi88.com/files/article/info/0/33.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 楚语上</h1>
            <div class="link xb">
                <a href="1998.html">上一页</a>&larr;<a href="index.html">返回列表</a>&rarr;<a
                    href="2000.html">下一页</a></div>			
            <div id="BookText">&nbsp;&nbsp;&nbsp;&nbsp;庄王使士傅太子箴，辞曰：“臣不才，无能益焉。”王曰：“赖子之善善<br /><br />&nbsp;&nbsp;&nbsp;&nbsp;之也。”对曰：“夫善在太子，太子欲善，善人将至；若不欲善，善则不用。故<br /><br />&nbsp;&nbsp;&nbsp;&nbsp;尧有丹朱，舜有商均，启有五观，汤有太甲，文王有管、蔡。是五王者，皆有元<br /><br />&nbsp;&nbsp;&nbsp;&nbsp;德也，而有奸子。夫岂不欲其善，不能故也。若民烦，可教训。蛮、夷、戎、狄，<br /><br />&nbsp;&nbsp;&nbsp;&nbsp;其不宾也久矣，中国所不能用也。”王卒使傅之。<br /><br />&nbsp;&nbsp;&nbsp;&nbsp;问于申叔时，叔时曰：“教之春秋，而为之耸善而抑恶焉，以戒劝其心；教<br /><br />&nbsp;&nbsp;&nbsp;&nbsp;之世，而为之昭明德而废幽昏焉，以休惧其动；教之诗，而为之导广显德，以耀<br /><br />&nbsp;&nbsp;&nbsp;&nbsp;明其志；教之处，使知上下之则；教之乐，以疏其秽而镇其浮；教之令，使访物<br /><br />&nbsp;&nbsp;&nbsp;&nbsp;官；教之语，使明其德，而知先王之务用明德于民也；教之故志，使知废兴者而<br /><br />&nbsp;&nbsp;&nbsp;&nbsp;戒惧焉；教之训典，使知族类，行比义焉。<br /><br />&nbsp;&nbsp;&nbsp;&nbsp;“若是而不从，动而不悛，则文咏物以行之，求贤良以翼之。悛而不摄，则<br /><br />&nbsp;&nbsp;&nbsp;&nbsp;身勤之，多训典刑以纳之，务慎笃以固之。摄而不彻，则明施舍以导之忠，明<br /><br />&nbsp;&nbsp;&nbsp;&nbsp;久长以导之信，明度量以导之义，明等级以导之礼，明恭俭以导之孝，明敬戒以<br /><br />&nbsp;&nbsp;&nbsp;&nbsp;导之事，明慈爱以导之仁，明昭利以导之文，明除害以导之武，明精意以导之罚，<br /><br />&nbsp;&nbsp;&nbsp;&nbsp;明正德以导之赏，明齐肃以耀之临。若是而不济，不可为也。<br /><br />&nbsp;&nbsp;&nbsp;&nbsp;“且夫诵诗以辅相之，威仪以先后之，体貌以左右之，明行以宣翼之，制节<br /><br />&nbsp;&nbsp;&nbsp;&nbsp;义以动行之，恭敬以临监之，勤勉以劝之，孝顺以纳之，忠信以发之，德音以扬<br /><br />&nbsp;&nbsp;&nbsp;&nbsp;之，教备而不从者，非人也。其可兴乎！夫子践位则退，自退则敬，否则赧。”<br /><br />&nbsp;&nbsp;&nbsp;&nbsp;恭王有疾，召大夫曰：“不Y不德，失先君之业，覆楚国之师，不Y之罪也。<br /><br />&nbsp;&nbsp;&nbsp;&nbsp;若得保其首领以殁，唯是春秋所以从先君者，请为‘灵’若‘厉。’大夫许诺。<br /><br />&nbsp;&nbsp;&nbsp;&nbsp;王卒，及葬，子囊议谥。大夫曰：“王有命矣。”子囊曰：“不可。夫事君<br /><br />&nbsp;&nbsp;&nbsp;&nbsp;者，先其善不从其过。赫赫楚国，而君临之，抚征南海，训及诸夏，其宠大矣。<br /><br />&nbsp;&nbsp;&nbsp;&nbsp;有是宠也，而知其过，可不谓‘恭’乎’若先君善，则请为‘恭。’”大夫从之。<br /><br />&nbsp;&nbsp;&nbsp;&nbsp;屈到嗜芰，有疾，召其宗老而属之，曰：“祭我必以芰。”及祥，宗老将荐<br /><br />&nbsp;&nbsp;&nbsp;&nbsp;芰，屈建命去之。宗老曰：“夫子属之。”子木曰：“不然。夫子承楚国之政，<br /><br />&nbsp;&nbsp;&nbsp;&nbsp;其法刑在民心而藏在王府，上之可以比先王，下之可以训后世，虽微楚国，诸侯<br /><br />&nbsp;&nbsp;&nbsp;&nbsp;莫不誉。其祭典有之曰：国君有牛享，大夫有羊馈，士有豚犬之奠，庶人有鱼炙<br /><br />&nbsp;&nbsp;&nbsp;&nbsp;之荐，笾豆、脯醢则上下共之。不羞珍矣，不陈庶侈。夫子不以其私欲干国之典。”<br /><br />&nbsp;&nbsp;&nbsp;&nbsp;遂不用。<br /><br />&nbsp;&nbsp;&nbsp;&nbsp;椒举娶于申公子牟，子牟有罪而亡，康王以为椒举遣之，椒举奔郑，将遂奔<br /><br />&nbsp;&nbsp;&nbsp;&nbsp;晋。蔡声子将如晋，遇之于郑，飨之以璧侑，曰：“子尚良食，二先子其皆相子，<br /><br />&nbsp;&nbsp;&nbsp;&nbsp;尚能事晋君以为诸侯主。”辞曰：“非所愿也。若得归骨于楚，死且不朽。”声<br /><br />&nbsp;&nbsp;&nbsp;&nbsp;子曰：“子尚良时，吾归子。”椒举降三拜，纳其乘马，声子受之。<br /><br />&nbsp;&nbsp;&nbsp;&nbsp;还见令尹子木，子木与之语，曰：“子虽兄弟于晋，然蔡吾甥也，二国孰贤？”<br /><br />&nbsp;&nbsp;&nbsp;&nbsp;对曰：“晋卿不若楚，其大夫则贤，其大夫皆卿材也。若杞梓、皮革焉，楚实遗<br /><br />&nbsp;&nbsp;&nbsp;&nbsp;之，虽楚有材，不能用也。”子木曰：“彼有公族甥、舅，若之何其遗之材也？”<br /><br />&nbsp;&nbsp;&nbsp;&nbsp;对曰：“昔令尹子元之难，或谮王孙启于成王，王弗是，王孙启奔晋，晋人用之。<br /><br />&nbsp;&nbsp;&nbsp;&nbsp;及城濮之役，晋将遁矣，王孙启与于军事，谓先轸曰：‘是师也，唯子玉欲之，<br /><br />&nbsp;&nbsp;&nbsp;&nbsp;与王心违，故唯东宫与西广实来。诸侯之从者，叛者半矣，若敖氏离矣，楚师必<br /><br />&nbsp;&nbsp;&nbsp;&nbsp;败，何故去之！’先轸从之，大败楚师，则王孙启之为也。<br /><br />&nbsp;&nbsp;&nbsp;&nbsp;昔庄王方弱，申公子仪父为师，王子燮为傅，使师崇、子孔帅师以伐舒。<br /><br />&nbsp;&nbsp;&nbsp;&nbsp;燮及仪父施二帅而分其室。师还至，则以王如庐，庐戢黎杀二子而复王。或谮析<br /><br />&nbsp;&nbsp;&nbsp;&nbsp;公臣于王，王弗是，析公奔晋，晋人用之。谗败楚，使不规东夏，则析公之为<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;昔雍子之父兄谮雍子于恭王，王弗是，雍子奔晋，晋人用之。及鄢之役，<br /><br />&nbsp;&nbsp;&nbsp;&nbsp;晋将遁矣，雍子与于军事，谓栾书曰：‘楚师可料也，在中军王族而已。若易中<br /><br />&nbsp;&nbsp;&nbsp;&nbsp;上，楚必歆之。若合而`吾中，吾上下必败其左右，则三萃以攻其王族，必大败<br /><br />&nbsp;&nbsp;&nbsp;&nbsp;之。’栾书从之，大败楚师，王亲面伤，则雍子之为也。<br /><br />&nbsp;&nbsp;&nbsp;&nbsp;昔陈公子夏为御叔娶于郑穆公，生子南。子南之母乱陈而亡之，使子南戮<br /><br />&nbsp;&nbsp;&nbsp;&nbsp;于诸侯。庄王既以夏氏之室赐申公巫臣，则又畀之子反，卒于襄老。襄老死于，<br /><br />&nbsp;&nbsp;&nbsp;&nbsp;二子争之，未有成。恭王使巫臣聘于齐，以夏姬行，遂奔晋。晋人用之，实通吴、<br /><br />&nbsp;&nbsp;&nbsp;&nbsp;晋。使其子狐庸为行人于吴，而教之射御，导之伐楚。至于今为患，则申公巫臣<br /><br />&nbsp;&nbsp;&nbsp;&nbsp;之为也。<br /><br />&nbsp;&nbsp;&nbsp;&nbsp;今椒举娶于子牟，子牟得罪而亡，执政弗是，谓椒举曰：‘女实遣之。’<br /><br />&nbsp;&nbsp;&nbsp;&nbsp;彼惧而奔郑，缅然引领南望，曰：‘庶几赦吾罪。”又不图也，乃遂奔晋，晋人<br /><br />&nbsp;&nbsp;&nbsp;&nbsp;又用之矣。彼若谋楚，其亦必有丰败也哉。”<br /><br />&nbsp;&nbsp;&nbsp;&nbsp;子木愀然曰：“夫子何如，召之其来乎？”对曰：“亡人得生，又何不来为？”<br /><br />&nbsp;&nbsp;&nbsp;&nbsp;子木曰：“不来，则若之何？”对曰：“夫子不居矣，春秋相事，以还轸于诸<br /><br />&nbsp;&nbsp;&nbsp;&nbsp;侯。若资东阳之盗使杀之，其可乎？不然，不来矣。”子木曰：“不可。我为楚<br /><br />&nbsp;&nbsp;&nbsp;&nbsp;卿，而赂盗以贼一夫于晋，非义也。子为我召之，吾倍其室。”乃使椒鸣召其父<br /><br />&nbsp;&nbsp;&nbsp;&nbsp;而复之。<br /><br />&nbsp;&nbsp;&nbsp;&nbsp;灵王为章华之台，与伍举升焉，曰：“台美夫！”对曰：“臣闻国君服宠以<br /><br />&nbsp;&nbsp;&nbsp;&nbsp;为美，安民以为乐，听德以为聪，致远以为明。不闻其以土木之崇高、彤镂为美，<br /><br />&nbsp;&nbsp;&nbsp;&nbsp;而以金石匏竹之昌大、嚣庶为乐；不闻其以观大、视侈、淫色以为明，而以察清<br /><br />&nbsp;&nbsp;&nbsp;&nbsp;浊为聪。<br /><br />&nbsp;&nbsp;&nbsp;&nbsp;先君庄王为刨居之台，高不过望国氛，大不过容宴豆，木不妨守备，用不<br /><br />&nbsp;&nbsp;&nbsp;&nbsp;烦官府，民不废时务，官不易朝常。问谁宴焉，则宋公、郑伯；问谁相礼，则华<br /><br />&nbsp;&nbsp;&nbsp;&nbsp;元、驷W；问谁赞事，则陈侯、蔡侯、许男、顿子，其大夫侍之。先君以是除乱<br /><br />&nbsp;&nbsp;&nbsp;&nbsp;克敌，而无恶于诸侯。今君为此台也，国民罢焉，财用尽焉，年Y败焉，百官烦<br /><br />&nbsp;&nbsp;&nbsp;&nbsp;焉，举国留之，数年乃成。愿得诸侯与始升焉，诸侯皆距无有至者。而后使太宰<br /><br />&nbsp;&nbsp;&nbsp;&nbsp;启疆请于鲁侯，惧之以蜀之役，而仅得以来。使富都那竖赞焉，而使长Q之士相<br /><br />&nbsp;&nbsp;&nbsp;&nbsp;焉，臣不知其美也。<br /><br />&nbsp;&nbsp;&nbsp;&nbsp;夫美也者，上下、内外、小大、远近皆无害焉，故曰美。若于目观则美，<br /><br />&nbsp;&nbsp;&nbsp;&nbsp;缩于财用则匮，是聚民利以自封而瘠民也，胡美之为？夫君国者，将民之与处；<br /><br />&nbsp;&nbsp;&nbsp;&nbsp;民实瘠矣，君安得肥？且夫私欲弘侈，则德义鲜少；德义不行，则迩者骚离而远<br /><br />&nbsp;&nbsp;&nbsp;&nbsp;者距违。天子之贵也，唯其以公侯为官正，而以伯子男为师旅。其有美名也，唯<br /><br />&nbsp;&nbsp;&nbsp;&nbsp;其施令德于远近，而小大安之也。若敛民利以成其私欲，使民蒿焉忘其安乐，而<br /><br />&nbsp;&nbsp;&nbsp;&nbsp;有远心，其为恶也甚矣，安用目观？<br /><br />&nbsp;&nbsp;&nbsp;&nbsp;故先王之为台榭也，榭不过讲军实，台不过望氛祥。故榭度于大卒之居，<br /><br />&nbsp;&nbsp;&nbsp;&nbsp;台度于临观之高。其所不夺穑地，其为不匮财用，其事不烦官业，其日不废时务。<br /><br />&nbsp;&nbsp;&nbsp;&nbsp;瘠硗之地，于是乎为之；城守之木，于是乎用之；官僚之暇，于是乎临之；四时<br /><br />&nbsp;&nbsp;&nbsp;&nbsp;之隙，于是乎成之。故《周诗》曰：‘经始灵台，经之营之。庶民攻之，不日成<br /><br />&nbsp;&nbsp;&nbsp;&nbsp;之。经始勿亟，庶民子来。王在灵囿，~鹿攸伏。’夫为台榭，将以教民利也，<br /><br />&nbsp;&nbsp;&nbsp;&nbsp;不知其以匮之也。若君谓此台美而为之正，楚其殆矣！”<br /><br />&nbsp;&nbsp;&nbsp;&nbsp;灵王城陈、蔡、不羹，使仆夫子皙问于范无宇，曰：“吾不服诸夏而独事晋<br /><br />&nbsp;&nbsp;&nbsp;&nbsp;何也，唯晋近我远也。今吾城三国，赋皆千乘，亦当晋矣。又加之以楚，诸侯其<br /><br />&nbsp;&nbsp;&nbsp;&nbsp;来乎？”对曰：“其在志也，国为大城，未有利者。昔郑有京、栎，卫有蒲、戚，<br /><br />&nbsp;&nbsp;&nbsp;&nbsp;宋有萧、蒙，鲁有弁、费，齐有渠丘，晋有曲沃，秦有征、衙。叔段以京患庄公，<br /><br />&nbsp;&nbsp;&nbsp;&nbsp;郑几不克，栎人实使郑子不得其位。卫蒲、戚实出献公，宋萧、蒙实弑昭公，鲁<br /><br />&nbsp;&nbsp;&nbsp;&nbsp;弁、费实弱襄公，齐渠丘实杀无知，晋曲沃实纳齐师，秦征、衙实难桓、景，皆<br /><br />&nbsp;&nbsp;&nbsp;&nbsp;志于诸侯，此其不利者也。<br /><br />&nbsp;&nbsp;&nbsp;&nbsp;“且夫制城邑若体性焉，有首领股肱，至于手拇毛脉，大能掉小，故变而不<br /><br />&nbsp;&nbsp;&nbsp;&nbsp;勤。地有高下，天有晦明，民有君臣，国有都鄙，古之制也。先王惧其不帅，故<br /><br />&nbsp;&nbsp;&nbsp;&nbsp;制之以义，旌之以服，行之以礼，辩之以名，书之以文，道之以言。既其失也，<br /><br />&nbsp;&nbsp;&nbsp;&nbsp;易物之由。夫边境者，国之尾也，譬之如牛马，处暑之既至，虻{维虫}之既多，<br /><br />&nbsp;&nbsp;&nbsp;&nbsp;而不能掉其尾，臣亦惧之。不然，是三城也，岂不使诸侯之心惕惕焉。”<br /><br />&nbsp;&nbsp;&nbsp;&nbsp;子复命，王曰：“是知天咫，安知民则？是言诞也。”右尹子革侍，曰：<br /><br />&nbsp;&nbsp;&nbsp;&nbsp;“民，天之生也。知天，必知民矣。是其言可以惧哉！”<br /><br />&nbsp;&nbsp;&nbsp;&nbsp;三年，陈、蔡及不羹人纳弃疾而弑灵王。<br /><br />&nbsp;&nbsp;&nbsp;&nbsp;左史倚相廷见申公子，子不出，左史谤之，举伯以告。子怒而出，曰：<br /><br />&nbsp;&nbsp;&nbsp;&nbsp;“女无亦谓我老耄而舍我，而又谤我！”<br /><br />&nbsp;&nbsp;&nbsp;&nbsp;左史倚相曰：“唯子老耄，故欲见以交儆子。若子方壮，能经营百事，倚相<br /><br />&nbsp;&nbsp;&nbsp;&nbsp;将奔走承序，于是不给，而何暇得见？昔卫武公年数九十有五矣，犹箴儆于国，<br /><br />&nbsp;&nbsp;&nbsp;&nbsp;曰：‘自卿以下至于师长士，苟在朝者，无谓我老耄而舍我必恭恪于朝，朝夕以<br /><br />&nbsp;&nbsp;&nbsp;&nbsp;交戒我；闻一二之言，必诵志而纳之，以训导我。’在舆有旅贲之规，位宁有官<br /><br />&nbsp;&nbsp;&nbsp;&nbsp;师之典，倚几有诵训之谏，居寝有亵御之箴，临事有瞽史之导，宴居有师工之诵。<br /><br />&nbsp;&nbsp;&nbsp;&nbsp;史不失书，不失诵，以训御之，于是乎作《懿》戒以自儆也。及其没也，谓<br /><br />&nbsp;&nbsp;&nbsp;&nbsp;之睿圣武公。子实不睿圣，于倚相何害。《周书》曰：‘文王至于日中昃，不皇<br /><br />&nbsp;&nbsp;&nbsp;&nbsp;暇食。惠於小民，唯政之恭。’文王犹不敢骄。今子老楚国而欲自安也，以御数<br /><br />&nbsp;&nbsp;&nbsp;&nbsp;者，王将何为？若常如此，楚其难哉！”子惧，曰：“老之过也。”乃骤见左<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;灵王虐，白公子张骤谏。王患之，谓史老曰：“吾欲已子张之谏，若何？”<br /><br />&nbsp;&nbsp;&nbsp;&nbsp;对曰：“用之实难，已之易矣。若谏，君则曰：‘余左执鬼中，右执殇宫，凡百<br /><br />&nbsp;&nbsp;&nbsp;&nbsp;箴谏，吾尽闻之矣，宁闻他言？’”<br /><br />&nbsp;&nbsp;&nbsp;&nbsp;白公又谏，王如史老之言。对曰：“昔殷武丁能耸其德，至于神明，以入于<br /><br />&nbsp;&nbsp;&nbsp;&nbsp;河，自河徂亳，于是乎三年，默以思道。卿士患之，曰：‘王言以出令也，若不<br /><br />&nbsp;&nbsp;&nbsp;&nbsp;言，是无所禀令也。’武丁于是作书，曰：“以余正四方，余恐德之不类，兹国<br /><br />&nbsp;&nbsp;&nbsp;&nbsp;故不言。’如是而又使以象梦旁求四方之贤，得傅说以来，升以为公，而使朝夕<br /><br />&nbsp;&nbsp;&nbsp;&nbsp;规谏，曰：‘若金，用女作砺。若津水，用女作舟。若天旱，用女作霖雨。启乃<br /><br />&nbsp;&nbsp;&nbsp;&nbsp;心，沃朕心。若药不瞑眩，厥疾不瘳。若跣不视地，厥足用伤。’若武丁之神明<br /><br />&nbsp;&nbsp;&nbsp;&nbsp;也，其圣之睿广也，其智之不疚也，犹自谓未V，故三年默以思道。既得道，犹<br /><br />&nbsp;&nbsp;&nbsp;&nbsp;不敢专制，使以象旁求圣人。既得以为辅，又恐其荒失遗忘，故使朝夕规诲箴谏，<br /><br />&nbsp;&nbsp;&nbsp;&nbsp;曰：‘必交修余，无余弃也。’今君或者未及武丁，而恶规谏者，不亦难乎！<br /><br />&nbsp;&nbsp;&nbsp;&nbsp;“齐桓、晋文，皆非嗣也，还轸诸侯，不敢淫逸，心类德音，以德有国。近<br /><br />&nbsp;&nbsp;&nbsp;&nbsp;臣谏，远臣谤，舆人诵，以自诰也。是以其入也，四封不备一同，而至于有畿田，<br /><br />&nbsp;&nbsp;&nbsp;&nbsp;以属诸侯，至于今为令君。桓、文皆然，君不度忧于二令君，而欲自逸也，无乃<br /><br />&nbsp;&nbsp;&nbsp;&nbsp;不可乎？《周诗》有之曰：‘弗躬弗亲，庶民弗信。’臣惧民之不信君也，故不<br /><br />&nbsp;&nbsp;&nbsp;&nbsp;敢不言。不然，何急其以言取罪也？”<br /><br />&nbsp;&nbsp;&nbsp;&nbsp;王病之，曰：“子复语。不Y虽不能用，吾\之于耳。”对曰：“赖君用<br /><br />&nbsp;&nbsp;&nbsp;&nbsp;之也，故言。不然，巴浦之犀、印①睢⑾螅其可尽乎，其又以规为也？”遂<br /><br />&nbsp;&nbsp;&nbsp;&nbsp;趋而退，归，杜门不出。七月，乃有乾G之乱，灵王死之。<br /><br />&nbsp;&nbsp;&nbsp;&nbsp;司马子期欲以妾为内子，访之左史倚相，曰：“吾有妾而愿，欲笄之，其可<br /><br />&nbsp;&nbsp;&nbsp;&nbsp;乎？”对曰：“昔先大夫子囊违王之命谥；子夕嗜芰，子木有羊馈而无芰荐。君<br /><br />&nbsp;&nbsp;&nbsp;&nbsp;子曰：违而道。谷阳竖爱子反之劳也，而献饮焉，以毙于鄢；芋尹申亥从灵王之<br /><br />&nbsp;&nbsp;&nbsp;&nbsp;欲，以陨于乾G。君子曰：“从而逆。君子之行，欲其道也，故进退周旋，唯道<br /><br />&nbsp;&nbsp;&nbsp;&nbsp;是从。夫子木能违若敖之欲，以之道而去芰荐，吾子经营楚国，而欲荐芰以干之，<br /><br />&nbsp;&nbsp;&nbsp;&nbsp;其可乎？”子期乃止。</div>
            <div class="link">
                <a id="err-report" href="javascript:void(0)" onClick="report('国语出错啦!');">
                    错误举报</a><a id="add-bookcase" href="javascript:void(0)" onClick="addbookcase(33,1999);">加入书签</a><a
                        href="1998.html">上一页</a>&larr;<a href="index.html">返回列表</a>&rarr;<a
                            href="2000.html">下一页</a><a id="book-vote" href="javascript:void(0)" onClick="vote(33);">投推荐票</a><a
                                id="err-report" href="javascript:void(0)" onClick="report('国语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1998.html"; var next_page = "2000.html"; var index_page = "index.html"; var sortid = "9"; var article_id = "33"; var chapter_id = "1999"; var articlename = "国语"; var chaptername = " 卷十七 楚语上"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>