<!DOCTYPE html>
<html>
<head>
<meta charset="gbk" />
<title>国语- 卷十五 晋语九-在线阅读-哈西文学网</title>
<meta name="keywords" content="不详，国语， 卷十五 晋语九全文， 卷十五 晋语九在线阅读 哈西文学网" />
<meta name="description" content="哈西文学网提供不详的国语  卷十五 晋语九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/33/1997.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/33/1997.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 国语</div>
		<div class="fr"><a id="add-bookcase" href="javascript:void(0)" onClick="addbookcase(33,0);">加入书架</a>|<a id="book-vote" href="javascript:void(0)" onClick="vote(33);">投推荐票</a>|<a id="err-report" href="javascript:void(0)" onClick="report('国语出错啦!');">错误举报</a>|<a href="https://www.haxi88.com/files/article/info/0/33.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 晋语九</h1>
            <div class="link xb">
                <a href="1996.html">上一页</a>&larr;<a href="index.html">返回列表</a>&rarr;<a
                    href="1998.html">下一页</a></div>			
            <div id="BookText">&nbsp;&nbsp;&nbsp;&nbsp;士景伯如楚，叔鱼为赞理。邢侯与雍子争田，雍子纳其女于叔鱼以求直。及<br /><br />&nbsp;&nbsp;&nbsp;&nbsp;断狱之日，叔鱼抑邢侯，邢侯杀叔鱼与雍子于朝。韩宣子患之，叔向曰：“三奸<br /><br />&nbsp;&nbsp;&nbsp;&nbsp;同罪，请杀其生者而戮其死者。”宣子曰：“若何？”对曰：“鲋也鬻狱，雍子<br /><br />&nbsp;&nbsp;&nbsp;&nbsp;贾之以其子，邢侯非其官也而干之。夫以回鬻国之中，与绝亲以买直。与非司寇<br /><br />&nbsp;&nbsp;&nbsp;&nbsp;而擅杀，其罪一也。”邢侯闻之，逃。遂施邢侯氏，而尸叔鱼与雍子于市。<br /><br />&nbsp;&nbsp;&nbsp;&nbsp;中行穆子帅师伐狄，围鼓。鼓人或请以城叛，穆子不受，军吏曰：“可无劳<br /><br />&nbsp;&nbsp;&nbsp;&nbsp;师而得城，子何不为？”穆子曰：“非事君之礼也。夫以城来者，必将求利于我。<br /><br />&nbsp;&nbsp;&nbsp;&nbsp;夫守而二心，奸之大者也；赏善罚奸，国之宪法也。许而弗予，失吾信也；若其<br /><br />&nbsp;&nbsp;&nbsp;&nbsp;予之，赏大奸也。奸而盈禄，善将若何？且夫狄之憾者以城来盈愿，晋岂其无？<br /><br />&nbsp;&nbsp;&nbsp;&nbsp;是我以鼓教吾边鄙贰也。夫事君者，量力而进，不能则退，不以安贾贰。”令军<br /><br />&nbsp;&nbsp;&nbsp;&nbsp;吏呼城，儆将攻之，未傅而鼓降。中行伯既克鼓，以鼓子苑支来。令鼓人各复其<br /><br />&nbsp;&nbsp;&nbsp;&nbsp;所，非僚勿从。<br /><br />&nbsp;&nbsp;&nbsp;&nbsp;鼓子之臣曰夙沙，以其孥行，军吏执之，辞曰：“我君是事，非事土也。<br /><br />&nbsp;&nbsp;&nbsp;&nbsp;名曰君臣，岂曰土臣？今君实迁，臣何赖于鼓？”穆子召之，曰：“鼓有君矣，<br /><br />&nbsp;&nbsp;&nbsp;&nbsp;尔心事君，吾定而禄爵。”对曰：“臣委质于狄之鼓，未委质于晋之鼓也。臣闻<br /><br />&nbsp;&nbsp;&nbsp;&nbsp;之：委质为臣，无有二心。委质而策死，古之法也。君有烈名，臣无叛质。敢即<br /><br />&nbsp;&nbsp;&nbsp;&nbsp;私利以烦司寇而乱旧法，其若不虞何！”穆子叹而谓其左右曰：“吾何德之务而<br /><br />&nbsp;&nbsp;&nbsp;&nbsp;有是臣也？”乃使行。既献，言于公，与鼓子田于河阴，使夙沙相之。<br /><br />&nbsp;&nbsp;&nbsp;&nbsp;范献子聘于鲁，问具山、敖山，鲁人以其乡对。献子曰：“不为具、敖乎？”<br /><br />&nbsp;&nbsp;&nbsp;&nbsp;对曰：“先君献、武之讳也。”献子归，遍戒其所知曰：“人不可以不学。吾m<br /><br />&nbsp;&nbsp;&nbsp;&nbsp;鲁而名其二讳，为笑焉，唯不学也。人之有学也，犹木之有枝叶也。木有枝叶，<br /><br />&nbsp;&nbsp;&nbsp;&nbsp;犹庇荫人，而况君子之学乎？”<br /><br />&nbsp;&nbsp;&nbsp;&nbsp;董叔将娶于范氏，叔向曰：“范氏富，盍已乎！”曰：“欲为系援焉。”他<br /><br />&nbsp;&nbsp;&nbsp;&nbsp;日，董祁逵诜断鬃釉唬骸安晃峋匆病！毕鬃又炊纺于庭之槐，叔向过之，曰：<br /><br />&nbsp;&nbsp;&nbsp;&nbsp;“子盍为我请乎！”叔向曰：“求系，既系矣；求援，既援矣。欲而得之，又何<br /><br />&nbsp;&nbsp;&nbsp;&nbsp;请焉？”<br /><br />&nbsp;&nbsp;&nbsp;&nbsp;赵简子曰：“鲁孟献子有斗臣五人。我无一，何也？”叔向曰：“子不欲也。<br /><br />&nbsp;&nbsp;&nbsp;&nbsp;若欲之，Z也待交劭梢病！<br /><br />&nbsp;&nbsp;&nbsp;&nbsp;梗阳人有狱，将不胜，请纳赂于魏献子，献子将许之。阎没谓叔宽曰：“与<br /><br />&nbsp;&nbsp;&nbsp;&nbsp;子谏乎！吾主以不贿闻于诸侯，今以梗阳之贿殃之，不可。”二人朝，而不退。<br /><br />&nbsp;&nbsp;&nbsp;&nbsp;献子将食，问谁于庭，曰：“阎明、叔褒在。”召之，使佐食。比已食，三叹。<br /><br />&nbsp;&nbsp;&nbsp;&nbsp;既饱，献子问焉，曰：“人有言曰：唯食可以忘忧。吾子一食之间而三叹，何也？”<br /><br />&nbsp;&nbsp;&nbsp;&nbsp;同辞对曰：“吾小人也，贪。馈之始至，惧其不足，故叹。中食而自咎也。曰：<br /><br />&nbsp;&nbsp;&nbsp;&nbsp;岂主之食而有不足？是以再叹。主之既已食，愿以小人之腹，为君子之心，属餍<br /><br />&nbsp;&nbsp;&nbsp;&nbsp;而已，是以三叹。”献子曰：“善。”乃辞梗阳人。<br /><br />&nbsp;&nbsp;&nbsp;&nbsp;下邑之役，董安于多。赵简子赏之，辞，固赏之，对曰：“方臣之少也，进<br /><br />&nbsp;&nbsp;&nbsp;&nbsp;秉笔，赞为名命，称于前世，立义于诸侯，而主弗志。及臣之壮也，耆其股肱以<br /><br />&nbsp;&nbsp;&nbsp;&nbsp;从司马，苛慝不产。及臣之长也，端委{带以随宰人，民无二心。今臣一旦为狂<br /><br />&nbsp;&nbsp;&nbsp;&nbsp;疾，而曰‘必赏女’，与余以狂疾赏也，不如亡！”趋而出，乃释之。<br /><br />&nbsp;&nbsp;&nbsp;&nbsp;赵简子使尹铎为晋阳。请曰：“以为茧丝乎？抑为保鄣乎？”简子曰：“保<br /><br />&nbsp;&nbsp;&nbsp;&nbsp;鄣哉！”尹铎损其户数。简子诫襄子曰：“晋国有难，而无以尹铎为少，无以晋<br /><br />&nbsp;&nbsp;&nbsp;&nbsp;阳为远，必以为归。”<br /><br />&nbsp;&nbsp;&nbsp;&nbsp;赵简子使尹铎为晋阳，曰：“必堕其垒培。吾将往焉，若见垒培，是见寅与<br /><br />&nbsp;&nbsp;&nbsp;&nbsp;吉射也。”尹铎往而增之。简子如晋阳，见垒，怒曰：“必杀铎也而后入。”大<br /><br />&nbsp;&nbsp;&nbsp;&nbsp;夫辞之，不可，曰：“是昭余雠也。”邮无正进，曰：“昔先主文子少衅于难，<br /><br />&nbsp;&nbsp;&nbsp;&nbsp;从姬氏于公宫，有孝德以出在公族，有恭德以升在位，有武德以羞为正卿，有温<br /><br />&nbsp;&nbsp;&nbsp;&nbsp;德以成其名誉，失赵氏之典刑，而去其师保，基于其身，以克复其所。及景子长<br /><br />&nbsp;&nbsp;&nbsp;&nbsp;于公宫，未及教训而嗣立矣，亦能纂修其身以受先业，无谤于国，顺德以学子，<br /><br />&nbsp;&nbsp;&nbsp;&nbsp;择言以教子，择师保以相子。今吾子嗣位，有文之典刑，有景之教训，重之以师<br /><br />&nbsp;&nbsp;&nbsp;&nbsp;保，加之以父兄，子皆疏之，以及此难。夫尹铎曰：‘思乐而喜，思难而惧，人<br /><br />&nbsp;&nbsp;&nbsp;&nbsp;之道也。委土可以为师保，吾何为不增？’是以修之，庶曰可以鉴而鸠赵宗乎！<br /><br />&nbsp;&nbsp;&nbsp;&nbsp;若罚之，是罚善也。罚善必赏恶。臣何望矣！”简子说，曰：“微子，吾几不为<br /><br />&nbsp;&nbsp;&nbsp;&nbsp;人矣！”以免难之赏赏尹铎。初，伯乐与尹铎有怨，以其赏如伯乐氏，曰：“子<br /><br />&nbsp;&nbsp;&nbsp;&nbsp;免吾死，敢不归禄。”辞曰：“吾为主图，非为子也。怨若怨焉。”<br /><br />&nbsp;&nbsp;&nbsp;&nbsp;铁之战，赵简子曰：“郑人击我。吾伏|_血，鼓音不衰。今日之事，<br /><br />&nbsp;&nbsp;&nbsp;&nbsp;莫我若也。”卫庄公为右，曰：“吾九上九下，击人尽殪。今日之事，莫我加也。”<br /><br />&nbsp;&nbsp;&nbsp;&nbsp;邮无正御，曰：“吾两将绝，吾能止之。今日之事，我上之次也。”驾而乘<br /><br />&nbsp;&nbsp;&nbsp;&nbsp;材，两皆绝。<br /><br />&nbsp;&nbsp;&nbsp;&nbsp;卫庄公祷，曰：“曾孙蒯聩以谆赵鞅之故，敢昭告于皇祖文王、烈祖康叔、<br /><br />&nbsp;&nbsp;&nbsp;&nbsp;文祖襄公、昭考灵公，夷请无筋无骨，无面伤，无败用，无陨惧，死不敢请。”<br /><br />&nbsp;&nbsp;&nbsp;&nbsp;简子曰：“志父寄也。”<br /><br />&nbsp;&nbsp;&nbsp;&nbsp;赵简子田于蝼，史黯闻之，以犬待于门。简子见之，曰：“何为？”曰：<br /><br />&nbsp;&nbsp;&nbsp;&nbsp;“有所得犬，欲试之兹囿。”简子曰：“何为不告？”对曰：“君行臣不从，不<br /><br />&nbsp;&nbsp;&nbsp;&nbsp;顺。主将m蝼而麓不闻，臣敢烦当日。”简子乃还。<br /><br />&nbsp;&nbsp;&nbsp;&nbsp;少室周为赵简子之右，闻牛谈有力，请与之戏，弗胜，致右焉。简子许之，<br /><br />&nbsp;&nbsp;&nbsp;&nbsp;使少室周为宰，曰：“知贤而让，可以训矣。”<br /><br />&nbsp;&nbsp;&nbsp;&nbsp;赵简子曰：“吾愿得范、中行之良臣。”史黯侍，曰：“将焉用之？”简子<br /><br />&nbsp;&nbsp;&nbsp;&nbsp;曰：“良臣，人之所愿也，又何问焉？”对曰：“臣以为不良故也。夫事君者，<br /><br />&nbsp;&nbsp;&nbsp;&nbsp;谏过而赏善，荐可而替否，献能而进贤，择材而荐之，朝夕诵善败而纳之。道之<br /><br />&nbsp;&nbsp;&nbsp;&nbsp;以文，行之以顺，勤之以力，致之以死。听则进，否则退。今范、中行氏之臣不<br /><br />&nbsp;&nbsp;&nbsp;&nbsp;能匡相其君，使至于难；君出在外，又不能定，而弃之，则何良之为？若弗弃，<br /><br />&nbsp;&nbsp;&nbsp;&nbsp;则主焉得之？夫二子之良，将勤营其君，复使立于外，死而后止，何日以来？若<br /><br />&nbsp;&nbsp;&nbsp;&nbsp;来，乃非良臣也。”简子曰：“善。吾言实过矣。”<br /><br />&nbsp;&nbsp;&nbsp;&nbsp;赵简子问于壮驰兹曰：“东方之士孰为愈？”壮驰兹拜曰：“敢贺！”简子<br /><br />&nbsp;&nbsp;&nbsp;&nbsp;曰：“未应吾问，何贺？”对曰：“臣闻之：国家之将兴也，君子自以为不足；<br /><br />&nbsp;&nbsp;&nbsp;&nbsp;其亡也，若有余。今主任晋国之政而问及小人，又求贤人，吾是以贺。”<br /><br />&nbsp;&nbsp;&nbsp;&nbsp;赵简子叹曰：“雀入于海为蛤，雉入于淮为蜃。鼋鼍鱼鳖，莫不能化，唯人<br /><br />&nbsp;&nbsp;&nbsp;&nbsp;不能。哀夫！”窦呤蹋曰：“臣闻之：君子哀无人，不哀无贿；哀无德，不哀<br /><br />&nbsp;&nbsp;&nbsp;&nbsp;无宠；哀名之不令，不哀年之不登。夫范、中行氏不恤庶难，欲擅晋国，今其子<br /><br />&nbsp;&nbsp;&nbsp;&nbsp;孙将耕于齐，宗庙之孜畎亩之勤，人之化也，何日之有！”<br /><br />&nbsp;&nbsp;&nbsp;&nbsp;赵襄子使新稚穆子伐狄，胜左人、中人，遽人来告，襄子将食，寻饭有恐色。<br /><br />&nbsp;&nbsp;&nbsp;&nbsp;侍者曰：“狗之事大矣，而主之色不怡，何也？”襄子曰：“吾闻之：德不纯而<br /><br />&nbsp;&nbsp;&nbsp;&nbsp;福禄并至，谓之幸。夫幸非福，非德不当雍，雍不为幸，吾是以惧。”<br /><br />&nbsp;&nbsp;&nbsp;&nbsp;智宣子将以瑶为后，智果曰：“不如宵也。”宣子曰：“宵也洹！倍栽唬<br /><br />&nbsp;&nbsp;&nbsp;&nbsp;“宵之湓诿妫瑶之湓谛摹Ｐ浒芄，面洳缓ΑＱ之贤于人者五，<br /><br />&nbsp;&nbsp;&nbsp;&nbsp;其不逮者一也。美鬓长大则贤，射御足力则贤，伎艺毕给则贤，巧文辩惠则贤，<br /><br />&nbsp;&nbsp;&nbsp;&nbsp;强毅果敢则贤。如是而甚不仁。以其五贤陵人，而以不仁行之，其谁能待之？若<br /><br />&nbsp;&nbsp;&nbsp;&nbsp;果立瑶也，智宗必灭。”弗听。智果别族于太史为辅氏。及智氏之亡也，唯辅果<br /><br />&nbsp;&nbsp;&nbsp;&nbsp;在。<br /><br />&nbsp;&nbsp;&nbsp;&nbsp;智襄子为室美，士茁夕焉。智伯曰：“室美夫！”对曰：“美则美矣；抑臣<br /><br />&nbsp;&nbsp;&nbsp;&nbsp;亦有惧也。”智伯曰：“何惧？”对曰：“臣以秉笔事君。志有之曰：‘高山峻<br /><br />&nbsp;&nbsp;&nbsp;&nbsp;原，不生草木。松柏之地，其土不肥。’今土木胜，臣惧其不安人也。”室成，<br /><br />&nbsp;&nbsp;&nbsp;&nbsp;三年而智氏亡。<br /><br />&nbsp;&nbsp;&nbsp;&nbsp;还自卫，三卿宴于蓝台，智襄子戏韩康子而侮段规。智伯国闻之，谏曰：<br /><br />&nbsp;&nbsp;&nbsp;&nbsp;“主不备，难必至矣。”曰：“难将由我，我不为难，谁敢兴之！”对曰：“异<br /><br />&nbsp;&nbsp;&nbsp;&nbsp;于是。夫S氏有车辕之难，赵有孟姬之谗，栾有叔祁之澹范、中行有亟治之难，<br /><br />&nbsp;&nbsp;&nbsp;&nbsp;皆主之所知也。《夏书》有之曰：‘一人三失，怨岂在明？不见是图。’《周书》<br /><br />&nbsp;&nbsp;&nbsp;&nbsp;有之曰：‘怨不在大，亦不在小。’夫君子能勤小物，故无大患。今主一宴而耻<br /><br />&nbsp;&nbsp;&nbsp;&nbsp;人之君相，又弗备，曰‘不敢兴难’无乃不可乎？夫谁不可喜，而谁不可惧？蚋<br /><br />&nbsp;&nbsp;&nbsp;&nbsp;蚁蜂虿，皆能害人，况君相乎！”弗听。自是五年，乃有晋阳之难。段规反，首<br /><br />&nbsp;&nbsp;&nbsp;&nbsp;难，而杀智伯于师，遂灭智氏。<br /><br />&nbsp;&nbsp;&nbsp;&nbsp;晋阳之围，张谈曰：“先主为重器也，为国家之难也，盍姑无爱宝于诸侯乎？”<br /><br />&nbsp;&nbsp;&nbsp;&nbsp;襄子曰：“吾无使也。”张谈曰：“地也可。”襄子曰：“吾不幸有疾，不夷于<br /><br />&nbsp;&nbsp;&nbsp;&nbsp;先子，不德而贿。夫地也求饮吾欲，是养吾疾而干吾禄也。吾不与皆毙。”襄子<br /><br />&nbsp;&nbsp;&nbsp;&nbsp;出，曰：“吾何走乎？”从者曰：“长子近，且城厚完。”襄子曰：“民罢力以<br /><br />&nbsp;&nbsp;&nbsp;&nbsp;完之，又毙死以守之，其谁与我？”从者曰：“邯郸之仓库实。”襄子曰：“浚<br /><br />&nbsp;&nbsp;&nbsp;&nbsp;民之膏泽以实之，又因而杀之，其谁与我？其晋阳乎！先主之所属也，尹铎之所<br /><br />&nbsp;&nbsp;&nbsp;&nbsp;宽也，民必和矣。”乃走晋阳，晋师围而灌之，沈灶产蛙，民无叛意。</div>
            <div class="link">
                <a id="err-report" href="javascript:void(0)" onClick="report('国语出错啦!');">
                    错误举报</a><a id="add-bookcase" href="javascript:void(0)" onClick="addbookcase(33,1997);">加入书签</a><a
                        href="1996.html">上一页</a>&larr;<a href="index.html">返回列表</a>&rarr;<a
                            href="1998.html">下一页</a><a id="book-vote" href="javascript:void(0)" onClick="vote(33);">投推荐票</a><a
                                id="err-report" href="javascript:void(0)" onClick="report('国语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1996.html"; var next_page = "1998.html"; var index_page = "index.html"; var sortid = "9"; var article_id = "33"; var chapter_id = "1997"; var articlename = "国语"; var chaptername = " 卷十五 晋语九"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>