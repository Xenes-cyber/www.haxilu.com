<!DOCTYPE html>
<html>
<head>
<meta charset="gbk" />
<title>国语- 卷十一 晋语五-在线阅读-哈西文学网</title>
<meta name="keywords" content="不详，国语， 卷十一 晋语五全文， 卷十一 晋语五在线阅读 哈西文学网" />
<meta name="description" content="哈西文学网提供不详的国语  卷十一 晋语五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/33/1987.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/33/1987.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 国语</div>
		<div class="fr"><a id="add-bookcase" href="javascript:void(0)" onClick="addbookcase(33,0);">加入书架</a>|<a id="book-vote" href="javascript:void(0)" onClick="vote(33);">投推荐票</a>|<a id="err-report" href="javascript:void(0)" onClick="report('国语出错啦!');">错误举报</a>|<a href="https://www.haxi88.com/files/article/info/0/33.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 晋语五</h1>
            <div class="link xb">
                <a href="1984.html">上一页</a>&larr;<a href="index.html">返回列表</a>&rarr;<a
                    href="1990.html">下一页</a></div>			
            <div id="BookText">&nbsp;&nbsp;&nbsp;&nbsp;臼季使，舍于冀野。冀缺薅，其妻@之，敬，相待如宾。从而问之，冀芮<br /><br />&nbsp;&nbsp;&nbsp;&nbsp;之子也，与之归；既复命，而进之曰：“臣得贤人，敢以告。”文公曰：“其父<br /><br />&nbsp;&nbsp;&nbsp;&nbsp;有罪，可乎？”对曰：“国之良也，灭其前恶，是故舜之刑也殛鲧，其举也兴禹。<br /><br />&nbsp;&nbsp;&nbsp;&nbsp;今君之所闻也。齐桓公亲举管敬子，其贼也。”公曰：“子何以知其贤也？”对<br /><br />&nbsp;&nbsp;&nbsp;&nbsp;曰：“臣见其不忘敬也。夫敬，德之恪也。恪于德以临事，其何不济！”公见之，<br /><br />&nbsp;&nbsp;&nbsp;&nbsp;使为下军大夫。<br /><br />&nbsp;&nbsp;&nbsp;&nbsp;阳处父如卫，反，过宁，舍于逆旅宁嬴氏。嬴谓其妻曰：“吾求君子久矣，<br /><br />&nbsp;&nbsp;&nbsp;&nbsp;今乃得之。”举而从之，阳子道与之语，及山而还。其妻曰：“子得所求而不从<br /><br />&nbsp;&nbsp;&nbsp;&nbsp;之，何其怀也！”曰：“吾见其貌而欲之，闻其言而恶之。夫貌，情之华也；言，<br /><br />&nbsp;&nbsp;&nbsp;&nbsp;貌之机也。身为情，成于中。言，身之文也。言文而发之，合而后行，离则有衅。<br /><br />&nbsp;&nbsp;&nbsp;&nbsp;今阳子之貌济，其言匮，非其实也。若中不济，而外强之，其卒将复，中以外易<br /><br />&nbsp;&nbsp;&nbsp;&nbsp;矣。若内外类，而言反之，渎其信也。夫言以昭信，奉之如机，历时而发之，胡<br /><br />&nbsp;&nbsp;&nbsp;&nbsp;可渎也！今阳子之情M矣，以济盖也，且刚而主能，不本而犯，怨之所聚也。<br /><br />&nbsp;&nbsp;&nbsp;&nbsp;吾惧未获其利而及其难，是故去之。”期年，乃有贾季之难，阳子死之。<br /><br />&nbsp;&nbsp;&nbsp;&nbsp;赵宣子言韩献子于灵公，以为司马。河曲之役，赵孟使人以其乘车干行，献<br /><br />&nbsp;&nbsp;&nbsp;&nbsp;子执而戮之。众咸曰：“韩厥必不没矣。其主朝升之，而暮戮其车，其谁安之！”<br /><br />&nbsp;&nbsp;&nbsp;&nbsp;宣子召而礼之，曰：“吾闻事君者比而不党。夫周以举义，比也；举以其私，党<br /><br />&nbsp;&nbsp;&nbsp;&nbsp;也。夫军事无犯，犯而不隐，义也。吾言女于君，惧女不能也。举而不能，党孰<br /><br />&nbsp;&nbsp;&nbsp;&nbsp;大焉！事君而党，吾何以从政？吾故以是观女。女勉之。苟从是行也，临长晋国<br /><br />&nbsp;&nbsp;&nbsp;&nbsp;者，非女其谁？”皆告诸大夫曰：“二三子可以贺我矣！吾举厥也而中，吾乃今<br /><br />&nbsp;&nbsp;&nbsp;&nbsp;知免于罪矣。”<br /><br />&nbsp;&nbsp;&nbsp;&nbsp;宋人弑昭公，赵宣子请师于灵公以伐宋，公曰：“非晋国之急也。对曰：<br /><br />&nbsp;&nbsp;&nbsp;&nbsp;“大者天地，其次君臣，所以为明训也。今宋人弑其君，是反天地而逆民则也，<br /><br />&nbsp;&nbsp;&nbsp;&nbsp;天必诛焉。晋为盟主，而不修天罚，将惧及焉。”公许之。乃发令于太庙，召军<br /><br />&nbsp;&nbsp;&nbsp;&nbsp;吏而戒乐正，令三军之锺鼓必备。赵同曰：“国有大役，不镇抚民而备锺鼓，何<br /><br />&nbsp;&nbsp;&nbsp;&nbsp;也？”宣子曰：“大罪伐之，小罪惮之。袭侵之事，陵也。是故伐备锺鼓，声其<br /><br />&nbsp;&nbsp;&nbsp;&nbsp;罪也；战以T于、丁宁，儆其民也。袭侵密声，为事也。今宋人弑其君，罪<br /><br />&nbsp;&nbsp;&nbsp;&nbsp;莫大焉！明声之，犹恐其不闻也。吾备锺鼓，为君故也。”乃使旁告于诸侯，治<br /><br />&nbsp;&nbsp;&nbsp;&nbsp;兵振旅，鸣锺鼓，以至于宋。<br /><br />&nbsp;&nbsp;&nbsp;&nbsp;灵公虐，赵宣子骤谏，公患之，使I贼之，晨往，则寝门辟矣，盛服将朝，<br /><br />&nbsp;&nbsp;&nbsp;&nbsp;早而假寐。退，叹而言曰：“赵孟敬哉！夫不忘恭敬，社稷之镇也。贼国之镇<br /><br />&nbsp;&nbsp;&nbsp;&nbsp;不忠，受命而废之不信，享一名于此，不如死。”触庭之槐而死。灵公将杀赵盾，<br /><br />&nbsp;&nbsp;&nbsp;&nbsp;不克。赵穿攻公于桃园，逆公子黑臀而立之，实为成公。<br /><br />&nbsp;&nbsp;&nbsp;&nbsp;S献子聘于齐，齐顷公使妇人观而笑之。S献子怒，归，请伐齐。范武子退<br /><br />&nbsp;&nbsp;&nbsp;&nbsp;自朝，曰：“燮乎，吾闻之，干人之怒，必获毒焉。夫S子之怒甚矣，不逞于齐，<br /><br />&nbsp;&nbsp;&nbsp;&nbsp;必发诸晋国。不得政，何以逞怒？余将致政焉，以成其怒，无以内易外也。尔勉<br /><br />&nbsp;&nbsp;&nbsp;&nbsp;从二三子，以承君命，唯敬。”乃老。<br /><br />&nbsp;&nbsp;&nbsp;&nbsp;范文子暮退于朝。武子曰：“何暮也？”对曰：“有秦客C辞于朝，大夫莫<br /><br />&nbsp;&nbsp;&nbsp;&nbsp;之能对也，吾知三焉。”武子怒曰：“大夫非不能也，让父兄也。尔童子，而三<br /><br />&nbsp;&nbsp;&nbsp;&nbsp;掩人于朝。吾不在晋国，亡无日矣。”击之以杖，折委笄。<br /><br />&nbsp;&nbsp;&nbsp;&nbsp;靡笄之役，韩献子将斩人。S献子驾，将救之，至，则既斩之矣。S献子请<br /><br />&nbsp;&nbsp;&nbsp;&nbsp;以徇，其仆曰：“子不将救之乎？”献子曰：“敢不分谤乎！”<br /><br />&nbsp;&nbsp;&nbsp;&nbsp;靡笄之役，S献子伤，曰：“余病喙。”张侯御，曰：“三军之心，在此车<br /><br />&nbsp;&nbsp;&nbsp;&nbsp;也。其耳目在于旗鼓。车无退表，鼓无退声，军事集焉。吾子忍之，不可以言病。<br /><br />&nbsp;&nbsp;&nbsp;&nbsp;受命于庙，受于社，甲胄而效死，戎之政也。病未若死，祗以解志。”乃左并<br /><br />&nbsp;&nbsp;&nbsp;&nbsp;辔，右援⒍鼓之，马逸不能止，三军从之。齐师大败，逐之，三周华不注之山。<br /><br />&nbsp;&nbsp;&nbsp;&nbsp;靡笄之役，S献子师胜而返，范文子后入。武子曰：“燮乎，女亦知吾望尔<br /><br />&nbsp;&nbsp;&nbsp;&nbsp;也乎？”对曰：“夫师，S子之师也，其事臧。若先，则恐国人之属耳目于我也，<br /><br />&nbsp;&nbsp;&nbsp;&nbsp;故不敢。”武子曰：“吾知免矣。”<br /><br />&nbsp;&nbsp;&nbsp;&nbsp;靡笄之役，S献子见，公曰：“子之力也夫！”对曰：“克也以君命命三军<br /><br />&nbsp;&nbsp;&nbsp;&nbsp;之士，三军之士用命，克也何力之有焉？”范文子见，公曰：“子之力也夫！对<br /><br />&nbsp;&nbsp;&nbsp;&nbsp;曰：“燮也受命于中军，以命上军之士，上军之士用命，燮也何力之有焉？”栾<br /><br />&nbsp;&nbsp;&nbsp;&nbsp;武子见，公曰：“子之力也夫！”对曰：“书也受命于上军，以命下军之士，下<br /><br />&nbsp;&nbsp;&nbsp;&nbsp;军之士用命，书也何力之有焉？”<br /><br />&nbsp;&nbsp;&nbsp;&nbsp;靡笄之役也，S献子伐齐。齐侯来，献之以得殒命之礼，曰：“寡君使克也，<br /><br />&nbsp;&nbsp;&nbsp;&nbsp;不腆弊邑之礼，为君之辱，敢归诸下执政，以整御人。”苗棼皇曰：“S子勇而<br /><br />&nbsp;&nbsp;&nbsp;&nbsp;不知礼，矜其伐而耻国君，其与几何！”<br /><br />&nbsp;&nbsp;&nbsp;&nbsp;梁山崩，以传召伯宗，遇大车当道而覆，立而辟之，曰：“避传。”对曰：<br /><br />&nbsp;&nbsp;&nbsp;&nbsp;“传为速也，若俟吾避，则加迟矣，不如捷而行。”伯宗喜，问其居，曰：“绛<br /><br />&nbsp;&nbsp;&nbsp;&nbsp;人也。”伯宗曰：“何闻？”曰：“梁山崩而以传召伯宗。”伯宗问曰：“乃将<br /><br />&nbsp;&nbsp;&nbsp;&nbsp;若何？”对曰：“山有朽壤而崩，将若何？夫国主山川，故川涸山崩，君为之降<br /><br />&nbsp;&nbsp;&nbsp;&nbsp;服、出次，乘缦、不举，策于上帝，国三日哭，以礼焉。虽伯宗亦如是而已，其<br /><br />&nbsp;&nbsp;&nbsp;&nbsp;若之何？”问其名，不告；请以见，不许。伯宗及绛，以告，而从之。<br /><br />&nbsp;&nbsp;&nbsp;&nbsp;伯宗朝，以喜归，其妻曰：“子貌有喜，何也？”曰：“吾言于朝，诸大夫<br /><br />&nbsp;&nbsp;&nbsp;&nbsp;皆谓我智似阳子。”对曰：“阳子华而不实，主言而无谋，是以难及其身。子何<br /><br />&nbsp;&nbsp;&nbsp;&nbsp;喜焉？”伯宗曰：“吾饮诸大夫酒，而与之语，尔试听之。”曰：“诺。”既饮，<br /><br />&nbsp;&nbsp;&nbsp;&nbsp;其妻曰：“诸大夫莫子若也。然而民不能戴其上久矣，难必及子乎！盍亟索士整<br /><br />&nbsp;&nbsp;&nbsp;&nbsp;庇州犁焉。”得毕阳。<br /><br />&nbsp;&nbsp;&nbsp;&nbsp;及栾弗忌之难，诸大夫害伯宗，将谋而杀之。毕阳送宋州犁于荆。</div>
            <div class="link">
                <a id="err-report" href="javascript:void(0)" onClick="report('国语出错啦!');">
                    错误举报</a><a id="add-bookcase" href="javascript:void(0)" onClick="addbookcase(33,1987);">加入书签</a><a
                        href="1984.html">上一页</a>&larr;<a href="index.html">返回列表</a>&rarr;<a
                            href="1990.html">下一页</a><a id="book-vote" href="javascript:void(0)" onClick="vote(33);">投推荐票</a><a
                                id="err-report" href="javascript:void(0)" onClick="report('国语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1984.html"; var next_page = "1990.html"; var index_page = "index.html"; var sortid = "9"; var article_id = "33"; var chapter_id = "1987"; var articlename = "国语"; var chaptername = " 卷十一 晋语五"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>