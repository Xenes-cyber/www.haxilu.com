<!DOCTYPE html>
<html>
<head>
<meta charset="gbk" />
<title>国语- 卷十八 楚语下-在线阅读-哈西文学网</title>
<meta name="keywords" content="不详，国语， 卷十八 楚语下全文， 卷十八 楚语下在线阅读 哈西文学网" />
<meta name="description" content="哈西文学网提供不详的国语  卷十八 楚语下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/33/2000.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/33/2000.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 国语</div>
		<div class="fr"><a id="add-bookcase" href="javascript:void(0)" onClick="addbookcase(33,0);">加入书架</a>|<a id="book-vote" href="javascript:void(0)" onClick="vote(33);">投推荐票</a>|<a id="err-report" href="javascript:void(0)" onClick="report('国语出错啦!');">错误举报</a>|<a href="https://www.haxi88.com/files/article/info/0/33.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 楚语下</h1>
            <div class="link xb">
                <a href="1999.html">上一页</a>&larr;<a href="index.html">返回列表</a>&rarr;<a
                    href="2002.html">下一页</a></div>			
            <div id="BookText">&nbsp;&nbsp;&nbsp;&nbsp;昭王问于观射父，曰：“《周书》所谓重、黎使天地不通者，何也若无然，<br /><br />&nbsp;&nbsp;&nbsp;&nbsp;民将能登天乎？”<br /><br />&nbsp;&nbsp;&nbsp;&nbsp;对曰：“非此之谓也。古者民神不杂。民之精爽不携贰者，而又能齐肃衷正，<br /><br />&nbsp;&nbsp;&nbsp;&nbsp;其智能上下比义，其圣能光远宣朗，其明能光照之，其聪能月彻之，如是则明神<br /><br />&nbsp;&nbsp;&nbsp;&nbsp;降之，在男曰觋，在女曰巫。是使制神之处位次主，而为之牲器时服，而后使先<br /><br />&nbsp;&nbsp;&nbsp;&nbsp;圣之后之有光烈，而能知山川之号、高祖之主、宗庙之事、昭穆之世、齐敬之勤、<br /><br />&nbsp;&nbsp;&nbsp;&nbsp;礼节之宜、威仪之则、容貌之崇、忠信之质、洁之服，而敬恭明神者，以为之<br /><br />&nbsp;&nbsp;&nbsp;&nbsp;祝。使名姓之后，能知四时之生、咨之物、玉帛之类、采服之仪、彝器之量、<br /><br />&nbsp;&nbsp;&nbsp;&nbsp;次主之度、屏摄之位、坛场之所、上下之神、氏姓之出，而心率旧典者为之宗。<br /><br />&nbsp;&nbsp;&nbsp;&nbsp;于是乎有天地神民类物之官，是谓五官，各司其序，不相乱也。民是以能有忠信，<br /><br />&nbsp;&nbsp;&nbsp;&nbsp;神是以能有明德，民神异业，敬而不渎，故神降之嘉生，民以物享，祸灾不至，<br /><br />&nbsp;&nbsp;&nbsp;&nbsp;求用不匮。<br /><br />&nbsp;&nbsp;&nbsp;&nbsp;及少之衰也，九黎乱德，民神杂糅，不可方物。夫人作享，家为巫史，无<br /><br />&nbsp;&nbsp;&nbsp;&nbsp;有要质。民匮于祀，而不知其福。A享无度，民神同位。民渎齐盟，无有严威。<br /><br />&nbsp;&nbsp;&nbsp;&nbsp;神狎民则，不蠲其为。嘉生不降，无物以享。祸灾荐臻，莫尽其气。颛顼受之，<br /><br />&nbsp;&nbsp;&nbsp;&nbsp;乃命南正重司天以属神，命火正黎司地以属民，使复旧常，无相侵渎，是谓绝地<br /><br />&nbsp;&nbsp;&nbsp;&nbsp;天通。<br /><br />&nbsp;&nbsp;&nbsp;&nbsp;其后，三苗复九黎之德，尧复育重、黎之后，不忘旧者，使复典之。以至<br /><br />&nbsp;&nbsp;&nbsp;&nbsp;于夏、商，故重、黎氏世叙天地，而别其分主者也。其在周，程伯休父其后也，<br /><br />&nbsp;&nbsp;&nbsp;&nbsp;当宣王时，失其官守，而为司马氏。宠神其祖，以取威于民，曰：‘重上天，<br /><br />&nbsp;&nbsp;&nbsp;&nbsp;黎下地。’遭世之乱，而莫之能御也。不然，夫天地成而不变，何比之有？”<br /><br />&nbsp;&nbsp;&nbsp;&nbsp;子期祀平王，祭以牛俎于王，王问与观射父，曰：“祀牲何及？”对曰：<br /><br />&nbsp;&nbsp;&nbsp;&nbsp;“祀加于举。天子举以大牢，祀以会；诸侯举以特牛，祀以太牢；卿举以少牢，<br /><br />&nbsp;&nbsp;&nbsp;&nbsp;祀以特牛；大夫举以特牲，祀以少牢；士食鱼炙，祀以特牲；庶人食菜，祀以鱼。<br /><br />&nbsp;&nbsp;&nbsp;&nbsp;上下有序，则民不慢。”<br /><br />&nbsp;&nbsp;&nbsp;&nbsp;王曰：“其小大何如？”对曰：“郊E不过茧栗，A尝不过把握。”王曰：<br /><br />&nbsp;&nbsp;&nbsp;&nbsp;“何其小也？”对曰：“夫神以精明临民者也，故求备物，不求丰大。是以先王<br /><br />&nbsp;&nbsp;&nbsp;&nbsp;之祀也，以一纯、二精、三牲、四时、五色、六律、七事、八种、九祭、十日、<br /><br />&nbsp;&nbsp;&nbsp;&nbsp;十二辰以致之，百姓、千品、万官、亿丑，兆民经入数以奉之，明德以昭之，<br /><br />&nbsp;&nbsp;&nbsp;&nbsp;和声以听之，以告遍至，则无不受休。毛以示物，血以告杀，接诚拔取以献具，<br /><br />&nbsp;&nbsp;&nbsp;&nbsp;为齐敬也。敬不可久，民力不堪，故齐肃以承之。”<br /><br />&nbsp;&nbsp;&nbsp;&nbsp;王曰：“刍豢几何？”对曰：“远不过三月，近不过浃日。”王曰：“祀不<br /><br />&nbsp;&nbsp;&nbsp;&nbsp;可以已乎？”对曰：“祀所以昭孝息民、抚国家、定百姓也，不可以已。夫民气<br /><br />&nbsp;&nbsp;&nbsp;&nbsp;纵则底，底则滞，滞久而不振，生乃不殖。其用不从，其生不殖，不可以封。是<br /><br />&nbsp;&nbsp;&nbsp;&nbsp;以古者先王日祭、月享、时类、岁祀。诸侯舍日，卿、大夫舍月，士、庶人舍时。<br /><br />&nbsp;&nbsp;&nbsp;&nbsp;天子遍祀群神品物，诸侯祀天地、三辰及其土之山川，卿、大夫祀其礼，士、庶<br /><br />&nbsp;&nbsp;&nbsp;&nbsp;人不过其祖。日月会于龙<豕>，土气含收，天明昌作，百嘉备舍，群神频行。<br /><br />&nbsp;&nbsp;&nbsp;&nbsp;国于是乎蒸尝，家于是乎尝祀，百姓夫妇择其令辰，奉其咨，敬其粢盛，洁其<br /><br />&nbsp;&nbsp;&nbsp;&nbsp;粪除，慎其采服，其酒醴，帅其子姓，从其时享，虔其宗祝，道其顺辞，以昭<br /><br />&nbsp;&nbsp;&nbsp;&nbsp;祀其先祖，肃肃济济，如或临之。于是乎合其州乡朋友婚姻，比尔兄弟亲戚。于<br /><br />&nbsp;&nbsp;&nbsp;&nbsp;是乎弭其百苛，殄其谗慝，合其嘉好，结其亲昵，亿其上下，以申固其姓。上所<br /><br />&nbsp;&nbsp;&nbsp;&nbsp;以教民虔也，下所以昭事上也。天子E郊之事，必自射其牲，王后必自舂其粢；<br /><br />&nbsp;&nbsp;&nbsp;&nbsp;诸侯宗庙之事，必自射牛，l羊、击豕，夫人必自舂其盛。况其下之人，其谁敢<br /><br />&nbsp;&nbsp;&nbsp;&nbsp;不战战兢兢，以事百神！天子亲舂E郊之盛，王后亲缲其服，自公以下至于庶人，<br /><br />&nbsp;&nbsp;&nbsp;&nbsp;其谁敢不齐肃恭敬致力于神！民所以摄固者也，若之何其舍之也！”<br /><br />&nbsp;&nbsp;&nbsp;&nbsp;王曰：“所谓一纯、二精、七事者，何也？”对曰：“圣王正端冕，以其不<br /><br />&nbsp;&nbsp;&nbsp;&nbsp;违心，帅其群臣精物以临监享祀，无有苛慝於神者，谓之一纯。玉帛为二精。天、<br /><br />&nbsp;&nbsp;&nbsp;&nbsp;地、民及四时之务为七事。”王曰：“三事者，何也？”对曰：“天事武，地事<br /><br />&nbsp;&nbsp;&nbsp;&nbsp;文，民事忠信。”王曰：“所谓百姓、千品、万官、亿丑、兆民经入数者，<br /><br />&nbsp;&nbsp;&nbsp;&nbsp;何也？”对曰：“民之彻官百。王公之子弟之质能言能听彻其官者，而物赐之姓，<br /><br />&nbsp;&nbsp;&nbsp;&nbsp;以监其官，是为百姓。姓有彻品，十于王谓之千品。五物之官，陪属万为万官。<br /><br />&nbsp;&nbsp;&nbsp;&nbsp;官有十丑，为亿丑。天子之田九，以食兆民，王取经入焉，以食万官。”<br /><br />&nbsp;&nbsp;&nbsp;&nbsp;斗且廷见令尹子常，子常与之语，闻蓄货聚马。归以语其弟，曰：“楚其亡<br /><br />&nbsp;&nbsp;&nbsp;&nbsp;乎！不然，令尹其不免乎。吾见令尹，令尹问蓄聚积实，如饿豺狼焉，殆必亡者<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;“夫古者聚货不妨民衣食之利，聚马不害民之财用，国马足以行军，公马足<br /><br />&nbsp;&nbsp;&nbsp;&nbsp;以称赋，不是过也。公货足以宾献，家货足以共用，不是过也。夫货、马邮则阙<br /><br />&nbsp;&nbsp;&nbsp;&nbsp;于民，民多阙则有离叛之心，将何以封矣。<br /><br />&nbsp;&nbsp;&nbsp;&nbsp;“昔斗子文三舍令尹，无一日之积，恤民之故也。成王闻子文之朝不及夕也，<br /><br />&nbsp;&nbsp;&nbsp;&nbsp;于是乎每朝设脯一束、糗一筐，以羞子文。至于今秩之。成王每出子文之禄，必<br /><br />&nbsp;&nbsp;&nbsp;&nbsp;逃，王止而后复。人谓子文曰：‘人生求富，而子逃之，何也？’对曰：‘夫从<br /><br />&nbsp;&nbsp;&nbsp;&nbsp;政者，以庇民也。民多旷者，而我取富焉，是勤民以自封也，死无日矣。我逃死，<br /><br />&nbsp;&nbsp;&nbsp;&nbsp;非逃富也。’故庄王之世，灭若敖氏，唯子文之后在，至于今处郧，为楚良臣。<br /><br />&nbsp;&nbsp;&nbsp;&nbsp;是不先恤民而后己之富乎？<br /><br />&nbsp;&nbsp;&nbsp;&nbsp;“今子常，先大夫之后也，而相楚君无令名于四方，民之羸馁，日已甚矣。<br /><br />&nbsp;&nbsp;&nbsp;&nbsp;四境盈垒，道相望，盗贼司目，民无所放。是之不恤，而蓄聚不厌，其速怨<br /><br />&nbsp;&nbsp;&nbsp;&nbsp;于民多矣。积货滋多，蓄怨滋厚，不亡何待。<br /><br />&nbsp;&nbsp;&nbsp;&nbsp;“夫民心之愠也，若防大川焉，溃而所犯必大矣。子常其能贤于成、灵乎？<br /><br />&nbsp;&nbsp;&nbsp;&nbsp;成不礼于穆，愿食熊蹯，不获而死。灵不顾于民，一国弃之，若遗迹焉。子常为<br /><br />&nbsp;&nbsp;&nbsp;&nbsp;政，而无礼不顾甚于成、灵，其独何力以待之！”期年，乃有柏举之战，子常奔<br /><br />&nbsp;&nbsp;&nbsp;&nbsp;郑，昭王奔随。<br /><br />&nbsp;&nbsp;&nbsp;&nbsp;吴人入楚，昭王出奔，济于成臼，见蓝尹载其孥。王曰：“载予。”对曰：<br /><br />&nbsp;&nbsp;&nbsp;&nbsp;“自先王莫坠其国，当君而亡之，君之过也。”遂去王。王归，又求见，王欲执<br /><br />&nbsp;&nbsp;&nbsp;&nbsp;之，子西曰：“请听其辞，夫其有故。”王使谓之曰：“成臼之役，而弃不Y，<br /><br />&nbsp;&nbsp;&nbsp;&nbsp;今而敢来，何也？”对曰：“昔瓦唯长旧怨，以败于柏举，故君及此。今又效之，<br /><br />&nbsp;&nbsp;&nbsp;&nbsp;无乃不可乎？臣避于成臼，以儆君也，庶悛而更乎？今之敢见，观君之德也，曰：<br /><br />&nbsp;&nbsp;&nbsp;&nbsp;庶忆惧而鉴前恶乎？君若不鉴而长之，君实有国而不爱，臣何有于死，死在司败<br /><br />&nbsp;&nbsp;&nbsp;&nbsp;矣！惟君图之！”子西曰：“使复其位，以无忘前败。”王乃见之。<br /><br />&nbsp;&nbsp;&nbsp;&nbsp;吴人入楚，昭王奔郧，郧公之弟怀将弑王，郧公辛止之。怀曰：“平王杀吾<br /><br />&nbsp;&nbsp;&nbsp;&nbsp;父，在国则君，在外则雠也。见雠弗杀，非人也。”郧公曰：“夫事君者，不为<br /><br />&nbsp;&nbsp;&nbsp;&nbsp;外内行，不为丰约举，苟君之，尊卑一也。且夫自敌以下则有雠，非是不雠。下<br /><br />&nbsp;&nbsp;&nbsp;&nbsp;虐上为弑，上虐下为讨，而况君乎！君而讨臣，何雠之为？若皆雠君，则何上下<br /><br />&nbsp;&nbsp;&nbsp;&nbsp;之有乎？吾先人以善事君，成名於诸侯，自斗伯比以来，未之失也。今尔以是殃<br /><br />&nbsp;&nbsp;&nbsp;&nbsp;之，不可。”怀弗听，曰：“吾思父，不能顾矣。”郧公以王奔随。<br /><br />&nbsp;&nbsp;&nbsp;&nbsp;王归而赏及郧、怀，子西谏曰：“君有二臣，或可赏也，或可戮也。君王均<br /><br />&nbsp;&nbsp;&nbsp;&nbsp;之，群臣惧矣。”王曰：“夫子期之二子耶？吾知之矣。或礼于君，或礼于父，<br /><br />&nbsp;&nbsp;&nbsp;&nbsp;均之，不亦可乎！”<br /><br />&nbsp;&nbsp;&nbsp;&nbsp;子西叹于朝，蓝尹曰：“吾闻君子唯独居思念前世之崇替，与哀殡丧，于<br /><br />&nbsp;&nbsp;&nbsp;&nbsp;是有叹，其余则否。君子临政思义，饮食思礼，同宴思乐，在乐思善，无有叹焉。<br /><br />&nbsp;&nbsp;&nbsp;&nbsp;今吾子临政而叹，何也？”子西曰：“阖庐能败吾师。阖庐即世，吾闻其嗣又甚<br /><br />&nbsp;&nbsp;&nbsp;&nbsp;焉。吾是以叹。”<br /><br />&nbsp;&nbsp;&nbsp;&nbsp;对曰：“子患政德之不修，无患吴矣。夫阖庐口不贪嘉味，耳不乐逸声，目<br /><br />&nbsp;&nbsp;&nbsp;&nbsp;不淫于色，身不怀于安，朝夕勤志，恤民之羸，闻一善若惊，得一士若赏，有过<br /><br />&nbsp;&nbsp;&nbsp;&nbsp;必悛，有不善必惧，是故得民以济其志。今吾闻夫差好罢民力以成私好，纵过而<br /><br />&nbsp;&nbsp;&nbsp;&nbsp;翳谏，一夕之宿，台榭陂池必成，六畜玩好必从。夫差先自败也已，焉能败人。<br /><br />&nbsp;&nbsp;&nbsp;&nbsp;子修德以待吴，吴将毙矣。”<br /><br />&nbsp;&nbsp;&nbsp;&nbsp;王孙圉聘于晋，定公飨之，赵简子鸣玉以相，问于王孙圉曰：“楚之白珩犹<br /><br />&nbsp;&nbsp;&nbsp;&nbsp;在乎？”对曰：“然。”简子曰：“其为宝也，几何矣。”<br /><br />&nbsp;&nbsp;&nbsp;&nbsp;曰：“未尝为宝。楚之所宝者，曰观射父，能作训辞，以行事于诸侯，使无<br /><br />&nbsp;&nbsp;&nbsp;&nbsp;以寡君为口实。又有左史倚相，能道训典，以叙百物，以朝夕献善败于寡君，使<br /><br />&nbsp;&nbsp;&nbsp;&nbsp;寡君无忘先王之业；又能上下说于鬼神，顺道其欲恶，使神无有怨痛于楚国。又<br /><br />&nbsp;&nbsp;&nbsp;&nbsp;有薮曰云连徒洲，金木竹箭之所生也。龟、珠、角、齿、皮、革、羽、毛所以备<br /><br />&nbsp;&nbsp;&nbsp;&nbsp;赋，以戒不虞者也。所以共币帛，以宾享于诸侯者也。若诸侯之好币具，而导之<br /><br />&nbsp;&nbsp;&nbsp;&nbsp;以训辞，有不虞之备，而皇神相之，寡君其可以免罪于诸侯，而国民保焉。此楚<br /><br />&nbsp;&nbsp;&nbsp;&nbsp;国之宝也。若夫白珩，先王之玩也，何宝之焉？<br /><br />&nbsp;&nbsp;&nbsp;&nbsp;“圉闻国之宝六而已。明王圣人能制议百物，以辅相国家，则宝之；玉足以<br /><br />&nbsp;&nbsp;&nbsp;&nbsp;庇荫嘉Y，使无水旱之灾，则宝之；龟足以宪臧否，则宝之；珠足以御火灾，则<br /><br />&nbsp;&nbsp;&nbsp;&nbsp;宝之；金足以御兵乱，则宝之；山林薮泽足以备财用，则宝之。若夫哗嚣之美，<br /><br />&nbsp;&nbsp;&nbsp;&nbsp;楚虽蛮夷，不能宝也。”<br /><br />&nbsp;&nbsp;&nbsp;&nbsp;惠王以梁与鲁阳文子，文子辞，曰：“梁险而在境，惧子孙之有贰者也。夫<br /><br />&nbsp;&nbsp;&nbsp;&nbsp;事君无憾，憾则惧浚吭蚓宸　７蛴而不浚憾而不贰者，臣能自寿，不知其<br /><br />&nbsp;&nbsp;&nbsp;&nbsp;他。纵臣而得全其首领以没，惧子孙之以梁之险，而乏臣之祀也。”王曰：“子<br /><br />&nbsp;&nbsp;&nbsp;&nbsp;之仁，不忘子孙，施及楚国，敢不从子。”与之鲁阳。<br /><br />&nbsp;&nbsp;&nbsp;&nbsp;子西使人召王孙胜，沈诸梁闻之，见子西曰：“闻子召王孙胜，信乎？”曰：<br /><br />&nbsp;&nbsp;&nbsp;&nbsp;“然。”子高曰：“将焉用之？”曰：“吾闻之，胜直而刚，欲之境。”<br /><br />&nbsp;&nbsp;&nbsp;&nbsp;子高曰：“不可。其为人也，展而不信，爱而不仁，诈而不智，毅而不勇，<br /><br />&nbsp;&nbsp;&nbsp;&nbsp;直而不衷，周而不淑。复言而不谋身，展也；爱而不谋长，不仁也；以谋盖人，<br /><br />&nbsp;&nbsp;&nbsp;&nbsp;诈也；强忍犯义，毅也；直而不顾，不衷也；周言弃德，不淑也。是六德者，皆<br /><br />&nbsp;&nbsp;&nbsp;&nbsp;有其华而不实者也，将焉用之。<br /><br />&nbsp;&nbsp;&nbsp;&nbsp;“彼其父为戮于楚，其心又狷而不洁。若其狷也，不忘旧怨，而不以洁悛德，<br /><br />&nbsp;&nbsp;&nbsp;&nbsp;思报怨而已。则其爱也足以得人，其展也足以复之，其诈也足以谋之，其直也足<br /><br />&nbsp;&nbsp;&nbsp;&nbsp;以帅之，其周也足以盖之，其不洁也足以行之，而加之以不仁，奉之以不义，蔑<br /><br />&nbsp;&nbsp;&nbsp;&nbsp;不克矣。<br /><br />&nbsp;&nbsp;&nbsp;&nbsp;“夫造胜之怨者，皆不在矣。若来而无宠，速其怒也。若其宠之，毅贪无厌，<br /><br />&nbsp;&nbsp;&nbsp;&nbsp;既能得入，而耀之以大利，不仁以长之，思旧怨以修其心，苟国有衅，必不居矣。<br /><br />&nbsp;&nbsp;&nbsp;&nbsp;非子职之，其谁乎？彼将思旧怨而欲大宠，动而得人，怨而有术，若果用之，害<br /><br />&nbsp;&nbsp;&nbsp;&nbsp;可待也。余爱子与司马，故不敢不言。”<br /><br />&nbsp;&nbsp;&nbsp;&nbsp;子西曰：“德其忘怨乎！余善之，夫乃其宁。”子高曰：“不然。吾闻之，<br /><br />&nbsp;&nbsp;&nbsp;&nbsp;唯仁者可好也，可恶也，可高也，可下也。好之不浚恶之不怨，高之不骄，下<br /><br />&nbsp;&nbsp;&nbsp;&nbsp;之不惧。不仁者则不然。人好之则浚恶之则怨，高之则骄，下之则惧。骄有欲<br /><br />&nbsp;&nbsp;&nbsp;&nbsp;焉，惧有恶焉，欲恶怨浚所以生诈谋也。子将若何？若召而下之，将戚而惧；<br /><br />&nbsp;&nbsp;&nbsp;&nbsp;为之上者，将怒而怨。诈谋之心，无所靖矣。有一不义，犹败国家，今壹五六，<br /><br />&nbsp;&nbsp;&nbsp;&nbsp;而必欲用之，不亦难乎？吾闻国家将败，必用奸人，而嗜其疾味，其子之谓乎？<br /><br />&nbsp;&nbsp;&nbsp;&nbsp;“夫谁无疾眚！能者早除之。旧怨灭宗，国之疾眚也，为之关a藩篱而远备<br /><br />&nbsp;&nbsp;&nbsp;&nbsp;闲之，犹恐其至也，是之为日惕。若召而近之，死无日矣。人有言曰：‘狼子野<br /><br />&nbsp;&nbsp;&nbsp;&nbsp;心，怨贼之人也。’其又何善乎？若子不我信，盍求若敖氏与子干、子之族而<br /><br />&nbsp;&nbsp;&nbsp;&nbsp;近之？安用胜也，其能几何？<br /><br />&nbsp;&nbsp;&nbsp;&nbsp;“昔齐驺马]以胡公入于具水，邴b、阎职戕懿公于囿竹，晋长鱼矫杀三<br /><br />&nbsp;&nbsp;&nbsp;&nbsp;S于榭，鲁圉人荦杀子般于次，夫是谁之故也，非唯旧怨乎？是皆子之所闻也。<br /><br />&nbsp;&nbsp;&nbsp;&nbsp;人求多闻善败，以监戒也。今子闻而弃之，犹蒙耳也。吾语子何益，吾知逃也已。”<br /><br />&nbsp;&nbsp;&nbsp;&nbsp;子西笑曰：“子之尚胜也。”不从，遂使为白公。子高以疾闲居于蔡。及白<br /><br />&nbsp;&nbsp;&nbsp;&nbsp;公之乱，子西、子期死。叶公闻之，曰：“吾怨其弃吾言，而德其治楚国，楚国<br /><br />&nbsp;&nbsp;&nbsp;&nbsp;之能平均以复先王之业者，夫子也。以小怨大德，吾不义也，将入杀之。”帅<br /><br />&nbsp;&nbsp;&nbsp;&nbsp;方城之外以入，杀白公而定王室，葬二子之族。</div>
            <div class="link">
                <a id="err-report" href="javascript:void(0)" onClick="report('国语出错啦!');">
                    错误举报</a><a id="add-bookcase" href="javascript:void(0)" onClick="addbookcase(33,2000);">加入书签</a><a
                        href="1999.html">上一页</a>&larr;<a href="index.html">返回列表</a>&rarr;<a
                            href="2002.html">下一页</a><a id="book-vote" href="javascript:void(0)" onClick="vote(33);">投推荐票</a><a
                                id="err-report" href="javascript:void(0)" onClick="report('国语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1999.html"; var next_page = "2002.html"; var index_page = "index.html"; var sortid = "9"; var article_id = "33"; var chapter_id = "2000"; var articlename = "国语"; var chaptername = " 卷十八 楚语下"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>