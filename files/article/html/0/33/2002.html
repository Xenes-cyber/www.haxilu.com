<!DOCTYPE html>
<html>
<head>
<meta charset="gbk" />
<title>国语- 卷十九 吴语-在线阅读-哈西文学网</title>
<meta name="keywords" content="不详，国语， 卷十九 吴语全文， 卷十九 吴语在线阅读 哈西文学网" />
<meta name="description" content="哈西文学网提供不详的国语  卷十九 吴语全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/33/2002.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/33/2002.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 国语</div>
		<div class="fr"><a id="add-bookcase" href="javascript:void(0)" onClick="addbookcase(33,0);">加入书架</a>|<a id="book-vote" href="javascript:void(0)" onClick="vote(33);">投推荐票</a>|<a id="err-report" href="javascript:void(0)" onClick="report('国语出错啦!');">错误举报</a>|<a href="https://www.haxi88.com/files/article/info/0/33.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 吴语</h1>
            <div class="link xb">
                <a href="2000.html">上一页</a>&larr;<a href="index.html">返回列表</a>&rarr;<a
                    href="2004.html">下一页</a></div>			
            <div id="BookText">&nbsp;&nbsp;&nbsp;&nbsp;吴王夫差起师伐越，越王句践起师逆之。大夫种乃献谋曰：“夫吴之与越，<br /><br />&nbsp;&nbsp;&nbsp;&nbsp;唯天所授，王其无庸战。夫申胥、华登简服吴国之士于甲兵，而未尝有所挫也。<br /><br />&nbsp;&nbsp;&nbsp;&nbsp;夫一人善射，百夫决拾，胜未可成也。夫谋必素见成事焉，而后履之，不可以授<br /><br />&nbsp;&nbsp;&nbsp;&nbsp;命。王不如设戎，约辞行成，以喜其民，以广侈吴王之心。吾以卜之于天，天若<br /><br />&nbsp;&nbsp;&nbsp;&nbsp;弃吴，必许吾成而不吾足也，将必宽然有伯诸侯之心焉。既罢弊其民，而天夺之<br /><br />&nbsp;&nbsp;&nbsp;&nbsp;食，安受其烬，乃无有命矣。”<br /><br />&nbsp;&nbsp;&nbsp;&nbsp;越王许诺，乃命诸稽郢行成于吴，曰：“寡君句践使下臣郢不敢显然布币行<br /><br />&nbsp;&nbsp;&nbsp;&nbsp;礼，敢私告于下执事曰：昔者越国见祸，得罪于天王。天王亲趋玉趾，以心孤句<br /><br />&nbsp;&nbsp;&nbsp;&nbsp;践，而又宥赦之。君王之于越也，起死人而肉白骨也。孤不敢忘天灾，其敢忘<br /><br />&nbsp;&nbsp;&nbsp;&nbsp;君王之大赐乎！今句践申祸无良，草鄙之人，敢忘天王之大德，而思边垂之小怨，<br /><br />&nbsp;&nbsp;&nbsp;&nbsp;以重得罪于下执事？句践用帅二三之老，亲委重罪，顿颡于边。<br /><br />&nbsp;&nbsp;&nbsp;&nbsp;“今君王不察，盛怒属兵，将残伐越国。越国固贡献之邑也，君王不以鞭<br /><br />&nbsp;&nbsp;&nbsp;&nbsp;使之，而辱军士使寇令焉。句践请盟：一介嫡女，执箕扫以<目亥>姓于王宫；一介<br /><br />&nbsp;&nbsp;&nbsp;&nbsp;嫡男，奉F以随诸御；春秋贡献，不解于王府。天王岂辱裁之？亦征诸侯之礼<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;“夫谚曰：‘狐埋之而狐之，是以无成功。’今天王既封植越国，以明<br /><br />&nbsp;&nbsp;&nbsp;&nbsp;闻于天下，而又刈亡之，是天王之无成劳也。虽四方之诸侯，则何实以事吴？敢<br /><br />&nbsp;&nbsp;&nbsp;&nbsp;使下臣尽辞，唯天王秉利度义焉！”<br /><br />&nbsp;&nbsp;&nbsp;&nbsp;吴王夫差乃告诸大夫曰：“孤将有大志于齐，吾将许越成，而无拂吾虑。若<br /><br />&nbsp;&nbsp;&nbsp;&nbsp;越既改，吾又何求？若其不改，反行，吾振旅焉。”<br /><br />&nbsp;&nbsp;&nbsp;&nbsp;申胥谏曰：“不可许也。夫越非实忠心好吴也，又非慑畏吾兵甲之强也。大<br /><br />&nbsp;&nbsp;&nbsp;&nbsp;夫种勇而善谋，将还玩吴国于股掌之上，以得其志。夫固知君王之盖威以好胜也，<br /><br />&nbsp;&nbsp;&nbsp;&nbsp;故婉约其辞，以从逸王志，使淫乐于诸夏之国，以自伤也。使吾甲兵钝，民人<br /><br />&nbsp;&nbsp;&nbsp;&nbsp;离落，而日以憔悴，然后安受吾烬。夫越王好信以爱民，四方归之，年Y时熟，<br /><br />&nbsp;&nbsp;&nbsp;&nbsp;日长炎炎。及吾犹可以战也，为虺弗摧，为蛇将若何？”<br /><br />&nbsp;&nbsp;&nbsp;&nbsp;吴王曰：“大夫奚隆于越，越曾足以为大虞乎？若无越，则吾何以春秋曜吾<br /><br />&nbsp;&nbsp;&nbsp;&nbsp;军士？”乃许之成。<br /><br />&nbsp;&nbsp;&nbsp;&nbsp;将盟，越王又使诸稽郢辞曰：“以盟为有益乎？前盟口血未干，足以结信矣。<br /><br />&nbsp;&nbsp;&nbsp;&nbsp;以盟为无益乎？君王舍甲兵之威以临使之，而胡重于鬼神而自轻也？”吴王乃许<br /><br />&nbsp;&nbsp;&nbsp;&nbsp;之，荒成不盟。<br /><br />&nbsp;&nbsp;&nbsp;&nbsp;吴王夫差既许越成，乃大戒师徒，将以伐齐。申胥进谏曰：“昔天以越赐吴，<br /><br />&nbsp;&nbsp;&nbsp;&nbsp;而王弗受。夫天命有反，今越王句践恐惧而改其谋，舍其愆令，轻其征赋，施民<br /><br />&nbsp;&nbsp;&nbsp;&nbsp;所善，去民所恶，身自约也，裕其众庶，其民殷众，以多甲兵。越之在吴，犹人<br /><br />&nbsp;&nbsp;&nbsp;&nbsp;之有腹心之疾也。夫越王之不忘败吴，于其心也然，服士以伺吾闲。今王非<br /><br />&nbsp;&nbsp;&nbsp;&nbsp;越是图，而齐、鲁以为忧。夫齐、鲁譬诸疾，疥癣也，岂能涉江、淮而与我争此<br /><br />&nbsp;&nbsp;&nbsp;&nbsp;地哉？将必越实有吴土。<br /><br />&nbsp;&nbsp;&nbsp;&nbsp;“王其盍亦鉴于人，无鉴于水。昔楚灵王不君，其臣箴谏以不入。乃筑台于<br /><br />&nbsp;&nbsp;&nbsp;&nbsp;章华之上，阙为石郭，陂汉，以象帝舜。罢弊楚国，以间陈、蔡。不修方城之内，<br /><br />&nbsp;&nbsp;&nbsp;&nbsp;逾诸夏而图东国，三岁于沮、汾以服吴、越。其民不忍饥劳之殃，三军叛王于乾<br /><br />&nbsp;&nbsp;&nbsp;&nbsp;G。王亲独行，屏营仿徨于山林之中，三日乃见其涓人畴。王呼之曰：‘余不食<br /><br />&nbsp;&nbsp;&nbsp;&nbsp;三日矣。’畴趋而进，王枕其股以寝于地。王寐，畴枕王以璞而去之。王觉而无<br /><br />&nbsp;&nbsp;&nbsp;&nbsp;见也，乃匍匐将入于棘闱，棘闱不纳，乃入芋尹申亥氏焉。王缢，申亥负王以归，<br /><br />&nbsp;&nbsp;&nbsp;&nbsp;而土埋之其室。此志也，岂遽忘于诸侯之耳乎？<br /><br />&nbsp;&nbsp;&nbsp;&nbsp;“今王既变鲧、禹之功，而高高下下，以罢民于姑苏。天夺吾食，都鄙荐<br /><br />&nbsp;&nbsp;&nbsp;&nbsp;饥。今王将很天而伐齐。夫吴民离矣，体有所倾，譬如群兽然，一个负矢，将百<br /><br />&nbsp;&nbsp;&nbsp;&nbsp;群皆奔，王其无方收也。越人必来袭我，王虽悔之，其犹有及乎？”<br /><br />&nbsp;&nbsp;&nbsp;&nbsp;王弗听。十二年，遂伐齐。齐人与战于艾陵，齐师败绩，吴人有功。<br /><br />&nbsp;&nbsp;&nbsp;&nbsp;吴王夫差既胜齐人于艾陵，乃使行人奚斯释言于齐，曰：“寡人帅不腆吴国<br /><br />&nbsp;&nbsp;&nbsp;&nbsp;之役，遵汶之上，不敢左右，唯好之故。今大夫国子兴其众庶，以犯猎吴国之师<br /><br />&nbsp;&nbsp;&nbsp;&nbsp;徒，天若不知有罪，则何以使下国胜！”<br /><br />&nbsp;&nbsp;&nbsp;&nbsp;吴王还自伐齐，乃讯申胥曰：“昔吾先王体德明圣，达于上帝，譬如农夫作<br /><br />&nbsp;&nbsp;&nbsp;&nbsp;耦，以刈杀四方之蓬蒿，以立名于荆，此则大夫之力也。今大夫老，而又不自安<br /><br />&nbsp;&nbsp;&nbsp;&nbsp;恬逸，而处以念恶，出则罪吾众，挠乱百度，以妖孽吴国。今天降衷于吴，齐师<br /><br />&nbsp;&nbsp;&nbsp;&nbsp;受服。孤岂敢自多，先王之锺鼓，式灵之。敢告于大夫。”<br /><br />&nbsp;&nbsp;&nbsp;&nbsp;申胥释剑而对曰：“昔吾先王世有辅弼之臣，以能遂疑计恶，以不陷于大难。<br /><br />&nbsp;&nbsp;&nbsp;&nbsp;今王播弃黎老，而孩童焉比谋，曰：‘余令而不违。’夫不违，乃违也。夫不违，<br /><br />&nbsp;&nbsp;&nbsp;&nbsp;亡之阶也。夫天之所弃，必骤近其小喜，而远其大忧。王若不得志于齐，而以觉<br /><br />&nbsp;&nbsp;&nbsp;&nbsp;寤王心，而吴国犹世。吾先君得之也，必有以取之；其亡之也，亦有以弃之。用<br /><br />&nbsp;&nbsp;&nbsp;&nbsp;能援持盈以没，而骤救倾以时。今王无以取之，而天禄亟至，是吴命之短也。员<br /><br />&nbsp;&nbsp;&nbsp;&nbsp;不忍称疾辟易，以见王之亲为越之擒也。员请先死。”遂自杀。将死，曰：“以<br /><br />&nbsp;&nbsp;&nbsp;&nbsp;悬吾目于东门，以见越之入，吴国之亡也。”王愠曰：“孤不使大夫得有见也。”<br /><br />&nbsp;&nbsp;&nbsp;&nbsp;乃使取申胥之尸，盛以鸱，而投之于江。<br /><br />&nbsp;&nbsp;&nbsp;&nbsp;吴王夫差既杀申胥，不稔于岁，乃起师北征。阙为深沟，通于商、鲁之间，<br /><br />&nbsp;&nbsp;&nbsp;&nbsp;北属之沂，西属之济，以会晋公午于黄池。<br /><br />&nbsp;&nbsp;&nbsp;&nbsp;于是越王句践乃命范蠡、舌庸，率师沿海氵斥淮以绝吴路。败王子友于姑熊<br /><br />&nbsp;&nbsp;&nbsp;&nbsp;夷。越王句践乃率中军氵斥江以袭吴，入其郛，焚其姑苏，徙其大舟。<br /><br />&nbsp;&nbsp;&nbsp;&nbsp;吴、晋争长未成，边遽乃至，以越乱告。吴王惧，乃合大夫而谋曰：“越为<br /><br />&nbsp;&nbsp;&nbsp;&nbsp;不道，背其齐盟。今吾道路修远，无会而归，与会而先晋，孰利？”王孙雒曰：<br /><br />&nbsp;&nbsp;&nbsp;&nbsp;“夫危事不齿，雒敢先对。二者莫利。无会而归，越闻章矣，民惧而走，远无正<br /><br />&nbsp;&nbsp;&nbsp;&nbsp;就。齐、宋、徐、夷曰：‘吴既败矣！’将夹沟而<广侈>我，我无生命矣。会而<br /><br />&nbsp;&nbsp;&nbsp;&nbsp;先晋，晋既执诸侯之柄以临我，将成其志以见天子。吾须之不能，去之不忍。若<br /><br />&nbsp;&nbsp;&nbsp;&nbsp;越闻愈章，吾民恐叛。必会而先之。”<br /><br />&nbsp;&nbsp;&nbsp;&nbsp;王乃步就王孙雒曰：“先之，图之将若何？”王孙雒曰：“王其无疑，吾道<br /><br />&nbsp;&nbsp;&nbsp;&nbsp;路悠远，必无有二命，焉可以济事。”王孙雒进，顾揖诸大夫曰：“危事不可以<br /><br />&nbsp;&nbsp;&nbsp;&nbsp;为安，死事不可以为生，则无为贵智矣。民之恶死而欲贵富以长没也，与我同。<br /><br />&nbsp;&nbsp;&nbsp;&nbsp;虽然，彼近其国，有迁；我绝虑，无迁。彼岂能与我行此危事也哉？事君勇谋，<br /><br />&nbsp;&nbsp;&nbsp;&nbsp;于此用之。今夕必挑战，以广民心。请王励士，以奋其朋势。劝之以高位重畜，<br /><br />&nbsp;&nbsp;&nbsp;&nbsp;备刑戮以辱其不励者，令各轻其死。彼将不战而先我，我既执诸侯之柄，以岁之<br /><br />&nbsp;&nbsp;&nbsp;&nbsp;不获也，无有诛焉，而先罢之，诸侯必说。既而皆入其地，王安挺志，一日惕，<br /><br />&nbsp;&nbsp;&nbsp;&nbsp;一日留，以安步王志。必设以此民也，封于江、淮之间，乃能至于吴。”吴王许<br /><br />&nbsp;&nbsp;&nbsp;&nbsp;诺。<br /><br />&nbsp;&nbsp;&nbsp;&nbsp;吴王昏乃戒，令秣马食士。夜中，乃令服兵擐甲，系马舌，出火灶，陈士卒<br /><br />&nbsp;&nbsp;&nbsp;&nbsp;百人，以为彻行百行。行头皆官师，拥铎拱稽，建肥胡，奉文犀之渠。十行一嬖<br /><br />&nbsp;&nbsp;&nbsp;&nbsp;大夫，建旌提鼓，挟经秉。十旌一将军，载常建鼓，挟经秉。万人以为方阵，<br /><br />&nbsp;&nbsp;&nbsp;&nbsp;皆白裳、白纭⑺丶住白羽之D，望之如荼。王亲秉钺，载白旗以中陈而立。左<br /><br />&nbsp;&nbsp;&nbsp;&nbsp;军亦如之，皆赤裳、赤、丹甲、朱羽之D，望之如火。右军亦如之，皆玄裳、<br /><br />&nbsp;&nbsp;&nbsp;&nbsp;玄旗、黑甲、乌羽之D，望之如墨。为带甲三万，以势攻，鸡鸣乃定。既陈，去<br /><br />&nbsp;&nbsp;&nbsp;&nbsp;晋军一里。昧明，王乃秉，亲就鸣钟鼓、丁宁、T于振铎，勇怯尽应，三军<br /><br />&nbsp;&nbsp;&nbsp;&nbsp;皆哗@以振旅，其声动天地。<br /><br />&nbsp;&nbsp;&nbsp;&nbsp;晋师大骇不出，周军饬垒，乃令董褐请事，曰：“两君偃兵接好，日中为期。<br /><br />&nbsp;&nbsp;&nbsp;&nbsp;今大国越录，而造于弊邑之军垒，敢请乱故。”<br /><br />&nbsp;&nbsp;&nbsp;&nbsp;吴王亲对之曰：“天子有命，周室卑约，贡献莫入，上帝鬼神而不可以告。<br /><br />&nbsp;&nbsp;&nbsp;&nbsp;无姬姓之振也，徒遽来告。孤日夜相继，匍匐就君。君今非王室不平安是忧，亿<br /><br />&nbsp;&nbsp;&nbsp;&nbsp;负晋众庶，不式诸戎、狄、楚、秦；将不长弟，以力征一二兄弟之国。孤欲守吾<br /><br />&nbsp;&nbsp;&nbsp;&nbsp;先君之班爵，进则不敢，退则不可。今会日薄矣，恐事之不集，以为诸侯笑。孤<br /><br />&nbsp;&nbsp;&nbsp;&nbsp;之事君在今日，不得事君亦在今日。为使者之无远也，孤用亲听命于藩篱之外。”<br /><br />&nbsp;&nbsp;&nbsp;&nbsp;董褐将还，王称左畸曰：“摄少司马兹与王士五人，坐于王前。”乃皆进，<br /><br />&nbsp;&nbsp;&nbsp;&nbsp;自刭于客前以酬客。<br /><br />&nbsp;&nbsp;&nbsp;&nbsp;董褐既致命，乃告赵鞅曰：“臣观吴王之色，类有大忧，小则嬖妾、嫡子死，<br /><br />&nbsp;&nbsp;&nbsp;&nbsp;不则国有大难；大则越入吴。将毒，不可与战。主其许之先，无以待危，然而不<br /><br />&nbsp;&nbsp;&nbsp;&nbsp;可徒许也。”赵鞅许诺。<br /><br />&nbsp;&nbsp;&nbsp;&nbsp;晋乃令董褐复命曰：“寡君未敢观兵身见，使褐复命曰：‘曩君之言，周室<br /><br />&nbsp;&nbsp;&nbsp;&nbsp;既卑，诸侯失礼于天子，请贞于阳卜，收文、武之诸侯。孤以下密迩于天子，无<br /><br />&nbsp;&nbsp;&nbsp;&nbsp;所逃罪，讯让日至，曰：昔吴伯父不失，春秋必率诸侯以顾在余一人。今伯父有<br /><br />&nbsp;&nbsp;&nbsp;&nbsp;蛮、荆之虞，礼世不续，用命孤礼佐周公，以见我一二兄弟之国，以休君忧。今<br /><br />&nbsp;&nbsp;&nbsp;&nbsp;君掩王东海，以淫名闻于天子，君有短垣，而自逾之，况蛮、荆则何有于周室？<br /><br />&nbsp;&nbsp;&nbsp;&nbsp;夫命圭有命，固曰吴伯，不曰吴王。诸侯是以敢辞。夫诸侯无二君，而周无二王，<br /><br />&nbsp;&nbsp;&nbsp;&nbsp;君若无卑天子，以干其不祥，而曰吴公，孤敢不顺从君命长弟！’许诺。”<br /><br />&nbsp;&nbsp;&nbsp;&nbsp;吴王许诺，乃退就幕而会。吴公先歃，晋侯亚之。吴王既会，越闻愈章，恐<br /><br />&nbsp;&nbsp;&nbsp;&nbsp;齐、宋之为己害也，乃命王孙雒先与勇获帅徒师，以为过宾于宋，以焚其北郛焉<br /><br />&nbsp;&nbsp;&nbsp;&nbsp;而过之。<br /><br />&nbsp;&nbsp;&nbsp;&nbsp;吴王夫差既退于黄池，乃使王孙苟告劳于周，曰：“昔者楚人为不道，不承<br /><br />&nbsp;&nbsp;&nbsp;&nbsp;共王事。以远我一二兄弟之国。吾先君阖庐不贳不忍，被甲带剑，挺铍|铎，以<br /><br />&nbsp;&nbsp;&nbsp;&nbsp;与楚昭王毒逐于中原柏举。天舍其衷，楚师败绩，王去其国，遂至于郢。王总其<br /><br />&nbsp;&nbsp;&nbsp;&nbsp;百执事，以奉其社稷之祭。其父子、昆弟不相能，夫概王作乱，是以复归于吴。<br /><br />&nbsp;&nbsp;&nbsp;&nbsp;今齐侯壬不鉴于楚。又不承共王命，以远我一二兄弟之国。夫差不贳不忍，被甲<br /><br />&nbsp;&nbsp;&nbsp;&nbsp;带剑，挺铍|铎，遵汶伐博，簦笠相望于艾陵。天舍其衷，齐师还。夫差岂敢自<br /><br />&nbsp;&nbsp;&nbsp;&nbsp;多，文、武实舍其衷。归不稔于岁，余沿江氵斥淮，阙沟深水，出于商、鲁之间，<br /><br />&nbsp;&nbsp;&nbsp;&nbsp;以彻于兄弟之国。夫差克有成事，敢使苟告于下执事。”<br /><br />&nbsp;&nbsp;&nbsp;&nbsp;周王答曰：“苟，伯父令女来，明绍享余一人，若余嘉之。昔周室逢天之降<br /><br />&nbsp;&nbsp;&nbsp;&nbsp;祸，遭民之不祥，余心岂忘忧恤，不唯下土之不康靖。今伯父曰：‘戮力同德。’<br /><br />&nbsp;&nbsp;&nbsp;&nbsp;伯父若能然，余一人兼受而介福。伯父多历年以没元身，伯父秉德已侈大哉！”<br /><br />&nbsp;&nbsp;&nbsp;&nbsp;吴王夫差还自黄池，息民不戒。越大夫种乃唱谋曰：“吾谓吴王将涉吾地，<br /><br />&nbsp;&nbsp;&nbsp;&nbsp;今罢师而不戒以忘我，我不可以怠。日臣尝卜于天，今吴民既罢，而大荒荐饥，<br /><br />&nbsp;&nbsp;&nbsp;&nbsp;市无赤米，而锫箍招椋其民必移就莆蠃于东海之滨。天占既兆，人事又见，我<br /><br />&nbsp;&nbsp;&nbsp;&nbsp;蔑卜筮矣。王若今起师以会，夺之利，无使夫悛。夫吴之边鄙远者，罢而未至，<br /><br />&nbsp;&nbsp;&nbsp;&nbsp;吴王将耻不战，必不须至之会也，而以中国之师与我战。若事幸而从我，我遂践<br /><br />&nbsp;&nbsp;&nbsp;&nbsp;其地，其至者亦将不能之会也已，吾用御儿临之。吴王若愠而又战，奔遂可出。<br /><br />&nbsp;&nbsp;&nbsp;&nbsp;若不战而结成，王安厚取名而去之。”越王曰：“善哉！”乃大戒师，将伐吴。<br /><br />&nbsp;&nbsp;&nbsp;&nbsp;楚申包胥使于越，越王句践问焉，曰：“吴国为不道，求残我社稷宗庙，以<br /><br />&nbsp;&nbsp;&nbsp;&nbsp;为平原，弗使血食。吾欲与之徼天之衷，唯是车马、兵甲、卒伍既具，无以行之。<br /><br />&nbsp;&nbsp;&nbsp;&nbsp;请问战奚以而可？”包胥辞曰：“不知。”王固问焉，乃对曰：“夫吴，良国也，<br /><br />&nbsp;&nbsp;&nbsp;&nbsp;能博取于诸侯。敢问君王之所以与之战者？”王曰：“在孤之侧者，觞酒、豆肉、<br /><br />&nbsp;&nbsp;&nbsp;&nbsp;箪食，未尝敢不分也。饮食不致味，听乐不尽声，求以报吴，愿以此战。”包胥<br /><br />&nbsp;&nbsp;&nbsp;&nbsp;曰：“善则善矣，未可以战也。”王曰：“越国之中，疾者吾问之，死者吾葬之，<br /><br />&nbsp;&nbsp;&nbsp;&nbsp;老其老，慈其幼，长其孤，问其病，求以报吴。愿以此战。”包胥曰：“善则善<br /><br />&nbsp;&nbsp;&nbsp;&nbsp;矣，未可以战也。”王曰：“越国之中，吾宽民以子之，忠惠以善之。吾修令宽<br /><br />&nbsp;&nbsp;&nbsp;&nbsp;刑，施民所欲，去民所恶，称其善，掩其恶，求以报吴。愿以此战。”包胥曰：<br /><br />&nbsp;&nbsp;&nbsp;&nbsp;“善则善矣，未可以战也。”王曰：“越国之中，富者吾安之，贫者吾与之，救<br /><br />&nbsp;&nbsp;&nbsp;&nbsp;其不足，裁其有余，使贫富皆利之，求以报吴。愿以此战。”包胥曰：“善则善<br /><br />&nbsp;&nbsp;&nbsp;&nbsp;矣，未可以战也。”王曰：“越国南则楚，西则晋，北则齐，春秋皮币、玉帛、<br /><br />&nbsp;&nbsp;&nbsp;&nbsp;子女以宾服焉，未尝敢绝，求以报吴。愿以此战。”包胥曰：“善哉，蔑以加焉，<br /><br />&nbsp;&nbsp;&nbsp;&nbsp;然犹未可以战也。夫战，智为始，仁次之，勇次之。不智，则不知民之极，无以<br /><br />&nbsp;&nbsp;&nbsp;&nbsp;铨度天下之众寡；不仁，则不能与三军共饥劳之殃；不勇，则不能断疑以发大计。”<br /><br />&nbsp;&nbsp;&nbsp;&nbsp;越王曰：“诺。”<br /><br />&nbsp;&nbsp;&nbsp;&nbsp;越王句践乃召五大夫，曰：“吴为不道，求残吾社稷宗庙，以为平原，不使<br /><br />&nbsp;&nbsp;&nbsp;&nbsp;血食。吾欲与之徼天之衷，唯是车马、兵甲、卒伍既具，无以行之。吾问于王孙<br /><br />&nbsp;&nbsp;&nbsp;&nbsp;包胥，既命孤矣；敢访诸大夫，问战奚以而可？句践愿诸大夫言之，皆以情告，<br /><br />&nbsp;&nbsp;&nbsp;&nbsp;无阿孤，孤将以举大事。”大夫舌庸乃进对曰：“审赏则可以战乎？”王曰：<br /><br />&nbsp;&nbsp;&nbsp;&nbsp;“圣。”大夫苦成进对曰：“审罚则可以战乎？”王曰：“猛。”大夫种进对曰：<br /><br />&nbsp;&nbsp;&nbsp;&nbsp;“审物则可以战乎？”王曰：“辩。”大夫蠡进对曰：“审备则可以战乎？”王<br /><br />&nbsp;&nbsp;&nbsp;&nbsp;曰：“巧。”大夫皋如进对曰：“审声则可以战乎？”王曰：“可矣。”王乃命<br /><br />&nbsp;&nbsp;&nbsp;&nbsp;有司大令于国曰：“苟任戎者，皆造于国门之外。”王乃命于国曰：“国人欲告<br /><br />&nbsp;&nbsp;&nbsp;&nbsp;者来告，告孤不审，将为戮不利，及五日必审之，过五日，道将不行。”<br /><br />&nbsp;&nbsp;&nbsp;&nbsp;王乃入命夫人。王背屏而立，夫人向屏。王曰：“自今日以后，内政无出，<br /><br />&nbsp;&nbsp;&nbsp;&nbsp;外政无入。内有辱，是子也；外有辱，是我也。吾见子于此止矣。”王遂出，夫<br /><br />&nbsp;&nbsp;&nbsp;&nbsp;人送王，不出屏，乃阖左阖，填之以土，去笄侧席而坐，不扫。王背檐而立，大<br /><br />&nbsp;&nbsp;&nbsp;&nbsp;夫向檐。王命大夫曰：“食土不均，地之不修，内有辱于国，是子也；军士不死，<br /><br />&nbsp;&nbsp;&nbsp;&nbsp;外有辱，是我也。自今日以后，内政无出，外政无入，吾见子于此止矣。”王遂<br /><br />&nbsp;&nbsp;&nbsp;&nbsp;出，大夫送王不出檐，乃阖左阖，填之以土，侧席而坐，不扫。<br /><br />&nbsp;&nbsp;&nbsp;&nbsp;王乃之坛列，鼓而行之，至于军，斩有罪者以徇，曰：“莫如此以环通相<br /><br />&nbsp;&nbsp;&nbsp;&nbsp;问也。”明日徙舍，斩有罪者以徇，曰：“莫如此不从其伍之令。”明日徙舍，<br /><br />&nbsp;&nbsp;&nbsp;&nbsp;斩有罪者以徇，曰：“莫如此不用王命。”明日徙舍，至于御儿，斩有罪者以徇，<br /><br />&nbsp;&nbsp;&nbsp;&nbsp;曰：“莫如此淫逸不可禁也。”<br /><br />&nbsp;&nbsp;&nbsp;&nbsp;王乃命有司大徇于军，曰：“有父母耆老而无昆弟者，以告。”王亲命之曰：<br /><br />&nbsp;&nbsp;&nbsp;&nbsp;“我有大事，子有父母耆老，而子为我死，子之父母将转于沟壑，子为我礼已重<br /><br />&nbsp;&nbsp;&nbsp;&nbsp;矣。子归，殁而父母之世。后若有事，吾与子图之。”明日徇于军，曰：“有兄<br /><br />&nbsp;&nbsp;&nbsp;&nbsp;弟四五人皆在此者，以告。”王亲命之曰：“我有大事，子有昆弟四五人皆在此，<br /><br />&nbsp;&nbsp;&nbsp;&nbsp;事若不捷，则是尽也。择子之所欲归者一人。”明日徇于军，曰：“有眩瞀之疾<br /><br />&nbsp;&nbsp;&nbsp;&nbsp;者，以告。”王亲命之曰：“我有大事，子有眩瞀之疾，其归若已。后若有事，<br /><br />&nbsp;&nbsp;&nbsp;&nbsp;吾与子图之。”明日徇于军，曰：“筋力不足以胜甲兵。志行不足以听命者归，<br /><br />&nbsp;&nbsp;&nbsp;&nbsp;莫告。”明日，迁军接和，斩有罪者以徇，曰：“莫如此志行不果。”于是人有<br /><br />&nbsp;&nbsp;&nbsp;&nbsp;致死之心。王乃命有司大徇于军，曰：“谓二三子归而不归，处而不处，进而不<br /><br />&nbsp;&nbsp;&nbsp;&nbsp;进，退而不退，左而不左，右而不右，身斩，妻子鬻。”<br /><br />&nbsp;&nbsp;&nbsp;&nbsp;于是吴王起师，军于江北，越王军于江南。越王乃中分其师以为左右军。以<br /><br />&nbsp;&nbsp;&nbsp;&nbsp;其私卒君子六千人为中军。明日将舟战于江，及昏，乃命左军衔枚氵斥江五里以<br /><br />&nbsp;&nbsp;&nbsp;&nbsp;须，亦令右军衔枚逾江五里以须。夜中，乃命左军、右军涉江鸣鼓中水以须。吴<br /><br />&nbsp;&nbsp;&nbsp;&nbsp;师闻之，大骇，曰：“越人分为二师，将以夹攻我师。”乃不待旦，亦中分其师，<br /><br />&nbsp;&nbsp;&nbsp;&nbsp;将以御越。越王乃令其中军衔枚潜涉，不鼓不噪以袭攻之，吴师大北。越之左军、<br /><br />&nbsp;&nbsp;&nbsp;&nbsp;右军乃遂涉而从之，又大败之于没，又郊败之，三战三北，乃至于吴。越师遂入<br /><br />&nbsp;&nbsp;&nbsp;&nbsp;吴国，围王台。<br /><br />&nbsp;&nbsp;&nbsp;&nbsp;吴王惧，使人行成。曰：“昔不Y先委制于越君，君告孤请成，男女服从。<br /><br />&nbsp;&nbsp;&nbsp;&nbsp;孤无奈越之先君何，畏天之不祥，不敢绝祀，许君成，以至于今。今孤不道，得<br /><br />&nbsp;&nbsp;&nbsp;&nbsp;罪于君王，君王以亲辱于弊邑。孤敢请成，男女服为臣御。”越王曰：“昔天以<br /><br />&nbsp;&nbsp;&nbsp;&nbsp;越赐吴，而吴不受；今天以吴赐越，孤敢不听天之命，而听君之令乎？”乃不许<br /><br />&nbsp;&nbsp;&nbsp;&nbsp;成。因使人告于吴王曰：“天以吴赐越，孤不敢不受。以民生之不长，王其无死！<br /><br />&nbsp;&nbsp;&nbsp;&nbsp;民生于地上，寓也，其与几何？寡人其达王于甬句东，夫妇三百，唯王所安，以<br /><br />&nbsp;&nbsp;&nbsp;&nbsp;没王年。”夫差辞曰：“天既降祸于吴国，不在前后，当孤之身，失宗庙社稷，<br /><br />&nbsp;&nbsp;&nbsp;&nbsp;凡吴土地人民，越既有之矣，孤何以视于天下！”夫差将死，使人说于子胥曰：<br /><br />&nbsp;&nbsp;&nbsp;&nbsp;“使死者无知，则已矣；若其有知，君何面目以见员也！”遂自杀。<br /><br />&nbsp;&nbsp;&nbsp;&nbsp;越灭吴，上征上国，宋、郑、鲁、卫、陈、蔡执玉之君皆入朝。夫唯能下其<br /><br />&nbsp;&nbsp;&nbsp;&nbsp;群臣，以集其谋故也。</div>
            <div class="link">
                <a id="err-report" href="javascript:void(0)" onClick="report('国语出错啦!');">
                    错误举报</a><a id="add-bookcase" href="javascript:void(0)" onClick="addbookcase(33,2002);">加入书签</a><a
                        href="2000.html">上一页</a>&larr;<a href="index.html">返回列表</a>&rarr;<a
                            href="2004.html">下一页</a><a id="book-vote" href="javascript:void(0)" onClick="vote(33);">投推荐票</a><a
                                id="err-report" href="javascript:void(0)" onClick="report('国语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2000.html"; var next_page = "2004.html"; var index_page = "index.html"; var sortid = "9"; var article_id = "33"; var chapter_id = "2002"; var articlename = "国语"; var chaptername = " 卷十九 吴语"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>