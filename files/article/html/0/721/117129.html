<!DOCTYPE html>
<html>
<head>
<meta charset="gbk" />
<title>开元天宝遗事- 卷一-在线阅读-哈西文学网</title>
<meta name="keywords" content="周王仁，开元天宝遗事， 卷一全文， 卷一在线阅读 哈西文学网" />
<meta name="description" content="哈西文学网提供周王仁的开元天宝遗事  卷一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/721/117129.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/721/117129.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 开元天宝遗事</div>
		<div class="fr"><a id="add-bookcase" href="javascript:void(0)" onClick="addbookcase(721,0);">加入书架</a>|<a id="book-vote" href="javascript:void(0)" onClick="vote(721);">投推荐票</a>|<a id="err-report" href="javascript:void(0)" onClick="report('开元天宝遗事出错啦!');">错误举报</a>|<a href="https://www.haxi88.com/files/article/info/0/721.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="117164.html">下一页</a></div>			
            <div id="BookText">&nbsp;&nbsp;&nbsp;&nbsp;○玉有太平字<br /><br />&nbsp;&nbsp;&nbsp;&nbsp;开元元年，内中因雨过地润微裂，至夜有光，宿卫者记其处所，晓乃奏之。<br /><br />&nbsp;&nbsp;&nbsp;&nbsp;上令凿其地，得宝玉一片，如柏板样，上有古篆“天下太平”字，百僚称贺，收<br /><br />&nbsp;&nbsp;&nbsp;&nbsp;之内库。<br /><br />&nbsp;&nbsp;&nbsp;&nbsp;○步辇召学士<br /><br />&nbsp;&nbsp;&nbsp;&nbsp;明皇在便殿，甚思姚元崇论时务。七月十五日，苦雨不止，泥泞盈尺。上令<br /><br />&nbsp;&nbsp;&nbsp;&nbsp;侍御者抬步辇召学士来。时元崇为翰林学士，中外荣之。自古急贤待士，帝王如<br /><br />&nbsp;&nbsp;&nbsp;&nbsp;此者，未之有也。<br /><br />&nbsp;&nbsp;&nbsp;&nbsp;○赐箸表直<br /><br />&nbsp;&nbsp;&nbsp;&nbsp;宋Z为宰相，朝野人心归美焉。时春御宴，帝以所用金箸令内臣赐Z。虽受<br /><br />&nbsp;&nbsp;&nbsp;&nbsp;所赐，莫知其由，未敢陈谢。帝曰：“所赐之物，非赐汝金。盖赐卿之箸，表卿<br /><br />&nbsp;&nbsp;&nbsp;&nbsp;之直也。”Z遂下殿拜谢。<br /><br />&nbsp;&nbsp;&nbsp;&nbsp;○截镫留鞭<br /><br />&nbsp;&nbsp;&nbsp;&nbsp;姚元崇初牧荆州，三年，受代日，阖境民吏泣拥马首遮道。小使去，所乘之<br /><br />&nbsp;&nbsp;&nbsp;&nbsp;马鞭、镫，民皆截留之，以表瞻恋。新牧具其事奏之，诏褒美焉，就赐中金一千<br /><br />&nbsp;&nbsp;&nbsp;&nbsp;两。<br /><br />&nbsp;&nbsp;&nbsp;&nbsp;○惭颜厚如甲<br /><br />&nbsp;&nbsp;&nbsp;&nbsp;进士杨光远，惟多矫饰，不识忌讳。游谒王公之门，干索权豪之族，未尝自<br /><br />&nbsp;&nbsp;&nbsp;&nbsp;足。稍有不从，便多诽谤，常遭有势挞辱，略无改悔。时人多鄙之，皆曰：“杨<br /><br />&nbsp;&nbsp;&nbsp;&nbsp;光远惭颜，厚如十重铁甲也。”<br /><br />&nbsp;&nbsp;&nbsp;&nbsp;○七宝山座<br /><br />&nbsp;&nbsp;&nbsp;&nbsp;明皇于勤政楼以七宝装成山，座高七尺，召诸学士讲议经旨及时务，胜者得<br /><br />&nbsp;&nbsp;&nbsp;&nbsp;升焉。惟张九龄论辨风生，升此座，余人不可阶也。时论美之。<br /><br />&nbsp;&nbsp;&nbsp;&nbsp;○痴贤<br /><br />&nbsp;&nbsp;&nbsp;&nbsp;右拾遗张方回，精神不爽，时人呼为“痴汉子”。每朝政有失，便抗疏论之，<br /><br />&nbsp;&nbsp;&nbsp;&nbsp;精彩昂然，进不惧死。明皇尝谓：“右拾遗张方回，忠贤人也。”<br /><br />&nbsp;&nbsp;&nbsp;&nbsp;○蜂蝶相随<br /><br />&nbsp;&nbsp;&nbsp;&nbsp;都中名姬楚莲香者，国色无双，时贵门子弟争相诣之。莲香每出处之间，则<br /><br />&nbsp;&nbsp;&nbsp;&nbsp;蜂蝶相随，盖慕其香也。<br /><br />&nbsp;&nbsp;&nbsp;&nbsp;○扫雪迎宾<br /><br />&nbsp;&nbsp;&nbsp;&nbsp;巨豪王元宝，每至冬月大雪之际，令仆人自本家坊巷口，扫雪为径路，躬亲<br /><br />&nbsp;&nbsp;&nbsp;&nbsp;立于坊巷前，迎揖宾客。就本家具酒炙宴乐之，为暖寒之会。<br /><br />&nbsp;&nbsp;&nbsp;&nbsp;○梦虎之妖<br /><br />&nbsp;&nbsp;&nbsp;&nbsp;周象者，好畋猎，后为汾阳令，忽梦一乳虎相逼，惊而睡觉，因兹染疾。后<br /><br />&nbsp;&nbsp;&nbsp;&nbsp;有僧海宁者，因过象门，谓邻叟曰：“此居有妖气，久则不可救也。”邻叟遂闻<br /><br />&nbsp;&nbsp;&nbsp;&nbsp;于象。象召僧令视之，僧曰：“当与君禳之。”遂择日设坛，持剑禹步诵咒。自<br /><br />&nbsp;&nbsp;&nbsp;&nbsp;大门而入至于寝所，绕患人数遍而叱之，忽于床下作一虎声，家人悉惊奔散。周<br /><br />&nbsp;&nbsp;&nbsp;&nbsp;象亦不觉投床下，伏死于地。僧以水e之，须臾如故。<br /><br />&nbsp;&nbsp;&nbsp;&nbsp;○记事珠<br /><br />&nbsp;&nbsp;&nbsp;&nbsp;开元中张说为宰相，有人惠说二珠，绀色有光，名曰“记事珠。”或有阙忘<br /><br />&nbsp;&nbsp;&nbsp;&nbsp;之事，则以手持弄此珠，便觉心神开悟，事无巨细，涣然明晓，一无所忘。说秘<br /><br />&nbsp;&nbsp;&nbsp;&nbsp;而至宝也。<br /><br />&nbsp;&nbsp;&nbsp;&nbsp;○游仙枕<br /><br />&nbsp;&nbsp;&nbsp;&nbsp;龟兹国进奉枕一枚，其色如玛瑙，温温如玉。其制作甚朴素，若枕之则十洲、<br /><br />&nbsp;&nbsp;&nbsp;&nbsp;三岛、四海、五湖，尽在梦中所见。帝因立名为“游仙枕”。后赐与杨国忠。<br /><br />&nbsp;&nbsp;&nbsp;&nbsp;○随蝶所幸<br /><br />&nbsp;&nbsp;&nbsp;&nbsp;开元末，明皇每至春月，旦暮宴于宫中，使妃嫔辈争插艳花。帝亲捉粉蝶放<br /><br />&nbsp;&nbsp;&nbsp;&nbsp;之，随蝶所止幸之。后因杨妃专宠，遂不复此戏也。<br /><br />&nbsp;&nbsp;&nbsp;&nbsp;○记恶碑<br /><br />&nbsp;&nbsp;&nbsp;&nbsp;卢奂累任大郡，皆显治声，所至之处，畏如神明。或有无良恶迹之人，必行<br /><br />&nbsp;&nbsp;&nbsp;&nbsp;严断，仍以所犯之罪，刻石立本人门首，再犯处于极刑。民间畏惧，绝无犯法者。<br /><br />&nbsp;&nbsp;&nbsp;&nbsp;明皇知其能官，赐中金五十两，玺诏褒谕焉。故民间呼其石为“记恶碑”。<br /><br />&nbsp;&nbsp;&nbsp;&nbsp;○自暖杯<br /><br />&nbsp;&nbsp;&nbsp;&nbsp;内库有一酒杯，青色而有纹如乱丝，其薄如纸，于杯足上有缕金字，名曰<br /><br />&nbsp;&nbsp;&nbsp;&nbsp;“自暖杯”。上令取酒注之，温温然有气，相次如沸汤，遂收于内藏。<br /><br />&nbsp;&nbsp;&nbsp;&nbsp;○辟寒犀<br /><br />&nbsp;&nbsp;&nbsp;&nbsp;开元二年冬至，交趾国进犀一株，色黄如金。使者请以金盘置于殿中，温温<br /><br />&nbsp;&nbsp;&nbsp;&nbsp;然有暖气袭人。上问其故，使者对曰：“此辟寒犀也，顷自隋文帝时，本国曾进<br /><br />&nbsp;&nbsp;&nbsp;&nbsp;一株，直至今日。”上甚悦，厚赐之。<br /><br />&nbsp;&nbsp;&nbsp;&nbsp;○传书鸽<br /><br />&nbsp;&nbsp;&nbsp;&nbsp;张九龄少年时家养群鸽，每与亲知书信往来，只以书系鸽足上，依所寄之处<br /><br />&nbsp;&nbsp;&nbsp;&nbsp;飞往投之。九龄目之为“飞奴”。时人无不爱说。<br /><br />&nbsp;&nbsp;&nbsp;&nbsp;○牵红丝娶妇<br /><br />&nbsp;&nbsp;&nbsp;&nbsp;郭元振，少时美风姿，有才艺。宰相张嘉正欲纳为婿。元振曰：“知公门下<br /><br />&nbsp;&nbsp;&nbsp;&nbsp;有女五人，未知孰陋。事不可仓卒，更待忖之。”张曰：“吾女各有姿色，即不<br /><br />&nbsp;&nbsp;&nbsp;&nbsp;知谁是匹偶。以子风骨奇秀，非常人也。吾欲令五女各持一丝幔前，使子取便牵<br /><br />&nbsp;&nbsp;&nbsp;&nbsp;之，得者为婚。”元振欣然从命，遂牵一红丝线，得第三女，大有姿色，后果然<br /><br />&nbsp;&nbsp;&nbsp;&nbsp;随夫贵达也。<br /><br />&nbsp;&nbsp;&nbsp;&nbsp;○豪友<br /><br />&nbsp;&nbsp;&nbsp;&nbsp;长安富民王元宝、杨崇义、郭万金等，国中巨豪也。各以延约四方多士，竞<br /><br />&nbsp;&nbsp;&nbsp;&nbsp;于供送，朝之名寮，往往出于门下。每科场，文士集于数家，时人目之为“豪友”。<br /><br />&nbsp;&nbsp;&nbsp;&nbsp;○唤铁<br /><br />&nbsp;&nbsp;&nbsp;&nbsp;太白山有隐士郭休，字退夫，有运气绝粒之术。于山中建茅屋百余间，有白<br /><br />&nbsp;&nbsp;&nbsp;&nbsp;云亭、炼丹洞、注易亭、修真亭、朝元坛、集神阁。每于白云亭与宾客看山禽野<br /><br />&nbsp;&nbsp;&nbsp;&nbsp;兽，即以槌击一铁片子，其声清响，山中鸟兽闻之集于亭下，呼为“唤铁”。<br /><br />&nbsp;&nbsp;&nbsp;&nbsp;○鹦鹉告事<br /><br />&nbsp;&nbsp;&nbsp;&nbsp;长安城中有豪民杨崇义者，家富数世，服玩之属，c于王公。崇义妻刘氏有<br /><br />&nbsp;&nbsp;&nbsp;&nbsp;国色，与邻舍儿李m私通，情甚于夫，遂有意欲害崇义。忽一日，醉归寝于室中，<br /><br />&nbsp;&nbsp;&nbsp;&nbsp;刘氏与李m同谋而害之，埋于枯井中。其时仆妾辈并无所觉，惟有鹦鹉一只在堂<br /><br />&nbsp;&nbsp;&nbsp;&nbsp;前架上。洎杀崇义之后，其妻却令童仆四散寻觅其夫，遂经府陈词，言其夫不归，<br /><br />&nbsp;&nbsp;&nbsp;&nbsp;窃虑为人所害。府县官吏日夜捕贼，涉疑之人及童仆辈经拷捶者百数人，莫究其<br /><br />&nbsp;&nbsp;&nbsp;&nbsp;弊。后来县官等再诣崇义家检校，其架上鹦鹉忽然声屈。县官遂取于臂上，因问<br /><br />&nbsp;&nbsp;&nbsp;&nbsp;其故。鹦鹉曰：“杀家主者，刘氏、李m也。”官吏等遂执缚刘氏，及捕李m下<br /><br />&nbsp;&nbsp;&nbsp;&nbsp;狱，备招情款。府尹具事案奏闻，明皇叹讶久之。其刘氏、李m依刑处死，封鹦<br /><br />&nbsp;&nbsp;&nbsp;&nbsp;鹉为“绿衣使者”，付后宫养喂。张说后为《绿衣使者传》，好事者传之。<br /><br />&nbsp;&nbsp;&nbsp;&nbsp;○瑞炭<br /><br />&nbsp;&nbsp;&nbsp;&nbsp;西凉国进炭百条，各长尺余，其炭青色坚硬如铁，名之曰“瑞炭”。烧于炉<br /><br />&nbsp;&nbsp;&nbsp;&nbsp;中，无焰而有光，每条可烧十日，其热气迫人而不可近也。<br /><br />&nbsp;&nbsp;&nbsp;&nbsp;○敲冰煮茗<br /><br />&nbsp;&nbsp;&nbsp;&nbsp;逸人王休，居太白山下，日与僧道异人往还。每至冬时，取溪冰敲其晶莹者<br /><br />&nbsp;&nbsp;&nbsp;&nbsp;煮建茗，共宾客饮之。<br /><br />&nbsp;&nbsp;&nbsp;&nbsp;○物外之游<br /><br />&nbsp;&nbsp;&nbsp;&nbsp;王休高尚，不亲势利，常与名僧数人，或跨驴，或骑牛，寻访山水，自谓结<br /><br />&nbsp;&nbsp;&nbsp;&nbsp;“物外之游”。<br /><br />&nbsp;&nbsp;&nbsp;&nbsp;○花妖<br /><br />&nbsp;&nbsp;&nbsp;&nbsp;初，有木芍药，植于沉香亭前。其花一日忽开，一枝两头，朝则深红，午则<br /><br />&nbsp;&nbsp;&nbsp;&nbsp;深碧，暮则深黄，夜则粉白。昼夜之内，香艳各异。帝谓左右曰：“此花木之妖，<br /><br />&nbsp;&nbsp;&nbsp;&nbsp;不足讶也。”<br /><br />&nbsp;&nbsp;&nbsp;&nbsp;○花上金铃<br /><br />&nbsp;&nbsp;&nbsp;&nbsp;天宝初，宁王日侍，好声乐，风流蕴藉，诸王弗如也。至春时于后园中纫红<br /><br />&nbsp;&nbsp;&nbsp;&nbsp;丝为绳，密缀金铃，系于花梢之上。每有鸟鹊翔集，则令园吏制铃索以惊之，盖<br /><br />&nbsp;&nbsp;&nbsp;&nbsp;惜花之故也。诸宫皆效之。<br /><br />&nbsp;&nbsp;&nbsp;&nbsp;○妖烛<br /><br />&nbsp;&nbsp;&nbsp;&nbsp;宁王好声色，有人献烛百炬，似腊而腻，似脂而硬，不知何物所造也。每至<br /><br />&nbsp;&nbsp;&nbsp;&nbsp;夜筵，宾妓间坐，酒酣作狂，其烛则昏昏然如物所掩，罢则复明矣，莫测其怪也。<br /><br />&nbsp;&nbsp;&nbsp;&nbsp;○七宝砚炉<br /><br />&nbsp;&nbsp;&nbsp;&nbsp;内库中有七宝砚炉一所，曲尽其功。每至冬寒砚冻，置于炉上，砚水自消，<br /><br />&nbsp;&nbsp;&nbsp;&nbsp;不劳置火。冬月帝常用之。<br /><br />&nbsp;&nbsp;&nbsp;&nbsp;○梦玉莺投怀<br /><br />&nbsp;&nbsp;&nbsp;&nbsp;张说母梦有一玉莺，自东南飞来，投入怀中，而有孕生说。果为宰相，其至<br /><br />&nbsp;&nbsp;&nbsp;&nbsp;贵之祥也。<br /><br />&nbsp;&nbsp;&nbsp;&nbsp;○馋鱼灯<br /><br />&nbsp;&nbsp;&nbsp;&nbsp;南中有鱼，肉少而脂多，彼中人取鱼脂炼为油，或将照纺织机杼，则暗而不<br /><br />&nbsp;&nbsp;&nbsp;&nbsp;明。或使照筵宴，造饮食，则分外光明。时人号为“馋鱼灯”。<br /><br />&nbsp;&nbsp;&nbsp;&nbsp;○助娇花<br /><br />&nbsp;&nbsp;&nbsp;&nbsp;御苑新有千叶桃花。帝亲折一枝，插于妃子宝冠上，曰：“此个花尤能助娇<br /><br />&nbsp;&nbsp;&nbsp;&nbsp;态也。”<br /><br />&nbsp;&nbsp;&nbsp;&nbsp;○照病镜<br /><br />&nbsp;&nbsp;&nbsp;&nbsp;叶法善有一铁镜，鉴物如水。人每有疾病，以镜照之，尽见脏腑中所滞之物。<br /><br />&nbsp;&nbsp;&nbsp;&nbsp;后以药疗之，竟至痊瘥。<br /><br />&nbsp;&nbsp;&nbsp;&nbsp;○助情花香<br /><br />&nbsp;&nbsp;&nbsp;&nbsp;明皇正宠妃子，不视朝政，安禄山初承圣眷，因进助情花香百粒，大小如粳<br /><br />&nbsp;&nbsp;&nbsp;&nbsp;米而色红。每当寝处之际，则含香一粒。助情发兴，筋力不倦。帝秘之曰：“此<br /><br />&nbsp;&nbsp;&nbsp;&nbsp;亦汉之慎恤胶也。”<br /><br />&nbsp;&nbsp;&nbsp;&nbsp;○眼色媚人<br /><br />&nbsp;&nbsp;&nbsp;&nbsp;念奴者，有姿色，善歌唱，未尝一日离帝左右。每执板当席顾眄，帝谓妃子<br /><br />&nbsp;&nbsp;&nbsp;&nbsp;曰：“此女妖丽，眼色媚人，每啭声歌喉，则声出于朝霞之上。虽钟鼓笙竽嘈杂<br /><br />&nbsp;&nbsp;&nbsp;&nbsp;而莫能遏。”宫妓中帝之钟爱也。</div>
            <div class="link">
                <a id="err-report" href="javascript:void(0)" onClick="report('开元天宝遗事出错啦!');">
                    错误举报</a><a id="add-bookcase" href="javascript:void(0)" onClick="addbookcase(721,117129);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="117164.html">下一页</a><a id="book-vote" href="javascript:void(0)" onClick="vote(721);">投推荐票</a><a
                                id="err-report" href="javascript:void(0)" onClick="report('开元天宝遗事更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "117164.html"; var index_page = "index.html"; var sortid = "9"; var article_id = "721"; var chapter_id = "117129"; var articlename = "开元天宝遗事"; var chaptername = " 卷一"; var author = "周王仁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>