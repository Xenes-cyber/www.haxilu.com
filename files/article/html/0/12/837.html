<!DOCTYPE html>
<html>
<head>
<meta charset="gbk" />
<title>论语- 季氏第十六-在线阅读-哈西文学网</title>
<meta name="keywords" content="孔子及其弟子，论语， 季氏第十六全文， 季氏第十六在线阅读 哈西文学网" />
<meta name="description" content="哈西文学网提供孔子及其弟子的论语  季氏第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/12/837.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/12/837.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 论语</div>
		<div class="fr"><a id="add-bookcase" href="javascript:void(0)" onClick="addbookcase(12,0);">加入书架</a>|<a id="book-vote" href="javascript:void(0)" onClick="vote(12);">投推荐票</a>|<a id="err-report" href="javascript:void(0)" onClick="report('论语出错啦!');">错误举报</a>|<a href="https://www.haxi88.com/files/article/info/0/12.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 季氏第十六</h1>
            <div class="link xb">
                <a href="836.html">上一页</a>&larr;<a href="index.html">返回列表</a>&rarr;<a
                    href="838.html">下一页</a></div>			
            <div id="BookText">&nbsp;&nbsp;&nbsp;&nbsp;季氏将伐颛臾。冉有、季路见于孔子曰：“季氏将有事于颛臾。”<br /><br />&nbsp;&nbsp;&nbsp;&nbsp;孔子曰：“求，无乃尔是过与？夫颛臾，昔者先王以为东蒙主，且在邦域之<br /><br />&nbsp;&nbsp;&nbsp;&nbsp;中矣，是社稷之臣也。何以伐为？”<br /><br />&nbsp;&nbsp;&nbsp;&nbsp;冉有曰：“夫子欲之，吾二臣者皆不欲也。”<br /><br />&nbsp;&nbsp;&nbsp;&nbsp;孔子曰：“求，周任有言曰：‘陈力就列，不能者止。’危而不持，颠而不<br /><br />&nbsp;&nbsp;&nbsp;&nbsp;扶，则将焉用彼相矣？且尔言过矣，虎兕出于柙，龟玉毁于椟中，是谁之过与？”<br /><br />&nbsp;&nbsp;&nbsp;&nbsp;冉有曰：“今夫颛臾，固而近于费，今不取，后世必为子孙忧。”<br /><br />&nbsp;&nbsp;&nbsp;&nbsp;孔子曰：“求，君子疾夫舍曰欲之而必为之辞。丘也闻有国有家者，不患寡<br /><br />&nbsp;&nbsp;&nbsp;&nbsp;而患不均，不患贫而患不安。盖均无贫，和无寡，安无倾。夫如是，故远人不<br /><br />&nbsp;&nbsp;&nbsp;&nbsp;服，则修文德以来之；既来之，则安之。今由与求也，相夫子，远人不服，而不<br /><br />&nbsp;&nbsp;&nbsp;&nbsp;能来也；邦分崩离析，而不能守也；而谋动干戈于邦内。吾恐季孙之忧，不在颛<br /><br />&nbsp;&nbsp;&nbsp;&nbsp;臾，而在萧墙之内也。”<br /><br />&nbsp;&nbsp;&nbsp;&nbsp;孔子曰：“天下有道，则礼乐征伐自天子出；天下无道，则礼乐征伐自诸侯<br /><br />&nbsp;&nbsp;&nbsp;&nbsp;出。自诸侯出，盖十世希不失矣；自大夫出，五世希不失矣；陪臣执国命，三世<br /><br />&nbsp;&nbsp;&nbsp;&nbsp;希不失矣。天下有道，则政不在大夫；天下有道，则庶人不议。”<br /><br />&nbsp;&nbsp;&nbsp;&nbsp;孔子曰：“禄之去公室五世矣，政逮于大夫四世矣，故夫三桓之子孙微矣。”<br /><br />&nbsp;&nbsp;&nbsp;&nbsp;孔子曰：“益者三友，损者三友。友直，友谅，友多闻，益矣。友便辟，友<br /><br />&nbsp;&nbsp;&nbsp;&nbsp;善柔，有便佞，损矣。”<br /><br />&nbsp;&nbsp;&nbsp;&nbsp;孔子曰：“益者三乐，损者三乐。乐节礼乐，乐道人之善，乐多贤友，益矣。<br /><br />&nbsp;&nbsp;&nbsp;&nbsp;乐骄乐，乐佚游，乐宴乐，损矣。”<br /><br />&nbsp;&nbsp;&nbsp;&nbsp;孔子曰：“侍于君子有三愆：言未及之而言谓之躁，言及之而不言谓之隐，<br /><br />&nbsp;&nbsp;&nbsp;&nbsp;未见颜色而言谓之瞽。”<br /><br />&nbsp;&nbsp;&nbsp;&nbsp;孔子曰：“君子有三戒：少之时，血气未定，戒之在色；及其壮也，血气方<br /><br />&nbsp;&nbsp;&nbsp;&nbsp;刚，戒之在斗；及其老也，血气既衰，戒之在得。”<br /><br />&nbsp;&nbsp;&nbsp;&nbsp;孔子曰：“君子有三畏：畏天命，畏大人，畏圣人之言。小人不知天命而不<br /><br />&nbsp;&nbsp;&nbsp;&nbsp;畏也，狎大人，侮圣人之言。”<br /><br />&nbsp;&nbsp;&nbsp;&nbsp;孔子曰：“生而知之者上也，学而知之者次也；困而学之，又其次也；困而<br /><br />&nbsp;&nbsp;&nbsp;&nbsp;不学，民斯为下矣。”<br /><br />&nbsp;&nbsp;&nbsp;&nbsp;孔子曰：“君子有九思：视思明，听思聪，色思温，貌思恭，言思忠，事思<br /><br />&nbsp;&nbsp;&nbsp;&nbsp;敬，疑思问，忿思难，见得思义。”<br /><br />&nbsp;&nbsp;&nbsp;&nbsp;孔子曰：“见善如不及，见不善如探汤。吾见其人矣。吾闻其语矣。隐居以<br /><br />&nbsp;&nbsp;&nbsp;&nbsp;求其志，行义以达其道。吾闻其语矣，未见其人也。”<br /><br />&nbsp;&nbsp;&nbsp;&nbsp;齐景公有马千驷，死之日，民无德而称焉。伯夷、叔齐饿于首阳之下，民到<br /><br />&nbsp;&nbsp;&nbsp;&nbsp;于今称之。其斯之谓与？<br /><br />&nbsp;&nbsp;&nbsp;&nbsp;陈亢问于伯鱼曰：“子亦有异闻乎？”对曰：“未也。尝独立，鲤趋而过<br /><br />&nbsp;&nbsp;&nbsp;&nbsp;庭，曰：‘学《诗》乎？’对曰：‘未也。’‘不学《诗》，无以言。’鲤退<br /><br />&nbsp;&nbsp;&nbsp;&nbsp;而学《诗》。他日又独立，鲤趋而过庭，曰：‘学《礼》乎？’对曰：‘未也。’<br /><br />&nbsp;&nbsp;&nbsp;&nbsp;‘不学《礼》，无以立。’鲤退而学《礼》。闻斯二者。”陈亢退而喜曰：<br /><br />&nbsp;&nbsp;&nbsp;&nbsp;“问一得三，闻《诗》，闻《礼》，又闻君子之远其子也。”<br /><br />&nbsp;&nbsp;&nbsp;&nbsp;邦君之妻，君称之曰夫人，夫人自称曰小童；邦人称之曰君夫人，称诸异<br /><br />&nbsp;&nbsp;&nbsp;&nbsp;邦曰寡小君；异邦人称之亦曰君夫人。</div>
            <div class="link">
                <a id="err-report" href="javascript:void(0)" onClick="report('论语出错啦!');">
                    错误举报</a><a id="add-bookcase" href="javascript:void(0)" onClick="addbookcase(12,837);">加入书签</a><a
                        href="836.html">上一页</a>&larr;<a href="index.html">返回列表</a>&rarr;<a
                            href="838.html">下一页</a><a id="book-vote" href="javascript:void(0)" onClick="vote(12);">投推荐票</a><a
                                id="err-report" href="javascript:void(0)" onClick="report('论语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "836.html"; var next_page = "838.html"; var index_page = "index.html"; var sortid = "9"; var article_id = "12"; var chapter_id = "837"; var articlename = "论语"; var chaptername = " 季氏第十六"; var author = "孔子及其弟子"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>