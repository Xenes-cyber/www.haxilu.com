<!DOCTYPE html>
<html>
<head>
<meta charset="gbk" />
<title>论语- 子罕第九-在线阅读-哈西文学网</title>
<meta name="keywords" content="孔子及其弟子，论语， 子罕第九全文， 子罕第九在线阅读 哈西文学网" />
<meta name="description" content="哈西文学网提供孔子及其弟子的论语  子罕第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/12/830.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/12/830.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 论语</div>
		<div class="fr"><a id="add-bookcase" href="javascript:void(0)" onClick="addbookcase(12,0);">加入书架</a>|<a id="book-vote" href="javascript:void(0)" onClick="vote(12);">投推荐票</a>|<a id="err-report" href="javascript:void(0)" onClick="report('论语出错啦!');">错误举报</a>|<a href="https://www.haxi88.com/files/article/info/0/12.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 子罕第九</h1>
            <div class="link xb">
                <a href="829.html">上一页</a>&larr;<a href="index.html">返回列表</a>&rarr;<a
                    href="831.html">下一页</a></div>			
            <div id="BookText">&nbsp;&nbsp;&nbsp;&nbsp;子罕言利与命与仁。<br /><br />&nbsp;&nbsp;&nbsp;&nbsp;达巷党人曰：“大哉孔子，博学而无所成名。”子闻之，谓门弟子曰：“吾<br /><br />&nbsp;&nbsp;&nbsp;&nbsp;何执？执御乎，执射乎？吾执御矣。”<br /><br />&nbsp;&nbsp;&nbsp;&nbsp;子曰：“麻冕，礼也；今也纯，俭，吾从众。拜下，礼也；今拜乎上，泰也。<br /><br />&nbsp;&nbsp;&nbsp;&nbsp;虽违众，吾从下。”<br /><br />&nbsp;&nbsp;&nbsp;&nbsp;子绝四：毋意，毋必，毋固，毋我。<br /><br />&nbsp;&nbsp;&nbsp;&nbsp;子畏于匡，曰：“文王既没，文不在兹乎？天之将丧斯文也，后死者不得与<br /><br />&nbsp;&nbsp;&nbsp;&nbsp;于斯文也；天之未丧斯文也，匡人其如予何？”<br /><br />&nbsp;&nbsp;&nbsp;&nbsp;太宰问于子贡曰：“夫子圣者与？何其多能也？”子贡曰：“固天纵之将圣，<br /><br />&nbsp;&nbsp;&nbsp;&nbsp;又多能也。”<br /><br />&nbsp;&nbsp;&nbsp;&nbsp;子闻之，曰：“太宰知我乎！吾少也贱，故多能鄙事。君子多乎哉？不多也！”<br /><br />&nbsp;&nbsp;&nbsp;&nbsp;牢曰：“子云：‘吾不试，故艺。’”<br /><br />&nbsp;&nbsp;&nbsp;&nbsp;子曰：“吾有知乎哉？无知也。有鄙夫问于我，空空如也。我叩其两端而竭<br /><br />&nbsp;&nbsp;&nbsp;&nbsp;焉。”<br /><br />&nbsp;&nbsp;&nbsp;&nbsp;子曰：“凤鸟不至，河不出图，吾已矣夫！”<br /><br />&nbsp;&nbsp;&nbsp;&nbsp;子见齐衰者、冕衣裳者与瞽者，见之，虽少，必作；过之，必趋。<br /><br />&nbsp;&nbsp;&nbsp;&nbsp;颜渊喟然叹曰：“仰之弥高，钻之弥坚。瞻之在前，忽焉在后。夫子循循然<br /><br />&nbsp;&nbsp;&nbsp;&nbsp;善诱人，博我以文，约我以礼，欲罢不能。既竭吾才，如有所立卓尔，虽欲从之，<br /><br />&nbsp;&nbsp;&nbsp;&nbsp;末由也已。”<br /><br />&nbsp;&nbsp;&nbsp;&nbsp;子疾病，子路使门人为臣。病间，曰：“久矣哉，由之行诈也！无臣而为有<br /><br />&nbsp;&nbsp;&nbsp;&nbsp;臣。吾谁欺，欺天乎！且予与其死于臣之手也，无宁死于二三子之手乎！且予纵<br /><br />&nbsp;&nbsp;&nbsp;&nbsp;不得大葬，予死于道路乎？”<br /><br />&nbsp;&nbsp;&nbsp;&nbsp;子贡曰：“有美玉于斯，韫椟而藏诸？求善贾而沽诸？”子曰：“沽之哉！<br /><br />&nbsp;&nbsp;&nbsp;&nbsp;沽之哉！我待贾者也。”<br /><br />&nbsp;&nbsp;&nbsp;&nbsp;子欲居九夷。或曰：“陋，如之何？”子曰：“君子居之，何陋之有？”<br /><br />&nbsp;&nbsp;&nbsp;&nbsp;子曰：“吾自卫反鲁，然后乐正，《雅》、《颂》各得其所。”<br /><br />&nbsp;&nbsp;&nbsp;&nbsp;子曰：“出则事公卿，入则事父兄，丧事不敢不勉，不为酒困，何有于我哉。”<br /><br />&nbsp;&nbsp;&nbsp;&nbsp;子在川上曰：“逝者如斯夫，不舍昼夜！”<br /><br />&nbsp;&nbsp;&nbsp;&nbsp;子曰：“吾未见好德如好色者也。”<br /><br />&nbsp;&nbsp;&nbsp;&nbsp;子曰：“譬如为山，未成一篑，止，吾止也。譬如平地，虽覆一篑，进，吾<br /><br />&nbsp;&nbsp;&nbsp;&nbsp;往也。”<br /><br />&nbsp;&nbsp;&nbsp;&nbsp;子曰：“语之而不惰者，其回也与。”<br /><br />&nbsp;&nbsp;&nbsp;&nbsp;子谓颜渊曰：“惜乎！吾见其进也，未见其止也！”<br /><br />&nbsp;&nbsp;&nbsp;&nbsp;子曰：“苗而不秀者有矣夫！秀而不实者有矣夫！”<br /><br />&nbsp;&nbsp;&nbsp;&nbsp;子曰：“后生可畏，焉知来者之不如今也？四十、五十而无闻焉，斯亦不足<br /><br />&nbsp;&nbsp;&nbsp;&nbsp;畏也已。”<br /><br />&nbsp;&nbsp;&nbsp;&nbsp;子曰：“法语之言，能无从乎？改之为贵。巽与之言，能无说乎？绎之为贵。<br /><br />&nbsp;&nbsp;&nbsp;&nbsp;说而不绎，从而不改，吾末如之何也已矣。”<br /><br />&nbsp;&nbsp;&nbsp;&nbsp;子曰：“主忠信，毋友不如己者，过则勿惮改。”<br /><br />&nbsp;&nbsp;&nbsp;&nbsp;子曰：“三军可夺帅也，匹夫不可夺志也。”<br /><br />&nbsp;&nbsp;&nbsp;&nbsp;子曰：“衣敝袍，与衣狐貉者立，而不耻者，其由也与。‘不忮不求，何<br /><br />&nbsp;&nbsp;&nbsp;&nbsp;用不臧？’”子路终身诵之。子曰：“是道也，何足以臧？”<br /><br />&nbsp;&nbsp;&nbsp;&nbsp;子曰：“岁寒然后知松柏之后凋也！”<br /><br />&nbsp;&nbsp;&nbsp;&nbsp;子曰：“知者不惑，仁者不忧，勇者不惧。”<br /><br />&nbsp;&nbsp;&nbsp;&nbsp;子曰：“可与共学，未可与适道；可与适道，未可与立；可与立，未可与<br /><br />&nbsp;&nbsp;&nbsp;&nbsp;权。”<br /><br />&nbsp;&nbsp;&nbsp;&nbsp;“唐棣之华，偏其反而。岂不尔思？室是远而。”子曰：“未之思也，夫何<br /><br />&nbsp;&nbsp;&nbsp;&nbsp;远之有。”</div>
            <div class="link">
                <a id="err-report" href="javascript:void(0)" onClick="report('论语出错啦!');">
                    错误举报</a><a id="add-bookcase" href="javascript:void(0)" onClick="addbookcase(12,830);">加入书签</a><a
                        href="829.html">上一页</a>&larr;<a href="index.html">返回列表</a>&rarr;<a
                            href="831.html">下一页</a><a id="book-vote" href="javascript:void(0)" onClick="vote(12);">投推荐票</a><a
                                id="err-report" href="javascript:void(0)" onClick="report('论语更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "829.html"; var next_page = "831.html"; var index_page = "index.html"; var sortid = "9"; var article_id = "12"; var chapter_id = "830"; var articlename = "论语"; var chaptername = " 子罕第九"; var author = "孔子及其弟子"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>