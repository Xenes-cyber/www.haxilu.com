<!DOCTYPE html>
<html>
<head>
<meta charset="gbk" />
<title>三国志- 卷十六 魏书十六-在线阅读-哈西文学网</title>
<meta name="keywords" content="陈寿，裴松之注，三国志， 卷十六 魏书十六全文， 卷十六 魏书十六在线阅读 哈西文学网" />
<meta name="description" content="哈西文学网提供陈寿，裴松之注的三国志  卷十六 魏书十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/309.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/309.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 魏书十六</h1>
            <div class="link xb">
                <a href="308.html">上一页</a>&larr;<a href="index.html">返回列表</a>&rarr;<a
                    href="310.html">下一页</a></div>			
            <div id="BookText">&nbsp;&nbsp;&nbsp;&nbsp;◎任苏杜郑仓传第十六<br /><br />&nbsp;&nbsp;&nbsp;&nbsp;任峻字伯达，河南中牟人也。汉末扰乱，关东皆震。中牟令杨原愁恐，欲弃<br /><br />&nbsp;&nbsp;&nbsp;&nbsp;官走。峻说原曰：“董卓首乱，天下莫不侧目，然而未有先发者，非无其心也，<br /><br />&nbsp;&nbsp;&nbsp;&nbsp;势未敢耳。明府若能唱之，必有和者。”原曰：“为之奈何？”峻曰：“今关东<br /><br />&nbsp;&nbsp;&nbsp;&nbsp;有十馀县，能胜兵者不减万人，若权行河南尹事，总而用之，无不济矣。”原从<br /><br />&nbsp;&nbsp;&nbsp;&nbsp;其计，以峻为主簿。峻乃为原表行尹事，使诸县坚守，遂发兵。会太祖起关东，<br /><br />&nbsp;&nbsp;&nbsp;&nbsp;入中牟界，众不知所从，峻独与同郡张奋议，举郡以归太祖。峻又别收宗族及宾<br /><br />&nbsp;&nbsp;&nbsp;&nbsp;客家兵数百人，愿从太祖。太祖大悦，表峻为骑都尉，妻以从妹，甚见亲信。太<br /><br />&nbsp;&nbsp;&nbsp;&nbsp;祖每征伐，峻常居守以给军。是时岁饥旱，军食不足，羽林监颍川枣祗建置屯田，<br /><br />&nbsp;&nbsp;&nbsp;&nbsp;太祖以峻为典农中郎将，募百姓屯田於许下，得谷百万斛，郡国列置田官，数年<br /><br />&nbsp;&nbsp;&nbsp;&nbsp;中所在积粟，仓廪皆满。官渡之战，太祖使峻典军器粮运。贼数寇钞绝粮道，乃<br /><br />&nbsp;&nbsp;&nbsp;&nbsp;使千乘为一部，十道方行，为复陈以营卫之，贼不敢近。军国之饶，起於枣祗而<br /><br />&nbsp;&nbsp;&nbsp;&nbsp;成於峻。【魏武故事载令曰：“故陈留太守枣祗，天性忠能。始共举义兵，周旋<br /><br />&nbsp;&nbsp;&nbsp;&nbsp;征讨。后袁绍在冀州，亦贪祗，欲得之。祗深附於孤，使领东阿令。吕布之乱，<br /><br />&nbsp;&nbsp;&nbsp;&nbsp;兖州皆叛，惟范、东阿完在，由祗以兵据城之力也。后大军粮乏，得东阿以继，<br /><br />&nbsp;&nbsp;&nbsp;&nbsp;祗之功也。及破黄巾定许，得贼资业。当兴立屯田，时议者皆言当计牛输谷，佃<br /><br />&nbsp;&nbsp;&nbsp;&nbsp;科以定。施行后，祗白以为僦牛输谷，大收不增谷，有水旱灾除，大不便。反覆<br /><br />&nbsp;&nbsp;&nbsp;&nbsp;来说，孤犹以为当如故，大收不可复改易。祗犹执之，孤不知所从，使与荀令君<br /><br />&nbsp;&nbsp;&nbsp;&nbsp;议之。时故军祭酒侯声云：‘科取官牛，为官田计。如祗议，於官便，於客不便。’<br /><br />&nbsp;&nbsp;&nbsp;&nbsp;声怀此云云，以疑令君。祗犹自信，据计画还白，执分田之术。孤乃然之，使为屯<br /><br />&nbsp;&nbsp;&nbsp;&nbsp;田都尉，施设田业。其时岁则大收，后遂因此大田，丰足军用，摧灭群逆，克定<br /><br />&nbsp;&nbsp;&nbsp;&nbsp;天下，以隆王室。祗兴其功，不幸早没，追赠以郡，犹未副之。今重思之，祗宜<br /><br />&nbsp;&nbsp;&nbsp;&nbsp;受封，稽留至今，孤之过也。祗子处中，宜加封爵，以祀祗为不朽之事。”文士<br /><br />&nbsp;&nbsp;&nbsp;&nbsp;传曰：祗本姓棘，先人避难，易为枣。孙据，字道彦，晋冀州刺史。据子嵩，字<br /><br />&nbsp;&nbsp;&nbsp;&nbsp;台产，散骑常侍。并有才名，多所著述。嵩兄腆，字玄方，襄阳太守，亦有文采。】<br /><br />&nbsp;&nbsp;&nbsp;&nbsp;太祖以峻功高，乃表封为都亭侯，邑三百户，迁长水校尉。<br /><br />&nbsp;&nbsp;&nbsp;&nbsp;峻宽厚有度而见事理，每有所陈，太祖多善之。於饥荒之际，收恤朋友孤遗，<br /><br />&nbsp;&nbsp;&nbsp;&nbsp;中外贫宗，周急继乏，信义见称。建安九年薨，太祖流涕者久之。子先嗣。先薨，<br /><br />&nbsp;&nbsp;&nbsp;&nbsp;无子，国除。文帝追录功臣，谥峻曰成侯。复以峻中子览为关内侯。<br /><br />&nbsp;&nbsp;&nbsp;&nbsp;苏则字文师，扶风武功人也。少以学行闻，举孝廉茂才，辟公府，皆不就。<br /><br />&nbsp;&nbsp;&nbsp;&nbsp;起家为酒泉太守，转安定、武都，【魏书曰：则刚直疾恶，常慕汲黯之为人。魏<br /><br />&nbsp;&nbsp;&nbsp;&nbsp;略曰：则世为著姓，兴平中，三辅乱，饥穷，避难北地。客安定，依富室师亮。<br /><br />&nbsp;&nbsp;&nbsp;&nbsp;亮待遇不足，则慨然叹曰：“天下会安，当不久尔，必还为此郡守，折庸辈士也。”<br /><br />&nbsp;&nbsp;&nbsp;&nbsp;后与冯翊吉茂等隐於郡南太白山中，以书籍自娱。及为安定太守，而师亮等皆欲<br /><br />&nbsp;&nbsp;&nbsp;&nbsp;逃走。则闻之，豫使人解语，以礼报之。】所在有威名。太祖征张鲁，过其郡，<br /><br />&nbsp;&nbsp;&nbsp;&nbsp;见则悦之，使为军导。鲁破，则绥定下辩诸氐，通河西道，徙为金城太守。是时<br /><br />&nbsp;&nbsp;&nbsp;&nbsp;丧乱之后，吏民流散饥穷，户口损耗，则抚循之甚谨。外招怀羌胡，得其牛羊，<br /><br />&nbsp;&nbsp;&nbsp;&nbsp;以养贫老。与民分粮而食，旬月之间，流民皆归，得数千家。乃明为禁令，有干<br /><br />&nbsp;&nbsp;&nbsp;&nbsp;犯者辄戮，其从教者必赏。亲自教民耕种，其岁大丰收，由是归附者日多。李越<br /><br />&nbsp;&nbsp;&nbsp;&nbsp;以陇西反，则率羌胡围越，越即请服。太祖崩，西平L演叛，称护羌校尉。则勒<br /><br />&nbsp;&nbsp;&nbsp;&nbsp;兵讨之。演恐，乞降。文帝以其功，加则护羌校尉，赐爵关内侯。【魏名臣奏载<br /><br />&nbsp;&nbsp;&nbsp;&nbsp;文帝令问雍州刺史张既曰：“试守金城太守苏则，既有绥民平夷之功，闻又出军<br /><br />&nbsp;&nbsp;&nbsp;&nbsp;西定湟中，为河西作声势，吾甚嘉之。则之功效，为可加爵邑未邪？封爵重事，<br /><br />&nbsp;&nbsp;&nbsp;&nbsp;故以问卿。密白意，且勿宣露也。”既答曰：“金城郡，昔为韩遂所见屠剥，死<br /><br />&nbsp;&nbsp;&nbsp;&nbsp;丧流亡，或窜戎狄，或陷寇乱，户不满五百。则到官，内抚残，外鸠离散，今<br /><br />&nbsp;&nbsp;&nbsp;&nbsp;见户千馀。又梁烧杂种羌，昔与遂同恶，遂毙之后，越出障塞。则前后招怀，归<br /><br />&nbsp;&nbsp;&nbsp;&nbsp;就郡者三千馀落，皆恤以威恩，为官效用。西平L演等倡造邪谋，则寻出军，临<br /><br />&nbsp;&nbsp;&nbsp;&nbsp;其项领，演即归命送质，破绝贼粮。则既有恤民之效，又能和戎狄，尽忠效节。<br /><br />&nbsp;&nbsp;&nbsp;&nbsp;遭遇圣明，有功必录。若则加爵邑，诚足以劝忠臣，励风俗也。”】<br /><br />&nbsp;&nbsp;&nbsp;&nbsp;后演复结旁郡为乱，张掖张进执太守杜通，酒泉黄华不受太守辛机，进、华<br /><br />&nbsp;&nbsp;&nbsp;&nbsp;皆自称太守以应之。又武威三种胡并寇钞，道路断绝。武威太守丘兴告急於则。<br /><br />&nbsp;&nbsp;&nbsp;&nbsp;时雍、凉诸豪皆驱略羌胡以从进等，郡人咸以为进不可当。又将军郝昭、魏平先<br /><br />&nbsp;&nbsp;&nbsp;&nbsp;是各屯守金城，亦受诏不得西度。则乃见郡中大吏及昭等与羌豪帅谋曰：“今贼<br /><br />&nbsp;&nbsp;&nbsp;&nbsp;虽盛，然皆新合，或有胁从，未必同心；因衅击之，善恶必离，离而归我，我增<br /><br />&nbsp;&nbsp;&nbsp;&nbsp;而彼损矣。既获益众之实，且有倍气之势，率以进讨，破之必矣。若待大军，旷<br /><br />&nbsp;&nbsp;&nbsp;&nbsp;日持久，善人无归，必合於恶，善恶既合，势难卒离。虽有诏命，违而合权，专<br /><br />&nbsp;&nbsp;&nbsp;&nbsp;之可也。”於是昭等从之，乃发兵救武威，降其三种胡，与兴击进於张掖。演闻<br /><br />&nbsp;&nbsp;&nbsp;&nbsp;之，将步骑三千迎则，辞来助军，而实欲为变。则诱与相见，因斩之，出以徇军，<br /><br />&nbsp;&nbsp;&nbsp;&nbsp;其党皆散走。则遂与诸军围张掖，破之，斩进及其支党，众皆降。演军败，华惧，<br /><br />&nbsp;&nbsp;&nbsp;&nbsp;出所执乞降，河西平。乃还金城。进封都亭侯，邑三百户。<br /><br />&nbsp;&nbsp;&nbsp;&nbsp;徵拜侍中，与董昭同寮。昭尝枕则膝卧，则推下之，曰：“苏则之膝，非佞<br /><br />&nbsp;&nbsp;&nbsp;&nbsp;人之枕也。”初，则及临侯植闻魏氏代汉，皆发服悲哭，文帝闻植如此，而不<br /><br />&nbsp;&nbsp;&nbsp;&nbsp;闻则也。帝在洛阳，尝从容言曰：“吾应天而禅，而闻有哭者，何也？”则谓为<br /><br />&nbsp;&nbsp;&nbsp;&nbsp;见问，须髯悉张，欲正论以对。侍中傅巽掐【音苦洽反。】则曰：“不谓卿也。”<br /><br />&nbsp;&nbsp;&nbsp;&nbsp;於是乃止。【魏略曰：旧仪，侍中亲省起居，故俗谓之执虎子。始则同郡吉茂者，<br /><br />&nbsp;&nbsp;&nbsp;&nbsp;是时仕甫历县令，迁为冗散。茂见则，嘲之曰：“仕进不止执虎子。”则笑曰：<br /><br />&nbsp;&nbsp;&nbsp;&nbsp;“我诚不能效汝蹇蹇驱鹿车驰也。”初，则在金城，闻汉帝禅位，以为崩也，乃<br /><br />&nbsp;&nbsp;&nbsp;&nbsp;发丧；后闻其在，自以不审，意颇默然。临侯植自伤失先帝意，亦怨激而哭。<br /><br />&nbsp;&nbsp;&nbsp;&nbsp;其后文帝出游，追恨临，顾谓左右曰：“人心不同，当我登大位之时，天下有<br /><br />&nbsp;&nbsp;&nbsp;&nbsp;哭者。”时从臣知帝此言，有为而发也，而则以为为己。欲下马谢。侍中傅巽目<br /><br />&nbsp;&nbsp;&nbsp;&nbsp;之，乃悟。孙盛曰：夫士不事其所非，不非其所事，趣舍出处，而岂徒哉！则既<br /><br />&nbsp;&nbsp;&nbsp;&nbsp;策名新朝，委质异代，而方怀二心生忿，欲奋爽言，岂大雅君子去就之分哉？诗<br /><br />&nbsp;&nbsp;&nbsp;&nbsp;云：“士也罔极，二三其德。”士之二三，犹丧妃偶，况人臣乎？】文帝问则曰：<br /><br />&nbsp;&nbsp;&nbsp;&nbsp;“前破酒泉、张掖，西域通使，敦煌献径寸大珠，可复求市益得不？”则对曰：<br /><br />&nbsp;&nbsp;&nbsp;&nbsp;“若陛下化洽中国，德流沙漠，即不求自至；求而得之，不足贵也。”帝默然。<br /><br />&nbsp;&nbsp;&nbsp;&nbsp;后则从行猎，槎桎拔，失鹿，帝大怒，踞胡床拔刀，悉收督吏，将斩之。则稽首<br /><br />&nbsp;&nbsp;&nbsp;&nbsp;曰：“臣闻古之圣王不以禽兽害人，今陛下方隆唐尧之化，而以猎戏多杀群吏，<br /><br />&nbsp;&nbsp;&nbsp;&nbsp;愚臣以为不可。敢以死请！”帝曰：“卿，直臣也。”遂皆赦之。然以此见惮。<br /><br />&nbsp;&nbsp;&nbsp;&nbsp;黄初四年，左迁东平相。未至，道病薨，谥曰刚侯。子怡嗣。怡薨，无子，弟愉<br /><br />&nbsp;&nbsp;&nbsp;&nbsp;袭封。愉，咸熙中为尚书。【愉字休豫，历位太常光禄大夫，见晋百官名。山涛<br /><br />&nbsp;&nbsp;&nbsp;&nbsp;启事称愉忠笃有智意。臣松之案愉子绍，字世嗣，为吴王师。石崇妻，绍之女兄<br /><br />&nbsp;&nbsp;&nbsp;&nbsp;也。绍有诗在金谷集。绍弟慎，左卫将军。】<br /><br />&nbsp;&nbsp;&nbsp;&nbsp;杜畿字伯侯，京兆杜陵人也。【傅子曰：畿，汉御史大夫杜延年之后。延年<br /><br />&nbsp;&nbsp;&nbsp;&nbsp;父周，自南阳徙茂陵，延年徙杜陵，子孙世居焉。】少孤，继母苦之，以孝闻。<br /><br />&nbsp;&nbsp;&nbsp;&nbsp;年二十，为郡功曹，守郑县令。县囚系数百人，畿亲临狱，裁其轻重，尽决遣之，<br /><br />&nbsp;&nbsp;&nbsp;&nbsp;虽未悉当，郡中奇其年少而有大意也。举孝廉，除汉中府丞。会天下乱，遂弃官<br /><br />&nbsp;&nbsp;&nbsp;&nbsp;客荆州，建安中乃还。荀进之太祖，【傅子曰：畿自荆州还，后至许，见侍中<br /><br />&nbsp;&nbsp;&nbsp;&nbsp;耿纪，语终夜。尚书令荀与纪比屋，夜闻畿言，异之，旦遣人谓纪曰：“有国<br /><br />&nbsp;&nbsp;&nbsp;&nbsp;士而不进，何以居位？”既见畿，知之如旧相识者，遂进畿於朝。】太祖以畿为<br /><br />&nbsp;&nbsp;&nbsp;&nbsp;司空司直，迁护羌校尉，使持节，领西平太守。【魏略曰：畿少有大志。在荆州<br /><br />&nbsp;&nbsp;&nbsp;&nbsp;数岁，继母亡后，以三辅开通，负其母丧北归。道为贼所劫略，众人奔走，畿独<br /><br />&nbsp;&nbsp;&nbsp;&nbsp;不去。贼射之，畿请贼曰：“卿欲得财耳，今我无物，用射我何为邪？”贼乃止。<br /><br />&nbsp;&nbsp;&nbsp;&nbsp;畿到乡里，京兆尹张时，河东人也，与畿有旧，署为功曹。尝嫌其阔达，不助留<br /><br />&nbsp;&nbsp;&nbsp;&nbsp;意於诸事，言此家疏诞，不中功曹也。畿窃云：“不中功曹，中河东守也。”】<br /><br />&nbsp;&nbsp;&nbsp;&nbsp;太祖既定河北，而高志俨⒅莘础Ｊ焙佣太守王邑被徵，河东人卫固、范先<br /><br />&nbsp;&nbsp;&nbsp;&nbsp;外以请邑为名，而内实与滞谋。太祖谓荀曰：“关西诸将，恃险与马，征必<br /><br />&nbsp;&nbsp;&nbsp;&nbsp;为乱。张晟寇ァ渑间，南通刘表，固等因之，吾恐其为害深。河东被山带河，<br /><br />&nbsp;&nbsp;&nbsp;&nbsp;四邻多变，当今天下之要地也。君为我举萧何、寇恂以镇之。”曰：“杜畿其<br /><br />&nbsp;&nbsp;&nbsp;&nbsp;人也。”【傅子曰：称畿勇足以当大难，智能应变，其可试之。】於是追拜畿<br /><br />&nbsp;&nbsp;&nbsp;&nbsp;为河东太守。固等使兵数千人绝陕津，畿至不得渡。太祖遣夏侯讨之，未至。<br /><br />&nbsp;&nbsp;&nbsp;&nbsp;或谓畿曰：“宜须大兵。”畿曰：“河东有三万户，非皆欲为乱也。今兵迫之急，<br /><br />&nbsp;&nbsp;&nbsp;&nbsp;欲为善者无主，必惧而听於固。固等势专，必以死战。讨之不胜，四邻应之，天<br /><br />&nbsp;&nbsp;&nbsp;&nbsp;下之变未息也；讨之而胜，是残一郡之民也。且固等未显绝王命，外以请故君为<br /><br />&nbsp;&nbsp;&nbsp;&nbsp;名，必不害新君。吾单车直往，出其不意。固为人多计而无断，必伪受吾。吾得<br /><br />&nbsp;&nbsp;&nbsp;&nbsp;居郡一月，以计縻之，足矣。”遂诡道从K津度。【K音豆。魏略曰：初，<br /><br />&nbsp;&nbsp;&nbsp;&nbsp;畿与卫固少相狎侮，固尝轻畿。畿尝与固博而争道，畿尝谓固曰：“仲坚，我今<br /><br />&nbsp;&nbsp;&nbsp;&nbsp;作河东也。”固褰衣骂之。及畿之官，而固为郡功曹。张时故任京兆。畿迎司隶，<br /><br />&nbsp;&nbsp;&nbsp;&nbsp;与时会华阴，时、畿相见，於仪当各持版。时叹曰：“昨日功曹，今为郡将也！”】<br /><br />&nbsp;&nbsp;&nbsp;&nbsp;范先欲杀畿以威众。【傅子曰：先云：“既欲为虎而恶食人肉，失所以为虎矣。<br /><br />&nbsp;&nbsp;&nbsp;&nbsp;今不杀，必为后患。”】且观畿去就，於门下斩杀主簿已下三十馀人，畿举动自<br /><br />&nbsp;&nbsp;&nbsp;&nbsp;若。於是固曰：“杀之无损，徒有恶名；且制之在我。”遂奉之。畿谓卫固、范<br /><br />&nbsp;&nbsp;&nbsp;&nbsp;先曰：“卫、范，河东之望也，吾仰成而已。然君臣有定义，成败同之，大事当<br /><br />&nbsp;&nbsp;&nbsp;&nbsp;共平议。”以固为都督，行丞事，领功曹；将校吏兵三千馀人，皆范先督之。固<br /><br />&nbsp;&nbsp;&nbsp;&nbsp;等喜，虽阳事畿，不以为意。固欲大发兵，畿患之，说固曰：“夫欲为非常之事，<br /><br />&nbsp;&nbsp;&nbsp;&nbsp;不可动众心。今大发兵，众必扰，不如徐以赀募兵。”固以为然，从之，遂为赀<br /><br />&nbsp;&nbsp;&nbsp;&nbsp;调发，数十日乃定，诸将贪多应募而少遣兵。又入喻固等曰：“人情顾家，诸将<br /><br />&nbsp;&nbsp;&nbsp;&nbsp;掾吏，可分遣休息，急缓召之不难。”固等恶逆众心，又从之。於是善人在外，<br /><br />&nbsp;&nbsp;&nbsp;&nbsp;阴为己援；恶人分散，各还其家，则众离矣。会白骑攻东垣，高秩C泽，上党<br /><br />&nbsp;&nbsp;&nbsp;&nbsp;诸县杀长吏，弘农执郡守，固等密调兵未至。畿知诸县附己，因出，单将数十骑，<br /><br />&nbsp;&nbsp;&nbsp;&nbsp;赴张辟拒守，吏民多举城助畿者，比数十日，得四千馀人。固等与帧㈥晒补ョ埽<br /><br />&nbsp;&nbsp;&nbsp;&nbsp;不下，略诸县，无所得。会大兵至，帧㈥砂埽固等伏诛，其馀党与皆赦之，使<br /><br />&nbsp;&nbsp;&nbsp;&nbsp;复其居业。<br /><br />&nbsp;&nbsp;&nbsp;&nbsp;是时天下郡县皆残破，河东最先定，少耗减。畿治之，崇宽惠，与民无为。<br /><br />&nbsp;&nbsp;&nbsp;&nbsp;民尝辞讼，有相告者，畿亲见为陈大义，遣令归谛思之，若意有所不尽，更来诣<br /><br />&nbsp;&nbsp;&nbsp;&nbsp;府。乡邑父老自相责怒曰：“有君如此，奈何不从其教？”自是少有辞讼。班下<br /><br />&nbsp;&nbsp;&nbsp;&nbsp;属县，举孝子、贞妇、顺孙，复其繇役，随时慰勉之。渐课民畜寂！⒉萋恚下<br /><br />&nbsp;&nbsp;&nbsp;&nbsp;逮鸡豚犬豕，皆有章程。百姓勤农，家家丰实。畿乃曰：“民富矣，不可不教也。”<br /><br />&nbsp;&nbsp;&nbsp;&nbsp;於是冬月修戎讲武，又开学宫，亲自执经教授，郡中化之。【魏略曰：博士乐详，<br /><br />&nbsp;&nbsp;&nbsp;&nbsp;由畿而升。至今河东特多儒者，则畿之由矣。】<br /><br />&nbsp;&nbsp;&nbsp;&nbsp;韩遂、马超之叛也，弘农、冯翊多举县邑以应之。河东虽与贼接，民无异心。<br /><br />&nbsp;&nbsp;&nbsp;&nbsp;太祖西征至蒲阪，与贼夹渭为军，军食一仰河东。及贼破，馀畜二十馀万斛。太<br /><br />&nbsp;&nbsp;&nbsp;&nbsp;祖下令曰：“河东太守杜畿，孔子所谓‘禹，吾无间然矣’。增秩中二千石。”<br /><br />&nbsp;&nbsp;&nbsp;&nbsp;太祖征汉中，遣五千人运，运者自率勉曰：“人生有一死，不可负我府君。”终<br /><br />&nbsp;&nbsp;&nbsp;&nbsp;无一人逃亡，其得人心如此。【杜氏新书曰：平虏将军刘勋，为太祖所亲，贵震<br /><br />&nbsp;&nbsp;&nbsp;&nbsp;朝廷。尝从畿求大枣，畿拒以他故。后勋伏法，太祖得其书，叹曰：“杜畿可谓<br /><br />&nbsp;&nbsp;&nbsp;&nbsp;‘不媚於灶’者也。”称畿功美，以下州郡，曰：“昔仲尼之於颜子，每言不能<br /><br />&nbsp;&nbsp;&nbsp;&nbsp;不叹，既情爱发中，又宜率马以骥。今吾亦冀众人仰高山，慕景行也。”】魏国<br /><br />&nbsp;&nbsp;&nbsp;&nbsp;既建，以畿为尚书。事平，更有令曰：“昔萧何定关中，寇恂平河内，卿有其功，<br /><br />&nbsp;&nbsp;&nbsp;&nbsp;间将授卿以纳言之职；顾念河东吾股肱郡，充实之所，足以制天下，故且烦卿卧<br /><br />&nbsp;&nbsp;&nbsp;&nbsp;镇之。”畿在河东十六年，常为天下最。<br /><br />&nbsp;&nbsp;&nbsp;&nbsp;文帝即王位，赐爵关内侯。徵为尚书。及践阼，进封丰乐亭侯。邑百户，<br /><br />&nbsp;&nbsp;&nbsp;&nbsp;【魏略曰：初畿在郡，被书录寡妇。是时他郡或有已自相配嫁，依书皆录夺，啼<br /><br />&nbsp;&nbsp;&nbsp;&nbsp;哭道路。畿但取寡者，故所送少；及赵俨代畿而所送多。文帝问畿：“前君所送<br /><br />&nbsp;&nbsp;&nbsp;&nbsp;何少，今何多也？”畿对曰：“臣前所录皆亡者妻，今俨送生人妇也。”帝及左<br /><br />&nbsp;&nbsp;&nbsp;&nbsp;右顾而失色。】守司隶校尉。帝征吴，以畿为尚书仆射，统留事。其后帝幸许昌，<br /><br />&nbsp;&nbsp;&nbsp;&nbsp;畿复居守。受诏作御楼船，於陶河试船，遇风没。帝为之流涕。【魏氏春秋曰：<br /><br />&nbsp;&nbsp;&nbsp;&nbsp;初，畿尝见童子谓之曰：“司命使我召子。”畿固请之，童子曰：“今将为君求<br /><br />&nbsp;&nbsp;&nbsp;&nbsp;相代者。君其慎勿言！”言卒，忽然不见。至此二十年矣，畿乃言之。其日而卒，<br /><br />&nbsp;&nbsp;&nbsp;&nbsp;时年六十二。】诏曰：“昔冥勤其官而水死，稷勤百谷而山死。【韦昭国语注称<br /><br />&nbsp;&nbsp;&nbsp;&nbsp;毛诗传曰：“冥，契六世孙也，为夏水官，勤於其职而死於水。稷、周弃也，勤<br /><br />&nbsp;&nbsp;&nbsp;&nbsp;播百谷，死於黑水之山。”】故尚书仆射杜畿，於孟津试船，遂至覆没，忠之至<br /><br />&nbsp;&nbsp;&nbsp;&nbsp;也。朕甚愍焉。”追赠太仆，谥曰戴侯。子恕嗣。【傅子曰：畿与太仆李恢、东<br /><br />&nbsp;&nbsp;&nbsp;&nbsp;安太守郭智有好。恢子丰交结英俊，以才智显於天下。智子冲有内实而无外观，<br /><br />&nbsp;&nbsp;&nbsp;&nbsp;州里弗称也。畿为尚书仆射，二人各子孙礼见畿。既退，畿叹曰：“孝懿无子；<br /><br />&nbsp;&nbsp;&nbsp;&nbsp;非徒无子，殆将无家。君谋为不死也，其子足继其业。”时人皆以畿为误。恢死<br /><br />&nbsp;&nbsp;&nbsp;&nbsp;后，丰为中书令，父子兄弟皆诛；冲为代郡太守，卒继父业；世乃服畿知人。魏<br /><br />&nbsp;&nbsp;&nbsp;&nbsp;略曰李丰父名义，与此不同，义盖恢之别名也。】<br /><br />&nbsp;&nbsp;&nbsp;&nbsp;恕字务伯，太和中为散骑黄门侍郎。【杜氏新书曰：恕少与冯翊李丰俱为父<br /><br />&nbsp;&nbsp;&nbsp;&nbsp;任，总角相善。及各成人，丰砥砺名行以要世誉，而恕诞节直意，与丰殊趣。丰<br /><br />&nbsp;&nbsp;&nbsp;&nbsp;竟驰名一时，京师之士多为之游说。而当路者或以丰名过其实，而恕被褐怀玉也。<br /><br />&nbsp;&nbsp;&nbsp;&nbsp;由此为丰所不善。恕亦任其自然，不力行以合时。丰以显仕朝廷，恕犹居家自若。<br /><br />&nbsp;&nbsp;&nbsp;&nbsp;明帝以恕大臣子，擢拜散骑侍郎，数月，转补黄门侍郎。】恕推诚以质，不治饰，<br /><br />&nbsp;&nbsp;&nbsp;&nbsp;少无名誉。及在朝，不结交援，专心向公。每政有得失，常引纲维以正言，於是<br /><br />&nbsp;&nbsp;&nbsp;&nbsp;侍中辛毗等器重之。<br /><br />&nbsp;&nbsp;&nbsp;&nbsp;时公卿以下大议损益，恕以为“古之刺史，奉宣六条，以清静为名，威风著<br /><br />&nbsp;&nbsp;&nbsp;&nbsp;称，今可勿令领兵，以专民事。”俄而镇北将军吕昭又领冀州，【世语曰：昭字<br /><br />&nbsp;&nbsp;&nbsp;&nbsp;子展，东平人。长子巽，字长悌，为相国掾，有宠於司马文王。次子安，字仲悌，<br /><br />&nbsp;&nbsp;&nbsp;&nbsp;与嵇康善，与康俱被诛。次子粹，字季悌，河南尹。粹子预，字景虞，御史中丞。】<br /><br />&nbsp;&nbsp;&nbsp;&nbsp;乃上疏曰：<br /><br />&nbsp;&nbsp;&nbsp;&nbsp;帝王之道，莫尚乎安民；安民之术，在於丰财。丰财者，务本而节用也。方<br /><br />&nbsp;&nbsp;&nbsp;&nbsp;今二贼未灭。戎车亟驾，此自熊虎之士展力之秋也。然|绅之儒，横加荣慕，<br /><br />&nbsp;&nbsp;&nbsp;&nbsp;~腕抗论，以孙、吴为首，州郡牧守，咸共忽恤民之术，将率之事。农桑之<br /><br />&nbsp;&nbsp;&nbsp;&nbsp;民，竞干戈之业，不可谓务本。帑藏岁虚而制度岁广，民力岁衰而赋役岁兴，不<br /><br />&nbsp;&nbsp;&nbsp;&nbsp;可谓节用。今大魏奄有十州之地，而承丧乱之弊，计其户口不如往昔一州之民，<br /><br />&nbsp;&nbsp;&nbsp;&nbsp;然而二方c逆，北虏未宾，三边遘难，绕天略匝；所以统一州之民，经营九州之<br /><br />&nbsp;&nbsp;&nbsp;&nbsp;地，其为艰难，譬策羸马以取道里，岂可不加意爱惜其力哉？以武皇帝之节俭，<br /><br />&nbsp;&nbsp;&nbsp;&nbsp;府藏充实，犹不能十州拥兵；郡且二十也。今荆、扬、青、徐、幽、并、雍、凉<br /><br />&nbsp;&nbsp;&nbsp;&nbsp;缘边诸州皆有兵矣，其所恃内充府库外制四夷者，惟兖、豫、司、冀而已。臣前<br /><br />&nbsp;&nbsp;&nbsp;&nbsp;以州郡典兵，则专心军功，不勤民事，宜别置将守，以尽治理之务；而陛下复以<br /><br />&nbsp;&nbsp;&nbsp;&nbsp;冀州宠秩吕昭。冀州户口最多，田多垦辟，又有桑枣之饶，国家徵求之府，诚不<br /><br />&nbsp;&nbsp;&nbsp;&nbsp;当复任以兵事也。若以北方当须镇守，自可专置大将以镇安之。计所置吏士之费，<br /><br />&nbsp;&nbsp;&nbsp;&nbsp;与兼官无异。然昭於人才尚复易；中朝苟乏人，兼才者势不独多。以此推之，知<br /><br />&nbsp;&nbsp;&nbsp;&nbsp;国家以人择官，不为官择人也。官得其人，则政平讼理；政平故民富贵，讼理故<br /><br />&nbsp;&nbsp;&nbsp;&nbsp;囹圄空虚。陛下践阼，天下断狱百数十人，岁岁增多，至五百馀人矣。民不益多，<br /><br />&nbsp;&nbsp;&nbsp;&nbsp;法不益峻。以此推之，非政教陵迟，牧守不称之明效欤？往年牛死，通率天下十<br /><br />&nbsp;&nbsp;&nbsp;&nbsp;能损二；麦不半收，秋种未下。若二贼游魂於疆埸，飞刍n粟，千里不及。究<br /><br />&nbsp;&nbsp;&nbsp;&nbsp;此之术，岂在强兵乎？武士劲卒愈多，愈多愈病耳。夫天下犹人之体，腹心充实，<br /><br />&nbsp;&nbsp;&nbsp;&nbsp;四支虽病，终无大患；今兖、豫、司、冀亦天下之腹心也。是以愚臣ff，实愿<br /><br />&nbsp;&nbsp;&nbsp;&nbsp;四州之牧守，独务本之业，以堪四支之重。然孤论难持，犯欲难成，众怨难积，<br /><br />&nbsp;&nbsp;&nbsp;&nbsp;疑似难分，故累载不为明主所察。凡言此者，类皆疏贱；疏贱之言，实未易听。<br /><br />&nbsp;&nbsp;&nbsp;&nbsp;若使善策必出於亲贵，亲贵固不犯四难以求忠爱，此古今之所常患也。<br /><br />&nbsp;&nbsp;&nbsp;&nbsp;时又大议考课之制，以考内外众官。恕以为用不尽其人，虽才且无益，所存<br /><br />&nbsp;&nbsp;&nbsp;&nbsp;非所务，所务非世要。上疏曰：<br /><br />&nbsp;&nbsp;&nbsp;&nbsp;书称“明试以功，三考黜陟”，诚帝王之盛制。使有能者当其官，有功者受<br /><br />&nbsp;&nbsp;&nbsp;&nbsp;其禄，譬犹乌获之举千钧，良、乐之选骥足也。虽历六代而考绩之法不著，关七<br /><br />&nbsp;&nbsp;&nbsp;&nbsp;圣而课试之文不垂，臣诚以为其法可粗依，其详难备举故也。语曰：“世有乱人<br /><br />&nbsp;&nbsp;&nbsp;&nbsp;而无乱法。”若使法可专任，则唐、虞可不须稷、契之佐，殷、周无贵伊、吕之<br /><br />&nbsp;&nbsp;&nbsp;&nbsp;辅矣。今奏考功者，陈周、汉之法为，缀京房之本旨，可谓明考课之要矣。於以<br /><br />&nbsp;&nbsp;&nbsp;&nbsp;崇揖让之风，兴济济之治，臣以为未尽善也。其欲使州郡考士，必由四科，皆有<br /><br />&nbsp;&nbsp;&nbsp;&nbsp;事效，然后察举，试辟公府，为亲民长吏，转以功次补郡守者，或就增秩赐爵，<br /><br />&nbsp;&nbsp;&nbsp;&nbsp;此最考课之急务也。臣以为便当显其身，用其言，使具为课州郡之法，法具施行，<br /><br />&nbsp;&nbsp;&nbsp;&nbsp;立必信之赏，施必行之罚。至於公卿及内职大臣，亦当俱以其职考课之也。<br /><br />&nbsp;&nbsp;&nbsp;&nbsp;古之三公，坐而论道，内职大臣，纳言补阙，无善不纪，无过不举。且天下<br /><br />&nbsp;&nbsp;&nbsp;&nbsp;至大，万机至众，诚非一明所能遍照。故君为元首，臣作股肱，明其一体相须而<br /><br />&nbsp;&nbsp;&nbsp;&nbsp;成也。是以古人称廊庙之材，非一木之支；帝王之业，非一士之略。由是言之，<br /><br />&nbsp;&nbsp;&nbsp;&nbsp;焉有大臣守职辨课可以致雍熙者哉！且布衣之交，犹有务信誓而蹈水火，感知己<br /><br />&nbsp;&nbsp;&nbsp;&nbsp;而披肝胆，徇声名而立节义者；况於束带立朝，致位卿相，所务者非特匹夫之信，<br /><br />&nbsp;&nbsp;&nbsp;&nbsp;所感者非徒知己之惠，所徇者岂声名而已乎！<br /><br />&nbsp;&nbsp;&nbsp;&nbsp;诸蒙宠禄受重任者，不徒欲举明主於唐、虞之上而已；身亦欲厕稷、契之列。<br /><br />&nbsp;&nbsp;&nbsp;&nbsp;是以古人不患於念治之心不尽，患於自任之意不足，此诚人主使之然也。唐、虞<br /><br />&nbsp;&nbsp;&nbsp;&nbsp;之君，委任稷、契、夔、龙而责成功，及其罪也，殛鲧而放四凶。今大臣亲奉明<br /><br />&nbsp;&nbsp;&nbsp;&nbsp;诏，给事目下，其有夙夜在公，恪勤特立，当官不挠贵势，执平不阿所私，危言<br /><br />&nbsp;&nbsp;&nbsp;&nbsp;危行以处朝廷者，自明主所察也。若尸禄以为高，拱默以为智，当官苟在於免负，<br /><br />&nbsp;&nbsp;&nbsp;&nbsp;立朝不忘於容身，e行逊言以处朝廷者，亦明主所察也。诚使容身保位，无放退<br /><br />&nbsp;&nbsp;&nbsp;&nbsp;之辜，而尽节在公，抱见疑之势，公义不而私议成俗，虽仲尼为谋，犹不能尽<br /><br />&nbsp;&nbsp;&nbsp;&nbsp;一才，又况於世俗之人乎！今之学者，师商、韩而上法术，竞以儒家为迂阔，不<br /><br />&nbsp;&nbsp;&nbsp;&nbsp;周世用，此最风俗之流弊，创业者之所致慎也。后考课竟不行。【杜氏新书曰：<br /><br />&nbsp;&nbsp;&nbsp;&nbsp;时李丰为常侍，黄门郎袁侃见转为吏部郎，荀俣出为东郡太守，三人皆恕之同班<br /><br />&nbsp;&nbsp;&nbsp;&nbsp;友善。】<br /><br />&nbsp;&nbsp;&nbsp;&nbsp;乐安廉昭以才能拔擢，颇好言事。恕上疏极谏曰：<br /><br />&nbsp;&nbsp;&nbsp;&nbsp;伏见尚书郎廉昭奏左丞曹[以罚当关不依诏，坐判问。又云“诸当坐者别奏”。<br /><br />&nbsp;&nbsp;&nbsp;&nbsp;尚书令陈矫自奏不敢辞罚，亦不敢以处重为恭，意至恳恻。臣窃悯然为朝廷惜之！<br /><br />&nbsp;&nbsp;&nbsp;&nbsp;夫圣人不择世而兴，不易民而治，然而生必有贤智之佐者，盖进之以道，率之以<br /><br />&nbsp;&nbsp;&nbsp;&nbsp;礼故也。古之帝王之所以能辅世长民者，莫不远得百姓之欢心，近尽群臣之智力。<br /><br />&nbsp;&nbsp;&nbsp;&nbsp;诚使今朝任职之臣皆天下之选，而不能尽其力，不可谓能使人；若非天下之选，<br /><br />&nbsp;&nbsp;&nbsp;&nbsp;亦不可谓能官人。陛下忧劳万机，或亲灯火，而庶事不康，刑禁日弛，岂非股肱<br /><br />&nbsp;&nbsp;&nbsp;&nbsp;不称之明效欤？原其所由，非独臣有不尽忠，亦主有不能使。百里奚愚於虞而智<br /><br />&nbsp;&nbsp;&nbsp;&nbsp;於秦，豫让苟容中行而著节智伯，斯则古人之明验矣。今臣言一朝皆不忠，是诬<br /><br />&nbsp;&nbsp;&nbsp;&nbsp;一朝也；然其事类，可推而得。陛下感帑藏之不充实，而军事未息，至乃断四时<br /><br />&nbsp;&nbsp;&nbsp;&nbsp;之赋衣，薄御府之私谷，帅由圣意，举朝称明，与闻政事密勿大臣，宁有恳恳忧<br /><br />&nbsp;&nbsp;&nbsp;&nbsp;此者乎？<br /><br />&nbsp;&nbsp;&nbsp;&nbsp;骑都尉王才、幸乐人孟思所为不法，振动京都，而其罪状发於小吏，公卿大<br /><br />&nbsp;&nbsp;&nbsp;&nbsp;臣初无一言。自陛下践阼以来，司隶校尉、御史中丞宁有举纲维以督奸宄，使朝<br /><br />&nbsp;&nbsp;&nbsp;&nbsp;廷肃然者邪？若陛下以为今世无良才，朝廷乏贤佐，岂可追望稷、契之遐踪，坐<br /><br />&nbsp;&nbsp;&nbsp;&nbsp;待来世之俊V乎！今之所谓贤者，尽有大官而享厚禄矣，然而奉上之节未立，向<br /><br />&nbsp;&nbsp;&nbsp;&nbsp;公之心不一者，委任之责不专，而俗多忌讳故也。臣以为忠臣不必亲，亲臣不必<br /><br />&nbsp;&nbsp;&nbsp;&nbsp;忠。何者？以其居无嫌之地而事得自尽也。今有疏者毁人不实其所毁，而必曰私<br /><br />&nbsp;&nbsp;&nbsp;&nbsp;报所憎，誉人不实其所誉，而必曰私爱所亲，左右或因之以进憎爱之说。非独毁<br /><br />&nbsp;&nbsp;&nbsp;&nbsp;誉有之，政事损益，亦皆有嫌。陛下当思所以阐广朝臣之心，笃厉有道之节，使<br /><br />&nbsp;&nbsp;&nbsp;&nbsp;之自同古人，望与竹帛耳。反使如廉昭者扰乱其间，臣惧大臣遂将容身保位，坐<br /><br />&nbsp;&nbsp;&nbsp;&nbsp;观得失，为来世戒也！<br /><br />&nbsp;&nbsp;&nbsp;&nbsp;昔周公戒鲁侯曰“无使大臣怨乎不以”，不言贤愚，明皆当世用也。尧数舜<br /><br />&nbsp;&nbsp;&nbsp;&nbsp;之功，称去四凶，不言大小，有罪则去也。今者朝臣不自以为不能，以陛下为不<br /><br />&nbsp;&nbsp;&nbsp;&nbsp;任也；不自以为不智，以陛下为不问也。陛下何不遵周公之所以用，大舜之所以<br /><br />&nbsp;&nbsp;&nbsp;&nbsp;去？使侍中、尚书坐则侍帷幄，行则从华辇，亲对诏问，所陈必达，则群臣之行，<br /><br />&nbsp;&nbsp;&nbsp;&nbsp;能否皆可得而知；忠能者进，劣者退，谁敢依违而不自尽？以陛下之圣明，亲<br /><br />&nbsp;&nbsp;&nbsp;&nbsp;与群臣论议政事，使群臣人得自尽，人自以为亲，人思所以报，贤愚能否，在陛<br /><br />&nbsp;&nbsp;&nbsp;&nbsp;下之所用。以此治事，何事不办？以此建功，何功不成？每有军事，诏书常曰：<br /><br />&nbsp;&nbsp;&nbsp;&nbsp;“谁当忧此者邪？吾当自忧耳。”近诏又曰：“忧公忘私者必不然，但先公后私<br /><br />&nbsp;&nbsp;&nbsp;&nbsp;即自办也。”伏读明诏，乃知圣思究尽下情，然亦怪陛下不治其本而忧其末也。<br /><br />&nbsp;&nbsp;&nbsp;&nbsp;人之能否，实有本性，虽臣亦以为朝臣不尽称职也。明主之用人也，使能者不敢<br /><br />&nbsp;&nbsp;&nbsp;&nbsp;遗其力，而不能者不得处非其任。选举非其人，未必为有罪也；举朝共容非其人，<br /><br />&nbsp;&nbsp;&nbsp;&nbsp;乃为怪耳。陛下知其不尽力也，而代之忧其职，知其不能也，而教之治其事，岂<br /><br />&nbsp;&nbsp;&nbsp;&nbsp;徒主劳而臣逸哉？虽圣贤并世，终不能以此为治也。<br /><br />&nbsp;&nbsp;&nbsp;&nbsp;陛下又患台阁禁令之不密，人事请属之不绝，听伊尹作迎客出入之制，选司<br /><br />&nbsp;&nbsp;&nbsp;&nbsp;徒更恶吏以守寺门；威禁由之，实未得为禁之本也。昔汉安帝时，少府窦嘉辟廷<br /><br />&nbsp;&nbsp;&nbsp;&nbsp;尉郭躬无罪之兄子，犹见举奏，章劾纷纷。近司隶校尉孔羡辟大将军狂悖之弟，<br /><br />&nbsp;&nbsp;&nbsp;&nbsp;而有司嘿尔，望风希指，甚於受属。选举不以实，人事之大者也。【臣松之案大<br /><br />&nbsp;&nbsp;&nbsp;&nbsp;将军，司马宣王也。晋书云：“宣王第五弟，名通，为司隶从事。”疑恕所云狂<br /><br />&nbsp;&nbsp;&nbsp;&nbsp;悖者。通子顺，封龙阳亭侯。晋初受禅，以不达天命，守节不移，削爵土，徙武<br /><br />&nbsp;&nbsp;&nbsp;&nbsp;威。】嘉有亲戚之宠，躬非社稷重臣，犹尚如此；以今况古，陛下自不督必行之<br /><br />&nbsp;&nbsp;&nbsp;&nbsp;罚以绝阿党之原耳。伊尹之制，与恶吏守门，非治世之具也。使臣之言少蒙察纳，<br /><br />&nbsp;&nbsp;&nbsp;&nbsp;何患於奸不削灭，而养若昭等乎！<br /><br />&nbsp;&nbsp;&nbsp;&nbsp;夫纠`奸宄，忠事也，然而世憎小人行之者，以其不顾道理而苟求容进也。<br /><br />&nbsp;&nbsp;&nbsp;&nbsp;若陛下不复考其终始，必以违众忤世为奉公，密行白人为尽节，焉有通人大才而<br /><br />&nbsp;&nbsp;&nbsp;&nbsp;更不能为此邪？诚顾道理而弗为耳。使天下皆背道而趋利，则人主之所最病者，<br /><br />&nbsp;&nbsp;&nbsp;&nbsp;陛下将何乐焉，胡不绝其萌乎！夫先意承旨以求容美，率皆天下浅薄无行义者，<br /><br />&nbsp;&nbsp;&nbsp;&nbsp;其意务在於m人主之心而已，非欲治天下安百姓也。陛下何不试变业而示之，彼<br /><br />&nbsp;&nbsp;&nbsp;&nbsp;岂执其所守以违圣意哉？夫人臣得人主之心，安业也；处尊显之官，荣事也；食<br /><br />&nbsp;&nbsp;&nbsp;&nbsp;千锺之禄，厚实也。人臣虽愚，未有不乐此而喜干迕者也，迫於道，自强耳。诚<br /><br />&nbsp;&nbsp;&nbsp;&nbsp;以为陛下当怜而佑之，少委任焉，如何反录昭等倾侧之意，而忽若人者乎？今者<br /><br />&nbsp;&nbsp;&nbsp;&nbsp;外有伺隙之寇，内有贫旷之民，陛下当大计天下之损益，政事之得失，诚不可以<br /><br />&nbsp;&nbsp;&nbsp;&nbsp;怠也。<br /><br />&nbsp;&nbsp;&nbsp;&nbsp;恕在朝八年，其论议亢直，皆此类也。<br /><br />&nbsp;&nbsp;&nbsp;&nbsp;出为弘农太守，数岁转赵相，【魏略曰：恕在弘农，宽和有惠爱。及迁，以<br /><br />&nbsp;&nbsp;&nbsp;&nbsp;孟康代恕为弘农。康字公休，安平人。黄初中，以於郭后有外属，并受九亲赐拜，<br /><br />&nbsp;&nbsp;&nbsp;&nbsp;遂转为散骑侍郎。是时，散骑皆以高才英儒充其选，而康独缘妃嫱杂在其间，故<br /><br />&nbsp;&nbsp;&nbsp;&nbsp;于时皆共轻之，号为阿九。康既【无】才敏，因在冗官，博读书传，后遂有所弹<br /><br />&nbsp;&nbsp;&nbsp;&nbsp;，其文义雅而切要，众人乃更加意。正始中，出为弘农，领典农校尉。康到官，<br /><br />&nbsp;&nbsp;&nbsp;&nbsp;清己奉职，嘉善而矜不能，省息狱讼，缘民所欲，因而利之。郡领吏二百馀人，<br /><br />&nbsp;&nbsp;&nbsp;&nbsp;涉春遣休，常四分遣一。事无宿诺，时出案行，皆豫敕督邮平水，不得令属官遣<br /><br />&nbsp;&nbsp;&nbsp;&nbsp;人探候，修设曲敬。又不欲烦损吏民，常豫敕吏卒，行各持镰，所在自刈马草，<br /><br />&nbsp;&nbsp;&nbsp;&nbsp;不止亭传，露宿树下，又所从常不过十馀人。郡带道路，其诸过宾客，自非公法<br /><br />&nbsp;&nbsp;&nbsp;&nbsp;无所出给；若知旧造之，自出於家。康之始拜，众人虽知其有志量，以其未尝宰<br /><br />&nbsp;&nbsp;&nbsp;&nbsp;牧，不保其能也；而康恩泽治能乃尔，吏民称歌焉。嘉平末，从渤海太守徵入为<br /><br />&nbsp;&nbsp;&nbsp;&nbsp;中书令，后转为监。】以疾去官。【杜氏新书曰：恕遂去京师，营宜阳一泉坞，<br /><br />&nbsp;&nbsp;&nbsp;&nbsp;因其垒堑之固，小大家焉。明帝崩时，人多为恕言者。】起家为河东太守，岁馀，<br /><br />&nbsp;&nbsp;&nbsp;&nbsp;迁淮北都督护军，复以疾去。恕所在，务存大体而已，其树惠爱，益得百姓欢心，<br /><br />&nbsp;&nbsp;&nbsp;&nbsp;不及於畿。顷之，拜御史中丞。恕在朝廷，以不得当世之和，故屡在外任。复出<br /><br />&nbsp;&nbsp;&nbsp;&nbsp;为幽州刺史，加建威将军，使持节，护乌丸校尉。时征北将军程喜屯蓟，尚书袁<br /><br />&nbsp;&nbsp;&nbsp;&nbsp;侃等戒恕曰：“程申伯处先帝之世，倾田国让於青州。足下今俱杖节，使共屯一<br /><br />&nbsp;&nbsp;&nbsp;&nbsp;城，宜深有以待之。”而恕不以为意。至官未期，有鲜卑大人儿，不由关塞，径<br /><br />&nbsp;&nbsp;&nbsp;&nbsp;将数十骑诣州，州斩所从来小子一人，无表言上。喜於是劾奏恕，下廷尉，当死。<br /><br />&nbsp;&nbsp;&nbsp;&nbsp;以父畿勤事水死，免为庶人，徙章武郡，是岁嘉平元年。【杜氏新书曰：喜欲恕<br /><br />&nbsp;&nbsp;&nbsp;&nbsp;折节谢己，讽司马宋权示之以微意。恕答权书曰：“况示委曲。夫法天下事，以<br /><br />&nbsp;&nbsp;&nbsp;&nbsp;善意相待，无不致快也；以不善意相待，无不致嫌隙也。而议者言，凡人天性皆<br /><br />&nbsp;&nbsp;&nbsp;&nbsp;不善，不当待以善意，更堕其调中。仆得此辈，便欲归蹈沧海乘桴耳，不能自谐<br /><br />&nbsp;&nbsp;&nbsp;&nbsp;在其间也。然以年五十二，不见废弃，颇亦遭明达君子亮其本心；若不见亮，使<br /><br />&nbsp;&nbsp;&nbsp;&nbsp;人刳心著地，正与数斤肉相似，何足有所明，故终不自解说。程征北功名宿著，<br /><br />&nbsp;&nbsp;&nbsp;&nbsp;在仆前甚多，有人出征北乎！若令下官事无大小，咨而后行，则非上司弹绳之意；<br /><br />&nbsp;&nbsp;&nbsp;&nbsp;若咨而不从，又非上下相顺之宜。故推一心，任一意，直而行之耳。杀胡之事，<br /><br />&nbsp;&nbsp;&nbsp;&nbsp;天下谓之是邪，是仆谐也；呼为非邪，仆自受之，无所怨咎。程征北明之亦善，<br /><br />&nbsp;&nbsp;&nbsp;&nbsp;不明之亦善，诸君子自共为其心耳，不在仆言也。”喜於是遂深文劾恕。】恕倜<br /><br />&nbsp;&nbsp;&nbsp;&nbsp;傥任意，而思不防患，终致此败。<br /><br />&nbsp;&nbsp;&nbsp;&nbsp;初，恕从赵郡还，陈留阮武亦从清河太守徵，俱自薄廷尉。谓恕曰：“相观<br /><br />&nbsp;&nbsp;&nbsp;&nbsp;才性可以由公道而持之不厉，器能可以处大官而求之不顺，才学可以述古今而志<br /><br />&nbsp;&nbsp;&nbsp;&nbsp;之不一，此所谓有其才而无其用。今向间暇，可试潜思，成一家言。”在章武，<br /><br />&nbsp;&nbsp;&nbsp;&nbsp;遂著体论八节。【杜氏新书曰：以为人伦之大纲，莫重於君臣；立身之基本，莫<br /><br />&nbsp;&nbsp;&nbsp;&nbsp;大於言行；安上理民，莫精於政法；胜残去杀，莫善於用兵。夫礼也者，万物之<br /><br />&nbsp;&nbsp;&nbsp;&nbsp;体也，万物皆得其体，无有不善，故谓之体论。】又著兴性论一篇，盖兴於为己<br /><br />&nbsp;&nbsp;&nbsp;&nbsp;也。四年，卒於徙所。<br /><br />&nbsp;&nbsp;&nbsp;&nbsp;甘露二年，河东乐详年九十馀，上书讼畿之遗绩，朝廷感焉。诏封恕子预为<br /><br />&nbsp;&nbsp;&nbsp;&nbsp;丰乐亭侯，邑百户。【魏略曰：乐详字文载。少好学，建安初，详闻公车司马令<br /><br />&nbsp;&nbsp;&nbsp;&nbsp;南郡谢该善左氏传，乃从南阳步涉诣许，从该问疑难诸要，今左氏乐氏问七十二<br /><br />&nbsp;&nbsp;&nbsp;&nbsp;事，详所撰也。所问既了而归乡里，时杜畿为太守，亦甚好学，署详文学祭酒，<br /><br />&nbsp;&nbsp;&nbsp;&nbsp;使教后进，於是河东学业大兴。至黄初中，徵拜博士。于时太学初立，有博士十<br /><br />&nbsp;&nbsp;&nbsp;&nbsp;馀人，学多褊狭，又不熟悉，略不亲教，备员而已。惟详五业并授，其或难解，<br /><br />&nbsp;&nbsp;&nbsp;&nbsp;质而不解，详无愠色，以杖画地，牵譬引类，至忘寝食，以是独擅名於远近。详<br /><br />&nbsp;&nbsp;&nbsp;&nbsp;学既精悉，又善推步三五，别受诏与太史典定律历。太和中，转拜骑都尉。详学<br /><br />&nbsp;&nbsp;&nbsp;&nbsp;优能少，故历三世，竟不出为宰守。至正始中，以年老罢归於舍，本国宗族归之，<br /><br />&nbsp;&nbsp;&nbsp;&nbsp;门徒数千人。】<br /><br />&nbsp;&nbsp;&nbsp;&nbsp;恕奏议论皆可观，掇其切世大事著于篇。【杜氏新书曰：恕弟理，字务仲。<br /><br />&nbsp;&nbsp;&nbsp;&nbsp;少而机察精要，畿奇之，故名之曰理。年二十一而卒。弟宽，字务叔。清虚玄静，<br /><br />&nbsp;&nbsp;&nbsp;&nbsp;敏而好古。以名臣门户，少长京师，而笃志博学，绝於世务，其意欲探赜索隐，<br /><br />&nbsp;&nbsp;&nbsp;&nbsp;由此显名，当涂之士多交焉。举孝廉，除郎中。年四十二而卒。经传之义，多所<br /><br />&nbsp;&nbsp;&nbsp;&nbsp;论，皆草创未就，惟删集礼记及春秋左氏传解，今存于世。预字元凯，司马宣<br /><br />&nbsp;&nbsp;&nbsp;&nbsp;王女婿。王隐晋书称预智谋渊博，明於理乱，常称“德者非所以企及，立功立言，<br /><br />&nbsp;&nbsp;&nbsp;&nbsp;所庶几也”。大观群典，谓公羊、谷梁，诡辨之言。又非先儒说左氏未究丘明意，<br /><br />&nbsp;&nbsp;&nbsp;&nbsp;而横以二传乱之。乃错综微言，著春秋左氏经传集解，又参考众家，谓之释例，<br /><br />&nbsp;&nbsp;&nbsp;&nbsp;又作盟会图、春秋长历，备成一家之学，至老乃成。尚书郎挚虞甚重之，曰：<br /><br />&nbsp;&nbsp;&nbsp;&nbsp;“左丘明本为春秋作传，而左传遂自孤行；释例本为传设，而所发明何但左传，<br /><br />&nbsp;&nbsp;&nbsp;&nbsp;故亦孤行。”预有大功名於晋室，位至征南大将军，开府，封当阳侯，食邑八千<br /><br />&nbsp;&nbsp;&nbsp;&nbsp;户。子锡，字世嘏，尚书左丞。晋诸公赞曰：嘏有器局。预从兄斌，字世将，亦<br /><br />&nbsp;&nbsp;&nbsp;&nbsp;有才望，为黄门郎，为赵王伦所枉杀。嘏子V，字洪治。少有令名，为丹阳丞，<br /><br />&nbsp;&nbsp;&nbsp;&nbsp;早卒。阮武者，亦拓落大才也。案阮氏谱：武父谌，字士信，徵辟无所就，造三<br /><br />&nbsp;&nbsp;&nbsp;&nbsp;礼图传於世。杜氏新书曰：武字文业，阔达博通，渊雅之士。位止清河太守。武<br /><br />&nbsp;&nbsp;&nbsp;&nbsp;弟炳，字叔文，河南尹。精意医术，撰药方一部。炳子坦，字弘舒，晋太子少傅，<br /><br />&nbsp;&nbsp;&nbsp;&nbsp;平东将军。坦弟柯，字士度。荀绰兖州记曰：坦出绍伯父，亡，次兄当袭爵，父<br /><br />&nbsp;&nbsp;&nbsp;&nbsp;爱柯，言名传之，遂承封。时幼小，不能让，及长悔恨，遂幅巾而居，后虽出身，<br /><br />&nbsp;&nbsp;&nbsp;&nbsp;未尝释也。性纯笃闲雅，好礼无违，存心经诰，博学洽闻。选为濮阳王文学，迁<br /><br />&nbsp;&nbsp;&nbsp;&nbsp;领军长史，丧官。王衍时为领军，哭之甚恸。】<br /><br />&nbsp;&nbsp;&nbsp;&nbsp;郑浑字文公，河南开封人也。高祖父众，众父兴，皆为名儒。【续汉书曰：<br /><br />&nbsp;&nbsp;&nbsp;&nbsp;兴字少赣，谏议大夫。众字子师，大司农。】浑兄泰，与荀攸等谋诛董卓，为扬<br /><br />&nbsp;&nbsp;&nbsp;&nbsp;州刺史，卒。【张[汉纪曰：泰字公业。少有才略，多谋计，知天下将乱，阴交<br /><br />&nbsp;&nbsp;&nbsp;&nbsp;结豪杰。家富於财，有田四百顷，而食常不足，名闻山东。举孝廉，三府辟，公<br /><br />&nbsp;&nbsp;&nbsp;&nbsp;车徵，皆不就。何进辅政，徵用名士，以泰为尚书侍郎，加奉车都尉。进将诛黄<br /><br />&nbsp;&nbsp;&nbsp;&nbsp;门，欲召董卓为助，泰谓进曰：“董卓强忍寡义，志欲无餍，若借之朝政，授之<br /><br />&nbsp;&nbsp;&nbsp;&nbsp;大事，将肆其心以危朝廷。以明公之威德，据阿衡之重任，秉意独断，诛除有罪，<br /><br />&nbsp;&nbsp;&nbsp;&nbsp;诚不待卓以为资援也。且事留变生，其鉴不远。”又为陈时之要务，进不能用，<br /><br />&nbsp;&nbsp;&nbsp;&nbsp;乃弃官去。谓颍川人荀攸曰：“何公未易辅也。”进寻见害，卓果专权，废帝。<br /><br />&nbsp;&nbsp;&nbsp;&nbsp;关东义兵起，卓会议大发兵，群寮咸惮卓，莫敢忤旨。泰恐其强，益将难制，乃<br /><br />&nbsp;&nbsp;&nbsp;&nbsp;曰：“夫治在德，不在兵也。”卓不悦曰：“如此，兵无益邪？”众人莫不变容，<br /><br />&nbsp;&nbsp;&nbsp;&nbsp;为泰震栗。泰乃诡辞对曰：“非以无益，以山东不足加兵也。今山东议欲起兵，<br /><br />&nbsp;&nbsp;&nbsp;&nbsp;州郡相连，人众相动，非不能也。然中国自光武以来，无鸡鸣狗吠之警，百姓忘<br /><br />&nbsp;&nbsp;&nbsp;&nbsp;战日久；仲尼有言‘不教民战，是谓弃之’，虽众不能为害，一也。明公出自西<br /><br />&nbsp;&nbsp;&nbsp;&nbsp;州，少为国将，闲习军事，数践战场，名称当世；以此威民，民怀慑服，二也。<br /><br />&nbsp;&nbsp;&nbsp;&nbsp;袁本初公卿子弟，生处京师，体长妇人；张孟卓东平长者，坐不窥堂；孔公绪能<br /><br />&nbsp;&nbsp;&nbsp;&nbsp;清谈高论，嘘枯吹生，无军帅之才，负霜露之勤；临锋履刃，决敌雌雄，皆非明<br /><br />&nbsp;&nbsp;&nbsp;&nbsp;公敌，三也。察山东之士，力能跨马控弦，勇等孟贲，捷齐庆忌，信有聊城之守，<br /><br />&nbsp;&nbsp;&nbsp;&nbsp;策有良平之谋；可任以偏师，责以成功，未闻有其人者，四也。就有其人，王爵<br /><br />&nbsp;&nbsp;&nbsp;&nbsp;不相加，妇姑位不定，各恃众怙力，将人人棋N，以观成败，不肯同心共胆，<br /><br />&nbsp;&nbsp;&nbsp;&nbsp;率徒旅进，五也。关西诸郡，北接上党、太原、冯翊、扶风、安定，自顷以来，<br /><br />&nbsp;&nbsp;&nbsp;&nbsp;数与胡战，妇女载戟挟矛，弦弓负矢，况其悍夫；以此当山东忘战之民，譬驱群<br /><br />&nbsp;&nbsp;&nbsp;&nbsp;羊向虎狼，其胜可必，六也。且天下之权勇，今见在者不过并、凉、匈奴屠各、<br /><br />&nbsp;&nbsp;&nbsp;&nbsp;湟中义从、八种西羌，皆百姓素所畏服，而明公权以为爪牙，壮夫震栗，况小丑<br /><br />&nbsp;&nbsp;&nbsp;&nbsp;乎！七也。又明公之将帅，皆中表腹心，周旋日久，自三原、硖口以来，恩信醇<br /><br />&nbsp;&nbsp;&nbsp;&nbsp;著，忠诚可远任，智谋可特使，以此当山东解【合】后之虚诞，实不相若，八也。<br /><br />&nbsp;&nbsp;&nbsp;&nbsp;夫战有三亡：以乱攻治者亡，以邪攻正者亡，以逆攻顺者亡。今明公秉国政平，<br /><br />&nbsp;&nbsp;&nbsp;&nbsp;讨夷凶宦，忠义克立；以三德待於三亡，奉辞伐罪，谁人敢御？九也。东州有郑<br /><br />&nbsp;&nbsp;&nbsp;&nbsp;康成，学该古今，儒生之所以集；北海邴根矩，清高直亮，群士之楷式。彼诸将<br /><br />&nbsp;&nbsp;&nbsp;&nbsp;若询其计画，案典校之强弱，燕、赵、齐、梁非不盛，终见灭於秦，吴、楚七国<br /><br />&nbsp;&nbsp;&nbsp;&nbsp;非不众，而不敢逾荥阳，况今德政之赫赫，股肱之邦良，欲造乱以徼不义者，必<br /><br />&nbsp;&nbsp;&nbsp;&nbsp;不相然赞，成其凶谋，十也。若十事少有可采，无事徵兵以惊天下，使患役之民，<br /><br />&nbsp;&nbsp;&nbsp;&nbsp;相聚为非，弃德恃众，以轻威重。”卓乃悦，以泰为将军，统诸军击关东。或谓<br /><br />&nbsp;&nbsp;&nbsp;&nbsp;卓曰：“郑泰智略过人，而结谋山东，今资之士马，使就其党，窃为明公惧之。”<br /><br />&nbsp;&nbsp;&nbsp;&nbsp;卓收其兵马，留拜议郎。后又与王允谋共诛卓，泰脱身自武关走，东归。后将军<br /><br />&nbsp;&nbsp;&nbsp;&nbsp;袁术以为扬州刺史，未至官，道卒，时年四十一。】浑将泰小子袤避难淮南，袁<br /><br />&nbsp;&nbsp;&nbsp;&nbsp;术宾礼甚厚。浑知术必败。时华歆为豫章太守，素与泰善，浑乃渡江投歆。太祖<br /><br />&nbsp;&nbsp;&nbsp;&nbsp;闻其笃行，召为掾，复迁下蔡长、邵陵令。天下未定，民皆剽轻，不念产殖；其<br /><br />&nbsp;&nbsp;&nbsp;&nbsp;生子无以相活，率皆不举。浑所在夺其渔猎之具，课使耕桑，又兼开稻田，重去<br /><br />&nbsp;&nbsp;&nbsp;&nbsp;子之法。民初畏罪，后稍丰给，无不举赡；所育男女，多以郑为字。辟为丞相掾<br /><br />&nbsp;&nbsp;&nbsp;&nbsp;属，迁左冯翊。<br /><br />&nbsp;&nbsp;&nbsp;&nbsp;时梁兴等略吏民五千馀家为寇钞，诸县不能御，皆恐惧，寄治郡下。议者悉<br /><br />&nbsp;&nbsp;&nbsp;&nbsp;以为当移就险，浑曰：“兴等破散，窜在山阻。虽有随者，率胁从耳。今当广开<br /><br />&nbsp;&nbsp;&nbsp;&nbsp;降路，宣喻恩信。而保险自守，此示弱也。”乃聚敛吏民，治城郭，为守御之备。<br /><br />&nbsp;&nbsp;&nbsp;&nbsp;遂发民逐贼，明赏罚，与要誓，其所得获，十以七赏。百姓大悦，皆愿捕贼，多<br /><br />&nbsp;&nbsp;&nbsp;&nbsp;得妇女、财物。贼之失妻子者，皆还求降。浑责其得他妇女，然后还其妻子，於<br /><br />&nbsp;&nbsp;&nbsp;&nbsp;是转相寇盗，党与离散。又遣吏民有恩信者，分布山谷告喻，出者相继，乃使诸<br /><br />&nbsp;&nbsp;&nbsp;&nbsp;县长吏各还本治以安集之。兴等惧，将馀众聚~城。太祖使夏侯渊就助郡击之，<br /><br />&nbsp;&nbsp;&nbsp;&nbsp;浑率吏民前登，斩兴及其支党。又贼靳富等，胁将夏阳长、邵陵令并其吏民入}<br /><br />&nbsp;&nbsp;&nbsp;&nbsp;山，浑复讨击破富等，获二县长吏，将其所略还。及赵青龙者，杀左内史程休，<br /><br />&nbsp;&nbsp;&nbsp;&nbsp;浑闻，遣壮士就枭其首。前后归附四千馀家，由是山贼皆平，民安产业。转为上<br /><br />&nbsp;&nbsp;&nbsp;&nbsp;党太守。<br /><br />&nbsp;&nbsp;&nbsp;&nbsp;太祖征汉中，以浑为京兆尹。浑以百姓新集，为制移居之法，使兼}者与<br /><br />&nbsp;&nbsp;&nbsp;&nbsp;单轻者相伍，温信者与孤老为比，勤稼穑，明禁令，以发奸者。由是民安於农，<br /><br />&nbsp;&nbsp;&nbsp;&nbsp;而盗贼止息。及大军入汉中，运转军粮为最。又遣民田汉中，无逃亡者。太祖益<br /><br />&nbsp;&nbsp;&nbsp;&nbsp;嘉之，复入为丞相掾。文帝即位，为侍御史，加驸马都尉，迁阳平、沛郡二太守。<br /><br />&nbsp;&nbsp;&nbsp;&nbsp;郡界下湿，患水涝，百姓饥乏。浑於萧、相二县界，兴陂遏，开稻田。郡人皆以<br /><br />&nbsp;&nbsp;&nbsp;&nbsp;为不便，浑曰：“地势聪拢宜溉灌，终有鱼稻经久之利，此丰民之本也。”遂<br /><br />&nbsp;&nbsp;&nbsp;&nbsp;躬率吏民，兴立功夫，一冬间皆成。比年大收，顷亩岁增，租入倍常，民赖其利，<br /><br />&nbsp;&nbsp;&nbsp;&nbsp;刻石颂之，号曰郑陂。转为山阳、魏郡太守，其治放此。又以郡下百姓，苦乏材<br /><br />&nbsp;&nbsp;&nbsp;&nbsp;木，乃课树榆为篱，并益树五果；榆皆成藩，五果丰实。入魏郡界，村落齐整如<br /><br />&nbsp;&nbsp;&nbsp;&nbsp;一，民得财足用饶。明帝闻之，下诏称述，布告天下，迁将作大匠。浑清素在公，<br /><br />&nbsp;&nbsp;&nbsp;&nbsp;妻子不免於饥寒。及卒，以子崇为郎中。【晋阳秋曰：泰子袤，字林叔。泰与华<br /><br />&nbsp;&nbsp;&nbsp;&nbsp;歆、荀攸善。见袤曰：“郑公业为不亡矣。”初为临侯文学，稍迁至光禄大夫。<br /><br />&nbsp;&nbsp;&nbsp;&nbsp;泰始七年，以袤为司空，固辞不受，终於家。子默，字思玄。晋诸公赞曰：默遵<br /><br />&nbsp;&nbsp;&nbsp;&nbsp;守家业，以笃素称，位至太常。默弟质、舒、诩，皆为卿。默子球，清直有理识，<br /><br />&nbsp;&nbsp;&nbsp;&nbsp;尚书右仆射、领选。球弟豫，为尚书。】<br /><br />&nbsp;&nbsp;&nbsp;&nbsp;仓慈字孝仁，淮南人也。始为郡吏。建安中，太祖开募屯田於淮南，以慈为<br /><br />&nbsp;&nbsp;&nbsp;&nbsp;绥集都尉。黄初末，为长安令，清约有方，吏民畏而爱之。太和中，迁敦煌太守。<br /><br />&nbsp;&nbsp;&nbsp;&nbsp;郡在西陲，以丧乱隔绝，旷无太守二十岁，大姓雄张，遂以为俗。前太守尹奉等，<br /><br />&nbsp;&nbsp;&nbsp;&nbsp;循故而已，无所匡革。慈到，抑挫权右，抚恤贫羸，甚得其理。旧大族田地有馀，<br /><br />&nbsp;&nbsp;&nbsp;&nbsp;而小民无立锥之土；慈皆随口割赋，稍稍使毕其本直。先是属城狱讼众猥，县不<br /><br />&nbsp;&nbsp;&nbsp;&nbsp;能决，多集治下；慈躬往省阅，料简轻重，自非殊死，但鞭杖遣之，一岁决刑曾<br /><br />&nbsp;&nbsp;&nbsp;&nbsp;不满十人。又常日西域杂胡欲来贡献，而诸豪族多逆断绝；既与贸迁，欺诈侮易，<br /><br />&nbsp;&nbsp;&nbsp;&nbsp;多不得分明。胡常怨望，慈皆劳之。欲诣洛者，为封过所，欲从郡还者，官为平<br /><br />&nbsp;&nbsp;&nbsp;&nbsp;取，辄以府见物与共交市，使吏民护送道路，由是民夷翕然称其德惠。数年卒官，<br /><br />&nbsp;&nbsp;&nbsp;&nbsp;吏民悲感如丧亲戚，图画其形，思其遗像。及西域诸胡闻慈死，悉共会聚於戊己<br /><br />&nbsp;&nbsp;&nbsp;&nbsp;校尉及长吏治下发哀，或有以刀画面，以明血诚，又为立祠，遥共祠之。【魏略<br /><br />&nbsp;&nbsp;&nbsp;&nbsp;曰：天水王迁，承代慈，虽循其迹，不能及也。金城赵基承迁后，复不如迁。至<br /><br />&nbsp;&nbsp;&nbsp;&nbsp;嘉平中，安定皇甫隆代基为太守。初，敦煌不甚晓田，常灌溉渌，使极濡洽，<br /><br />&nbsp;&nbsp;&nbsp;&nbsp;然后乃耕。又不晓作耧梨，用水，及种，人牛功力既费，而收谷更少。隆到，教<br /><br />&nbsp;&nbsp;&nbsp;&nbsp;作耧梨，又教衍溉，岁终率计，其所省庸力过半，得谷加五。又敦煌俗，妇人作<br /><br />&nbsp;&nbsp;&nbsp;&nbsp;裙，挛缩如羊肠，用布一匹；隆又禁改之，所省复不訾。故敦煌人以为隆刚断严<br /><br />&nbsp;&nbsp;&nbsp;&nbsp;毅不及於慈，至於勤恪爱惠，为下兴利，可以亚之。】<br /><br />&nbsp;&nbsp;&nbsp;&nbsp;自太祖迄于咸熙，魏郡太守陈国吴、清河太守乐安任燠、京兆太守济北颜<br /><br />&nbsp;&nbsp;&nbsp;&nbsp;斐、弘农太守太原令狐邵、济南相鲁国孔V，或哀矜折狱，或推诚惠爱，或治身<br /><br />&nbsp;&nbsp;&nbsp;&nbsp;清白，或`奸发伏，咸为良二千石。【、焕事行无所见。魏略曰：颜斐字文林。<br /><br />&nbsp;&nbsp;&nbsp;&nbsp;有才学。丞相召为太子洗马，黄初初转为黄门侍郎，后为京兆太守。始，京兆从<br /><br />&nbsp;&nbsp;&nbsp;&nbsp;马超破后，民人多不专於农殖，又历数四二千石，取解目前，亦不为民作久远计。<br /><br />&nbsp;&nbsp;&nbsp;&nbsp;斐到官，乃令属县整阡陌，树桑果。是时民多无车牛。斐又课民以间月取车材，<br /><br />&nbsp;&nbsp;&nbsp;&nbsp;使转相教匠作车。又课民无牛者，令畜猪狗，卖以买牛。始者民以为烦，一二年<br /><br />&nbsp;&nbsp;&nbsp;&nbsp;间，家家有丁车、大牛。又起文学，听吏民欲读书者，复其小徭。又於府下起菜<br /><br />&nbsp;&nbsp;&nbsp;&nbsp;园，使吏役间I治。又课民当输租时，车牛各因便致薪两束，为冬寒冰炙笔砚。<br /><br />&nbsp;&nbsp;&nbsp;&nbsp;於是风化大行，吏不烦民，民不求吏。京兆与冯翊、扶风接界，二郡道路既秽塞，<br /><br />&nbsp;&nbsp;&nbsp;&nbsp;田畴又荒莱，人民饥冻，而京兆皆整顿开明，丰富常为雍州十郡最。斐又清己，<br /><br />&nbsp;&nbsp;&nbsp;&nbsp;仰奉而已，於是吏民恐其迁转也。至青龙中，司马宣王在长安立军市，而军中吏<br /><br />&nbsp;&nbsp;&nbsp;&nbsp;士多侵侮县民，斐以白宣王。宣王乃发怒召军市候，便於斐前杖一百。时长安典<br /><br />&nbsp;&nbsp;&nbsp;&nbsp;农与斐共坐，以为斐宜谢，乃私推筑斐。斐不肯谢，良久乃曰：“斐意观明公受<br /><br />&nbsp;&nbsp;&nbsp;&nbsp;分陕之任，乃欲一齐众庶，必非有所左右也。而典农窃见推筑，欲令斐谢；假令<br /><br />&nbsp;&nbsp;&nbsp;&nbsp;斐谢，是更为不得明公意也。”宣王遂严持吏士。自是之后，军营、郡县各得其<br /><br />&nbsp;&nbsp;&nbsp;&nbsp;分。后数岁，迁为平原太守，吏民啼泣遮道，车不得前，步步稽留，十馀日乃出<br /><br />&nbsp;&nbsp;&nbsp;&nbsp;界，东行至崤而疾困。斐素心恋京兆，其家人从者见斐病甚，劝之，言：“平原<br /><br />&nbsp;&nbsp;&nbsp;&nbsp;当自勉励作健。”斐曰：“我心不愿平原，汝曹等呼我，何不言京兆邪？”遂卒，<br /><br />&nbsp;&nbsp;&nbsp;&nbsp;还平原。京兆闻之，皆为流涕，为立碑，於今称颂之。令狐邵字孔叔。父仕汉，<br /><br />&nbsp;&nbsp;&nbsp;&nbsp;为乌丸校尉。建安初，袁氏在冀州，邵去本郡家居邺。九年，暂出到武安毛城中。<br /><br />&nbsp;&nbsp;&nbsp;&nbsp;会太祖破邺，遂围毛城。城破，执邵等辈十馀人，皆当斩。太祖阅见之，疑其衣<br /><br />&nbsp;&nbsp;&nbsp;&nbsp;冠也，问其祖考，而识其父，乃解放，署军谋掾。仍历宰守，后徙丞相主簿，出<br /><br />&nbsp;&nbsp;&nbsp;&nbsp;为弘农太守。所在清如冰雪，妻子希至官省；举善而教，恕以待人，不好狱讼，<br /><br />&nbsp;&nbsp;&nbsp;&nbsp;与下无忌。是时，郡无知经者，乃历问诸吏，有欲远行就师，辄假遣，令诣河东<br /><br />&nbsp;&nbsp;&nbsp;&nbsp;就乐详学经，粗明乃还，因设文学。由是弘农学业转兴。至黄初初，徵拜羽林郎，<br /><br />&nbsp;&nbsp;&nbsp;&nbsp;迁虎贲中郎将，三岁，病亡。始，邵族子愚，为白衣时，常有高志，众人谓愚必<br /><br />&nbsp;&nbsp;&nbsp;&nbsp;荣令狐氏，而邵独以为“愚性倜傥，不修德而愿大，必灭我宗”。愚闻邵言，其<br /><br />&nbsp;&nbsp;&nbsp;&nbsp;心不平。及邵为虎贲郎将，而愚仕进已多所更历，所在有名称。愚见邵，因从容<br /><br />&nbsp;&nbsp;&nbsp;&nbsp;言次，微激之曰：“先时闻大人谓愚为不继，愚今竟云何邪？”邵熟视而不答也。<br /><br />&nbsp;&nbsp;&nbsp;&nbsp;然私谓其妻子曰：“公治性度犹如故也。以吾观之，终当败灭。但不知我久当坐<br /><br />&nbsp;&nbsp;&nbsp;&nbsp;之不邪？将逮汝曹耳！”邵没之后，十馀年间，愚为兖州刺史，果与王凌谋废立，<br /><br />&nbsp;&nbsp;&nbsp;&nbsp;家属诛灭。邵子华，时为弘农郡丞，以属疏得不坐。案孔氏谱：孔V字元俊，孔<br /><br />&nbsp;&nbsp;&nbsp;&nbsp;子之后。曾祖畴，字元矩，陈相。汉桓帝立老子庙於苦县之赖乡，画孔子象於壁；<br /><br />&nbsp;&nbsp;&nbsp;&nbsp;畴为陈相，立孔子碑於像前，今见存。V父祖皆二千石，V为散骑常侍，上疏规<br /><br />&nbsp;&nbsp;&nbsp;&nbsp;谏。语在三少帝纪。至大鸿胪。子恂字士信，晋平东将军卫尉也。】<br /><br />&nbsp;&nbsp;&nbsp;&nbsp;评曰：任峻始兴义兵，以归太祖，辟土殖谷，仓庾盈溢，庸绩致矣。苏则威<br /><br />&nbsp;&nbsp;&nbsp;&nbsp;以平乱，既政事之良，又矫矫刚直，风烈足称。杜畿宽猛克济，惠以康民。郑浑、<br /><br />&nbsp;&nbsp;&nbsp;&nbsp;仓慈，恤理有方。抑皆魏代之名守乎！恕屡陈时政，经论治体，盖有可观焉。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,309);">加入书签</a><a
                        href="308.html">上一页</a>&larr;<a href="index.html">返回列表</a>&rarr;<a
                            href="310.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "308.html"; var next_page = "310.html"; var index_page = "index.html"; var sortid = "9"; var article_id = "4"; var chapter_id = "309"; var articlename = "三国志"; var chaptername = " 卷十六 魏书十六"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>