<!DOCTYPE html>
<html>
<head>
<meta charset="gbk" />
<title>三国志- 卷二十一 魏书二十一-在线阅读-哈西文学网</title>
<meta name="keywords" content="陈寿，裴松之注，三国志， 卷二十一 魏书二十一全文， 卷二十一 魏书二十一在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十一 魏书二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/314.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/314.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 魏书二十一</h1>
            <div class="link xb">
                <a href="313.html">上一页</a>&larr;<a href="index.html">返回列表</a>&rarr;<a
                    href="315.html">下一页</a></div>			
            <div id="BookText">&nbsp;&nbsp;&nbsp;&nbsp;◎王卫二刘傅传第二十一<br /><br />&nbsp;&nbsp;&nbsp;&nbsp;王粲字仲宣，山阳高平人也。曾祖父龚，祖父畅，皆为汉三公。【张[汉纪<br /><br />&nbsp;&nbsp;&nbsp;&nbsp;曰：龚字伯宗，有高名於天下。顺帝时为太尉。初，山阳太守薛勤丧妻不哭，将<br /><br />&nbsp;&nbsp;&nbsp;&nbsp;殡，临之曰：“幸不为夭，复何恨哉？”及龚妻卒，龚与诸子并杖行服，时人或<br /><br />&nbsp;&nbsp;&nbsp;&nbsp;两讥焉。畅字叔茂，名在八俊。灵帝时为司空，以水灾免，而李膺亦免归故郡，<br /><br />&nbsp;&nbsp;&nbsp;&nbsp;二人以直道不容当时。天下以畅、膺为高士，诸危言危行之徒皆推宗之，愿涉其<br /><br />&nbsp;&nbsp;&nbsp;&nbsp;流，惟恐不及。会连有灾异，而言事者皆言三公非其人，宜因其变，以畅、膺代<br /><br />&nbsp;&nbsp;&nbsp;&nbsp;之，则祯祥必至。由是宦竖深怨之，及膺诛死而畅遂废，终于家。】父谦，为大<br /><br />&nbsp;&nbsp;&nbsp;&nbsp;将军何进长史。进以谦名公之胄，欲与为婚，见其二子，使择焉。谦弗许。以疾<br /><br />&nbsp;&nbsp;&nbsp;&nbsp;免，卒于家。<br /><br />&nbsp;&nbsp;&nbsp;&nbsp;献帝西迁，粲徙长安，左中郎将蔡邕见而奇之。时邕才学显著，贵重朝廷，<br /><br />&nbsp;&nbsp;&nbsp;&nbsp;常车骑填巷，宾客盈坐。闻粲在门，倒屣迎之。粲至，年既幼弱，容状短小，一<br /><br />&nbsp;&nbsp;&nbsp;&nbsp;坐尽惊。邕曰：“此王公孙也，有异才，吾不如也。吾家书籍文章，尽当与之。”<br /><br />&nbsp;&nbsp;&nbsp;&nbsp;年十七，司徒辟，诏除黄门侍郎，以西京扰乱，皆不就。乃之荆州依刘表。表以<br /><br />&nbsp;&nbsp;&nbsp;&nbsp;粲貌寝而体弱通M，不甚重也。【臣松之曰：貌寝，谓貌负其实也。通M者，<br /><br />&nbsp;&nbsp;&nbsp;&nbsp;简易也。】表卒。粲劝表子琮，令归太祖。【文士传载粲说琮曰：“仆有愚计，<br /><br />&nbsp;&nbsp;&nbsp;&nbsp;愿进之於将军，可乎？”琮曰：“吾所愿闻也。”粲曰：“天下大乱，豪杰并起，<br /><br />&nbsp;&nbsp;&nbsp;&nbsp;在仓卒之际，强弱未分，故人各各有心耳。当此之时，家家欲为帝王，人人欲为<br /><br />&nbsp;&nbsp;&nbsp;&nbsp;公侯。观古今之成败，能先见事机者，则恒受其福。今将军自度，何如曹公邪？”<br /><br />&nbsp;&nbsp;&nbsp;&nbsp;琮不能对。粲复曰：“如粲所闻，曹公故人杰也。雄略冠时，智谋出世，摧袁氏<br /><br />&nbsp;&nbsp;&nbsp;&nbsp;於官渡，驱孙权於江外，逐刘备於陇右，破乌丸於白登，其馀枭夷荡定者，往往<br /><br />&nbsp;&nbsp;&nbsp;&nbsp;如神，不可胜计。今日之事，去就可知也。将军能听粲计，卷甲倒戈，应天顺命，<br /><br />&nbsp;&nbsp;&nbsp;&nbsp;以归曹公，曹公必重德将军。保己全宗，长享福祚，垂之后嗣，此万全之策也。<br /><br />&nbsp;&nbsp;&nbsp;&nbsp;粲遭乱流离，命此州，蒙将军父子重顾，敢不尽言！”琮纳其言。臣松之案：<br /><br />&nbsp;&nbsp;&nbsp;&nbsp;孙权自此以前，尚与中国和同，未尝交兵，何云“驱权於江外”乎？魏武以十三<br /><br />&nbsp;&nbsp;&nbsp;&nbsp;年征荆州，刘备s后数年方入蜀，备身未尝涉於关、陇。而於征荆州之年，便云<br /><br />&nbsp;&nbsp;&nbsp;&nbsp;逐备於陇右，既已乖错；又白登在平城，亦魏武所不经，北征乌丸，与白登永不<br /><br />&nbsp;&nbsp;&nbsp;&nbsp;相豫。以此知张骘假伪之辞，而不觉其虚之自露也。凡骘虚伪妄作，不可覆疏，<br /><br />&nbsp;&nbsp;&nbsp;&nbsp;如此类者，不可胜纪。】太祖辟为丞相掾，赐爵关内侯。太祖置酒汉滨，粲奉觞<br /><br />&nbsp;&nbsp;&nbsp;&nbsp;贺曰：“方今袁绍起河北，仗大众，志兼天下，然好贤而不能用，故奇士去之。<br /><br />&nbsp;&nbsp;&nbsp;&nbsp;刘表雍容荆楚，坐观时变，自以为西伯可规。士之避乱荆州者，皆海内之俊杰也；<br /><br />&nbsp;&nbsp;&nbsp;&nbsp;表不知所任，故国危而无辅。明公定冀州之日，下车即缮其甲卒，收其豪杰而用<br /><br />&nbsp;&nbsp;&nbsp;&nbsp;之，以横行天下；及平江、汉，引其贤俊而置之列位，使海内回心，望风而愿治，<br /><br />&nbsp;&nbsp;&nbsp;&nbsp;文武并用，英雄毕力，此三王之举也。”后迁军谋祭酒。魏国既建，拜侍中。博<br /><br />&nbsp;&nbsp;&nbsp;&nbsp;物多识，问无不对。时旧仪废弛，兴造制度，粲恒典之。【挚虞决疑要注曰：汉<br /><br />&nbsp;&nbsp;&nbsp;&nbsp;末丧乱，绝无玉。魏侍中王粲识旧，始复作之。今之玉，受法於粲也。】<br /><br />&nbsp;&nbsp;&nbsp;&nbsp;初，粲与人共行，读道边碑，人问曰：“卿能诵乎？”曰：“能。”因使<br /><br />&nbsp;&nbsp;&nbsp;&nbsp;背而诵之，不失一字。观人围棋，局坏，粲为覆之。棋者不信，以盖局，使<br /><br />&nbsp;&nbsp;&nbsp;&nbsp;更以他局为之。用相比校，不误一道。其强记默识如此。性善算，作算术，略尽<br /><br />&nbsp;&nbsp;&nbsp;&nbsp;其理。善属文，举笔便成，无所改定，时人常以为宿构；然正复精意覃思，亦不<br /><br />&nbsp;&nbsp;&nbsp;&nbsp;能加也。【典略曰；粲才既高，辩论应机。锺繇、王朗等虽名为魏卿相，至於朝<br /><br />&nbsp;&nbsp;&nbsp;&nbsp;廷奏议，皆阁笔不能措手。】著诗、赋、论、议垂六十篇。建安二十一年，从征<br /><br />&nbsp;&nbsp;&nbsp;&nbsp;吴。二十二年春，道病卒，时年四十一。粲二子，为魏讽所引，诛。后绝。【文<br /><br />&nbsp;&nbsp;&nbsp;&nbsp;章志曰：太祖时征汉中，闻粲子死，叹曰：“孤若在，不使仲宣无后。”】<br /><br />&nbsp;&nbsp;&nbsp;&nbsp;始文帝为五官将，及平原侯植皆好文学。粲与北海徐肿治俺ぁ⒐懔瓿铝兆<br /><br />&nbsp;&nbsp;&nbsp;&nbsp;孔璋、陈留阮r字元瑜、汝南应`字德琏、【`，音徒哽反，一音畅。】东平刘<br /><br />&nbsp;&nbsp;&nbsp;&nbsp;桢字公植⒓友善。<br /><br />&nbsp;&nbsp;&nbsp;&nbsp;治司空军谋祭酒掾属，五官将文学。【先贤行状曰：智逍体道，六行<br /><br />&nbsp;&nbsp;&nbsp;&nbsp;备，聪识洽闻，操翰成章，轻官忽禄，不耽世荣。建安中，太祖特加旌命，以疾<br /><br />&nbsp;&nbsp;&nbsp;&nbsp;休息。后除上艾长，又以疾不行。】<br /><br />&nbsp;&nbsp;&nbsp;&nbsp;琳前为何进主簿。进欲诛诸宦官，太后不听，进乃召四方猛将，并使引兵向<br /><br />&nbsp;&nbsp;&nbsp;&nbsp;京城，欲以劫恐太后。琳谏进曰：“易称‘即鹿无虞’。谚有‘掩目捕雀’。夫<br /><br />&nbsp;&nbsp;&nbsp;&nbsp;微物尚不可欺以得志，况国之大事，其可以诈立乎？今将军总皇威，握兵要，龙<br /><br />&nbsp;&nbsp;&nbsp;&nbsp;骧虎步，高下在心；以此行事，无异於鼓洪炉以燎毛发。但当速发雷霆，行权立<br /><br />&nbsp;&nbsp;&nbsp;&nbsp;断，违经合道，天人顺之；而反释其利器，更徵於他。大兵合聚，强者为雄，所<br /><br />&nbsp;&nbsp;&nbsp;&nbsp;谓倒持干戈，授人以柄；功必不成，o为乱阶。”进不纳其言，竟以取祸。琳避<br /><br />&nbsp;&nbsp;&nbsp;&nbsp;难冀州，袁绍使典文章。袁氏败，琳归太祖。太祖谓曰：“卿昔为本初移书，但<br /><br />&nbsp;&nbsp;&nbsp;&nbsp;可罪状孤而已，恶恶止其身，何乃上及父祖邪？”琳谢罪，太祖爱其才而不咎。<br /><br />&nbsp;&nbsp;&nbsp;&nbsp;r少受学於蔡邕。建安中都护曹洪欲使掌书记，r终不为屈。太祖并以琳、<br /><br />&nbsp;&nbsp;&nbsp;&nbsp;r为司空军谋祭酒，管记室，【文士传曰：太祖雅闻r名，辟之，不应，连见<br /><br />&nbsp;&nbsp;&nbsp;&nbsp;促，乃逃入山中。太祖使人焚山，得r，送至，召入。太祖时征长安，大延宾客，<br /><br />&nbsp;&nbsp;&nbsp;&nbsp;怒r不与语，使就技人列。r善解音，能鼓琴，遂抚弦而歌，因造歌曲曰：“奕<br /><br />&nbsp;&nbsp;&nbsp;&nbsp;奕天门开，大魏应期运。青盖巡九州，在东西人怨。士为知己死，女为悦者玩。<br /><br />&nbsp;&nbsp;&nbsp;&nbsp;恩义苟敷畅，他人焉能乱？”为曲既捷，音声殊妙，当时冠坐，太祖大悦。臣松<br /><br />&nbsp;&nbsp;&nbsp;&nbsp;之案鱼氏典略、挚虞文章志并云r建安初辞疾避役，不为曹洪屈。得太祖召，即<br /><br />&nbsp;&nbsp;&nbsp;&nbsp;投杖而起。不得有逃入山中，焚之乃出之事也。又典略载太祖初征荆州，使r作<br /><br />&nbsp;&nbsp;&nbsp;&nbsp;书与刘备，及征马超，又使r作书与韩遂，此二书今具存。至长安之前，遂等破<br /><br />&nbsp;&nbsp;&nbsp;&nbsp;走，太祖始以十六年得入关耳。而张骘云初得r时太祖在长安，此又乖戾。r以<br /><br />&nbsp;&nbsp;&nbsp;&nbsp;十七年卒，太祖十八年策为魏公，而云r歌舞辞称“大魏应期运”，愈知甚妄。<br /><br />&nbsp;&nbsp;&nbsp;&nbsp;又其辞云“他人焉能乱”，了不成语。r之吐属，必不如此。】军国书檄，多琳、<br /><br />&nbsp;&nbsp;&nbsp;&nbsp;r所作也。【典略曰：琳作诸书及檄，草成呈太祖。太祖先苦头风，是日疾发，<br /><br />&nbsp;&nbsp;&nbsp;&nbsp;卧读琳所作，翕然而起曰：“此愈我病。”数加厚赐。太祖尝使r作书与韩遂，<br /><br />&nbsp;&nbsp;&nbsp;&nbsp;时太祖m近出，r随从，因於马上具草，书成呈之。太祖揽笔欲有所定，而竟不<br /><br />&nbsp;&nbsp;&nbsp;&nbsp;能增损。】琳徙门下督，r为仓曹掾属。<br /><br />&nbsp;&nbsp;&nbsp;&nbsp;`、桢各被太祖辟为丞相掾属。`转为平原侯庶子，后为五官将文学。【华<br /><br />&nbsp;&nbsp;&nbsp;&nbsp;峤汉书曰：`祖奉，字世叔。才敏善讽诵，故世称“应世叔读书，五行俱下”。<br /><br />&nbsp;&nbsp;&nbsp;&nbsp;著后序十馀篇，为世儒者。延熹中，至司隶校尉。子劭字仲远，亦博学多识，尤<br /><br />&nbsp;&nbsp;&nbsp;&nbsp;好事。诸所撰述风俗通等，凡百馀篇，辞虽不典，世服其博闻。续汉书曰：劭又<br /><br />&nbsp;&nbsp;&nbsp;&nbsp;著中汉辑叙、汉官仪及礼仪故事，凡十一种，百三十六卷。朝廷制度，百官仪式，<br /><br />&nbsp;&nbsp;&nbsp;&nbsp;所以不亡者，由劭记之。官至泰山太守。劭弟，字季瑜，司空掾，即`之父。】<br /><br />&nbsp;&nbsp;&nbsp;&nbsp;桢以不敬被刑，刑竟署吏。【文士传曰：桢父名梁，字曼山，一名恭。少有清才，<br /><br />&nbsp;&nbsp;&nbsp;&nbsp;以文学见贵，终於野王令。典略曰：文帝尝赐桢廓落带，其后师死，欲借取以为<br /><br />&nbsp;&nbsp;&nbsp;&nbsp;像，因书嘲桢云：“夫物因人为贵。故在贱者之手，不御至尊之侧。今虽取之，<br /><br />&nbsp;&nbsp;&nbsp;&nbsp;勿嫌其不反也。”桢答曰：“桢闻荆山之璞，曜元后之宝；随侯之珠，烛众士之<br /><br />&nbsp;&nbsp;&nbsp;&nbsp;好；南垠之金，登窈窕之首；@貂之尾，缀侍臣之帻：此四宝者，伏朽石之<br /><br />&nbsp;&nbsp;&nbsp;&nbsp;下，潜@泥之中，而扬光千载之上，发彩畴昔之外，亦皆未能初自接於至尊也。<br /><br />&nbsp;&nbsp;&nbsp;&nbsp;夫尊者所服，卑者所也；贵者所御，贱者所先也。故夏屋初成而大匠先立其下，<br /><br />&nbsp;&nbsp;&nbsp;&nbsp;嘉禾始熟而农夫先尝其粒。恨桢所带，无他妙饰，若实殊异，尚可纳也。”桢辞<br /><br />&nbsp;&nbsp;&nbsp;&nbsp;旨巧妙皆如是，由是特为诸公子所亲爱。其后太子尝请诸文学，酒酣坐欢，命夫<br /><br />&nbsp;&nbsp;&nbsp;&nbsp;人甄氏出拜。坐中众人咸伏，而桢独平视。太祖闻之，乃收桢，减死输作。】咸<br /><br />&nbsp;&nbsp;&nbsp;&nbsp;著文赋数十篇。<br /><br />&nbsp;&nbsp;&nbsp;&nbsp;r以十七年卒。帧⒘铡`、桢二十二年卒。文帝书与元城令吴质曰：“昔<br /><br />&nbsp;&nbsp;&nbsp;&nbsp;年疾疫，亲故多离其灾，徐、陈、应、刘，一时俱逝。观古今文人，类不护细行，<br /><br />&nbsp;&nbsp;&nbsp;&nbsp;鲜能以名节自立。而伟长独怀文抱质，恬淡寡欲，有箕山之志，可谓彬彬君子矣。<br /><br />&nbsp;&nbsp;&nbsp;&nbsp;著中论二十馀篇，辞义典雅，足传于后。德琏常斐然有述作意，其才学足以著书，<br /><br />&nbsp;&nbsp;&nbsp;&nbsp;美志不遂，良可痛惜！孔璋章表殊健，微为繁富。公钟幸萜，但未遒耳。元瑜<br /><br />&nbsp;&nbsp;&nbsp;&nbsp;书记翩翩，致足乐也。仲宣独自善於辞赋，惜其体弱，不起其文；至於所善，古<br /><br />&nbsp;&nbsp;&nbsp;&nbsp;人无以远过也。昔伯牙绝弦於锺期，仲尼覆醢于子路，痛知音之难遇，伤门人之<br /><br />&nbsp;&nbsp;&nbsp;&nbsp;莫逮也。诸子但为未及古人，自一时之俊也。”【典论曰：今之文人，鲁国孔融、<br /><br />&nbsp;&nbsp;&nbsp;&nbsp;广陵陈琳、山阳王粲、北海徐帧⒊铝羧瞵r、汝南应`、东平刘桢，斯七子者，<br /><br />&nbsp;&nbsp;&nbsp;&nbsp;於学无所遗，於辞无所假，咸自以骋骐骥於千里，仰齐足而并驰。粲长於辞赋。<br /><br />&nbsp;&nbsp;&nbsp;&nbsp;质庇幸萜，然非粲匹也。如粲之初征、登楼、槐赋、征思，种玄猿、漏卮、<br /><br />&nbsp;&nbsp;&nbsp;&nbsp;圆扇、橘赋，虽张、蔡不过也，然於他文未能称是。琳、r之章表书记，今之俊<br /><br />&nbsp;&nbsp;&nbsp;&nbsp;也。应`和而不壮；刘桢壮而不密。孔融体气高妙，有过人者，然不能持论，理<br /><br />&nbsp;&nbsp;&nbsp;&nbsp;不胜辞，至于杂以嘲戏；及其所善，扬、班之俦也。】<br /><br />&nbsp;&nbsp;&nbsp;&nbsp;自颍川邯郸淳、【魏略曰：淳一名竺，字子叔。博学有才章，又善苍、雅、<br /><br />&nbsp;&nbsp;&nbsp;&nbsp;虫、篆、许氏字指。初平时，从三辅客荆州。荆州内附，太祖素闻其名，召与相<br /><br />&nbsp;&nbsp;&nbsp;&nbsp;见，甚敬异之。时五官将博延英儒，亦宿闻淳名，因启淳欲使在文学官属中。会<br /><br />&nbsp;&nbsp;&nbsp;&nbsp;临侯植亦求淳，太祖遣淳诣植。植初得淳甚喜，延入坐，不先与谈。时天暑热，<br /><br />&nbsp;&nbsp;&nbsp;&nbsp;植因呼常从取水自澡讫，傅粉。遂科头拍袒，胡舞五椎锻，跳丸击剑，诵俳优小<br /><br />&nbsp;&nbsp;&nbsp;&nbsp;说数千言讫，谓淳曰：“邯郸生何如邪？”於是乃更著衣帻，整仪容，与淳评说<br /><br />&nbsp;&nbsp;&nbsp;&nbsp;混元造化之端，品物区别之意，然后论羲皇以来贤圣名臣烈士优劣之差，次颂古<br /><br />&nbsp;&nbsp;&nbsp;&nbsp;今文章赋诔及当官政事宜所先后，又论用武行兵倚伏之势。乃命厨宰，酒炙交至，<br /><br />&nbsp;&nbsp;&nbsp;&nbsp;坐席默然，无与伉者。及暮，淳归，对其所知叹植之材，谓之“天人”。而于时<br /><br />&nbsp;&nbsp;&nbsp;&nbsp;世子未立。太祖俄有意於植，而淳屡称植材。由是五官将颇不悦。及黄初初，以<br /><br />&nbsp;&nbsp;&nbsp;&nbsp;淳为博士给事中。淳作投壶赋千馀言奏之，文帝以为工，赐帛千匹。】繁钦、<br /><br />&nbsp;&nbsp;&nbsp;&nbsp;【繁，音婆。典略曰：钦字休伯，以文才机辩，少得名於汝、颍。钦既长於书记，<br /><br />&nbsp;&nbsp;&nbsp;&nbsp;又善为诗赋。其所与太子书，记喉转意，率皆巧丽。为丞相主簿。建安二十三年<br /><br />&nbsp;&nbsp;&nbsp;&nbsp;卒。】陈留路粹、【典略曰：粹字文蔚，少学於蔡邕。初平中，随车驾至三辅。<br /><br />&nbsp;&nbsp;&nbsp;&nbsp;建安初，以高才与京兆严像擢拜尚书郎。像以兼有文武，出为扬州刺史。粹后为<br /><br />&nbsp;&nbsp;&nbsp;&nbsp;军谋祭酒，与陈琳、阮r等典记室。及孔融有过，太祖使粹为奏，承指数致融罪，<br /><br />&nbsp;&nbsp;&nbsp;&nbsp;其大略言：“融昔在北海，见王室不宁，招合徒众，欲图不轨，言‘我大圣之后<br /><br />&nbsp;&nbsp;&nbsp;&nbsp;也，而灭於宋。有天下者何必卯金刀’？”又云：“融为九列，不遵朝仪，秃巾<br /><br />&nbsp;&nbsp;&nbsp;&nbsp;微行，唐突宫掖。又与白衣祢衡言论放荡，衡与融更相赞扬。衡谓融曰：‘仲尼<br /><br />&nbsp;&nbsp;&nbsp;&nbsp;不死也。’融答曰：‘颜渊复生。’”凡说融诸如此辈，辞语甚多。融诛之后，<br /><br />&nbsp;&nbsp;&nbsp;&nbsp;人睹粹所作，无不嘉其才而畏其笔也。至十九年，粹转为秘书令，从大军至汉中，<br /><br />&nbsp;&nbsp;&nbsp;&nbsp;坐违禁贱请驴伏法。太子素与粹善，闻其死，为之叹惜。及即帝位，特用其子为<br /><br />&nbsp;&nbsp;&nbsp;&nbsp;长史。鱼豢曰：寻省往者，鲁连、邹阳之徒，援譬引类，以解缔结，诚彼时文辩<br /><br />&nbsp;&nbsp;&nbsp;&nbsp;之俊也。今览王、繁、阮、陈、路诸人前后文旨，亦何昔不若哉？其所以不论者，<br /><br />&nbsp;&nbsp;&nbsp;&nbsp;时世异耳。余又窃怪其不甚见用，以问大鸿胪卿韦仲将。仲将云：“仲宣伤於肥<br /><br />&nbsp;&nbsp;&nbsp;&nbsp;戆，休伯都无格检，元瑜病於体弱，孔璋实自粗疏，文蔚性颇忿鸷，如是彼为，<br /><br />&nbsp;&nbsp;&nbsp;&nbsp;非徒以脂烛自煎糜也，其不高蹈，盖有由矣。然君子不责备于一人，譬之朱漆，<br /><br />&nbsp;&nbsp;&nbsp;&nbsp;虽无桢郑其为光泽亦壮观也。”】沛国丁仪、丁M、弘农杨、河内荀纬等，<br /><br />&nbsp;&nbsp;&nbsp;&nbsp;亦有文采，而不在此七人之例。【仪、M、事，并在陈思王传。荀勖文章叙录<br /><br />&nbsp;&nbsp;&nbsp;&nbsp;曰：纬字公高。少喜文学。建安中，召署军谋掾、魏太子庶子，稍迁至散骑常侍、<br /><br />&nbsp;&nbsp;&nbsp;&nbsp;越骑校尉。年四十二，黄初四年卒。】<br /><br />&nbsp;&nbsp;&nbsp;&nbsp;`弟璩，璩子贞，咸以文章显。璩官至侍中。贞咸熙中参相国军事。【文章<br /><br />&nbsp;&nbsp;&nbsp;&nbsp;叙录曰：璩字休琏，博学好属文，善为书记。文、明帝世，历官散骑常侍。齐王<br /><br />&nbsp;&nbsp;&nbsp;&nbsp;即位，稍迁侍中、大将军长史。曹爽秉政，多违法度，璩为诗以讽焉。其言虽颇<br /><br />&nbsp;&nbsp;&nbsp;&nbsp;谐合，多切时要，世共传之。复为侍中，典著作。嘉平四年卒，追赠卫尉。贞字<br /><br />&nbsp;&nbsp;&nbsp;&nbsp;吉甫，少以才闻，能谈论。正始中，夏侯玄盛有名势，贞尝在玄坐作五言诗，玄<br /><br />&nbsp;&nbsp;&nbsp;&nbsp;嘉玩之。举高第，历显位。晋武帝为抚军大将军，以贞参军事。晋室践阼，迁太<br /><br />&nbsp;&nbsp;&nbsp;&nbsp;子中庶子、散骑常侍。又以儒学与太尉荀撰定新礼，事未施行。泰始五年卒。<br /><br />&nbsp;&nbsp;&nbsp;&nbsp;贞弟纯。纯子绍，永嘉中为黄门侍郎，为司马越所杀。纯弟秀。秀子詹，镇南大<br /><br />&nbsp;&nbsp;&nbsp;&nbsp;将军、江州刺史。】<br /><br />&nbsp;&nbsp;&nbsp;&nbsp;r子籍，才藻艳逸，而倜傥放荡，行己寡欲，以庄周为模则。官至步兵校尉。<br /><br />&nbsp;&nbsp;&nbsp;&nbsp;【籍字嗣宗。魏氏春秋曰：籍旷达不羁，不拘礼俗。性至孝，居丧虽不率常检，<br /><br />&nbsp;&nbsp;&nbsp;&nbsp;而毁几至灭性。兖州刺史王昶请与相见，终日不得与言，昶叹赏之，自以不能测<br /><br />&nbsp;&nbsp;&nbsp;&nbsp;也。太尉蒋济闻而辟之，后为尚书郎、曹爽参军，以疾归田里。岁馀，爽诛，太<br /><br />&nbsp;&nbsp;&nbsp;&nbsp;傅及大将军乃以为从事中郎。后朝论以其名高，欲显崇之，籍以世多故，禄仕而<br /><br />&nbsp;&nbsp;&nbsp;&nbsp;已，闻步兵校尉缺，厨多美酒，营人善酿酒，求为校尉，遂纵酒昏酣，遗落世事。<br /><br />&nbsp;&nbsp;&nbsp;&nbsp;尝登广武，观楚、汉战处，乃叹曰：“时无英才，使竖子成名乎！”时率意独驾，<br /><br />&nbsp;&nbsp;&nbsp;&nbsp;不由径路，车迹所穷，辄恸哭而反。籍少时尝游苏门山，苏门山有隐者，莫知名<br /><br />&nbsp;&nbsp;&nbsp;&nbsp;姓，有竹实数斛、臼杵而已。籍从之，与谈太古无为之道，及论五帝三王之义，<br /><br />&nbsp;&nbsp;&nbsp;&nbsp;苏门生萧然曾不经听。籍乃对之长啸，清韵响亮，苏门生尔而笑。籍既降，苏<br /><br />&nbsp;&nbsp;&nbsp;&nbsp;门生亦啸，若鸾凤之音焉。至是，籍乃假苏门先生之论以寄所怀。其歌曰：“日<br /><br />&nbsp;&nbsp;&nbsp;&nbsp;没不周西，月出丹渊中，阳精蔽不见，阴光代为雄。亭亭在须臾，厌厌将复隆。<br /><br />&nbsp;&nbsp;&nbsp;&nbsp;富贵俯仰间，贫贱何必终。”又叹曰：“天地解兮六合开，星辰陨兮日月颓，我<br /><br />&nbsp;&nbsp;&nbsp;&nbsp;腾而上将何怀？”籍口不论人过，而自然高迈，故为礼法之士何曾等深所雠疾。<br /><br />&nbsp;&nbsp;&nbsp;&nbsp;大将军司马文王常保持之，卒以寿终。子浑字长成。世语曰：浑以闲澹寡欲，知<br /><br />&nbsp;&nbsp;&nbsp;&nbsp;名京邑。为太子庶子。早卒。】<br /><br />&nbsp;&nbsp;&nbsp;&nbsp;时又有谯郡嵇康，文辞壮丽，好言老、庄，而尚奇任侠。至景元中，坐事诛。<br /><br />&nbsp;&nbsp;&nbsp;&nbsp;【康字叔夜。案嵇氏谱：康父昭，字子远，督军粮治书侍御史。兄喜，字公穆，<br /><br />&nbsp;&nbsp;&nbsp;&nbsp;晋扬州刺史、宗正。喜为康传曰；“家世儒学，少有俊才，旷迈不群，高亮任性，<br /><br />&nbsp;&nbsp;&nbsp;&nbsp;不名誉，宽简有大量。学不师授，博洽多闻，长而好老、庄之业，恬静无欲。<br /><br />&nbsp;&nbsp;&nbsp;&nbsp;性好服食，尝采御上药。善属文论，弹琴咏诗，自足于怀抱之中。以为神仙者，<br /><br />&nbsp;&nbsp;&nbsp;&nbsp;禀之自然，非积学所致。至於导养得理，以尽性命，若安期、彭祖之伦，可以善<br /><br />&nbsp;&nbsp;&nbsp;&nbsp;求而得也；著养生篇。知自厚者所以丧其所生，其求益者必失其性，超然独达，<br /><br />&nbsp;&nbsp;&nbsp;&nbsp;遂放世事，纵意於尘埃之表。撰录上古以来圣贤、隐逸、遁心、遗名者，集为传<br /><br />&nbsp;&nbsp;&nbsp;&nbsp;赞，自混沌至于管宁，凡百一十有九人，盖求之於宇宙之内，而发之乎千载之外<br /><br />&nbsp;&nbsp;&nbsp;&nbsp;者矣。故世人莫得而名焉。”虞预晋书曰：康家本姓奚，会稽人。先自会稽迁于<br /><br />&nbsp;&nbsp;&nbsp;&nbsp;谯之县，改为嵇氏，取“嵇”字之上，加“山”以为姓，盖以志其本也。一<br /><br />&nbsp;&nbsp;&nbsp;&nbsp;曰有嵇山，家于其侧，遂氏焉。魏氏春秋曰：康寓居河内之山阳县，与之游<br /><br />&nbsp;&nbsp;&nbsp;&nbsp;者，未尝见其喜愠之色。与陈留阮籍、河内山涛、河南向秀、籍兄子咸、琅邪王<br /><br />&nbsp;&nbsp;&nbsp;&nbsp;戎、沛人刘伶相与友善，游於竹林，号为七贤。锺会为大将军所昵，闻康名而造<br /><br />&nbsp;&nbsp;&nbsp;&nbsp;之。会，名公子，以才能贵幸，乘肥衣轻，宾从如云。康方箕踞而锻，会至，不<br /><br />&nbsp;&nbsp;&nbsp;&nbsp;为之礼。康问会曰：“何所闻而来？何所见而去？”会曰：“有所闻而来，有所<br /><br />&nbsp;&nbsp;&nbsp;&nbsp;见而去。”会深衔之。大将军尝欲辟康。康既有绝世之言，又从子不善，避之河<br /><br />&nbsp;&nbsp;&nbsp;&nbsp;东，或云避世。及山涛为选曹郎，举康自代，康答书拒绝，因自说不堪流俗，而<br /><br />&nbsp;&nbsp;&nbsp;&nbsp;非薄汤、武。大将军闻而怒焉。初，康与东平吕昭子巽及巽弟安亲善。会巽淫安<br /><br />&nbsp;&nbsp;&nbsp;&nbsp;妻徐氏，而诬安不孝，囚之。安引康为证，康义不负心，保明其事，安亦至烈，<br /><br />&nbsp;&nbsp;&nbsp;&nbsp;有济世志力。锺会劝大将军因此除之，遂杀安及康。康临刑自若，援琴而鼓，既<br /><br />&nbsp;&nbsp;&nbsp;&nbsp;而叹曰：“雅音於是绝矣！”时人莫不哀之。初，康采药於汲郡共北山中，见隐<br /><br />&nbsp;&nbsp;&nbsp;&nbsp;者孙登。康欲与之言，登默然不对。逾时将去，康曰：“先生竟无言乎？”登乃<br /><br />&nbsp;&nbsp;&nbsp;&nbsp;曰：“子才多识寡，难乎免於今之世。”及遭吕安事，为诗自责曰：“欲寡其过，<br /><br />&nbsp;&nbsp;&nbsp;&nbsp;谤议沸腾。性不伤物，频致怨憎。昔惭柳下。今愧孙登。内负宿心，外赧良朋。”<br /><br />&nbsp;&nbsp;&nbsp;&nbsp;康所著诸文论六七万言，皆为世所玩咏。康别传云：孙登谓康曰：“君性烈而才<br /><br />&nbsp;&nbsp;&nbsp;&nbsp;俊，其能免乎？”称康临终之言曰：“袁孝尼尝从吾学广陵散，吾每固之不与。<br /><br />&nbsp;&nbsp;&nbsp;&nbsp;广陵散於今绝矣！”与盛所记不同。又晋阳秋云：康见孙登，登对之长啸，逾时<br /><br />&nbsp;&nbsp;&nbsp;&nbsp;不言。康辞还，曰：“先生竟无言乎？”登曰：“惜哉！”此二书皆孙盛所述，<br /><br />&nbsp;&nbsp;&nbsp;&nbsp;而自为殊异如此。康集目录曰：登字公和，不知何许人，无家属，於汲县北山土<br /><br />&nbsp;&nbsp;&nbsp;&nbsp;窟中得之。夏则编草为裳，冬则被发自覆。好读易鼓琴，见者皆亲乐之。每所止<br /><br />&nbsp;&nbsp;&nbsp;&nbsp;家，辄给其衣服食饮，得无辞让。世语曰：丘俭反，康有力，且欲起兵应之，<br /><br />&nbsp;&nbsp;&nbsp;&nbsp;以问山涛，涛曰：“不可。”俭亦已败。臣松之案本传云康以景元中坐事诛，而<br /><br />&nbsp;&nbsp;&nbsp;&nbsp;干宝、孙盛、习凿齿诸书，皆云正元二年，司马文王反自乐嘉，杀嵇康、吕安。<br /><br />&nbsp;&nbsp;&nbsp;&nbsp;盖缘世语云康欲举兵应丘俭，故谓破俭便应杀康也。其实不然。山涛为选官，<br /><br />&nbsp;&nbsp;&nbsp;&nbsp;欲举康自代，康书告绝，事之明审者也。案涛行状，涛始以景元二年除吏部郎耳。<br /><br />&nbsp;&nbsp;&nbsp;&nbsp;景元与正元相较七八年，以涛行状检之，如本传为审。又锺会传亦云会作司隶校<br /><br />&nbsp;&nbsp;&nbsp;&nbsp;尉时诛康；会作司隶，景元中也。干宝云吕安兄巽善於锺会，巽为相国掾，俱有<br /><br />&nbsp;&nbsp;&nbsp;&nbsp;宠於司马文王，故遂抵安罪。寻文王以景元四年锺、邓平蜀后，始授相国位；若<br /><br />&nbsp;&nbsp;&nbsp;&nbsp;巽为相国掾时陷安，焉得以破丘俭年杀嵇、吕？此又干宝疏谬，自相违伐也。<br /><br />&nbsp;&nbsp;&nbsp;&nbsp;康子绍，字延祖，少知名。山涛启以为秘书郎，称绍平简温敏，有文思，又晓音，<br /><br />&nbsp;&nbsp;&nbsp;&nbsp;当成济者。帝曰；“绍如此，便可以为丞，不足复为郎也。”遂历显位。晋诸公<br /><br />&nbsp;&nbsp;&nbsp;&nbsp;赞曰：绍与山涛子简、弘农杨准同好友善，而绍最有忠正之情。以侍中从惠帝北<br /><br />&nbsp;&nbsp;&nbsp;&nbsp;伐成都王，王师败绩，百官皆走，惟绍独以身I卫，遂死於帝侧。故累见褒崇，<br /><br />&nbsp;&nbsp;&nbsp;&nbsp;追赠太尉，谥曰忠穆公。】<br /><br />&nbsp;&nbsp;&nbsp;&nbsp;景初中，下邳桓威出自孤微，年十八而著浑舆经，依道以见意。从齐国门下<br /><br />&nbsp;&nbsp;&nbsp;&nbsp;书佐、司徒署吏，后为安成令。<br /><br />&nbsp;&nbsp;&nbsp;&nbsp;吴质，济阴人，以文才为文帝所善，官至振威将军，假节都督河北诸军事，<br /><br />&nbsp;&nbsp;&nbsp;&nbsp;封列侯。【魏略曰：质字季重，以才学通博，为五官将及诸侯所礼爱；质亦善处<br /><br />&nbsp;&nbsp;&nbsp;&nbsp;其兄弟之间，若前世楼君卿之游五侯矣。及河北平定，【大将军】五官将为世子，<br /><br />&nbsp;&nbsp;&nbsp;&nbsp;质与刘桢等并在坐席。桢坐谴之际，质出为朝歌长，后迁元城令。其后大军西征，<br /><br />&nbsp;&nbsp;&nbsp;&nbsp;太子南在孟津小城，与质书曰：“季重无恙！途路虽局，官守有限，愿言之怀，<br /><br />&nbsp;&nbsp;&nbsp;&nbsp;良不可任。足下所治僻左，书问致简，益用增劳。每念昔日南皮之游，诚不可忘。<br /><br />&nbsp;&nbsp;&nbsp;&nbsp;既妙思六经，逍遥百氏，弹棋间设，终以博弈，高谈娱心，哀筝顺耳。驰骛北场，<br /><br />&nbsp;&nbsp;&nbsp;&nbsp;旅食南馆，浮甘瓜於清泉，沈朱李於寒水。日既没，继以朗月，同乘并载，以<br /><br />&nbsp;&nbsp;&nbsp;&nbsp;游后园，舆轮徐动，宾从无声，清风夜起，悲笳微吟，乐往哀来，凄然伤怀。余<br /><br />&nbsp;&nbsp;&nbsp;&nbsp;顾而言，兹乐难常，足下之徒，咸以为然。今果分别，各在一方。元瑜长逝，化<br /><br />&nbsp;&nbsp;&nbsp;&nbsp;为异物，每一念至，何时可言？方今蕤宾纪辰，景风扇物，天气和暖，众果具繁。<br /><br />&nbsp;&nbsp;&nbsp;&nbsp;时驾而游，北遵河曲，从者鸣笳以启路，文学乘於后车，节同时异，物是人非，<br /><br />&nbsp;&nbsp;&nbsp;&nbsp;我劳如何！今遣骑到邺，故使枉道相过。行矣，自爱！”二十三年，太子又与质<br /><br />&nbsp;&nbsp;&nbsp;&nbsp;书曰：“岁月易得，别来行复四年。三年不见，东山犹叹其远，况乃过之，思何<br /><br />&nbsp;&nbsp;&nbsp;&nbsp;可支？虽书疏往反，未足解其劳结。昔年疾疫，亲故多离其灾，徐、陈、应、刘，<br /><br />&nbsp;&nbsp;&nbsp;&nbsp;一时俱逝，痛何可言邪！昔日游处，行则同舆，止则接席，何尝须臾相失！每至<br /><br />&nbsp;&nbsp;&nbsp;&nbsp;觞酌流行，丝竹并奏，酒酣耳热，仰而赋诗。当此之时，忽然不自知乐也。谓百<br /><br />&nbsp;&nbsp;&nbsp;&nbsp;年己分，长共相保，何图数年之间，零落略尽，言之伤心。顷撰其遗文，都为一<br /><br />&nbsp;&nbsp;&nbsp;&nbsp;集。观其姓名，已为鬼录，追思昔游，犹在心目，而此诸子化为粪壤，可复道哉！<br /><br />&nbsp;&nbsp;&nbsp;&nbsp;观古今文人，类不护细行，鲜能以名节自立。而伟长独怀文抱质，恬淡寡欲，有<br /><br />&nbsp;&nbsp;&nbsp;&nbsp;箕山之志，可谓彬彬君子矣。著中论二十馀篇，成一家之业，辞义典雅，足传于<br /><br />&nbsp;&nbsp;&nbsp;&nbsp;后，此子为不朽矣。德琏常斐然有述作意，才学足以著书，美志不遂，良可痛惜。<br /><br />&nbsp;&nbsp;&nbsp;&nbsp;间历观诸子之文，对之^泪，既痛逝者，行自念也。孔璋章表殊健，微为繁富。<br /><br />&nbsp;&nbsp;&nbsp;&nbsp;公钟幸萜，但未遒耳，至其五言诗，妙绝当时。元瑜书记翩翩，致足乐也。仲<br /><br />&nbsp;&nbsp;&nbsp;&nbsp;宣独自善於辞赋，惜其体弱，不足起其文，至於所善，古人无以远过也。昔伯牙<br /><br />&nbsp;&nbsp;&nbsp;&nbsp;绝弦於锺期，仲尼覆醢於子路，愍知音之难遇，伤门人之莫逮也。诸子但为未及<br /><br />&nbsp;&nbsp;&nbsp;&nbsp;古人，自一时之俊也，今之存者已不逮矣。后生可畏，来者难诬，然吾与足下不<br /><br />&nbsp;&nbsp;&nbsp;&nbsp;及见也。行年已长大，所怀万端，时有所虑，至乃通夕不瞑。何时复类昔日！已<br /><br />&nbsp;&nbsp;&nbsp;&nbsp;成老翁，但未白头耳。光武言‘年已三十，在军十年，所更非一’，吾德虽不及，<br /><br />&nbsp;&nbsp;&nbsp;&nbsp;年与之齐。以犬羊之质，服虎豹之文，无众星之明，假日月之光，动见观瞻，何<br /><br />&nbsp;&nbsp;&nbsp;&nbsp;时易邪？恐永不复得为昔日游也。少壮真当努力，年一过往，何可攀援？古人思<br /><br />&nbsp;&nbsp;&nbsp;&nbsp;秉烛夜游，良有以也。顷何以自娱？颇复有所造述不？东望於邑，裁书叙心。”<br /><br />&nbsp;&nbsp;&nbsp;&nbsp;臣松之以本传虽略载太子此书，美辞多被删落，今故悉取魏略所述以备其文。太<br /><br />&nbsp;&nbsp;&nbsp;&nbsp;子即王位，又与质书曰：“南皮之游，存者三人，烈祖龙飞，或将或侯。今惟吾<br /><br />&nbsp;&nbsp;&nbsp;&nbsp;子，栖迟下仕，从我游处，独不及门。瓶罄耻，能无怀愧。路不云远，今复相<br /><br />&nbsp;&nbsp;&nbsp;&nbsp;闻。”初，曹真、曹休亦与质等俱在渤海游处，时休、真亦以宗亲并受爵封，出<br /><br />&nbsp;&nbsp;&nbsp;&nbsp;为列将，而质故为长史。王顾质有望，故称二人以慰之。始质为单家，少游遨贵<br /><br />&nbsp;&nbsp;&nbsp;&nbsp;戚间，盖不与乡里相沈浮。故虽已出官，本国犹不与之士名。及魏有天下，文帝<br /><br />&nbsp;&nbsp;&nbsp;&nbsp;徵质，与车驾会洛阳。到，拜北中郎将，封列侯，使持节督幽、并诸军事，治信<br /><br />&nbsp;&nbsp;&nbsp;&nbsp;都。太和中，入朝。质自以不为本郡所饶，谓司徒董昭曰：“我欲溺乡里耳。”<br /><br />&nbsp;&nbsp;&nbsp;&nbsp;昭曰：“君且止，我年八十，不能老为君溺攒也。”世语曰：魏王尝出征，世子<br /><br />&nbsp;&nbsp;&nbsp;&nbsp;及临侯植并送路侧。植称述功德，发言有章，左右属目，王亦悦焉。世子怅然<br /><br />&nbsp;&nbsp;&nbsp;&nbsp;自失，吴质耳曰：“王当行，流涕可也。”及辞，世子泣而拜，王及左右咸[欷，<br /><br />&nbsp;&nbsp;&nbsp;&nbsp;於是皆以植辞多华，而诚心不及也。质别传曰：帝尝召质及曹休欢会，命郭后出<br /><br />&nbsp;&nbsp;&nbsp;&nbsp;见质等。帝曰：“卿仰谛视之。”其至亲如此。质黄初五年朝京师，诏上将军及<br /><br />&nbsp;&nbsp;&nbsp;&nbsp;特进以下皆会质所，大官给供具。酒酣，质欲尽欢。时上将军曹真性肥，中领军<br /><br />&nbsp;&nbsp;&nbsp;&nbsp;朱铄性瘦，质召优，使说肥瘦。真负贵，耻见戏，怒谓质曰：“卿欲以部曲将遇<br /><br />&nbsp;&nbsp;&nbsp;&nbsp;我邪？”骠骑将军曹洪、轻车将军王忠言：“将军必欲使上将军服肥，即自宜为<br /><br />&nbsp;&nbsp;&nbsp;&nbsp;瘦。”真愈恚，拔刀_目，言：“俳敢轻脱，吾斩尔。”遂骂坐。质案剑曰：<br /><br />&nbsp;&nbsp;&nbsp;&nbsp;“曹子丹，汝非屠几上肉，吴质吞尔不摇喉，咀尔不摇牙，何敢恃势骄邪？”铄<br /><br />&nbsp;&nbsp;&nbsp;&nbsp;因起曰：“陛下使吾等来乐卿耳，乃至此邪！”质顾叱之曰：“朱铄，敢坏坐！”<br /><br />&nbsp;&nbsp;&nbsp;&nbsp;诸将军皆还坐。铄性急，愈恚，还拔剑斩地。遂便罢也。及文帝崩，质思慕作诗<br /><br />&nbsp;&nbsp;&nbsp;&nbsp;曰：“怆怆怀殷忧，殷忧不可居。徙倚不能坐，出入步踟蹰。念蒙圣主恩，荣爵<br /><br />&nbsp;&nbsp;&nbsp;&nbsp;与众殊。自谓永终身，志气甫当舒。何意中见弃，弃我归黄垆。茕茕靡所恃，泪<br /><br />&nbsp;&nbsp;&nbsp;&nbsp;下如连珠。随没无所益，身死名不书。慷慨自黾勉，庶几烈丈夫。”太和四年，<br /><br />&nbsp;&nbsp;&nbsp;&nbsp;入为侍中。时司空陈群录尚书事，帝初亲万机，质以辅弼大臣，安危之本，对帝<br /><br />&nbsp;&nbsp;&nbsp;&nbsp;盛称“骠骑将军司马懿，忠智至公，社稷之臣也。陈群从容之士，非国相之才，<br /><br />&nbsp;&nbsp;&nbsp;&nbsp;处重任而不亲事。”帝甚纳之。明日，有切诏以督责群，而天下以司空不如长文，<br /><br />&nbsp;&nbsp;&nbsp;&nbsp;即群，言无实也。质其年夏卒。质先以怙威肆行，谥曰丑侯。质子应仍上书论枉，<br /><br />&nbsp;&nbsp;&nbsp;&nbsp;至正元中乃改谥威侯。应字温舒，晋尚书。应子康，字子仲，知名於时，亦至大<br /><br />&nbsp;&nbsp;&nbsp;&nbsp;位。】<br /><br />&nbsp;&nbsp;&nbsp;&nbsp;卫觊字伯儒，河东安邑人也。少夙成，以才学称。太祖辟为司空掾属，除茂<br /><br />&nbsp;&nbsp;&nbsp;&nbsp;陵令、尚书郎。太祖征袁绍，而刘表为绍援，关中诸将又中立。益州牧刘璋与表<br /><br />&nbsp;&nbsp;&nbsp;&nbsp;有隙，觊以治书侍御史使益州，令璋下兵以缀表军。至长安，道路不通，觊不得<br /><br />&nbsp;&nbsp;&nbsp;&nbsp;进，遂留镇关中。时四方大有还民，关中诸将多引为部曲，觊书与荀曰：“关<br /><br />&nbsp;&nbsp;&nbsp;&nbsp;中膏腴之地，顷遭荒乱，人民流入荆州者十万馀家，闻本土安宁，皆企望思归。<br /><br />&nbsp;&nbsp;&nbsp;&nbsp;而归者无以自业，诸将各竞招怀，以为部曲。郡县贫弱，不能与争，兵家遂强。<br /><br />&nbsp;&nbsp;&nbsp;&nbsp;一旦变动，必有后忧。夫盐，国之大宝也，自乱来散放，宜如旧置使者监卖，以<br /><br />&nbsp;&nbsp;&nbsp;&nbsp;其直益犁牛。若有归民，以供给之。勤耕积粟，以丰殖关中。远民闻之，必日<br /><br />&nbsp;&nbsp;&nbsp;&nbsp;夜竞还。又使司隶校尉留治关中以为之主，则诸将日削，官民日盛，此强本弱敌<br /><br />&nbsp;&nbsp;&nbsp;&nbsp;之利也。”以白太祖。太祖从之，始遣谒者仆射监盐官，司隶校尉治弘农。关<br /><br />&nbsp;&nbsp;&nbsp;&nbsp;中服从，乃白召觊还，稍迁尚书。【魏书曰：初，汉朝迁移，台阁旧事散乱。自<br /><br />&nbsp;&nbsp;&nbsp;&nbsp;都许之后，渐有纲纪，觊以古义多所正定。是时关西诸将，外虽怀附，内未可信。<br /><br />&nbsp;&nbsp;&nbsp;&nbsp;司隶校尉锺繇求以三千兵入关，外讨张鲁，内以胁取质任。太祖使荀问觊，<br /><br />&nbsp;&nbsp;&nbsp;&nbsp;觊以为“西方诸将，皆竖夫屈起，无雄天下意，苟安乐目前而已。今国家厚加爵<br /><br />&nbsp;&nbsp;&nbsp;&nbsp;号，得其所志，非有大故，不忧为变也。宜为后图。若以兵入关中，当讨张鲁，<br /><br />&nbsp;&nbsp;&nbsp;&nbsp;鲁在深山，道径不通，彼必疑之；一相惊动，地险众强，殆难为虑！”以觊议<br /><br />&nbsp;&nbsp;&nbsp;&nbsp;呈太祖。太祖初善之，而以繇自典其任，遂从繇议。兵始进而关右大叛，太祖自<br /><br />&nbsp;&nbsp;&nbsp;&nbsp;亲征，仅乃平之，死者万计。太祖悔不从觊议，由是益重觊。】魏国既建，拜侍<br /><br />&nbsp;&nbsp;&nbsp;&nbsp;中，与王粲并典制度。文帝即王位，徙为尚书。顷之，还汉朝为侍郎，劝赞禅代<br /><br />&nbsp;&nbsp;&nbsp;&nbsp;之义，为文诰之诏。文帝践阼，复为尚书，封阳吉亭侯。<br /><br />&nbsp;&nbsp;&nbsp;&nbsp;明帝即位，进封乡侯，三百户。【音闻。】觊奏曰：“九章之律，自古<br /><br />&nbsp;&nbsp;&nbsp;&nbsp;所传，断定刑罪，其意微妙。百里长吏，皆宜知律。刑法者，国家之所贵重，而<br /><br />&nbsp;&nbsp;&nbsp;&nbsp;私议之所轻贱；狱吏者，百姓之所县命，而选用者之所卑下。王政之弊，未必不<br /><br />&nbsp;&nbsp;&nbsp;&nbsp;由此也。请置律博士，转相教授。”事遂施行。时百姓凋匮而役务方殷，觊上疏<br /><br />&nbsp;&nbsp;&nbsp;&nbsp;曰：“夫变情厉性，强所不能，人臣言之既不易，人主受之又艰难。且人之所乐<br /><br />&nbsp;&nbsp;&nbsp;&nbsp;者富贵显荣也，所恶者贫贱死亡也，然此四者，君上之所制也，君爱之则富贵显<br /><br />&nbsp;&nbsp;&nbsp;&nbsp;荣，君恶之则贫贱死亡；顺指者爱所由来，逆意者恶所从至也。故人臣皆争顺指<br /><br />&nbsp;&nbsp;&nbsp;&nbsp;而避逆意，非破家为国，杀身成君者，谁能犯颜色，触忌讳，建一言，开一说哉？<br /><br />&nbsp;&nbsp;&nbsp;&nbsp;陛下留意察之，则臣下之情可见矣。今议者多好悦耳，其言政治则比陛下於尧舜，<br /><br />&nbsp;&nbsp;&nbsp;&nbsp;其言征伐则比二虏於鼠。臣以为不然。昔汉文之时，诸侯强大，贾谊累息以为<br /><br />&nbsp;&nbsp;&nbsp;&nbsp;至危。况今四海之内，分而为三，群士陈力，各为其主。其来降者，未肯言舍邪<br /><br />&nbsp;&nbsp;&nbsp;&nbsp;就正，咸称迫於困急，是与六国分治，无以为异也。当今千里无烟，遗民困苦，<br /><br />&nbsp;&nbsp;&nbsp;&nbsp;陛下不善留意，将遂凋弊不可复振。礼，天子之器必有金玉之饰，饮食之肴必有<br /><br />&nbsp;&nbsp;&nbsp;&nbsp;八珍之味，至於凶荒，则彻膳降服。然则奢俭之节，必视世之丰约也。武皇帝之<br /><br />&nbsp;&nbsp;&nbsp;&nbsp;时，后宫食不过一肉，衣不用锦绣，茵蓐不缘饰，器物无丹漆，用能平定天下，<br /><br />&nbsp;&nbsp;&nbsp;&nbsp;遗福子孙。此皆陛下之所亲览也。当今之务，宜君臣上下，并用筹策，计校府库，<br /><br />&nbsp;&nbsp;&nbsp;&nbsp;量入为出。深思句践滋民之术，由恐不及，而尚方所造金银之物，渐更增广，工<br /><br />&nbsp;&nbsp;&nbsp;&nbsp;役不辍，侈靡日崇，帑藏日竭。昔汉武信求神仙之道，谓当得云表之露以餐玉屑，<br /><br />&nbsp;&nbsp;&nbsp;&nbsp;故立仙掌以承高露。陛下通明，每所非笑。汉武有求於露，而由尚见非，陛下无<br /><br />&nbsp;&nbsp;&nbsp;&nbsp;求於露而空设之；不益於好而糜费功夫，诚皆圣虑所宜裁制也。”觊历汉、魏，<br /><br />&nbsp;&nbsp;&nbsp;&nbsp;时献忠言，率如此。<br /><br />&nbsp;&nbsp;&nbsp;&nbsp;受诏典著作，又为魏官仪，凡所撰述数十篇。好古文、鸟篆、隶草，无所不<br /><br />&nbsp;&nbsp;&nbsp;&nbsp;善。建安末，尚书右丞河南潘勖，【文章志曰：勖字元茂，初名芝，改名勖，后<br /><br />&nbsp;&nbsp;&nbsp;&nbsp;避讳。或曰勖献帝时为尚书郎，迁右丞。诏以勖前在二千石曹，才敏兼通，明习<br /><br />&nbsp;&nbsp;&nbsp;&nbsp;旧事，敕并领本职，数加特赐。二十年，迁东海相。未发，留拜尚书左丞。其年<br /><br />&nbsp;&nbsp;&nbsp;&nbsp;病卒，时年五十馀。魏公九锡策命，勖所作也。勖子满，平原太守，亦以学行称。<br /><br />&nbsp;&nbsp;&nbsp;&nbsp;满子尼，字正叔。尼别传曰：尼少有清才，文辞温雅。初应州辟，后以父老归供<br /><br />&nbsp;&nbsp;&nbsp;&nbsp;养。居家十馀年，父终，晚乃出仕。尼尝赠陆机诗，机答之，其四句曰：“猗欤<br /><br />&nbsp;&nbsp;&nbsp;&nbsp;潘生，世笃其藻，仰仪前文，丕隆祖考。”位终太常。尼从父岳，字安仁。岳别<br /><br />&nbsp;&nbsp;&nbsp;&nbsp;传曰：岳美姿容，夙以才颖发名。其所著述，清绮绝伦。为黄门侍郎，为孙秀所<br /><br />&nbsp;&nbsp;&nbsp;&nbsp;杀。尼、岳文翰，并见重於世。尼从子滔，字汤仲。晋诸公赞：滔以博学才量为<br /><br />&nbsp;&nbsp;&nbsp;&nbsp;名。永嘉末，为河南尹，遇害。】黄初时，散骑常侍河内王象，亦与觊并以文章<br /><br />&nbsp;&nbsp;&nbsp;&nbsp;显。【王象事别见杨俊传。】觊薨，谥曰敬侯。子嗣。咸熙中为镇西将军。<br /><br />&nbsp;&nbsp;&nbsp;&nbsp;【晋阳秋曰：字伯玉。清贞有名理，少为傅嘏所知。弱冠为尚书郎，遂历位内<br /><br />&nbsp;&nbsp;&nbsp;&nbsp;外，为晋尚书令、司空、太保。惠帝初辅政，为楚王玮所害。世语曰：与扶风<br /><br />&nbsp;&nbsp;&nbsp;&nbsp;内史敦煌索靖，并善草书。子恒，字巨山，黄门侍郎。恒子d，字叔宝，有盛<br /><br />&nbsp;&nbsp;&nbsp;&nbsp;名，为太子洗马，早卒。】<br /><br />&nbsp;&nbsp;&nbsp;&nbsp;刘M字恭嗣，南阳安众人也。年十岁，戏於讲堂上，颍川司马德操拊其头曰：<br /><br />&nbsp;&nbsp;&nbsp;&nbsp;“孺子，孺子，‘黄中通理’，宁自知不？”M兄望之，有名於世，荆州牧刘表<br /><br />&nbsp;&nbsp;&nbsp;&nbsp;辟为从事。而其友二人，皆以谗毁，为表所诛。望之又以正谏不合，投传告归。<br /><br />&nbsp;&nbsp;&nbsp;&nbsp;M谓望之曰：“赵杀鸣、犊，仲尼回轮。【刘向新序曰：赵简子欲专天下，谓其<br /><br />&nbsp;&nbsp;&nbsp;&nbsp;相曰：“赵有犊撸晋有铎鸣，鲁有孔丘，吾杀三人者，天下可王也。”於是乃<br /><br />&nbsp;&nbsp;&nbsp;&nbsp;召犊摺㈩烀而问政焉，已即杀之。使使者聘孔子於鲁，以胖牛肉迎於河上。使<br /><br />&nbsp;&nbsp;&nbsp;&nbsp;者谓船人曰：“孔子即上船，中河必流而杀之。”孔子至，使者致命，进胖牛之<br /><br />&nbsp;&nbsp;&nbsp;&nbsp;肉。孔子仰天而叹曰：“美哉水乎，洋洋乎，使丘不济此水者，命也夫！”子路<br /><br />&nbsp;&nbsp;&nbsp;&nbsp;趋而进曰：“敢问何谓也？”孔子曰：“夫犊摺㈩烀，晋国之贤大夫也，赵简<br /><br />&nbsp;&nbsp;&nbsp;&nbsp;子未得意之时，须而后从政，及其得意也，杀之。黄龙不反于涸泽，凤皇不离其<br /><br />&nbsp;&nbsp;&nbsp;&nbsp;W罗。故刳胎焚林，则麒麟不臻；覆巢破卵，则凤皇不翔；竭泽而渔，则龟龙不<br /><br />&nbsp;&nbsp;&nbsp;&nbsp;见。鸟兽之於不仁，犹知避之，况丘乎？故虎啸而谷风起，龙兴而景云见，击庭<br /><br />&nbsp;&nbsp;&nbsp;&nbsp;钟於外，而黄钟应於内。夫物类之相感，精神之相应，若响之应声，影之象形，<br /><br />&nbsp;&nbsp;&nbsp;&nbsp;故君子违伤其类者。今彼已杀吾类矣，何为之此乎？”於是遂回车不渡而还。】<br /><br />&nbsp;&nbsp;&nbsp;&nbsp;今兄既不能法柳下惠和光同尘於内，则宜模范蠡迁化於外。坐而自绝於时，殆不<br /><br />&nbsp;&nbsp;&nbsp;&nbsp;可也！”望之不从，寻复见害。M惧，奔扬州，【M别传载M道路为笺谢刘表曰：<br /><br />&nbsp;&nbsp;&nbsp;&nbsp;“考过蒙分遇荣授之显，未有管、狐、桓、文之烈，孤德陨命，精诚不遂。兄<br /><br />&nbsp;&nbsp;&nbsp;&nbsp;望之见礼在昔，既无堂构昭前之绩，中规不密，用坠祸辟。斯乃明神弗v，天降<br /><br />&nbsp;&nbsp;&nbsp;&nbsp;之灾。悔吝之负，哀号靡及。M之愚浅，言行多违，惧有浸润三至之间。考之<br /><br />&nbsp;&nbsp;&nbsp;&nbsp;爱已衰，望之之责犹存，必伤天慈既往之分，门户殪灭，取笑明哲。是用迸窜，<br /><br />&nbsp;&nbsp;&nbsp;&nbsp;永涉川路，即日到庐江寻阳。昔锺仪有南音之操，椒举有班荆之思，虽远犹迩，<br /><br />&nbsp;&nbsp;&nbsp;&nbsp;敢忘前施？”傅子曰：表既杀望之，荆州士人皆自危也。夫表之本心，於望之不<br /><br />&nbsp;&nbsp;&nbsp;&nbsp;轻也，以直迕情，而谗言得入者，以无容直之度也。据全楚之地，不能以成功者，<br /><br />&nbsp;&nbsp;&nbsp;&nbsp;未必不由此也。夷、叔迕武王以成名，丁公顺高祖以受戮，二主之度远也。若不<br /><br />&nbsp;&nbsp;&nbsp;&nbsp;远其度，惟褊心是从，难乎以容民畜众矣。】遂归太祖。太祖辟为丞相掾属，转<br /><br />&nbsp;&nbsp;&nbsp;&nbsp;五官将文学。文帝器之，命M通草书。M答书曰：“初以尊卑有逾，礼之常分也。<br /><br />&nbsp;&nbsp;&nbsp;&nbsp;是以贪守区区之节，不敢草。必如严命，诚知劳谦之素，不贵殊异若彼之高，<br /><br />&nbsp;&nbsp;&nbsp;&nbsp;而白屋如斯之好，苟使郭隗不轻於燕，九九不忽於齐，乐毅自至，霸业以隆。<br /><br />&nbsp;&nbsp;&nbsp;&nbsp;【战国策曰：有以九九求见齐桓公，桓公不纳。其人曰；“九九小术，而君纳之，<br /><br />&nbsp;&nbsp;&nbsp;&nbsp;况大於九九者？”於是桓公设庭燎之礼而见之。居无几，隰朋自远而至，齐遂以<br /><br />&nbsp;&nbsp;&nbsp;&nbsp;霸。】亏匹夫之节，成巍巍之美，虽愚不敏，何敢以辞？”魏国初建，为黄门侍<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;太祖在长安，欲亲征蜀，M上疏曰：“圣人不以智轻俗，王者不以人废言。<br /><br />&nbsp;&nbsp;&nbsp;&nbsp;故能成功於千载者，必以近察远，智周於独断者，不耻於下问，亦欲博采必尽於<br /><br />&nbsp;&nbsp;&nbsp;&nbsp;众也。且韦弦非能言之物，而圣贤引以自匡。臣才智浅，愿自比於韦弦。昔乐<br /><br />&nbsp;&nbsp;&nbsp;&nbsp;毅能以弱燕破大齐，而不能以轻兵定即墨者，夫自为计者虽弱必固，欲自溃者虽<br /><br />&nbsp;&nbsp;&nbsp;&nbsp;强必败也。自殿下起军以来，三十馀年，敌无不破，强无不服。今以海内之兵，<br /><br />&nbsp;&nbsp;&nbsp;&nbsp;百胜之威，而孙权负险於吴，刘备不宾於蜀。夫夷狄之臣，不当冀州之卒，权、<br /><br />&nbsp;&nbsp;&nbsp;&nbsp;备之籍，不比袁绍之业，然本初以亡，而二寇未捷，非弱於今而智武於昔也。<br /><br />&nbsp;&nbsp;&nbsp;&nbsp;斯自为计者，与欲自溃者异势耳。故文王伐崇，三驾不下，归而德，然后服之。<br /><br />&nbsp;&nbsp;&nbsp;&nbsp;秦为诸侯，所征必服，及兼天下，东向称帝，匹夫大呼而社稷用隳。是力毙於外，<br /><br />&nbsp;&nbsp;&nbsp;&nbsp;而不恤民於内也。臣恐边寇非六国之敌，而世不乏才，土崩之势，此不可不察也。<br /><br />&nbsp;&nbsp;&nbsp;&nbsp;天下有重得，有重失：势可得而我勤之，此重得也；势不可得而我勤之，此重失<br /><br />&nbsp;&nbsp;&nbsp;&nbsp;也。於今之计，莫若料四方之险，择要害之处而守之，选天下之甲卒，随方面而<br /><br />&nbsp;&nbsp;&nbsp;&nbsp;岁更焉。殿下可高枕於广夏，潜思於治国；广农桑，事从节约，之旬年，则国<br /><br />&nbsp;&nbsp;&nbsp;&nbsp;富民安矣。”太祖遂进前而报M曰：“非但君当知臣，臣亦当知君。今欲使吾坐<br /><br />&nbsp;&nbsp;&nbsp;&nbsp;行西伯之德，恐非其人也。”<br /><br />&nbsp;&nbsp;&nbsp;&nbsp;魏讽反，M弟伟为讽所引，当相坐诛。太祖令曰：“叔向不坐弟虎，古之制<br /><br />&nbsp;&nbsp;&nbsp;&nbsp;也。”特原不问，【M别传曰：初，M弟伟与讽善，M戒之曰；“夫交友之美，<br /><br />&nbsp;&nbsp;&nbsp;&nbsp;在於得贤，不可不详。而世之交者，不审择人，务合党众，违先圣人交友之义，<br /><br />&nbsp;&nbsp;&nbsp;&nbsp;此非厚己辅仁之谓也。吾观魏讽，不德行，而专以鸠合为务，华而不实，此直<br /><br />&nbsp;&nbsp;&nbsp;&nbsp;搅世沽名者也。卿其慎之，勿复与通。”伟不从，故及於难。】徙署丞相仓曹属。<br /><br />&nbsp;&nbsp;&nbsp;&nbsp;M上疏谢曰：“臣罪应倾宗，祸应覆族。遭乾坤之灵，值时来之运，扬汤止沸，<br /><br />&nbsp;&nbsp;&nbsp;&nbsp;使不骼茫黄鹧天逗灰之上，生华於已枯之木。物不答施於天地，子不谢生於父<br /><br />&nbsp;&nbsp;&nbsp;&nbsp;母，可以死效，难用笔陈。”【M别传载M表论治道曰：“昔者周有乱臣十人，<br /><br />&nbsp;&nbsp;&nbsp;&nbsp;有妇人焉，九人而已，孔子称‘才难，不其然乎’！明贤者难得也。况乱弊之后，<br /><br />&nbsp;&nbsp;&nbsp;&nbsp;百姓凋尽，士之存者盖亦无几。股肱大职，及州郡督司，边方重任，虽备其官，<br /><br />&nbsp;&nbsp;&nbsp;&nbsp;亦未得人也。此非选者之不用意，盖才匮使之然耳。况於长吏以下，群职小任，<br /><br />&nbsp;&nbsp;&nbsp;&nbsp;能皆简练备得其人也？其计莫如督之以法。不尔而数转易，往来不已，送迎之烦，<br /><br />&nbsp;&nbsp;&nbsp;&nbsp;不可胜计。转易之间，辄有奸巧，既於其事不省，而为政者亦以其不得久安之故，<br /><br />&nbsp;&nbsp;&nbsp;&nbsp;知惠益不得成於己，而苟且之可免於患，皆将不念尽心於恤民，而梦想於声誉，<br /><br />&nbsp;&nbsp;&nbsp;&nbsp;此非所以为政之本意也。今之所以为黜陟者，近颇以州郡之毁誉，听往来之浮言<br /><br />&nbsp;&nbsp;&nbsp;&nbsp;耳。亦皆得其事实而课其能否也？长吏之所以为佳者，奉法也，忧公也，恤民也。<br /><br />&nbsp;&nbsp;&nbsp;&nbsp;此三事者，或州郡有所不便，往来者有所不安。而长吏执之不已，於治虽得计，<br /><br />&nbsp;&nbsp;&nbsp;&nbsp;其声誉未为美；屈而从人，於治虽失计，其声誉必集也。长吏皆知黜陟之在於此<br /><br />&nbsp;&nbsp;&nbsp;&nbsp;也，亦何能不去本而就末哉？以为长吏皆宜使小久，足使自展。岁课之能，三年<br /><br />&nbsp;&nbsp;&nbsp;&nbsp;总计，乃加黜陟。课之皆当以事，不得依名。事者，皆以户口率其垦田之多少，<br /><br />&nbsp;&nbsp;&nbsp;&nbsp;及盗贼发兴，民之亡叛者，为得负之计。如此行之，则无能之吏，名无益；有<br /><br />&nbsp;&nbsp;&nbsp;&nbsp;能之人，无名无损。法之一行，虽无部司之监，奸誉妄毁，可得而尽。”事上，<br /><br />&nbsp;&nbsp;&nbsp;&nbsp;太祖甚善之。】M著书数十篇，及与丁仪共论刑礼，皆传於世。文帝即王位，为<br /><br />&nbsp;&nbsp;&nbsp;&nbsp;侍中，赐爵关内侯。黄初二年卒。【M别传云：时年四十二。】无子。帝以弟子<br /><br />&nbsp;&nbsp;&nbsp;&nbsp;阜嗣。【案刘氏谱：阜字伯陵，陈留太守。阜子乔，字仲彦。晋阳秋曰：乔有赞<br /><br />&nbsp;&nbsp;&nbsp;&nbsp;世志力。惠帝末，为豫州刺史。乔胄胤丕显，贵盛至今。】<br /><br />&nbsp;&nbsp;&nbsp;&nbsp;刘劭字孔才，广平邯郸人也。建安中，为计吏，诣许。太史上言：“正旦当<br /><br />&nbsp;&nbsp;&nbsp;&nbsp;日蚀。”劭时在尚书令荀所，坐者数十人，或云当废朝，或云宜s会。劭曰：<br /><br />&nbsp;&nbsp;&nbsp;&nbsp;“梓慎、裨灶，古之良史，犹占水火，错失天时。礼记曰诸侯旅见天子，及门不<br /><br />&nbsp;&nbsp;&nbsp;&nbsp;得终礼者四，日蚀在一。然则圣人垂制，不为变异豫废朝礼者，或灾消异伏，或<br /><br />&nbsp;&nbsp;&nbsp;&nbsp;推术谬误也。”善其言。敕朝会如旧，日亦不蚀。【晋永和中，廷尉王彪之与<br /><br />&nbsp;&nbsp;&nbsp;&nbsp;扬州刺史殷浩书曰：“太史上元日合朔，谈者或有疑，应s会与不？昔建元元年，<br /><br />&nbsp;&nbsp;&nbsp;&nbsp;亦元日合朔，庾车骑写刘孔才所论以示八座。于时朝议有谓孔才所论为不得礼议，<br /><br />&nbsp;&nbsp;&nbsp;&nbsp;荀令从之，是胜人之一失也。何者？礼云，诸侯旅见天子，入门不得终礼而废者<br /><br />&nbsp;&nbsp;&nbsp;&nbsp;四：太庙火，日蚀，后之丧，雨服失容。寻此四事之指，自谓诸侯虽已入门而<br /><br />&nbsp;&nbsp;&nbsp;&nbsp;卒暴有之，则不得终礼。非为先存其事，而徼幸史官推术错谬，故不豫废朝礼也。<br /><br />&nbsp;&nbsp;&nbsp;&nbsp;夫三辰有灾，莫大日蚀，史官告谴，而无惧容，不豫防之礼，而废消救之术，<br /><br />&nbsp;&nbsp;&nbsp;&nbsp;方大飨华夷，君臣相庆，岂是将处天灾罪己之谓？且检之事实，合朔之仪，至尊<br /><br />&nbsp;&nbsp;&nbsp;&nbsp;静躬殿堂，不听政事，冕服御坐门闼之制，与元会礼异。自不得兼行，则当权其<br /><br />&nbsp;&nbsp;&nbsp;&nbsp;事宜。合朔之礼，不轻於元会。元会有可s之准，合朔无可废之义。谓应依建元<br /><br />&nbsp;&nbsp;&nbsp;&nbsp;故事，s元会。”浩从之，竟s会。】<br /><br />&nbsp;&nbsp;&nbsp;&nbsp;御史大夫郗虑辟劭，会虑免，拜太子舍人，迁秘书郎。黄初中，为尚书郎、<br /><br />&nbsp;&nbsp;&nbsp;&nbsp;散骑侍郎。受诏集五经群书，以类相从，作皇览。明帝即位，出为陈留太守，敦<br /><br />&nbsp;&nbsp;&nbsp;&nbsp;崇教化，百姓称之。徵拜骑都尉，与议郎庾嶷、荀诜等定科令，作新律十八篇，<br /><br />&nbsp;&nbsp;&nbsp;&nbsp;著律略论。迁散骑常侍。时闻公孙渊受孙权燕王之号，议者欲留渊计吏，遣兵讨<br /><br />&nbsp;&nbsp;&nbsp;&nbsp;之，劭以为“昔袁尚兄弟归渊父康，康斩送其首，是渊先世之效忠也。又所闻虚<br /><br />&nbsp;&nbsp;&nbsp;&nbsp;实，未可审知。古者要荒未服，德而不征，重劳民也。宜加宽贷，使有以自新。”<br /><br />&nbsp;&nbsp;&nbsp;&nbsp;后渊果斩送权使张弥等首。劭尝作赵都赋，明帝美之，诏劭作许都、洛都赋。时<br /><br />&nbsp;&nbsp;&nbsp;&nbsp;外兴军旅，内营宫室，劭作二赋，皆讽谏焉。<br /><br />&nbsp;&nbsp;&nbsp;&nbsp;青龙中，吴围合肥，时东方吏士皆分休，征东将军满宠表请中军兵，并召休<br /><br />&nbsp;&nbsp;&nbsp;&nbsp;将士，须集击之。劭议以为“贼众新至，心专气锐。宠以少人自战其地，若便进<br /><br />&nbsp;&nbsp;&nbsp;&nbsp;击，不必能制。宠求待兵，未有所失也。以为可先遣步兵五千，精骑三千，军前<br /><br />&nbsp;&nbsp;&nbsp;&nbsp;发，扬声进道，震曜形势。骑到合肥，疏其行队，多其旌鼓，曜兵城下，引出贼<br /><br />&nbsp;&nbsp;&nbsp;&nbsp;后，拟其归路，要其粮道。贼闻大军来，骑断其后，必震怖遁走，不战自破贼矣。”<br /><br />&nbsp;&nbsp;&nbsp;&nbsp;帝从之。兵比至合肥，贼果退还。<br /><br />&nbsp;&nbsp;&nbsp;&nbsp;时诏书博求众贤。散骑侍郎夏侯惠荐劭曰：“伏见常侍刘劭，深忠笃思，体<br /><br />&nbsp;&nbsp;&nbsp;&nbsp;周於数，凡所错综，源流弘远，是以群才大小，咸取所同而斟酌焉。故性实之士<br /><br />&nbsp;&nbsp;&nbsp;&nbsp;服其平和良正，清静之人慕其玄虚退让，文学之士嘉其推步详密，法理之士明其<br /><br />&nbsp;&nbsp;&nbsp;&nbsp;分数精比，意思之士知其沈深笃固，文章之士爱其著论属辞，制度之士贵其化略<br /><br />&nbsp;&nbsp;&nbsp;&nbsp;较要，策谋之士赞其明思通微，凡此诸论，皆取m己所长而举其支流者也。臣数<br /><br />&nbsp;&nbsp;&nbsp;&nbsp;听其清谈，览其笃论，渐渍历年，服膺弥久，实为朝廷奇其器量。以为若此人者，<br /><br />&nbsp;&nbsp;&nbsp;&nbsp;宜辅翼机事，纳谋帏幄，当与国道俱隆，非世俗所常有也。惟陛下垂优游之听，<br /><br />&nbsp;&nbsp;&nbsp;&nbsp;使劭承清闲之欢，得自尽於前，则德音上通，辉耀日新矣。”【臣松之以为凡相<br /><br />&nbsp;&nbsp;&nbsp;&nbsp;称荐，率多溢美之辞，能不违中者或寡矣。惠之称劭云“玄虚退让”及“明思通<br /><br />&nbsp;&nbsp;&nbsp;&nbsp;微”，近於过也。】<br /><br />&nbsp;&nbsp;&nbsp;&nbsp;景初中，受诏作都官考课。劭上疏曰：“百官考课，王政之大较，然而历代<br /><br />&nbsp;&nbsp;&nbsp;&nbsp;弗务，是以治典阙而未补，能否混而相蒙。陛下以上圣之宏略，愍王纲之弛颓，<br /><br />&nbsp;&nbsp;&nbsp;&nbsp;神虑内鉴，明诏外发。臣奉恩旷然，得以启蒙，辄作都官考课七十二条，又作说<br /><br />&nbsp;&nbsp;&nbsp;&nbsp;略一篇。臣学寡识浅，诚不足以宣畅圣旨，著定典制。”又以为宜制礼作乐，以<br /><br />&nbsp;&nbsp;&nbsp;&nbsp;移风俗，著乐论十四篇，事成未上。会明帝崩，不施行。正始中。执经讲学，赐<br /><br />&nbsp;&nbsp;&nbsp;&nbsp;爵关内侯。凡所撰述，法论、人物志之类百馀篇。卒，追赠光禄勋。子琳嗣。<br /><br />&nbsp;&nbsp;&nbsp;&nbsp;劭同时东海缪袭亦有才学，多所述叙，官至尚书、光禄勋。【先贤行状曰：<br /><br />&nbsp;&nbsp;&nbsp;&nbsp;缪斐字文雅。该览经传，事亲色养。徵博士，六辟公府。汉帝在长安，公卿博举<br /><br />&nbsp;&nbsp;&nbsp;&nbsp;名儒。时举斐任侍中，并无所就。即袭父也。文章志曰：袭字熙伯。辟御史大夫<br /><br />&nbsp;&nbsp;&nbsp;&nbsp;府，历事魏四世。正始六年，年六十卒。子悦字孔怿，晋光禄大夫。袭孙绍、播、<br /><br />&nbsp;&nbsp;&nbsp;&nbsp;徵、胤等，并皆显达。】<br /><br />&nbsp;&nbsp;&nbsp;&nbsp;袭友人山阳仲长统，汉末为尚书郎，早卒。著昌言，词佳可观省。【袭撰统<br /><br />&nbsp;&nbsp;&nbsp;&nbsp;昌言表，称统字公理，少好学，博涉书记，赡於文辞。年二十馀，游学青、徐、<br /><br />&nbsp;&nbsp;&nbsp;&nbsp;并、冀之间，与交者多异之。并州刺史高炙毓笥忻，招致四方游士，多归焉。<br /><br />&nbsp;&nbsp;&nbsp;&nbsp;统过郑稚拼遇之，访以世事。统谓衷唬骸熬有雄志而无雄才，好士而不能<br /><br />&nbsp;&nbsp;&nbsp;&nbsp;择人，所以为君深戒也。”盅抛远啵不纳统言。统去之，无几而职堋２、冀<br /><br />&nbsp;&nbsp;&nbsp;&nbsp;之士，以是识统。大司农常林与统共在上党，为臣道统性倜傥，敢直言，不矜小<br /><br />&nbsp;&nbsp;&nbsp;&nbsp;节，每列郡命召，辄称疾不就。默语无常，时人或谓之狂。汉帝在许，尚书令荀<br /><br />&nbsp;&nbsp;&nbsp;&nbsp;领典枢机，好士爱奇，闻统名，启召以为尚书郎。后参太祖军事，复还为郎。<br /><br />&nbsp;&nbsp;&nbsp;&nbsp;延康元年卒，时年四十馀。统每论说古今世俗行事，发愤叹息，辄以为论，名曰<br /><br />&nbsp;&nbsp;&nbsp;&nbsp;昌言，凡二十四篇。】<br /><br />&nbsp;&nbsp;&nbsp;&nbsp;散骑常侍陈留苏林、【魏略曰：林字孝友，博学，多通古今字指，凡诸书传<br /><br />&nbsp;&nbsp;&nbsp;&nbsp;文间危疑，林皆释之。建安中，为五官将文学，甚见礼待。黄初中，为博士给事<br /><br />&nbsp;&nbsp;&nbsp;&nbsp;中。文帝作典论所称苏林者是也。以老归第，国家每遣人就问之，数加赐遗。年<br /><br />&nbsp;&nbsp;&nbsp;&nbsp;八十馀卒。】光禄大夫京兆韦诞、【文章叙录曰：诞字仲将，太仆端之子。有文<br /><br />&nbsp;&nbsp;&nbsp;&nbsp;才，善属辞章。建安中，为郡上计吏，特拜郎中，稍迁侍中中书监，以光禄大夫<br /><br />&nbsp;&nbsp;&nbsp;&nbsp;逊位，年七十五卒於家。初，邯郸淳、卫觊及诞并善书，有名。觊孙恒撰四体书<br /><br />&nbsp;&nbsp;&nbsp;&nbsp;势，其序古文曰：“自秦用篆书，焚烧先典，而古文绝矣。汉武帝时，鲁恭王坏<br /><br />&nbsp;&nbsp;&nbsp;&nbsp;孔子宅，得尚书、春秋、论语、孝经，时人已不复知有古文，谓之科斗书，汉世<br /><br />&nbsp;&nbsp;&nbsp;&nbsp;秘藏，希得见之。魏初传古文者，出於邯郸淳。敬侯写淳尚书，后以示淳，而淳<br /><br />&nbsp;&nbsp;&nbsp;&nbsp;不别。至正始中，立三字石经，转失淳法。因科斗之名，遂效其法。太康元年，<br /><br />&nbsp;&nbsp;&nbsp;&nbsp;汲县民盗发魏襄王冢，得策书十馀万言。案敬侯所书，犹有仿佛。”敬侯谓觊也。<br /><br />&nbsp;&nbsp;&nbsp;&nbsp;其序篆书曰：“秦时李斯号为工篆，诸山及铜人铭皆斯书也。汉建初中，扶风曹<br /><br />&nbsp;&nbsp;&nbsp;&nbsp;喜少异於斯而亦称善。邯郸淳师焉，略究其妙。韦诞师淳而不及也。太和中，诞<br /><br />&nbsp;&nbsp;&nbsp;&nbsp;为武都太守，以能书留补侍中，魏氏宝器铭题皆诞书云。汉末又有蔡邕采斯、喜<br /><br />&nbsp;&nbsp;&nbsp;&nbsp;之法，为古今杂形，然精密简理不如淳也。”其序录隶书，已略见武纪。又曰：<br /><br />&nbsp;&nbsp;&nbsp;&nbsp;“师宜官为大字，邯郸淳为小字。梁鹄谓淳得次仲法，然鹄之用笔尽其势矣。”<br /><br />&nbsp;&nbsp;&nbsp;&nbsp;其序草书曰：“汉兴而有草书，不知作者姓名。至章帝时，齐相杜度号善作篇，<br /><br />&nbsp;&nbsp;&nbsp;&nbsp;后有崔瑗、崔亦皆称工。杜氏结字甚安而书体微瘦，崔氏甚得笔势而结字小疏。<br /><br />&nbsp;&nbsp;&nbsp;&nbsp;弘农张伯英者因而而转精其巧。凡家之衣帛，必书而后练之，临池学书，池水尽<br /><br />&nbsp;&nbsp;&nbsp;&nbsp;黑。下笔必为楷则，号‘SS不暇草’，寸纸不见遗，至今世人尤宝之，韦仲将<br /><br />&nbsp;&nbsp;&nbsp;&nbsp;谓之草圣。伯英弟文舒者，次伯英。又有姜孟颍、梁孔达、田彦和及韦仲将之徒，<br /><br />&nbsp;&nbsp;&nbsp;&nbsp;皆伯英弟子，有名於世，然殊不及文舒也。”】乐安太守谯国夏侯惠、【惠，渊<br /><br />&nbsp;&nbsp;&nbsp;&nbsp;子。事在渊传。】陈郡太守任城孙该、【文章叙录曰：该字公达。强志好学。年<br /><br />&nbsp;&nbsp;&nbsp;&nbsp;二十，上计掾，召为郎中。著魏书。迁博士司徒右长史，复还入著作。景元二年<br /><br />&nbsp;&nbsp;&nbsp;&nbsp;卒官。】郎中令河东杜挚等亦著文赋，颇传於世。【文章叙录曰：挚字德鲁。初<br /><br />&nbsp;&nbsp;&nbsp;&nbsp;上笳赋，署司徒军谋吏。后举孝廉，除郎中，转补校书。挚与丘俭乡里相亲，<br /><br />&nbsp;&nbsp;&nbsp;&nbsp;故为诗与俭，求仙人药一丸，欲以感切俭求助也。其诗曰：“骐骥马不试，婆娑<br /><br />&nbsp;&nbsp;&nbsp;&nbsp;槽枥间。壮士志未伸，坎轲多辛酸。伊挚为媵臣，吕望身操竿；夷吾困商贩，甯<br /><br />&nbsp;&nbsp;&nbsp;&nbsp;戚对牛叹；食其处监门，淮阴饥不餐；买臣老负薪，妻畔呼不还，释之宦十年，<br /><br />&nbsp;&nbsp;&nbsp;&nbsp;位不增故官。才非八子伦，而与齐其患。无知不在此，袁盎未有言。被此笃病久，<br /><br />&nbsp;&nbsp;&nbsp;&nbsp;荣卫动不安，闻有韩众药，信来给一丸。”俭答曰：“凤鸟翔京邑，哀鸣有所思。<br /><br />&nbsp;&nbsp;&nbsp;&nbsp;才为圣世出，德音何不怡！八子未遭遇，今者遭明时。胡康出垄亩，杨伟无根基，<br /><br />&nbsp;&nbsp;&nbsp;&nbsp;飞腾冲云天，奋迅协光熙。骏骥骨法异，伯乐观知之，但当养羽翮，鸿举必有期。<br /><br />&nbsp;&nbsp;&nbsp;&nbsp;体无纤微疾，安用问良医？联翩轻栖集，还为燕雀嗤。韩众药虽良，或更不能治。<br /><br />&nbsp;&nbsp;&nbsp;&nbsp;悠悠千里情，薄言答嘉诗。信心感诸中，中实不在辞。”挚竟不得迁，卒於秘书。<br /><br />&nbsp;&nbsp;&nbsp;&nbsp;庐江何氏家传曰：明帝时，有谯人胡康，年十五，以异才见送，又陈损益，求试<br /><br />&nbsp;&nbsp;&nbsp;&nbsp;剧县。诏特引见。众论翕然，号为神童。诏付秘书，使博览典籍。帝以问秘书丞<br /><br />&nbsp;&nbsp;&nbsp;&nbsp;何祯：“康才何如？”祯答曰：“康虽有才，性质不端，必有负败。”后果以过<br /><br />&nbsp;&nbsp;&nbsp;&nbsp;见谴。臣松之案：魏朝自微而显者，不闻胡康；疑是孟康。康事见杜恕传。杨伟<br /><br />&nbsp;&nbsp;&nbsp;&nbsp;见曹爽传。】<br /><br />&nbsp;&nbsp;&nbsp;&nbsp;傅嘏字兰石，北地泥阳人，傅介子之后也。伯父巽，黄初中为侍中尚书。<br /><br />&nbsp;&nbsp;&nbsp;&nbsp;【傅子曰：嘏祖父睿，代郡太守。父允，黄门侍郎。】嘏弱冠知名，【傅子曰：<br /><br />&nbsp;&nbsp;&nbsp;&nbsp;是时何晏以材辩显於贵戚之间，邓r好变通，合徒党，鬻声名於闾阎，而夏侯玄<br /><br />&nbsp;&nbsp;&nbsp;&nbsp;以贵臣子少有重名，为之宗主，求交於嘏而不纳也。嘏友人荀粲，有清识远心，<br /><br />&nbsp;&nbsp;&nbsp;&nbsp;然犹怪之。谓嘏曰：“夏侯泰初一时之杰，虚心交子，合则好成，不合则怨至。<br /><br />&nbsp;&nbsp;&nbsp;&nbsp;二贤不睦，非国之利，此蔺相如所以下廉颇也。”嘏答之曰：“泰初志大其量，<br /><br />&nbsp;&nbsp;&nbsp;&nbsp;能合虚声而无实才。何平叔言远而情近，好辩而无诚，所谓利口覆邦国之人也。<br /><br />&nbsp;&nbsp;&nbsp;&nbsp;邓玄茂有为而无终，外要名利，内无关钥，贵同恶异，多言而妒前；多言多衅，<br /><br />&nbsp;&nbsp;&nbsp;&nbsp;妒前无亲。以吾观此三人者，皆败德也。远之犹恐祸及，况昵之乎？”】司空陈<br /><br />&nbsp;&nbsp;&nbsp;&nbsp;群辟为掾。时散骑常侍刘劭作考课法，事下三府。嘏难劭论曰：“盖闻帝制宏深，<br /><br />&nbsp;&nbsp;&nbsp;&nbsp;圣道奥远，苟非其才，则道不虚行，神而明之，存乎其人。暨乎王略亏颓而旷载<br /><br />&nbsp;&nbsp;&nbsp;&nbsp;罔缀，微言既没，六籍泯玷。何则？道弘致远而众才莫也。案劭考课论，虽欲<br /><br />&nbsp;&nbsp;&nbsp;&nbsp;寻前代黜陟之文，然其制度略以阙亡。礼之存者，惟有周典，外建侯伯，藩屏九<br /><br />&nbsp;&nbsp;&nbsp;&nbsp;服，内立列司，`齐六职，土有恒贡，官有定则，百揆均任，四民殊业，故考绩<br /><br />&nbsp;&nbsp;&nbsp;&nbsp;可理而黜陟易通也。大魏继百王之末，承秦、汉之烈，制度之流，靡所采。自<br /><br />&nbsp;&nbsp;&nbsp;&nbsp;建安以来，至于青龙，神武拨乱，肇基皇祚，扫除凶逆，芟夷遗寇，旌旗卷舒，<br /><br />&nbsp;&nbsp;&nbsp;&nbsp;日不暇给。及经邦治戎，权法并用，百官群司，军国通任，随时之宜，以应政机。<br /><br />&nbsp;&nbsp;&nbsp;&nbsp;以古施今，事杂义殊，难得而通也。所以然者，制宜经远，或不切近，法应时务，<br /><br />&nbsp;&nbsp;&nbsp;&nbsp;不足垂后。夫建官均职，清理民物，所以立本也；循名考实，纠励成规，所以治<br /><br />&nbsp;&nbsp;&nbsp;&nbsp;末也。本纲末举而造制未呈，国略不崇而考课是先，惧不足以料贤愚之分，精幽<br /><br />&nbsp;&nbsp;&nbsp;&nbsp;明之理也。昔先王之择才，必本行於州闾，讲道於庠序，行具而谓之贤，道则<br /><br />&nbsp;&nbsp;&nbsp;&nbsp;谓之能。乡老献贤能于王，王拜受之，举其贤者，出使长之，科其能者，入使治<br /><br />&nbsp;&nbsp;&nbsp;&nbsp;之，此先王收才之义也。方今九州之民，爰及京城，未有六乡之举，其选才之职，<br /><br />&nbsp;&nbsp;&nbsp;&nbsp;专任吏部。案品状则实才未必当，任薄伐则德行未为叙，如此则殿最之课，未尽<br /><br />&nbsp;&nbsp;&nbsp;&nbsp;人才。述综王度，敷赞国式，体深义广，难得而详也。”<br /><br />&nbsp;&nbsp;&nbsp;&nbsp;正始初，除尚书郎，迁黄门侍郎。时曹爽秉政，何晏为吏部尚书，嘏谓爽弟<br /><br />&nbsp;&nbsp;&nbsp;&nbsp;羲曰：“何平叔外静而内巧，好利，不念务本。吾恐必先惑子兄弟，仁人将远，<br /><br />&nbsp;&nbsp;&nbsp;&nbsp;而朝政废矣。”晏等遂与嘏不平，因微事以免嘏官。起家拜荥阳太守，不行。太<br /><br />&nbsp;&nbsp;&nbsp;&nbsp;傅司马宣王请为从事中郎。曹爽诛，为河南尹，【傅子曰：河南尹内掌帝都，外<br /><br />&nbsp;&nbsp;&nbsp;&nbsp;统京畿，兼古六乡六遂之士。其民异方杂居，多豪门大族，商贾胡貊，天下四<br /><br />&nbsp;&nbsp;&nbsp;&nbsp;【方】会，利之所聚，而奸之所生。前尹司马芝，举其纲而太简，次尹刘静，综<br /><br />&nbsp;&nbsp;&nbsp;&nbsp;其目而太密，后尹李胜，毁常法以收一时之声。嘏立司马氏之纲统，裁刘氏之纲<br /><br />&nbsp;&nbsp;&nbsp;&nbsp;目以经纬之，李氏所毁以渐补之。郡有七百吏，半非旧也。河南俗党五官掾功曹<br /><br />&nbsp;&nbsp;&nbsp;&nbsp;典选职，皆授其本国人，无用异邦人者，嘏各举其良而对用之，官曹分职，而后<br /><br />&nbsp;&nbsp;&nbsp;&nbsp;以次考核之。其治以德教为本，然持法有恒，简而不可犯，见理识情，狱讼不加<br /><br />&nbsp;&nbsp;&nbsp;&nbsp;楚而得其实。不为小惠，有所荐达及大有益於民事，皆隐其端迹，若不由己<br /><br />&nbsp;&nbsp;&nbsp;&nbsp;出。故当时无赫赫之名，吏民久而后安之。】迁尚书。嘏常以为“秦始罢侯置守，<br /><br />&nbsp;&nbsp;&nbsp;&nbsp;设官分职，不与古同。汉、魏因循，以至于今。然儒生学士，咸欲错综以三代之<br /><br />&nbsp;&nbsp;&nbsp;&nbsp;礼，礼弘致远，不应时务，事与制违，名实未附，故历代而不至於治者，盖由是<br /><br />&nbsp;&nbsp;&nbsp;&nbsp;也。欲大改定官制，依古正本，今遇帝室多难，未能革易”。<br /><br />&nbsp;&nbsp;&nbsp;&nbsp;时论者议欲自伐吴，三征献策各不同。诏以访嘏，嘏对曰：“昔夫差陵齐胜<br /><br />&nbsp;&nbsp;&nbsp;&nbsp;晋，威行中国，终祸姑苏；齐闵兼土拓境，辟地千里，身蹈颠覆。有始不必善终，<br /><br />&nbsp;&nbsp;&nbsp;&nbsp;古之明效也。孙权自破关羽并荆州之后，志盈欲满，凶宄以极，是以宣文侯深建<br /><br />&nbsp;&nbsp;&nbsp;&nbsp;宏图大举之策。今权以死，孤於诸葛恪。若矫权苛暴，蠲其虐政，民免酷烈，<br /><br />&nbsp;&nbsp;&nbsp;&nbsp;偷安新惠，外内齐虑，有同舟之惧，虽不能终自保完，犹足以延期挺命於深江之<br /><br />&nbsp;&nbsp;&nbsp;&nbsp;外矣。而议者或欲舟径济，横行江表；或欲四道并进，攻其城垒；或欲大佃疆<br /><br />&nbsp;&nbsp;&nbsp;&nbsp;埸，观衅而动：诚皆取贼之常计也。然自治兵以来，出入三载，非掩袭之军也。<br /><br />&nbsp;&nbsp;&nbsp;&nbsp;贼之为寇，几六十年矣，君臣伪立，吉凶共患，又丧其元帅，上下忧危，设令列<br /><br />&nbsp;&nbsp;&nbsp;&nbsp;船津要，坚城据险，横行之计，其殆难捷。惟进军大佃，最差完牢。【隐】兵出<br /><br />&nbsp;&nbsp;&nbsp;&nbsp;民表，寇钞不犯；坐食积谷，不烦运士；乘衅讨袭，无远劳费：此军之急务也。<br /><br />&nbsp;&nbsp;&nbsp;&nbsp;昔樊哙愿以十万之众，横行匈奴，季布面折其短。今欲越长江，涉虏庭，亦向时<br /><br />&nbsp;&nbsp;&nbsp;&nbsp;之喻也。未若明法练士，错计於全胜之地，振长策以御敌之馀烬，斯必然之数也。”<br /><br />&nbsp;&nbsp;&nbsp;&nbsp;【司马彪战略载嘏此对，详於本传，今悉载之以尽其意。彪曰：嘉平四年四月，<br /><br />&nbsp;&nbsp;&nbsp;&nbsp;孙权死。征南大将军王昶、征东将军胡遵、镇南将军丘俭等表请征吴。朝廷以<br /><br />&nbsp;&nbsp;&nbsp;&nbsp;三征计异，诏访尚书傅嘏，嘏对曰：“昔夫差胜齐陵晋，威行中国，不能以免姑<br /><br />&nbsp;&nbsp;&nbsp;&nbsp;苏之祸；齐闵辟土兼国，开地千里，不足以救颠覆之败：有始不必善终，古事之<br /><br />&nbsp;&nbsp;&nbsp;&nbsp;明效也。孙权自破蜀兼平荆州之后，志盈欲满，罪戮忠良，殊及胤嗣，元凶已极。<br /><br />&nbsp;&nbsp;&nbsp;&nbsp;相国宣文侯先识取乱侮亡之义，深建宏图大举之策。今权已死，孤於诸葛恪。<br /><br />&nbsp;&nbsp;&nbsp;&nbsp;若矫权苛暴，蠲其虐政，民免酷烈，偷安新惠，外内齐虑，有同舟之惧，虽不能<br /><br />&nbsp;&nbsp;&nbsp;&nbsp;终自保完，犹足以延期挺命於深江之表矣。昶等或欲舟径渡，横行江表，收民<br /><br />&nbsp;&nbsp;&nbsp;&nbsp;略地，因粮於寇；或欲四道并进，临之以武，诱间携贰，待其崩坏；或欲进军大<br /><br />&nbsp;&nbsp;&nbsp;&nbsp;佃，科湎盍欤积谷观衅，相时而动：凡此三者，皆取贼之常计也。然施之当机，<br /><br />&nbsp;&nbsp;&nbsp;&nbsp;则功成名立，苟不应节，必贻后患。自治兵已来，出入三载，非掩袭之军也。贼<br /><br />&nbsp;&nbsp;&nbsp;&nbsp;丧元帅，利存退守，若撰饰舟楫，罗船津要，坚城清野，以防卒攻，横行之计，<br /><br />&nbsp;&nbsp;&nbsp;&nbsp;殆难必施。贼之为寇，几六十年，君臣伪立，吉凶同患，若恪蠲其弊，天去其疾，<br /><br />&nbsp;&nbsp;&nbsp;&nbsp;崩溃之应，不可卒待。今边壤之守，与贼相远，贼设罗落，又持重密，间谍不行，<br /><br />&nbsp;&nbsp;&nbsp;&nbsp;耳目无闻。夫军无耳目，校察未详，而举大众以临巨险，此为希幸徼功，先战而<br /><br />&nbsp;&nbsp;&nbsp;&nbsp;后求胜，非全军之长策也。唯有进军大佃，最差完牢。可诏昶、遵等择地居险，<br /><br />&nbsp;&nbsp;&nbsp;&nbsp;审所错置，及令三方一时前守。夺其肥壤，使还耕J土，一也；兵出民表，寇<br /><br />&nbsp;&nbsp;&nbsp;&nbsp;钞不犯，二也；招怀近路，降附日至，三也；罗落远设，间构不来，四也；贼退<br /><br />&nbsp;&nbsp;&nbsp;&nbsp;其守，罗落必浅，佃作易之，五也；坐食积谷，士不运输，六也；衅隙时闻，讨<br /><br />&nbsp;&nbsp;&nbsp;&nbsp;袭速决，七也：凡此七者，军事之急务也。不据则贼擅便资，据之则利归於国，<br /><br />&nbsp;&nbsp;&nbsp;&nbsp;不可不察也。夫屯垒相浚形势已交，智勇得陈，巧拙得用，策之而知得失之计，<br /><br />&nbsp;&nbsp;&nbsp;&nbsp;角之而知有馀不足，虏之情伪，将焉所逃？夫以小敌大，则役烦力竭，以贫敌富，<br /><br />&nbsp;&nbsp;&nbsp;&nbsp;则敛重财匮。故‘敌逸能劳之，饱能饥之’，此之谓也。然后盛众厉兵以震之，<br /><br />&nbsp;&nbsp;&nbsp;&nbsp;参惠倍赏以招之，多方广似以疑之。由不虞之道，以间其不戒；比及三年，左提<br /><br />&nbsp;&nbsp;&nbsp;&nbsp;右挈，虏必冰散瓦解，安受其弊，可坐算而得也。昔汉氏历世常患匈奴，朝臣谋<br /><br />&nbsp;&nbsp;&nbsp;&nbsp;士早朝晏罢，介胄之将则陈征伐，|绅之徒咸言和亲，勇奋之士思展搏噬。故樊<br /><br />&nbsp;&nbsp;&nbsp;&nbsp;哙愿以十万之众横行匈奴，季布面折其短。李信求以二十万独举楚人，而果辱秦<br /><br />&nbsp;&nbsp;&nbsp;&nbsp;军。今诸将有陈越江陵险，独步虏庭，即亦向时之类也。以陛下圣德，辅相忠贤，<br /><br />&nbsp;&nbsp;&nbsp;&nbsp;法明士练，错计於全胜之地，振长策以御之，虏之崩溃，必然之数。故兵法曰：<br /><br />&nbsp;&nbsp;&nbsp;&nbsp;‘屈人之兵，而非战也；拔人之城，而非攻也。’若释庙胜必然之理，而行万一<br /><br />&nbsp;&nbsp;&nbsp;&nbsp;不必全之路，诚愚臣之所虑也。故谓大佃而恐计最长。”时不从嘏言。其年十<br /><br />&nbsp;&nbsp;&nbsp;&nbsp;一月，诏昶等征吴。五年正月，诸葛恪拒战，大破众军於东关。】后吴大将诸葛<br /><br />&nbsp;&nbsp;&nbsp;&nbsp;恪新破东关，乘胜扬声欲向青、徐，朝廷将为之备。嘏议以为“淮海非贼轻行之<br /><br />&nbsp;&nbsp;&nbsp;&nbsp;路，又昔孙权遣兵入海，漂浪沉溺，略无孑遗，恪岂敢倾根竭本，寄命洪流，以<br /><br />&nbsp;&nbsp;&nbsp;&nbsp;徼乾没乎？【汉书张汤传曰：汤始为小吏，乾没，与长安富贾田甲、鱼翁叔之属<br /><br />&nbsp;&nbsp;&nbsp;&nbsp;交私。服虔说曰：“乾没，射成败也。”如淳曰：“得利为乾，失利为没。”臣<br /><br />&nbsp;&nbsp;&nbsp;&nbsp;松之以虔直以乾没为射成败，而不说乾没之义，於理犹为未畅。淳以得利为乾，<br /><br />&nbsp;&nbsp;&nbsp;&nbsp;又不可了。愚谓乾读宜为乾燥之乾。盖谓有所徼射，不计乾燥之与沈没而为之。】<br /><br />&nbsp;&nbsp;&nbsp;&nbsp;恪不过遣偏率小将素习水军者，乘海溯淮，示动青、徐，恪自并兵来向淮南耳”。<br /><br />&nbsp;&nbsp;&nbsp;&nbsp;后恪果图新城，不克而归。<br /><br />&nbsp;&nbsp;&nbsp;&nbsp;嘏常论才性同异，锺会集而论之。【傅子曰：嘏既达治好正，而有清理识要，<br /><br />&nbsp;&nbsp;&nbsp;&nbsp;好论才性，原本精微，鲜能及之。司隶校尉锺会年甚少，嘏以明智交会。臣松之<br /><br />&nbsp;&nbsp;&nbsp;&nbsp;案：傅子前云嘏了夏侯之必败，不与之交，而此云与锺会善。愚以为夏侯玄以名<br /><br />&nbsp;&nbsp;&nbsp;&nbsp;重致患，衅由外至；锺会以利动取败，祸自己出。然则夏侯之危兆难睹，而锺氏<br /><br />&nbsp;&nbsp;&nbsp;&nbsp;之败形易照也。嘏若了夏侯之必危，而不见锺会之将败，则为识有所蔽，难以言<br /><br />&nbsp;&nbsp;&nbsp;&nbsp;通；若皆知其不终，而情有彼此，是为厚薄由于爱憎，奚豫於成败哉？以爱憎为<br /><br />&nbsp;&nbsp;&nbsp;&nbsp;厚薄，又亏於雅体矣。傅子此论，非所以益嘏也。】嘉平末，赐爵关内侯。高贵<br /><br />&nbsp;&nbsp;&nbsp;&nbsp;乡公即尊位，进封武乡亭侯。正元二年春，丘俭、文钦作乱。或以司马景王不<br /><br />&nbsp;&nbsp;&nbsp;&nbsp;宜自行，可遣太尉孚往，惟嘏及王肃劝之。景王遂行。【汉晋春秋曰：嘏固劝景<br /><br />&nbsp;&nbsp;&nbsp;&nbsp;王行，景王未从。嘏重言曰：“淮、楚兵劲，而俭等负力远斗，其锋未易当也。<br /><br />&nbsp;&nbsp;&nbsp;&nbsp;若诸将战有利钝，大势一失，则公事败矣。”是时景王新割目瘤，创甚，闻嘏言，<br /><br />&nbsp;&nbsp;&nbsp;&nbsp;蹶然而起曰：“我请舆疾而东。”】以嘏守尚书仆射，俱东。俭、钦破败，嘏有<br /><br />&nbsp;&nbsp;&nbsp;&nbsp;谋焉。及景王薨，嘏与司马文王径还洛阳，文王遂以辅政。语在锺会传。【世语<br /><br />&nbsp;&nbsp;&nbsp;&nbsp;曰：景王疾甚，以朝政授傅嘏，嘏不敢受。及薨，嘏秘不发丧，以景王命召文王<br /><br />&nbsp;&nbsp;&nbsp;&nbsp;於许昌，领公军焉。孙盛评曰：晋宣、景、文王之相魏也，权重相承，王业基矣。<br /><br />&nbsp;&nbsp;&nbsp;&nbsp;岂蕞尔傅嘏所宜间厕？世语所云，斯不然矣。】会由是有自矜色，嘏戒之曰：<br /><br />&nbsp;&nbsp;&nbsp;&nbsp;“子志大其量，而勋业难为也，可不慎哉！”嘏以功进封阳乡侯，增邑六百户，<br /><br />&nbsp;&nbsp;&nbsp;&nbsp;并前千二百户。是岁薨，时年四十七，追赠太常，谥曰元侯。【傅子曰：初，李<br /><br />&nbsp;&nbsp;&nbsp;&nbsp;丰与嘏同州，少有显名，早历大官，内外称之，嘏又不善也。谓同志曰：“丰饰<br /><br />&nbsp;&nbsp;&nbsp;&nbsp;伪而多疑，矜小失而昧於权利，若处庸庸者可也，自任机事，遭明者必死。”丰<br /><br />&nbsp;&nbsp;&nbsp;&nbsp;后为中书令，与夏侯玄俱祸，卒如嘏言。嘏自少与冀州刺史斐徽、散骑常侍荀]<br /><br />&nbsp;&nbsp;&nbsp;&nbsp;善，徽、]早亡。又与镇北将军何曾、司空陈泰、尚书仆射荀、后将军锺毓并<br /><br />&nbsp;&nbsp;&nbsp;&nbsp;善，相与综朝事，俱为名臣。】子祗嗣。咸熙中开建五等，以嘏著勋前朝，改封<br /><br />&nbsp;&nbsp;&nbsp;&nbsp;祗泾原子。【晋诸公赞曰：祗字子庄，嘏少子也。晋永嘉中至司穴。祗子宣，字<br /><br />&nbsp;&nbsp;&nbsp;&nbsp;世弘。世语称宣以公正知名，位至御史中丞。宣弟畅，字世道，秘书丞，没在胡<br /><br />&nbsp;&nbsp;&nbsp;&nbsp;中。著晋诸公赞及晋公卿礼秩故事。】<br /><br />&nbsp;&nbsp;&nbsp;&nbsp;评曰：昔文帝、陈王以公子之尊，博好文采，同声相应，才士并出，惟粲等<br /><br />&nbsp;&nbsp;&nbsp;&nbsp;六人最见名目。而粲特处常伯之官，兴一代之制，然其冲虚德宇，未若徐种粹<br /><br />&nbsp;&nbsp;&nbsp;&nbsp;也。卫觊亦以多识典故，相时王之式。刘劭该览学籍，文质周洽。刘M以清鉴著，<br /><br />&nbsp;&nbsp;&nbsp;&nbsp;傅嘏用才达显云。【臣松之以为傅嘏识量名辈，当时高流。而此评但云“用才<br /><br />&nbsp;&nbsp;&nbsp;&nbsp;达显”，既於题目为拙，又不足以见嘏之美也。】</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,314);">加入书签</a><a
                        href="313.html">上一页</a>&larr;<a href="index.html">返回列表</a>&rarr;<a
                            href="315.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "313.html"; var next_page = "315.html"; var index_page = "index.html"; var sortid = "9"; var article_id = "4"; var chapter_id = "314"; var articlename = "三国志"; var chaptername = " 卷二十一 魏书二十一"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>