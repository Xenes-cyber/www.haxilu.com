<!DOCTYPE html>
<html>
<head>
<meta charset="gbk" />
<title>三国志- 卷五十八 吴书十三-在线阅读-哈西文学网</title>
<meta name="keywords" content="陈寿，裴松之注，三国志， 卷五十八 吴书十三全文， 卷五十八 吴书十三在线阅读 哈西文学网" />
<meta name="description" content="哈西文学网提供陈寿，裴松之注的三国志  卷五十八 吴书十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/351.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/351.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八 吴书十三</h1>
            <div class="link xb">
                <a href="350.html">上一页</a>&larr;<a href="index.html">返回列表</a>&rarr;<a
                    href="352.html">下一页</a></div>			
            <div id="BookText">&nbsp;&nbsp;&nbsp;&nbsp;◎陆逊传第十三<br /><br />&nbsp;&nbsp;&nbsp;&nbsp;陆逊字伯言，吴郡吴人也。本名议，世江东大族。【陆氏世颂曰：逊祖纡，<br /><br />&nbsp;&nbsp;&nbsp;&nbsp;字叔盘，敏淑有思学，守城门校尉。父骏，字季才，淳懿信厚，为邦族所怀，官<br /><br />&nbsp;&nbsp;&nbsp;&nbsp;至九江都尉。】逊少孤，随从祖庐江太守康在官。袁术与康有隙，将攻康，康遣<br /><br />&nbsp;&nbsp;&nbsp;&nbsp;逊及亲戚还吴。逊年长於康子绩数岁，为之纲纪门户。<br /><br />&nbsp;&nbsp;&nbsp;&nbsp;孙权为将军，逊年二十一，始仕幕府，历东西曹令史，出为海昌屯田都尉，<br /><br />&nbsp;&nbsp;&nbsp;&nbsp;并领县事。【陆氏祠堂像赞曰：海昌，今盐官县也。】县连年亢旱，逊开仓谷以<br /><br />&nbsp;&nbsp;&nbsp;&nbsp;振贫民，劝督农桑，百姓蒙赖。时吴、会稽、丹杨多有伏匿，逊陈便宜，乞与募<br /><br />&nbsp;&nbsp;&nbsp;&nbsp;焉。会稽山贼大帅潘临，旧为所在毒害，历年不禽。逊以手下召兵，讨治深险，<br /><br />&nbsp;&nbsp;&nbsp;&nbsp;所向皆服，部曲已有二千馀人。鄱阳贼帅尤突作乱，复往讨之，拜定威校尉，军屯<br /><br />&nbsp;&nbsp;&nbsp;&nbsp;利浦。<br /><br />&nbsp;&nbsp;&nbsp;&nbsp;权以兄策女配逊，数访世务，逊建议曰：“方今英雄棋N，财狼N望，克<br /><br />&nbsp;&nbsp;&nbsp;&nbsp;敌宁乱，非众不济。而山寇旧恶，依阻深地。夫腹心未平，难以图远，可大部伍，<br /><br />&nbsp;&nbsp;&nbsp;&nbsp;取其精锐。”权纳其策，以为帐下右部督。会丹杨贼帅费栈受曹公印绶，扇动山<br /><br />&nbsp;&nbsp;&nbsp;&nbsp;越，为作内应，权遣逊讨栈。栈支党多而往兵少，逊乃益施牙幢，分布鼓角，夜<br /><br />&nbsp;&nbsp;&nbsp;&nbsp;潜山谷间，鼓噪而前，应时破散。遂部伍东三郡，强者为兵，羸者补户，得精卒<br /><br />&nbsp;&nbsp;&nbsp;&nbsp;数万人，宿恶荡除，所过肃清，还屯芜湖。<br /><br />&nbsp;&nbsp;&nbsp;&nbsp;会稽太守淳于式表逊枉取民人，愁扰所在。逊后诣都，言次，称式佳吏，权<br /><br />&nbsp;&nbsp;&nbsp;&nbsp;曰：“式白君而君荐之，何也？”逊对曰：“式意欲养民，是以白逊。若逊复毁<br /><br />&nbsp;&nbsp;&nbsp;&nbsp;式以乱圣听，不可长也。”权曰：“此诚长者之事，顾人不能为耳。”<br /><br />&nbsp;&nbsp;&nbsp;&nbsp;吕蒙称疾诣建业，逊往见之，谓曰：“关羽接境，如何远下，后不当可忧也？”<br /><br />&nbsp;&nbsp;&nbsp;&nbsp;蒙曰：“诚如来言，然我病笃。”逊曰：“羽矜其骁气，陵轹於人。始有大功，<br /><br />&nbsp;&nbsp;&nbsp;&nbsp;意骄志逸，但务北进，未嫌於我，有相闻病，必益无备。今出其不意，自可禽制。<br /><br />&nbsp;&nbsp;&nbsp;&nbsp;下见至尊，宜好为计。”蒙曰：“羽素勇猛，既难为敌，且已据荆州，恩信大行，<br /><br />&nbsp;&nbsp;&nbsp;&nbsp;兼始有功，胆势益盛，未易图也。”蒙至都，权问：“谁可代卿者？”蒙对曰：<br /><br />&nbsp;&nbsp;&nbsp;&nbsp;“陆逊意思深长，才堪负重，观其规虑，终可大任。而未有远名，非羽所忌，无<br /><br />&nbsp;&nbsp;&nbsp;&nbsp;复是过。若用之，当令外自韬隐，内察形便，然后可克。”权乃召逊，拜偏将车<br /><br />&nbsp;&nbsp;&nbsp;&nbsp;右部督代蒙。<br /><br />&nbsp;&nbsp;&nbsp;&nbsp;逊至陆口，书与羽曰：“前承观衅而动，以律行师，小举大克，一何巍巍！<br /><br />&nbsp;&nbsp;&nbsp;&nbsp;敌国败绩，利在同盟，闻庆拊节，想遂席卷，共奖王纲。近以不敏，受任来西，<br /><br />&nbsp;&nbsp;&nbsp;&nbsp;延慕光尘，思禀良规。”又曰：“于禁等见获，遐迩欣叹，以为将军之勋足以长<br /><br />&nbsp;&nbsp;&nbsp;&nbsp;世，虽昔晋文城濮之师，淮阴拔赵之略，蔑以尚兹。闻徐晃等少骑驻旌，N望麾<br /><br />&nbsp;&nbsp;&nbsp;&nbsp;葆。操猾虏也，忿不思难，恐潜增众，以逞其心。虽云师老，犹有骁悍。且战捷<br /><br />&nbsp;&nbsp;&nbsp;&nbsp;之后，常苦轻敌，古人杖术，军胜弥警，愿将军广为方计，以全独克。仆书生疏<br /><br />&nbsp;&nbsp;&nbsp;&nbsp;迟，忝所不堪，喜邻威德，乐自倾尽，虽未合策，犹可怀也。傥明注仰，有以察<br /><br />&nbsp;&nbsp;&nbsp;&nbsp;之。”羽览逊书，有谦下自之意，意大安，无复所嫌。逊具启形状，陈其可禽<br /><br />&nbsp;&nbsp;&nbsp;&nbsp;之要。权乃潜军而上，使逊与吕蒙为前部，至即克公安、南郡。逊径进，领宜都<br /><br />&nbsp;&nbsp;&nbsp;&nbsp;太守，拜抚边将军，封华亭侯。备宜都太守樊友委郡走，诸城长吏及蛮夷君长皆<br /><br />&nbsp;&nbsp;&nbsp;&nbsp;降。逊请金银铜印，以假授初附。是岁建安二十四年十一月也。<br /><br />&nbsp;&nbsp;&nbsp;&nbsp;逊遣将军李异、谢旌等将三千人，攻蜀将詹晏、陈凤。异将水军，旌将步兵，<br /><br />&nbsp;&nbsp;&nbsp;&nbsp;断绝险要，即破晏等，生降得凤。又攻房陵太守邓辅、南乡太守郭睦，大破之。<br /><br />&nbsp;&nbsp;&nbsp;&nbsp;秭归大姓文布、邓凯等合夷兵数千人，首尾西方。逊复部旌讨破布、凯。布、凯<br /><br />&nbsp;&nbsp;&nbsp;&nbsp;脱走，蜀以为将。逊令人诱之，布帅众还降。前后斩获招纳，凡数万计。权以逊<br /><br />&nbsp;&nbsp;&nbsp;&nbsp;为右护军、镇西将军，进封娄侯。【吴书曰：权嘉逊功德，欲殊显之，虽为上将<br /><br />&nbsp;&nbsp;&nbsp;&nbsp;军列侯，犹欲令历本州举命，乃使扬州牧吕范就辟别驾从事，举茂才。】<br /><br />&nbsp;&nbsp;&nbsp;&nbsp;时荆州士人新还，仕进或未得所，逊上疏曰：“昔汉高受命，招延英异，光<br /><br />&nbsp;&nbsp;&nbsp;&nbsp;武中兴，群俊毕至，苟可以熙隆道教者，未必远近。今荆州始定，人物未达，臣<br /><br />&nbsp;&nbsp;&nbsp;&nbsp;愚ff，乞普加覆载抽拔之恩，令并获自进，然后四海延颈，思归大化。”权敬<br /><br />&nbsp;&nbsp;&nbsp;&nbsp;纳其言。<br /><br />&nbsp;&nbsp;&nbsp;&nbsp;黄武元年，刘备率大众来向西界，权命逊为大都督、假节，督朱然、潘璋、<br /><br />&nbsp;&nbsp;&nbsp;&nbsp;宋谦、韩当、徐盛、鲜于丹、孙桓等五万人拒之。备从巫峡、建平连围至夷陵界，<br /><br />&nbsp;&nbsp;&nbsp;&nbsp;立数十屯，以金锦爵赏诱动诸夷，使将军冯习为大督，张南为前部，辅匡、赵融、<br /><br />&nbsp;&nbsp;&nbsp;&nbsp;廖淳、傅肜等各为别督，先遣吴班将数千人於平地立营，欲以挑战。诸将皆欲击<br /><br />&nbsp;&nbsp;&nbsp;&nbsp;之，逊曰：“此必有谲，且观之。”【吴书曰：诸将并欲迎击备，逊以为不可，<br /><br />&nbsp;&nbsp;&nbsp;&nbsp;曰：“备举军东下，锐气始盛，且乘高守险，难可卒攻，攻之纵下，犹难尽克，<br /><br />&nbsp;&nbsp;&nbsp;&nbsp;若有不利，损我大势，非小故也。今但且奖厉将士，广施方略，以观其变。若此<br /><br />&nbsp;&nbsp;&nbsp;&nbsp;间是平原旷野，当恐有颠沛交驰之忧，今缘山行军，势不得展，自当罢於木石之<br /><br />&nbsp;&nbsp;&nbsp;&nbsp;间，徐制其弊耳。”诸将不解，以为逊畏之，各怀愤恨。】备知其计不可，乃引<br /><br />&nbsp;&nbsp;&nbsp;&nbsp;伏兵八千，从谷中出。逊曰：“所以不听诸君击班者，揣之必有巧故也。”逊上<br /><br />&nbsp;&nbsp;&nbsp;&nbsp;疏曰：“夷陵要害，国之关限，虽为易得，亦复易失。失之非徒损一郡之地，荆<br /><br />&nbsp;&nbsp;&nbsp;&nbsp;州可忧。今日争之，当令必谐。备干天常，不守窟穴，而敢自送。臣虽不材，凭<br /><br />&nbsp;&nbsp;&nbsp;&nbsp;奉威灵，以顺讨逆，破坏在近。寻备前后行军，多败少成，推此论之，不足为戚。<br /><br />&nbsp;&nbsp;&nbsp;&nbsp;臣初嫌之，水陆俱进，今反舍船就步，处处结营，察其布置，必无他变。伏愿至<br /><br />&nbsp;&nbsp;&nbsp;&nbsp;尊高枕，不以为念也。”诸将并曰：“攻备当在初，今乃令入五六百里，相衔持<br /><br />&nbsp;&nbsp;&nbsp;&nbsp;经七八月，其诸要害皆以固守，击之必无利矣。”逊曰：“备是猾虏，更尝事多，<br /><br />&nbsp;&nbsp;&nbsp;&nbsp;其军始集，思虑精专，未可干也。今住已久，不得我便，兵疲意沮，计不复生，<br /><br />&nbsp;&nbsp;&nbsp;&nbsp;犄角此寇，正在今日。”乃先攻一营，不利。诸将皆曰：“空杀兵耳。”逊曰：<br /><br />&nbsp;&nbsp;&nbsp;&nbsp;“吾已晓破之之术。”乃敕各持一把茅，以火攻拔之。一尔势成，通率诸军同时<br /><br />&nbsp;&nbsp;&nbsp;&nbsp;俱攻，斩张南、冯习及胡王沙摩柯等首，破其四十馀营。备将杜路、刘宁等穷逼<br /><br />&nbsp;&nbsp;&nbsp;&nbsp;请降。备升马鞍山，陈兵自绕。逊督促诸军四面蹙之，土崩瓦解，死者万数。备<br /><br />&nbsp;&nbsp;&nbsp;&nbsp;因夜遁，驿人自担烧铙铠断后，仅得入白帝城。其舟船器械，水步军资，一时略<br /><br />&nbsp;&nbsp;&nbsp;&nbsp;尽，尸骸漂流，塞江而下。备大惭恚，曰：“吾乃为逊所折辱，岂非天邪！”<br /><br />&nbsp;&nbsp;&nbsp;&nbsp;初，孙桓别讨备前锋於夷道，为备所围，求救於逊。逊曰：“未可。”诸将<br /><br />&nbsp;&nbsp;&nbsp;&nbsp;曰：“孙安东公族，见围已困，奈何不救？”逊曰：“安东得士众心，城牢粮足，<br /><br />&nbsp;&nbsp;&nbsp;&nbsp;无可忧也。待吾计展，欲不救安东，安东自解。”及方略大施，备果奔溃。桓后<br /><br />&nbsp;&nbsp;&nbsp;&nbsp;见逊曰：“前实怨不见救，定至今日，乃知调度自有方耳。”<br /><br />&nbsp;&nbsp;&nbsp;&nbsp;当御备时，诸将军或是孙策时旧将，或公室贵戚，各自矜恃，不相听从。逊<br /><br />&nbsp;&nbsp;&nbsp;&nbsp;案剑曰：“刘备天下知名，曹操所惮，今在境界，此强对也。诸君并荷国恩，当<br /><br />&nbsp;&nbsp;&nbsp;&nbsp;相辑睦，共翦此虏，上报所受，而不相顺，非所谓也。仆虽书生，受命主上。国<br /><br />&nbsp;&nbsp;&nbsp;&nbsp;家所以屈诸君使相承望者，以仆有尺寸可称，能忍辱负重故也。各任其事，岂复<br /><br />&nbsp;&nbsp;&nbsp;&nbsp;得辞！军令有常，不可犯矣。”及至破备，计多出逊，诸将乃服。权闻之，曰：<br /><br />&nbsp;&nbsp;&nbsp;&nbsp;“君何以初不启诸将违节度者邪？”逊对曰：“受恩深重，任过其才。又此诸将<br /><br />&nbsp;&nbsp;&nbsp;&nbsp;或任腹心，或堪爪牙，或是功臣，皆国家所当与共克定大事者。臣虽驽懦，窃慕<br /><br />&nbsp;&nbsp;&nbsp;&nbsp;相如、寇恂相下之义，以济国事。”权大笑称善，加拜逊辅国将军，领荆州牧，<br /><br />&nbsp;&nbsp;&nbsp;&nbsp;即改封江陵侯。<br /><br />&nbsp;&nbsp;&nbsp;&nbsp;又备既住白帝，徐盛、潘璋、宋谦等各竞表言备必可禽，乞复攻之。权以问<br /><br />&nbsp;&nbsp;&nbsp;&nbsp;逊，逊与朱然、骆统以为曹丕大合士众，外助国讨备，内实有奸心，谨决计辄<br /><br />&nbsp;&nbsp;&nbsp;&nbsp;还。无几，魏军果出，三方受敌也。【吴录曰：刘备闻魏军大出，书与逊云：<br /><br />&nbsp;&nbsp;&nbsp;&nbsp;“贼今已在江陵，吾将复东，将军谓其能然不？”逊答曰：“但恐军新破，创痍<br /><br />&nbsp;&nbsp;&nbsp;&nbsp;未复，始求通亲，且当自补，未暇穷兵耳。若不惟算，欲复以倾覆之馀，远送以<br /><br />&nbsp;&nbsp;&nbsp;&nbsp;来者，无所逃命。”】<br /><br />&nbsp;&nbsp;&nbsp;&nbsp;备寻病亡，子禅袭位，诸葛亮秉政，与权连和。时事所宜，权辄令逊语亮，<br /><br />&nbsp;&nbsp;&nbsp;&nbsp;并刻权印，以置逊所。权每与禅、亮书，常过示逊，轻重可否，有所不安，便令<br /><br />&nbsp;&nbsp;&nbsp;&nbsp;改定，以印封行之。<br /><br />&nbsp;&nbsp;&nbsp;&nbsp;七年，权使鄱阳太守周鲂谲魏大司马曹休，休果举众入皖，乃召逊假黄钺，<br /><br />&nbsp;&nbsp;&nbsp;&nbsp;为大都督，逆休。【陆机为逊铭曰：魏大司马曹休侵我北鄙，乃假公黄钺，统御<br /><br />&nbsp;&nbsp;&nbsp;&nbsp;六师及中军禁卫而摄行王事，主上执鞭，百司屈膝。吴录曰：假逊黄钺，吴王亲<br /><br />&nbsp;&nbsp;&nbsp;&nbsp;执鞭以见之。】休既觉知，耻见欺诱，自恃兵马精多，遂交战。逊自为中部，令<br /><br />&nbsp;&nbsp;&nbsp;&nbsp;朱桓、全琮为左右翼，三道俱进，果冲休伏兵，因驱走之，追亡逐北，径至夹石，<br /><br />&nbsp;&nbsp;&nbsp;&nbsp;斩获万馀，牛马骡驴车乘万两，军资器械略尽。休还，疽发背死。诸军振旅过武<br /><br />&nbsp;&nbsp;&nbsp;&nbsp;昌，权令左右以御盖覆逊，入出殿门，凡所赐逊，皆御物上珍，於时莫与为比。<br /><br />&nbsp;&nbsp;&nbsp;&nbsp;遣还西陵。<br /><br />&nbsp;&nbsp;&nbsp;&nbsp;黄龙元年，拜上大将军、右都护。是岁，权东巡建业，留太子、皇子及尚书<br /><br />&nbsp;&nbsp;&nbsp;&nbsp;九官，徵逊辅太子，并掌荆州及豫章三郡事，董督军国。时建昌侯虑於堂前作斗<br /><br />&nbsp;&nbsp;&nbsp;&nbsp;鸭栏，颇施小巧，逊正色曰：“君侯宜勤览经典以自新益，用此何为？”虑即时<br /><br />&nbsp;&nbsp;&nbsp;&nbsp;毁彻之。射声校尉松於公子中最亲，戏兵不整，逊对之髡其职吏。南阳谢景善刘<br /><br />&nbsp;&nbsp;&nbsp;&nbsp;M先刑后礼之论，逊呵景曰：“礼之长於刑久矣，M以细辩而诡先圣之教，皆非<br /><br />&nbsp;&nbsp;&nbsp;&nbsp;也。君今侍东宫，宜遵仁义以彰德音，若彼之谈，不须讲也。”<br /><br />&nbsp;&nbsp;&nbsp;&nbsp;逊虽身在外，乃心於国，上疏陈时事曰：“臣以为科法严峻，下犯者多。顷<br /><br />&nbsp;&nbsp;&nbsp;&nbsp;年以来，将吏罹罪，虽不慎可责，然天下未一，当图进取，小宜恩贷，以安下情。<br /><br />&nbsp;&nbsp;&nbsp;&nbsp;且世务日兴，良能为先，自非奸秽入身，难忍之过，乞复显用，展其力效。此乃<br /><br />&nbsp;&nbsp;&nbsp;&nbsp;圣王忘过记功，以成王业。昔汉高舍陈平之愆，用其奇略，终建勋祚，功垂千载。<br /><br />&nbsp;&nbsp;&nbsp;&nbsp;夫峻法严刑，非帝王之隆业；有罚无恕，非怀远之弘规也。”<br /><br />&nbsp;&nbsp;&nbsp;&nbsp;权欲遣偏师取夷州及朱崖，皆以谘逊，逊上疏曰：“臣愚以为四海未定，当<br /><br />&nbsp;&nbsp;&nbsp;&nbsp;须民力，以济时务。今兵兴历年，见众损减，陛下忧劳圣虑，忘寝与食，将远规<br /><br />&nbsp;&nbsp;&nbsp;&nbsp;夷州，以定大事，臣反覆思惟，未见其利，万里袭取，风波难测，民易水土，必<br /><br />&nbsp;&nbsp;&nbsp;&nbsp;致疾疫，今驱见众，经涉不毛，欲益更损，欲利反害。又珠崖绝险，民犹禽兽，<br /><br />&nbsp;&nbsp;&nbsp;&nbsp;得其民不足济事，无其兵不足亏众。今江东见众，自足图事，但当畜力而后动耳。<br /><br />&nbsp;&nbsp;&nbsp;&nbsp;昔桓王创基，兵不一旅，而开大业。陛下承运，拓定江表。臣闻治乱讨逆，须兵<br /><br />&nbsp;&nbsp;&nbsp;&nbsp;为威，农桑衣食，民之本业，而干戈未戢，民有饥寒。臣愚以为宜育养士民，宽<br /><br />&nbsp;&nbsp;&nbsp;&nbsp;其租赋，众克在和，义以劝勇，则河渭可平，九有一统矣。”权遂征夷州，得不<br /><br />&nbsp;&nbsp;&nbsp;&nbsp;补失。<br /><br />&nbsp;&nbsp;&nbsp;&nbsp;及公孙渊背盟，权欲往征，逊上疏曰：“渊凭险恃固，拘留大使，名马不献，<br /><br />&nbsp;&nbsp;&nbsp;&nbsp;实可雠忿。蛮夷猾夏，未染王化，鸟窜荒裔，拒逆王师，至令陛下爰赫斯怒，欲<br /><br />&nbsp;&nbsp;&nbsp;&nbsp;劳万乘轻越海，不虑其危而涉不测。方今天下云扰，群雄虎争，英豪踊跃，张<br /><br />&nbsp;&nbsp;&nbsp;&nbsp;声大视。陛下以神武之姿，诞膺期运，破操乌林，败备西陵，禽羽荆州，斯三虏<br /><br />&nbsp;&nbsp;&nbsp;&nbsp;者当世雄杰，皆摧其锋。圣化所绥，万里草偃，方荡平华夏，总一大猷。今不忍<br /><br />&nbsp;&nbsp;&nbsp;&nbsp;小忿，而发雷霆之怒，违垂堂之戒，轻万乘之重，此臣之所惑也。臣闻志行万里<br /><br />&nbsp;&nbsp;&nbsp;&nbsp;者，不中道而辍足；图四海者，匪怀细以害大。强寇在境，荒服未庭，陛下乘桴<br /><br />&nbsp;&nbsp;&nbsp;&nbsp;远征，必致N酰h至而忧，悔之无及。若使大事时捷，则渊不讨自服；今乃远<br /><br />&nbsp;&nbsp;&nbsp;&nbsp;惜辽东众之与马，奈何独欲捐江东万安之本业而不惜乎？乞息六师，以威大虏，<br /><br />&nbsp;&nbsp;&nbsp;&nbsp;早定中夏，垂耀将来。”权用纳焉。<br /><br />&nbsp;&nbsp;&nbsp;&nbsp;嘉禾五年，权北征，使逊与诸葛瑾攻襄阳。逊遣亲人韩扁赍表奉报，还，遇<br /><br />&nbsp;&nbsp;&nbsp;&nbsp;敌於沔中，钞逻得扁。瑾闻之甚惧，书与逊云：“大驾已旋，贼得韩扁，具知吾<br /><br />&nbsp;&nbsp;&nbsp;&nbsp;阔狭。且水乾，宜当急去。”逊未答，方催人种葑豆，与诸将弈棋射戏如常。瑾<br /><br />&nbsp;&nbsp;&nbsp;&nbsp;曰：“伯言多智略，其当有以。”自来见逊，逊曰：“贼知大驾以旋，无所复h，<br /><br />&nbsp;&nbsp;&nbsp;&nbsp;得专力於吾。又已守要害之处，兵将意动，且当自定以安之，施设变术，然后出<br /><br />&nbsp;&nbsp;&nbsp;&nbsp;耳。今便示退，贼当谓吾怖，仍来相蹙，必败之势也。”乃密与瑾立计，令瑾督<br /><br />&nbsp;&nbsp;&nbsp;&nbsp;舟船，逊悉上兵马，以向襄阳城。敌素惮逊，遽还赴城。瑾便引船出，逊徐整部<br /><br />&nbsp;&nbsp;&nbsp;&nbsp;伍，张拓声势，步趋船，敌不敢干。军到白围，言住猎，潜遣将军周峻、张梁<br /><br />&nbsp;&nbsp;&nbsp;&nbsp;等击江夏新市、安陆、石阳，石阳市盛，峻等奄至，人皆捐物入城。城门噎不得<br /><br />&nbsp;&nbsp;&nbsp;&nbsp;关，敌乃自斫杀己民，然后得阖。斩首获生，凡千馀人。【臣松之以为逊虑孙权<br /><br />&nbsp;&nbsp;&nbsp;&nbsp;以退，魏得专力於己，既能张拓形势，使敌不敢犯，方舟顺流，无复怵惕矣，何<br /><br />&nbsp;&nbsp;&nbsp;&nbsp;为复潜遣诸将，奄袭小县，致令市人骇奔，自相伤害？俘馘千人，未足损魏，徒<br /><br />&nbsp;&nbsp;&nbsp;&nbsp;使无辜之民横罹荼酷，与诸葛渭滨之师，何其殊哉！用兵之道既违，失律之凶宜<br /><br />&nbsp;&nbsp;&nbsp;&nbsp;应，其祚无三世，及孙而灭，岂此之馀殃哉！】其所生得，皆加营护，不令兵士<br /><br />&nbsp;&nbsp;&nbsp;&nbsp;干扰侵侮。将家属来者，使就料视。若亡其妻子者，即给衣粮，厚加慰劳，发遣<br /><br />&nbsp;&nbsp;&nbsp;&nbsp;令还，或有感慕相携而归者。邻境怀之，【臣松之以为此无异残林覆巢而全其遗<br /><br />&nbsp;&nbsp;&nbsp;&nbsp;{壳鸟}，曲惠小仁，何补大虐？】江夏功曹赵濯、弋阳备将裴生及夷王梅颐等，<br /><br />&nbsp;&nbsp;&nbsp;&nbsp;并帅支党来附逊。逊倾财帛，周赡经恤。<br /><br />&nbsp;&nbsp;&nbsp;&nbsp;又魏江夏太守逯式【逯音录。】兼领兵马，颇作边害，而与北旧将文聘子休<br /><br />&nbsp;&nbsp;&nbsp;&nbsp;宿不协。逊闻其然，即假作答式书云：“得报恳恻，知与休久结嫌隙，势不两存，<br /><br />&nbsp;&nbsp;&nbsp;&nbsp;欲来归附，辄以密呈来书表闻，撰众相迎。宜潜速严，更示定期。”以书置界上，<br /><br />&nbsp;&nbsp;&nbsp;&nbsp;式兵得书以见式，式惶惧，遂自送妻子还洛。由是吏士不复亲附，遂以免罢。<br /><br />&nbsp;&nbsp;&nbsp;&nbsp;【臣松以为边将为害，盖其常事，使逯式得罪，代者亦复如之，自非狡焉思肆，<br /><br />&nbsp;&nbsp;&nbsp;&nbsp;将成大患，何足亏损雅虑，尚为小诈哉？以斯为美，又所不取。】<br /><br />&nbsp;&nbsp;&nbsp;&nbsp;六年，中郎将周祗乞於鄱阳召募，事下问逊。逊以为此郡民易动难安，不可<br /><br />&nbsp;&nbsp;&nbsp;&nbsp;与召，恐致贼寇。而祗固陈取之，郡民吴遽等果作贼杀祗，攻没诸县。豫章、庐<br /><br />&nbsp;&nbsp;&nbsp;&nbsp;陵宿恶民，并应遽为寇。逊自闻，辄讨即破，遽等相率降，逊料得精兵八千馀人，<br /><br />&nbsp;&nbsp;&nbsp;&nbsp;三郡平。<br /><br />&nbsp;&nbsp;&nbsp;&nbsp;时中书典校吕壹，窃弄权柄，擅作威福，逊与太常潘F同心忧之，言至流涕。<br /><br />&nbsp;&nbsp;&nbsp;&nbsp;后权诛壹，深以自责，语在权传。<br /><br />&nbsp;&nbsp;&nbsp;&nbsp;时谢渊、谢等各陈便宜，欲兴利改作，【会稽典录曰：谢渊字休德，少修<br /><br />&nbsp;&nbsp;&nbsp;&nbsp;德操，躬秉耒耜，既无h容，又不易虑，由是知名。举孝廉，稍迁至建武将军，<br /><br />&nbsp;&nbsp;&nbsp;&nbsp;虽在戎旅，犹垂意人物。骆统子名秀，被门庭之谤，众论狐疑，莫能证明。渊闻<br /><br />&nbsp;&nbsp;&nbsp;&nbsp;之叹息曰：“公绪早夭，同盟所哀。闻其子志行明辩，而被昧之谤，望诸夫子<br /><br />&nbsp;&nbsp;&nbsp;&nbsp;烈然高断，而各怀迟疑，非所望也。”秀卒见明，无复瑕玷，终为显士，渊之力<br /><br />&nbsp;&nbsp;&nbsp;&nbsp;也。吴历称云，谢才辩有计术。】以事下逊。逊议曰：“国以民为本，强由民<br /><br />&nbsp;&nbsp;&nbsp;&nbsp;力，财由民出。夫民殷国弱，民瘠国强者，未之有也。故为国者，得民则治，失<br /><br />&nbsp;&nbsp;&nbsp;&nbsp;之则乱，若不受利，而令尽用立效，亦为难也。是以诗叹‘宜民宜人，受禄于天’。<br /><br />&nbsp;&nbsp;&nbsp;&nbsp;乞垂圣恩，宁济百姓，数年之间，国用少丰，然后更图。”<br /><br />&nbsp;&nbsp;&nbsp;&nbsp;赤乌七年，代顾雍为丞相，诏曰：“朕以不德，应期践运，王涂未一，奸宄<br /><br />&nbsp;&nbsp;&nbsp;&nbsp;充路，夙夜战惧，不惶鉴寐。惟君天资聪保明德显融，统任上将，匡国弭难。<br /><br />&nbsp;&nbsp;&nbsp;&nbsp;夫有超世之功者，必应光大之宠；怀文武之才者，必荷社稷之重。昔伊尹隆汤，<br /><br />&nbsp;&nbsp;&nbsp;&nbsp;吕尚翼周，内外之任，君实兼之。今以君为丞相，使使持节守太常傅常授印绶。<br /><br />&nbsp;&nbsp;&nbsp;&nbsp;君其茂昭明德，乃懿绩，敬服王命，绥靖四方。於乎！总司三事，以训群寮，<br /><br />&nbsp;&nbsp;&nbsp;&nbsp;可不敬与，君其勖之！其州牧都护领武昌事如故。”<br /><br />&nbsp;&nbsp;&nbsp;&nbsp;先是，二宫并阙，中外职司，多遣子弟给侍。全琮报逊，逊以为子弟苟有才，<br /><br />&nbsp;&nbsp;&nbsp;&nbsp;不忧不用，不宜私出以要荣利；若其不佳，终为取祸。且闻二宫势敌，必有彼此，<br /><br />&nbsp;&nbsp;&nbsp;&nbsp;此古人之厚忌也。琮子寄，果阿附鲁王，轻为交构。逊书与琮曰：“卿不师日，<br /><br />&nbsp;&nbsp;&nbsp;&nbsp;而宿留阿寄，终为足下门户致祸矣。”琮既不纳，更以致隙。及太子有不安之议，<br /><br />&nbsp;&nbsp;&nbsp;&nbsp;逊上疏陈：“太子正统，宜有盘石之固，鲁王藩臣，当使宠秩有差，彼此得所，<br /><br />&nbsp;&nbsp;&nbsp;&nbsp;上下获安。谨叩头流血以闻。”书三四上，及求诣都，欲口论m庶之分，以匡得<br /><br />&nbsp;&nbsp;&nbsp;&nbsp;失。既不听许，而逊外生顾谭、顾承、姚信，并以亲附太子，枉见流徙。太子太<br /><br />&nbsp;&nbsp;&nbsp;&nbsp;傅吾粲坐数与逊交书，下狱死。权累遣中使责让逊，逊愤恚致卒，时年六十三，<br /><br />&nbsp;&nbsp;&nbsp;&nbsp;家无馀财。<br /><br />&nbsp;&nbsp;&nbsp;&nbsp;初，暨艳造营府之论，逊谏戒之，以为必祸。又谓诸葛恪曰：“在我前者，<br /><br />&nbsp;&nbsp;&nbsp;&nbsp;吾必奉之同升；在我下者，则扶持之。今观君气陵其上，意蔑乎下，非安德之基<br /><br />&nbsp;&nbsp;&nbsp;&nbsp;也。”又广陵杨竺少获声名，而逊谓之终败，劝竺兄穆令与别族。其先睹如此。<br /><br />&nbsp;&nbsp;&nbsp;&nbsp;长子延早夭，次子抗袭爵。孙休时，追谥逊曰昭侯。<br /><br />&nbsp;&nbsp;&nbsp;&nbsp;抗字幼节，孙策外孙也。逊卒时，年二十，拜建武校尉，领逊众五千人，送<br /><br />&nbsp;&nbsp;&nbsp;&nbsp;葬东还，诣都谢恩。孙权以杨竺所白逊二十事问抗，禁绝宾客，中使临诘，抗无<br /><br />&nbsp;&nbsp;&nbsp;&nbsp;所顾问，事事条答，权意渐解。赤乌九年，迁立节中郎将，与诸葛恪换屯柴桑。<br /><br />&nbsp;&nbsp;&nbsp;&nbsp;抗临去，皆更缮完城围，葺其墙屋，居庐桑果，不得妄败。恪入屯，俨然若新。<br /><br />&nbsp;&nbsp;&nbsp;&nbsp;而恪柴桑故屯，颇有毁坏，深以为惭。太元元年，就都治病。病差当还，权涕泣<br /><br />&nbsp;&nbsp;&nbsp;&nbsp;与别，谓曰：“吾前听用谗言，与汝父大义不笃，以此负汝。前后所问，一焚灭<br /><br />&nbsp;&nbsp;&nbsp;&nbsp;之，莫令人见也。”建兴元年，拜奋威将军。太平二年，魏将诸葛诞举寿春降，<br /><br />&nbsp;&nbsp;&nbsp;&nbsp;拜抗为柴桑督，赴寿春，破魏牙门将偏将军，迁征北将军。永安二年，拜镇军将<br /><br />&nbsp;&nbsp;&nbsp;&nbsp;军，都督西陵，自关羽至白帝。三年，假节。孙皓即位，加镇军大将军，领益州<br /><br />&nbsp;&nbsp;&nbsp;&nbsp;牧。建衡二年，大司马施绩卒，拜抗都督信陵、西陵、夷道、乐乡，公安诸军事，<br /><br />&nbsp;&nbsp;&nbsp;&nbsp;治乐乡。<br /><br />&nbsp;&nbsp;&nbsp;&nbsp;抗闻都下政令多阙，忧深虑远，乃上疏曰：“臣闻德均则众者胜寡，力侔则<br /><br />&nbsp;&nbsp;&nbsp;&nbsp;安者制危，盖六国所以兼并於强秦，西楚所以北面於汉高也。今敌跨制九服，非<br /><br />&nbsp;&nbsp;&nbsp;&nbsp;徒关右之地；割据九州，岂但鸿沟以西而已。国家外无连国之援，内非西楚之强，<br /><br />&nbsp;&nbsp;&nbsp;&nbsp;庶政陵迟，黎民未V，而议者所恃，徒以长川峻山，限带封域，此乃守国之末事，<br /><br />&nbsp;&nbsp;&nbsp;&nbsp;非智者之所先也。臣每远惟战国存亡之符，近览刘氏倾覆之衅，考之典籍，验之<br /><br />&nbsp;&nbsp;&nbsp;&nbsp;行事，中夜抚枕，临餐忘食。昔匈奴未灭，去病辞馆；汉道未纯，贾生哀泣。况<br /><br />&nbsp;&nbsp;&nbsp;&nbsp;臣王室之出，世荷光宠，身名否泰，与国同h，死生契阔，义无苟且，夙夜忧怛，<br /><br />&nbsp;&nbsp;&nbsp;&nbsp;念至情惨。夫事君之义犯而勿欺，人臣之节匪躬是殉，谨陈时宜十七条如左。”<br /><br />&nbsp;&nbsp;&nbsp;&nbsp;十七条失本，故不载。<br /><br />&nbsp;&nbsp;&nbsp;&nbsp;时何定弄权，阉官预政；抗上疏曰：“臣闻开国承家，小人勿用，靖谮庸回，<br /><br />&nbsp;&nbsp;&nbsp;&nbsp;唐书攸戒，是以雅人所以怨刺，仲尼所以叹息也。春秋已来，爰及秦、汉，倾覆<br /><br />&nbsp;&nbsp;&nbsp;&nbsp;之衅，未有不由斯者也。小人不明理道，所见既浅，虽使竭情尽节，犹不足任，<br /><br />&nbsp;&nbsp;&nbsp;&nbsp;况其奸心素笃，而憎爱移易哉？苟患失之，无所不至。今委以聪明之任，假以专<br /><br />&nbsp;&nbsp;&nbsp;&nbsp;制之威，而冀雍熙之声作，肃清之化立，不可得也。方今见吏，殊才虽少，然或<br /><br />&nbsp;&nbsp;&nbsp;&nbsp;冠冕之胄，少渐道教，或清苦自立，资能足用，自可随才授职，抑黜群小，然后<br /><br />&nbsp;&nbsp;&nbsp;&nbsp;俗化可清，庶政无秽也。”<br /><br />&nbsp;&nbsp;&nbsp;&nbsp;凤皇元年，西陵督步阐据城以叛，遣使降晋。抗闻之，日部分诸军，令将军<br /><br />&nbsp;&nbsp;&nbsp;&nbsp;左奕、吾彦、蔡贡等径赴西陵，敕军营更筑严围，自赤G至故市，内以围阐，外<br /><br />&nbsp;&nbsp;&nbsp;&nbsp;以御寇，昼夜催切，如敌以至，众甚苦之。诸将咸谏曰：“今及三军之锐，亟以<br /><br />&nbsp;&nbsp;&nbsp;&nbsp;攻阐，比晋救至，阐必可拔。何事於围，而以弊士民之力乎？”抗曰：“此城处<br /><br />&nbsp;&nbsp;&nbsp;&nbsp;势既固，粮谷又足，且所缮修备御之具，皆抗所宿规。今反身攻之，既非可卒克，<br /><br />&nbsp;&nbsp;&nbsp;&nbsp;且北救必至，至而无备，表里受难，何以御之？”诸将咸欲攻阐，抗每不许。宜<br /><br />&nbsp;&nbsp;&nbsp;&nbsp;都太守雷谭言至恳切，抗欲服众，听令一攻。攻果无利，围备始合。晋车骑将军<br /><br />&nbsp;&nbsp;&nbsp;&nbsp;羊祜率师向江陵，诸将咸以抗不宜上，抗曰：“江陵城固兵足，无所忧患。假令<br /><br />&nbsp;&nbsp;&nbsp;&nbsp;敌没江陵，必不能守，所损者小。如使西陵结，则南山群夷皆当扰动，则所忧<br /><br />&nbsp;&nbsp;&nbsp;&nbsp;虑，难可竟言也。吾宁弃江陵而赴西陵，况江陵牢固乎？”初，江陵平衍，道路<br /><br />&nbsp;&nbsp;&nbsp;&nbsp;通利，抗敕江陵督张咸作大堰遏水，渐渍平中，以绝寇叛。祜欲因所遏水，浮船<br /><br />&nbsp;&nbsp;&nbsp;&nbsp;运粮，扬声将破堰以通步车。抗闻，使咸亟破之。诸将皆惑，屡谏不听。祜至当<br /><br />&nbsp;&nbsp;&nbsp;&nbsp;阳，闻堰败，乃改船以车运，大费损功力。晋巴东监军徐胤率水军诣建平，荆州<br /><br />&nbsp;&nbsp;&nbsp;&nbsp;刺史杨肇至西陵。抗令张咸固守其城；公安督孙遵巡南岸御祜；水军督留虑、镇<br /><br />&nbsp;&nbsp;&nbsp;&nbsp;西将军朱琬拒胤；身率三军，凭围对肇。将军朱乔、营都督俞赞亡诣肇。抗曰：<br /><br />&nbsp;&nbsp;&nbsp;&nbsp;“赞军中旧吏，知吾虚实者，吾常虑夷兵素不简练，若敌攻围，必先此处。”即<br /><br />&nbsp;&nbsp;&nbsp;&nbsp;夜易夷民，皆以旧将充之。明日，肇果攻故夷兵处，抗命旋军击之，矢石雨下，<br /><br />&nbsp;&nbsp;&nbsp;&nbsp;肇众伤死者相属。肇至经月，计屈夜遁。抗欲追之，而虑阐畜力项领，伺视间隙，<br /><br />&nbsp;&nbsp;&nbsp;&nbsp;兵不足分，於是但鸣鼓戒众，若将追者。肇众凶惧，悉解甲挺走，抗使轻兵蹑之，<br /><br />&nbsp;&nbsp;&nbsp;&nbsp;肇大破败，祜等皆引军还。抗遂陷西陵城，诛夷阐族及其大将吏，自此以下，所<br /><br />&nbsp;&nbsp;&nbsp;&nbsp;请赦者数万口。治城围，东还乐乡，貌无矜色，谦冲如常，故得将士欢心。<br /><br />&nbsp;&nbsp;&nbsp;&nbsp;【晋阳秋曰：抗与羊祜推侨、札之好。抗尝遗祜酒，祜饮之不疑。抗有疾，祜馈<br /><br />&nbsp;&nbsp;&nbsp;&nbsp;之药，抗亦推心服之。于时以为华元、子反复见於今。汉晋春秋曰：羊祜既归，<br /><br />&nbsp;&nbsp;&nbsp;&nbsp;增德信，以怀吴人。陆抗每告其边戍曰：“彼专为德，我专为暴，是不战而自<br /><br />&nbsp;&nbsp;&nbsp;&nbsp;服也。各保分界，无求细益而已。”於是吴、晋之间，馀粮栖亩而不犯，牛马逸<br /><br />&nbsp;&nbsp;&nbsp;&nbsp;而入境，可宣告而取也。沔上猎，吴获晋人先伤者，皆送而相还。抗尝疾，求药<br /><br />&nbsp;&nbsp;&nbsp;&nbsp;於祜，祜以成合与之，曰：“此上药也，近始自作，未及服，以君疾急，故相致。”<br /><br />&nbsp;&nbsp;&nbsp;&nbsp;抗得而服之，诸将或谏，抗不答。孙皓闻二境交和，以诘於抗，抗曰：“夫一邑<br /><br />&nbsp;&nbsp;&nbsp;&nbsp;一乡，不可以无信义之人，而况大国乎？臣不如是，正足以彰其德耳，於祜无伤<br /><br />&nbsp;&nbsp;&nbsp;&nbsp;也。”或以祜、抗为失臣节，两讥之。习凿齿曰：夫理胜者天下之所保，信顺者<br /><br />&nbsp;&nbsp;&nbsp;&nbsp;万人之所宗，虽大猷既丧，义声久沦，狙诈驰於当涂，权略周乎急务，负力从横<br /><br />&nbsp;&nbsp;&nbsp;&nbsp;之人，臧获牧竖之智，未有不凭此以创功，舍兹而独立者也。是故晋文退舍，而<br /><br />&nbsp;&nbsp;&nbsp;&nbsp;原城请命；穆子围鼓，训之以力；冶夫献策，而费人斯归；乐毅缓攻，而风烈长<br /><br />&nbsp;&nbsp;&nbsp;&nbsp;流。观其所以服物制胜者，岂徒威力相诈而已哉！自今三家鼎足四十有馀年矣，<br /><br />&nbsp;&nbsp;&nbsp;&nbsp;吴人不能越淮、沔而进取中国，中国不能陵长江以争利者，力均而智侔，道不足<br /><br />&nbsp;&nbsp;&nbsp;&nbsp;以相倾也。夫残彼而利我，未若利我而无残；振武以惧物，未若德广而民怀。匹<br /><br />&nbsp;&nbsp;&nbsp;&nbsp;夫犹不可以力服，而况一国乎？力服犹不如以德来，而况不制乎？是以羊祜恢大<br /><br />&nbsp;&nbsp;&nbsp;&nbsp;同之略，思五兵之则，齐其民人，均其施泽，振义网以罗强吴，明兼爱以革暴俗，<br /><br />&nbsp;&nbsp;&nbsp;&nbsp;易生民之视听，驰不战乎江表。故能德音悦畅，而襁负云集，殊邻异域，义让交<br /><br />&nbsp;&nbsp;&nbsp;&nbsp;弘，自吴之遇敌，未有若此者也。抗见国小主暴，而晋德弥昌，人积兼己之善，<br /><br />&nbsp;&nbsp;&nbsp;&nbsp;而己无固本之规，百姓怀严敌之德，阖境有弃主之虑，思所以镇定民心，缉宁外<br /><br />&nbsp;&nbsp;&nbsp;&nbsp;内，奋其危弱，抗权上国者，莫若亲行斯道，以侔其胜。使彼德靡加吾，而此善<br /><br />&nbsp;&nbsp;&nbsp;&nbsp;流闻，归重邦国，弘明远风，折冲於枕席之上，校胜於帷幄之内，倾敌而不以甲<br /><br />&nbsp;&nbsp;&nbsp;&nbsp;兵之力，保国而不浚沟池之固，信义感於寇仇，丹怀体於先日。岂设狙诈以危贤，<br /><br />&nbsp;&nbsp;&nbsp;&nbsp;徇己身之私名，贪外物之重我，服之而不备者哉！由是论之，苟守局而保疆，<br /><br />&nbsp;&nbsp;&nbsp;&nbsp;一卒之所能；协数以相危，小人之近事；积诈以防物，臧获之馀虑；威胜以求安，<br /><br />&nbsp;&nbsp;&nbsp;&nbsp;明哲之所贱。贤人君子所以拯世垂范，舍此而取彼者，其道良弘故也。】<br /><br />&nbsp;&nbsp;&nbsp;&nbsp;加拜都护。闻武昌左部督薛莹徵下狱，抗上疏曰：“夫俊V者，国家之良宝，<br /><br />&nbsp;&nbsp;&nbsp;&nbsp;社稷之贵资，庶政所以伦叙，四门所以穆清也。故大司农楼玄、散骑中常侍王蕃、<br /><br />&nbsp;&nbsp;&nbsp;&nbsp;少府李勖，皆当世秀颖，一时显器，既蒙初宠，从容列位，而并旋受诛殛，或圮<br /><br />&nbsp;&nbsp;&nbsp;&nbsp;族替祀，或投弃荒裔。盖周礼有赦贤之辟，春秋有宥善之义，书曰：‘与其杀不<br /><br />&nbsp;&nbsp;&nbsp;&nbsp;辜，宁失不经。’而蕃等罪名未定，大辟以加，心经忠义，身被极刑，岂不痛哉！<br /><br />&nbsp;&nbsp;&nbsp;&nbsp;且已死之刑，固无所识，至乃焚烁流漂，弃之水滨，惧非先王之正典，或甫侯之<br /><br />&nbsp;&nbsp;&nbsp;&nbsp;所戒也。是以百姓哀耸，士民同h。蕃、勖永已，悔亦靡及，诚望陛下赦召玄出，<br /><br />&nbsp;&nbsp;&nbsp;&nbsp;而顷闻薛莹卒见逮录。莹父综纳言先帝，傅弼文皇，及莹承基，内厉名行，今之<br /><br />&nbsp;&nbsp;&nbsp;&nbsp;所坐，罪在可宥。臣惧有司未详其事，如复诛戮，益失民望，乞垂天恩，原赦莹<br /><br />&nbsp;&nbsp;&nbsp;&nbsp;罪，哀矜庶狱，清澄刑网，则天下幸甚！”<br /><br />&nbsp;&nbsp;&nbsp;&nbsp;时师旅仍动，百姓疲弊，抗上疏曰：“臣闻易贵随时，传美观衅，故有夏多<br /><br />&nbsp;&nbsp;&nbsp;&nbsp;罪而殷汤用师，纣作淫虐而周武授钺。苟无其时，玉台有忧伤之虑，孟津有反旆<br /><br />&nbsp;&nbsp;&nbsp;&nbsp;之军。今不务富国强兵，力农畜谷，使文武之才效展其用，百揆之署无旷厥职，<br /><br />&nbsp;&nbsp;&nbsp;&nbsp;明黜陟以厉庶尹，审刑罚以示劝沮，训诸司以德，而抚百姓以仁，然后顺天乘运，<br /><br />&nbsp;&nbsp;&nbsp;&nbsp;席卷宇内，而听诸将徇名，穷兵黩武，动费万计，士卒瘁，寇不为衰，而我已<br /><br />&nbsp;&nbsp;&nbsp;&nbsp;大病矣！今争帝王之资，而昧十百之利，此人臣之奸便，非国家之良策也。昔齐<br /><br />&nbsp;&nbsp;&nbsp;&nbsp;鲁三战，鲁人再克而亡不旋踵。何则？大小之势异也。况今师所克获，不补所丧<br /><br />&nbsp;&nbsp;&nbsp;&nbsp;哉？且阻兵无众，古之明鉴，诚宜息进取小规，以畜士民之力，观衅伺隙，庶<br /><br />&nbsp;&nbsp;&nbsp;&nbsp;无悔吝。”<br /><br />&nbsp;&nbsp;&nbsp;&nbsp;二年春，就拜大司马、荆州牧。三年夏，疾病，上疏曰：“西陵、建平，国<br /><br />&nbsp;&nbsp;&nbsp;&nbsp;之蕃表，既处下流，受敌二境。若敌舟顺流，舳舻千里，星奔电迈，俄然行至，<br /><br />&nbsp;&nbsp;&nbsp;&nbsp;非可恃援他部以救倒县也。此乃社稷安危之机，非徒封疆侵陵小害也。臣父逊昔<br /><br />&nbsp;&nbsp;&nbsp;&nbsp;在西垂陈言，以为西陵国之西门，虽云易守，亦复易失。若有不守，非但失一郡，<br /><br />&nbsp;&nbsp;&nbsp;&nbsp;则荆州非吴有也。如其有虞，当倾国争之。臣往在西陵，得涉逊迹，前乞精兵三<br /><br />&nbsp;&nbsp;&nbsp;&nbsp;万，而主者循常，未肯差赴。自步阐以后，益更损耗。今臣所统千里，受敌四处，<br /><br />&nbsp;&nbsp;&nbsp;&nbsp;外御强对，内怀百蛮，而上下见兵财有数万，羸弊日久，难以待变。臣愚以为诸<br /><br />&nbsp;&nbsp;&nbsp;&nbsp;王幼冲，未统国事，可且立傅相，辅导贤姿，无用兵马，以妨要务。又黄门竖宦，<br /><br />&nbsp;&nbsp;&nbsp;&nbsp;开立占募，兵民怨役，逋逃入占。乞特诏简阅，一切料出，以补疆埸受敌常处，<br /><br />&nbsp;&nbsp;&nbsp;&nbsp;使臣所部足满八万，省息众务，信其赏罚，虽韩、白复生，无所展巧。若兵不增，<br /><br />&nbsp;&nbsp;&nbsp;&nbsp;此制不改，而欲克谐大事，此臣之所深h也。若臣死之后，乞以西方为属。愿陛<br /><br />&nbsp;&nbsp;&nbsp;&nbsp;下思览臣言，则臣死且不朽。”<br /><br />&nbsp;&nbsp;&nbsp;&nbsp;秋遂卒，子晏嗣。晏及弟景、玄、机、云、分领抗兵。晏为裨将军、夷道监。<br /><br />&nbsp;&nbsp;&nbsp;&nbsp;天纪四年，晋军伐吴，龙骧将军王F顺流东下，所至辄克，终如抗虑。景字士仁，<br /><br />&nbsp;&nbsp;&nbsp;&nbsp;以尚公主拜骑都尉，封毗陵侯，既领抗兵，拜偏将军、中夏督，澡身好学，著书<br /><br />&nbsp;&nbsp;&nbsp;&nbsp;数十篇也。【文士传曰：陆景母张承女，诸葛恪外生。恪诛，景母坐见黜。景少<br /><br />&nbsp;&nbsp;&nbsp;&nbsp;为祖母所育养，及祖母亡，景为之心丧三年。】二月壬戌，晏为王F别军所杀。<br /><br />&nbsp;&nbsp;&nbsp;&nbsp;癸亥，景亦遇害，时年三十一。景妻，孙皓m妹，与景俱张承外孙也。【景弟机，<br /><br />&nbsp;&nbsp;&nbsp;&nbsp;字士衡，云字士龙。机云别传曰：晋太康末，俱入洛，造司空张华，华一见而奇<br /><br />&nbsp;&nbsp;&nbsp;&nbsp;之，曰：“伐吴之役，利在获二俊。”遂为之延誉，荐之诸公。太傅杨骏辟机为<br /><br />&nbsp;&nbsp;&nbsp;&nbsp;祭酒，转太子洗马、尚书著作郎。云为吴王郎中令，出宰浚仪，甚有惠政，吏民<br /><br />&nbsp;&nbsp;&nbsp;&nbsp;怀之，生为立祠。后并历显位。机天才绮练，文藻之美，独冠於时。云亦善属文，<br /><br />&nbsp;&nbsp;&nbsp;&nbsp;清新不及机，而口辩持论过之。于时朝廷多故，机、云并自结於成都王颖。颖用<br /><br />&nbsp;&nbsp;&nbsp;&nbsp;机为平原相，云清河内史。寻转云右司马，甚见委仗。无几而与长沙王构隙，遂<br /><br />&nbsp;&nbsp;&nbsp;&nbsp;举兵攻洛，以机行后将军，督王粹、牵秀等诸军二十万，士龙著南征赋以美其事。<br /><br />&nbsp;&nbsp;&nbsp;&nbsp;机吴人，羁旅单宦，顿居群士之右，多不厌服。机屡战失利，死散过半。初，宦<br /><br />&nbsp;&nbsp;&nbsp;&nbsp;人孟玖，颖所嬖幸，乘宠豫权，云数言其短，颖不能纳，玖又从而毁之。是役也，<br /><br />&nbsp;&nbsp;&nbsp;&nbsp;玖弟超亦领众配机，不奉军令。机绳之以法，超宣言曰陆机将反。及牵秀等谮机<br /><br />&nbsp;&nbsp;&nbsp;&nbsp;於颖，以为持两端，玖又构之於内，颖信之，遣收机，并收云及弟耽，并伏法。<br /><br />&nbsp;&nbsp;&nbsp;&nbsp;机兄弟既江南之秀，亦著名诸夏，并以无罪夷灭，天下痛惜之。机文章为世所重，<br /><br />&nbsp;&nbsp;&nbsp;&nbsp;云所著亦传於世。初，抗之克步阐也，诛及婴孩，识道者尤之曰：“后世必受其<br /><br />&nbsp;&nbsp;&nbsp;&nbsp;殃！”及机之诛，三族无遗，孙惠与朱诞书曰：“马援择君，凡人所闻，不意三<br /><br />&nbsp;&nbsp;&nbsp;&nbsp;陆相携暴朝，杀身伤名，可为悼叹。”事亦并在晋书。】<br /><br />&nbsp;&nbsp;&nbsp;&nbsp;评曰：刘备天下称雄，一世所惮，陆逊春秋方壮，威名未著，摧而克之，罔<br /><br />&nbsp;&nbsp;&nbsp;&nbsp;不如志。予既奇逊之谋略，又叹权之识才，所以济大事也。及逊忠诚恳至，忧国<br /><br />&nbsp;&nbsp;&nbsp;&nbsp;亡身，庶几社稷之臣矣。抗贞亮筹郑咸有父风，奕世载美，具体而微，可谓克<br /><br />&nbsp;&nbsp;&nbsp;&nbsp;构者哉！</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,351);">加入书签</a><a
                        href="350.html">上一页</a>&larr;<a href="index.html">返回列表</a>&rarr;<a
                            href="352.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "350.html"; var next_page = "352.html"; var index_page = "index.html"; var sortid = "9"; var article_id = "4"; var chapter_id = "351"; var articlename = "三国志"; var chaptername = " 卷五十八 吴书十三"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>