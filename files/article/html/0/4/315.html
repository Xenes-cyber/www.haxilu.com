<!DOCTYPE html>
<html>
<head>
<meta charset="gbk" />
<title>三国志- 卷二十二 魏书二十二-在线阅读-哈西文学网</title>
<meta name="keywords" content="陈寿，裴松之注，三国志， 卷二十二 魏书二十二全文， 卷二十二 魏书二十二在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十二 魏书二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/315.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/315.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 魏书二十二</h1>
            <div class="link xb">
                <a href="314.html">上一页</a>&larr;<a href="index.html">返回列表</a>&rarr;<a
                    href="316.html">下一页</a></div>			
            <div id="BookText">&nbsp;&nbsp;&nbsp;&nbsp;◎桓二陈徐卫卢传第二十二<br /><br />&nbsp;&nbsp;&nbsp;&nbsp;桓阶字伯绪，长沙临湘人也。【魏书曰：阶祖父超，父胜，皆历典州郡。胜<br /><br />&nbsp;&nbsp;&nbsp;&nbsp;为尚书，著名南方。】仕郡功曹。太守孙坚举阶孝廉，除尚书郎。父丧还乡里。<br /><br />&nbsp;&nbsp;&nbsp;&nbsp;会坚击刘表战死，阶冒难诣表乞坚丧，表义而与之。后太祖与袁绍相拒於官渡，<br /><br />&nbsp;&nbsp;&nbsp;&nbsp;表举州以应绍。阶说其太守张羡曰：“夫举事而不本於义，未有不败者也。故齐<br /><br />&nbsp;&nbsp;&nbsp;&nbsp;桓率诸候以尊周，晋文逐叔带以纳王。今袁氏反此，而刘牧应之，取祸之道也。<br /><br />&nbsp;&nbsp;&nbsp;&nbsp;明府必欲立功明义，全福远祸，不宜与之同也。”羡曰：“然则何向而可？”阶<br /><br />&nbsp;&nbsp;&nbsp;&nbsp;曰：“曹公虽弱，仗义而起，救朝廷之危，奉王命而讨有罪，孰敢不服？今若举<br /><br />&nbsp;&nbsp;&nbsp;&nbsp;四郡保三江以待其来，而为之内应，不亦可乎！”羡曰：“善。”乃举长沙及旁<br /><br />&nbsp;&nbsp;&nbsp;&nbsp;三郡以拒表，遣使诣太祖。太祖大悦。会绍与太祖连战，军未得南。而表急攻羡，<br /><br />&nbsp;&nbsp;&nbsp;&nbsp;羡病死。城陷，阶遂自匿。久之，刘表辟为从事祭酒，欲妻以妻妹蔡氏。阶自陈<br /><br />&nbsp;&nbsp;&nbsp;&nbsp;已结婚，拒而不受，因辞疾告退。<br /><br />&nbsp;&nbsp;&nbsp;&nbsp;太祖定荆州，闻其为张羡谋也，异之，辟为丞相掾主簿，迁赵郡太守。魏国<br /><br />&nbsp;&nbsp;&nbsp;&nbsp;初建，为虎贲中郎将侍中。时太子未定，而临侯植有宠。阶数陈文帝德优齿长，<br /><br />&nbsp;&nbsp;&nbsp;&nbsp;宜为储副，公规密谏，前后恳至。【魏书称阶谏曰：“今太子仁冠群子，名昭海<br /><br />&nbsp;&nbsp;&nbsp;&nbsp;内，仁圣达节，天下莫不闻；而大王甫以植而问臣，臣诚惑之。”於是太祖知阶<br /><br />&nbsp;&nbsp;&nbsp;&nbsp;笃於守正，深益重焉。】又毛d、徐奕以刚蹇少党，而为西曹掾丁仪所不善，仪<br /><br />&nbsp;&nbsp;&nbsp;&nbsp;屡言其短，赖阶左右以自全保。其将顺匡救，多此类也。迁尚书，典选举。曹仁<br /><br />&nbsp;&nbsp;&nbsp;&nbsp;为关羽所围，太祖遣徐晃救之，不解。太祖欲自南征，以问群下。群下皆谓：<br /><br />&nbsp;&nbsp;&nbsp;&nbsp;“王不亟行，今败矣。”阶独曰：“大王以仁等为足以料事势不也？”曰：“能。”<br /><br />&nbsp;&nbsp;&nbsp;&nbsp;“大王恐二人遗力邪？”曰：“不。”“然则何为自往？”曰：“吾恐虏众多，<br /><br />&nbsp;&nbsp;&nbsp;&nbsp;而晃等势不便耳。”阶曰：“今仁等处重围之中而守死无贰者，诚以大王远为之<br /><br />&nbsp;&nbsp;&nbsp;&nbsp;势也。夫居万死之地，必有死争之心；内怀死争，外有强救，大王案六军以示馀<br /><br />&nbsp;&nbsp;&nbsp;&nbsp;力，何忧於败而欲自往？”太祖善其言，驻军於摩陂。贼遂退。<br /><br />&nbsp;&nbsp;&nbsp;&nbsp;文帝践阼，迁尚书令，封高乡亭侯，加侍中。阶疾病，帝自临省，谓曰：<br /><br />&nbsp;&nbsp;&nbsp;&nbsp;“吾方六尺之孤，寄天下之命於卿。勉之！”徙封安乐乡侯，邑六百户，又赐<br /><br />&nbsp;&nbsp;&nbsp;&nbsp;阶三子爵关内侯，v以嗣子不封，病卒，又追赠关内侯。后阶疾笃，遣使者即拜<br /><br />&nbsp;&nbsp;&nbsp;&nbsp;太常，薨，帝为之流涕，谥曰贞侯。子嘉嗣。以阶弟纂为散骑侍郎，赐爵关内侯。<br /><br />&nbsp;&nbsp;&nbsp;&nbsp;嘉尚升迁亭公主，会嘉平中，以乐安太守与吴战於东关，军败，没，谥曰壮侯。<br /><br />&nbsp;&nbsp;&nbsp;&nbsp;子翊嗣。【世说曰：阶孙陵，字元徽，有名於晋武帝世，至荥阳太守，卒。】<br /><br />&nbsp;&nbsp;&nbsp;&nbsp;陈群字长文，颍川许昌也。祖父，父纪，叔父谌，皆有盛名。【字仲弓、<br /><br />&nbsp;&nbsp;&nbsp;&nbsp;纪字元方，谌字季方。魏书曰：德冠当时，纪、谌并名重於世。为太丘长，<br /><br />&nbsp;&nbsp;&nbsp;&nbsp;遭党锢，隐居荆山，远近宗师之。灵帝崩，何进辅政，引用天下名士，徵，欲<br /><br />&nbsp;&nbsp;&nbsp;&nbsp;以为参军，以老病，遂不屈节，谌为司空掾，早卒。纪历位平原相、侍中、大鸿<br /><br />&nbsp;&nbsp;&nbsp;&nbsp;胪，著书数十篇，世谓之陈子。之亡也，司空荀爽、太仆令韩融并制Bī椋?<br /><br />&nbsp;&nbsp;&nbsp;&nbsp;子孙礼。四方至者车数千乘，自太原郭泰等无不造门。傅子曰：亡，天下致吊，<br /><br />&nbsp;&nbsp;&nbsp;&nbsp;会其葬者三万人，制\麻者以百数。先贤行状曰：大将军何进遣属吊祠，谥曰文<br /><br />&nbsp;&nbsp;&nbsp;&nbsp;范先生。于时，、纪高名并著，而谌又配之，世号曰三君。每宰府辟命，率皆<br /><br />&nbsp;&nbsp;&nbsp;&nbsp;同时，羔雁成群，丞掾交至。豫州百姓皆图画、纪、谌之形象。】群为儿时，<br /><br />&nbsp;&nbsp;&nbsp;&nbsp;常奇异之，谓宗人父老曰：“此儿必兴吾宗。”鲁国孔融高才倨傲，年在纪、<br /><br />&nbsp;&nbsp;&nbsp;&nbsp;群之间，先与纪友，后与群交，更为纪拜，由是显名。刘备临豫州，辟群为别驾。<br /><br />&nbsp;&nbsp;&nbsp;&nbsp;时陶谦病死，徐州迎备，备欲往，群说备曰：“袁术尚强，今东，必与之争。吕<br /><br />&nbsp;&nbsp;&nbsp;&nbsp;布若袭将军之后，将军虽得徐州，事必无成。”备遂东，与袁术战。布果袭下邳，<br /><br />&nbsp;&nbsp;&nbsp;&nbsp;遣兵助术，大破备军，备恨不用群言。举茂才，除柘令，不行，随纪避难徐州。<br /><br />&nbsp;&nbsp;&nbsp;&nbsp;属吕布破，太祖辟群为司空西曹掾属。时有荐乐安王模、下邳周逵者，太祖辟之。<br /><br />&nbsp;&nbsp;&nbsp;&nbsp;群封还教，以为模、逵秽德，终必败，太祖不听。后模、逵皆坐奸宄诛，太祖以<br /><br />&nbsp;&nbsp;&nbsp;&nbsp;谢群。群荐广陵陈矫、丹阳戴乾，太祖皆用之。后吴人叛，乾忠义死难，矫遂为<br /><br />&nbsp;&nbsp;&nbsp;&nbsp;名臣，世以群为知人。除萧、赞、长平令，父卒去官。后以司徒掾举高第，为治<br /><br />&nbsp;&nbsp;&nbsp;&nbsp;书侍御史，转参丞相军事。魏国既建，迁为御史中丞。<br /><br />&nbsp;&nbsp;&nbsp;&nbsp;时太祖议复肉刑，令曰：“安得通理君子达於古今者，使平斯事乎！昔陈鸿<br /><br />&nbsp;&nbsp;&nbsp;&nbsp;胪以为死刑有可加於仁恩者，正谓此也。御史中丞能申其父之论乎？”群对曰：<br /><br />&nbsp;&nbsp;&nbsp;&nbsp;“臣父纪以为汉除肉刑而增加笞，本兴仁恻而死者更众，所谓名轻而实重者也。<br /><br />&nbsp;&nbsp;&nbsp;&nbsp;名轻则易犯，实重则伤民。书曰：‘惟敬五刑，以成三德。’易著劓、刖、灭趾<br /><br />&nbsp;&nbsp;&nbsp;&nbsp;之法，所以辅政助教，惩恶息杀也。且杀人偿死，合於古制；至於伤人，或残毁<br /><br />&nbsp;&nbsp;&nbsp;&nbsp;其体而裁翦毛发，非其理也。若用古刑，使淫者下蚕室，盗者刖其足，则永无淫<br /><br />&nbsp;&nbsp;&nbsp;&nbsp;放穿窬之奸矣。夫三千之属，虽未可悉复，若斯数者，时之所患，宜先施用。汉<br /><br />&nbsp;&nbsp;&nbsp;&nbsp;律所杀殊死之罪，仁所不及也，其馀逮死者，可以刑杀。如此，则所刑之与所生<br /><br />&nbsp;&nbsp;&nbsp;&nbsp;足以相贸矣。今以笞死之法易不杀之刑，是重人支体而轻人躯命也。”时锺繇与<br /><br />&nbsp;&nbsp;&nbsp;&nbsp;群议同，王朗及议者多以为未可行。太祖深善繇、群言，以军事未罢，顾众议，<br /><br />&nbsp;&nbsp;&nbsp;&nbsp;故且寝。<br /><br />&nbsp;&nbsp;&nbsp;&nbsp;群转为侍中，领丞相东西曹掾。在朝无m无莫，雅杖名义，不以非道假人。<br /><br />&nbsp;&nbsp;&nbsp;&nbsp;文帝在东宫，深敬器焉，待以交友之礼，常叹曰：“自吾有回，门人日以亲。”<br /><br />&nbsp;&nbsp;&nbsp;&nbsp;及即王位，封群昌武亭侯，徙为尚书。制九品官人之法，群所建也。及践阼，迁<br /><br />&nbsp;&nbsp;&nbsp;&nbsp;尚书仆射，加侍中，徙尚书令，进爵颖乡侯。帝征孙权，至广陵，使群领中领军。<br /><br />&nbsp;&nbsp;&nbsp;&nbsp;帝还，假节，都督水军。还许昌，以群为镇军大将军，领中护军，录尚书事。帝<br /><br />&nbsp;&nbsp;&nbsp;&nbsp;寝疾，群与曹真、司马宣王等并受遗诏辅政。明帝即位，进封颍阴侯，增邑五百，<br /><br />&nbsp;&nbsp;&nbsp;&nbsp;并前千三百户，与征东大将军曹休、中军大将军曹真、抚军大将军司马宣王并开<br /><br />&nbsp;&nbsp;&nbsp;&nbsp;府。顷之，为司空，故录尚书事。<br /><br />&nbsp;&nbsp;&nbsp;&nbsp;是时，帝初莅政，群上疏曰：“诗称‘仪刑文王，万邦作孚’；又曰‘刑于<br /><br />&nbsp;&nbsp;&nbsp;&nbsp;寡妻，至于兄弟，以御于家邦’。道自近始，而化洽於天下。自丧乱已来，干戈<br /><br />&nbsp;&nbsp;&nbsp;&nbsp;未戢，百姓不识王教之本，惧其陵迟巳甚。陛下当盛魏之隆，荷二祖之业，天下<br /><br />&nbsp;&nbsp;&nbsp;&nbsp;想望至治，唯有以崇德布化，惠恤黎庶，则兆民幸甚。夫臣下雷同，是非相蔽，<br /><br />&nbsp;&nbsp;&nbsp;&nbsp;国之大患也。若不和睦则有雠党，有雠党则毁誉无端，毁誉无端则真伪失实，不<br /><br />&nbsp;&nbsp;&nbsp;&nbsp;可不深防备，有以绝其源流。”太和中，曹真表欲数道伐蜀，从斜谷入。群以为<br /><br />&nbsp;&nbsp;&nbsp;&nbsp;“太祖昔到阳平攻张鲁，多收豆麦以益军粮，鲁未下而食犹乏。今既无所因，且<br /><br />&nbsp;&nbsp;&nbsp;&nbsp;斜谷阻险，难以进退，转运必见钞截，多留兵守要，则损战士，不可不熟虑也”。<br /><br />&nbsp;&nbsp;&nbsp;&nbsp;帝从群议。真复表从子午道。群又陈其不便，并言军事用度之计。诏以群议下真，<br /><br />&nbsp;&nbsp;&nbsp;&nbsp;真据之遂行。会霖雨积日，群又以为宜诏真还，帝从之。<br /><br />&nbsp;&nbsp;&nbsp;&nbsp;后皇女淑薨，追封谥平原懿公主。群上疏曰：“长短有命，存亡有分。故圣<br /><br />&nbsp;&nbsp;&nbsp;&nbsp;人制礼，或抑或致，以求厥中。防墓有不之俭，嬴、博有不归之魂。夫大人动<br /><br />&nbsp;&nbsp;&nbsp;&nbsp;合天地，垂之无穷，又大德不逾闲，动为师表故也。八岁下殇，礼所不备，况未<br /><br />&nbsp;&nbsp;&nbsp;&nbsp;期月，而以成人礼送之，加为制服，举朝素衣，朝夕哭临，自古已来，未有此比。<br /><br />&nbsp;&nbsp;&nbsp;&nbsp;而乃复自往视陵，亲临祖载。愿陛下抑割无益有损之事，但悉听群臣送葬，乞车<br /><br />&nbsp;&nbsp;&nbsp;&nbsp;驾不行，此万国之至望也。闻车驾欲幸摩陂，实到许昌，二宫上下，皆悉俱东，<br /><br />&nbsp;&nbsp;&nbsp;&nbsp;举朝大小，莫不惊怪。或言欲以避衰，或言欲於便处移殿舍，或不知何故。臣以<br /><br />&nbsp;&nbsp;&nbsp;&nbsp;为吉凶有命，祸福由人，移徙求安，则亦无益。若必当移避，缮治金墉城西宫，<br /><br />&nbsp;&nbsp;&nbsp;&nbsp;及孟津别宫，皆可权时分止。可无举宫暴露野次，废损盛节蚕农之要。又贼地闻<br /><br />&nbsp;&nbsp;&nbsp;&nbsp;之，以为大衰。加所烦费，不可计量。且【由】吉士贤人，当盛衰，处安危，秉<br /><br />&nbsp;&nbsp;&nbsp;&nbsp;道信命，非徙其家以宁，乡邑从其风化，无恐惧之心。况乃帝王万国之主，静则<br /><br />&nbsp;&nbsp;&nbsp;&nbsp;天下安，动则天下扰；行止动静，岂可轻脱哉？”帝不听。<br /><br />&nbsp;&nbsp;&nbsp;&nbsp;青龙中，营治宫室，百姓失农时。群上疏曰：“禹承唐、虞之盛，犹卑宫室<br /><br />&nbsp;&nbsp;&nbsp;&nbsp;而恶衣服，况今丧乱之后，人民至少，比汉文、景之时，不过一大郡。【臣松之<br /><br />&nbsp;&nbsp;&nbsp;&nbsp;案：汉书地理志云：元始二年，天下户口最盛，汝南郡为大郡，有三十馀万户。<br /><br />&nbsp;&nbsp;&nbsp;&nbsp;则文、景之时不能如是多也。案晋太康三年地记，晋户有三百七十七万，吴、蜀<br /><br />&nbsp;&nbsp;&nbsp;&nbsp;户不能居半。以此言之，魏虽始承丧乱，方晋亦当无乃大殊。长文之言，於是为<br /><br />&nbsp;&nbsp;&nbsp;&nbsp;过。】加边境有事，将士劳苦，若有水旱之患，国家之深忧也。且吴、蜀未灭，<br /><br />&nbsp;&nbsp;&nbsp;&nbsp;社稷不安。宜及其未动，讲武劝农，有以待之。今舍此急而先宫室，臣惧百姓遂<br /><br />&nbsp;&nbsp;&nbsp;&nbsp;困，将何以应敌？昔刘备自成都至白水，多作传舍，兴费人役，太祖知其疲民也。<br /><br />&nbsp;&nbsp;&nbsp;&nbsp;今中国劳力，亦吴、蜀之所愿。此安危之机也，惟陛下虑之。”帝答曰：“王者<br /><br />&nbsp;&nbsp;&nbsp;&nbsp;宫室，亦宜并立。灭贼之后，但当罢守耳，岂可复兴役邪？是故君之职，萧何之<br /><br />&nbsp;&nbsp;&nbsp;&nbsp;大略也。”群又曰：“昔汉祖唯与项羽争天下，羽已灭，宫室烧焚，是以萧何建<br /><br />&nbsp;&nbsp;&nbsp;&nbsp;武库、太仓，皆是要急，然犹非其壮丽。今二虏未平，诚不宜与古同也。【孙盛<br /><br />&nbsp;&nbsp;&nbsp;&nbsp;曰：周礼，天子之宫，有斫b之制。然质文之饰，与时推移。汉承周、秦之弊，<br /><br />&nbsp;&nbsp;&nbsp;&nbsp;宜敦简约之化，而何崇饰宫室，示侈后嗣。此乃武帝千门万户所以大兴，岂无所<br /><br />&nbsp;&nbsp;&nbsp;&nbsp;复增之谓邪？况乃魏氏方有吴、蜀之难，四海罹涂炭之艰，而述萧何之过议，以<br /><br />&nbsp;&nbsp;&nbsp;&nbsp;为令轨，岂不惑於大道而昧得失之辨哉？使百代之君，眩於奢俭之中，何之由矣。<br /><br />&nbsp;&nbsp;&nbsp;&nbsp;诗云：“斯言之玷，不可为也。”其斯之谓乎！】夫人之所欲，莫不有辞，况乃<br /><br />&nbsp;&nbsp;&nbsp;&nbsp;天王，莫之敢违。前欲坏武库，谓不可不坏也；后欲置之，谓不可不置也。若必<br /><br />&nbsp;&nbsp;&nbsp;&nbsp;作之，固非臣下辞言所屈；若少留神，卓然回意，亦非臣下之所及也。汉明帝欲<br /><br />&nbsp;&nbsp;&nbsp;&nbsp;起德阳殿，锺离意谏，即用其言，后乃复作之；殿成，谓群臣曰：‘锺离尚书在，<br /><br />&nbsp;&nbsp;&nbsp;&nbsp;不得成此殿也。’夫王者岂惮一臣，盖为百姓也。今臣曾不能少凝圣听，不及意<br /><br />&nbsp;&nbsp;&nbsp;&nbsp;远矣。”帝於是有所减省。<br /><br />&nbsp;&nbsp;&nbsp;&nbsp;初，太祖时，刘M坐弟与魏讽谋反，当诛。群言之太祖，太祖曰：“M，名<br /><br />&nbsp;&nbsp;&nbsp;&nbsp;臣也，吾亦欲赦之。”乃复位。M深德群，群曰：“夫议刑为国，非为私也；且<br /><br />&nbsp;&nbsp;&nbsp;&nbsp;自明主之意，吾何知焉？”其弘博不伐，皆此类也。青龙四年薨，谥曰靖侯。子<br /><br />&nbsp;&nbsp;&nbsp;&nbsp;泰嗣。帝追思群功德，分群户邑，封一子列侯。【魏书曰：群前后数密陈得失，<br /><br />&nbsp;&nbsp;&nbsp;&nbsp;每上封事，辄削其草，时人及其子弟莫能知也。论者或讥群居位拱默，正始中诏<br /><br />&nbsp;&nbsp;&nbsp;&nbsp;撰群臣上书，以为名臣奏议，朝士乃见群谏事，皆叹息焉。袁子曰：或云“故少<br /><br />&nbsp;&nbsp;&nbsp;&nbsp;府杨阜岂非忠臣哉？见人主之非，则勃然怒而触之，与人言未尝不道也，岂非所<br /><br />&nbsp;&nbsp;&nbsp;&nbsp;谓‘王臣謇謇，匪躬之故’者欤！”答曰：“然可谓直士，忠则吾不知也。夫仁<br /><br />&nbsp;&nbsp;&nbsp;&nbsp;者爱人。施於君谓之忠，施於亲谓之孝。忠孝者，其本一也。故仁爱之至者，君<br /><br />&nbsp;&nbsp;&nbsp;&nbsp;亲有过，谏而不入，求之反覆，不得已而言，不忍宣也。今为人臣，见人主失道，<br /><br />&nbsp;&nbsp;&nbsp;&nbsp;直诋其非而播扬其恶，可谓直士，未为忠臣也。故司空陈群则不然，其谈论终日，<br /><br />&nbsp;&nbsp;&nbsp;&nbsp;未尝言人主之非；书数十上而外人不知。君子谓群於是乎长者矣。”】<br /><br />&nbsp;&nbsp;&nbsp;&nbsp;泰字玄伯。青龙中，除散骑侍郎。正始中，徙游击将军，为并州刺史，加振<br /><br />&nbsp;&nbsp;&nbsp;&nbsp;威将军，使持节，护匈奴中郎将，怀柔夷民，甚有威惠。京邑贵人多寄宝货，因<br /><br />&nbsp;&nbsp;&nbsp;&nbsp;泰市奴婢，泰皆挂之於壁，不发其封，及徵为尚书，悉以还之。嘉平初，代郭淮<br /><br />&nbsp;&nbsp;&nbsp;&nbsp;为雍州刺史，加奋威将军。蜀大将军姜维率众依L山筑二城，使牙门将句安、李<br /><br />&nbsp;&nbsp;&nbsp;&nbsp;歆等守之，聚羌胡质任等寇恐羁ぁＵ魑鹘军郭淮与泰谋所以御之，泰曰：“L<br /><br />&nbsp;&nbsp;&nbsp;&nbsp;城虽固，去蜀险远，当须运粮。羌夷患维劳役，必未肯附。今围而取之，可不血<br /><br />&nbsp;&nbsp;&nbsp;&nbsp;刃而拔其城；虽其有救，山道阻险，非行兵之地也。”淮从泰计，使泰率讨蜀护<br /><br />&nbsp;&nbsp;&nbsp;&nbsp;军徐质、南安太守邓艾等进兵围之，断其运道及城外流水。安等挑战，不许，将<br /><br />&nbsp;&nbsp;&nbsp;&nbsp;士困窘，分粮聚雪以稽日月。维果来救，出自牛头山，与泰相对。泰曰：“兵法<br /><br />&nbsp;&nbsp;&nbsp;&nbsp;贵在不战而屈人。今绝牛头，维无反道，则我之禽也。”敕诸军各坚垒勿与战，<br /><br />&nbsp;&nbsp;&nbsp;&nbsp;遣使白淮，欲自南渡白水，循水而东，使淮趣牛头，截其还路，可并取维，不惟<br /><br />&nbsp;&nbsp;&nbsp;&nbsp;安等而已。淮善其策，进率诸军军洮水。维惧，遁走，安等孤县，遂皆降。<br /><br />&nbsp;&nbsp;&nbsp;&nbsp;淮薨，泰代为征西将军，假节都督雍、凉诸军事。后年，雍州刺史王经白泰，<br /><br />&nbsp;&nbsp;&nbsp;&nbsp;云姜维、夏侯霸欲三道向祁山、石营、金城，求进兵为翅，使凉州军至⒑保讨<br /><br />&nbsp;&nbsp;&nbsp;&nbsp;蜀护军向祁山。泰量贼势终不能三道，且兵势恶分，凉州未宜越境，报经：“审<br /><br />&nbsp;&nbsp;&nbsp;&nbsp;其定问，知所趣向，须东西势合乃进。”时维等将数万人至⒑保趣狄道。泰敕<br /><br />&nbsp;&nbsp;&nbsp;&nbsp;经进屯狄道，须军到，乃规取之。泰进军陈仓。会经所统诸军於故关与贼战不利，<br /><br />&nbsp;&nbsp;&nbsp;&nbsp;经辄渡洮。泰以经不坚据狄道，必有他变。并遣五营在前，泰率诸军继之。经巳<br /><br />&nbsp;&nbsp;&nbsp;&nbsp;与维战，大败，以万馀人还保狄道城，馀皆奔散。维乘胜围狄道。泰军上，分<br /><br />&nbsp;&nbsp;&nbsp;&nbsp;兵守要，晨夜进前。邓艾、胡奋、王秘亦到，即与艾、秘等分为三军，进到陇西。<br /><br />&nbsp;&nbsp;&nbsp;&nbsp;艾等以为“王经精卒破衄於西，贼众大盛，乘胜之兵既不可当，而将军以乌合之<br /><br />&nbsp;&nbsp;&nbsp;&nbsp;卒，继败军之后，将士失气，陇右倾荡。古人有言：‘蝮蛇螫手，壮士解其腕。’<br /><br />&nbsp;&nbsp;&nbsp;&nbsp;孙子曰：‘兵有所不击，地有所不守。’盖小有所失而大有所全故也。今陇右之<br /><br />&nbsp;&nbsp;&nbsp;&nbsp;害，过於蝮蛇，狄道之地，非徒不守之谓。姜维之兵，是所辟之锋。不如割险自<br /><br />&nbsp;&nbsp;&nbsp;&nbsp;保，观衅待弊，然后进救，此计之得者也。”泰曰：“姜维提轻兵深入，正欲与<br /><br />&nbsp;&nbsp;&nbsp;&nbsp;我争锋原野，求一战之利。王经当高壁深垒，挫其锐气。今乃与战，使贼得计，<br /><br />&nbsp;&nbsp;&nbsp;&nbsp;走破王经，封之狄道。若维以战克之威，进兵东向，据栎阳积谷之实，放兵收降，<br /><br />&nbsp;&nbsp;&nbsp;&nbsp;招纳羌、胡，东争关、陇，传檄四郡，此我之所恶也。而维以乘胜之兵，挫峻城<br /><br />&nbsp;&nbsp;&nbsp;&nbsp;之下，锐气之卒，屈力致命，攻守势殊，客主不同。兵书云‘橹【JX】<br /><br />&nbsp;&nbsp;&nbsp;&nbsp;MX，三月乃成，拒堙三月而后已’。诚非轻军远入，维之诡谋仓卒所办。<br /><br />&nbsp;&nbsp;&nbsp;&nbsp;县军远侨，粮谷不继，是我速进破贼之时也，所谓疾雷不及掩耳，自然之势也。<br /><br />&nbsp;&nbsp;&nbsp;&nbsp;洮水带其表，维等在其内，今乘高据势，临其项领，不战必走。寇不可纵，围不<br /><br />&nbsp;&nbsp;&nbsp;&nbsp;可久，君等何言如此？”遂进军度高城岭，潜行，夜至狄道东南高山上，多举烽<br /><br />&nbsp;&nbsp;&nbsp;&nbsp;火，鸣鼓角。狄道城中将士见救者至，皆愤踊。维始谓官救兵当须众集乃发，而<br /><br />&nbsp;&nbsp;&nbsp;&nbsp;卒闻已至，谓有奇变宿谋，上下震惧。自军之发陇西也，以山道深险，贼必设伏。<br /><br />&nbsp;&nbsp;&nbsp;&nbsp;泰诡从南道，维果三日施伏。【臣松之案：此传云“谓救兵当须众集，而卒闻已<br /><br />&nbsp;&nbsp;&nbsp;&nbsp;至，谓有奇变，上下震惧”，此则救至出於不意。若不知救至，何故伏兵深险乃<br /><br />&nbsp;&nbsp;&nbsp;&nbsp;经三日乎？设伏相伺，非不知之谓。此皆语之不通也。】定军潜行，卒出其南。<br /><br />&nbsp;&nbsp;&nbsp;&nbsp;维乃缘山突至，泰与交战，维退还。凉州军从金城南至沃干阪。泰与经共密期，<br /><br />&nbsp;&nbsp;&nbsp;&nbsp;当共向其还路，维等闻之，遂遁，城中将士得出。经叹曰：“粮不至旬，向不应<br /><br />&nbsp;&nbsp;&nbsp;&nbsp;机，举城屠裂，覆丧一州矣。”泰慰劳将士，前后遣还，更差军守，并治城垒，<br /><br />&nbsp;&nbsp;&nbsp;&nbsp;还屯上。<br /><br />&nbsp;&nbsp;&nbsp;&nbsp;初，泰闻经见围，以州军将士素皆一心，加得保城，非维所能卒倾。表上进<br /><br />&nbsp;&nbsp;&nbsp;&nbsp;军晨夜速到还。众议以经奔北，城不足自固，维若断凉州之道，兼四郡民夷，据<br /><br />&nbsp;&nbsp;&nbsp;&nbsp;关、陇之险，敢能没经军而屠陇右。宜须大兵四集，乃致攻讨。大将军司马文王<br /><br />&nbsp;&nbsp;&nbsp;&nbsp;曰：“昔诸葛亮常有此志，卒亦不能。事大谋远，非维所任也。且城非仓卒所拔，<br /><br />&nbsp;&nbsp;&nbsp;&nbsp;而粮少为急，征西速救，得上策矣。”泰每以一方有事，辄以虚声扰动天下，故<br /><br />&nbsp;&nbsp;&nbsp;&nbsp;希简白上事，驿书不过六百里。司马文王语荀曰：“玄伯沈勇能断，荷方伯之<br /><br />&nbsp;&nbsp;&nbsp;&nbsp;重，救将陷之城，而不求益兵，又希简上事，必能办贼故也。都督大将，不当尔<br /><br />&nbsp;&nbsp;&nbsp;&nbsp;邪！”<br /><br />&nbsp;&nbsp;&nbsp;&nbsp;后徵泰为尚书右仆射，典选举，加侍中光禄大夫。吴大将孙峻出淮、泗。以<br /><br />&nbsp;&nbsp;&nbsp;&nbsp;泰为镇军将军，假节都督淮北诸军事，诏徐州监军已下受泰节度。峻退，军还，<br /><br />&nbsp;&nbsp;&nbsp;&nbsp;转为左仆射。诸葛诞作乱寿春，司马文王率六军军丘头，泰总署行台。司马景王、<br /><br />&nbsp;&nbsp;&nbsp;&nbsp;文王皆与泰亲友，及沛国武陔亦与泰善。文王问陔曰：“玄伯何如其父司空也？”<br /><br />&nbsp;&nbsp;&nbsp;&nbsp;陔曰：“通雅博畅，能以天下声教为己任者，不如也；明统简至，立功立事，过<br /><br />&nbsp;&nbsp;&nbsp;&nbsp;之。”泰前后以功增邑二千六百户，赐子弟一人亭侯，二人关内侯。景元元年薨，<br /><br />&nbsp;&nbsp;&nbsp;&nbsp;追赠司空。谥曰穆侯。【干宝晋纪曰：高贵乡公之杀，司马文王会朝臣谋其故。<br /><br />&nbsp;&nbsp;&nbsp;&nbsp;太常陈泰不至，使其舅荀召之。至，告以可否。泰曰：“世之论者，以泰方<br /><br />&nbsp;&nbsp;&nbsp;&nbsp;於舅，今舅不如泰也。”子弟内外咸共逼之，垂涕而入。王待之曲室，谓曰：<br /><br />&nbsp;&nbsp;&nbsp;&nbsp;“玄伯，卿何以处我？”对曰：“诛贾充以谢天下。”文王曰：“为我更思其次。”<br /><br />&nbsp;&nbsp;&nbsp;&nbsp;泰曰：“泰言惟有进於此，不知其次。”文王乃不更言。魏氏春秋曰：帝之崩也，<br /><br />&nbsp;&nbsp;&nbsp;&nbsp;太傅司马孚、尚书右仆射陈泰枕帝尸於股，号哭尽哀。时大将军入于禁中，泰见<br /><br />&nbsp;&nbsp;&nbsp;&nbsp;之悲恸，大将军亦对之泣，谓曰：“玄伯，其如我何？”泰曰：“独有斩贾充，<br /><br />&nbsp;&nbsp;&nbsp;&nbsp;少可以谢天下耳。”大将军久之曰：“卿更思其他。”泰曰：“岂可使泰复发后<br /><br />&nbsp;&nbsp;&nbsp;&nbsp;言。”遂呕血薨。臣松之案本传，泰不为太常，未详干宝所由知之。孙盛改易泰<br /><br />&nbsp;&nbsp;&nbsp;&nbsp;言，虽为小胜。然检盛言诸所改易，皆非别有异闻，率更自以意制，多不如旧。<br /><br />&nbsp;&nbsp;&nbsp;&nbsp;凡记言之体，当使若出其口。辞胜而违实，固君子所不取，况复不胜而徒长虚妄<br /><br />&nbsp;&nbsp;&nbsp;&nbsp;哉？案博物记曰：太丘长陈、子鸿胪纪、纪子司空群、群子泰四世，於汉、<br /><br />&nbsp;&nbsp;&nbsp;&nbsp;魏二朝并有重名，而其德渐渐小减。时人为其语曰：“公惭卿，卿惭长。”】子<br /><br />&nbsp;&nbsp;&nbsp;&nbsp;恂嗣。恂薨，无嗣。弟温绍封。咸熙中开建五等，以泰著勋前朝，改封温为慎子。<br /><br />&nbsp;&nbsp;&nbsp;&nbsp;【案陈氏谱：群之后，名位遂微。谌孙佐，官至青州刺史。佐弟坦，廷尉。佐子<br /><br />&nbsp;&nbsp;&nbsp;&nbsp;准，太尉，封广陵郡公。准弟戴、徵及从弟堪，并至大位。准孙逵，字林道，有<br /><br />&nbsp;&nbsp;&nbsp;&nbsp;誉江左，为西中郎将，追赠卫将军。】<br /><br />&nbsp;&nbsp;&nbsp;&nbsp;陈矫字季弼，广陵东阳人也。避乱江东及东城，辞孙策、袁术之命，还本郡。<br /><br />&nbsp;&nbsp;&nbsp;&nbsp;太守陈登请为功曹，使矫诣许，谓曰：“许下论议，待吾不足；足下相为观察，<br /><br />&nbsp;&nbsp;&nbsp;&nbsp;还以见诲。”矫还曰：“闻远近之论，颇谓明府骄而自矜。”登曰：“夫闺门雍<br /><br />&nbsp;&nbsp;&nbsp;&nbsp;穆，有德有行，吾敬陈元方兄弟；渊清玉e，有礼有法，吾敬华子鱼；清疾恶，<br /><br />&nbsp;&nbsp;&nbsp;&nbsp;有识有义，吾敬赵元达；博闻强记，奇逸卓荦，吾敬孔文举；雄姿杰出，有王霸<br /><br />&nbsp;&nbsp;&nbsp;&nbsp;之略，吾敬刘玄德：所敬如此，何骄之有！馀子琐琐，亦焉足录哉？”登雅意如<br /><br />&nbsp;&nbsp;&nbsp;&nbsp;此，而深敬友矫。<br /><br />&nbsp;&nbsp;&nbsp;&nbsp;郡为孙权所围於匡奇，登令矫求救於太祖。矫说太祖曰：“鄙郡虽小，形便<br /><br />&nbsp;&nbsp;&nbsp;&nbsp;之国也，若蒙救援，使为外藩，则吴人v谋，徐方永安，武声远震，仁爱滂流，<br /><br />&nbsp;&nbsp;&nbsp;&nbsp;未从之国，望风景附，崇德养威，此王业也。”太祖奇矫，欲留之。矫辞曰：<br /><br />&nbsp;&nbsp;&nbsp;&nbsp;“本国倒悬，本奔走告急，纵无申胥之效，敢忘弘演之义乎？”【刘向新序曰：<br /><br />&nbsp;&nbsp;&nbsp;&nbsp;齐桓公求婚於卫，卫不与，而嫁於许。卫为狄所伐，桓公不救，至於国灭君死。<br /><br />&nbsp;&nbsp;&nbsp;&nbsp;懿公尸为狄人所食，惟有肝在。懿公有臣曰弘演，m使反，致命於肝曰：“君为<br /><br />&nbsp;&nbsp;&nbsp;&nbsp;其内，臣为其外。”乃刳腹内肝而死。齐桓公曰：“卫有臣若此而尚灭，寡人无<br /><br />&nbsp;&nbsp;&nbsp;&nbsp;有，亡无日矣！”乃救卫，定其君。】太祖乃遣赴救。吴军既退，登多设间伏，<br /><br />&nbsp;&nbsp;&nbsp;&nbsp;勒兵追奔，大破之。<br /><br />&nbsp;&nbsp;&nbsp;&nbsp;太祖辟矫为司空掾属，除相令，征南长史，彭城、乐陵太守，魏郡西部都尉。<br /><br />&nbsp;&nbsp;&nbsp;&nbsp;曲周民父病，以牛祷，县结正弃市。矫曰：“此孝子也。”表赦之。迁魏郡太守。<br /><br />&nbsp;&nbsp;&nbsp;&nbsp;时系囚千数，至有历年，矫以为周有三典之制，汉约三章之法，今惜轻重之理，<br /><br />&nbsp;&nbsp;&nbsp;&nbsp;而忽久系之患，可谓谬矣。悉自览罪状，一时论决。大军东征，入为丞相长史。<br /><br />&nbsp;&nbsp;&nbsp;&nbsp;军还，复为魏郡，转西曹属。从征汉中，还为尚书。行前未到邺，太祖崩洛阳，<br /><br />&nbsp;&nbsp;&nbsp;&nbsp;群臣拘常，以为太子即位，当须诏命。矫曰：“王薨于外，天下惶惧。太子宜割<br /><br />&nbsp;&nbsp;&nbsp;&nbsp;哀即位，以系远近之望。且又爱子在侧，彼此生变，则社稷危矣。”即具官备礼，<br /><br />&nbsp;&nbsp;&nbsp;&nbsp;一日皆办。明旦，以王后令，策太子即位，大赦荡然。文帝曰：“陈季弼临大节，<br /><br />&nbsp;&nbsp;&nbsp;&nbsp;明略过人，信一时之俊杰也。”帝既践阼，转署吏部，封高陵亭侯，迁尚书令。<br /><br />&nbsp;&nbsp;&nbsp;&nbsp;明帝即位，进爵东乡侯，邑六百户。车驾尝卒至尚书门，矫跪问帝曰：“陛下欲<br /><br />&nbsp;&nbsp;&nbsp;&nbsp;何之？”帝曰：“欲案行文书耳。”矫曰：“此自臣职分，非陛下所宜临也。若<br /><br />&nbsp;&nbsp;&nbsp;&nbsp;臣不称其职，则请就黜退。陛下宜还。”帝惭，回车而反。其亮直如此。【世语<br /><br />&nbsp;&nbsp;&nbsp;&nbsp;曰：刘晔以先进见幸，因谮矫专权。矫惧，以问长子本，本不知所出。次子骞曰：<br /><br />&nbsp;&nbsp;&nbsp;&nbsp;“主上明圣，大人大臣，今若不合，不过不作公耳。”后数日，帝见矫，矫又问<br /><br />&nbsp;&nbsp;&nbsp;&nbsp;二子，骞曰：“陛下意解，故见大人也。”既入，尽日，帝曰：“刘晔构君，朕<br /><br />&nbsp;&nbsp;&nbsp;&nbsp;有以迹君；朕心故已了。”以金五u授之，矫辞。帝曰：“岂以为小惠？君已<br /><br />&nbsp;&nbsp;&nbsp;&nbsp;知朕心，顾君妻子未知故也。”帝忧社稷，问矫：“司马公忠正，可谓社稷之臣<br /><br />&nbsp;&nbsp;&nbsp;&nbsp;乎？”矫曰：“朝廷之望；社稷，未知也。”】加侍中光禄大夫，迁司徒。景初<br /><br />&nbsp;&nbsp;&nbsp;&nbsp;元年薨，谥曰贞侯。【魏氏春秋曰：矫本刘氏子，出嗣舅氏而婚于本族。徐宣每<br /><br />&nbsp;&nbsp;&nbsp;&nbsp;非之，庭议其阙。太祖惜矫才量，欲拥全之，乃下令曰：“丧乱已来，风教薄，<br /><br />&nbsp;&nbsp;&nbsp;&nbsp;谤议之言，难用褒贬。自建安五年已前，一切勿论。其以断前诽议者，以其罪罪<br /><br />&nbsp;&nbsp;&nbsp;&nbsp;之。”】<br /><br />&nbsp;&nbsp;&nbsp;&nbsp;子本嗣，历位郡守、九卿。所在操纲领，举大体，能使群下自尽。有统御之<br /><br />&nbsp;&nbsp;&nbsp;&nbsp;才，不亲小事，不读法律而得廷尉之称，优於司马岐等，精练文理。迁镇北将军，<br /><br />&nbsp;&nbsp;&nbsp;&nbsp;假节都督河北诸军事。薨，子粲嗣。本弟骞，咸熙中为车骑将军。【案晋书曰：<br /><br />&nbsp;&nbsp;&nbsp;&nbsp;骞字休渊，为晋佐命功臣，至太傅，封高平郡公。】<br /><br />&nbsp;&nbsp;&nbsp;&nbsp;初，矫为郡功曹，使过泰山。泰山太守东郡薛悌异之，结为亲友。戏谓矫曰：<br /><br />&nbsp;&nbsp;&nbsp;&nbsp;“以郡吏而交二千石，邻国君屈从陪臣游，不亦可乎！”悌后为魏郡及尚书令，<br /><br />&nbsp;&nbsp;&nbsp;&nbsp;皆承代矫云。【世语曰：悌字孝威。年二十二，以兖州从事为泰山太守。初，太<br /><br />&nbsp;&nbsp;&nbsp;&nbsp;祖定冀州，以悌及东平王国为左右长史，后至中领军，并悉忠贞练事，为世吏表。】<br /><br />&nbsp;&nbsp;&nbsp;&nbsp;徐宣字宝坚，广陵海西人也。避乱江东，又辞孙策之命，还本郡。与陈矫并<br /><br />&nbsp;&nbsp;&nbsp;&nbsp;为纲纪，二人齐名而私好不协，然俱见器於太守陈登，与登并心於太祖。海西、<br /><br />&nbsp;&nbsp;&nbsp;&nbsp;淮浦二县民作乱，都尉卫弥、令梁习夜奔宣家，密送免之。太祖遣督军扈质来讨<br /><br />&nbsp;&nbsp;&nbsp;&nbsp;贼，以兵少不进。宣潜见责之，示以形势，质乃进破贼。太祖辟为司空掾属，除<br /><br />&nbsp;&nbsp;&nbsp;&nbsp;东缗、发干令，迁齐郡太守，入为门下督，从到寿春。会马超作乱，大军西征，<br /><br />&nbsp;&nbsp;&nbsp;&nbsp;太祖见官属曰：“今当远征，而此方未定，以为后忧，宜得清公大德以镇统之。”<br /><br />&nbsp;&nbsp;&nbsp;&nbsp;乃以宣为左护军，留统诸军。还，为丞相东曹掾，出为魏郡太守。太祖崩洛阳，<br /><br />&nbsp;&nbsp;&nbsp;&nbsp;群臣入殿中发哀。或言可易诸城守，用谯、沛人。宣厉声曰：“今者远近一统，<br /><br />&nbsp;&nbsp;&nbsp;&nbsp;人怀效节，何必谯、沛，而沮宿卫者心。”文帝闻曰：“所谓社稷之臣也。”帝<br /><br />&nbsp;&nbsp;&nbsp;&nbsp;既践阼，为御史中丞，赐爵关内侯，徙城门校尉，旬月迁司隶校尉，转散骑常侍。<br /><br />&nbsp;&nbsp;&nbsp;&nbsp;从至广陵，六军乘舟，风浪暴起，帝船回倒，宣病在后，陵波而前，群寮莫先至<br /><br />&nbsp;&nbsp;&nbsp;&nbsp;者。帝壮之，迁尚书。<br /><br />&nbsp;&nbsp;&nbsp;&nbsp;明帝即位，封津阳亭侯，邑二百户。中领军桓范荐宣曰：“臣闻帝王用人，<br /><br />&nbsp;&nbsp;&nbsp;&nbsp;度世授才，争夺之时，以策略为先，分定之后，以忠义为首。故晋文行舅犯之计<br /><br />&nbsp;&nbsp;&nbsp;&nbsp;而赏雍季之言，【吕氏春秋曰：昔晋文公将与楚人战於城濮，召咎犯而问曰：<br /><br />&nbsp;&nbsp;&nbsp;&nbsp;“楚众我寡，奈何而可？”咎犯对曰：“臣闻繁礼之君，不足於文，繁战之君，<br /><br />&nbsp;&nbsp;&nbsp;&nbsp;不足於诈，君亦诈之而已。”文公以咎犯言告雍季，雍季曰：“竭泽而渔，岂不<br /><br />&nbsp;&nbsp;&nbsp;&nbsp;得鱼，而明年无鱼。焚薮而田，岂不得兽，而明年无兽。诈伪之道，虽今偷可，<br /><br />&nbsp;&nbsp;&nbsp;&nbsp;后将无复，非长术也。”文公用咎犯之言，而败楚人於城濮。反而为赏，雍季在<br /><br />&nbsp;&nbsp;&nbsp;&nbsp;上。左右谏曰：“城濮之功，咎犯之谋也。君用其言而后其身，或者不可乎！”<br /><br />&nbsp;&nbsp;&nbsp;&nbsp;文公曰：“雍季之言，百代之利也；咎犯之言，一时之务也。焉有以一时之务，<br /><br />&nbsp;&nbsp;&nbsp;&nbsp;先百代之利乎？”】高祖用陈平之智而后於周勃也。窃见尚书徐宣，体忠厚之<br /><br />&nbsp;&nbsp;&nbsp;&nbsp;行，秉直亮之性；清雅特立，不拘世俗；确然难动，有社稷之节；历位州郡，所<br /><br />&nbsp;&nbsp;&nbsp;&nbsp;在称职。今仆射缺，宣行掌后事；腹心任重，莫宜宣者。”帝遂以宣为左仆射，<br /><br />&nbsp;&nbsp;&nbsp;&nbsp;后加侍中灌禄大夫。车驾幸许昌，总统留事。帝还，主者奏呈文书。诏曰：“吾<br /><br />&nbsp;&nbsp;&nbsp;&nbsp;省与仆射何异？”竟不视。尚方令坐猥见考竟，宣上疏陈威刑大过，又谏作宫殿<br /><br />&nbsp;&nbsp;&nbsp;&nbsp;穷尽民力，帝皆手诏嘉纳。宣曰：“七十有县车之礼，今已六十八，可以去矣。”<br /><br />&nbsp;&nbsp;&nbsp;&nbsp;乃固辞疾逊位，帝终不许。青龙四年薨，遗令布衣疏巾，敛以时服。诏曰：“宣<br /><br />&nbsp;&nbsp;&nbsp;&nbsp;体履至实，直内方外，历在三朝，公亮正色，有孤寄命之节，可谓柱石臣也。<br /><br />&nbsp;&nbsp;&nbsp;&nbsp;常欲倚以台辅，未及登之，惜乎大命不永！其追赠车骑将军，葬如公礼。”谥曰<br /><br />&nbsp;&nbsp;&nbsp;&nbsp;贞侯。子钦嗣。<br /><br />&nbsp;&nbsp;&nbsp;&nbsp;卫臻字公振，陈留襄邑人也。父兹，有大节，不应三公之辟。太祖之初至陈<br /><br />&nbsp;&nbsp;&nbsp;&nbsp;留，兹曰：“平天下者，必此人也。”太祖亦异之，数诣兹议大事。从讨董卓，<br /><br />&nbsp;&nbsp;&nbsp;&nbsp;战于荥阳而卒。太祖每涉郡境，辄遣使祠焉。【先贤行状曰：兹字子许。不为激<br /><br />&nbsp;&nbsp;&nbsp;&nbsp;诡之行，不徇流俗之名；明虑渊深，规略宏远。为车骑将军何苗所辟，司徒杨彪<br /><br />&nbsp;&nbsp;&nbsp;&nbsp;再加旌命。董卓作乱，汉室倾荡，太祖到陈留，始与兹相见，遂同盟，计兴武事。<br /><br />&nbsp;&nbsp;&nbsp;&nbsp;兹答曰：“乱生久矣，非兵无以整之。”且言“兵之兴者，自今始矣”。深见废<br /><br />&nbsp;&nbsp;&nbsp;&nbsp;兴，首赞弘谋。合兵三千人，从太祖入荥阳，力战终日，失利，身殁。郭林宗传<br /><br />&nbsp;&nbsp;&nbsp;&nbsp;曰：“兹弱冠与同郡圈文生俱称盛德。林宗与二人共至市，子许买物，随价雠直，<br /><br />&nbsp;&nbsp;&nbsp;&nbsp;文生訾呵，减价乃取。林宗曰：“子许少欲，文生多情，此二人非徒兄弟，乃父<br /><br />&nbsp;&nbsp;&nbsp;&nbsp;子也。”后文生以秽货见损，兹以烈节垂名。】夏侯为陈留太守，举臻计吏，<br /><br />&nbsp;&nbsp;&nbsp;&nbsp;命妇出宴，臻以为“末世之俗，非礼之正”。怒，执臻，既而赦之。后为汉黄<br /><br />&nbsp;&nbsp;&nbsp;&nbsp;门侍郎。东郡朱越谋反，引臻。太祖令曰：“孤与卿君同共举事，加钦令问。始<br /><br />&nbsp;&nbsp;&nbsp;&nbsp;闻越言，固自不信。及得荀令君书，具亮忠诚。”会奉诏命，聘贵人于魏，因表<br /><br />&nbsp;&nbsp;&nbsp;&nbsp;留臻参丞相军事。追录臻父旧勋，赐爵关内侯，转为户曹掾。文帝即王位，为散<br /><br />&nbsp;&nbsp;&nbsp;&nbsp;骑常侍。及践阼，封安国亭侯。时群臣并颂魏德，多抑损前朝。臻独明禅授之义，<br /><br />&nbsp;&nbsp;&nbsp;&nbsp;称扬汉美。帝数目臻曰：“天下之珍，当与山阳共之。”迁尚书，转侍中吏部尚<br /><br />&nbsp;&nbsp;&nbsp;&nbsp;书。帝幸广陵，行中领军，从。征军大将军曹休表得降贼辞，“孙权已在濡须口”。<br /><br />&nbsp;&nbsp;&nbsp;&nbsp;臻曰：“权恃长江，未敢抗衡，此必畏怖伪辞耳。”考核降者，果守将诈所作也。<br /><br />&nbsp;&nbsp;&nbsp;&nbsp;明帝即位，进封康乡侯，后转为右仆射，典选举，如前加侍中。中护军蒋济<br /><br />&nbsp;&nbsp;&nbsp;&nbsp;遗臻书曰：“汉祖遇亡虏为上将，周武拔渔父为太师；布衣厮养，可登王公，何<br /><br />&nbsp;&nbsp;&nbsp;&nbsp;必守文，试而后用？”臻答曰：“古人遗智慧而任度量，须考绩而加黜陟；今子<br /><br />&nbsp;&nbsp;&nbsp;&nbsp;同牧野於成、康，喻断蛇文、景，好不经之举，开拔奇之津，将使天下驰骋而起<br /><br />&nbsp;&nbsp;&nbsp;&nbsp;矣。”诸葛亮寇天水，臻奏：“宜遣奇兵入散关，绝其粮道。”乃以臻为征蜀将<br /><br />&nbsp;&nbsp;&nbsp;&nbsp;军，假节督诸军事，到长安，亮退。还，复职，加光禄大夫。是时，帝方隆意於<br /><br />&nbsp;&nbsp;&nbsp;&nbsp;殿舍，臻数切谏。及殿中监擅收兰台令史，臻奏案之。诏曰：“殿舍不成，吾所<br /><br />&nbsp;&nbsp;&nbsp;&nbsp;留心，卿推之何？”臻上疏曰：“古制侵官之法，非恶其勤事也，诚以所益者小，<br /><br />&nbsp;&nbsp;&nbsp;&nbsp;所堕者大也。臣每察校事，类皆如此，惧群司将遂越职，以至陵迟矣。”亮又出<br /><br />&nbsp;&nbsp;&nbsp;&nbsp;斜谷；征南上：“朱然等军已过荆城。”臻曰：“然，吴之骁将，必下从权，且<br /><br />&nbsp;&nbsp;&nbsp;&nbsp;为势以缀征南耳。”权果召然入居巢，进攻合肥。帝欲自东征，臻曰：“权外示<br /><br />&nbsp;&nbsp;&nbsp;&nbsp;应亮，内实观望。且合肥城固，不足为虑。车驾可无亲征，以省六军之费。”帝<br /><br />&nbsp;&nbsp;&nbsp;&nbsp;到寻阳而权竟退。<br /><br />&nbsp;&nbsp;&nbsp;&nbsp;幽州刺史丘俭上疏曰：“陛下即位已来，未有可书。吴、蜀恃险，未可卒<br /><br />&nbsp;&nbsp;&nbsp;&nbsp;平，聊可以此方无用之士克定辽东。”臻曰：“俭所陈皆战国细术，非王者之事<br /><br />&nbsp;&nbsp;&nbsp;&nbsp;也。吴频岁称兵，寇乱边境，而犹案甲养士，未果寻致讨者，诚以百姓疲劳故也。<br /><br />&nbsp;&nbsp;&nbsp;&nbsp;且渊生长海表，相承三世，外抚戎夷，内战射，而俭欲以偏军长驱，朝至夕卷，<br /><br />&nbsp;&nbsp;&nbsp;&nbsp;知其妄矣。”俭行军遂不利。<br /><br />&nbsp;&nbsp;&nbsp;&nbsp;臻迁为司空，徙司徒。正始中，进爵长垣侯，邑千户，封一子列侯。初，太<br /><br />&nbsp;&nbsp;&nbsp;&nbsp;祖久不立太子，而方奇贵临侯。丁仪等为之羽翼，劝臻自结，臻以大义拒之。<br /><br />&nbsp;&nbsp;&nbsp;&nbsp;及文帝即位，东海王霖有宠，帝问臻：“平原侯何如？”臻称明德美而终不言。<br /><br />&nbsp;&nbsp;&nbsp;&nbsp;曹爽辅政，使夏侯玄宣指，欲引臻入守尚书令，及为弟求婚，皆不许。固乞逊位。<br /><br />&nbsp;&nbsp;&nbsp;&nbsp;诏曰：“昔干木偃息，义压强秦；留侯颐神，不忘楚事。谠言嘉谋，望不吝焉。”<br /><br />&nbsp;&nbsp;&nbsp;&nbsp;赐宅一区，位特进，秩如三司。薨，追赠太尉，谥曰敬侯。子烈嗣，咸熙中为光<br /><br />&nbsp;&nbsp;&nbsp;&nbsp;禄勋。【臣松之案旧事及傅咸集，烈终於光禄勋。烈二弟京、楷，皆二千石。楷<br /><br />&nbsp;&nbsp;&nbsp;&nbsp;子权，字伯舆。晋大司马汝南王亮辅政，以权为尚书郎。傅咸与亮笺曰：“卫伯<br /><br />&nbsp;&nbsp;&nbsp;&nbsp;舆贵妃兄子，诚有才章，应作台郎，然未得东宫官属。东宫官属，前患杨骏，亲<br /><br />&nbsp;&nbsp;&nbsp;&nbsp;理塞路，今有伯舆，复越某作郎。一犬吠形，群犬吠声，惧於群吠，遂至回听。”<br /><br />&nbsp;&nbsp;&nbsp;&nbsp;权作左思吴都赋叙及注，叙粗有文辞，至於为注，了无所发明，直为尘秽纸墨，<br /><br />&nbsp;&nbsp;&nbsp;&nbsp;不合传写也。】<br /><br />&nbsp;&nbsp;&nbsp;&nbsp;卢毓字子家，涿郡涿人也。父植，有名於世。【续汉书曰：植字子帧Ｉ偈<br /><br />&nbsp;&nbsp;&nbsp;&nbsp;马融，与郑玄同门相友。植刚毅有大节，常喟然有济世之志，不苟合取容，不应<br /><br />&nbsp;&nbsp;&nbsp;&nbsp;州郡命召。建宁中，徵博士，出补九江太守，以病去官。作尚书章句、礼记解诂。<br /><br />&nbsp;&nbsp;&nbsp;&nbsp;稍迁侍中、尚书。张角起，以植为北中郎将征角，失利抵罪。顷之，复以为尚书。<br /><br />&nbsp;&nbsp;&nbsp;&nbsp;张让劫少帝奔小平津，植手剑责数让等，让等皆放兵，垂泣谢罪，遂自杀。董卓<br /><br />&nbsp;&nbsp;&nbsp;&nbsp;议欲废帝，众莫敢对，植独正言，语在卓传。植以老病去位，隐居上谷军都山，<br /><br />&nbsp;&nbsp;&nbsp;&nbsp;初平三年卒。太祖北征柳城，过涿郡，令告太守曰：“故北中郎将卢植，名著海<br /><br />&nbsp;&nbsp;&nbsp;&nbsp;内，学为儒宗，士之楷模，乃国之桢忠病Ｎ粑渫跞胍螅封商容之闾，郑丧子产<br /><br />&nbsp;&nbsp;&nbsp;&nbsp;而仲尼陨涕。孤到此州，嘉其馀风。春秋之义，贤者之后，有异於人。敬遣丞掾<br /><br />&nbsp;&nbsp;&nbsp;&nbsp;坟墓，并致薄^，以彰厥德。”植有四子，毓最小。】毓十岁而孤，遇本州<br /><br />&nbsp;&nbsp;&nbsp;&nbsp;乱，二兄死难。当袁绍、公孙瓒交兵，幽冀饥荒，养寡嫂孤兄子，以学行见称。<br /><br />&nbsp;&nbsp;&nbsp;&nbsp;文帝为五官将，召毓署门下贼曹。崔琰举为冀州主簿。时天下草创，多逋逃，故<br /><br />&nbsp;&nbsp;&nbsp;&nbsp;重士亡法，罪及妻子。亡士妻白等，始m夫家数日，未与夫相见，大理奏弃。<br /><br />&nbsp;&nbsp;&nbsp;&nbsp;毓驳之曰：“夫女子之情，以接见而恩生，成妇而义重。故诗云‘未见君子，我<br /><br />&nbsp;&nbsp;&nbsp;&nbsp;心伤悲；亦既见止，我心则夷’。又礼‘未庙见之妇而死，归葬女氏之党，以未<br /><br />&nbsp;&nbsp;&nbsp;&nbsp;成妇也’。今白等生有未见之悲，死有非妇之痛，而吏议欲肆之大辟，则若同牢<br /><br />&nbsp;&nbsp;&nbsp;&nbsp;合卺之后，罪何所加？且记曰‘附从轻’，言附人之罪，以轻者为比也。又书云<br /><br />&nbsp;&nbsp;&nbsp;&nbsp;‘与其杀不辜，宁失不经’，恐过重也。苟以白等皆受礼聘，已入门庭，刑之为<br /><br />&nbsp;&nbsp;&nbsp;&nbsp;可，杀之为重。”太祖曰：“毓执之是也。又引经典有意，使孤叹息。”由是为<br /><br />&nbsp;&nbsp;&nbsp;&nbsp;丞相法曹议令史，转西曹议令史。<br /><br />&nbsp;&nbsp;&nbsp;&nbsp;魏国既建，为吏部郎。文帝践阼，徙黄门侍郎，出为济阴相，梁、谯二郡太<br /><br />&nbsp;&nbsp;&nbsp;&nbsp;守。帝以谯旧乡，故大徙民充之，以为屯田。而谯土地瘠，百姓穷困，毓愍<br /><br />&nbsp;&nbsp;&nbsp;&nbsp;之，上表徙民於梁国就沃衍，失帝意。虽听毓所表，心犹恨之，遂左迁毓，使将<br /><br />&nbsp;&nbsp;&nbsp;&nbsp;徙民为睢阳典农校尉。毓心在利民，躬自临视，择居美田，百姓赖之。迁安平、<br /><br />&nbsp;&nbsp;&nbsp;&nbsp;广平太守，所在有惠化。<br /><br />&nbsp;&nbsp;&nbsp;&nbsp;青龙二年，入为侍中。先是，散骑常侍刘劭受诏定律，未就。毓上论古今科<br /><br />&nbsp;&nbsp;&nbsp;&nbsp;律之意，以为法宜一正，不宜有两端，使奸吏得容情。及侍中高堂隆数以宫室事<br /><br />&nbsp;&nbsp;&nbsp;&nbsp;切谏，帝不悦，毓进曰：“臣闻君明则臣直，古之圣王恐不闻其过，故有敢谏之<br /><br />&nbsp;&nbsp;&nbsp;&nbsp;鼓。近臣尽规，此乃臣等所以不及隆。隆诸生，名为狂直，陛下宜容之。”在职<br /><br />&nbsp;&nbsp;&nbsp;&nbsp;三年，多所驳争。诏曰：“官人秩才，圣帝所难，必须良佐，进可替否。侍中毓<br /><br />&nbsp;&nbsp;&nbsp;&nbsp;禀性贞固，心平体正，可谓明试有功，不懈于位者也。其以毓为吏部尚书。”使<br /><br />&nbsp;&nbsp;&nbsp;&nbsp;毓自选代，曰：“得如卿者乃可。”毓举常侍郑冲，帝曰：“文和，吾自知之，<br /><br />&nbsp;&nbsp;&nbsp;&nbsp;更举吾所未闻者。”乃举阮武、孙邕，帝於是用邕。<br /><br />&nbsp;&nbsp;&nbsp;&nbsp;前此诸葛诞、邓r等驰名誉，有四【窗】聪八达之诮，帝疾之。时举中书郎，<br /><br />&nbsp;&nbsp;&nbsp;&nbsp;诏曰：“得其人与否，在卢生耳。选举莫取有名，名如画地作饼，不可啖也。”<br /><br />&nbsp;&nbsp;&nbsp;&nbsp;毓对曰：“名不足以致异人，而可以得常士。常士畏教慕善，然后有名，非所当<br /><br />&nbsp;&nbsp;&nbsp;&nbsp;疾也。愚臣既不足以识异人，又主者正以循名案常为职，但当有以验其后。故古<br /><br />&nbsp;&nbsp;&nbsp;&nbsp;者敷奏以言，明试以功。今考绩之法废，而以毁誉相进退，故真伪浑杂，虚实相<br /><br />&nbsp;&nbsp;&nbsp;&nbsp;蒙。”帝纳其言，即诏作考课法。会司徒缺，毓举处士管宁，帝不能用。更问其<br /><br />&nbsp;&nbsp;&nbsp;&nbsp;次，毓对曰：“敦笃至行，则太中大夫韩暨；亮直清方，则司隶校尉崔林；贞固<br /><br />&nbsp;&nbsp;&nbsp;&nbsp;纯粹，则太常常林。”帝乃用暨。毓於人及选举，先举性行，而后言才。黄门李<br /><br />&nbsp;&nbsp;&nbsp;&nbsp;丰尝以问毓，毓曰：“才所以为善也，故大才成大善，小才成小善。今称之有才<br /><br />&nbsp;&nbsp;&nbsp;&nbsp;而不能为善，是才不中器也。”丰等服其言。<br /><br />&nbsp;&nbsp;&nbsp;&nbsp;齐王即位，赐爵关内侯。时曹爽秉权，将树其党，徙毓仆射，以侍中何晏代<br /><br />&nbsp;&nbsp;&nbsp;&nbsp;毓。顷之，出毓为廷尉，司隶毕轨又枉奏免官，众论多讼之，乃以毓为光禄勋。<br /><br />&nbsp;&nbsp;&nbsp;&nbsp;爽等见收，太傅司马宣王使毓行司隶校尉，治其狱。复为吏部尚书，加奉车都尉，<br /><br />&nbsp;&nbsp;&nbsp;&nbsp;封高乐亭侯，转为仆射，故典选举，加光禄大夫。高贵乡公即位，进封大梁乡侯。<br /><br />&nbsp;&nbsp;&nbsp;&nbsp;封一子【高】亭侯。丘俭作乱，大将军司马景王出征，毓纲纪后事，加侍中。<br /><br />&nbsp;&nbsp;&nbsp;&nbsp;正元三年，疾病，逊位。迁为司空，固推骠骑将军王昶、光禄大夫王观、司隶校<br /><br />&nbsp;&nbsp;&nbsp;&nbsp;尉王祥。诏使使者即授印绶，进爵封容城侯，邑二千三百户。甘露二年薨，谥曰<br /><br />&nbsp;&nbsp;&nbsp;&nbsp;成侯。孙藩嗣。毓子钦、E，咸熙中钦为尚书，E泰山太守。【世语曰：钦字子<br /><br />&nbsp;&nbsp;&nbsp;&nbsp;若，E字子笏。钦泰始中为尚书仆射，领选，咸宁四年卒，追赠卫将军，开府。<br /><br />&nbsp;&nbsp;&nbsp;&nbsp;虞预晋书曰：钦少居名位，不顾财利，清虚淡泊，动礼典。同郡张华，家单少<br /><br />&nbsp;&nbsp;&nbsp;&nbsp;孤，不为乡邑所知，惟钦贵异焉。钦子浮，字子云。晋诸公赞曰：张华博识多闻，<br /><br />&nbsp;&nbsp;&nbsp;&nbsp;无物不知。浮高朗经博，有美於华，起家太子舍人，病疽，截手，遂废。朝廷器<br /><br />&nbsp;&nbsp;&nbsp;&nbsp;重之，就家以为国子博士，迁祭酒。永平中为秘书监。E及子皓、志并至尚书。<br /><br />&nbsp;&nbsp;&nbsp;&nbsp;志子谌，字子谅。温峤表称谌清出有文思。谌别传曰：谌善著文章。洛阳倾覆，<br /><br />&nbsp;&nbsp;&nbsp;&nbsp;北投刘琨，琨以为司空从事中郎。琨败，谌归段末波。元帝之初，累召为散骑中<br /><br />&nbsp;&nbsp;&nbsp;&nbsp;书侍郎，不得南赴。永和六年，卒於胡【胡】中，子孙过江。妖贼帅卢循，谌之<br /><br />&nbsp;&nbsp;&nbsp;&nbsp;曾孙。】<br /><br />&nbsp;&nbsp;&nbsp;&nbsp;评曰：桓阶识睹成败，才周当世。陈群动仗名义，有清流雅望；泰弘济简至，<br /><br />&nbsp;&nbsp;&nbsp;&nbsp;允克堂构矣。魏世事统台阁，重内轻外，故八座尚书，即古六卿之任也。陈、徐、<br /><br />&nbsp;&nbsp;&nbsp;&nbsp;卫、卢，久居斯位，矫、宣刚断骨鲠，臻、毓规鉴清理，咸不忝厥职云。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,315);">加入书签</a><a
                        href="314.html">上一页</a>&larr;<a href="index.html">返回列表</a>&rarr;<a
                            href="316.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "314.html"; var next_page = "316.html"; var index_page = "index.html"; var sortid = "9"; var article_id = "4"; var chapter_id = "315"; var articlename = "三国志"; var chaptername = " 卷二十二 魏书二十二"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>