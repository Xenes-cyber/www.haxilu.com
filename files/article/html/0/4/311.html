<!DOCTYPE html>
<html>
<head>
<meta charset="gbk" />
<title>三国志- 卷十八 魏书十八-在线阅读-哈西文学网</title>
<meta name="keywords" content="陈寿，裴松之注，三国志， 卷十八 魏书十八全文， 卷十八 魏书十八在线阅读 哈西文学网" />
<meta name="description" content="哈西文学网提供陈寿，裴松之注的三国志  卷十八 魏书十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/311.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/311.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 魏书十八</h1>
            <div class="link xb">
                <a href="310.html">上一页</a>&larr;<a href="index.html">返回列表</a>&rarr;<a
                    href="312.html">下一页</a></div>			
            <div id="BookText">&nbsp;&nbsp;&nbsp;&nbsp;◎二李臧文吕许典二庞阎传第十八<br /><br />&nbsp;&nbsp;&nbsp;&nbsp;李典字曼成，山阳钜野人也。典从父乾，有雄气，合宾客数千家在乘氏。初<br /><br />&nbsp;&nbsp;&nbsp;&nbsp;平中，以众随太祖，破黄巾於寿张，又从击袁术，征徐州。吕布之乱，太祖遣乾<br /><br />&nbsp;&nbsp;&nbsp;&nbsp;还乘氏，慰劳诸县。布别驾薛兰、治中李封招乾，欲俱叛，乾不听，遂杀乾。太<br /><br />&nbsp;&nbsp;&nbsp;&nbsp;祖使乾子整将乾兵，与诸将击兰、封。兰、封破，从平兖州诸县有功，稍迁青州<br /><br />&nbsp;&nbsp;&nbsp;&nbsp;刺史。整卒，典徙颍阴令，为中郎将，将整军，【魏书曰：典少好学，不乐兵事，<br /><br />&nbsp;&nbsp;&nbsp;&nbsp;乃就师读春秋左氏传，博观群书。太祖善之，故试以治民之政。】迁离狐太守。<br /><br />&nbsp;&nbsp;&nbsp;&nbsp;时太祖与袁绍相拒官渡，典率宗族及部曲输谷帛供军。绍破，以典为裨将军，<br /><br />&nbsp;&nbsp;&nbsp;&nbsp;屯安民。太祖击谭、尚於黎阳，使典与程昱等以船运军粮。会尚遣魏郡太守高蕃<br /><br />&nbsp;&nbsp;&nbsp;&nbsp;将兵屯河上，绝水道，太祖敕典、昱：“若船不得过，下从陆道。”典与诸将议<br /><br />&nbsp;&nbsp;&nbsp;&nbsp;曰：“蕃军少甲而恃水，有懈怠之心，击之必克。军不内御；苟利国家，专之可<br /><br />&nbsp;&nbsp;&nbsp;&nbsp;也，宜亟击之。”昱亦以为然。遂北渡河，攻蕃，破之，水道得通。刘表使刘备<br /><br />&nbsp;&nbsp;&nbsp;&nbsp;北侵，至叶，太祖遣典从夏侯拒之。备一旦烧屯去，率诸军追击之，典曰：<br /><br />&nbsp;&nbsp;&nbsp;&nbsp;“贼无故退，疑必有伏。南道狭窄，草木深，不可追也。”不听，与于禁追之，<br /><br />&nbsp;&nbsp;&nbsp;&nbsp;典留守。等果入贼伏里，战不利，典往救，备望见救至，乃散退。从围邺，邺<br /><br />&nbsp;&nbsp;&nbsp;&nbsp;定，与乐进围高朱逗关，击管承於长广，皆破之。迁捕虏将军，封都亭侯。典<br /><br />&nbsp;&nbsp;&nbsp;&nbsp;宗族部曲三千馀家，居乘氏，自请愿徙诣魏郡。太祖笑曰：“卿欲慕耿纯邪？”<br /><br />&nbsp;&nbsp;&nbsp;&nbsp;典谢曰：“典驽怯功微，而爵宠过厚，诚宜举宗陈力；加以征伐未息，宜实郊遂<br /><br />&nbsp;&nbsp;&nbsp;&nbsp;之内，以制四方，非慕纯也。”遂徙部曲宗族万三千馀口居邺。太祖嘉之，迁破<br /><br />&nbsp;&nbsp;&nbsp;&nbsp;虏将军。与张辽、乐进屯合肥，孙权率众围之，辽欲奉教出战。进、典、辽皆素<br /><br />&nbsp;&nbsp;&nbsp;&nbsp;不睦，辽恐其不从，典慨然曰：“此国家大事，顾君计何如耳，吾可以私憾而忘<br /><br />&nbsp;&nbsp;&nbsp;&nbsp;公义乎！”乃率众与辽破走权。增邑百户，并前三百户。<br /><br />&nbsp;&nbsp;&nbsp;&nbsp;典好学问，贵儒雅，不与诸将争功。敬贤士大夫，恂恂若不及，军中称其长<br /><br />&nbsp;&nbsp;&nbsp;&nbsp;者。年三十六薨，子祯嗣。文帝践阼，追念合肥之功，增祯邑百户，赐典一子爵<br /><br />&nbsp;&nbsp;&nbsp;&nbsp;关内侯，邑百户；谥典曰愍侯。<br /><br />&nbsp;&nbsp;&nbsp;&nbsp;李通字文达，江夏平春人也。【魏略曰：通小字万亿。】以侠闻於江、汝之<br /><br />&nbsp;&nbsp;&nbsp;&nbsp;间。与其郡人陈恭共起兵於朗陵，众多归之。时有周直者，众二千馀家，与恭、<br /><br />&nbsp;&nbsp;&nbsp;&nbsp;通外和内违。通欲图杀直而恭难之。通知恭无断，乃独定策，与直克会，酒酣杀<br /><br />&nbsp;&nbsp;&nbsp;&nbsp;直。众人大扰，通率恭诛其党帅，尽并其营。后恭妻弟陈A，杀恭而据其众。通<br /><br />&nbsp;&nbsp;&nbsp;&nbsp;攻破A军，斩A首以祭恭墓。又生禽黄巾大帅吴霸而降其属。遭岁大饥，通倾家<br /><br />&nbsp;&nbsp;&nbsp;&nbsp;振施，与士分糟糠，皆争为用，由是盗贼不敢犯。<br /><br />&nbsp;&nbsp;&nbsp;&nbsp;建安初，通举众诣太祖於许。拜通振威中郎将，屯汝南西界。太祖讨张绣，<br /><br />&nbsp;&nbsp;&nbsp;&nbsp;刘表遣兵以助绣，太祖军不利。通将兵夜诣太祖，太祖得以复战，通为先登，大<br /><br />&nbsp;&nbsp;&nbsp;&nbsp;破绣军。拜裨将军，封建功侯。分汝南二县，以通为阳安都尉。通妻伯父犯法，<br /><br />&nbsp;&nbsp;&nbsp;&nbsp;朗陵长赵俨收治，致之大辟。是时杀生之柄，决於牧守，通妻子号泣以请其命。<br /><br />&nbsp;&nbsp;&nbsp;&nbsp;通曰：“方与曹公戮力，义不以私废公。”嘉俨执宪不阿，与为亲交。太祖与袁<br /><br />&nbsp;&nbsp;&nbsp;&nbsp;绍相拒於官渡。绍遣使拜通征南将军，刘表亦阴招之，通皆拒焉。通亲戚部曲流<br /><br />&nbsp;&nbsp;&nbsp;&nbsp;涕曰：“今孤危独守，以失大援，亡可立而待也，不如亟从绍。”通按剑以叱之<br /><br />&nbsp;&nbsp;&nbsp;&nbsp;曰：“曹公明哲，必定天下。绍虽强盛，而任使无方，终为之虏耳。吾以死不贰。”<br /><br />&nbsp;&nbsp;&nbsp;&nbsp;即斩绍使，送印绶诣太祖。又击郡贼瞿恭、江宫、沈成等，皆破残其众，送其首。<br /><br />&nbsp;&nbsp;&nbsp;&nbsp;遂定淮、汝之地。改封都亭侯，拜汝南太守。时贼张赤等五千馀家聚桃山，通攻<br /><br />&nbsp;&nbsp;&nbsp;&nbsp;破之。刘备与周瑜围曹仁於江陵，别遣关羽绝北道。通率众击之，下马拔鹿角入<br /><br />&nbsp;&nbsp;&nbsp;&nbsp;围，且战且前，以迎仁军，勇冠诸将。通道得病薨，时年四十二。追增邑二百户，<br /><br />&nbsp;&nbsp;&nbsp;&nbsp;并前四百户。文帝践阼，谥曰刚侯。诏曰：“昔袁绍之难，自许、蔡以南，人怀<br /><br />&nbsp;&nbsp;&nbsp;&nbsp;异心。通秉义不顾，使携贰率服，朕甚嘉之。不幸早薨，子基虽已袭爵，未足酬<br /><br />&nbsp;&nbsp;&nbsp;&nbsp;其庸勋。基兄绪，前屯樊城，又有功。世笃其劳，其以基为奉义中郎将，绪平虏<br /><br />&nbsp;&nbsp;&nbsp;&nbsp;中郎将，以宠异焉。”【王隐晋书曰：绪子秉，字玄胄，有俊才，为时所贵，官<br /><br />&nbsp;&nbsp;&nbsp;&nbsp;至秦州刺史。秉尝答司马文王问，因以为家诫曰：“昔侍坐於先帝，时有三长吏<br /><br />&nbsp;&nbsp;&nbsp;&nbsp;俱见。临辞出，上曰：‘为官长当清，当慎，当勤，修此三者，何患不治乎？’<br /><br />&nbsp;&nbsp;&nbsp;&nbsp;并受诏。既出，上顾谓吾等曰：‘相诫敕正当尔不？’侍坐众贤，莫不赞善。上<br /><br />&nbsp;&nbsp;&nbsp;&nbsp;又问曰：‘必不得已，於斯三者何先？’或对曰：‘清固为本。’次复问吾，对<br /><br />&nbsp;&nbsp;&nbsp;&nbsp;曰：‘清慎之道，相须而成，必不得已，慎乃为大。夫清者不必慎，慎者必自清，<br /><br />&nbsp;&nbsp;&nbsp;&nbsp;亦由仁者必有勇，勇者不必有仁，是以易称括囊无咎，藉用白茅，皆慎之至也。’<br /><br />&nbsp;&nbsp;&nbsp;&nbsp;上曰：‘卿言得之耳。可举近世能慎者谁乎？’诸人各未知所对，吾乃举故太尉<br /><br />&nbsp;&nbsp;&nbsp;&nbsp;荀景倩、尚书董仲连、仆射王公仲并可谓为慎。上曰：‘此诸人者，温恭朝夕，<br /><br />&nbsp;&nbsp;&nbsp;&nbsp;执事有恪，亦各其慎也。然天下之至慎，其惟阮嗣宗乎！每与之言，言及玄远，<br /><br />&nbsp;&nbsp;&nbsp;&nbsp;而未曾评论时事，臧否人物，真可谓至慎矣。’吾每思此言，亦足以为明诫。凡<br /><br />&nbsp;&nbsp;&nbsp;&nbsp;人行事，年少立身，不可不慎，勿轻论人，勿轻说事，如此则悔吝何由而生，患<br /><br />&nbsp;&nbsp;&nbsp;&nbsp;祸无从而至矣。”秉子重，字茂曾。少知名，历位吏部郎、平阳太守。晋诸公赞<br /><br />&nbsp;&nbsp;&nbsp;&nbsp;曰：重以清尚称。相国赵王伦以重望取为右司马。重以伦将为乱，辞疾不就。伦<br /><br />&nbsp;&nbsp;&nbsp;&nbsp;逼之不已，重遂不复自活，至於困笃，扶曳受拜，数日卒，赠散骑常侍。重二弟，<br /><br />&nbsp;&nbsp;&nbsp;&nbsp;尚字茂仲，矩字茂约，永嘉中并典郡；矩至江州刺史。重子式，字景则，官至侍<br /><br />&nbsp;&nbsp;&nbsp;&nbsp;中。】<br /><br />&nbsp;&nbsp;&nbsp;&nbsp;臧霸字宣高，泰山华人也。父戒，为县狱掾，据法不听太守欲所私杀。太守<br /><br />&nbsp;&nbsp;&nbsp;&nbsp;大怒，令收戒诣府，时送者百馀人。霸年十八，将客数十人径於费西山中要夺之，<br /><br />&nbsp;&nbsp;&nbsp;&nbsp;送者莫敢动，因与父俱亡命东海，由是以勇壮闻。黄巾起，霸从陶谦击破之，拜<br /><br />&nbsp;&nbsp;&nbsp;&nbsp;骑都尉。遂收兵於徐州，与孙观、吴敦、尹礼等并聚众，霸为帅，屯於开阳。太<br /><br />&nbsp;&nbsp;&nbsp;&nbsp;祖之讨吕布也，霸等将兵助布。既禽布，霸自匿。太祖募索得霸，见而悦之，使<br /><br />&nbsp;&nbsp;&nbsp;&nbsp;霸招吴敦、尹礼、孙观、观兄康等，皆诣太祖。太祖以霸为琅邪相，敦利城、礼<br /><br />&nbsp;&nbsp;&nbsp;&nbsp;东莞、观北海、康城阳太守，割青、徐二州，委之於霸。太祖之在兖州，以徐翕、<br /><br />&nbsp;&nbsp;&nbsp;&nbsp;毛晖为将。兖州乱，翕、晖皆叛。后兖州定，翕、晖亡命投霸。太祖语刘备，令<br /><br />&nbsp;&nbsp;&nbsp;&nbsp;语霸送二人首。霸谓备曰：“霸所以能自立者，以不为此也。霸受公生全之恩，<br /><br />&nbsp;&nbsp;&nbsp;&nbsp;不敢违命。然王霸之君可以义告，愿将军为之辞。”备以霸言白太祖，太祖叹息，<br /><br />&nbsp;&nbsp;&nbsp;&nbsp;谓霸曰：“此古人之事而君能行之，孤之愿也。”乃皆以翕、晖为郡守。时太祖<br /><br />&nbsp;&nbsp;&nbsp;&nbsp;方与袁绍相拒，而霸数以精兵入青州，故太祖得专事绍，不以东方为念。太祖破<br /><br />&nbsp;&nbsp;&nbsp;&nbsp;袁谭於南皮，霸等会贺。霸因求遣子弟及诸将父兄家属诣邺，太祖曰：“诸君忠<br /><br />&nbsp;&nbsp;&nbsp;&nbsp;孝，岂复在是！昔萧何遣子弟入侍，而高祖不拒，耿纯焚室舆榇以从，而光武不<br /><br />&nbsp;&nbsp;&nbsp;&nbsp;逆，吾将何以易之哉！”东州扰攘，霸等执义征暴，清定海岱，功莫大焉，皆封<br /><br />&nbsp;&nbsp;&nbsp;&nbsp;列侯。霸为都亭侯，加威虏将军。又与于禁讨昌g，与夏侯渊讨黄巾馀贼徐和等，<br /><br />&nbsp;&nbsp;&nbsp;&nbsp;有功，迁徐州刺史。沛国【公】武周为下邳令，霸敬异周，身诣令舍。部从事总<br /><br />&nbsp;&nbsp;&nbsp;&nbsp;不法，周得其罪，便收考竟，霸益以善周。从讨孙权，先登，再入巢湖，攻<br /><br />&nbsp;&nbsp;&nbsp;&nbsp;居巢，破之。张辽之讨陈兰，霸别遣至皖，讨吴将韩当，使权不得救兰。当遣兵<br /><br />&nbsp;&nbsp;&nbsp;&nbsp;逆霸，霸与战於逢龙，当复遣兵邀霸於夹石，与战破之，还屯舒。权遣数万人乘<br /><br />&nbsp;&nbsp;&nbsp;&nbsp;船屯舒口，分兵救兰，闻霸军在舒，遁还。霸夜追之，比明，行百馀里，邀贼前<br /><br />&nbsp;&nbsp;&nbsp;&nbsp;后击之。贼窘急，不得上船，赴水者甚众。由是贼不得救兰，辽遂破之。霸从讨<br /><br />&nbsp;&nbsp;&nbsp;&nbsp;孙权於濡须口，与张辽为前锋，行遇霖雨，大军先及，水遂长，贼船稍进，将士<br /><br />&nbsp;&nbsp;&nbsp;&nbsp;皆不安。辽欲去，霸止之曰：“公明於利钝，宁肯捐吾等邪？”明日果有令。辽<br /><br />&nbsp;&nbsp;&nbsp;&nbsp;至，以语太祖。太祖善之，拜扬威将军，假节。后权乞降，太祖还，留霸与夏侯<br /><br />&nbsp;&nbsp;&nbsp;&nbsp;等屯居巢。<br /><br />&nbsp;&nbsp;&nbsp;&nbsp;文帝即王位，迁镇东将军，进爵武安乡侯，都督青州诸军事。及践阼，进封<br /><br />&nbsp;&nbsp;&nbsp;&nbsp;开阳侯，徙封良成侯。与曹休讨吴贼，破吕范於洞浦，徵为执金吾，位特进。每<br /><br />&nbsp;&nbsp;&nbsp;&nbsp;有军事，帝常咨访焉。【魏略曰：霸一名奴寇。孙观名婴子。吴敦名黯奴。尹礼<br /><br />&nbsp;&nbsp;&nbsp;&nbsp;名卢儿。建安二十四年，霸遣别军在洛。会太祖崩，霸所部及青州兵，以为天下<br /><br />&nbsp;&nbsp;&nbsp;&nbsp;将乱，皆鸣鼓擅去。文帝即位，以曹休都督青、徐，霸谓休曰：“国家未肯听霸<br /><br />&nbsp;&nbsp;&nbsp;&nbsp;耳！若假霸步骑万人，必能横行江表。”休言之於帝，帝疑霸军前擅去，今意壮<br /><br />&nbsp;&nbsp;&nbsp;&nbsp;乃尔！遂东巡，因霸来朝而夺其兵。】明帝即位，增邑五百，并前三千五百户。<br /><br />&nbsp;&nbsp;&nbsp;&nbsp;薨，谥曰威侯。子艾嗣。【魏书曰：艾少以才理称，为黄门郎，历位郡守。】艾<br /><br />&nbsp;&nbsp;&nbsp;&nbsp;官至青州刺史、少府。艾薨，谥曰恭侯。子权嗣。霸前后有功，封子三人列侯，<br /><br />&nbsp;&nbsp;&nbsp;&nbsp;赐一人爵关内侯。【霸一子舜，字太伯，晋散骑常侍，见武帝百官名。此百官名，<br /><br />&nbsp;&nbsp;&nbsp;&nbsp;不知谁所撰也，皆有题目，称舜“才颖条畅，识赞时宜”也。】<br /><br />&nbsp;&nbsp;&nbsp;&nbsp;而孙观亦至青州刺史，假节，从太祖讨孙权，战被创，薨。子毓嗣，亦至青<br /><br />&nbsp;&nbsp;&nbsp;&nbsp;州刺史。【魏书曰：孙观字仲台，泰山人。与臧霸俱起，讨黄巾，拜骑都尉。太<br /><br />&nbsp;&nbsp;&nbsp;&nbsp;祖破吕布，使霸招观兄弟，皆厚遇之。与霸俱战伐，观常为先登，征定青、徐群<br /><br />&nbsp;&nbsp;&nbsp;&nbsp;贼，功次於霸，封吕都亭侯。康亦以功封列侯。与太祖会南皮，遣子弟入居邺，<br /><br />&nbsp;&nbsp;&nbsp;&nbsp;拜观偏将军，迁青州刺史。从征孙权於濡须口，假节。攻权，为流矢所中，伤左<br /><br />&nbsp;&nbsp;&nbsp;&nbsp;足，力战不顾，太祖劳之曰：“将军被创深重，而猛气益奋，不当为国爱身乎？”<br /><br />&nbsp;&nbsp;&nbsp;&nbsp;转振威将军，创甚，遂卒。】<br /><br />&nbsp;&nbsp;&nbsp;&nbsp;文聘字仲业，南阳宛人也，为刘表大将，使御北方。表死，其子琮立。太祖<br /><br />&nbsp;&nbsp;&nbsp;&nbsp;征荆州，琮举州降，呼聘欲与俱，聘曰：“聘不能全州，当待罪而已。”太祖济<br /><br />&nbsp;&nbsp;&nbsp;&nbsp;汉，聘乃诣太祖，太祖问曰：“来何迟邪？”聘曰：“先日不能辅弼刘荆州以奉<br /><br />&nbsp;&nbsp;&nbsp;&nbsp;国家，荆州虽没，常愿据守汉川，保全土境，生不负於孤弱，死无愧於地下，而<br /><br />&nbsp;&nbsp;&nbsp;&nbsp;计不得已，以至於此。实怀悲惭，无颜早见耳。”遂欷[流涕。太祖为之怆然，<br /><br />&nbsp;&nbsp;&nbsp;&nbsp;曰：“仲业，卿真忠臣也。”厚礼待之。授聘兵，使与曹纯追讨刘备於长阪。太<br /><br />&nbsp;&nbsp;&nbsp;&nbsp;祖先定荆州，江夏与吴接，民心不安，乃以聘为江夏太守，使典北兵，委以边事，<br /><br />&nbsp;&nbsp;&nbsp;&nbsp;赐爵关内侯。【孙盛曰：资父事君，忠孝道一。臧霸少有孝烈之称，文聘著垂泣<br /><br />&nbsp;&nbsp;&nbsp;&nbsp;之诚，是以魏武一面，委之以二方之任，岂直壮武见知於仓卒之间哉！】与乐进<br /><br />&nbsp;&nbsp;&nbsp;&nbsp;讨关羽於寻口，有功，进封延寿亭侯，加讨逆将军。又攻羽辎重於汉津，烧其船<br /><br />&nbsp;&nbsp;&nbsp;&nbsp;於荆城。文帝践阼，进爵长安乡侯，假节。与夏侯尚围江陵，使聘别屯沔口，止<br /><br />&nbsp;&nbsp;&nbsp;&nbsp;石梵，自当一队，御贼有功，迁后将军，封新野侯。孙权以五万众自围聘於石阳，<br /><br />&nbsp;&nbsp;&nbsp;&nbsp;甚急，聘坚守不动，权住二十馀日乃解去。聘追击破之。【魏略曰：孙权尝自将<br /><br />&nbsp;&nbsp;&nbsp;&nbsp;数万众卒至。时大雨，城栅崩坏，人民散在田野，未及补治。聘闻权到，不知所<br /><br />&nbsp;&nbsp;&nbsp;&nbsp;施，乃思惟莫若潜默可以疑之。乃敕城中人使不得见，又自卧舍中不起。权果疑<br /><br />&nbsp;&nbsp;&nbsp;&nbsp;之，语其部党曰：“北方以此人忠臣也，故委之以此郡，今我至而不动，此不有<br /><br />&nbsp;&nbsp;&nbsp;&nbsp;密图，必当有外救。”遂不敢攻而去。魏略此语，与本传反。】增邑五百户，并<br /><br />&nbsp;&nbsp;&nbsp;&nbsp;前千九百户。<br /><br />&nbsp;&nbsp;&nbsp;&nbsp;聘在江夏数十年，有威恩，名震敌国，贼不敢侵。分聘户邑封聘子岱为列侯，<br /><br />&nbsp;&nbsp;&nbsp;&nbsp;又赐聘从子厚爵关内侯。聘薨，谥曰壮侯。岱又先亡，聘养子休嗣。卒，子武嗣。<br /><br />&nbsp;&nbsp;&nbsp;&nbsp;嘉平中，谯郡桓禺为江夏太守，清俭有威惠，名亚於聘。<br /><br />&nbsp;&nbsp;&nbsp;&nbsp;吕虔字子恪，任城人也。太祖在兖州，闻虔有胆策，以为从事，将家兵守湖<br /><br />&nbsp;&nbsp;&nbsp;&nbsp;陆。【襄陵】襄贲校尉杜松部民炅母等作乱，与昌g通。太祖以虔代松。虔到，<br /><br />&nbsp;&nbsp;&nbsp;&nbsp;招诱炅母渠率及同恶数十人，赐酒食。简壮士伏其侧，虔察炅母等皆醉，使伏兵<br /><br />&nbsp;&nbsp;&nbsp;&nbsp;尽格杀之。抚其馀众，群贼乃平。太祖以虔领泰山太守。郡接山海，世乱，闻民<br /><br />&nbsp;&nbsp;&nbsp;&nbsp;人多藏窜。袁绍所置中郎将郭祖、公孙犊等数十辈，保山为寇，百姓苦之。虔将<br /><br />&nbsp;&nbsp;&nbsp;&nbsp;家兵到郡，开恩信，祖等党属皆降服，诸山中亡匿者尽出安土业。简其强者补战<br /><br />&nbsp;&nbsp;&nbsp;&nbsp;士，泰山由是遂有精兵，冠名州郡。济南黄巾徐和等，所在劫长吏，攻城邑。虔<br /><br />&nbsp;&nbsp;&nbsp;&nbsp;引兵与夏侯渊会击之，前后数十战，斩首获生数千人。太祖使督青州诸郡兵以讨<br /><br />&nbsp;&nbsp;&nbsp;&nbsp;东莱群贼李条等，有功。太祖令曰：“夫有其志，必成其事，盖烈士之所徇也。<br /><br />&nbsp;&nbsp;&nbsp;&nbsp;卿在郡以来，禽奸讨暴，百姓获安，躬蹈矢石，所征辄克。昔寇恂立名於汝、颍，<br /><br />&nbsp;&nbsp;&nbsp;&nbsp;耿m建策於青、兖，古今一也。”举茂才，加骑都尉，典郡如故。虔在泰山十数<br /><br />&nbsp;&nbsp;&nbsp;&nbsp;年，甚有威惠。文帝即王位，加裨将军，封益寿亭侯，迁徐州刺史，加威虏将军。<br /><br />&nbsp;&nbsp;&nbsp;&nbsp;请琅邪王祥为别驾，民事一以委之，世多其能任贤。【孙盛杂语曰：祥字休徵。<br /><br />&nbsp;&nbsp;&nbsp;&nbsp;性至孝，后母苛虐，每欲危害祥，祥色养无怠。盛寒之月，后母曰：“吾思食生<br /><br />&nbsp;&nbsp;&nbsp;&nbsp;鱼。”祥脱衣，将剖冰求之，【有】少顷，坚冰解，下有鱼跃出，因奉以供，时<br /><br />&nbsp;&nbsp;&nbsp;&nbsp;人以为孝感之所致也。供养三十馀年，母终乃仕，以淳诚贞粹见重於时。王隐晋<br /><br />&nbsp;&nbsp;&nbsp;&nbsp;书曰：祥始出仕，年过五十矣，稍迁至司隶校尉。高贵乡公入学，以祥为三老，<br /><br />&nbsp;&nbsp;&nbsp;&nbsp;迁司空太尉。司马文王初为晋王，司空荀要祥尽敬，祥不从。语在三少帝纪。<br /><br />&nbsp;&nbsp;&nbsp;&nbsp;晋武践阼，拜祥为太保，封雎陵公。泰始四年，年八十九薨。祥弟览，字玄通，<br /><br />&nbsp;&nbsp;&nbsp;&nbsp;光禄大夫。晋诸公赞称览率素有至行。览子孙繁衍，颇有贤才相系，奕世之盛，<br /><br />&nbsp;&nbsp;&nbsp;&nbsp;古今少比焉。】讨利城叛贼，斩获有功。明帝即位，徙封万年亭侯，增邑二百，<br /><br />&nbsp;&nbsp;&nbsp;&nbsp;并前六百户。虔薨，子翻嗣。翻薨，子桂嗣。<br /><br />&nbsp;&nbsp;&nbsp;&nbsp;许褚字仲康，谯国谯人也。长八尺馀，腰大十围，容貌雄毅，勇力绝人。汉<br /><br />&nbsp;&nbsp;&nbsp;&nbsp;末，聚少年及宗族数千家，共坚壁以御寇。时汝南葛陂贼万馀人攻褚壁，褚众少<br /><br />&nbsp;&nbsp;&nbsp;&nbsp;不敌，力战疲极。兵矢尽，乃令壁中男女，聚治石如f斗者置四隅。褚飞石掷<br /><br />&nbsp;&nbsp;&nbsp;&nbsp;之，所值皆摧碎。贼不敢进。粮乏，伪与贼和，以牛与贼易食，贼来取牛，牛辄<br /><br />&nbsp;&nbsp;&nbsp;&nbsp;奔还。褚乃出陈前，一手逆曳牛尾，行百馀步。贼众惊，遂不敢取牛而走。由是<br /><br />&nbsp;&nbsp;&nbsp;&nbsp;淮、汝、陈、梁间，闻皆畏惮之。<br /><br />&nbsp;&nbsp;&nbsp;&nbsp;太祖徇淮、汝，褚以众归太祖。太祖见而壮之曰：“此吾樊哙也。”即日拜<br /><br />&nbsp;&nbsp;&nbsp;&nbsp;都尉，引入宿卫。诸从褚侠客，皆以为虎士。从征张绣，先登，斩首万计，迁校<br /><br />&nbsp;&nbsp;&nbsp;&nbsp;尉。从讨袁绍於官渡。时常从士徐他等谋为逆，以褚常侍左右，惮之不敢发。伺<br /><br />&nbsp;&nbsp;&nbsp;&nbsp;褚休下日，他等怀刀入。褚至下舍心动，即还侍。他等不知，入帐见褚，大惊愕。<br /><br />&nbsp;&nbsp;&nbsp;&nbsp;他色变，褚觉之，即击杀他等。太祖益亲信之，出入同行，不离左右。从围邺，<br /><br />&nbsp;&nbsp;&nbsp;&nbsp;力战有功，赐爵关内侯。从讨韩遂、马超於潼关。太祖将北渡，临济河，先渡兵，<br /><br />&nbsp;&nbsp;&nbsp;&nbsp;独与褚及虎士百馀人留南岸断后。超将步骑万馀人，来奔太祖军，矢下如雨。褚<br /><br />&nbsp;&nbsp;&nbsp;&nbsp;白太祖，贼来多，今兵渡已尽，宜去，乃扶太祖上船。贼战急，军争济，船重欲<br /><br />&nbsp;&nbsp;&nbsp;&nbsp;没。褚斩攀船者，左手举马鞍蔽太祖。船工为流矢所中死，褚右手并溯船，仅乃<br /><br />&nbsp;&nbsp;&nbsp;&nbsp;得渡。是日，微褚几危。其后太祖与遂、超等单马会语，左右皆不得从，唯将褚。<br /><br />&nbsp;&nbsp;&nbsp;&nbsp;超负其力，阴欲前突太祖，素闻褚勇，疑从骑是褚。乃问太祖曰：“公有虎侯者<br /><br />&nbsp;&nbsp;&nbsp;&nbsp;安在？”太祖顾指褚，褚_目盼之。超不敢动，乃各罢。后数日会战，大破超等，<br /><br />&nbsp;&nbsp;&nbsp;&nbsp;褚身斩首级，迁武卫中郎将。武卫之号，自此始也。军中以褚力如虎而痴，故号<br /><br />&nbsp;&nbsp;&nbsp;&nbsp;曰虎痴；是以超问虎侯，至今天下称焉，皆谓其姓名也。<br /><br />&nbsp;&nbsp;&nbsp;&nbsp;褚性谨慎奉法，质重少言。曹仁自荆州来朝谒，太祖未出，入与褚相见於殿<br /><br />&nbsp;&nbsp;&nbsp;&nbsp;外。仁呼褚入便坐语，褚曰：“王将出。”便还入殿，仁意恨之。或以责褚曰：<br /><br />&nbsp;&nbsp;&nbsp;&nbsp;“征南宗室重臣，降意呼君，君何故辞？”褚曰：“彼虽亲重，外藩也。褚备内<br /><br />&nbsp;&nbsp;&nbsp;&nbsp;臣，众谈足矣，入室何私乎？”太祖闻，愈爱待之，迁中坚将军。太祖崩，褚号<br /><br />&nbsp;&nbsp;&nbsp;&nbsp;泣欧血。文帝践阼，进封万岁亭侯，迁武卫将军，都督中军宿卫禁兵，甚亲近焉。<br /><br />&nbsp;&nbsp;&nbsp;&nbsp;初，褚所将为虎士者从征伐，太祖以为皆壮士也，同日拜为将，其后以功为将军<br /><br />&nbsp;&nbsp;&nbsp;&nbsp;封侯者数十人，都尉、校尉百馀人，皆剑客也。明帝即位，进封牟乡侯，邑七百<br /><br />&nbsp;&nbsp;&nbsp;&nbsp;户，赐子爵一人关内侯。褚薨，谥曰壮侯。子仪嗣。褚兄定，亦以军功【封】为<br /><br />&nbsp;&nbsp;&nbsp;&nbsp;振威将军，都督徼道虎贲。太和中，帝思褚忠孝，下诏褒赞，复赐褚子孙二人爵<br /><br />&nbsp;&nbsp;&nbsp;&nbsp;关内侯。仪为锺会所杀。泰始初，子综嗣。<br /><br />&nbsp;&nbsp;&nbsp;&nbsp;典韦，陈留己吾人也。形貌魁梧，旅力过人，有志节任侠。襄邑刘氏与睢阳<br /><br />&nbsp;&nbsp;&nbsp;&nbsp;李永为雠，韦为报之。永故富春长，备卫甚谨。韦乘车载鸡酒，伪为候者，门开，<br /><br />&nbsp;&nbsp;&nbsp;&nbsp;怀匕首入杀永，并杀其妻，徐出，取车上刀戟，步【出】去。永居近，一尽<br /><br />&nbsp;&nbsp;&nbsp;&nbsp;骇。追者数百，莫敢近。行四五里，遇其伴，转战得脱。由是为豪杰所识。初平<br /><br />&nbsp;&nbsp;&nbsp;&nbsp;中，张邈举义兵，韦为士，属司马赵宠。牙门旗长大，人莫能胜，韦一手建之，<br /><br />&nbsp;&nbsp;&nbsp;&nbsp;宠异其才力。后属夏侯，数斩首有功，拜司马。太祖讨吕布於濮阳。布有别屯<br /><br />&nbsp;&nbsp;&nbsp;&nbsp;在濮阳西四五十里，太祖夜袭，比明破之。未及还，会布救兵至，三面掉战。时<br /><br />&nbsp;&nbsp;&nbsp;&nbsp;布身自搏战，自旦至日i数十合，相持急。太祖募陷陈，韦先占，将应募者数<br /><br />&nbsp;&nbsp;&nbsp;&nbsp;十人，皆重衣两铠，弃J，但持长矛撩戟。时西面又急，韦进当之，贼弓弩乱发，<br /><br />&nbsp;&nbsp;&nbsp;&nbsp;矢至如雨，韦不视，谓等人曰：“虏来十步，乃白之。”等人曰：“十步矣。”<br /><br />&nbsp;&nbsp;&nbsp;&nbsp;又曰：“五步乃白。”等人惧，疾言“虏至矣”！韦手持十馀戟，大呼起，所抵<br /><br />&nbsp;&nbsp;&nbsp;&nbsp;无不应手倒者。布众退。会日暮，太祖乃得引去。拜韦都尉，引置左右，将亲兵<br /><br />&nbsp;&nbsp;&nbsp;&nbsp;数百人，常绕大帐。韦既壮武，其所将皆选卒，每战斗，常先登陷陈。迁为校尉。<br /><br />&nbsp;&nbsp;&nbsp;&nbsp;性忠至谨重，常昼立侍终日，夜宿帐左右，稀归私寝。好酒食，饮啖兼人，每赐<br /><br />&nbsp;&nbsp;&nbsp;&nbsp;食於前，大饮长f，左右相属，数人益乃供，太祖壮之。韦好持大双戟与长刀等，<br /><br />&nbsp;&nbsp;&nbsp;&nbsp;军中为之语曰：“帐下壮士有典君，提一双戟八十斤。”<br /><br />&nbsp;&nbsp;&nbsp;&nbsp;太祖征荆州，至宛，张绣迎降。太祖甚悦，延绣及其将帅，置酒高会。太祖<br /><br />&nbsp;&nbsp;&nbsp;&nbsp;行酒，韦持大斧立后，刃径尺，太祖所至之前，韦辄举斧目之。竟酒，绣及其将<br /><br />&nbsp;&nbsp;&nbsp;&nbsp;帅莫敢仰视。后十馀日，绣反，袭太祖营，太祖出战不利，轻骑引去。韦战於门<br /><br />&nbsp;&nbsp;&nbsp;&nbsp;中，贼不得入。兵遂散从他门并入。时韦校尚有十馀人，皆殊死战，无不一当十。<br /><br />&nbsp;&nbsp;&nbsp;&nbsp;贼前后至稍多，韦以长戟左右击之，一叉入，辄十馀矛摧。左右死伤者略尽。韦<br /><br />&nbsp;&nbsp;&nbsp;&nbsp;被数十创，短兵接战，贼前搏之。韦双挟两贼击杀之，馀贼不敢前。韦复前突贼，<br /><br />&nbsp;&nbsp;&nbsp;&nbsp;杀数人，创重发，_目大骂而死。贼乃敢前，取其头，传观之，覆军就视其躯。<br /><br />&nbsp;&nbsp;&nbsp;&nbsp;太祖退住舞阴，闻韦死，为流涕，募间取其丧，亲自临哭之，遣归葬襄邑，拜子<br /><br />&nbsp;&nbsp;&nbsp;&nbsp;满为郎中。车驾每过，常祠以中牢。太祖思韦，拜满为司马，引自近。文帝即王<br /><br />&nbsp;&nbsp;&nbsp;&nbsp;位，以满为都尉，赐爵关内侯。<br /><br />&nbsp;&nbsp;&nbsp;&nbsp;庞德字令明，南安B道人也。【B音桓。】少为郡吏州从事。初平中，<br /><br />&nbsp;&nbsp;&nbsp;&nbsp;从马腾击反羌叛氐。数有功，稍迁至校尉。建安中，太祖讨袁谭、尚於黎阳，谭<br /><br />&nbsp;&nbsp;&nbsp;&nbsp;遣郭援、高值嚷匀『佣，太祖使锺繇率关中诸将讨之。德随腾子超拒援、朱<br /><br />&nbsp;&nbsp;&nbsp;&nbsp;平阳，德为军锋，进攻援、郑大破之，亲斩援首。【魏略曰：德手斩一级，不<br /><br />&nbsp;&nbsp;&nbsp;&nbsp;知是援。战罢之后，众人皆言援死而不得其首。援，锺繇之甥。德晚后於K中出<br /><br />&nbsp;&nbsp;&nbsp;&nbsp;一头，繇见之而哭。德谢繇，繇曰：“援虽我甥，乃国贼也。卿何谢之？”】拜<br /><br />&nbsp;&nbsp;&nbsp;&nbsp;中郎将，封都亭侯。后张白骑叛於弘农，德复随腾征之，破白骑於两ゼ洹Ｃ空剑<br /><br />&nbsp;&nbsp;&nbsp;&nbsp;常陷陈s敌，勇冠腾军。后腾徵为卫尉，德留属超。太祖破超於渭南，德随超亡<br /><br />&nbsp;&nbsp;&nbsp;&nbsp;入汉阳，保冀城。后复随超奔汉中，从张鲁。太祖定汉中，德随众降。太祖素闻<br /><br />&nbsp;&nbsp;&nbsp;&nbsp;其骁勇，拜立义将军，封关门亭侯，邑三百户。<br /><br />&nbsp;&nbsp;&nbsp;&nbsp;侯音、卫开等以宛叛，德将所领与曹仁共攻拔宛，斩音、开，遂南屯樊，讨<br /><br />&nbsp;&nbsp;&nbsp;&nbsp;关羽。樊下诸将以德兄在汉中，颇疑之。【魏略曰：德从兄名柔，时在蜀。】德<br /><br />&nbsp;&nbsp;&nbsp;&nbsp;常曰：“我受国恩，义在效死。我欲身自击羽。今年我不杀羽，羽当杀我。”后<br /><br />&nbsp;&nbsp;&nbsp;&nbsp;亲与羽交战，射羽中额。时德常乘白马，羽军谓之白马将军，皆惮之。仁使德屯<br /><br />&nbsp;&nbsp;&nbsp;&nbsp;樊北十里，会天霖雨十馀日，汉水暴溢，樊下平地五六丈，德与诸将避水上堤。<br /><br />&nbsp;&nbsp;&nbsp;&nbsp;羽乘船攻之，以大船四面射堤上。德被甲持弓，箭不虚发。将军董衡、部曲将董<br /><br />&nbsp;&nbsp;&nbsp;&nbsp;超等欲降，德皆收斩之。自平旦力战至日过中，羽攻益急，矢尽，短兵接战。德<br /><br />&nbsp;&nbsp;&nbsp;&nbsp;谓督将成何曰：“吾闻良将不怯死以苟免，烈士不毁节以求生，今日，我死日也。”<br /><br />&nbsp;&nbsp;&nbsp;&nbsp;战益怒，气愈壮，而水浸盛，吏士皆降。德与麾下将一人，五伯二人，弯弓傅矢，<br /><br />&nbsp;&nbsp;&nbsp;&nbsp;乘小船欲还仁营。水盛船覆，失弓矢，独抱船覆水中，为羽所得，立而不跪。羽<br /><br />&nbsp;&nbsp;&nbsp;&nbsp;谓曰：“卿兄在汉中，我欲以卿为将，不早降何为？”德骂羽曰：“竖子，何谓<br /><br />&nbsp;&nbsp;&nbsp;&nbsp;降也！魏王带甲百万，威振天下。汝刘备庸才耳，岂能敌邪！我宁为国家鬼，不<br /><br />&nbsp;&nbsp;&nbsp;&nbsp;为贼将也。”遂为羽所杀。太祖闻而悲之，为之流涕，封其二子为列侯。文帝即<br /><br />&nbsp;&nbsp;&nbsp;&nbsp;王位，乃遣使就德墓赐谥，策曰：“昔先轸丧元，王绝，陨身徇节，前代美<br /><br />&nbsp;&nbsp;&nbsp;&nbsp;之。惟侯式昭果毅，蹈难成名，声溢当时，义高在昔，寡人愍焉，谥曰壮侯。”<br /><br />&nbsp;&nbsp;&nbsp;&nbsp;又赐子会等四人爵关内侯，邑各百户。会勇烈有父风，官至中尉将军，封列侯。<br /><br />&nbsp;&nbsp;&nbsp;&nbsp;【王隐蜀记曰：锺会平蜀，前后鼓吹，迎德尸丧还葬邺，冢中身首如生。臣松之<br /><br />&nbsp;&nbsp;&nbsp;&nbsp;案德死於樊城，文帝即位，又遣使至德墓所，则其尸丧不应在蜀。此王隐之虚说<br /><br />&nbsp;&nbsp;&nbsp;&nbsp;也。】<br /><br />&nbsp;&nbsp;&nbsp;&nbsp;庞U字子异，酒泉表氏人也。初以凉州从事守破羌长，会武威太守张猛反，<br /><br />&nbsp;&nbsp;&nbsp;&nbsp;杀刺史邯郸商，猛令曰：“敢有临商丧，死不赦。”U闻之，弃官，昼夜奔走，<br /><br />&nbsp;&nbsp;&nbsp;&nbsp;号哭丧所讫，诣猛门，衷匕首，欲因见以杀猛。猛知其义士，敕遣不杀，由是以<br /><br />&nbsp;&nbsp;&nbsp;&nbsp;忠烈闻。【魏略曰：猛兵欲来缚U，猛闻之，叹曰：“猛以杀刺史为罪。此人<br /><br />&nbsp;&nbsp;&nbsp;&nbsp;以至忠为名，如又杀之，何以劝一州履义之士邪！”遂使行服。典略曰：张猛字<br /><br />&nbsp;&nbsp;&nbsp;&nbsp;叔威，本敦煌人也。猛父奂，桓帝时仕历郡守、中郎将、太常，遂居华阴，终因<br /><br />&nbsp;&nbsp;&nbsp;&nbsp;葬焉。建安初，猛仕郡为功曹，是时河西四郡以去凉州治远，隔以河寇，上书求<br /><br />&nbsp;&nbsp;&nbsp;&nbsp;别置州。诏以陈留人邯郸商为雍州刺史，别典四郡。时武威太守缺，诏又以猛父<br /><br />&nbsp;&nbsp;&nbsp;&nbsp;昔在河西有威名，乃以猛补之。商、猛俱西。初，猛与商同岁，每相戏侮，及共<br /><br />&nbsp;&nbsp;&nbsp;&nbsp;之官，行道更相责望。暨到，商欲诛猛。猛觉之，遂勒兵攻商。商治舍与猛侧近，<br /><br />&nbsp;&nbsp;&nbsp;&nbsp;商闻兵至，恐怖登屋，呼猛字曰：“叔威，汝欲杀我耶？然我死者有知，汝亦族<br /><br />&nbsp;&nbsp;&nbsp;&nbsp;矣。请和解，尚可乎？”猛因呼曰；“来。”商逾屋就猛，猛因责数之，语毕，<br /><br />&nbsp;&nbsp;&nbsp;&nbsp;以商属督邮。督邮录商，闭置传舍。后商欲逃，事觉，遂杀之。是岁建安十四年<br /><br />&nbsp;&nbsp;&nbsp;&nbsp;也。至十五年，将军韩遂自上讨猛，猛发兵遣军东拒。其吏民畏遂，乃反共攻猛。<br /><br />&nbsp;&nbsp;&nbsp;&nbsp;初奂为武威太守时，猛方在孕。母梦带奂印绶，登楼而歌，旦以告奂。奂讯占梦<br /><br />&nbsp;&nbsp;&nbsp;&nbsp;者，曰：“夫人方生男，后当复临此郡，其必死官乎！”及猛被攻，自知必死，<br /><br />&nbsp;&nbsp;&nbsp;&nbsp;曰：“使死者无知则已矣，若有知，岂使吾头东过华阴历先君之墓乎？”乃登楼<br /><br />&nbsp;&nbsp;&nbsp;&nbsp;自烧而死。】太守徐揖请为主簿。后郡人黄昂反，围城。U弃妻子，夜逾城出<br /><br />&nbsp;&nbsp;&nbsp;&nbsp;围，告急於张掖、敦煌二郡。初疑未肯发兵，U欲伏剑，二郡感其义，遂为兴<br /><br />&nbsp;&nbsp;&nbsp;&nbsp;兵。军未至而郡城邑已陷，揖死。U乃收敛揖丧，送还本郡，行服三年乃还。<br /><br />&nbsp;&nbsp;&nbsp;&nbsp;太祖闻之，辟为掾属。文帝践阼，拜驸马都尉，迁西海太守，赐爵关内侯。后徵<br /><br />&nbsp;&nbsp;&nbsp;&nbsp;拜中散大夫，薨。子曾嗣。<br /><br />&nbsp;&nbsp;&nbsp;&nbsp;初，U外祖父赵安为同县李寿所杀，U舅兄弟三人同时病死，寿家喜。<br /><br />&nbsp;&nbsp;&nbsp;&nbsp;U母娥自伤父雠不报，乃帏车袖剑，白日刺寿於都亭前，讫，徐诣县，颜色不<br /><br />&nbsp;&nbsp;&nbsp;&nbsp;变，曰：“父雠己报，请受戮。”禄福长尹嘉解印绶纵娥，娥不肯去，遂强载还<br /><br />&nbsp;&nbsp;&nbsp;&nbsp;家。会赦得免，州郡叹贵，刊石表闾。【皇甫谧列女传曰：酒泉烈女庞娥亲者，<br /><br />&nbsp;&nbsp;&nbsp;&nbsp;表氏庞子夏之妻，禄福赵君安之女也。君安为同县李寿所杀，娥亲有男弟三人，<br /><br />&nbsp;&nbsp;&nbsp;&nbsp;皆欲报仇，寿深以为备。会遭灾疫，三人皆死。寿闻大喜，请会宗族，共相庆贺，<br /><br />&nbsp;&nbsp;&nbsp;&nbsp;云：“赵氏强壮已尽，唯有女弱，何足复忧！”防备懈弛。娥亲子U出行，闻<br /><br />&nbsp;&nbsp;&nbsp;&nbsp;寿此言，还以启娥亲。娥亲既素有报仇之心，及闻寿言，感激愈深，怆然陨涕曰：<br /><br />&nbsp;&nbsp;&nbsp;&nbsp;“李寿，汝莫喜也，终不活汝！戴履天地，为吾门户，吾三子之羞也。焉知娥亲<br /><br />&nbsp;&nbsp;&nbsp;&nbsp;不手刃杀汝，而自侥幸邪？”阴名刀，挟长持短，昼夜哀酸，志在杀寿。寿为<br /><br />&nbsp;&nbsp;&nbsp;&nbsp;人凶豪，闻娥亲之言，更乘马带刀，乡人皆畏惮之。比邻有徐氏妇，忧娥亲不能<br /><br />&nbsp;&nbsp;&nbsp;&nbsp;制，恐逆见中害，每谏止之，曰：“李寿，男子也，凶恶有素，加今备卫在身。<br /><br />&nbsp;&nbsp;&nbsp;&nbsp;赵虽有猛烈之志，而强弱不敌。邂逅不制，则为重受祸於寿，绝灭门户，痛辱不<br /><br />&nbsp;&nbsp;&nbsp;&nbsp;轻也。愿详举动，为门户之计。”娥亲曰：“父母之仇，不同天地共日月者也。<br /><br />&nbsp;&nbsp;&nbsp;&nbsp;李寿不死，娥亲视息世间，活复何求！今虽三弟早死，门户泯绝，而娥亲犹在，<br /><br />&nbsp;&nbsp;&nbsp;&nbsp;岂可假手於人哉！若以卿心况我，则李寿不可得杀；论我之心，寿必为我所杀明<br /><br />&nbsp;&nbsp;&nbsp;&nbsp;矣。”夜数磨砺所持刀讫，扼腕切齿，悲涕长叹，家人及邻里咸共笑之。娥亲谓<br /><br />&nbsp;&nbsp;&nbsp;&nbsp;左右曰：“卿等笑我，直以我女弱不能杀寿故也。要当以寿颈血污此刀刃，令汝<br /><br />&nbsp;&nbsp;&nbsp;&nbsp;辈见之。”遂弃家事，乘鹿车伺寿。至光和二年二月上旬，以白日清时，於都亭<br /><br />&nbsp;&nbsp;&nbsp;&nbsp;之前，与寿相遇，便下车扣寿马，叱之。寿惊愕，回马欲走。娥亲奋刀斫之，并<br /><br />&nbsp;&nbsp;&nbsp;&nbsp;伤其马。马惊，寿挤道边沟中。娥亲寻复就地斫之，探中树兰，折所持刀。寿被<br /><br />&nbsp;&nbsp;&nbsp;&nbsp;创未死，娥亲因前欲取寿所佩刀杀寿，寿护刀_目大呼，跳梁而起。娥亲乃挺身<br /><br />&nbsp;&nbsp;&nbsp;&nbsp;奋手，左抵其额，右镀浜恚反覆盘旋，应手而倒。遂拔其刀以截寿头，持诣<br /><br />&nbsp;&nbsp;&nbsp;&nbsp;都亭，归罪有司，徐步诣狱，辞颜不变。时禄福长汉阳尹嘉不忍论娥亲，即解印<br /><br />&nbsp;&nbsp;&nbsp;&nbsp;绶去官，弛法纵之。娥亲曰：“仇塞身死，妾之明分也。治狱制刑，君之常典也。<br /><br />&nbsp;&nbsp;&nbsp;&nbsp;何敢贪生以枉官法？”乡人闻之，倾城奔往，观者如堵焉，莫不为之悲喜慷慨嗟<br /><br />&nbsp;&nbsp;&nbsp;&nbsp;叹也。守尉不敢公纵，阴语使去，以便宜自匿。娥亲抗声大言曰：“枉法逃死，<br /><br />&nbsp;&nbsp;&nbsp;&nbsp;非妾本心。今仇人已雪，死则妾分，乞得归法以全国体。虽复万死，於娥亲毕足，<br /><br />&nbsp;&nbsp;&nbsp;&nbsp;不敢贪生为明廷负也。”尉故不听所执，娥亲复言曰：“匹妇虽微，犹知宪制。<br /><br />&nbsp;&nbsp;&nbsp;&nbsp;杀人之罪，法所不纵。今既犯之，义无可逃。乞就刑戮，陨身朝，肃明王法，<br /><br />&nbsp;&nbsp;&nbsp;&nbsp;娥亲之愿也。”辞气愈厉，面无惧色。尉知其难夺，强载还家。凉州刺史周洪、<br /><br />&nbsp;&nbsp;&nbsp;&nbsp;酒泉太守刘班等并共表上，称其烈义，刊石立碑，显其门闾。太常弘农张奂贵尚<br /><br />&nbsp;&nbsp;&nbsp;&nbsp;所履，以束帛二十端礼之。海内闻之者，莫不改容赞善，高大其义。故黄门侍郎<br /><br />&nbsp;&nbsp;&nbsp;&nbsp;安定梁宽追述娥亲，为其作传。玄晏先生以为父母之仇，不与共天地，盖男子之<br /><br />&nbsp;&nbsp;&nbsp;&nbsp;所为也。而娥亲以女弱之微，念父辱之酷痛，感仇党之凶言，奋剑仇颈，人马俱<br /><br />&nbsp;&nbsp;&nbsp;&nbsp;摧，塞亡父之怨魂，雪三弟之永恨，近古已来，未之有也。诗云“修我戈矛，与<br /><br />&nbsp;&nbsp;&nbsp;&nbsp;子同仇”，娥亲之谓也。】<br /><br />&nbsp;&nbsp;&nbsp;&nbsp;阎温字伯俭，天水西城人也。以凉州别驾守上令。马超走奔上，郡人任<br /><br />&nbsp;&nbsp;&nbsp;&nbsp;养等举众迎之。温止之，不能禁，乃驰还州。超复围州所治冀城甚急，州乃遣温<br /><br />&nbsp;&nbsp;&nbsp;&nbsp;密出，告急於夏侯渊。贼围数重，温夜从水中潜出。明日，贼见其迹，遣人追遮<br /><br />&nbsp;&nbsp;&nbsp;&nbsp;之，於显亲界得温，执还诣超。超解其缚，谓曰：“今成败可见，足下为孤城请<br /><br />&nbsp;&nbsp;&nbsp;&nbsp;救而执於人手，义何所施？若从吾言，反谓城中，东方无救，此转祸为福之计也。<br /><br />&nbsp;&nbsp;&nbsp;&nbsp;不然，今为戮矣。”温伪许之，超乃载温诣城下。温向城大呼曰：“大军不过三<br /><br />&nbsp;&nbsp;&nbsp;&nbsp;日至，勉之！”城中皆泣，称万岁。超怒数之曰：“足下不为命计邪？”温不应。<br /><br />&nbsp;&nbsp;&nbsp;&nbsp;时超攻城久不下，故徐诱温，冀其改意。复谓温曰：“城中故人，有欲与吾同者<br /><br />&nbsp;&nbsp;&nbsp;&nbsp;不？”温又不应。遂切责之，温曰：“夫事君有死无贰，而卿乃欲令长者出不义<br /><br />&nbsp;&nbsp;&nbsp;&nbsp;之言，吾岂苟生者乎？”超遂杀之。<br /><br />&nbsp;&nbsp;&nbsp;&nbsp;先是，河右扰乱，隔绝不通，敦煌太守马艾卒官，府又无丞。功曹张恭素有<br /><br />&nbsp;&nbsp;&nbsp;&nbsp;学行，郡人推行长史事，恩信甚著，乃遣子就东诣太祖，请太守。时酒泉黄华、<br /><br />&nbsp;&nbsp;&nbsp;&nbsp;张掖张进各据其郡，欲与恭【艾】并势。就至酒泉，为华所拘执，劫以白刃。就<br /><br />&nbsp;&nbsp;&nbsp;&nbsp;终不回，私与恭疏曰：“大人率厉敦煌，忠义显然，岂以就在困厄之中而替之哉？<br /><br />&nbsp;&nbsp;&nbsp;&nbsp;昔乐羊食子，李通覆家，经国之臣，宁怀妻孥邪？今大军垂至，但当促兵以掎之<br /><br />&nbsp;&nbsp;&nbsp;&nbsp;耳；愿不以下流之爱，使就有恨於黄壤也。”恭即遣从弟华攻酒泉沙头、乾齐二<br /><br />&nbsp;&nbsp;&nbsp;&nbsp;县。恭又连兵寻继华后，以为首尾之援。别遣铁骑二百，迎吏官属，东缘酒泉北<br /><br />&nbsp;&nbsp;&nbsp;&nbsp;塞，径出张掖北河，逢迎太守尹奉。於是张进须黄华之助；华欲救进，西顾恭兵，<br /><br />&nbsp;&nbsp;&nbsp;&nbsp;恐急击其后，遂诣金城太守苏则降。就竟平安。奉得之官。黄初二年，下诏褒扬，<br /><br />&nbsp;&nbsp;&nbsp;&nbsp;赐恭爵关内侯，拜西域戊己校尉。数岁徵还，将授以侍臣之位，而以子就代焉。<br /><br />&nbsp;&nbsp;&nbsp;&nbsp;恭至敦煌，固辞疾笃。太和中卒，赠执金吾。就后为金城太守，父子著称於西州。<br /><br />&nbsp;&nbsp;&nbsp;&nbsp;【世语曰：就子拢字祖文，弘毅有终，晋武帝世为广汉太守。王F在益州，<br /><br />&nbsp;&nbsp;&nbsp;&nbsp;受中制募兵讨吴，无虎符，率F从事列上，由此召禄埂５墼拢骸昂尾幻芷<br /><br />&nbsp;&nbsp;&nbsp;&nbsp;而便收从事？”略唬骸笆窈壕远，刘备尝用之。辄收，臣犹以为轻。”帝善之。<br /><br />&nbsp;&nbsp;&nbsp;&nbsp;官至匈奴中郎将。伦庸蹋字元安，有路纾为黄门郎，早卒。拢一本作勃。<br /><br />&nbsp;&nbsp;&nbsp;&nbsp;魏略勇侠传载孙宾硕、祝公道、杨阿若、鲍出等四人，宾硕虽汉人，而鱼豢编之<br /><br />&nbsp;&nbsp;&nbsp;&nbsp;魏书，盖以其人接魏，事义相类故也。论其行节，皆庞、阎之流。其祝公道一人，<br /><br />&nbsp;&nbsp;&nbsp;&nbsp;已见贾逵传。今列宾硕等三人于后。孙宾硕者，北海人也，家素贫。当汉桓帝时，<br /><br />&nbsp;&nbsp;&nbsp;&nbsp;常侍左　⑻坪獾热ㄙ叭酥鳌Ｑ屿渲校衡弟为京兆虎牙都尉，秩比二千石，而统<br /><br />&nbsp;&nbsp;&nbsp;&nbsp;属郡。衡弟初之官，不敬於京兆尹，入门不持版，郡功曹赵息呵廊下曰：“虎<br /><br />&nbsp;&nbsp;&nbsp;&nbsp;牙仪如属城，何得放臂入府门？”促收其主簿。衡弟顾促取版，既入见尹，尹欲<br /><br />&nbsp;&nbsp;&nbsp;&nbsp;主人，敕外为市买。息又启云：“衡∽拥埽来为虎牙，非德选，不足为特酤<br /><br />&nbsp;&nbsp;&nbsp;&nbsp;买，宜随中舍菜食而已。”及其到官，遣吏奉笺谢尹，息又敕门，言“无常见此<br /><br />&nbsp;&nbsp;&nbsp;&nbsp;无阴儿辈子弟邪，用其笺记为通乎？”晚乃通之，又不得即令报。衡弟皆知之，<br /><br />&nbsp;&nbsp;&nbsp;&nbsp;甚恚，欲灭诸赵。因书与衡，求为京兆尹，旬月之间，得为之。息自知前过，乃<br /><br />&nbsp;&nbsp;&nbsp;&nbsp;逃走。时息从父仲台，见为凉州刺史，於是衡为诏徵仲台，遣归。遂诏中都官及<br /><br />&nbsp;&nbsp;&nbsp;&nbsp;郡部督邮，捕诸赵尺儿以上，及仲台皆杀之，有藏者与同罪。时息从父岐为皮氏<br /><br />&nbsp;&nbsp;&nbsp;&nbsp;长，闻有家祸，因从官舍逃，走之河间，变姓字，又转诣北海，著絮巾布F，常<br /><br />&nbsp;&nbsp;&nbsp;&nbsp;於市中贩胡饼。宾硕时年二十馀，乘犊车，将骑入市。观见岐，疑其非常人也。<br /><br />&nbsp;&nbsp;&nbsp;&nbsp;因问之曰：“自有饼邪，贩之邪？”岐曰：“贩之。”宾硕曰：“买几钱？卖几<br /><br />&nbsp;&nbsp;&nbsp;&nbsp;钱？”岐曰：“买三十，卖亦三十。”宾硕曰：“视处士之望，非似卖饼者，殆<br /><br />&nbsp;&nbsp;&nbsp;&nbsp;有故！”乃开车后户，顾所将两骑，令下马扶上之。时岐以为是唐氏耳目也，甚<br /><br />&nbsp;&nbsp;&nbsp;&nbsp;怖，面失色。宾硕闭车后户，下前b，谓之曰：“视处士状貌，既非贩饼者，加<br /><br />&nbsp;&nbsp;&nbsp;&nbsp;今面色变动，即不有重怨，则当亡命。我北海孙宾硕也，阖门百口，又有百岁老<br /><br />&nbsp;&nbsp;&nbsp;&nbsp;母在堂，势能相度者也，终不相负，必语我以实。”岐乃具告之。宾硕遂载岐驱<br /><br />&nbsp;&nbsp;&nbsp;&nbsp;归。住车门外，先入白母，言：“今日出，得死，友在外，当来入拜。”乃出，<br /><br />&nbsp;&nbsp;&nbsp;&nbsp;延岐入，椎牛锺酒，快相娱乐。一二日，因载著别田舍，藏置}壁中。后数岁，<br /><br />&nbsp;&nbsp;&nbsp;&nbsp;唐衡及弟皆死。岐乃得出，还本郡。三府并辟，展转仕进，至郡守、刺史、太仆，<br /><br />&nbsp;&nbsp;&nbsp;&nbsp;而宾硕亦从此显名於东国，仕至豫州刺史。初平末，宾硕以东方饥荒，南客荆州。<br /><br />&nbsp;&nbsp;&nbsp;&nbsp;至兴平中，赵岐以太仆持节使安慰天下，南诣荆州，乃复与宾硕相遇，相对流涕。<br /><br />&nbsp;&nbsp;&nbsp;&nbsp;岐为刘表陈其本末，由是益礼宾硕。顷之，宾硕病亡，岐在南，为行丧也。<br /><br />&nbsp;&nbsp;&nbsp;&nbsp;杨阿若后名丰，字伯阳，酒泉人。少游侠，常以报仇解怨为事，故时人为之<br /><br />&nbsp;&nbsp;&nbsp;&nbsp;号曰：“东市相斫杨阿若，西市相斫杨阿若。”至建安年中，太守徐揖诛郡中强<br /><br />&nbsp;&nbsp;&nbsp;&nbsp;族黄氏。时黄昂得脱在外，乃以其家粟金数斛，募众得千馀人以攻揖。揖城守。<br /><br />&nbsp;&nbsp;&nbsp;&nbsp;丰时在外，以昂为不义，乃告揖，捐妻子走诣张掖求救。会张掖又反，杀太守，<br /><br />&nbsp;&nbsp;&nbsp;&nbsp;而昂亦陷城杀揖，二郡合势。昂恚丰不与己同，乃重募取丰，欲令张掖以麻系其<br /><br />&nbsp;&nbsp;&nbsp;&nbsp;头，生致之。丰遂逃走。武威太守张猛假丰为都尉，使赍檄告酒泉，听丰为揖报<br /><br />&nbsp;&nbsp;&nbsp;&nbsp;雠。丰遂单骑入南羌中，合众得千馀骑，从【乐浪】乐涫南山中出，指趋郡城。<br /><br />&nbsp;&nbsp;&nbsp;&nbsp;未到三十里，皆令骑下马，曳柴扬尘。酒泉郡人望见尘起，以为东大兵到，遂破<br /><br />&nbsp;&nbsp;&nbsp;&nbsp;散。昂独走出，羌捕得昂，丰谓昂曰：“卿前欲生系我颈，今反为我所系，云何？”<br /><br />&nbsp;&nbsp;&nbsp;&nbsp;昂惭谢，丰遂杀之。时黄华在东，又还领郡。丰畏华，复走依敦煌。至黄初中，<br /><br />&nbsp;&nbsp;&nbsp;&nbsp;河西兴复，黄华降，丰乃还郡。郡举孝廉，州表其义勇，诏即拜驸马都尉。后二<br /><br />&nbsp;&nbsp;&nbsp;&nbsp;十馀年，病亡。鲍出字文才，京兆新丰人也。少游侠。兴平中，三辅乱，出与老<br /><br />&nbsp;&nbsp;&nbsp;&nbsp;母兄弟五人家居本县，以饥饿，留其母守舍，相将行采蓬实，合得数升，使其二<br /><br />&nbsp;&nbsp;&nbsp;&nbsp;兄初、雅及其弟成持归，为母作食，独与小弟在后采蓬。初等到家，而啖人贼数<br /><br />&nbsp;&nbsp;&nbsp;&nbsp;十人已略其母，以绳贯其手掌，驱去。初等怖恐，不敢追逐。须臾，出从后到，<br /><br />&nbsp;&nbsp;&nbsp;&nbsp;知母为贼所略，欲追贼。兄弟皆云：“贼众，当如何？”出怒曰：“有母而使贼<br /><br />&nbsp;&nbsp;&nbsp;&nbsp;贯其手，将去煮啖之，用活何为？”乃攘臂结衽独追之，行数里及贼。贼望见出，<br /><br />&nbsp;&nbsp;&nbsp;&nbsp;乃共布列待之。出到，回从一头斫贼四五人。贼走，复合聚围出，出跳越围斫之，<br /><br />&nbsp;&nbsp;&nbsp;&nbsp;又杀十馀人。时贼分布，驱出母前去。贼连击出，不胜，乃走与前辈合。出复追<br /><br />&nbsp;&nbsp;&nbsp;&nbsp;击之，还见其母与比舍妪同贯相连，出遂复奋击贼。贼问出曰：“卿欲何得？”<br /><br />&nbsp;&nbsp;&nbsp;&nbsp;出责数贼，指其母以示之，贼乃解还出母。比舍妪独不解，遥望出求哀。出复斫<br /><br />&nbsp;&nbsp;&nbsp;&nbsp;贼，贼谓出曰：“已还卿母，何为不止？”出又指求哀妪：“此我嫂也。”贼复<br /><br />&nbsp;&nbsp;&nbsp;&nbsp;解还之。出得母还，遂相扶侍，客南阳。建安五年，关中始开，出来北归，而其<br /><br />&nbsp;&nbsp;&nbsp;&nbsp;母不能步行，兄弟欲共舆之。出以舆车历山险危，不如负之安稳，乃以笼盛其母，<br /><br />&nbsp;&nbsp;&nbsp;&nbsp;独自负之，到乡里。乡里士大夫嘉其孝烈，欲荐州郡，郡辟召出，出曰：“田民<br /><br />&nbsp;&nbsp;&nbsp;&nbsp;不堪冠带。”至青龙中，母年百馀岁乃终，出时年七十馀，行丧如礼，於今年八<br /><br />&nbsp;&nbsp;&nbsp;&nbsp;九十，才若五六十者。鱼豢曰：昔孔子叹颜回，以为三月不违仁者，盖观其心耳，<br /><br />&nbsp;&nbsp;&nbsp;&nbsp;孰如孙、祝菜色於市里，颠倒於牢狱，据有实事哉？且夫濮阳周氏不敢匿迹，鲁<br /><br />&nbsp;&nbsp;&nbsp;&nbsp;之朱家不问情实，是何也？惧祸之及，且心不安也。而太史公犹贵其竟脱季布，<br /><br />&nbsp;&nbsp;&nbsp;&nbsp;岂若二贤，厥义多乎？今故远收孙、祝，而近录杨、鲍，既不欲其泯灭，且敦薄<br /><br />&nbsp;&nbsp;&nbsp;&nbsp;俗。至於鲍出，不染礼教，心痛意发，起於自然，迹虽在编户，与笃烈君子何以<br /><br />&nbsp;&nbsp;&nbsp;&nbsp;异乎？若夫杨阿若，少称任侠，长遂蹈义，自西徂东，摧讨逆节，可谓勇而有仁<br /><br />&nbsp;&nbsp;&nbsp;&nbsp;者也。】<br /><br />&nbsp;&nbsp;&nbsp;&nbsp;评曰：李典贵尚儒雅，义忘私隙，美矣。李通、臧霸、文聘、吕虔镇卫州郡，<br /><br />&nbsp;&nbsp;&nbsp;&nbsp;并著威惠。许褚、典韦折冲左右，抑亦汉之樊哙也。庞德授命叱敌，有周苛之节。<br /><br />&nbsp;&nbsp;&nbsp;&nbsp;庞U不惮伏剑，而诚感邻国。阎温向城大呼，齐解、路之烈焉。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,311);">加入书签</a><a
                        href="310.html">上一页</a>&larr;<a href="index.html">返回列表</a>&rarr;<a
                            href="312.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "310.html"; var next_page = "312.html"; var index_page = "index.html"; var sortid = "9"; var article_id = "4"; var chapter_id = "311"; var articlename = "三国志"; var chaptername = " 卷十八 魏书十八"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>