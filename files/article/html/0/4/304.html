<!DOCTYPE html>
<html>
<head>
<meta charset="gbk" />
<title>三国志- 卷十一 魏书十一-在线阅读-哈西文学网</title>
<meta name="keywords" content="陈寿，裴松之注，三国志， 卷十一 魏书十一全文， 卷十一 魏书十一在线阅读 哈西文学网" />
<meta name="description" content="哈西文学网提供陈寿，裴松之注的三国志  卷十一 魏书十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/304.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/304.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 魏书十一</h1>
            <div class="link xb">
                <a href="303.html">上一页</a>&larr;<a href="index.html">返回列表</a>&rarr;<a
                    href="305.html">下一页</a></div>			
            <div id="BookText">&nbsp;&nbsp;&nbsp;&nbsp;◎袁张凉国田王邴管传第十一<br /><br />&nbsp;&nbsp;&nbsp;&nbsp;袁涣字曜卿，陈郡扶乐人也。父滂，为汉司徒。【袁宏汉纪曰：滂字公熙，<br /><br />&nbsp;&nbsp;&nbsp;&nbsp;纯素寡欲，终不言人之短。当权宠之盛，或以同异致祸，滂独中立於朝，故爱憎<br /><br />&nbsp;&nbsp;&nbsp;&nbsp;不及焉。】当时诸公子多越法度，而涣清静，举动必以礼。郡命为功曹，郡中奸<br /><br />&nbsp;&nbsp;&nbsp;&nbsp;吏皆自引去。后辟公府，举高第，迁侍御史。除谯令，不就。刘备之为豫州，举<br /><br />&nbsp;&nbsp;&nbsp;&nbsp;涣茂才。后避地江、淮间，为袁术所命。术每有所咨访，涣常正议，术不能抗，<br /><br />&nbsp;&nbsp;&nbsp;&nbsp;然敬之不敢不礼也。顷之，吕布击术於阜陵，涣往从之，遂复为布所拘留。布初<br /><br />&nbsp;&nbsp;&nbsp;&nbsp;与刘备和亲，后离隙。布欲使涣作书詈辱备，涣不可，再三强之，不许。布大怒，<br /><br />&nbsp;&nbsp;&nbsp;&nbsp;以兵胁涣曰：“为之则生，不为则死。”涣颜色不变，笑而应之曰：“涣闻唯德<br /><br />&nbsp;&nbsp;&nbsp;&nbsp;可以辱人，不闻以骂。使彼固君子邪，且不耻将军之言，彼诚小人邪，将复将军<br /><br />&nbsp;&nbsp;&nbsp;&nbsp;之意，则辱在此不在於彼。且涣他日之事刘将军，犹今日之事将军也，如一旦去<br /><br />&nbsp;&nbsp;&nbsp;&nbsp;此，复骂将军，可乎？”布惭而止。<br /><br />&nbsp;&nbsp;&nbsp;&nbsp;布诛，涣得归太祖。【袁氏世纪曰：布之破也，陈群父子时亦在布之军，见<br /><br />&nbsp;&nbsp;&nbsp;&nbsp;太祖皆拜。涣独高揖不为礼，太祖甚严惮之。时太祖又给众官车各数乘，使取布<br /><br />&nbsp;&nbsp;&nbsp;&nbsp;军中物，唯其所欲。众人皆重载，唯涣取书数百卷。资粮而已，众人闻之，大惭。<br /><br />&nbsp;&nbsp;&nbsp;&nbsp;涣谓所亲曰：“脱我以行陈，令军发足以为行粮而已，不以此为我有。由是厉名<br /><br />&nbsp;&nbsp;&nbsp;&nbsp;也，大悔恨之。”太祖益以此重焉。】涣言曰：“夫兵者，凶器也，不得已而用<br /><br />&nbsp;&nbsp;&nbsp;&nbsp;之。鼓之以道德，征之以仁义，兼抚其民而除其害。夫然，故可与之死而可与之<br /><br />&nbsp;&nbsp;&nbsp;&nbsp;生。自大乱以来十数年矣，民之欲安，甚於倒悬，然而暴乱未息者，何也？意者<br /><br />&nbsp;&nbsp;&nbsp;&nbsp;政失其道欤！涣闻明君善于救世，故世乱则齐之以义，时伪则镇之以朴；世异事<br /><br />&nbsp;&nbsp;&nbsp;&nbsp;变，治国不同，不可不察也。夫制度损益，此古今之不必同者也。若夫兼爱天下<br /><br />&nbsp;&nbsp;&nbsp;&nbsp;而反之於正，虽以武平乱而济之以德，诚百王不易之道也。公明哲超世，古之所<br /><br />&nbsp;&nbsp;&nbsp;&nbsp;以得其民者，公既勤之矣，今之所以失其民者，公既戒之矣，海内赖公，得免於<br /><br />&nbsp;&nbsp;&nbsp;&nbsp;危亡之祸，然而民未知义，其惟公所以训之，则天下幸甚！”太祖深纳焉。拜为<br /><br />&nbsp;&nbsp;&nbsp;&nbsp;沛南部都尉。<br /><br />&nbsp;&nbsp;&nbsp;&nbsp;是时新募民开屯田，民不乐，多逃亡。涣白太祖曰：“夫民安土重迁，不可<br /><br />&nbsp;&nbsp;&nbsp;&nbsp;卒变，易以顺行，难以逆动，宜顺其意，乐之者乃取，不欲者勿强。”太祖从之，<br /><br />&nbsp;&nbsp;&nbsp;&nbsp;百姓大悦。迁为梁相。涣每敕诸县：“务存鳏寡高年，表异孝子贞妇。常谈曰<br /><br />&nbsp;&nbsp;&nbsp;&nbsp;‘世治则礼详，世乱则礼简’，全在斟酌之间耳。方今虽扰攘，难以礼化，然在<br /><br />&nbsp;&nbsp;&nbsp;&nbsp;吾所以为之。”为政崇教训，恕思而后行，外温柔而内能断。【魏书曰：谷熟长<br /><br />&nbsp;&nbsp;&nbsp;&nbsp;吕岐善朱渊、爰津，遣使行学还，召用之，与相见，出署渊师友祭酒，津决疑祭<br /><br />&nbsp;&nbsp;&nbsp;&nbsp;酒。渊等因各归家，不受署。岐大怒，将吏民收渊等，皆杖杀之，议者多非焉。<br /><br />&nbsp;&nbsp;&nbsp;&nbsp;涣教勿劾，主簿孙徽等以为“渊等罪不足死，长吏无专杀之义，孔子称‘唯器与<br /><br />&nbsp;&nbsp;&nbsp;&nbsp;名，不可以假人’。谓之师友而加大戮，刑名相伐，不可以训。”涣教曰：“主<br /><br />&nbsp;&nbsp;&nbsp;&nbsp;簿以不请为罪，此则然矣。谓渊等罪不足死，则非也。夫师友之名，古今有之。<br /><br />&nbsp;&nbsp;&nbsp;&nbsp;然有君之师友，有士大夫之师友。夫君置师友之官者，所以敬其臣也；有罪加於<br /><br />&nbsp;&nbsp;&nbsp;&nbsp;刑焉，国之法也。今不论其罪而谓之戮师友，斯失之矣。主簿取弟子戮师之名，<br /><br />&nbsp;&nbsp;&nbsp;&nbsp;而加君诛臣之实，非其类也。夫圣哲之治，观时而动，故不必循常，将有权也。<br /><br />&nbsp;&nbsp;&nbsp;&nbsp;间者世乱，民陵其上，虽务尊君卑臣，犹或未也，而反长世之过，不亦谬乎！”<br /><br />&nbsp;&nbsp;&nbsp;&nbsp;遂不劾。】以病去官，百姓思之。后徵为谏议大夫、丞相军祭酒。前后得赐甚多，<br /><br />&nbsp;&nbsp;&nbsp;&nbsp;皆散尽之，家无所储，终不问产业，乏则取之於人，不为察之行，然时人服其<br /><br />&nbsp;&nbsp;&nbsp;&nbsp;清。<br /><br />&nbsp;&nbsp;&nbsp;&nbsp;魏国初建，为郎中令，行御史大夫事。涣言於太祖曰：“今天下大难已除，<br /><br />&nbsp;&nbsp;&nbsp;&nbsp;文武并用，长久之道也。以为可大收篇籍，明先圣之教，以易民视听，使海内斐<br /><br />&nbsp;&nbsp;&nbsp;&nbsp;然向风，则远人不服可以文德来之。”太祖善其言。时有传刘备死者，群臣皆贺；<br /><br />&nbsp;&nbsp;&nbsp;&nbsp;涣以尝为备举吏，独不贺。居官数年卒，太祖为之流涕，赐谷二千斛，一教“以<br /><br />&nbsp;&nbsp;&nbsp;&nbsp;太仓谷千斛赐郎中令之家”，一教“以垣下谷千斛与曜卿家”，外不解其意。教<br /><br />&nbsp;&nbsp;&nbsp;&nbsp;曰：“以太仓谷者，官法也；以垣下谷者，亲旧也。”又帝闻涣昔拒吕布之事，<br /><br />&nbsp;&nbsp;&nbsp;&nbsp;问涣从弟敏：“涣勇怯何如？”敏对曰：“涣貌似和柔，然其临大节，处危难，<br /><br />&nbsp;&nbsp;&nbsp;&nbsp;虽贲育不过也。”涣子侃，亦清粹间素，有父风，历位郡守尚书。【袁氏世纪曰：<br /><br />&nbsp;&nbsp;&nbsp;&nbsp;涣有四子，侃、宇、奥、准。侃字公然，论议清当，柔而不犯，善与人交。在废<br /><br />&nbsp;&nbsp;&nbsp;&nbsp;兴之间，人之所趣务者，常谦退不为也。时人以是称之。历位黄门选部郎，号为<br /><br />&nbsp;&nbsp;&nbsp;&nbsp;清平。稍迁至尚书，早卒。宇字宣厚，精辩有机理，好道家之言，少被病，未官<br /><br />&nbsp;&nbsp;&nbsp;&nbsp;而卒，奥字公荣，行足以厉俗，言约而理当，终於光禄勋。准字孝尼，忠信公正，<br /><br />&nbsp;&nbsp;&nbsp;&nbsp;不耻下问，唯恐人之不胜已。以世事多险，故常恬退而不敢求进。著书十馀万言，<br /><br />&nbsp;&nbsp;&nbsp;&nbsp;论治世之务，为易、周官、诗传，及论五经滞义，圣人之微言，以传於世。此准<br /><br />&nbsp;&nbsp;&nbsp;&nbsp;之自序也。荀绰九州记称准有俊才，泰始中为给事中。袁氏子孙世有名位，贵达<br /><br />&nbsp;&nbsp;&nbsp;&nbsp;至今。】<br /><br />&nbsp;&nbsp;&nbsp;&nbsp;初，涣从弟霸，公恪有功郑魏初为大司农，及同郡何夔并知名於时。而霸<br /><br />&nbsp;&nbsp;&nbsp;&nbsp;子亮，夔子曾，与侃复齐声友善。亮贞固有学行，疾何晏、邓r等，著论以讥切<br /><br />&nbsp;&nbsp;&nbsp;&nbsp;之，位至河南尹、尚书。【晋诸公赞曰：亮子粲，字仪祖，文学博识，累为儒官，<br /><br />&nbsp;&nbsp;&nbsp;&nbsp;至尚书。】霸弟徽，以儒素称。遭天下乱，避难交州。司徒辟，不至。【袁宏汉<br /><br />&nbsp;&nbsp;&nbsp;&nbsp;纪曰：初，天下将乱，涣慨然叹曰：“汉室陵迟，乱无日矣。苟天下扰攘，逃将<br /><br />&nbsp;&nbsp;&nbsp;&nbsp;安之？若天未丧道，民以义存，唯强而有礼，可以庇身乎！”徽曰：“古人有言：<br /><br />&nbsp;&nbsp;&nbsp;&nbsp;‘知机其神乎’！见机而作，君子所以元吉也。天理盛衰，汉其亡矣！夫有大功<br /><br />&nbsp;&nbsp;&nbsp;&nbsp;必有大事，此又君子之所深识，退藏於密者也。且兵革既兴，外患必众，徽将远<br /><br />&nbsp;&nbsp;&nbsp;&nbsp;迹山海，以求免身。”及乱作，各行其志。】徽弟敏，有武艺而好水功，官至河<br /><br />&nbsp;&nbsp;&nbsp;&nbsp;堤谒者。<br /><br />&nbsp;&nbsp;&nbsp;&nbsp;张范，字公仪，河内武人也。祖父歆，为汉司徒。父延，为太尉。太傅袁<br /><br />&nbsp;&nbsp;&nbsp;&nbsp;隗欲以女妻范，范辞不受。性恬静乐道，忽於荣利，徵命无所就。弟承，字公先，<br /><br />&nbsp;&nbsp;&nbsp;&nbsp;亦知名，以方正徵，拜议郎，迁伊阙都尉。董卓作乱，承欲合徒众与天下共诛卓。<br /><br />&nbsp;&nbsp;&nbsp;&nbsp;承弟昭时为议郎，m从长安来，谓承曰：“今欲诛卓，众寡不敌，且起一朝之谋，<br /><br />&nbsp;&nbsp;&nbsp;&nbsp;战阡陌之民，士不素抚，兵不练习，难以成功。卓阻兵而无义，固不能久；不若<br /><br />&nbsp;&nbsp;&nbsp;&nbsp;择所归附，待时而动，然后可以如志。”承然之，乃解印绶间行归家，与范避地<br /><br />&nbsp;&nbsp;&nbsp;&nbsp;扬州。袁术备礼招请，范称疾不往，术不强屈也。遣承与相见，术问曰：“昔周<br /><br />&nbsp;&nbsp;&nbsp;&nbsp;室陵迟，则有桓、文之霸；秦失其政，汉接而用之。今孤以土地之广，士民之众，<br /><br />&nbsp;&nbsp;&nbsp;&nbsp;欲徼福齐桓，拟迹高祖，何如？”承对曰：“在德不在强。夫能用德以同天下之<br /><br />&nbsp;&nbsp;&nbsp;&nbsp;欲，虽由匹夫之资，而兴霸王之功，不足为难。若苟c拟，干时而动，众之所弃，<br /><br />&nbsp;&nbsp;&nbsp;&nbsp;谁能兴之？”术不悦。是时，太祖将征冀州，术复问曰：“今曹公欲以弊兵数千，<br /><br />&nbsp;&nbsp;&nbsp;&nbsp;敌十万之众，可谓不量力矣！子以为何如？”承乃曰：“汉德虽衰，天命未改，<br /><br />&nbsp;&nbsp;&nbsp;&nbsp;今曹公挟天子以令天下，虽敌百万之众可也。”术作色不怿，承去之。<br /><br />&nbsp;&nbsp;&nbsp;&nbsp;太祖平冀州，遣使迎范。范以疾留彭城，遣承诣太祖，太祖表以为谏议大夫。<br /><br />&nbsp;&nbsp;&nbsp;&nbsp;范子陵及承子煳山东贼所得，范直诣贼请二子，贼以陵还范。范谢曰：“诸君<br /><br />&nbsp;&nbsp;&nbsp;&nbsp;相还儿厚矣。夫人情虽爱其子，然吾怜熘小，请以陵易之。”贼义其言，悉以<br /><br />&nbsp;&nbsp;&nbsp;&nbsp;还范。太祖自荆州还，范得见於陈，以为议郎，参丞相军事，甚见敬重。太祖征<br /><br />&nbsp;&nbsp;&nbsp;&nbsp;伐，常令范及邴原留，与世子居守。太祖谓文帝：“举动必谘此二人。”世子执<br /><br />&nbsp;&nbsp;&nbsp;&nbsp;子孙礼。救恤穷乏，家无所馀，中外孤寡皆归焉。赠遗无所逆，亦终不用，及去，<br /><br />&nbsp;&nbsp;&nbsp;&nbsp;皆以还之。建安十七年卒。魏国初建，承以丞相参军祭酒领赵郡太守，政化大行。<br /><br />&nbsp;&nbsp;&nbsp;&nbsp;太祖将西征，徵承参军事，至长安，病卒。【魏书曰：文帝即位，以范子参为郎<br /><br />&nbsp;&nbsp;&nbsp;&nbsp;中。承孙邵，晋中护军，与舅杨骏俱被诛。事见晋书。】<br /><br />&nbsp;&nbsp;&nbsp;&nbsp;凉茂字伯方，山阳昌邑人也。少好学，论议常据经典，以处是非。太祖辟为<br /><br />&nbsp;&nbsp;&nbsp;&nbsp;司空掾，举高第，补侍御史。时泰山多盗贼，以茂为泰山太守，旬月之间，襁负<br /><br />&nbsp;&nbsp;&nbsp;&nbsp;而至者千馀家。【博物记曰：襁，织缕为之，广八寸，长尺二，以约小儿於背上，<br /><br />&nbsp;&nbsp;&nbsp;&nbsp;负之而行。】转为乐浪太守。公孙度在辽东，擅留茂，不遣之官，然茂终不为屈。<br /><br />&nbsp;&nbsp;&nbsp;&nbsp;度谓茂及诸将曰：“闻曹公远征，邺无守备，今吾欲以步卒三万，骑万匹，直指<br /><br />&nbsp;&nbsp;&nbsp;&nbsp;邺，谁能御之？”诸将皆曰：“然。”【臣松之案此传云公孙度闻曹公远征，邺<br /><br />&nbsp;&nbsp;&nbsp;&nbsp;无守备，则太祖定邺后也。案度传，度以建安九年卒，太祖亦以此年定邺，自后<br /><br />&nbsp;&nbsp;&nbsp;&nbsp;远征，唯有北征柳城耳。征柳城之年，度已不复在矣。】又顾谓茂曰：“於君意<br /><br />&nbsp;&nbsp;&nbsp;&nbsp;何如？”茂答曰：“比者海内大乱，社稷将倾，将军拥十万之众，安坐而观成败，<br /><br />&nbsp;&nbsp;&nbsp;&nbsp;夫为人臣者，固若是邪！曹公忧国家之危败，愍百姓之苦毒，率义兵为天下诛残<br /><br />&nbsp;&nbsp;&nbsp;&nbsp;贼，功高而德广，可谓无二矣。以海内初定，民始安集，故未责将军之罪耳！而<br /><br />&nbsp;&nbsp;&nbsp;&nbsp;将军乃欲称兵西向，则存亡之效，不崇朝而决。将军其勉之！”诸将闻茂言，皆<br /><br />&nbsp;&nbsp;&nbsp;&nbsp;震动。良久，度曰：“凉君言是也。”后徵迁为魏郡太守、甘陵相，所在有绩。<br /><br />&nbsp;&nbsp;&nbsp;&nbsp;文帝为五官将，茂以选为长史，迁左军师。魏国初建，迁尚书仆射，后为中尉奉<br /><br />&nbsp;&nbsp;&nbsp;&nbsp;常。文帝在东宫，茂复为太子太傅，甚见敬礼。卒官。【英雄记曰：茂名在八友<br /><br />&nbsp;&nbsp;&nbsp;&nbsp;中。】<br /><br />&nbsp;&nbsp;&nbsp;&nbsp;国渊字子尼，乐安盖人也。师事郑玄。【玄别传曰：渊始未知名，玄称之曰：<br /><br />&nbsp;&nbsp;&nbsp;&nbsp;“国子尼，美才也，吾观其人，必为国器。”】后与邴原、管宁等避乱辽东。<br /><br />&nbsp;&nbsp;&nbsp;&nbsp;【魏书曰：渊笃学好古，在辽东，常讲学於山岩，士人多推慕之，由此知名。】<br /><br />&nbsp;&nbsp;&nbsp;&nbsp;既还旧土，太祖辟为司空掾属，每於公朝论议，常直言正色，退无私焉。太祖欲<br /><br />&nbsp;&nbsp;&nbsp;&nbsp;广置屯田，使渊典其事。渊屡陈损益，相土处民，计民置吏，明功课之法，五年<br /><br />&nbsp;&nbsp;&nbsp;&nbsp;中仓廪丰实，百姓竞劝乐业。太祖征关中，以渊为居府长史，统留事。田银、苏<br /><br />&nbsp;&nbsp;&nbsp;&nbsp;伯反河间，银等既破，后有馀党，皆应伏法。渊以为非首恶，请不行刑。太祖从<br /><br />&nbsp;&nbsp;&nbsp;&nbsp;之，赖渊得生者千馀人。破贼文书，旧以一为十，及渊上首级，如其实数。太祖<br /><br />&nbsp;&nbsp;&nbsp;&nbsp;问其故，渊曰：“夫征讨外寇，多其斩获之数者，欲以大武功，且示民听也。河<br /><br />&nbsp;&nbsp;&nbsp;&nbsp;间在封域之内，银等叛逆，虽克捷有功，渊窃耻之。”太祖大悦，迁魏郡太守。<br /><br />&nbsp;&nbsp;&nbsp;&nbsp;时有投书诽谤者，太祖疾之，欲必知其主。渊请留其本书，而不宣露。其书<br /><br />&nbsp;&nbsp;&nbsp;&nbsp;多引二京赋，渊敕功曹曰：“此郡既大，今在都辇，而少学问者。其简开解年少，<br /><br />&nbsp;&nbsp;&nbsp;&nbsp;欲遣就师。”功曹差三人，临遣引见，训以“所学未及，二京赋，博物之书也，<br /><br />&nbsp;&nbsp;&nbsp;&nbsp;世人忽略，少有其师，可求能读者从受之。”又密喻旨。旬日得能读者，遂往受<br /><br />&nbsp;&nbsp;&nbsp;&nbsp;业。吏因请使作笺，比方其书，与投书人同手。收摄案问，具得情理。迁太仆。<br /><br />&nbsp;&nbsp;&nbsp;&nbsp;居列卿位，布衣蔬食，禄赐散之旧故宗族，以恭俭自守，卒官。【魏书曰：太祖<br /><br />&nbsp;&nbsp;&nbsp;&nbsp;以其子泰为郎。】<br /><br />&nbsp;&nbsp;&nbsp;&nbsp;田畴字子泰，右北平无终人也。好读书，善击剑。初平元年，义兵起，董卓<br /><br />&nbsp;&nbsp;&nbsp;&nbsp;迁帝于长安。幽州牧刘虞叹曰：“贼臣作乱，朝廷播荡，四海俄然，莫有固志。<br /><br />&nbsp;&nbsp;&nbsp;&nbsp;身备宗室遗老，不得自同於众。今欲奉使展效臣节，安得不辱命之士乎？”众议<br /><br />&nbsp;&nbsp;&nbsp;&nbsp;咸曰：“田畴虽年少，多称其奇。”畴时年二十二矣。虞乃备礼请与相见，大悦<br /><br />&nbsp;&nbsp;&nbsp;&nbsp;之，遂署为从事，具其车骑。将行，畴曰：“今道路阻绝，寇虏纵横，称官奉使，<br /><br />&nbsp;&nbsp;&nbsp;&nbsp;为众所指名。愿以私行，期於得达而已。”虞从之。畴乃归，自选其家客与年少<br /><br />&nbsp;&nbsp;&nbsp;&nbsp;之勇壮慕从者二十骑俱往。虞自出祖而遣之。【先贤行状曰：畴将行，引虞密与<br /><br />&nbsp;&nbsp;&nbsp;&nbsp;议。畴因说虞曰：“今帝主幼弱，奸臣擅命，表上须报，惧失事机。且公孙瓒阻<br /><br />&nbsp;&nbsp;&nbsp;&nbsp;兵安忍，不早图之，必有后悔。”虞不听。】既取道，畴乃更上西关，出塞，傍<br /><br />&nbsp;&nbsp;&nbsp;&nbsp;北山，直趣朔方，循间径去，遂至长安致命。诏拜骑都尉。畴以为天子方蒙尘未<br /><br />&nbsp;&nbsp;&nbsp;&nbsp;安，不可以荷佩荣宠，固辞不受。朝廷高其义。三府并辟，皆不就。得报，驰还，<br /><br />&nbsp;&nbsp;&nbsp;&nbsp;未至，虞已为公孙瓒所害。畴至，谒祭虞墓，陈发章表，哭泣而去。瓒闻之大怒，<br /><br />&nbsp;&nbsp;&nbsp;&nbsp;购求获畴，谓曰：“汝何自哭刘虞墓，而不送章报於我也？”畴答曰：“汉室衰<br /><br />&nbsp;&nbsp;&nbsp;&nbsp;~，人怀异心，唯刘公不失忠节。章报所言，於将军未美，恐非所乐闻，故不进<br /><br />&nbsp;&nbsp;&nbsp;&nbsp;也。且将军方举大事以求所欲，既灭无罪之君，又雠守义之臣，诚行此事，则燕、<br /><br />&nbsp;&nbsp;&nbsp;&nbsp;赵之士将皆蹈东海而死耳，岂忍有从将军者乎！”瓒壮其对，释不诛也。拘之军<br /><br />&nbsp;&nbsp;&nbsp;&nbsp;下，禁其故人莫得与通。或说瓒曰：“田畴义士，君弗能礼，而又囚之，恐失众<br /><br />&nbsp;&nbsp;&nbsp;&nbsp;心。”瓒乃纵遣畴。<br /><br />&nbsp;&nbsp;&nbsp;&nbsp;畴得北归，率举宗族他附从数百人，扫地而盟曰：“君仇不报，吾不可以立<br /><br />&nbsp;&nbsp;&nbsp;&nbsp;於世！”遂人徐无山中，营深险平敞地而居，躬耕以养父母。百姓归之，数年间<br /><br />&nbsp;&nbsp;&nbsp;&nbsp;至五千馀家。畴谓其父老曰：“诸君不以畴不肖，远来相就。众成都邑，而莫相<br /><br />&nbsp;&nbsp;&nbsp;&nbsp;统一，恐非久安之道，愿推择其贤长者以为之主。”皆曰：“善。”同佥推畴。<br /><br />&nbsp;&nbsp;&nbsp;&nbsp;畴曰：“今来在此，非苟安而已，将图大事，复怨雪耻。窃恐未得其志，而轻薄<br /><br />&nbsp;&nbsp;&nbsp;&nbsp;之徒自相侵侮，偷快一时，无深计远虑。畴有愚计，愿与诸君共施之，可乎？”<br /><br />&nbsp;&nbsp;&nbsp;&nbsp;皆曰：“可。”畴乃为约束相杀伤、犯盗、诤讼之法，法重者至死，其次抵罪，<br /><br />&nbsp;&nbsp;&nbsp;&nbsp;二十馀条。又制为婚姻嫁娶之礼，兴举学校讲授之业，班行其众，众皆便之，至<br /><br />&nbsp;&nbsp;&nbsp;&nbsp;道不拾遗。北边翕然服其威信，乌丸、鲜卑并各遣译使致贡遗，畴悉抚纳，令不<br /><br />&nbsp;&nbsp;&nbsp;&nbsp;为寇。袁绍数遣使招命，又即授将军印，因安辑所统，畴皆拒不【当】受。绍死，<br /><br />&nbsp;&nbsp;&nbsp;&nbsp;其子尚又辟焉，畴终不行。<br /><br />&nbsp;&nbsp;&nbsp;&nbsp;畴常忿乌丸昔多贼杀其郡冠盖，有欲讨之意而力未能。建安十二年，太祖北<br /><br />&nbsp;&nbsp;&nbsp;&nbsp;征乌丸，未至，先遣使辟畴，又命田豫喻指。畴戒其门下趣治严。门人谓曰：<br /><br />&nbsp;&nbsp;&nbsp;&nbsp;“昔袁公慕君，礼命五至，君义不屈；今曹公使一来而君若恐弗及者，何也？”<br /><br />&nbsp;&nbsp;&nbsp;&nbsp;畴笑而应之曰：“此非君所识也。”遂随使者到军，署司空户曹掾，引见谘议。<br /><br />&nbsp;&nbsp;&nbsp;&nbsp;明日出令曰：“田子泰非吾所宜吏者。”即举茂才，拜为令，不之官，随军次<br /><br />&nbsp;&nbsp;&nbsp;&nbsp;无终。时方夏水雨，而滨海聪拢泞滞不通，虏亦遮守蹊要，军不得进。太祖患<br /><br />&nbsp;&nbsp;&nbsp;&nbsp;之，以问畴。畴曰：“此道，秋夏每常有水，浅不通车马，深不载舟船，为难久<br /><br />&nbsp;&nbsp;&nbsp;&nbsp;矣。旧北平郡治在平冈，道出卢龙，达于柳城；自建武以来，陷坏断绝，垂二百<br /><br />&nbsp;&nbsp;&nbsp;&nbsp;载，而尚有微径可从。今虏将以大军当由无终，不得进而退，懈弛无备。若嘿回<br /><br />&nbsp;&nbsp;&nbsp;&nbsp;军，从卢龙口越白檀之险，出空虚之地，路近而便，掩其不备，蹋顿之首可不战<br /><br />&nbsp;&nbsp;&nbsp;&nbsp;而禽也。”太祖曰：“善。”乃引军还，而署大木表于水侧路傍曰：“方今暑夏，<br /><br />&nbsp;&nbsp;&nbsp;&nbsp;道路不通，且俟秋冬，乃复进军。”虏候骑见之，诚以为大军去也。太祖令畴将<br /><br />&nbsp;&nbsp;&nbsp;&nbsp;其众为乡导，上徐无山，出卢龙，历平冈，登白狼堆，去柳城二百馀里，虏乃惊<br /><br />&nbsp;&nbsp;&nbsp;&nbsp;觉。单于身自临陈，太祖与交战，遂大斩获，追奔逐北，至柳城。军还入塞，论<br /><br />&nbsp;&nbsp;&nbsp;&nbsp;功行封，封畴亭侯，邑五百户。【先贤行状载太祖表论畴功曰：“文雅优备，忠<br /><br />&nbsp;&nbsp;&nbsp;&nbsp;武又著，和於抚下，慎於事上，量时度理，进退合义。幽州始扰，胡、汉交萃，<br /><br />&nbsp;&nbsp;&nbsp;&nbsp;荡析离居，靡所依怀。畴率宗人避难於无终山，北拒卢龙，南守要害，清静隐约，<br /><br />&nbsp;&nbsp;&nbsp;&nbsp;耕而后食，人民化从，咸共资奉。及袁绍父子威力加於朔野，远结乌丸，与为首<br /><br />&nbsp;&nbsp;&nbsp;&nbsp;尾，前后召畴，终不陷挠。后臣奉命，军次易县，畴长驱自到，陈讨胡之势，犹<br /><br />&nbsp;&nbsp;&nbsp;&nbsp;广武之建燕策，薛公之度淮南。又使部曲持臣露布，出诱胡众，汉民或因亡来，<br /><br />&nbsp;&nbsp;&nbsp;&nbsp;乌丸闻之震荡。王旅出塞，涂由山中九百馀里，畴帅兵五百，启导山谷，遂灭乌<br /><br />&nbsp;&nbsp;&nbsp;&nbsp;丸，荡平塞表。畴文武有效，节义可嘉，诚应宠赏，以旌其美。”】畴自以始为<br /><br />&nbsp;&nbsp;&nbsp;&nbsp;居难，率众循逃，志义不立，反以为利，非本意也，固让。太祖知其至心，许而<br /><br />&nbsp;&nbsp;&nbsp;&nbsp;不夺。【魏书载太祖令曰：“昔伯成弃国，夏后不夺，将欲使高尚之士，优贤之<br /><br />&nbsp;&nbsp;&nbsp;&nbsp;主，不止於一世也。其听畴所执。”】<br /><br />&nbsp;&nbsp;&nbsp;&nbsp;辽东斩送袁尚首，令“三军敢有哭之者斩”。畴以尝为尚所辟，乃往吊祭。<br /><br />&nbsp;&nbsp;&nbsp;&nbsp;太祖亦不问。【臣松之以为田畴不应袁绍父子之命，以其非正也。故尽规魏祖，<br /><br />&nbsp;&nbsp;&nbsp;&nbsp;建卢龙之策。致使袁尚奔迸，授首辽东，皆畴之由也。既以明其为贼，胡为复吊<br /><br />&nbsp;&nbsp;&nbsp;&nbsp;祭其首乎？若以尝被辟命，义在其中，则不应为人设谋，使其至此也。畴此举止，<br /><br />&nbsp;&nbsp;&nbsp;&nbsp;良为进退无当，与王哭袁谭，貌同而心异也。】畴尽将其家属及宗人三百馀家<br /><br />&nbsp;&nbsp;&nbsp;&nbsp;居邺。太祖赐畴车马谷帛，皆散之宗族知旧。从征荆州还，太祖追念畴功殊美，<br /><br />&nbsp;&nbsp;&nbsp;&nbsp;恨前听畴之让，曰：“是成一人之志，而亏王法大制也。”於是乃复以前爵封畴。<br /><br />&nbsp;&nbsp;&nbsp;&nbsp;【先贤行状载太祖命曰：“令田畴，至节高尚，遭值州里戎夏交乱，引身深山，<br /><br />&nbsp;&nbsp;&nbsp;&nbsp;研精味道，百姓从之，以成都邑。袁贼之盛，命召不屈。慷慨守志，以徼真主。<br /><br />&nbsp;&nbsp;&nbsp;&nbsp;及孤奉诏征定河北，遂服幽都，将定胡寇，时加礼命。畴即受署，陈建攻胡蹊路<br /><br />&nbsp;&nbsp;&nbsp;&nbsp;所由，率齐山民，一时向化，开塞导送，供承使役，路近而便，令虏不意。斩蹋<br /><br />&nbsp;&nbsp;&nbsp;&nbsp;顿于白狼，遂长驱于柳城，畴有力焉。及军入塞，将图其功，表封亭侯，食邑五<br /><br />&nbsp;&nbsp;&nbsp;&nbsp;百，而畴恳恻，前后辞赏。出入三载，历年未赐，此为成一人之高，甚违王典，<br /><br />&nbsp;&nbsp;&nbsp;&nbsp;失之多矣。宜从表封，无久留吾过。”】畴上疏陈诚，以死自誓。太祖不听，欲<br /><br />&nbsp;&nbsp;&nbsp;&nbsp;引拜之，至于数四，终不受。有司劾畴狷介违道，苟立小节，宜免官加刑。太祖<br /><br />&nbsp;&nbsp;&nbsp;&nbsp;重其事，依违者久之。乃下世子及大臣博议，世子以畴同於子文辞禄，申胥逃赏，<br /><br />&nbsp;&nbsp;&nbsp;&nbsp;宜勿夺以优其节。尚书令荀、司隶校尉锺繇亦以为可听。【魏书载世子议曰：<br /><br />&nbsp;&nbsp;&nbsp;&nbsp;“昔e敖逃禄，传载其美，所以激浊世，励贪夫，贤於尸禄素餐之人也。故可得<br /><br />&nbsp;&nbsp;&nbsp;&nbsp;而小，不可得而毁。至于田畴，方斯近矣。免官加刑，於法为重。”魏略载教曰：<br /><br />&nbsp;&nbsp;&nbsp;&nbsp;“昔夷、齐弃爵而讥武王，可谓愚，孔子犹以为‘求仁得仁’。畴之所守，虽<br /><br />&nbsp;&nbsp;&nbsp;&nbsp;不合道，但欲清高耳。使天下悉如畴志，即墨翟兼爱尚同之事，而老聃使民结绳<br /><br />&nbsp;&nbsp;&nbsp;&nbsp;之道也。外议虽善，为复使令司隶以决之。”魏书载荀议，以为“君子之道，<br /><br />&nbsp;&nbsp;&nbsp;&nbsp;或出或处，期于为善而已。故匹夫守志，圣人各因而成之”。锺繇以为“原思辞<br /><br />&nbsp;&nbsp;&nbsp;&nbsp;粟，仲尼不与，子路拒牛，谓之止善，虽可以激清励浊，犹不足多也。畴虽不合<br /><br />&nbsp;&nbsp;&nbsp;&nbsp;大义，有益推让之风，宜如世子议。”臣松之案吕氏春秋：“鲁国之法，鲁人有<br /><br />&nbsp;&nbsp;&nbsp;&nbsp;为臣妾於诸侯，有能赎之者取其金於府。子贡赎人而辞不取金，孔子曰：‘赐失<br /><br />&nbsp;&nbsp;&nbsp;&nbsp;之矣。自今以来鲁人不赎矣。’子路拯溺者，其人拜之以牛，子路受之。孔子曰：<br /><br />&nbsp;&nbsp;&nbsp;&nbsp;‘鲁人必拯溺矣。’”案此语不与繇所引者相应，未详为繇之事误邪，而事将别<br /><br />&nbsp;&nbsp;&nbsp;&nbsp;有所出耳？】太祖犹欲侯之。畴素与夏侯善，太祖语曰：“且往以情喻之，<br /><br />&nbsp;&nbsp;&nbsp;&nbsp;自从君所言，无告吾意也。”就畴宿，如太祖所戒。畴揣知其指，不复发言。<br /><br />&nbsp;&nbsp;&nbsp;&nbsp;临去，乃拊畴背曰：“田君，主意殷勤，曾不能顾乎！”畴答曰：“是何言之<br /><br />&nbsp;&nbsp;&nbsp;&nbsp;过也！畴，负义逃窜之人耳，蒙恩全活，为幸多矣。岂可卖卢龙之塞，以易赏禄<br /><br />&nbsp;&nbsp;&nbsp;&nbsp;哉？纵国私畴，畴独不愧於心乎？将军雅知畴者，犹复如此，若必不得已，请愿<br /><br />&nbsp;&nbsp;&nbsp;&nbsp;效死刎首於前。”言未卒，涕泣横流。具答太祖。太祖喟然知不可屈，乃拜为<br /><br />&nbsp;&nbsp;&nbsp;&nbsp;议郎。年四十六卒。子又早死。文帝践阼，高畴德义，赐畴从孙续爵关内侯，以<br /><br />&nbsp;&nbsp;&nbsp;&nbsp;奉其嗣。<br /><br />&nbsp;&nbsp;&nbsp;&nbsp;王字叔治，北海营陵人也。年七岁丧母。母以社日亡，来岁邻里社，感<br /><br />&nbsp;&nbsp;&nbsp;&nbsp;念母，哀甚。邻里闻之，为之罢社。年二十，游学南阳，止张奉舍。奉举家得疾<br /><br />&nbsp;&nbsp;&nbsp;&nbsp;病，无相视者，亲隐恤之，病愈乃去。初平中，北海孔融召以为主簿，守高密<br /><br />&nbsp;&nbsp;&nbsp;&nbsp;令。高密孙氏素豪侠，人客数犯法。民有相劫者，贼入孙氏，吏不能执。将吏<br /><br />&nbsp;&nbsp;&nbsp;&nbsp;民围之，孙氏拒守，吏民畏惮不敢近。令吏民：“敢有不攻者与同罪。”孙氏<br /><br />&nbsp;&nbsp;&nbsp;&nbsp;惧，乃出贼。由是豪强慑服。举孝廉，让邴原，融不听。【融集有融答教曰：<br /><br />&nbsp;&nbsp;&nbsp;&nbsp;“原之贤也，吾已知之矣。昔高阳氏有才子八人，尧不能用，舜实举之。原可谓<br /><br />&nbsp;&nbsp;&nbsp;&nbsp;不患无位之士。以遗后贤，不亦可乎！”重辞，融答曰：“掾清身e己，历试<br /><br />&nbsp;&nbsp;&nbsp;&nbsp;诸难，谋而鲜过，惠训不倦。余嘉乃勋，应乃懿德，用升尔于王庭，其可辞乎！”】<br /><br />&nbsp;&nbsp;&nbsp;&nbsp;时天下乱，遂不行。顷之，郡中有反者。闻融有难，夜往奔融。贼初发，融谓<br /><br />&nbsp;&nbsp;&nbsp;&nbsp;左右曰：“能冒难来，唯王耳！”言终而至。复署功曹。时胶东多贼寇，复<br /><br />&nbsp;&nbsp;&nbsp;&nbsp;令守胶东令。胶东人公沙卢宗强，自为营堑，不肯应发调。独将数骑径入其<br /><br />&nbsp;&nbsp;&nbsp;&nbsp;门，斩卢兄弟，公沙氏惊愕莫敢动。抚慰其馀，由是寇少止。融每有难，虽<br /><br />&nbsp;&nbsp;&nbsp;&nbsp;休归在家，无不至。融常赖以免。<br /><br />&nbsp;&nbsp;&nbsp;&nbsp;袁谭在青州，辟为治中从事，别驾刘献数毁短。后献以事当死，理之，<br /><br />&nbsp;&nbsp;&nbsp;&nbsp;得免。时人益以此多焉。袁绍又辟除即墨令，后复为谭别驾。绍死，谭、尚有<br /><br />&nbsp;&nbsp;&nbsp;&nbsp;隙。尚攻谭，谭军败，率吏民往救谭。谭喜曰：“成吾军者，王别驾也。”谭<br /><br />&nbsp;&nbsp;&nbsp;&nbsp;之败，刘询起兵漯阴，诸城皆应。谭叹息曰：“今举州背叛，岂孤之不德邪！”<br /><br />&nbsp;&nbsp;&nbsp;&nbsp;曰：“东莱太守管统虽在海表，此人不反。必来。”后十馀日，统果弃其妻子<br /><br />&nbsp;&nbsp;&nbsp;&nbsp;来赴谭，妻子为贼所杀，谭更以统为乐安太守。谭复欲攻尚，谏曰：“兄弟还<br /><br />&nbsp;&nbsp;&nbsp;&nbsp;相攻击，是败亡之道也。”谭不悦，然知其志节。后又问：“计安出？”曰：<br /><br />&nbsp;&nbsp;&nbsp;&nbsp;“夫兄弟者，左右手也。譬人将斗而断其右手，而曰‘我必胜’，若是者可乎？<br /><br />&nbsp;&nbsp;&nbsp;&nbsp;夫弃兄弟而不亲，天下其谁亲之！属有谗人，固将交斗其间，以求一朝之利，愿<br /><br />&nbsp;&nbsp;&nbsp;&nbsp;明使君塞耳勿听也。若斩佞臣数人，复相亲睦，以御四方，可以横行天下。”谭<br /><br />&nbsp;&nbsp;&nbsp;&nbsp;不听，遂与尚相攻击，请救於太祖。太祖既破冀州，谭又叛。太祖遂引军攻谭于<br /><br />&nbsp;&nbsp;&nbsp;&nbsp;南皮。时运粮在乐安，闻谭急，将所领兵及诸从事数十人往赴谭。至高密，闻<br /><br />&nbsp;&nbsp;&nbsp;&nbsp;谭死，下马号哭曰：“无君焉归？”遂诣太祖，乞收葬谭尸。太祖欲观意，默<br /><br />&nbsp;&nbsp;&nbsp;&nbsp;然不应。复曰：“受袁氏厚恩，若得收敛谭尸，然后就戮，无所恨。”太祖嘉<br /><br />&nbsp;&nbsp;&nbsp;&nbsp;其义，听之。【傅子曰：太祖既诛袁谭，枭其首，令曰：“敢哭之者戮及妻子。”<br /><br />&nbsp;&nbsp;&nbsp;&nbsp;於是王叔治、田子泰相谓曰：“生受辟命，亡而不哭，非义也。畏死忘义，何以<br /><br />&nbsp;&nbsp;&nbsp;&nbsp;立世？”遂造其首而哭之，哀动三军。军正白行其戮，太祖曰：“义士也。”赦<br /><br />&nbsp;&nbsp;&nbsp;&nbsp;之。臣松之案田畴传，畴为袁尚所辟，不被谭命。傅子合而言之，有违事实。】<br /><br />&nbsp;&nbsp;&nbsp;&nbsp;以为督军粮，还乐安。谭之破，诸城皆服，唯管统以乐安不从命。太祖命取<br /><br />&nbsp;&nbsp;&nbsp;&nbsp;统首，以统亡国之忠臣，因解其缚，使诣太祖。太祖悦而赦之。袁氏政宽，在<br /><br />&nbsp;&nbsp;&nbsp;&nbsp;职势者多畜聚。太祖破邺，籍没审配等家财物赀以万数。及破南皮，阅家，谷<br /><br />&nbsp;&nbsp;&nbsp;&nbsp;不满十斛，有书数百卷。太祖叹曰：“士不妄有名。”乃礼辟为司空掾，行司金<br /><br />&nbsp;&nbsp;&nbsp;&nbsp;中郎将，迁魏郡太守。为治，抑强扶弱，明赏罚，百姓称之。【魏略曰：为司<br /><br />&nbsp;&nbsp;&nbsp;&nbsp;金中郎将，陈黄白异议，因奏记曰：“闻枳棘之林，无梁柱之质；涓流之水，<br /><br />&nbsp;&nbsp;&nbsp;&nbsp;无洪波之势。是以在职七年，忠谠不昭於时，功业不见於事，欣於所受，俯惭不<br /><br />&nbsp;&nbsp;&nbsp;&nbsp;报，未尝不长夜起坐，中饭释餐。何者？力少任重，不堪而惧也。谨贡所议如左。”<br /><br />&nbsp;&nbsp;&nbsp;&nbsp;太祖甚然之，乃与书曰：“君澡身浴德，流声本州，忠能成绩，为世美谈，名<br /><br />&nbsp;&nbsp;&nbsp;&nbsp;实相副，过人甚远。孤以心知君，至深至热，非徒耳目而已也。察观先贤之论，<br /><br />&nbsp;&nbsp;&nbsp;&nbsp;多以盐铁之利，足赡军国之用。昔孤初立司金之官，念非屈君，馀无可者。故与<br /><br />&nbsp;&nbsp;&nbsp;&nbsp;君教曰：‘昔遏父陶正，民赖其器用，及子妫满，建侯于陈；近桑弘羊，位至三<br /><br />&nbsp;&nbsp;&nbsp;&nbsp;公。此君元龟之兆先告者也’，是孤用君之本言也，或恐众人未晓此意。自是以<br /><br />&nbsp;&nbsp;&nbsp;&nbsp;来，在朝之士，每得一显选，常举君为首，及闻袁军师众贤之议，以为不宜越君。<br /><br />&nbsp;&nbsp;&nbsp;&nbsp;然孤执心将有所}，以军师之职，间於司金，至於建功，重於军师。孤之精诚，<br /><br />&nbsp;&nbsp;&nbsp;&nbsp;足以达君；君之察孤，足以不疑。但恐傍人浅见，以蠡测海，为蛇画足，将言前<br /><br />&nbsp;&nbsp;&nbsp;&nbsp;后百选，辄不用之，而使此君沉滞冶官。张甲李乙，尚犹先之，此主人意待之不<br /><br />&nbsp;&nbsp;&nbsp;&nbsp;优之效也。孤惧有此空声冒实，淫蛙乱耳。假有斯事，亦庶锺期不失听也；若其<br /><br />&nbsp;&nbsp;&nbsp;&nbsp;无也，过备何害？昔宣帝察少府萧望之才任宰相，故复出之，令为冯翊。从正卿<br /><br />&nbsp;&nbsp;&nbsp;&nbsp;往，似於左迁。上使侍中宣意曰：‘君守平原日浅，故复试君三辅，非有所间也。’<br /><br />&nbsp;&nbsp;&nbsp;&nbsp;孤揆先主中宗之意，诚备此事。既君崇勋业以副孤意。公叔文子与君俱升，独何<br /><br />&nbsp;&nbsp;&nbsp;&nbsp;人哉！”后无几而迁魏郡太守。】魏国既建，为大司农郎中令。太祖议行肉刑，<br /><br />&nbsp;&nbsp;&nbsp;&nbsp;以为时未可行，太祖采其议。徙为奉尚。其后严才反，与其徒属数十人攻掖门。<br /><br />&nbsp;&nbsp;&nbsp;&nbsp;闻变，召车马未至，便将官属步至宫门。太祖在铜爵台望见之，曰：“彼来者<br /><br />&nbsp;&nbsp;&nbsp;&nbsp;必王叔治也。”相国锺繇谓：“旧，京城有变，九卿各居其府。”曰：“食<br /><br />&nbsp;&nbsp;&nbsp;&nbsp;其禄，焉避其难？居府虽旧，非赴难之义。”顷之，病卒官。子忠，官至东莱太<br /><br />&nbsp;&nbsp;&nbsp;&nbsp;守、散骑常侍。初，识高柔于弱冠，异王基于幼童，终皆远至，世称其知人。<br /><br />&nbsp;&nbsp;&nbsp;&nbsp;【王隐晋书曰：一子，名仪，字朱表，高亮雅直。司马文王为安东，仪为司马。<br /><br />&nbsp;&nbsp;&nbsp;&nbsp;东关之败，文王曰：“近日之事，谁任其咎？”仪曰：“责在军师。”文王怒曰：<br /><br />&nbsp;&nbsp;&nbsp;&nbsp;“司马欲委罪於孤邪？”遂杀之。子■，字伟元。少立操尚，非礼不动。身长八<br /><br />&nbsp;&nbsp;&nbsp;&nbsp;尺四寸，容貌绝异。痛父不以命终，绝世不仕。立屋墓侧，以教授为务。旦夕常<br /><br />&nbsp;&nbsp;&nbsp;&nbsp;至墓前拜，辄悲号断绝。墓前有一柏树，■常所攀援，涕泣所著，树色与凡树不<br /><br />&nbsp;&nbsp;&nbsp;&nbsp;同。读诗至“哀哀父母，生我劳悴”，未尝不反覆流涕，泣下沾襟。家贫躬耕，<br /><br />&nbsp;&nbsp;&nbsp;&nbsp;计口而田，度身而蚕。诸生有密为J刈麦者，J遂弃之；自是莫敢复佐刈者。J<br /><br />&nbsp;&nbsp;&nbsp;&nbsp;门人为本县所役，求J为属，J曰：“卿学不足以庇身，吾德薄不足以荫卿，属<br /><br />&nbsp;&nbsp;&nbsp;&nbsp;之何益？且吾不捉笔已四十年。”乃步担乾饭，儿负盐豉，门徒从者千馀人。安<br /><br />&nbsp;&nbsp;&nbsp;&nbsp;丘令以为见己，整衣出迎之於门。J乃下道至土牛，磬折而立。云：“门生为县<br /><br />&nbsp;&nbsp;&nbsp;&nbsp;所役，故来送别。”执手涕泣而去。令即放遣诸生，一县以为耻。同县管彦，少<br /><br />&nbsp;&nbsp;&nbsp;&nbsp;有才力，未知名，J独以为当自达，常友爱之；男女各始生，共许为婚。彦果为<br /><br />&nbsp;&nbsp;&nbsp;&nbsp;西夷校尉。J后更以女嫁人，彦弟馥问J，J曰：“吾薄志毕愿，山薮自数，姊<br /><br />&nbsp;&nbsp;&nbsp;&nbsp;妹皆远，吉凶断绝，以此自誓。贤兄子葬父於帝都，此则洛阳之人也，岂吾欲婚<br /><br />&nbsp;&nbsp;&nbsp;&nbsp;之本指邪？”馥曰：“嫂，齐人也。当还临淄。”J曰：“安有葬父河南，随<br /><br />&nbsp;&nbsp;&nbsp;&nbsp;【妻】母还齐！用意如此，何婚之有？”遂不婚。邴春者，根矩之后也。少立志<br /><br />&nbsp;&nbsp;&nbsp;&nbsp;操，寒苦自居，负笈游学，身不停家，乡邑翕然，以为能系其先也。J以为春性<br /><br />&nbsp;&nbsp;&nbsp;&nbsp;险狭，慕名意多，终必不成，及后春果无学业，流离远外，有识以此归之。J常<br /><br />&nbsp;&nbsp;&nbsp;&nbsp;以为人所行，其当归於善道，不可以己所能而责人所不能也。有致遗者，皆不受。<br /><br />&nbsp;&nbsp;&nbsp;&nbsp;及洛都倾覆，寇贼蜂起，J宗亲悉欲移江东，J恋坟垅。贼大盛，乃南达泰山郡。<br /><br />&nbsp;&nbsp;&nbsp;&nbsp;J思土不肯去，贼害之。汉晋春秋曰：J与济南刘兆字延世，俱以不仕显名。J<br /><br />&nbsp;&nbsp;&nbsp;&nbsp;以父为文王所滥杀，终身不应徵聘，未尝西向坐，以示不臣於晋也。魏略纯固传<br /><br />&nbsp;&nbsp;&nbsp;&nbsp;以脂习、王、庞U、文聘、成公英、郭宪、单固七人为一传。其、U、<br /><br />&nbsp;&nbsp;&nbsp;&nbsp;聘三人自各有传，成公英别见张既传，单固见王凌传，馀习、宪二人列于传后<br /><br />&nbsp;&nbsp;&nbsp;&nbsp;也。脂习字元升，京兆人也。中平中仕郡，公府辟，举高第，除太医令。天子西<br /><br />&nbsp;&nbsp;&nbsp;&nbsp;迁及东诣许昌，习常随从。与少府孔融亲善。太祖为司空，威德日盛，而融故以<br /><br />&nbsp;&nbsp;&nbsp;&nbsp;旧意，书疏倨傲。习常责融，欲令改节，融不从。会融被诛，当时许中百官先与<br /><br />&nbsp;&nbsp;&nbsp;&nbsp;融亲善者，莫敢收恤，而习独往抚而哭之曰：“文举，卿舍我死，我当复与谁语<br /><br />&nbsp;&nbsp;&nbsp;&nbsp;者？”哀叹无已。太祖闻之，收习，欲理之，寻以其事直见原，徙许东土桥下。<br /><br />&nbsp;&nbsp;&nbsp;&nbsp;习后见太祖，陈谢前愆。太祖呼其字曰：“元升，卿故慷慨！”因问其居处，以<br /><br />&nbsp;&nbsp;&nbsp;&nbsp;新移徙，赐谷百斛。至黄初，诏欲用之，以其年老，然嘉其敦旧，有栾布之节，<br /><br />&nbsp;&nbsp;&nbsp;&nbsp;赐拜中散大夫。还家，年八十馀卒。郭宪字幼简，西平人，为其郡右姓。建安中<br /><br />&nbsp;&nbsp;&nbsp;&nbsp;为郡功曹，州辟不就，以仁笃为一郡所归。至十七年，韩约失众，从羌中还，依<br /><br />&nbsp;&nbsp;&nbsp;&nbsp;宪。众人多欲取约以徼功，而宪皆责怒之，言：“人穷来归我，云何欲危之？”<br /><br />&nbsp;&nbsp;&nbsp;&nbsp;遂拥护厚遇之。其后约病死，而田乐、阳逵等就斩约头，当送之。逵等欲条疏宪<br /><br />&nbsp;&nbsp;&nbsp;&nbsp;名，宪不肯在名中，言我尚不忍生图之，岂忍取死人以要功乎？逵等乃止。时太<br /><br />&nbsp;&nbsp;&nbsp;&nbsp;祖方攻汉中，在武都，而逵等送约首到。太祖宿闻宪名，及视条疏，怪不在中，<br /><br />&nbsp;&nbsp;&nbsp;&nbsp;以问逵等，逵具以情对。太祖叹其志义，乃并表列与逵等并赐爵关内侯，由是名<br /><br />&nbsp;&nbsp;&nbsp;&nbsp;震陇右。黄初元年病亡。正始初，国家追嘉其事，复赐其子爵关内侯。】<br /><br />&nbsp;&nbsp;&nbsp;&nbsp;邴原字根矩，北海朱虚人也。少与管宁俱以操尚称，州府辟命皆不就。黄巾<br /><br />&nbsp;&nbsp;&nbsp;&nbsp;起，原将家属入海，住郁洲山中。时孔融为北海相，举原有道。原以黄巾方盛，<br /><br />&nbsp;&nbsp;&nbsp;&nbsp;遂至辽东，与同郡刘政俱有勇略雄气。辽东太守公孙度畏恶欲杀之，尽收捕其家，<br /><br />&nbsp;&nbsp;&nbsp;&nbsp;政得脱。度告诸县：“敢有藏政者与同罪。”政窘急，往投原，【魏氏春秋曰：<br /><br />&nbsp;&nbsp;&nbsp;&nbsp;政投原曰：“穷鸟入怀。”原曰：“安知斯怀之可入邪？”】原匿之月馀，时东<br /><br />&nbsp;&nbsp;&nbsp;&nbsp;莱太史慈当归，原因以政付之。既而谓度曰：“将军前日欲杀刘政，以其为己害。<br /><br />&nbsp;&nbsp;&nbsp;&nbsp;今政已去，君之害岂不除哉！”度曰：“然。”原曰：“君之畏政者，以其有智<br /><br />&nbsp;&nbsp;&nbsp;&nbsp;也。今政已免，智将用矣，尚奚拘政之家？不若赦之，无重怨。”度乃出之。原<br /><br />&nbsp;&nbsp;&nbsp;&nbsp;又资送政家，皆得归故郡。原在辽东，一年中往归原居者数百家，游学之士，教<br /><br />&nbsp;&nbsp;&nbsp;&nbsp;授之声，不绝。<br /><br />&nbsp;&nbsp;&nbsp;&nbsp;后得归，太祖辟为司空掾。原女早亡，时太祖爱子仓舒亦没，太祖欲求合葬，<br /><br />&nbsp;&nbsp;&nbsp;&nbsp;原辞曰：“合葬，非礼也。原之所以自容於明公，公之所以待原者，以能守训典<br /><br />&nbsp;&nbsp;&nbsp;&nbsp;而不易也。若听明公之命，则是凡庸也，明公焉以为哉？”太祖乃止，徙署丞相<br /><br />&nbsp;&nbsp;&nbsp;&nbsp;徵事。【献帝起居注曰：建安十五年，初置徵事二人，原与平原王烈俱以选补。】<br /><br />&nbsp;&nbsp;&nbsp;&nbsp;崔琰为东曹掾，记让曰：“徵事邴原、议郎张范，皆秉德纯懿，志行忠方，清静<br /><br />&nbsp;&nbsp;&nbsp;&nbsp;足以厉俗，贞固足以质拢所谓龙翰凤翼，国之重宝。举而用之，不仁者远。”<br /><br />&nbsp;&nbsp;&nbsp;&nbsp;代凉茂为五官将长史，闭门自守，非公事不出。太祖征吴，原从行，卒。【原别<br /><br />&nbsp;&nbsp;&nbsp;&nbsp;传曰：原十一而丧父，家贫，早孤。邻有书舍，原过其旁而泣。师问曰：“童子<br /><br />&nbsp;&nbsp;&nbsp;&nbsp;何悲？”原曰：“孤者易伤，贫者易感。夫书者，必皆具有父兄者，一则羡其不<br /><br />&nbsp;&nbsp;&nbsp;&nbsp;孤，二则羡其得学，心中恻然而为涕零也。”师亦哀原之言而为之泣曰：“欲书<br /><br />&nbsp;&nbsp;&nbsp;&nbsp;可耳！”答曰：“无钱资。”师曰：“童子苟有志，我徒相教，不求资也。”於<br /><br />&nbsp;&nbsp;&nbsp;&nbsp;是遂就书。一冬之间，诵孝经、论语。自在童龀之中，嶷然有异。及长，金玉其<br /><br />&nbsp;&nbsp;&nbsp;&nbsp;行。欲远游学，诣安丘孙崧。崧辞曰：“君乡里郑君，君知之乎？”原答曰：<br /><br />&nbsp;&nbsp;&nbsp;&nbsp;“然。”崧曰：“郑君学览古今，博闻强识，钩深致远，诚学者之师模也。君乃<br /><br />&nbsp;&nbsp;&nbsp;&nbsp;舍之，蹑屣千里，所谓以郑为东家丘者也。君似不知而曰然者，何？”原曰：<br /><br />&nbsp;&nbsp;&nbsp;&nbsp;“先生之说，诚可谓苦药良针矣；然犹未达仆之微趣也。人各有志，所规不同，<br /><br />&nbsp;&nbsp;&nbsp;&nbsp;故乃有登山而采玉者，有入海而采珠者，岂可谓登山者不知海之深，入海者不知<br /><br />&nbsp;&nbsp;&nbsp;&nbsp;山之高哉！君谓仆以郑为东家丘，君以仆为西家愚夫邪？”崧辞谢焉。又曰：<br /><br />&nbsp;&nbsp;&nbsp;&nbsp;“兖、豫之士，吾多所识，未有若君者；当以书相分。”原重其意，难辞之，持<br /><br />&nbsp;&nbsp;&nbsp;&nbsp;书而别。原心以为求师启学，志高者通，非若交游待分而成也。书何为哉？乃藏<br /><br />&nbsp;&nbsp;&nbsp;&nbsp;书於家而行。原旧能饮酒，自行之后，八九年间，酒不向口。单步负笈，苦身持<br /><br />&nbsp;&nbsp;&nbsp;&nbsp;力，至陈留则师韩子助，颍川则宗陈仲弓，汝南则交范孟博，涿郡则亲卢子帧<br /><br />&nbsp;&nbsp;&nbsp;&nbsp;临别，师友以原不饮酒，会米肉送原。原曰：“本能饮酒，但以荒思废业，故断<br /><br />&nbsp;&nbsp;&nbsp;&nbsp;之耳。今当远别，因见贶饯，可一饮宴。”於是共坐饮酒，终日不醉。归以书还<br /><br />&nbsp;&nbsp;&nbsp;&nbsp;孙崧，解不致书之意。后为郡所召，署功曹主簿。时鲁国孔融在郡，教选计当任<br /><br />&nbsp;&nbsp;&nbsp;&nbsp;公卿之才，乃以郑玄为计掾，彭G为计吏，原为计佐。融有所爱一人，常盛嗟叹<br /><br />&nbsp;&nbsp;&nbsp;&nbsp;之。后恚望，欲杀之，朝吏皆请。时其人亦在坐，叩头流血，而融意不解。原独<br /><br />&nbsp;&nbsp;&nbsp;&nbsp;不为请。融谓原曰：“众皆请而君何独不？”原对曰：“明府於某，本不薄也，<br /><br />&nbsp;&nbsp;&nbsp;&nbsp;常言岁终当举之，此所谓‘吾一子’也。如是，朝吏受恩未有在某前者矣，而今<br /><br />&nbsp;&nbsp;&nbsp;&nbsp;乃欲杀之。明府爱之，则引而方之於子，憎之，则推之欲危其身。原愚，不知明<br /><br />&nbsp;&nbsp;&nbsp;&nbsp;府以何爱之？以何恶之？”融曰：“某生于微门，吾成就其兄弟，拔擢而用之；<br /><br />&nbsp;&nbsp;&nbsp;&nbsp;某今孤负恩施。夫善则进之，恶则诛之，固君道也。往者应仲远为泰山太守，举<br /><br />&nbsp;&nbsp;&nbsp;&nbsp;一孝廉，旬月之间而杀之。夫君人者，厚薄何常之有！”原对曰：“仲远举孝廉，<br /><br />&nbsp;&nbsp;&nbsp;&nbsp;杀之，其义焉在？夫孝廉，国之俊选也。举之若是，则杀之非也；若杀之是，则<br /><br />&nbsp;&nbsp;&nbsp;&nbsp;举之非也。诗云：‘彼己之子，不遂其媾。’盖讥之也。语云：‘爱之欲其生，<br /><br />&nbsp;&nbsp;&nbsp;&nbsp;恶之欲其死。既欲其生，又欲其死，是惑也。’仲远之惑甚矣。明府奚取焉？”<br /><br />&nbsp;&nbsp;&nbsp;&nbsp;融乃大笑曰：“吾直戏耳！”原又曰：“君子於其言，出乎身，加乎民；言行，<br /><br />&nbsp;&nbsp;&nbsp;&nbsp;君子之枢机也。安有欲杀人而可以为戏者哉？”融无以答。是时汉朝陵迟，政以<br /><br />&nbsp;&nbsp;&nbsp;&nbsp;贿成，原乃将家人入郁洲山中。郡举有道，融书喻原曰：“性保贞，清虚守高，<br /><br />&nbsp;&nbsp;&nbsp;&nbsp;危邦不入，久潜乐土。王室多难，西迁镐京。圣朝劳谦，畴咨隽V。我徂求定，<br /><br />&nbsp;&nbsp;&nbsp;&nbsp;策命恳恻。国之将陨，嫠不恤纬，家之将亡，缇萦跋涉，彼匹妇也，犹执此义。<br /><br />&nbsp;&nbsp;&nbsp;&nbsp;实望根矩，仁为己任，授手援溺，振民於难。乃或晏晏居息，莫我肯顾，谓之君<br /><br />&nbsp;&nbsp;&nbsp;&nbsp;子，固如此乎！根矩，根矩，可以来矣！”原遂到辽东。辽东多虎，原之邑落独<br /><br />&nbsp;&nbsp;&nbsp;&nbsp;无虎患。原尝行而得遗钱，拾以系树枝，此钱既不见取，而系钱者愈多。问其故，<br /><br />&nbsp;&nbsp;&nbsp;&nbsp;答者谓之神树。原恶其由己而成淫祀，乃辨之，於是里中遂敛其钱以为社供。后<br /><br />&nbsp;&nbsp;&nbsp;&nbsp;原欲归乡里，止於三山。孔融书曰：“随会在秦，贾季在翟，谘仰靡所，叹息增<br /><br />&nbsp;&nbsp;&nbsp;&nbsp;怀。顷知来至，近在三山。诗不云乎，‘来归自镐，我行永久’。今遣五官掾，<br /><br />&nbsp;&nbsp;&nbsp;&nbsp;奉问榜人舟楫之劳，祸福动静告慰。乱阶未已，阻兵之雄，若棋弈争枭。”原於<br /><br />&nbsp;&nbsp;&nbsp;&nbsp;是遂复反还。积十馀年，后乃遁还。南行已数日，而度甫觉。度知原之不可复追<br /><br />&nbsp;&nbsp;&nbsp;&nbsp;也，因曰：“邴君所谓云中白鹤，非鹑`之网所能罗矣。又吾自遣之，勿复求也。”<br /><br />&nbsp;&nbsp;&nbsp;&nbsp;遂免危难。自反国土，原於是讲述礼乐，吟咏诗书，门徒数百，服道数十。时郑<br /><br />&nbsp;&nbsp;&nbsp;&nbsp;玄博学洽闻，注解典籍，故儒雅之士集焉。原亦自以高远清白，颐志澹泊，口无<br /><br />&nbsp;&nbsp;&nbsp;&nbsp;择言，身无择行，故英伟之士向焉。是时海内清议，云青州有邴、郑之学。魏太<br /><br />&nbsp;&nbsp;&nbsp;&nbsp;祖为司空，辟原署东x祭酒。太祖北伐三郡单于，还住昌国，燕士大夫。酒酣，<br /><br />&nbsp;&nbsp;&nbsp;&nbsp;太祖曰：“孤反，邺守诸君必将来迎，今日明旦，度皆至矣。其不来者，独有邴<br /><br />&nbsp;&nbsp;&nbsp;&nbsp;祭酒耳！”言讫未久，而原先至。门下通谒，太祖大惊喜，揽履而起，远出迎原<br /><br />&nbsp;&nbsp;&nbsp;&nbsp;曰：“贤者诚难测度！孤谓君将不能来，而远自屈，诚副饥虚之心。”谒讫而出，<br /><br />&nbsp;&nbsp;&nbsp;&nbsp;军中士大夫诣原者数百人。太祖怪而问之，时荀文若在坐，对曰：“独可省问邴<br /><br />&nbsp;&nbsp;&nbsp;&nbsp;原耳！”太祖曰：“此君名重，乃亦倾士大夫心？”文若曰：“此一世异人，士<br /><br />&nbsp;&nbsp;&nbsp;&nbsp;之精藻，公宜尽礼以待之。”太祖曰：“固孤之宿心也。”自是之后，见敬益重。<br /><br />&nbsp;&nbsp;&nbsp;&nbsp;原虽在军历署，常以病疾，高枕里巷，终不当事，又希会见。河内张范，名公之<br /><br />&nbsp;&nbsp;&nbsp;&nbsp;子也，其志行有与原符，甚相亲敬。令曰：“邴原名高德大，清规邈世，魁然而<br /><br />&nbsp;&nbsp;&nbsp;&nbsp;峙，不为孤用。闻张子颇欲学之，吾恐造之者富，随之者贫也。”魏太子为五官<br /><br />&nbsp;&nbsp;&nbsp;&nbsp;中郎将，天下向慕，宾客如云，而原独守道持常，自非公事不妄举动。太祖微使<br /><br />&nbsp;&nbsp;&nbsp;&nbsp;人从容问之，原曰：“吾闻国危不事冢宰，君去不奉世子，此典制也。”於是乃<br /><br />&nbsp;&nbsp;&nbsp;&nbsp;转五官长史，令曰：“子弱不才，惧其难正，贪欲相屈，以匡励之。虽云利贤，<br /><br />&nbsp;&nbsp;&nbsp;&nbsp;能不恧恧！”太子燕会，众宾百数十人，太子建议曰：“君父各有笃疾，有药一<br /><br />&nbsp;&nbsp;&nbsp;&nbsp;丸，可救一人，当救君邪，父邪？”众人纷纭，或父或君。时原在坐，不与此论。<br /><br />&nbsp;&nbsp;&nbsp;&nbsp;太子谘之于原，原悖然对曰：“父也。”太子亦不复难之。】<br /><br />&nbsp;&nbsp;&nbsp;&nbsp;是后大鸿胪钜鹿张泰、河南尹扶风庞迪以清贤称，【荀绰冀州记曰：钜鹿张<br /><br />&nbsp;&nbsp;&nbsp;&nbsp;貔，字邵虎。祖父泰，字伯阳，有名於魏。父邈，字叔辽，辽东太守。著名自然<br /><br />&nbsp;&nbsp;&nbsp;&nbsp;好学论，在嵇康集。为人弘深有远识，恢恢然，使求之者莫之能测也。宦历二<br /><br />&nbsp;&nbsp;&nbsp;&nbsp;【官】宫，元康初为城阳太守，未行而卒。】永宁太仆东郡张阁以简质闻。【杜<br /><br />&nbsp;&nbsp;&nbsp;&nbsp;恕著家戒称阁曰：“张子台，视之似鄙朴人，然其心中不知天地间何者为美，何<br /><br />&nbsp;&nbsp;&nbsp;&nbsp;者为好，敦然似如与阴阳合德者。作人如此，自可不富贵，然而患祸当何从而来？<br /><br />&nbsp;&nbsp;&nbsp;&nbsp;世有高亮如子台者，皆多力慕，体之不如也。”】<br /><br />&nbsp;&nbsp;&nbsp;&nbsp;管宁字幼安，北海朱虚人也。【傅子曰：齐相管仲之后也。昔田氏有齐而管<br /><br />&nbsp;&nbsp;&nbsp;&nbsp;氏去之，或m鲁，或m楚。汉兴有管少卿为燕令，始家朱虚，世有名节，九世而<br /><br />&nbsp;&nbsp;&nbsp;&nbsp;生宁。】年十六丧父，中表愍其孤贫，咸共赠R，悉辞不受，称财以送终。长八<br /><br />&nbsp;&nbsp;&nbsp;&nbsp;尺，美须眉。与平原华歆、同县邴原相友，俱游学於异国，并敬善陈仲弓。天下<br /><br />&nbsp;&nbsp;&nbsp;&nbsp;大乱，闻公孙度令行於海外，遂与原及平原王烈等至于辽东。度虚馆以候之。既<br /><br />&nbsp;&nbsp;&nbsp;&nbsp;往见度，乃庐於山谷。时避难者多居郡南，而宁居北，示无迁志，后渐来从之。<br /><br />&nbsp;&nbsp;&nbsp;&nbsp;太祖为司空，辟宁，度子康绝命不宣。【傅子曰：宁往见度，语惟经典，不及世<br /><br />&nbsp;&nbsp;&nbsp;&nbsp;事。还乃因山为庐，凿坏为室。越海避难者，皆来就之而居，旬月而成邑。遂讲<br /><br />&nbsp;&nbsp;&nbsp;&nbsp;诗、书，陈俎豆，饰威仪，明礼让，非学者无见也。由是度安其贤，民化其德。<br /><br />&nbsp;&nbsp;&nbsp;&nbsp;邴原性刚直，清议以格物，度已下心不安之。宁谓原曰：“潜龙以不见成德，言<br /><br />&nbsp;&nbsp;&nbsp;&nbsp;非其时，皆招祸之道也。”密遣令西还。度庶子康代居郡，外以将军太守为号，<br /><br />&nbsp;&nbsp;&nbsp;&nbsp;而内实有王心，卑己崇礼，欲官宁以自镇辅，而终莫敢发言，其敬惮如此。皇甫<br /><br />&nbsp;&nbsp;&nbsp;&nbsp;谧高士传曰：宁所居屯落，会井汲者，或男女杂错，或争井斗阋。宁患之，乃多<br /><br />&nbsp;&nbsp;&nbsp;&nbsp;买器，分置井傍，汲以待之，又不使知。来者得而怪之，问知宁所为，乃各相责，<br /><br />&nbsp;&nbsp;&nbsp;&nbsp;不复斗讼。邻有牛暴宁田者，宁为牵牛着凉处，自为饮食，过於牛主。牛主得牛，<br /><br />&nbsp;&nbsp;&nbsp;&nbsp;大惭，若犯严刑。是以左右无斗讼之声，礼让移于海表。】<br /><br />&nbsp;&nbsp;&nbsp;&nbsp;王烈者，字彦方，於时名闻在原、宁之右。辞公孙度长史，商贾自秽。太祖<br /><br />&nbsp;&nbsp;&nbsp;&nbsp;命为丞相掾，徵事，未至，卒於海表。【先贤行状曰：烈通识达道，秉义不回。<br /><br />&nbsp;&nbsp;&nbsp;&nbsp;以颍川陈太丘为师，二子为友。时颍川荀慈明、贾伟节、李元礼、韩元长皆就陈<br /><br />&nbsp;&nbsp;&nbsp;&nbsp;君学，见烈器业过人，叹服所履，亦与相亲。由是英名著於海内。道成德立，还<br /><br />&nbsp;&nbsp;&nbsp;&nbsp;归旧庐，遂遭父丧，泣泪三年。遇岁饥馑，路有饿殍，烈乃分釜庾之储，以救邑<br /><br />&nbsp;&nbsp;&nbsp;&nbsp;里之命。是以宗族称孝，乡党归仁。以典籍娱心，育人为务，遂建学校，敦崇庠<br /><br />&nbsp;&nbsp;&nbsp;&nbsp;序。其诱人也，皆不因其性气，诲之以道，使之从善远恶。益者不自觉，而大化<br /><br />&nbsp;&nbsp;&nbsp;&nbsp;隆行，皆成宝器。门人出入，容止可观，时在市井，行步有异，人皆别之。州闾<br /><br />&nbsp;&nbsp;&nbsp;&nbsp;成风，咸竞为善。时国中有盗牛者，牛主得之。盗者曰：“我邂逅迷惑，从今已<br /><br />&nbsp;&nbsp;&nbsp;&nbsp;后将为改过。子既已赦宥，幸无使王烈闻之。”人有以告烈者，烈以布一端遗之。<br /><br />&nbsp;&nbsp;&nbsp;&nbsp;或问：“此人既为盗，畏君闻之，反与之布，何也？”烈曰：“昔秦穆公，人盗<br /><br />&nbsp;&nbsp;&nbsp;&nbsp;其骏马食之，乃赐之酒。盗者不爱其死，以救穆公之难。今此盗人能悔其过，惧<br /><br />&nbsp;&nbsp;&nbsp;&nbsp;吾闻之，是知耻恶。知耻恶，则善心将生，故与布劝为善也。”间年之中，行路<br /><br />&nbsp;&nbsp;&nbsp;&nbsp;老父担重，人代担行数十里，欲至家，置而去，问姓名，不以告。顷之，老父复<br /><br />&nbsp;&nbsp;&nbsp;&nbsp;行，失剑於路。有人行而遇之，欲置而去，惧后人得之，剑主於是永失，欲取而<br /><br />&nbsp;&nbsp;&nbsp;&nbsp;购募，或恐差错，遂守之。至暮，剑主还见之，前者代担人也。老父揽其袂，问<br /><br />&nbsp;&nbsp;&nbsp;&nbsp;曰：“子前者代吾担，不得姓名，今子复守吾剑于路，未有若子之仁，请子告吾<br /><br />&nbsp;&nbsp;&nbsp;&nbsp;姓名，吾将以告王烈。”乃语之而去。老父以告烈，烈曰：“世有仁人，吾未之<br /><br />&nbsp;&nbsp;&nbsp;&nbsp;见。”遂使人推之，乃昔时盗牛人也。烈叹曰：“韶乐九成，虞宾以和：人能有<br /><br />&nbsp;&nbsp;&nbsp;&nbsp;感，乃至於斯也！”遂使国人表其闾而异之。时人或讼曲直，将质於烈，或至涂<br /><br />&nbsp;&nbsp;&nbsp;&nbsp;而反，或望庐而还，皆相推以直，不敢使烈闻之。时国主皆亲骖乘m烈私馆，畴<br /><br />&nbsp;&nbsp;&nbsp;&nbsp;谘政令。察孝廉，三府并辟，皆不就。会董卓作乱，避地辽东，躬秉农器，编於<br /><br />&nbsp;&nbsp;&nbsp;&nbsp;四民，布衣蔬食，不改其乐。东域之人，奉之若君。时衰世弊，识真者少，朋党<br /><br />&nbsp;&nbsp;&nbsp;&nbsp;之人，互相谗谤。自避世在东国者，多为人所害，烈居之历年，未尝有患。使辽<br /><br />&nbsp;&nbsp;&nbsp;&nbsp;东强不凌弱，众不暴寡，商贾之人，市不二价。太祖累徵召，辽东为解而不遣。<br /><br />&nbsp;&nbsp;&nbsp;&nbsp;以建安二十三年寝疾，年七十八而终。】<br /><br />&nbsp;&nbsp;&nbsp;&nbsp;中国少安，客人皆还，唯宁晏然若将终焉。黄初四年，诏公卿举独行君子，<br /><br />&nbsp;&nbsp;&nbsp;&nbsp;司徒华歆荐宁。文帝即位，徵宁，遂将家属浮海还郡，公孙恭送之南郊，加赠服<br /><br />&nbsp;&nbsp;&nbsp;&nbsp;物。自宁之东也，度、康、恭前后所资遗，皆受而藏诸。既已西渡，尽封还之。<br /><br />&nbsp;&nbsp;&nbsp;&nbsp;【傅子曰：是时康又已死，嫡子不立而立弟恭，恭懦弱，而康孽子渊有隽才。宁<br /><br />&nbsp;&nbsp;&nbsp;&nbsp;曰：“废嫡立庶，下有异心，乱之所由起也。”乃将家属乘海即受徵。宁在辽东，<br /><br />&nbsp;&nbsp;&nbsp;&nbsp;积三十七年乃归，其后渊果袭夺恭位，叛国家而南连吴，c号称王，明帝使相国<br /><br />&nbsp;&nbsp;&nbsp;&nbsp;宣文侯征灭之。辽东之死者以万计，如宁所筹。宁之归也，海中遇暴风，船皆没，<br /><br />&nbsp;&nbsp;&nbsp;&nbsp;唯宁乘船自若。时夜风晦冥，船人尽惑，莫知所泊。望见有火光，辄趣之，得岛。<br /><br />&nbsp;&nbsp;&nbsp;&nbsp;岛无居人，又无火烬，行人咸异焉，以为神光之v也。皇甫谧曰：“积善之应也。”】<br /><br />&nbsp;&nbsp;&nbsp;&nbsp;诏以宁为太中大夫，固辞不受。【傅子曰：宁上书天子，且以疾辞，曰：“臣闻<br /><br />&nbsp;&nbsp;&nbsp;&nbsp;傅说发梦，以感殷宗，吕尚启兆，以动周文，以通神之才悟於圣主，用能匡佐帝<br /><br />&nbsp;&nbsp;&nbsp;&nbsp;业，克成大勋。臣之器朽，实非其人。虽贪清时，释体蝉蜕。内省顽病，日薄西<br /><br />&nbsp;&nbsp;&nbsp;&nbsp;山。唯陛下听野人山薮之愿，使一老者得尽微命。”书奏，帝亲览焉。】明帝即<br /><br />&nbsp;&nbsp;&nbsp;&nbsp;位，太尉华歆逊位让宁，【傅子曰：司空陈群又荐宁曰：“臣闻王者显善以消恶，<br /><br />&nbsp;&nbsp;&nbsp;&nbsp;故汤举伊尹，不仁者远。伏见徵士北海管宁，行为世表，学任人师，清俭足以激<br /><br />&nbsp;&nbsp;&nbsp;&nbsp;浊，贞正足以矫时。前虽徵命，礼未优备。昔司空荀爽，家拜光禄，先儒郑玄，<br /><br />&nbsp;&nbsp;&nbsp;&nbsp;即授司农，若加备礼，庶必可致。至延西序，坐而论道，必能昭明古今，有益大<br /><br />&nbsp;&nbsp;&nbsp;&nbsp;化。”】遂下诏曰：“太中大夫管宁，耽怀道德，服膺六艺，清虚足以侔古，廉<br /><br />&nbsp;&nbsp;&nbsp;&nbsp;白可以当世。曩遭王道衰缺，浮海遁居，大魏受命，则襁负而至，斯盖应龙潜升<br /><br />&nbsp;&nbsp;&nbsp;&nbsp;之道，圣贤用舍之义。而黄初以来，徵命屡下，每辄辞疾，拒违不至。岂朝廷之<br /><br />&nbsp;&nbsp;&nbsp;&nbsp;政，与生殊趣，将安乐山林，往而不能反乎！夫以姬公之圣，而T德不降，则鸣<br /><br />&nbsp;&nbsp;&nbsp;&nbsp;鸟弗闻。【尚书君]曰：“T造德不降，我则鸣鸟不闻，矧曰其有能格。”郑玄<br /><br />&nbsp;&nbsp;&nbsp;&nbsp;曰：“T，老也。造，成也。诗云：‘小子有造。’老成德之人，不降志与我并<br /><br />&nbsp;&nbsp;&nbsp;&nbsp;在位，则鸣鸟之声不得闻，况乃曰有能德格於天者乎！言必无也。鸣鸟谓凤也。”】<br /><br />&nbsp;&nbsp;&nbsp;&nbsp;以秦穆之贤，犹思询乎黄发。况朕寡德，曷能不愿闻道于子大夫哉！今以宁为光<br /><br />&nbsp;&nbsp;&nbsp;&nbsp;禄勋。礼有大伦，君臣之道，不可废也。望必速至，称朕意焉。”又诏青州刺史<br /><br />&nbsp;&nbsp;&nbsp;&nbsp;曰：“宁抱道怀贞，潜翳海隅，比下徵书，违命不至，盘桓利居，高尚其事。虽<br /><br />&nbsp;&nbsp;&nbsp;&nbsp;有素履幽人之贞，而失考父兹恭之义，使朕虚心引领历年，其何谓邪？徒欲怀安，<br /><br />&nbsp;&nbsp;&nbsp;&nbsp;必肆其志，不惟古人亦有翻然改节以隆斯民乎！日逝月除，时方已过，澡身浴德，<br /><br />&nbsp;&nbsp;&nbsp;&nbsp;将以曷为？仲尼有言：‘吾非斯人之徒与而谁与哉！’其命别驾从事郡丞掾，奉<br /><br />&nbsp;&nbsp;&nbsp;&nbsp;诏以礼发遣宁诣行在所，给安车、吏从、茵蓐、道上厨食，上道先奏。”宁称草<br /><br />&nbsp;&nbsp;&nbsp;&nbsp;莽臣上疏曰：“臣海滨孤微，罢农无伍，禄运幸厚。横蒙陛下纂承洪绪，德侔三<br /><br />&nbsp;&nbsp;&nbsp;&nbsp;皇。化溢有唐。久荷渥泽，积祀一纪，不能仰答陛下恩养之福。沈委笃z，寝疾<br /><br />&nbsp;&nbsp;&nbsp;&nbsp;弥留，逋违臣隶颠倒之节，夙宵战怖，无地自厝。臣元年十一月被公车司马令所<br /><br />&nbsp;&nbsp;&nbsp;&nbsp;下州郡，八月甲申诏书徵臣，更赐安车、衣被、茵蓐，以礼发遣，光宠并臻，优<br /><br />&nbsp;&nbsp;&nbsp;&nbsp;命屡至，怔营竦息，悼心失图。思自陈闻，申展愚情，而明诏抑割，不令稍章<br /><br />&nbsp;&nbsp;&nbsp;&nbsp;表，是以郁滞，讫于今日。诚谓乾覆，恩有纪极，不意灵润，弥以隆赫。奉今年<br /><br />&nbsp;&nbsp;&nbsp;&nbsp;二月被州郡所下三年十二月辛酉诏书，重赐安车、衣服，别驾从事与郡功曹以礼<br /><br />&nbsp;&nbsp;&nbsp;&nbsp;发遣，又特被玺书，以臣为光禄勋，躬秉劳谦，引喻周、秦，损上益下。受诏之<br /><br />&nbsp;&nbsp;&nbsp;&nbsp;日，精魄飞散，靡所投死。臣重自省揆，德非园、绮而蒙安车之荣，功无窦融而<br /><br />&nbsp;&nbsp;&nbsp;&nbsp;蒙玺封之宠，P驽下，荷栋梁之任，垂没之命，获九棘之位，惧有朱博鼓妖之<br /><br />&nbsp;&nbsp;&nbsp;&nbsp;眚。又年疾日侵，有加无损，不任扶舆进路以塞元责。望慕阊阖，徘徊阙庭，谨<br /><br />&nbsp;&nbsp;&nbsp;&nbsp;拜章陈情，乞蒙哀省，抑恩听放，无令骸骨填于衢路。”自黄初至于青龙，徵命<br /><br />&nbsp;&nbsp;&nbsp;&nbsp;相仍，常以八月赐牛酒。诏书问青州刺史程喜：“宁为守节高乎，审老疾范傩埃俊<br /><br />&nbsp;&nbsp;&nbsp;&nbsp;喜上言：“宁有族人管贡为州吏，与宁邻比，臣常使经营消息。贡说：‘宁常著<br /><br />&nbsp;&nbsp;&nbsp;&nbsp;皂帽、布襦F、布裙，随时单复，出入闺庭，能自任杖，不须扶持。四时祠祭，<br /><br />&nbsp;&nbsp;&nbsp;&nbsp;辄自力强，改加衣服，著絮巾，故在辽东所有白布单衣，亲荐馔馈，跪拜成礼。<br /><br />&nbsp;&nbsp;&nbsp;&nbsp;宁少而丧母，不识形象，常特加觞，泫然流涕。又居宅离水七八十步，夏时诣水<br /><br />&nbsp;&nbsp;&nbsp;&nbsp;中澡洒手足，N於园圃。’臣揆宁前后辞让之意，独自以生长潜逸，耆艾智衰，<br /><br />&nbsp;&nbsp;&nbsp;&nbsp;是以栖迟，每执谦退。此宁志行所欲必全，不为守高。”【高士传曰：管宁自越<br /><br />&nbsp;&nbsp;&nbsp;&nbsp;海及归，常坐一木榻，积五十馀年，未尝箕股，其榻上当膝处皆穿。】<br /><br />&nbsp;&nbsp;&nbsp;&nbsp;正始二年，太仆陶丘一、永宁卫尉孟观、侍中孙邕、中书侍郎王基荐宁曰：<br /><br />&nbsp;&nbsp;&nbsp;&nbsp;臣闻龙凤隐耀，应德而臻，明哲潜遁，俟时而动。是以鸾|鸣岐，周道隆兴，<br /><br />&nbsp;&nbsp;&nbsp;&nbsp;四皓为佐，汉帝用康。伏见太中大夫管宁，应二仪之中和，总九德之纯懿，含章<br /><br />&nbsp;&nbsp;&nbsp;&nbsp;素质，冰e渊清，玄虚澹泊，与道逍遥；娱心黄老，游志六艺，升堂入室，究其<br /><br />&nbsp;&nbsp;&nbsp;&nbsp;阃奥，韬古今於胸怀，包道德之机要。中平之际，黄巾陆梁，华夏倾荡，王纲弛<br /><br />&nbsp;&nbsp;&nbsp;&nbsp;顿。遂避时难，乘桴越海，羁旅辽东三十馀年。在乾之ィ匿景藏光，嘉遁养<br /><br />&nbsp;&nbsp;&nbsp;&nbsp;浩，韬韫儒墨，潜化傍流，畅于殊俗。<br /><br />&nbsp;&nbsp;&nbsp;&nbsp;黄初四年，高祖文皇帝畴谘群公，思求隽V，故司徒华歆举宁应选，公车特<br /><br />&nbsp;&nbsp;&nbsp;&nbsp;徵，振翼遐裔，翻然来翔。行遇屯厄，遭罹疾病，即拜太中大夫。烈祖明皇帝嘉<br /><br />&nbsp;&nbsp;&nbsp;&nbsp;美其德，登为光禄勋。宁疾弥留，未能进道。今宁旧疾已瘳，行年八十，志无衰<br /><br />&nbsp;&nbsp;&nbsp;&nbsp;倦。环堵筚门，偃息穷巷，饭鬻糊口，并日而食，吟咏诗书，不改其乐。困而能<br /><br />&nbsp;&nbsp;&nbsp;&nbsp;通，遭难必济，经危蹈险，不易其节，金声玉色，久而弥彰。揆其终始，殆天所<br /><br />&nbsp;&nbsp;&nbsp;&nbsp;祚，当赞大魏，辅亮雍熙。兖职有阙，群下属望。昔高宗刻象，营求贤哲，周文<br /><br />&nbsp;&nbsp;&nbsp;&nbsp;启龟，以卜良佐。况宁前朝所表，名德已著，而久栖迟，未时引致，非所以奉遵<br /><br />&nbsp;&nbsp;&nbsp;&nbsp;明训，继成前志也。陛下践阼，纂承洪绪。圣敬日跻，超越周成。每发德音，动<br /><br />&nbsp;&nbsp;&nbsp;&nbsp;谘师傅。若继二祖招贤故典，宾礼俊迈，以广缉熙，济济之化，侔于前代。<br /><br />&nbsp;&nbsp;&nbsp;&nbsp;宁清高恬泊，拟迹前轨，德行卓绝，海内无偶。历观前世玉帛所命，申公、<br /><br />&nbsp;&nbsp;&nbsp;&nbsp;枚乘、周党、樊英之俦，测其渊源，览其清浊，未有厉俗独行若宁者也。诚宜束<br /><br />&nbsp;&nbsp;&nbsp;&nbsp;帛加璧，备礼徵聘，仍授几杖，延登东序，敷陈坟素，坐而论道，上正璇玑，协<br /><br />&nbsp;&nbsp;&nbsp;&nbsp;和皇极，下阜群生，彝伦攸叙，必有可观，光益大化。若宁固执匪石，守志箕山，<br /><br />&nbsp;&nbsp;&nbsp;&nbsp;追迹洪崖，参踪巢、许。斯亦圣朝同符唐、虞，优贤扬历，垂声千载。【今文尚<br /><br />&nbsp;&nbsp;&nbsp;&nbsp;书曰“优贤扬历”，谓扬其所历试。左思魏都赋曰“优贤著于扬历”也。】虽出<br /><br />&nbsp;&nbsp;&nbsp;&nbsp;处殊涂，俯仰异体，至於兴治美俗，其揆一也。<br /><br />&nbsp;&nbsp;&nbsp;&nbsp;於是特具安车蒲轮，束帛加璧聘焉。会宁卒，时年八十四。拜子邈郎中，后<br /><br />&nbsp;&nbsp;&nbsp;&nbsp;为博士。初，宁妻先卒，知故劝更娶，宁曰：“每省曾子、王骏之言，意常嘉之，<br /><br />&nbsp;&nbsp;&nbsp;&nbsp;岂自遭之而违本心哉？”【傅子曰：宁以衰乱之时，世多妄变氏族者，违圣人之<br /><br />&nbsp;&nbsp;&nbsp;&nbsp;制，非礼命姓之意，故著氏姓论以原本世系，文多不载。每所居姻亲、知旧、邻<br /><br />&nbsp;&nbsp;&nbsp;&nbsp;里有困穷者，家储虽不盈担石，必分以赡救之。与人子言，教以孝；与人弟言，<br /><br />&nbsp;&nbsp;&nbsp;&nbsp;训以悌；言及人臣，诲以忠。貌甚恭，言甚顺，观其行，邈然若不可及，即之熙<br /><br />&nbsp;&nbsp;&nbsp;&nbsp;熙然，甚柔而温，因其事而导之於善，是以渐之者无不化焉。宁之亡，天下知与<br /><br />&nbsp;&nbsp;&nbsp;&nbsp;不知，闻之无不嗟叹。醇德之所感若此，不亦至乎！】<br /><br />&nbsp;&nbsp;&nbsp;&nbsp;时钜鹿张[，字子明，颍川胡昭，字孔明，亦养志不仕。[少游太学，学兼<br /><br />&nbsp;&nbsp;&nbsp;&nbsp;内外，后归乡里。袁绍前后辟命，不应，移居上党。并州牧高直沓乐平令，不<br /><br />&nbsp;&nbsp;&nbsp;&nbsp;就，徙循常山，门徒且数百人，迁居任县。太祖为丞相，辟，不诣。太和中，诏<br /><br />&nbsp;&nbsp;&nbsp;&nbsp;求隐学之士能消灾复异者，郡累上[，发遣，老病不行。广平太守卢毓到官三日，<br /><br />&nbsp;&nbsp;&nbsp;&nbsp;纲纪白承前致版谒[。毓教曰：“张先生所谓上不事天子，下不友诸侯者也。此<br /><br />&nbsp;&nbsp;&nbsp;&nbsp;岂版谒所可光饰哉！”但遣主簿奉书致羊酒之礼。青龙四年辛亥诏书：“张掖郡<br /><br />&nbsp;&nbsp;&nbsp;&nbsp;玄川溢涌，激波奋荡，宝石负图，状像灵龟，宅于川西，嶷然磐峙，仓质素章，<br /><br />&nbsp;&nbsp;&nbsp;&nbsp;麟凤龙马，焕炳成形，文字告命，粲然著明。太史令高堂隆上言：古皇圣帝所未<br /><br />&nbsp;&nbsp;&nbsp;&nbsp;尝蒙，实有魏之祯命，东序之世宝。”【尚书顾命篇曰：“大玉、夷玉、天球、<br /><br />&nbsp;&nbsp;&nbsp;&nbsp;河图在东序。”注曰：“河图，图出於河，帝王圣者之所受。”】事颁天下。任<br /><br />&nbsp;&nbsp;&nbsp;&nbsp;令于绰连赍以问[，[密谓绰曰：“夫神以知来，不追已往，祯祥先见而后废兴<br /><br />&nbsp;&nbsp;&nbsp;&nbsp;从之。汉已久亡，魏已得之，何所追兴徵祥乎！此石，当今之变异而将来之祯瑞<br /><br />&nbsp;&nbsp;&nbsp;&nbsp;也。”正始元年，戴之鸟，巢[门阴。[告门人曰：“夫戴阳鸟，<br /><br />&nbsp;&nbsp;&nbsp;&nbsp;而巢门阴，此凶祥也。”乃援琴歌咏，作诗二篇，旬日而卒，时年一百五岁。是<br /><br />&nbsp;&nbsp;&nbsp;&nbsp;岁，广平太守王肃至官，教下县曰：“前在京都，闻张子明，来至问之，会其已<br /><br />&nbsp;&nbsp;&nbsp;&nbsp;亡，致痛惜之。此君笃学隐居，不与时竞，以道乐身。昔绛县老人屈在泥涂，赵<br /><br />&nbsp;&nbsp;&nbsp;&nbsp;孟升之，诸侯用睦。愍其耄勤好道，而不蒙荣宠，书到，遣吏劳问其家，显题门<br /><br />&nbsp;&nbsp;&nbsp;&nbsp;户，务加殊异，以慰既往，以劝将来。”<br /><br />&nbsp;&nbsp;&nbsp;&nbsp;胡昭始避地冀州，亦辞袁绍之命，遁还乡里。太祖为司空丞相，频加礼辟。<br /><br />&nbsp;&nbsp;&nbsp;&nbsp;昭往应命，既至，自陈一介野生，无军国之用，归诚求去。太祖曰：“人各有志，<br /><br />&nbsp;&nbsp;&nbsp;&nbsp;出处异趣，勉卒雅尚，义不相屈。”昭乃转居陆浑山中，躬耕乐道，以经籍自娱。<br /><br />&nbsp;&nbsp;&nbsp;&nbsp;闾里敬而爱之。【高士传曰：初，晋宣帝为布衣时，与昭有旧。同郡周生等谋害<br /><br />&nbsp;&nbsp;&nbsp;&nbsp;帝，昭闻而步陟险，邀生于崤、渑之间，止生，生不肯。昭泣与结诚，生感其义，<br /><br />&nbsp;&nbsp;&nbsp;&nbsp;乃止。昭因与斫枣树共盟而别。昭虽有阴德於帝，口终不言，人莫知之。信行著<br /><br />&nbsp;&nbsp;&nbsp;&nbsp;於乡党。建安十六年，百姓闻马超叛，避兵入山者千馀家，饥乏，渐相劫略，昭<br /><br />&nbsp;&nbsp;&nbsp;&nbsp;常逊辞以解之，是以寇难消息，众咸宗焉。故其所居部落中，三百里无相侵暴者。】<br /><br />&nbsp;&nbsp;&nbsp;&nbsp;建安二十三年，陆浑长张固被书调丁夫，当给汉中。百姓恶惮远役，并怀扰扰。<br /><br />&nbsp;&nbsp;&nbsp;&nbsp;民孙狼等因兴兵杀县主簿，作为叛乱，县邑残破。固率将十馀吏卒，依昭住止，<br /><br />&nbsp;&nbsp;&nbsp;&nbsp;招集遗民，安复社稷。狼等遂南附关羽。羽授印给兵，还为寇贼，到陆浑南长乐<br /><br />&nbsp;&nbsp;&nbsp;&nbsp;亭，自相约誓，言：“胡居士贤者也，一不得犯其部落。”一川赖昭，咸无怵惕。<br /><br />&nbsp;&nbsp;&nbsp;&nbsp;天下安辑，徙宅宜阳。【高士传曰：幽州刺史杜恕尝过昭所居草庐之中，言事论<br /><br />&nbsp;&nbsp;&nbsp;&nbsp;理，辞意谦敬，恕甚重焉。太尉蒋济辟，不就。】正始中，骠骑将军赵俨、尚书<br /><br />&nbsp;&nbsp;&nbsp;&nbsp;黄休、郭彝、散骑常侍荀、锺毓、太仆庾嶷、【案庾氏谱：嶷字劭然，颍川人。<br /><br />&nbsp;&nbsp;&nbsp;&nbsp;子{雨倏}字玄默，晋尚书、阳翟子。嶷弟遁，字德先，太中大夫。遁胤嗣克昌，<br /><br />&nbsp;&nbsp;&nbsp;&nbsp;为世盛门。侍中峻、河南尹纯，皆遁之子，豫州牧长史，遁之孙，太尉文康公<br /><br />&nbsp;&nbsp;&nbsp;&nbsp;亮、司空冰皆遁之曾孙，贵达至今。】弘农太守何桢等【文士传曰：桢字元郑<br /><br />&nbsp;&nbsp;&nbsp;&nbsp;庐江人，有文学器郑容貌甚伟。历幽州刺史、廷尉，入晋为尚书光禄大夫。桢<br /><br />&nbsp;&nbsp;&nbsp;&nbsp;子龛，后将军；勖，车骑将军；粒豫州刺史；其馀多至大官。自后累世昌阜，<br /><br />&nbsp;&nbsp;&nbsp;&nbsp;司空文穆公充，林孙也，贵达至今。】递荐昭曰：“天真高e，老而弥笃。玄<br /><br />&nbsp;&nbsp;&nbsp;&nbsp;虚静素，有夷、皓之节。宜蒙徵命，以励风俗。”【高士传曰：朝廷以戎车未息，<br /><br />&nbsp;&nbsp;&nbsp;&nbsp;徵命之事，且须后之，昭以故不即徵。后、休复与庾嶷荐昭，有诏访於本州评<br /><br />&nbsp;&nbsp;&nbsp;&nbsp;议。侍中韦诞驳曰：“礼贤徵士，王政之所重也，古者考行於乡。今等位皆常<br /><br />&nbsp;&nbsp;&nbsp;&nbsp;伯纳言，嶷为卿佐，足以取信。附下罔上，忠臣之所不行也。昭宿德耆艾，遗逸<br /><br />&nbsp;&nbsp;&nbsp;&nbsp;山林，诚宜嘉异。”乃从诞议也。】至嘉平二年，公车特徵，会卒，年八十九。<br /><br />&nbsp;&nbsp;&nbsp;&nbsp;拜子纂郎中。初，昭善史书，与锺繇、邯郸淳、卫觊、韦诞并有名，尺牍之迹，<br /><br />&nbsp;&nbsp;&nbsp;&nbsp;动见模楷焉。【傅子曰：胡徵君怡怡无不爱也，虽仆隶，必加礼焉。外同乎俗，<br /><br />&nbsp;&nbsp;&nbsp;&nbsp;内秉纯e，心非其好，王公不能屈，年八十而不倦於书籍者，吾於胡徵君见之矣。<br /><br />&nbsp;&nbsp;&nbsp;&nbsp;时有隐者焦先，河东人也。魏略曰：先字孝然。中平末，白波贼起。时先年二十<br /><br />&nbsp;&nbsp;&nbsp;&nbsp;馀，与同郡侯武阳相随。武阳年小，有母，先与相扶接，避白波，东客扬州取妇。<br /><br />&nbsp;&nbsp;&nbsp;&nbsp;建安初来西还，武阳诣大阳占户，先留陕界。至十六年，关中乱。先失家属，独<br /><br />&nbsp;&nbsp;&nbsp;&nbsp;窜於河渚间，食草饮水，无衣履。时大阳长朱南望见之，谓为亡士，欲遣船捕取。<br /><br />&nbsp;&nbsp;&nbsp;&nbsp;武阳语县：“此狂痴人耳！”遂注其籍。给廪，日五升。后有疫病，人多死者，<br /><br />&nbsp;&nbsp;&nbsp;&nbsp;县常使埋藏，童儿竖子皆轻易之。然其行不践邪径，必循阡陌；及其捃拾，不取<br /><br />&nbsp;&nbsp;&nbsp;&nbsp;大穗；饥不苟食，寒不苟衣，结草以为裳，科头徒跣。每出，见妇人则隐翳，须<br /><br />&nbsp;&nbsp;&nbsp;&nbsp;去乃出。自作一瓜牛庐，净扫其中。营木为床，布草蓐其上。至天寒时，构火以<br /><br />&nbsp;&nbsp;&nbsp;&nbsp;自炙，呻吟独语。饥则出为人客作，饱食而已，不取其直。又出於道中，邂逅与<br /><br />&nbsp;&nbsp;&nbsp;&nbsp;人相遇，辄下道藏匿。或问其故，常言“草茅之人，与狐兔同群”。不肯妄语。<br /><br />&nbsp;&nbsp;&nbsp;&nbsp;太和、青龙中，尝持一杖南渡浅河水，辄独云未可也，由是人颇疑其不狂。至嘉<br /><br />&nbsp;&nbsp;&nbsp;&nbsp;平中，太守贾穆初之官，故过其庐。先见穆再拜。穆与语，不应；与食，不食。<br /><br />&nbsp;&nbsp;&nbsp;&nbsp;穆谓之曰：“国家使我来为卿作君，我食卿，卿不肯食，我与卿语，卿不应我，<br /><br />&nbsp;&nbsp;&nbsp;&nbsp;如是，我不中为卿作君，当去耳！”先乃曰：“宁有是邪？”遂不复语。其明年，<br /><br />&nbsp;&nbsp;&nbsp;&nbsp;大发卒将伐吴。有窃问先：“今讨吴何如？”先不肯应，而谬歌曰：“祝衄祝衄，<br /><br />&nbsp;&nbsp;&nbsp;&nbsp;非鱼非肉，更相追逐，本心为当杀羊，更杀其lt历邪！”郡人不知其谓。会<br /><br />&nbsp;&nbsp;&nbsp;&nbsp;诸军败，好事者乃推其意，疑羊谓吴，lt历谓魏，於是后人佥谓之隐者也。<br /><br />&nbsp;&nbsp;&nbsp;&nbsp;议郎河东董经特嘉异节，与先非故人，密往观之。经到，乃奋其白须，为如与之<br /><br />&nbsp;&nbsp;&nbsp;&nbsp;有旧者，谓曰：“阿先阔乎！念共避白波时不？”先熟视而不言。经素知其昔受<br /><br />&nbsp;&nbsp;&nbsp;&nbsp;武阳恩，因复曰：“念武阳不邪？”先乃曰：“已报之矣。”经又复挑欲与语，<br /><br />&nbsp;&nbsp;&nbsp;&nbsp;遂不肯复应。后岁馀病亡，时年八十九矣。高士传曰：世莫知先所出。或言生乎<br /><br />&nbsp;&nbsp;&nbsp;&nbsp;汉末，自陕居大阳，无父母兄弟妻子。见汉室衰，乃自绝不言。及魏受禅，常结<br /><br />&nbsp;&nbsp;&nbsp;&nbsp;草为庐於河之湄，独止其中。冬夏恒不着衣，卧不设席，又无草蓐，以身亲土，<br /><br />&nbsp;&nbsp;&nbsp;&nbsp;其体垢污皆如泥漆，五形尽露，不行人间。或数日一食，欲食则为人赁作，人以<br /><br />&nbsp;&nbsp;&nbsp;&nbsp;衣衣之，乃使限功受直，足得一食辄去，人欲多与，终不肯取，亦有数日不食时。<br /><br />&nbsp;&nbsp;&nbsp;&nbsp;行不由邪径，目不与女子逆视。口未尝言，虽有惊急，不与人语。遗以食物皆不<br /><br />&nbsp;&nbsp;&nbsp;&nbsp;受。河东太守杜恕尝以衣服迎见，而不与语。司马景王闻而使安定太守董经因事<br /><br />&nbsp;&nbsp;&nbsp;&nbsp;过视，又不肯语，经以为大贤。其后野火烧其庐，先因露寝。遭冬雪大至，先袒<br /><br />&nbsp;&nbsp;&nbsp;&nbsp;卧不移，人以为死，就视如故，不以为病，人莫能审其意。度年可百岁馀乃卒。<br /><br />&nbsp;&nbsp;&nbsp;&nbsp;或问皇甫谧曰：“焦先何人？”曰：“吾不足以知之也。考之於表，可略而言矣。<br /><br />&nbsp;&nbsp;&nbsp;&nbsp;夫世之所常趣者荣味也，形之所不可释者衣裳也，身之所不可离者室宅也，口之<br /><br />&nbsp;&nbsp;&nbsp;&nbsp;所不能已者言语也，心之不可绝者亲戚也。今焦先弃荣味，释衣服，离室宅，绝<br /><br />&nbsp;&nbsp;&nbsp;&nbsp;亲戚，闭口不言，旷然以天地为栋宇，然合至道之前，出群形之表，入玄寂之<br /><br />&nbsp;&nbsp;&nbsp;&nbsp;幽，一世之人不足以挂其意，四海之广不能以回其顾，妙乎与夫三皇之先者同矣。<br /><br />&nbsp;&nbsp;&nbsp;&nbsp;结绳已来，未及其至也，岂群言之所能仿佛，常心之所得测量哉！彼行人所不能<br /><br />&nbsp;&nbsp;&nbsp;&nbsp;行，堪人所不能堪，犯寒暑不以伤其性，居旷野不以恐其形，遭惊急不以迫其虑，<br /><br />&nbsp;&nbsp;&nbsp;&nbsp;离荣爱不以累其心，损视听不以@其耳目，舍足於不损之地，居身於独立之处，<br /><br />&nbsp;&nbsp;&nbsp;&nbsp;延年历百，寿越期颐，虽上识不能尚也。自羲皇已来，一人而已矣！”魏氏春秋<br /><br />&nbsp;&nbsp;&nbsp;&nbsp;曰：故梁州刺史耿黼以先为“仙人也”，北地傅玄谓之“性同禽兽”，并为之传，<br /><br />&nbsp;&nbsp;&nbsp;&nbsp;而莫能测之。魏略又载扈累及寒贫者。累字伯重，京兆人也。初平中，山东人有<br /><br />&nbsp;&nbsp;&nbsp;&nbsp;青牛先生者，字正方，客三辅。晓知星历、风角、鸟情。常食青葙芫华。年似如<br /><br />&nbsp;&nbsp;&nbsp;&nbsp;五六十者，人或亲识之，谓其已百馀岁矣。初，累年四十馀，随正方游学，人谓<br /><br />&nbsp;&nbsp;&nbsp;&nbsp;之得其术。有妇，无子。建安十六年，三辅乱，又随正方南入汉中。汉中坏，正<br /><br />&nbsp;&nbsp;&nbsp;&nbsp;方入蜀，累与相失，随徙民诣邺，遭疾疫丧其妇。至黄初元年，又徙诣洛阳，遂<br /><br />&nbsp;&nbsp;&nbsp;&nbsp;不复娶妇。独居道侧，以<鹿瓦>砖为障，施一厨床，食宿其中。昼日潜思，夜则<br /><br />&nbsp;&nbsp;&nbsp;&nbsp;仰视星宿，吟咏内书。人或问之，闭口不肯言。至嘉平中，年八九十，裁若四五<br /><br />&nbsp;&nbsp;&nbsp;&nbsp;十者。县官以其孤老，给廪日五升。五升不足食，颇行佣作以裨粮，粮尽复出，<br /><br />&nbsp;&nbsp;&nbsp;&nbsp;人与不取。食不求美，衣弊，后一二年病亡。寒贫者，本姓石，字德林，安定<br /><br />&nbsp;&nbsp;&nbsp;&nbsp;人也。建安初，客三辅。是时长安有宿儒栾文博者，门徒数千，德林亦就学，始<br /><br />&nbsp;&nbsp;&nbsp;&nbsp;精诗、书。后好内事，於众辈中最玄默。至十六年，关中乱，南入汉中。初不治<br /><br />&nbsp;&nbsp;&nbsp;&nbsp;产业，不畜妻孥，常读老子五千文及诸内书，昼夜吟咏。到二十五年，汉中破，<br /><br />&nbsp;&nbsp;&nbsp;&nbsp;随众还长安，遂痴愚不复识人。食不求味，冬夏常衣弊布连结衣。体如无所胜，<br /><br />&nbsp;&nbsp;&nbsp;&nbsp;目如无所见。独居穷巷小屋，无亲里。人与之衣食，不肯取。郡县以其鳏穷，给<br /><br />&nbsp;&nbsp;&nbsp;&nbsp;廪日五升，食不足，颇行乞，乞不取多。人问其姓字，又不肯言，故因号之曰寒<br /><br />&nbsp;&nbsp;&nbsp;&nbsp;贫也。或素有与相知者，往存恤之，辄拜跪，由是人谓其不痴。车骑将军郭淮以<br /><br />&nbsp;&nbsp;&nbsp;&nbsp;意气呼之，问其所欲，亦不肯言。淮因与脯L及衣，不取其衣，取其脯一朐、L<br /><br />&nbsp;&nbsp;&nbsp;&nbsp;一升而止。臣松之案魏略云：焦先及杨沛，并作瓜牛庐，止其中。以为瓜当作蜗；<br /><br />&nbsp;&nbsp;&nbsp;&nbsp;蜗牛，螺虫之有角者也，俗或呼为黄犊。先等作圜舍，形如蜗牛蔽，故谓之蜗牛<br /><br />&nbsp;&nbsp;&nbsp;&nbsp;庐。庄子曰：“有国於蜗之左角者曰触氏，有国於右角者曰蛮氏，时相与争地而<br /><br />&nbsp;&nbsp;&nbsp;&nbsp;战，伏尸数万，逐北旬有五日而后反。”谓此物也。】<br /><br />&nbsp;&nbsp;&nbsp;&nbsp;评曰：袁涣、邴原、张范躬履清蹈，进退以道，【臣松之以为蹈犹履也，<br /><br />&nbsp;&nbsp;&nbsp;&nbsp;“躬履清蹈”，近非言乎！】盖是贡禹、两龚之匹。凉茂、国渊亦其次也。张承<br /><br />&nbsp;&nbsp;&nbsp;&nbsp;名行亚范，可谓能弟矣。田畴抗节，王忠贞，足以矫俗；管宁渊雅高尚，确然<br /><br />&nbsp;&nbsp;&nbsp;&nbsp;不拔；张[、胡昭阖门守静，不营当世：故并录焉。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,304);">加入书签</a><a
                        href="303.html">上一页</a>&larr;<a href="index.html">返回列表</a>&rarr;<a
                            href="305.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "303.html"; var next_page = "305.html"; var index_page = "index.html"; var sortid = "9"; var article_id = "4"; var chapter_id = "304"; var articlename = "三国志"; var chaptername = " 卷十一 魏书十一"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>