<!DOCTYPE html>
<html>
<head>
<meta charset="gbk" />
<title>三国志- 卷二十 魏书二十-在线阅读-哈西文学网</title>
<meta name="keywords" content="陈寿，裴松之注，三国志， 卷二十 魏书二十全文， 卷二十 魏书二十在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十 魏书二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/313.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/313.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 魏书二十</h1>
            <div class="link xb">
                <a href="312.html">上一页</a>&larr;<a href="index.html">返回列表</a>&rarr;<a
                    href="314.html">下一页</a></div>			
            <div id="BookText">&nbsp;&nbsp;&nbsp;&nbsp;◎武文世王公传第二十<br /><br />&nbsp;&nbsp;&nbsp;&nbsp;武皇帝二十五男：卞皇后生文皇帝、任城威王彰、陈思王植、萧怀王熊，刘<br /><br />&nbsp;&nbsp;&nbsp;&nbsp;夫人生丰愍王昂、相殇王铄，环夫人生邓哀王冲、彭城王据、燕王宇，杜夫人生<br /><br />&nbsp;&nbsp;&nbsp;&nbsp;沛穆王林、中山恭王衮，秦夫人生济阳怀王t、陈留恭王峻，尹夫人生范阳闵<br /><br />&nbsp;&nbsp;&nbsp;&nbsp;王矩，王昭仪生赵王郑孙姬生临邑殇公子上、楚王彪、刚殇公子勤，李姬生谷<br /><br />&nbsp;&nbsp;&nbsp;&nbsp;城殇公子乘、d戴公子整、灵殇公子京，周姬生樊安公均，刘姬生广宗殇公子棘，<br /><br />&nbsp;&nbsp;&nbsp;&nbsp;宋姬生东平灵王徽，赵姬生乐陵王茂。<br /><br />&nbsp;&nbsp;&nbsp;&nbsp;丰愍王昂字子。弱冠举孝廉。随太祖南征，为张绣所害。无子。黄初二年<br /><br />&nbsp;&nbsp;&nbsp;&nbsp;追封，谥曰丰悼公。三年，以樊安公均子琬奉昂后，封中都公。其年徙封长子公。<br /><br />&nbsp;&nbsp;&nbsp;&nbsp;五年，追加昂号曰丰悼王。太和三年改昂谥曰愍王。嘉平六年，以琬袭昂爵为丰<br /><br />&nbsp;&nbsp;&nbsp;&nbsp;王。正元、景元中，累增邑，并前二千七百户。琬薨，谥曰恭王。子廉嗣。<br /><br />&nbsp;&nbsp;&nbsp;&nbsp;相殇王铄，早薨，太和三年追封谥。青龙元年，子愍王潜嗣，其年薨。二年，<br /><br />&nbsp;&nbsp;&nbsp;&nbsp;子怀王偃嗣，邑二千五百户，四年薨。无子，国除。正元二年，以乐陵王茂子阳<br /><br />&nbsp;&nbsp;&nbsp;&nbsp;都乡公竦继铄后。<br /><br />&nbsp;&nbsp;&nbsp;&nbsp;邓哀王冲字仓舒。少聪察岐嶷，生五六岁，智意所及，有若成人之智。时孙<br /><br />&nbsp;&nbsp;&nbsp;&nbsp;权曾致巨象，太祖欲知其斤重，访之群下，咸莫能出其理。冲曰：“置象大船之<br /><br />&nbsp;&nbsp;&nbsp;&nbsp;上，而刻其水痕所至，称物以载之，则校可知矣。”太祖大悦，即施行焉。时军<br /><br />&nbsp;&nbsp;&nbsp;&nbsp;国多事，用刑严重。太祖马鞍在库，而为鼠所m，库吏惧必死，议欲面缚首罪，<br /><br />&nbsp;&nbsp;&nbsp;&nbsp;犹惧不免。冲谓曰：“待三日中，然后自归。”冲於是以刀穿单衣，如鼠m者，<br /><br />&nbsp;&nbsp;&nbsp;&nbsp;谬为失意，貌有愁色。太祖问之，冲对曰：“世俗以为鼠m衣者，其主不吉。今<br /><br />&nbsp;&nbsp;&nbsp;&nbsp;单衣见m，是以忧戚。”太祖曰：“此妄言耳，无所苦也。”俄而库吏以m鞍闻，<br /><br />&nbsp;&nbsp;&nbsp;&nbsp;太祖笑曰：“儿衣在侧，尚m，况鞍县柱乎？”一无所问。冲仁爱识达，皆此类<br /><br />&nbsp;&nbsp;&nbsp;&nbsp;也。凡应罪戮，而为冲微所辨理，赖以济宥者，前后数十。【魏书曰：冲每见当<br /><br />&nbsp;&nbsp;&nbsp;&nbsp;刑者，辄探睹其冤枉之情而微理之。及勤劳之吏，以过误触罪，常为太祖陈说，<br /><br />&nbsp;&nbsp;&nbsp;&nbsp;宜宽宥之。辨察仁爱，与性俱生，容貌姿美，有殊於众，故特见宠异。臣松之以<br /><br />&nbsp;&nbsp;&nbsp;&nbsp;“容貌姿美”一类之言，而分以为三，亦叙属之一病也。】太祖数对群臣称述，<br /><br />&nbsp;&nbsp;&nbsp;&nbsp;有欲传后意。年十三，建安十三年疾病，太祖亲为请命。及亡，哀甚。文帝宽喻<br /><br />&nbsp;&nbsp;&nbsp;&nbsp;太祖，太祖曰：“此我之不幸，而汝曹之幸也。”【孙盛曰：春秋之义，立嫡以<br /><br />&nbsp;&nbsp;&nbsp;&nbsp;长不以贤。冲虽存也犹不宜立，况其既没，而发斯言乎？诗云：“无易由言。”<br /><br />&nbsp;&nbsp;&nbsp;&nbsp;魏武其易之也。】言则流涕，为聘甄氏亡女与合葬，赠骑都尉印绶，命宛侯据子<br /><br />&nbsp;&nbsp;&nbsp;&nbsp;琮奉冲后。二十二年，封琮为邓侯。黄初二年，追赠谥冲曰邓哀侯，又追加号为<br /><br />&nbsp;&nbsp;&nbsp;&nbsp;公。【魏书载策曰：“惟黄初二年八月丙午，皇帝曰：咨尔邓哀侯冲，昔皇天锺<br /><br />&nbsp;&nbsp;&nbsp;&nbsp;美於尔躬，俾聪哲之才，成於弱年。当永享显祚，克成厥终。如何不禄，早世夭<br /><br />&nbsp;&nbsp;&nbsp;&nbsp;e！朕承天序，享有四海，并建亲亲，以藩王室，惟尔不逮斯荣，且葬礼未备。<br /><br />&nbsp;&nbsp;&nbsp;&nbsp;追悼之怀，怆然攸伤。今迁葬于高陵，使使持节兼谒者仆射郎中陈承，追赐号曰<br /><br />&nbsp;&nbsp;&nbsp;&nbsp;邓公，祠以太牢。魂而有灵，休兹宠荣。呜呼哀哉！”魏略曰：文帝常言“家兄<br /><br />&nbsp;&nbsp;&nbsp;&nbsp;孝廉，自其分也。若使仓舒在，我亦无天下。”】三年，进琮爵，徙封冠军公。<br /><br />&nbsp;&nbsp;&nbsp;&nbsp;四年，徙封己氏公。太和五年，加冲号曰邓哀王。景初元年，琮坐於中尚方作禁<br /><br />&nbsp;&nbsp;&nbsp;&nbsp;物，削户三百，贬爵为都乡侯。三年，复为己氏公。正始七年，转封平阳公。景<br /><br />&nbsp;&nbsp;&nbsp;&nbsp;初、正元、景元中，累增邑，并前千九百户。<br /><br />&nbsp;&nbsp;&nbsp;&nbsp;彭城王据，建安十六年封范阳侯。二十二年，徙封宛侯。黄初二年，进爵为<br /><br />&nbsp;&nbsp;&nbsp;&nbsp;公。三年，为章陵王，其年徙封义阳。文帝以南方下湿，又以环太妃彭城人，徙<br /><br />&nbsp;&nbsp;&nbsp;&nbsp;封彭城。又徙封济阴。五年，诏曰：“先王建国，随时而制。汉祖增秦所置郡，<br /><br />&nbsp;&nbsp;&nbsp;&nbsp;至光武以天下损耗，并省郡县。以今比之，益不及焉。其改封诸王，皆为县王。”<br /><br />&nbsp;&nbsp;&nbsp;&nbsp;据改封定陶县。太和六年，改封诸王，皆以郡为国，据复封彭城。景初元年，据<br /><br />&nbsp;&nbsp;&nbsp;&nbsp;坐私遣人诣中尚方作禁物，削县二千户。【魏书载玺书曰：“制诏彭城王：有司<br /><br />&nbsp;&nbsp;&nbsp;&nbsp;奏，王遣司马董和，赍珠玉来到京师中尚方，多作禁物，交通工官，出入近署，<br /><br />&nbsp;&nbsp;&nbsp;&nbsp;逾侈非度，慢令违制，绳王以法。朕用怃然，不宁于心。王以懿亲之重，处藩辅<br /><br />&nbsp;&nbsp;&nbsp;&nbsp;之位，典籍日陈於前，勤诵不辍於侧。加雅素奉，恭肃敬慎，务在蹈道，孜孜<br /><br />&nbsp;&nbsp;&nbsp;&nbsp;不衰，岂忘率意正身，考终厥行哉？若然小疵，或谬于细人，忽不觉悟，以斯为<br /><br />&nbsp;&nbsp;&nbsp;&nbsp;失耳。书曰：‘惟圣罔念作狂，惟狂克念作圣。’古人垂诰，乃至於此，故君子<br /><br />&nbsp;&nbsp;&nbsp;&nbsp;思心无斯须远道焉。常虑所以累德者而去之，则德明矣；开心所以为塞者而通之，<br /><br />&nbsp;&nbsp;&nbsp;&nbsp;则心夷矣；慎行所以为尤者而之，则行全矣：三者，王之所能备也。今诏有司<br /><br />&nbsp;&nbsp;&nbsp;&nbsp;宥王，削县二千户，以彰八柄与夺之法。昔羲、文作易，著休复之语，仲尼论行，<br /><br />&nbsp;&nbsp;&nbsp;&nbsp;既过能改。王其改行，茂昭斯义，率意无怠。”】三年，复所削户邑。正元、景<br /><br />&nbsp;&nbsp;&nbsp;&nbsp;元中累增邑，并前四千六百户。<br /><br />&nbsp;&nbsp;&nbsp;&nbsp;燕王宇字彭祖。建安十六年，封都乡侯。二十二年，改封鲁阳侯。黄初二年，<br /><br />&nbsp;&nbsp;&nbsp;&nbsp;进爵为公。三年，为下邳王。五年，改封单父县。太和六年，改封燕王。明帝少<br /><br />&nbsp;&nbsp;&nbsp;&nbsp;与宇同止，常爱异之。及即位，宠赐与诸王殊。青龙三年，徵入朝。景初元年，<br /><br />&nbsp;&nbsp;&nbsp;&nbsp;还邺。二年夏，复徵诣京都。冬十二月，明帝疾笃，拜宇为大将军，属以后事。<br /><br />&nbsp;&nbsp;&nbsp;&nbsp;受署四日，宇深固让；帝意亦变，遂免宇官。三年夏，还邺。景初、正元、景元<br /><br />&nbsp;&nbsp;&nbsp;&nbsp;中，累增邑，并前五千五百户。常道乡公奂，宇之子，入继大宗。<br /><br />&nbsp;&nbsp;&nbsp;&nbsp;沛穆王林，建安十六年封饶阳侯。二十二年，徙封谯。黄初二年，进爵为公。<br /><br />&nbsp;&nbsp;&nbsp;&nbsp;三年，为谯王。五年，改封谯县。七年，徙封鄄城。太和六年，改封沛。景初、<br /><br />&nbsp;&nbsp;&nbsp;&nbsp;正元、景元中，累增邑，并前四千七百户。林薨，子纬嗣。【案嵇氏谱：嵇康妻，<br /><br />&nbsp;&nbsp;&nbsp;&nbsp;林子之女也。】<br /><br />&nbsp;&nbsp;&nbsp;&nbsp;中山恭王衮，建安二十一年封平乡侯。少好学，年十馀岁能属文。每读书，<br /><br />&nbsp;&nbsp;&nbsp;&nbsp;文学左右常恐以精力为病，数谏止之，然性所乐，不能废也。二十二年，徙封东<br /><br />&nbsp;&nbsp;&nbsp;&nbsp;乡侯，其年又改封赞侯。黄初二年，进爵为公，官属皆贺，衮曰：“夫生深宫之<br /><br />&nbsp;&nbsp;&nbsp;&nbsp;中，不知稼穑之艰难，多骄逸之失。诸贤既庆其休，宜辅其阙。”每兄弟游娱，<br /><br />&nbsp;&nbsp;&nbsp;&nbsp;衮独覃思经典。文学防辅相与言曰：“受诏察公举错，有过当奏，及有善，亦宜<br /><br />&nbsp;&nbsp;&nbsp;&nbsp;以闻，不可匿其美也。”遂共表称陈衮美。衮闻之，大惊惧，责让文学曰：“<br /><br />&nbsp;&nbsp;&nbsp;&nbsp;身自守，常人之行耳，而诸君乃以上闻，是m所以增其负累也。且如有善，何患<br /><br />&nbsp;&nbsp;&nbsp;&nbsp;不闻，而遽共如是，是非益我者。”其戒慎如此。三年，为北海王。其年，黄龙<br /><br />&nbsp;&nbsp;&nbsp;&nbsp;见邺西漳水，衮上书赞颂。诏赐黄金十斤，诏曰：“昔唐叔归禾，东平献颂，斯<br /><br />&nbsp;&nbsp;&nbsp;&nbsp;皆骨肉赞美，以彰懿亲。王研精坟典，耽味道真，文雅焕炳，朕甚嘉之。王其克<br /><br />&nbsp;&nbsp;&nbsp;&nbsp;慎明德，以终令闻。”四年，改封赞王。七年，徙封濮阳。太和二年就国，尚约<br /><br />&nbsp;&nbsp;&nbsp;&nbsp;俭，教敕妃妾纺绩织，习为家人之事。五年冬，入朝。六年，改封中山。<br /><br />&nbsp;&nbsp;&nbsp;&nbsp;初，衮来朝，犯京都禁。青龙元年，有司奏衮。诏曰：“王素敬慎，邂逅至<br /><br />&nbsp;&nbsp;&nbsp;&nbsp;此，其以议亲之典议之。”有司固执。诏削县二，户七百五十。【魏书载玺书曰：<br /><br />&nbsp;&nbsp;&nbsp;&nbsp;“制诏中山王：有司奏，王乃者来朝，犯交通京师之禁。朕惟亲亲之恩，用寝吏<br /><br />&nbsp;&nbsp;&nbsp;&nbsp;议。然法者，所与天下共也，不可得废。今削王县二，户七百五十。夫克己复礼，<br /><br />&nbsp;&nbsp;&nbsp;&nbsp;圣人称仁，朝过夕改，君子与之。王其戒诸，无贰咎悔也。”】衮忧惧，戒敕官<br /><br />&nbsp;&nbsp;&nbsp;&nbsp;属愈谨。帝嘉其意，二年，复所削县。三年秋，衮得疾病，诏遣太医视疾，殿中、<br /><br />&nbsp;&nbsp;&nbsp;&nbsp;虎贲赍手诏、赐珍膳相属，又遣太妃、沛王林并就省疾。衮疾困，敕令官属曰：<br /><br />&nbsp;&nbsp;&nbsp;&nbsp;“吾寡德忝宠，大命将尽。吾既好俭，而圣朝著终诰之制，为天下法。吾气绝之<br /><br />&nbsp;&nbsp;&nbsp;&nbsp;日，自殡及葬，务奉诏书。昔卫大夫蘧瑗葬濮阳，吾望其墓，常想其遗风，愿<br /><br />&nbsp;&nbsp;&nbsp;&nbsp;贤灵以弊发齿，营吾兆域，必往从之。礼：男子不卒妇人之手。亟以时成东堂。”<br /><br />&nbsp;&nbsp;&nbsp;&nbsp;堂成，名之曰遂志之堂，舆疾往居之。又令世子曰：“汝幼少，未闻义方，早为<br /><br />&nbsp;&nbsp;&nbsp;&nbsp;人君，但知乐，不知苦；不知苦，必将以骄奢为失也。接大臣，务以礼。虽非大<br /><br />&nbsp;&nbsp;&nbsp;&nbsp;臣，老者犹宜答拜。事兄以敬，恤弟以慈；兄弟有不良之行，当造膝谏之。谏之<br /><br />&nbsp;&nbsp;&nbsp;&nbsp;不从，流涕喻之；喻之不改，乃白其母。若犹不改，当以奏闻，并辞国土。与其<br /><br />&nbsp;&nbsp;&nbsp;&nbsp;守宠罹祸，不若贫贱全身也。此亦谓大罪恶耳，其微过细故，当掩覆之。嗟尔小<br /><br />&nbsp;&nbsp;&nbsp;&nbsp;子，慎乃身，奉圣朝以忠贞，事太妃以孝敬。闺闱之内，奉令於太妃；阃阈之<br /><br />&nbsp;&nbsp;&nbsp;&nbsp;外，受教於沛王。无怠乃心，以慰予灵。”其年薨。诏沛王林留讫葬，使大鸿胪<br /><br />&nbsp;&nbsp;&nbsp;&nbsp;持节典护丧事，宗正吊祭，赠R甚厚。凡所著文章二万馀言，才不及陈思王而好<br /><br />&nbsp;&nbsp;&nbsp;&nbsp;与之侔。子孚嗣。景初、正元、景元中，累增邑，并前三千四百户。<br /><br />&nbsp;&nbsp;&nbsp;&nbsp;济阳怀王t，建安十六年封西乡侯。早薨，无子。二十年，以沛王林子赞<br /><br />&nbsp;&nbsp;&nbsp;&nbsp;袭t爵邑，早薨，无子。文帝复以赞弟壹绍t后。黄初二年，改封济阳侯。<br /><br />&nbsp;&nbsp;&nbsp;&nbsp;四年，进爵为公。太和四年，追进t爵，谥曰怀公。六年，又进号曰怀王，追<br /><br />&nbsp;&nbsp;&nbsp;&nbsp;谥赞曰西乡哀侯。壹薨，谥曰悼公。子恒嗣。景初、正元、景元中，累增邑，并<br /><br />&nbsp;&nbsp;&nbsp;&nbsp;前千九百户。<br /><br />&nbsp;&nbsp;&nbsp;&nbsp;陈留恭王峻字子安，建安二十一年封d侯。二十二年，徙封襄邑。黄初二年，<br /><br />&nbsp;&nbsp;&nbsp;&nbsp;进爵为公。三年，为陈留王。五年，改封襄邑县。太和六年，又封陈留。甘露四<br /><br />&nbsp;&nbsp;&nbsp;&nbsp;年薨。子澳嗣。景初、正元、景元中，累增邑，并前四千七百户。<br /><br />&nbsp;&nbsp;&nbsp;&nbsp;范阳闵王矩，早薨，无子。建安二十二年，以樊安公均子敏奉矩后，封临晋<br /><br />&nbsp;&nbsp;&nbsp;&nbsp;侯。黄初三年追封谥矩为范阳闵公。五年，改封敏范阳王。七年，徙封句阳，太<br /><br />&nbsp;&nbsp;&nbsp;&nbsp;和六年，追进矩号曰范阳闵王，改封敏琅邪王。景初、正元、景元中，累增邑，<br /><br />&nbsp;&nbsp;&nbsp;&nbsp;并前三千四百户。敏薨，谥曰原王。子j嗣。<br /><br />&nbsp;&nbsp;&nbsp;&nbsp;赵王郑建安二十年封高平亭侯。二十二年，徙封赖亭侯。其年改封弘农侯。<br /><br />&nbsp;&nbsp;&nbsp;&nbsp;黄初二年，进爵，徙封燕公。【魏略曰：忠幻良。良本陈妾子，良生而陈氏死，<br /><br />&nbsp;&nbsp;&nbsp;&nbsp;太祖令王夫人养之。良年五岁而太祖疾困，遗令语太子曰：“此儿三岁亡母，五<br /><br />&nbsp;&nbsp;&nbsp;&nbsp;岁失父，以累汝也。”太子由是亲待，隆於诸弟。良年小，常呼文帝为阿翁，帝<br /><br />&nbsp;&nbsp;&nbsp;&nbsp;谓良曰：“我，汝兄耳。”文帝又愍其如是，每为流涕。臣松之案：如传以母贵<br /><br />&nbsp;&nbsp;&nbsp;&nbsp;贱为次，不计兄弟之年，故楚王彪年虽大，传在趾蟆Ｑ爸旖ㄆ酱，知彪大侄<br /><br />&nbsp;&nbsp;&nbsp;&nbsp;十岁。】三年，为河间王。五年，改封乐城县。七年，徙封钜鹿。太和六年，改<br /><br />&nbsp;&nbsp;&nbsp;&nbsp;封赵王。帜赣谐桁短祖。及文帝为嗣，帜赣辛ΑＮ牡哿俦溃有遗诏，是以明<br /><br />&nbsp;&nbsp;&nbsp;&nbsp;帝常加恩意。青龙二年，私通宾客，为有司所奏，赐昼羰榻牖逯，曰：“易称<br /><br />&nbsp;&nbsp;&nbsp;&nbsp;‘开国承家，小人勿用’，诗著‘大车惟尘’之诫。自太祖受命创业，深睹治乱<br /><br />&nbsp;&nbsp;&nbsp;&nbsp;之源，鉴存亡之机，初封诸侯，训以恭慎之至言，辅以天下之端士，常称马援之<br /><br />&nbsp;&nbsp;&nbsp;&nbsp;遗诫，重诸侯宾客交通之禁，乃使与犯妖恶同。夫岂以此薄骨肉哉？徒欲使子弟<br /><br />&nbsp;&nbsp;&nbsp;&nbsp;无过失之愆，士民无伤害之悔耳。高祖践阼，祗慎万机，申著诸侯不朝之令。朕<br /><br />&nbsp;&nbsp;&nbsp;&nbsp;感诗人常棣之作，嘉采菽之义，亦缘诏文曰‘若有诏得诣京都’，故命诸王以朝<br /><br />&nbsp;&nbsp;&nbsp;&nbsp;聘之礼。而楚、中山并犯交通之禁，赵宗、戴捷咸伏其辜。近东平王复使属官殴<br /><br />&nbsp;&nbsp;&nbsp;&nbsp;寿张吏，有司举奏，朕裁削县。【令】今有司以曹纂、王乔等因九族时节，集会<br /><br />&nbsp;&nbsp;&nbsp;&nbsp;王家，或非其时，皆违禁防。朕惟王幼少有恭顺之素，加受先帝顾命，欲崇恩礼，<br /><br />&nbsp;&nbsp;&nbsp;&nbsp;延乎后嗣，况近在王之身乎？且自非圣人，孰能无过？已诏有司宥王之失。古人<br /><br />&nbsp;&nbsp;&nbsp;&nbsp;有言：‘戒慎乎其所不睹，恐惧乎其所弗闻，莫见乎隐，莫显乎微，故君子慎其<br /><br />&nbsp;&nbsp;&nbsp;&nbsp;独焉。’叔父兹率先圣之典，以纂乃先帝之遗命，战战兢兢，靖恭厥位，称朕意<br /><br />&nbsp;&nbsp;&nbsp;&nbsp;焉。”景初、正元、景元中，累增邑，并前五千户。<br /><br />&nbsp;&nbsp;&nbsp;&nbsp;临邑殇公子上，早薨。太和五年，追封谥。无后。<br /><br />&nbsp;&nbsp;&nbsp;&nbsp;楚王彪字朱虎。建安二十一年，封寿春侯。黄初二年，进爵，徙封汝阳公。<br /><br />&nbsp;&nbsp;&nbsp;&nbsp;三年，封弋阳王。其年徙封吴王。五年，改封寿春县。七年，徙封白马。太和五<br /><br />&nbsp;&nbsp;&nbsp;&nbsp;年冬，朝京都。六年，改封楚。初，彪来朝，犯禁，青龙元年，为有司所奏，诏<br /><br />&nbsp;&nbsp;&nbsp;&nbsp;削县三，户千五百。二年，大赦，复所削县。景初三年，增户五百，并前三千户。<br /><br />&nbsp;&nbsp;&nbsp;&nbsp;嘉平元年，兖州刺史令狐愚与太尉王凌谋迎彪都许昌。语在凌传。乃遣傅及侍御<br /><br />&nbsp;&nbsp;&nbsp;&nbsp;史就国案验，收治诸相连及者。廷尉请徵彪治罪。於是依汉燕王旦故事，使兼廷<br /><br />&nbsp;&nbsp;&nbsp;&nbsp;尉大鸿胪持节赐彪玺书切责之，使自图焉。【孔衍汉魏春秋载玺书曰：“夫先王<br /><br />&nbsp;&nbsp;&nbsp;&nbsp;行赏不遗仇雠，用戮不违亲戚，至公之义也。故周公流涕而决二叔之罪，孝武伤<br /><br />&nbsp;&nbsp;&nbsp;&nbsp;怀而断昭平之狱，古今常典也。惟王，国之至亲，作藩于外，不能祗奉王度，表<br /><br />&nbsp;&nbsp;&nbsp;&nbsp;率宗室，而谋於奸邪，乃与太尉王凌、兖州刺史令狐愚构通逆谋，图危社稷，有<br /><br />&nbsp;&nbsp;&nbsp;&nbsp;悖忒之心，无忠孝之意。宗庙有灵，王其何面目以见先帝？朕深痛王自陷罪辜，<br /><br />&nbsp;&nbsp;&nbsp;&nbsp;既得王情，深用怃然。有司奏王当就大理，朕惟公族甸师之义，不忍肆王市朝，<br /><br />&nbsp;&nbsp;&nbsp;&nbsp;故遣使者赐书。王自作孽，匪由於他，燕剌之事，宜足以观。王其自图之！”】<br /><br />&nbsp;&nbsp;&nbsp;&nbsp;彪乃自杀。妃及诸子皆免为庶人，徙平原。彪之官属以下及监国谒者，坐知情无<br /><br />&nbsp;&nbsp;&nbsp;&nbsp;辅导之义，皆伏诛。国除为淮南郡。正元元年诏曰：“故楚王彪，背国附奸，身<br /><br />&nbsp;&nbsp;&nbsp;&nbsp;死嗣替，虽自取之，犹哀矜焉。夫含垢藏疾，亲亲之道也，其封彪世子嘉为常山<br /><br />&nbsp;&nbsp;&nbsp;&nbsp;真定王。”景元元年，增邑，并前二千五百户。【臣松之案：嘉入晋，封高邑公。<br /><br />&nbsp;&nbsp;&nbsp;&nbsp;元康中，与石崇俱为国子博士。嘉后为东莞太守，崇为征虏将军，监青、徐军事，<br /><br />&nbsp;&nbsp;&nbsp;&nbsp;屯於下邳，嘉以诗遗崇曰：“文武应时用，兼才在明哲。嗟嗟我石生，为国之俊<br /><br />&nbsp;&nbsp;&nbsp;&nbsp;杰。入侍於皇闼，出则登九列。威检肃青、徐，风发宜吴裔。畴昔谬同位，情至<br /><br />&nbsp;&nbsp;&nbsp;&nbsp;过鲁、卫。分离逾十载，思远心增结。愿子鉴斯诚，寒暑不逾契。”崇答曰：<br /><br />&nbsp;&nbsp;&nbsp;&nbsp;“昔常接羽仪，俱游青云中，敦道训胄子，儒化涣以融，同声无异响，故使恩爱<br /><br />&nbsp;&nbsp;&nbsp;&nbsp;隆。岂惟敦初好，款分在令终。孔不陋九夷，老氏m西戎。逍遥沧海隅，可以保<br /><br />&nbsp;&nbsp;&nbsp;&nbsp;王躬。世事非所务，周公不足梦。玄寂令神王，是以守至冲。”王隐晋书载吏部<br /><br />&nbsp;&nbsp;&nbsp;&nbsp;郎李重启云：“魏氏宗室屈滞，每圣恩所存。东莞太守曹嘉，才盅б澹不及志、<br /><br />&nbsp;&nbsp;&nbsp;&nbsp;翕，而良素洁，性业逾之；又已历二郡。臣以为优先代之后，可以嘉为员外散<br /><br />&nbsp;&nbsp;&nbsp;&nbsp;骑侍郎。”】<br /><br />&nbsp;&nbsp;&nbsp;&nbsp;刚殇公子勤，早薨。太和五年追封谥。无后。<br /><br />&nbsp;&nbsp;&nbsp;&nbsp;谷城殇公子乘，早薨。太和五年追封谥。无后。<br /><br />&nbsp;&nbsp;&nbsp;&nbsp;d戴公子整，奉从叔父郎中绍后。建安二十二年，封d侯。二十三年薨。无<br /><br />&nbsp;&nbsp;&nbsp;&nbsp;子。黄初二年追进爵，谥曰戴公。以彭城王据子范奉整后。三年，封平氏侯。四<br /><br />&nbsp;&nbsp;&nbsp;&nbsp;年，徙封成武。太和三年，进爵为公。青龙三年薨。谥曰悼公。无后。四年，诏<br /><br />&nbsp;&nbsp;&nbsp;&nbsp;以范弟东安乡公阐为d公，奉整后。正元、景元中、累增邑，并前千八百户。<br /><br />&nbsp;&nbsp;&nbsp;&nbsp;灵殇公子京，早薨。太和五年追封谥。无后。<br /><br />&nbsp;&nbsp;&nbsp;&nbsp;樊安公均，奉叔父蓟恭公彬后。建安二十二年，封樊侯。二十四年薨。子抗<br /><br />&nbsp;&nbsp;&nbsp;&nbsp;嗣。黄初二年，追进公爵，谥曰安公。三年，徙封抗蓟公。四年，徙封屯留公。<br /><br />&nbsp;&nbsp;&nbsp;&nbsp;景初元年薨，谥曰定公。子谌嗣。景初、正元、景元中，累增邑，并前千九百户。<br /><br />&nbsp;&nbsp;&nbsp;&nbsp;广宗殇公子棘，早薨。太和五年追封谥。无后。<br /><br />&nbsp;&nbsp;&nbsp;&nbsp;东平灵王徽，奉叔公朗陵哀侯玉后。建安二十二年，封历城侯。黄初二年，<br /><br />&nbsp;&nbsp;&nbsp;&nbsp;进爵为公。三年，为庐江王。四年，徙封寿张王。五年，改封寿张县。太和六年，<br /><br />&nbsp;&nbsp;&nbsp;&nbsp;改封东平。青龙二年，徽使官属挝寿张县吏，为有司所奏。诏削县一，户五百。<br /><br />&nbsp;&nbsp;&nbsp;&nbsp;其年复所削县。正始三年薨。子翕嗣。景初、正元、景元中，累增邑，并前三千<br /><br />&nbsp;&nbsp;&nbsp;&nbsp;四百户。【臣松之案：翕入晋，封廪丘公。魏宗室之中，名次鄄城公。至泰始二<br /><br />&nbsp;&nbsp;&nbsp;&nbsp;年，翕遣世子琨奉表来朝。诏曰：“翕秉德履道，魏宗之良。今琨远至，其假世<br /><br />&nbsp;&nbsp;&nbsp;&nbsp;子印绶，加骑都尉，赐服一具，钱十万，随才叙用。”翕撰解寒食散方，与皇甫<br /><br />&nbsp;&nbsp;&nbsp;&nbsp;谧所撰并行於世。】<br /><br />&nbsp;&nbsp;&nbsp;&nbsp;乐陵王茂，建安二十二年封万岁亭侯。二十三年，改封平舆侯。黄初三年，<br /><br />&nbsp;&nbsp;&nbsp;&nbsp;进爵，徙封乘氏公。七年，徙封中丘。茂性傲洌少无宠於太祖。及文帝世，<br /><br />&nbsp;&nbsp;&nbsp;&nbsp;又独不王。太和元年，徙封聊城公，其年为王。诏曰：“昔象之为虐至甚，而大<br /><br />&nbsp;&nbsp;&nbsp;&nbsp;舜犹侯之有庳。近汉氏淮南、阜陵，皆为乱臣逆子，而犹或及身而复国，或至子<br /><br />&nbsp;&nbsp;&nbsp;&nbsp;而锡土。有虞建之於上古，汉文、明、章行之乎前代，斯皆敦叙亲亲之厚义也。<br /><br />&nbsp;&nbsp;&nbsp;&nbsp;聊城公茂少不闲礼教，长不务善道。先帝以为古之立诸侯也，皆命贤者，故姬姓<br /><br />&nbsp;&nbsp;&nbsp;&nbsp;有未必侯者，是以独不王茂。太皇太后数以为言。如闻茂顷来少知悔昔之非，欲<br /><br />&nbsp;&nbsp;&nbsp;&nbsp;善将来。君子与其进，不保其往也。今封茂为聊城王，以慰太皇太后下流之念。”<br /><br />&nbsp;&nbsp;&nbsp;&nbsp;六年，改封曲阳王。正始三年，东平灵王薨，茂称嗌痛，不肯发哀，居处出入自<br /><br />&nbsp;&nbsp;&nbsp;&nbsp;若。有司奏除国土，诏削县一，户五百。五年，徙封乐陵，诏以茂租奉少，诸子<br /><br />&nbsp;&nbsp;&nbsp;&nbsp;多，复所削户，又增户七百。嘉平、正元、景元中，累增邑，并前五千户。<br /><br />&nbsp;&nbsp;&nbsp;&nbsp;文皇帝九男：甄氏皇后生明帝，李贵人生赞哀王协，潘淑媛生北海悼王蕤，<br /><br />&nbsp;&nbsp;&nbsp;&nbsp;朱淑媛生东武阳怀王鉴，仇昭仪生东海定王霖，徐姬生元城哀王礼，苏姬生邯郸<br /><br />&nbsp;&nbsp;&nbsp;&nbsp;怀王邕，张姬生清河悼王贡，宋姬生广平哀王俨。<br /><br />&nbsp;&nbsp;&nbsp;&nbsp;赞哀王协，早薨。太和五年追封谥曰经殇公。青龙二年，更追改号谥。三年，<br /><br />&nbsp;&nbsp;&nbsp;&nbsp;子殇王寻嗣。景初三年，增户五百，并前三千户。正始九年薨。无子。国除。<br /><br />&nbsp;&nbsp;&nbsp;&nbsp;北海悼王蕤，黄初七年，明帝即位，立为阳平县王。太和六年，改封北海。<br /><br />&nbsp;&nbsp;&nbsp;&nbsp;青龙元年薨。二年，以琅邪王子赞奉蕤后，封昌乡公。景初二年，立为饶安王。<br /><br />&nbsp;&nbsp;&nbsp;&nbsp;正始七年，徙封文安。正元、景元中，累增邑，并前三千五百户。<br /><br />&nbsp;&nbsp;&nbsp;&nbsp;东武阳怀王鉴，黄初六年立。其年薨。青龙三年赐谥。无子。国除。<br /><br />&nbsp;&nbsp;&nbsp;&nbsp;东海定王霖，黄初三年立为河东王。六年，改封馆陶县。明帝即位，以先帝<br /><br />&nbsp;&nbsp;&nbsp;&nbsp;遗意，爱宠霖异於诸国。而霖性粗暴，闺门之内，婢妾之间，多所残害。太和六<br /><br />&nbsp;&nbsp;&nbsp;&nbsp;年，改封东海。嘉平元年薨。子启嗣。景初、正元、景元中，累增邑，并前六千<br /><br />&nbsp;&nbsp;&nbsp;&nbsp;二百户。高贵乡公髦，霖之子也，入继大宗。<br /><br />&nbsp;&nbsp;&nbsp;&nbsp;元城哀王礼，黄初二年封秦公，以京兆郡为国。三年，改为京兆王。六年，<br /><br />&nbsp;&nbsp;&nbsp;&nbsp;改封元城王。太和三年薨。五年，以任城王楷子悌嗣礼后。六年，改封梁王。景<br /><br />&nbsp;&nbsp;&nbsp;&nbsp;初、正元、景元中，累增邑，并前四千五百户。<br /><br />&nbsp;&nbsp;&nbsp;&nbsp;邯郸怀王邕，黄初二年封淮南公，以九江郡为国。三年，进为淮南王。四年，<br /><br />&nbsp;&nbsp;&nbsp;&nbsp;改封陈。六年，改封邯郸。太和三年薨。五年，以任城王楷子温嗣邕后。六年，<br /><br />&nbsp;&nbsp;&nbsp;&nbsp;改封鲁阳。景初、正元、景元中，累增邑，并前四千四百户。<br /><br />&nbsp;&nbsp;&nbsp;&nbsp;清河悼王贡，黄初三年封。四年薨。无子。国除。<br /><br />&nbsp;&nbsp;&nbsp;&nbsp;广平哀王俨，黄初三年封。四年薨。无子。国除。<br /><br />&nbsp;&nbsp;&nbsp;&nbsp;评曰：魏氏王公，既徒有国土之名，而无社稷之实，又禁防壅隔，同於囹圄；<br /><br />&nbsp;&nbsp;&nbsp;&nbsp;位号靡定，大小岁易；骨肉之恩乖，常棣之义废。为法之弊，一至于此乎！【袁<br /><br />&nbsp;&nbsp;&nbsp;&nbsp;子曰：魏兴，承大乱之后，民人损减，不可则以古始。於是封建侯王，皆使寄地<br /><br />&nbsp;&nbsp;&nbsp;&nbsp;空名，而无其实。王国使有老兵百馀人，以卫其国。虽有王侯之号，而乃侪为匹<br /><br />&nbsp;&nbsp;&nbsp;&nbsp;夫。县隔千里之外，无朝聘之仪，邻国无会同之制。诸侯游猎不得过三十里，又<br /><br />&nbsp;&nbsp;&nbsp;&nbsp;为设防辅监国之官以伺察之。王侯皆思为布衣而不能得。既违宗国藩屏之义，又<br /><br />&nbsp;&nbsp;&nbsp;&nbsp;亏亲戚骨肉之恩。魏氏春秋载宗室曹咨鲜樵唬骸俺嘉殴胖王者，必建同姓以明<br /><br />&nbsp;&nbsp;&nbsp;&nbsp;亲亲，必树异姓以明贤贤。故传曰‘庸勋亲亲，昵近尊贤’；书曰‘克明俊德，<br /><br />&nbsp;&nbsp;&nbsp;&nbsp;以亲九族’；诗云‘怀德维宁，宗子维城’。由是观之，非贤无与兴功，非亲无<br /><br />&nbsp;&nbsp;&nbsp;&nbsp;与辅治。夫亲亲之道，专用则其渐也微弱；贤贤之道，偏任则其弊也劫夺。先圣<br /><br />&nbsp;&nbsp;&nbsp;&nbsp;知其然也，故博求亲疏而并用之；近则有宗盟藩卫之固，远则有仁贤辅弼之助，<br /><br />&nbsp;&nbsp;&nbsp;&nbsp;盛则有与共其治，衰则有与守其土，安则有与享其福，危则有与同其祸。夫然，<br /><br />&nbsp;&nbsp;&nbsp;&nbsp;故能有其国家，保其社稷，历纪长久，本枝百世也。今魏尊尊之法虽明，亲亲之<br /><br />&nbsp;&nbsp;&nbsp;&nbsp;道未备。诗不云乎，‘n_在原，兄弟急难’。以斯言之，明兄弟相救於丧乱之<br /><br />&nbsp;&nbsp;&nbsp;&nbsp;际，同心於忧祸之间，虽有阋墙之忿，不忘御侮之事。何则？忧患同也。今则不<br /><br />&nbsp;&nbsp;&nbsp;&nbsp;然，或任而不重，或释而不任，一旦疆埸称警，关门反拒，股肱不扶，胸心无卫。<br /><br />&nbsp;&nbsp;&nbsp;&nbsp;臣窃惟此，寝不安席，思献丹诚，贡策朱阙。谨撰合所闻，叙论成败。论曰：昔<br /><br />&nbsp;&nbsp;&nbsp;&nbsp;夏、殷、周历世数十，而秦二世而亡。何则？三代之君，与天下共其民，故天下<br /><br />&nbsp;&nbsp;&nbsp;&nbsp;同其忧。秦王独制其民，故倾危而莫救。夫与民共其乐者，人必忧其忧；与民同<br /><br />&nbsp;&nbsp;&nbsp;&nbsp;其安者，人必拯其危。先王知独治之不能久也，故与人共治之；知独守之不能固<br /><br />&nbsp;&nbsp;&nbsp;&nbsp;也，故与人共守之。兼亲疏而两用，参同异而并建。是以轻重足以相镇，亲疏足<br /><br />&nbsp;&nbsp;&nbsp;&nbsp;以相卫，并兼路塞，逆节不生。及其衰也，桓、文帅礼；苞茅不贡，齐师伐楚；<br /><br />&nbsp;&nbsp;&nbsp;&nbsp;宋不城周，晋戮其宰。王纲弛而复张，诸侯傲而复肃。二霸之后，浸以陵迟。吴、<br /><br />&nbsp;&nbsp;&nbsp;&nbsp;楚凭江，负固方城，虽心希九鼎，而畏迫宗姬，奸情散於胸怀，逆谋消於唇吻；<br /><br />&nbsp;&nbsp;&nbsp;&nbsp;斯岂非信重亲戚，任用贤能，枝叶硕茂，本根赖之与？自此之后，转相攻伐；吴<br /><br />&nbsp;&nbsp;&nbsp;&nbsp;并於越，晋分为三，鲁灭於楚，郑兼於韩。暨于战国，诸姬微矣，惟燕、卫独存，<br /><br />&nbsp;&nbsp;&nbsp;&nbsp;然皆弱小，西迫强秦，南畏齐、楚，忧惧灭亡，匪遑相恤。至於王赧，降为庶人，<br /><br />&nbsp;&nbsp;&nbsp;&nbsp;犹枝窒喑郑得居虚位，海内无主，四十馀年。秦据势胜之地，骋谲诈之术，征<br /><br />&nbsp;&nbsp;&nbsp;&nbsp;伐关东，蚕食九国，至於始皇，乃定天位。旷日若彼，用力若此，岂非深固根蒂<br /><br />&nbsp;&nbsp;&nbsp;&nbsp;不拔之道乎？易曰；‘其亡其亡，系于苞桑。’周德其可谓当之矣。秦观周之弊，<br /><br />&nbsp;&nbsp;&nbsp;&nbsp;以为小弱见夺，於是废五等之爵，立郡县之官，弃礼乐之教，任苛刻之政；子弟<br /><br />&nbsp;&nbsp;&nbsp;&nbsp;无尺寸之封，功臣无立锥之地，内无宗子以自毗辅，外无诸侯以为藩卫，仁心不<br /><br />&nbsp;&nbsp;&nbsp;&nbsp;加於亲戚，惠泽不流於枝叶；譬犹芟刈股肱，独任胸腹，浮舟江海，捐弃楫棹，<br /><br />&nbsp;&nbsp;&nbsp;&nbsp;观者为之寒心，而始皇晏然自以为关中之固，金城千里，子孙帝王万世之业也，<br /><br />&nbsp;&nbsp;&nbsp;&nbsp;岂不悖哉！是时淳于越谏曰：‘臣闻殷、周之王，封子弟功臣千有馀【城】岁。<br /><br />&nbsp;&nbsp;&nbsp;&nbsp;今陛下君有海内而子弟为匹夫，卒有田常六卿之臣，而无辅弼，何以相救？事不<br /><br />&nbsp;&nbsp;&nbsp;&nbsp;师古而能长久者，非所闻也。’始皇听李斯偏说而绌其议，至於身死之日，无所<br /><br />&nbsp;&nbsp;&nbsp;&nbsp;寄付，委天下之重於凡夫之手，废立之命於奸臣之口，至令赵高之徒，诛I宗<br /><br />&nbsp;&nbsp;&nbsp;&nbsp;室。胡亥少习刻薄之教，长遭凶父之业，不能改制易法，宠任兄弟，而乃师谭申、<br /><br />&nbsp;&nbsp;&nbsp;&nbsp;商，谘谋赵高；自幽深宫，委政谗贼，身残望夷，求为黔首，岂可得哉？遂乃郡<br /><br />&nbsp;&nbsp;&nbsp;&nbsp;国离心，众庶溃叛，胜、广倡之於前，刘、项弊之於后。向使始皇纳淳于之策，<br /><br />&nbsp;&nbsp;&nbsp;&nbsp;抑李斯之论，割裂州国，分王子弟，封三代之后，报功臣之劳，士有常君，民有<br /><br />&nbsp;&nbsp;&nbsp;&nbsp;定主，枝叶相扶，首尾为用，虽使子孙有失道之行，时人无汤、武之贤，奸谋未<br /><br />&nbsp;&nbsp;&nbsp;&nbsp;发，而身已屠戮，何区区之陈、项而复得措其手足哉？故汉祖奋三尺之剑，驱乌<br /><br />&nbsp;&nbsp;&nbsp;&nbsp;集之众，五年之中，遂成帝业。自开辟以来，其兴立功勋，未有若汉祖之易也。<br /><br />&nbsp;&nbsp;&nbsp;&nbsp;夫伐深根者难为功，摧枯朽者易为力，理势然也。汉监秦之失，封殖子弟，及诸<br /><br />&nbsp;&nbsp;&nbsp;&nbsp;吕擅权，图危刘氏，而天下所以不倾动，百姓所以不易心者，徒以诸侯强大，盘<br /><br />&nbsp;&nbsp;&nbsp;&nbsp;石胶固，东牟、朱虚受命於内，齐、代、吴、楚作卫於外故也。向使高祖踵亡秦<br /><br />&nbsp;&nbsp;&nbsp;&nbsp;之法，忽先王之制，则天下已传，非刘氏有也。然高祖封建，地过古制，大者跨<br /><br />&nbsp;&nbsp;&nbsp;&nbsp;州兼郡，小者连城数十，上下无别，权侔京室，故有吴、楚七国之患。贾谊曰：<br /><br />&nbsp;&nbsp;&nbsp;&nbsp;‘诸侯强盛，长乱起奸。夫欲天下之治安，莫若众建诸侯而少其力，令海内之势，<br /><br />&nbsp;&nbsp;&nbsp;&nbsp;若身之使臂，臂之使指，则下无背叛之心，上无诛伐之事。’文帝不从。至於孝<br /><br />&nbsp;&nbsp;&nbsp;&nbsp;景，猥用晁错之计，削黜诸侯，亲者怨恨，疏者震恐，吴、楚倡谋，五国从风。<br /><br />&nbsp;&nbsp;&nbsp;&nbsp;兆发高帝，衅锺文、景，由宽之过制，急之不渐故也。所谓末大必折，尾大难掉。<br /><br />&nbsp;&nbsp;&nbsp;&nbsp;尾同於体，犹或不从，况乎非体之尾，其可掉哉？武帝从主父之策，下推恩之令，<br /><br />&nbsp;&nbsp;&nbsp;&nbsp;自是之后，齐分为七，赵分为六，淮南三割，梁、代五分，遂以陵迟，子孙微弱，<br /><br />&nbsp;&nbsp;&nbsp;&nbsp;衣食租税，不预政事，或以酎金免削，或以无后国除。至於成帝，王氏擅朝。刘<br /><br />&nbsp;&nbsp;&nbsp;&nbsp;向谏曰：‘臣闻公族者，国之枝叶；枝叶落则本根无所庇荫。方今同姓疏远，母<br /><br />&nbsp;&nbsp;&nbsp;&nbsp;党专政，排摈宗室，孤弱公族，非所以保守社稷，安固国嗣也。’其言深切，多<br /><br />&nbsp;&nbsp;&nbsp;&nbsp;所称引，成帝虽悲伤叹息而不能用。至於哀、平，异姓秉权，假周公之事，而为<br /><br />&nbsp;&nbsp;&nbsp;&nbsp;田常之乱，高拱而窃天位，一朝而臣四海。汉宗室王侯，解印释绂，贡奉社稷，<br /><br />&nbsp;&nbsp;&nbsp;&nbsp;犹惧不得为臣妾，或乃为之符命，颂莽恩德，岂不哀哉！由斯言之，非宗子独忠<br /><br />&nbsp;&nbsp;&nbsp;&nbsp;孝於惠、文之间，而叛逆於哀、平之际也，徒权轻势弱，不能有定耳。赖光武皇<br /><br />&nbsp;&nbsp;&nbsp;&nbsp;帝挺不世之姿，禽王莽於已成，绍汉嗣於既绝，斯岂非宗子之力也？而曾不监秦<br /><br />&nbsp;&nbsp;&nbsp;&nbsp;之失策，袭周之旧制，踵王国之法，而徼幸无疆之期。至於桓、灵，阉竖执衡，<br /><br />&nbsp;&nbsp;&nbsp;&nbsp;朝无死难之臣，外无同忧之国，君孤立於上，臣弄权於下，本末不能相御，身首<br /><br />&nbsp;&nbsp;&nbsp;&nbsp;不能相使。由是天下鼎沸，奸凶并争，宗庙焚为灰烬，宫室变为榛薮，居九州之<br /><br />&nbsp;&nbsp;&nbsp;&nbsp;地，而身无所安处，悲夫！魏太祖武皇帝躬圣明之资，兼神武之略，耻王纲之废<br /><br />&nbsp;&nbsp;&nbsp;&nbsp;绝，愍汉室之倾覆，龙飞谯、沛，凤翔兖、豫，扫除凶逆，翦灭鲸鲵，迎帝西京，<br /><br />&nbsp;&nbsp;&nbsp;&nbsp;定都颍邑，德动天地，义感人神。汉氏奉天，禅位大魏。大魏之兴，于今二十有<br /><br />&nbsp;&nbsp;&nbsp;&nbsp;四年矣，观五代之存亡而不用其长策，睹前车之倾覆而不改於辙迹；子弟王空虚<br /><br />&nbsp;&nbsp;&nbsp;&nbsp;之地，君有不使之民，宗室窜於闾阎，不闻邦国之政，权均匹夫，势齐凡庶；内<br /><br />&nbsp;&nbsp;&nbsp;&nbsp;无深根不拔之固，外无盘石宗盟之助，非所以安社稷，为万世之业也。且今之州<br /><br />&nbsp;&nbsp;&nbsp;&nbsp;牧、郡守，古之方伯、诸侯，皆跨有千里之土，兼军武之任，或比国数人，或兄<br /><br />&nbsp;&nbsp;&nbsp;&nbsp;弟并据；而宗室子弟曾无一人间厕其间，与相维持，非所以强秩踔Γ备万一之<br /><br />&nbsp;&nbsp;&nbsp;&nbsp;虞也。今之用贤，或超为名都之主，或为偏师之帅，而宗室有文者必限小县之宰，<br /><br />&nbsp;&nbsp;&nbsp;&nbsp;有武者必置百人之上，使夫廉高之士，毕志於衡轭之内，才能之人，耻与非类为<br /><br />&nbsp;&nbsp;&nbsp;&nbsp;伍，非所以劝进贤能褒异宗室之礼也。夫泉竭则流涸，根朽则叶枯；枝繁者荫根，<br /><br />&nbsp;&nbsp;&nbsp;&nbsp;条落者本孤。故语曰‘百足之虫，至死不’，以扶之者众也。此言虽小，可<br /><br />&nbsp;&nbsp;&nbsp;&nbsp;以譬大。且墉基不可仓卒而成，威名不可一朝而立，皆为之有渐，建之有素。譬<br /><br />&nbsp;&nbsp;&nbsp;&nbsp;之种树，久则深固其本根，茂盛其枝叶，若造次徙於山林之中，植於宫阙之下，<br /><br />&nbsp;&nbsp;&nbsp;&nbsp;虽壅之以黑坟，暖之以春日，犹不救於枯槁，而何暇繁育哉？夫树犹亲戚，土犹<br /><br />&nbsp;&nbsp;&nbsp;&nbsp;士民，建置不久，则轻下慢上，平居犹惧其离叛，危急将若之何？是以圣王安而<br /><br />&nbsp;&nbsp;&nbsp;&nbsp;不逸，以虑危也，存而设备，以惧亡也。故疾风卒至而无摧拔之忧，天下有变而<br /><br />&nbsp;&nbsp;&nbsp;&nbsp;无倾危之患矣。”祝中常侍兄叔兴之后，少帝族祖也。是时天子幼稚，准揭<br /><br />&nbsp;&nbsp;&nbsp;&nbsp;此论感悟曹爽，爽不能纳。】</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,313);">加入书签</a><a
                        href="312.html">上一页</a>&larr;<a href="index.html">返回列表</a>&rarr;<a
                            href="314.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "312.html"; var next_page = "314.html"; var index_page = "index.html"; var sortid = "9"; var article_id = "4"; var chapter_id = "313"; var articlename = "三国志"; var chaptername = " 卷二十 魏书二十"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>