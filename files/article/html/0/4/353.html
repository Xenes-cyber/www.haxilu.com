<!DOCTYPE html>
<html>
<head>
<meta charset="gbk" />
<title>三国志- 卷六十 吴书十五-在线阅读-哈西文学网</title>
<meta name="keywords" content="陈寿，裴松之注，三国志， 卷六十 吴书十五全文， 卷六十 吴书十五在线阅读 哈西文学网" />
<meta name="description" content="哈西文学网提供陈寿，裴松之注的三国志  卷六十 吴书十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/353.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/353.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 吴书十五</h1>
            <div class="link xb">
                <a href="352.html">上一页</a>&larr;<a href="index.html">返回列表</a>&rarr;<a
                    href="354.html">下一页</a></div>			
            <div id="BookText">&nbsp;&nbsp;&nbsp;&nbsp;◎贺全吕周锺离传第十五<br /><br />&nbsp;&nbsp;&nbsp;&nbsp;贺齐字公苗，会稽山阴人也。【虞预晋书曰：贺氏本姓庆氏。齐伯父纯，儒<br /><br />&nbsp;&nbsp;&nbsp;&nbsp;学有重名，汉安帝时为侍中、江夏太守，去官，与江夏黄琼、【汉中】广汉杨厚<br /><br />&nbsp;&nbsp;&nbsp;&nbsp;俱公车徵。避安帝父孝德皇【帝】讳，改为贺氏。齐父辅，永宁长。】少为郡吏，<br /><br />&nbsp;&nbsp;&nbsp;&nbsp;守剡长。县吏斯从轻侠为奸，齐欲治之，主簿谏曰：“从，县大族，山越所附，<br /><br />&nbsp;&nbsp;&nbsp;&nbsp;今日治之，明日寇至。”齐闻大怒，便立斩从。从族党遂相纠合，众千馀人，举<br /><br />&nbsp;&nbsp;&nbsp;&nbsp;兵攻县。齐率吏民，开城门突击，大破之，威震山越。后太末、丰浦民反，转守<br /><br />&nbsp;&nbsp;&nbsp;&nbsp;太末长，诛恶养善，期月尽平。<br /><br />&nbsp;&nbsp;&nbsp;&nbsp;建安元年，孙策临郡，察齐孝廉。时王朗奔东冶，候官长商升为朗起兵。策<br /><br />&nbsp;&nbsp;&nbsp;&nbsp;遣永宁长韩晏领南部都尉，将兵讨升，以齐为永宁长。晏为升所败，齐又代晏领<br /><br />&nbsp;&nbsp;&nbsp;&nbsp;都尉事。升畏齐威名，遣使乞盟。齐因告喻，为陈祸福，升遂送上印绶，出舍求<br /><br />&nbsp;&nbsp;&nbsp;&nbsp;降。贼帅张雅、詹强等不愿升降，反共杀升，雅称无上将军，强称会稽太守。贼<br /><br />&nbsp;&nbsp;&nbsp;&nbsp;盛兵少，未足以讨，齐住军息兵。雅与女婿何雄争势两乖，齐令越人因事交构，<br /><br />&nbsp;&nbsp;&nbsp;&nbsp;遂致疑隙，阻兵相图。齐乃进讨，一战大破雅，强党震惧，率众出降。<br /><br />&nbsp;&nbsp;&nbsp;&nbsp;候官既平，而建安、汉兴、南平复乱，齐进兵建安，立都尉府，是岁八年也。<br /><br />&nbsp;&nbsp;&nbsp;&nbsp;郡发属县五千兵，各使本县长将之，皆受齐节度。贼洪明、洪进、苑御、吴免、<br /><br />&nbsp;&nbsp;&nbsp;&nbsp;华当等五人，率各万户，连屯汉兴，吴五六千户别屯大潭，邹临六千户别屯盖竹，<br /><br />&nbsp;&nbsp;&nbsp;&nbsp;【大潭】同出馀汗。【音干】。军讨汉兴，经馀汗。齐以为贼众兵少，深入无继，<br /><br />&nbsp;&nbsp;&nbsp;&nbsp;恐为所断，令松阳长丁蕃留备馀汗。蕃本与齐邻城，耻见部伍，辞不肯留。齐乃<br /><br />&nbsp;&nbsp;&nbsp;&nbsp;斩蕃，於是军中震栗，无不用命。遂分兵留备，进讨明等，连大破之。临陈斩明，<br /><br />&nbsp;&nbsp;&nbsp;&nbsp;其免、当、进、御皆降。转击盖竹，军向大潭，二将又降。凡讨治斩首六千级，<br /><br />&nbsp;&nbsp;&nbsp;&nbsp;名帅尽禽，复立县邑，料出兵万人，拜为平东校尉。十年，转讨上饶，分以为建<br /><br />&nbsp;&nbsp;&nbsp;&nbsp;平县。<br /><br />&nbsp;&nbsp;&nbsp;&nbsp;十三年，迁威武中郎将，讨丹阳黟、歙。时武强、叶乡、东阳、丰浦四乡先<br /><br />&nbsp;&nbsp;&nbsp;&nbsp;降，齐表言以叶乡为始新县。而歙贼帅金奇万户屯安勒山，毛甘万户屯乌聊山，<br /><br />&nbsp;&nbsp;&nbsp;&nbsp;黟帅陈仆、祖山等二万户屯林历山。林历山四面壁立，高数十丈，径路危狭，不<br /><br />&nbsp;&nbsp;&nbsp;&nbsp;容刀J，贼临高下石，不可得攻。军住经日，将吏患之。齐身出周行，观视形便，<br /><br />&nbsp;&nbsp;&nbsp;&nbsp;阴募轻捷士，为作铁弋，密於隐险贼所不备处，以弋拓堑为缘道，夜令潜上，乃<br /><br />&nbsp;&nbsp;&nbsp;&nbsp;多县布以援下人，得上百数人，四面流布，俱鸣鼓角，齐勒兵待之。贼夜闻鼓声<br /><br />&nbsp;&nbsp;&nbsp;&nbsp;四合，谓大军悉已得上，惊惧惑乱，不知所为，守路备险者，皆走还依众。大军<br /><br />&nbsp;&nbsp;&nbsp;&nbsp;因是得上，大破仆等，其馀皆降，凡斩首七千。【抱朴子曰：昔吴遣贺将军讨山<br /><br />&nbsp;&nbsp;&nbsp;&nbsp;贼，贼中有善禁者，每当交战，官军刀剑不得拔，弓弩射矢皆还自向，辄致不利。<br /><br />&nbsp;&nbsp;&nbsp;&nbsp;贺将军长情有思，乃曰：“吾闻金有刃者可禁，虫有毒者可禁，其无刃之物，无<br /><br />&nbsp;&nbsp;&nbsp;&nbsp;毒之虫，则不可禁。彼必是能禁吾兵者也，必不能禁无刃物矣。”乃多作劲木白<br /><br />&nbsp;&nbsp;&nbsp;&nbsp;棒，选有力精卒五千人为先登，尽捉棒。彼山贼恃其有善禁者，了不严备。於是<br /><br />&nbsp;&nbsp;&nbsp;&nbsp;官军以白棒击之，彼禁者果不复行，所击杀者万计。】齐复表分歙为新定、黎阳、<br /><br />&nbsp;&nbsp;&nbsp;&nbsp;休阳。并黟、歙，凡六县，权遂割为新都郡，齐为太守，立府於始新，加偏将军。<br /><br />&nbsp;&nbsp;&nbsp;&nbsp;十六年，吴郡馀杭民郎稚合宗起贼，复数千人，齐出讨之，即复破稚，表言<br /><br />&nbsp;&nbsp;&nbsp;&nbsp;分馀杭为临水县。【吴录曰：晋改为临安。】被命诣所在，及当还郡，权出祖道，<br /><br />&nbsp;&nbsp;&nbsp;&nbsp;作乐舞象。【吴书曰：权谓齐曰：“今定天下，都中国，使殊俗贡珍，狡兽率舞，<br /><br />&nbsp;&nbsp;&nbsp;&nbsp;非君谁与？”齐曰：“殿下以神武应期，廓开王业，臣幸遭际会，得驱驰风尘之<br /><br />&nbsp;&nbsp;&nbsp;&nbsp;下，佐助末行，效鹰犬之用，臣之愿也。若殊俗贡珍，狡兽率舞，宜在圣德，非<br /><br />&nbsp;&nbsp;&nbsp;&nbsp;臣所能。”】赐齐Z车骏马，罢坐住驾，使齐就车。齐辞不敢，权使左右扶齐上<br /><br />&nbsp;&nbsp;&nbsp;&nbsp;车，令导吏卒兵骑，如在郡仪。权望之笑曰：“人当努力，非积行累勤，此不可<br /><br />&nbsp;&nbsp;&nbsp;&nbsp;得。”去百馀步乃旋。<br /><br />&nbsp;&nbsp;&nbsp;&nbsp;十八年，豫章东部民彭材、李玉、王海等起为贼乱，众万馀人。齐讨平之，<br /><br />&nbsp;&nbsp;&nbsp;&nbsp;诛其首恶，馀皆降服。拣其精健为兵，次为县户。迁奋武将军。<br /><br />&nbsp;&nbsp;&nbsp;&nbsp;二十年，从权征合肥。时城中出战，徐盛被创失矛，齐中兵拒击，得盛所失。<br /><br />&nbsp;&nbsp;&nbsp;&nbsp;【江表传曰：权征合肥还，为张辽所掩袭於津北，几至危殆。齐时率三千兵在津<br /><br />&nbsp;&nbsp;&nbsp;&nbsp;南迎权。权既入大船，会诸将饮宴，齐下席涕泣而言曰：“至尊人主，常当持重。<br /><br />&nbsp;&nbsp;&nbsp;&nbsp;今日之事，几至祸败，群下震怖，若无天地，愿以此为终身诫。”权自前收其泪<br /><br />&nbsp;&nbsp;&nbsp;&nbsp;曰：“大惭！谨以克心，非但书诸绅也。”】<br /><br />&nbsp;&nbsp;&nbsp;&nbsp;二十一年，鄱阳民尤突受曹公印绶，化民为贼，陵阳、始安、泾县皆与突相<br /><br />&nbsp;&nbsp;&nbsp;&nbsp;应。齐与陆逊讨破突，斩首数千，馀党震服，丹杨三县皆降，料得精兵八千人。<br /><br />&nbsp;&nbsp;&nbsp;&nbsp;拜安东将军，封山阴侯，出镇江上，督扶州以上至皖。<br /><br />&nbsp;&nbsp;&nbsp;&nbsp;黄武初，魏使曹休来伐，齐以道远后至，因住新市为拒。会洞口诸军遭风流<br /><br />&nbsp;&nbsp;&nbsp;&nbsp;溺，所亡中分，将士失色，赖齐未济，偏军独全，诸将倚以为势。<br /><br />&nbsp;&nbsp;&nbsp;&nbsp;齐性奢绮，尤好军事，兵甲器械极为精好，所乘船雕刻丹镂，青盖绛b，干<br /><br />&nbsp;&nbsp;&nbsp;&nbsp;橹戈矛，葩瓜文画，弓弩矢箭，咸取上材，蒙冲斗舰之属，望之若山。休等惮之，<br /><br />&nbsp;&nbsp;&nbsp;&nbsp;遂引军还。迁后将军，假节领徐州牧。<br /><br />&nbsp;&nbsp;&nbsp;&nbsp;初，晋宗为戏口将，以众叛如魏，还为蕲春太守，图袭安乐，取其保质。权<br /><br />&nbsp;&nbsp;&nbsp;&nbsp;以为耻忿，因军初罢，六月盛夏，出其不意，诏齐督麋芳、鲜于丹等袭蕲春，遂<br /><br />&nbsp;&nbsp;&nbsp;&nbsp;生虏宗。后四年卒，子达及弟景皆有令名，为佳将。【会稽典录曰：景为灭贼校<br /><br />&nbsp;&nbsp;&nbsp;&nbsp;尉，御众严而有恩，兵器精饰，为当时冠绝，早卒。达颇任气，多所犯迕，故虽<br /><br />&nbsp;&nbsp;&nbsp;&nbsp;有征战之劳，而爵位不至，然轻财贵义，胆烈过人。子质，位至虎牙将军。景子<br /><br />&nbsp;&nbsp;&nbsp;&nbsp;邵，别有传。】<br /><br />&nbsp;&nbsp;&nbsp;&nbsp;全琮字子璜，吴郡钱唐人也。父柔，汉灵帝时举孝廉，补尚书郎右丞，董卓<br /><br />&nbsp;&nbsp;&nbsp;&nbsp;之乱，弃官归，州辟别驾从事，诏书就拜会稽东部都尉。孙策到吴，柔举兵先附，<br /><br />&nbsp;&nbsp;&nbsp;&nbsp;策表柔为丹杨都尉。孙权为车骑将军，以柔为长史，徙桂阳太守。柔尝使琮赍米<br /><br />&nbsp;&nbsp;&nbsp;&nbsp;数千斛到吴，有所市易。琮至，皆散用，空船而还。柔大怒，琮顿首曰：“愚以<br /><br />&nbsp;&nbsp;&nbsp;&nbsp;所市非急，而士大夫方有倒县之患，故便振赡，不及启报。”柔更以奇之。【徐<br /><br />&nbsp;&nbsp;&nbsp;&nbsp;众评曰：礼，子事父无私财，又不敢私施，所以避尊上也。弃命专财而以邀名，<br /><br />&nbsp;&nbsp;&nbsp;&nbsp;未尽父子之礼。臣松之以为子路问“闻斯行诸”？子曰“有父兄在”。琮辄散父<br /><br />&nbsp;&nbsp;&nbsp;&nbsp;财，诚非子道，然士类县命，忧在朝夕，权其轻重，以先人急，斯亦冯暖市义、<br /><br />&nbsp;&nbsp;&nbsp;&nbsp;汲黯振救之类，全谓邀名，或负其心。】是时中州士人避乱而南，依琮居者以百<br /><br />&nbsp;&nbsp;&nbsp;&nbsp;数，琮倾家给济，与共有无，遂显名远近。后权以为奋威校尉，授兵数千人，使<br /><br />&nbsp;&nbsp;&nbsp;&nbsp;讨山越。因开募召，得精兵万馀人，出屯牛渚，稍迁偏将军。<br /><br />&nbsp;&nbsp;&nbsp;&nbsp;建安二十四年，刘备将关羽围樊、襄阳，琮上疏陈羽可讨之计，权时已与吕<br /><br />&nbsp;&nbsp;&nbsp;&nbsp;蒙阴议袭之，恐事泄，故寝琮表不答。及禽羽，权置酒公安，顾谓琮曰：“君前<br /><br />&nbsp;&nbsp;&nbsp;&nbsp;陈此，孤虽不相答，今日之捷，抑亦君之功也。”於是封阳华亭侯。<br /><br />&nbsp;&nbsp;&nbsp;&nbsp;黄初元年，魏以舟军大出洞口，权使吕范督诸将拒之，军营相望。敌数以轻<br /><br />&nbsp;&nbsp;&nbsp;&nbsp;船钞击，琮常带甲仗兵，伺候不休。顷之，敌数千人出江中，琮击破之，枭其将<br /><br />&nbsp;&nbsp;&nbsp;&nbsp;军尹卢。迁琮绥南将军，进封钱唐侯。四年，假节领九江太守。<br /><br />&nbsp;&nbsp;&nbsp;&nbsp;七年，权到皖，使琮与辅国将军陆逊击曹休，破之於石亭。是时丹杨、吴、<br /><br />&nbsp;&nbsp;&nbsp;&nbsp;会山民复为寇贼，攻没属县，权分三郡险地为东安郡，琮领太守。【吴录曰：琮<br /><br />&nbsp;&nbsp;&nbsp;&nbsp;时治富春。】至，明赏罚，招诱降附，数年中，得万馀人。权召琮还牛渚，罢东<br /><br />&nbsp;&nbsp;&nbsp;&nbsp;安郡。【江表传曰：琮还，经过钱唐，祭坟墓，麾幢节盖，曜於旧里，请会邑<br /><br />&nbsp;&nbsp;&nbsp;&nbsp;人平生知旧、宗族六亲，施散惠与，千有馀万，本土以为荣。】黄龙元年，迁卫<br /><br />&nbsp;&nbsp;&nbsp;&nbsp;将军、左护军、徐州牧，【吴书曰：初，琮为将甚勇决，当敌临难，奋不顾身。<br /><br />&nbsp;&nbsp;&nbsp;&nbsp;及作督帅，养威持重，每御军，常任计策，不营小利。江表传曰：权使子登出征，<br /><br />&nbsp;&nbsp;&nbsp;&nbsp;已出军，次于安乐，群臣莫敢谏。琮密表曰：“古来太子未尝偏征也，故从曰抚<br /><br />&nbsp;&nbsp;&nbsp;&nbsp;军，守曰监国。今太子东出，非古制也，臣窃忧疑。”权即从之，命登旋军，议<br /><br />&nbsp;&nbsp;&nbsp;&nbsp;者咸以为琮有大臣之节也。】尚公主。<br /><br />&nbsp;&nbsp;&nbsp;&nbsp;嘉禾二年，督步骑五万征六安，六安民皆散走，诸将欲分兵捕之。琮曰：<br /><br />&nbsp;&nbsp;&nbsp;&nbsp;“夫乘危徼幸，举不百全者，非国家大体也。今分兵捕民，得失相半，岂可谓全<br /><br />&nbsp;&nbsp;&nbsp;&nbsp;哉？纵有所获，犹不足以弱敌而副国望也。如或邂逅，亏损非小，与其获罪，琮<br /><br />&nbsp;&nbsp;&nbsp;&nbsp;宁以身受之，不敢徼功以负国也。”<br /><br />&nbsp;&nbsp;&nbsp;&nbsp;赤乌九年，迁右大司马、左军师。为人恭顺，善於承颜纳规，言辞未尝切迕。<br /><br />&nbsp;&nbsp;&nbsp;&nbsp;初，权将围珠崖及夷州，皆先问琮，琮曰：“以圣朝之威，何向而不克？然殊方<br /><br />&nbsp;&nbsp;&nbsp;&nbsp;异域，隔绝障海，水土气毒，自古有之，兵入民出，必生疾病，转相污染，往者<br /><br />&nbsp;&nbsp;&nbsp;&nbsp;惧不能反，所获何可多致？猥亏江岸之兵，以冀万一之利，愚臣犹所不安。”权<br /><br />&nbsp;&nbsp;&nbsp;&nbsp;不听。军行经岁，士众疾疫死者十有八九，权深悔之。后言次及之，琮对曰：<br /><br />&nbsp;&nbsp;&nbsp;&nbsp;“当是时，群臣有不谏者，臣以为不忠。”<br /><br />&nbsp;&nbsp;&nbsp;&nbsp;琮既亲重，宗族子弟并蒙宠贵，赐累千金，然犹谦虚接士，貌无骄色。十二<br /><br />&nbsp;&nbsp;&nbsp;&nbsp;年卒，子怿嗣。后袭业领兵，救诸葛诞于寿春，出城先降，魏以为平东将军，封<br /><br />&nbsp;&nbsp;&nbsp;&nbsp;临湘侯。怿兄子t、仪、静等亦降魏，皆历郡守列侯。【吴书曰：琮长子绪，幼<br /><br />&nbsp;&nbsp;&nbsp;&nbsp;知名，奉朝请，出授兵，稍迁扬武将军、牛渚督。孙亮即位，迁镇北将军。东关<br /><br />&nbsp;&nbsp;&nbsp;&nbsp;之役，绪与丁奉建议引兵先出，以破魏军，封一子亭侯，年四十四卒。次子寄，<br /><br />&nbsp;&nbsp;&nbsp;&nbsp;坐阿党鲁王霸赐死。小子吴，孙权外孙，封都乡侯。】<br /><br />&nbsp;&nbsp;&nbsp;&nbsp;吕岱字定公，广陵海陵人也，为郡县吏，避乱南渡。孙权统事，岱诣幕府，<br /><br />&nbsp;&nbsp;&nbsp;&nbsp;出守吴丞。权亲断诸县仓库及囚系，长丞皆见，岱处法应问，甚称权意，召署录<br /><br />&nbsp;&nbsp;&nbsp;&nbsp;事，出补馀姚长，召募精健，得千馀人。会稽东冶五县贼吕合、秦狼等为乱，权<br /><br />&nbsp;&nbsp;&nbsp;&nbsp;以岱为督军校尉，与将军蒋钦等将兵讨之，遂禽合、狼，五县平定，拜昭信中郎<br /><br />&nbsp;&nbsp;&nbsp;&nbsp;将。【吴书曰：建安十六年，岱督郎将尹异等，以兵二千人西诱汉中贼帅张鲁到<br /><br />&nbsp;&nbsp;&nbsp;&nbsp;汉兴{城，鲁嫌疑断道，事计不立，权遂召岱还。】<br /><br />&nbsp;&nbsp;&nbsp;&nbsp;建安二十年，督孙茂等十将从取长沙三郡。又安成、攸、永新、茶陵四县吏<br /><br />&nbsp;&nbsp;&nbsp;&nbsp;共入阴山城，合众拒岱，岱攻围，即降，三郡克定。权留岱镇长沙。安成长吴砀<br /><br />&nbsp;&nbsp;&nbsp;&nbsp;及中郎将袁龙等首尾关羽，复为反乱。砀据攸县，龙在醴陵。权遣横江将军鲁肃<br /><br />&nbsp;&nbsp;&nbsp;&nbsp;攻攸，砀得突走。岱攻醴陵，遂禽斩龙，迁庐陵太守。<br /><br />&nbsp;&nbsp;&nbsp;&nbsp;延康元年，代步骘为交州刺史。到州，高凉贼帅钱博乞降，岱因承制，以博<br /><br />&nbsp;&nbsp;&nbsp;&nbsp;为高凉西部都尉。又郁林夷贼攻围郡县，岱讨破之。是时桂阳阳贼王金合众<br /><br />&nbsp;&nbsp;&nbsp;&nbsp;於南海界上，首乱为害，权又诏岱讨之，生缚金，传送诣都，斩首获生凡万馀人。<br /><br />&nbsp;&nbsp;&nbsp;&nbsp;迁安南将军，假节，封都乡侯。<br /><br />&nbsp;&nbsp;&nbsp;&nbsp;交n太守士燮卒，权以燮子徽为安远将军，领九真太守，以校尉陈时代燮。<br /><br />&nbsp;&nbsp;&nbsp;&nbsp;岱表分海南三郡为交州，以将军戴良为刺史，海东四郡为广州，岱自为刺史。遣<br /><br />&nbsp;&nbsp;&nbsp;&nbsp;良与时南入，而徽不承命，举兵戍海口以拒良等。岱於是上疏请讨徽罪，督兵三<br /><br />&nbsp;&nbsp;&nbsp;&nbsp;千人晨夜浮海。或谓岱曰：“徽藉累世之恩，为一州所附，未易轻也。”岱曰：<br /><br />&nbsp;&nbsp;&nbsp;&nbsp;“今徽虽怀逆计，未虞吾之卒至，若我潜军轻举，掩其无备，破之必也。稽留不<br /><br />&nbsp;&nbsp;&nbsp;&nbsp;速，使得生心，婴城固守，七郡百蛮，云合响应，虽有智者，谁能图之？”遂行，<br /><br />&nbsp;&nbsp;&nbsp;&nbsp;过合浦，与良俱进。徽闻岱至，果大震怖，不知所出，即率兄弟六人肉袒迎岱。<br /><br />&nbsp;&nbsp;&nbsp;&nbsp;岱皆斩送其首。徽大将甘醴、桓治等率吏民攻岱，岱奋击大破之，进封番禺侯。<br /><br />&nbsp;&nbsp;&nbsp;&nbsp;於是除广州，复为交州如故。岱既定交州，复进讨九真，斩获以万数。又遣从事<br /><br />&nbsp;&nbsp;&nbsp;&nbsp;南宣国化，暨徼外扶南、林邑、堂明诸王，各遣使奉贡。权嘉其功，进拜镇南将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;黄龙三年，以南土清定，召岱还屯长沙沤口。【王隐交广记曰：吴后复置广<br /><br />&nbsp;&nbsp;&nbsp;&nbsp;州，以南阳滕为刺史。或语虾须长一丈，不信，其人后故至东海，取虾须<br /><br />&nbsp;&nbsp;&nbsp;&nbsp;长四丈四尺，封以示，乃服之。】会武陵蛮夷蠢动，岱与太常潘F共讨定之。<br /><br />&nbsp;&nbsp;&nbsp;&nbsp;嘉禾三年，权令岱领潘璋士众，屯陆口，后徙蒲圻。四年，庐陵贼李桓、路合、<br /><br />&nbsp;&nbsp;&nbsp;&nbsp;会稽东冶贼随春、南海贼罗厉等一时并起。权复诏岱督刘纂、唐咨等分部讨击，<br /><br />&nbsp;&nbsp;&nbsp;&nbsp;春即时首降，岱拜春偏将军，使领其众，遂为列将，桓、厉等皆见斩获，传首诣<br /><br />&nbsp;&nbsp;&nbsp;&nbsp;都。权诏岱曰：“厉负险作乱，自致枭首；桓凶狡反覆，已降复叛。前后讨伐，<br /><br />&nbsp;&nbsp;&nbsp;&nbsp;历年不禽，非君规略，谁能枭之？忠武之节，於是益著。元恶既除，大小震慑，<br /><br />&nbsp;&nbsp;&nbsp;&nbsp;其馀细类，扫地族矣。自今已去，国家永无南顾之虞，三郡晏然，无怵惕之惊，<br /><br />&nbsp;&nbsp;&nbsp;&nbsp;又得恶民以供赋役，重用叹息。赏不逾月，国之常典，制度所宜，君其裁之。”<br /><br />&nbsp;&nbsp;&nbsp;&nbsp;潘F卒，岱代F领荆州文书，与陆逊并在武昌，故督蒲圻。顷之，廖式作乱，<br /><br />&nbsp;&nbsp;&nbsp;&nbsp;攻围城邑，零陵、苍梧、郁林诸郡骚扰，岱自表辄行，星夜兼路。权遣使追拜岱<br /><br />&nbsp;&nbsp;&nbsp;&nbsp;交州牧，及遣诸将唐咨等骆驿相继，攻讨一年破之，斩式及遣诸所伪署临贺太守<br /><br />&nbsp;&nbsp;&nbsp;&nbsp;费杨等，并其支党，郡县悉平，复还武昌。时年已八十，然体素精勤，躬亲王事。<br /><br />&nbsp;&nbsp;&nbsp;&nbsp;奋威将军张承与岱书曰：“昔旦]翼周，二南作歌，今则足下与陆子也。忠勤相<br /><br />&nbsp;&nbsp;&nbsp;&nbsp;先，劳谦相让，功以权成，化与道合，君子叹其德，小人悦其美。加以文书鞅掌，<br /><br />&nbsp;&nbsp;&nbsp;&nbsp;宾客终日，罢不舍事，劳不言倦，又知上马辄自超乘，不由跨蹑，如此足下过廉<br /><br />&nbsp;&nbsp;&nbsp;&nbsp;颇也，何其事事快也。周易有之，礼言恭，德言盛，足下何有尽此美耶！”及陆<br /><br />&nbsp;&nbsp;&nbsp;&nbsp;逊卒，诸葛恪代逊，权乃分武昌为两部，岱督右部，自武昌上至蒲圻。迁上大将<br /><br />&nbsp;&nbsp;&nbsp;&nbsp;军，拜子凯副军校尉，监兵蒲圻。孙亮即位，拜大司马。<br /><br />&nbsp;&nbsp;&nbsp;&nbsp;岱清身奉公，所在可述。初在交州，历年不饷家，妻子饥乏。权闻之叹息，<br /><br />&nbsp;&nbsp;&nbsp;&nbsp;以让群臣曰：“吕岱出身万里，为国勤事，家门内困，而孤不早知。股肱耳目，<br /><br />&nbsp;&nbsp;&nbsp;&nbsp;其责安在？”於是加赐钱米布绢，岁有常限。<br /><br />&nbsp;&nbsp;&nbsp;&nbsp;始，岱亲近吴郡徐原，慷慨有才志，岱知其可成，赐巾，与共言论，后<br /><br />&nbsp;&nbsp;&nbsp;&nbsp;遂荐拔，官至侍御史。原性忠壮，好直言，岱时有得失，原辄谏诤，又公论之，<br /><br />&nbsp;&nbsp;&nbsp;&nbsp;人或以告岱，岱叹曰：“是我所以贵德渊者也。”及原死，岱哭之甚哀，曰：<br /><br />&nbsp;&nbsp;&nbsp;&nbsp;“德渊，吕岱之益友，今不幸，岱复於何闻过？”谈者美之。<br /><br />&nbsp;&nbsp;&nbsp;&nbsp;太平元年，年九十六卒，子凯嗣。遗令殡以素棺，疏巾布，葬送之制，<br /><br />&nbsp;&nbsp;&nbsp;&nbsp;务从约俭，凯皆奉行之。<br /><br />&nbsp;&nbsp;&nbsp;&nbsp;周鲂字子鱼，吴郡阳羡人也。少好学，举孝廉，为宁国长，转在怀安。钱唐<br /><br />&nbsp;&nbsp;&nbsp;&nbsp;大帅彭式等蚁聚为寇，以鲂为钱唐侯相，旬月之间，斩式首及其支党，迁丹杨西<br /><br />&nbsp;&nbsp;&nbsp;&nbsp;部都尉。黄武中，鄱阳大帅彭绮作乱，攻没属城，乃以鲂为鄱阳太守，与胡综戮<br /><br />&nbsp;&nbsp;&nbsp;&nbsp;力攻讨，遂生禽绮，送诣武昌，加昭义校尉。被命密求山中旧族名帅为北敌所闻<br /><br />&nbsp;&nbsp;&nbsp;&nbsp;知者，令谲挑魏大司马扬州牧曹休。鲂答，恐民帅小丑不足仗任，事或漏泄，不<br /><br />&nbsp;&nbsp;&nbsp;&nbsp;能致休，乞遣亲人赍笺七条以诱休：<br /><br />&nbsp;&nbsp;&nbsp;&nbsp;其一曰：“鲂以千载徼幸，得备州民，远隔江川，敬恪未显，瞻望云景，天<br /><br />&nbsp;&nbsp;&nbsp;&nbsp;实为之。精诚微薄，名位不昭，虽怀焦渴，曷缘见明？狐死首丘，人情恋本，而<br /><br />&nbsp;&nbsp;&nbsp;&nbsp;逼所制，奉觌礼违。每独矫首西顾，未尝不寤寐劳叹，展转反侧也。今因隙穴之<br /><br />&nbsp;&nbsp;&nbsp;&nbsp;际，得陈宿昔之志，非神启之，岂能致此！不胜翘企，万里命。谨遣亲人董岑、<br /><br />&nbsp;&nbsp;&nbsp;&nbsp;邵南等叛奉笺。时事变故，列於别纸，惟明公君侯垂日月之光，照远民之趣，<br /><br />&nbsp;&nbsp;&nbsp;&nbsp;永令归命者有所戴赖。”<br /><br />&nbsp;&nbsp;&nbsp;&nbsp;其二曰：“鲂远在边隅，江汜分绝，恩泽教化，未蒙抚及，而於山谷之间，<br /><br />&nbsp;&nbsp;&nbsp;&nbsp;遥陈所怀，惧以大义，未见信纳。夫物有感激，计因变生，古今同揆。鲂仕东典<br /><br />&nbsp;&nbsp;&nbsp;&nbsp;郡，始愿已获，铭心立报，永矣无贰。岂图顷者中被横谴，祸在漏刻，危於投卵，<br /><br />&nbsp;&nbsp;&nbsp;&nbsp;进有离合去就之宜，退有诬罔枉死之咎，虽志行轻微，存没一节，顾非其所，能<br /><br />&nbsp;&nbsp;&nbsp;&nbsp;不怅然！敢缘古人，因知所归，拳拳输情，陈露肝膈。乞降春天之润，哀拯其急，<br /><br />&nbsp;&nbsp;&nbsp;&nbsp;不复猜疑，绝其委命。事之宣泄，受罪不测，一则伤慈损计，二则杜绝向化者心，<br /><br />&nbsp;&nbsp;&nbsp;&nbsp;惟明使君远览前世，矜而愍之，留神所质，速赐秘报。鲂当候望举动，俟须向应。”<br /><br />&nbsp;&nbsp;&nbsp;&nbsp;其三曰：“鲂所代故太守广陵王靖，往者亦以郡民为变，以见谴责，靖勤自<br /><br />&nbsp;&nbsp;&nbsp;&nbsp;陈释，而终不解，因立密计，欲北归命，不幸事露，诛及婴孩。鲂既目见靖事，<br /><br />&nbsp;&nbsp;&nbsp;&nbsp;且观东主一所非薄，O不复厚，虽或舍，终见翦除。今又令鲂领郡者，是欲<br /><br />&nbsp;&nbsp;&nbsp;&nbsp;责后效。必杀鲂之趣也。虽尚视息，忧惕焦灼，未知躯命，竟在何时。人居世间，<br /><br />&nbsp;&nbsp;&nbsp;&nbsp;犹白驹过隙，而常抱危怖，其可言乎！惟当陈愚，重自披尽，惧以卑贱，未能采<br /><br />&nbsp;&nbsp;&nbsp;&nbsp;纳。愿明使君少垂详察，忖度其言。今此郡民，虽外名降首，而故在山草，看伺<br /><br />&nbsp;&nbsp;&nbsp;&nbsp;空隙，欲复为乱，为乱之日，鲂命讫矣。东主顷者潜部分诸将，图欲北进。吕范、<br /><br />&nbsp;&nbsp;&nbsp;&nbsp;孙韶等入淮，全琮、朱桓趋合肥，诸葛瑾、步骘、朱然到襄阳，陆议、潘璋等讨<br /><br />&nbsp;&nbsp;&nbsp;&nbsp;梅敷。东主中营自掩石阳，别遣从弟孙奂治安陆城，立邸阁，辇赀运粮，以为<br /><br />&nbsp;&nbsp;&nbsp;&nbsp;军储，又命诸葛亮进指关西，江边诸将无复在者，才留三千所兵守武昌耳。若明<br /><br />&nbsp;&nbsp;&nbsp;&nbsp;使君以万兵从皖南首江渚，鲂便从此率厉吏民，以为内应。此方诸郡，前后举事，<br /><br />&nbsp;&nbsp;&nbsp;&nbsp;垂成而败者，由无外援使其然耳；若北军临境，传檄属城，思咏之民，谁不企踵？<br /><br />&nbsp;&nbsp;&nbsp;&nbsp;愿明使君上观天时，下察人事，中参蓍龟，则足昭往言之不虚也。”<br /><br />&nbsp;&nbsp;&nbsp;&nbsp;其四曰：“所遣董岑、邵南少长家门，亲之信之，有如儿子，是以特令赍笺，<br /><br />&nbsp;&nbsp;&nbsp;&nbsp;叛为辞，目语心计，不宣唇齿，骨肉至亲，无有知者。又已敕之，到州当言往<br /><br />&nbsp;&nbsp;&nbsp;&nbsp;降，欲北叛来者得传之也。鲂建此计，任之於天，若其济也，则有生全之福；邂<br /><br />&nbsp;&nbsp;&nbsp;&nbsp;逅泄漏，则受夷灭之祸。常中夜仰天，告誓星辰。精诚之微，岂能上感，然事急<br /><br />&nbsp;&nbsp;&nbsp;&nbsp;孤穷，惟天是诉耳。遣使之日，载生载死，形存气亡，魄爽U惚。私恐使君未深<br /><br />&nbsp;&nbsp;&nbsp;&nbsp;保明，岑、南二人可留其一，以为后信。一赍教还，教还故当言悔叛还首。东主<br /><br />&nbsp;&nbsp;&nbsp;&nbsp;有常科，悔叛还者，皆自原罪。如是彼此俱塞，永无端原。县命西望，涕笔俱下。”<br /><br />&nbsp;&nbsp;&nbsp;&nbsp;其五曰：“鄱阳之民，实多愚劲，帅之赴役，未即应人，倡之为变，闻声响<br /><br />&nbsp;&nbsp;&nbsp;&nbsp;\。今虽降首，盘节未解，山栖草藏，乱心犹存，而今东主图兴大众，举国悉出，<br /><br />&nbsp;&nbsp;&nbsp;&nbsp;江边空旷，屯坞虚损，惟有诸刺奸耳。若因是际而骚动此民，一旦可得便会，然<br /><br />&nbsp;&nbsp;&nbsp;&nbsp;要恃外援，表里机互，不尔以往，无所成也。今使君若从皖道进住江上，鲂当从<br /><br />&nbsp;&nbsp;&nbsp;&nbsp;南对岸历口为应。若未径到江岸，可住百里上，令此间民知北军在彼，即自善也。<br /><br />&nbsp;&nbsp;&nbsp;&nbsp;此间民非苦饥寒而甘兵寇，苦於征讨，乐得北属，但穷困举事，不时见应，寻受<br /><br />&nbsp;&nbsp;&nbsp;&nbsp;其祸耳。如使石阳及青、徐诸军首尾相衔，牵缀往兵，使不得速退者，则善之善<br /><br />&nbsp;&nbsp;&nbsp;&nbsp;也。鲂生在江、淮，长於时事，见其便利，百举百捷，时不再来，敢布腹心。”<br /><br />&nbsp;&nbsp;&nbsp;&nbsp;其六曰：“东主致恨前者不拔石阳，今此后举，大合新兵，并使潘F发夷民，<br /><br />&nbsp;&nbsp;&nbsp;&nbsp;人数甚多，闻豫设科条，当以新羸兵置前，好兵在后，攻城之日，云欲以羸兵填<br /><br />&nbsp;&nbsp;&nbsp;&nbsp;堑，使即时破，虽未能然，是事大趣也。私恐石阳城小，不能久留往兵，明使君<br /><br />&nbsp;&nbsp;&nbsp;&nbsp;速垂救济，诚宜疾密。王靖之变，其鉴不远。今鲂归命，非复在天，正在明使君<br /><br />&nbsp;&nbsp;&nbsp;&nbsp;耳。若见救以往，则功可必成，如见救不时，则与靖等同祸。前彭绮时，闻旌麾<br /><br />&nbsp;&nbsp;&nbsp;&nbsp;在逢龙，此郡民大小欢喜，并思立效。若留一月日间，事当大成，恨去电速，东<br /><br />&nbsp;&nbsp;&nbsp;&nbsp;得增众专力讨绮，绮始败耳。愿使君深察此言。”<br /><br />&nbsp;&nbsp;&nbsp;&nbsp;其七曰：“今举大事，自非爵号无以劝之，乞请将军、侯印各五十纽，郎将<br /><br />&nbsp;&nbsp;&nbsp;&nbsp;印百纽，校尉、都尉印各二百纽，得以假授诸魁帅，奖厉其志，并乞请幢麾数十，<br /><br />&nbsp;&nbsp;&nbsp;&nbsp;以为表帜，使山兵吏民，目瞻见之，知去就之分已决，承引所救画定。又彼此降<br /><br />&nbsp;&nbsp;&nbsp;&nbsp;叛，日月有人，阔狭之间，辄得闻知。今之大事，事宜神密，若省鲂笺，乞加隐<br /><br />&nbsp;&nbsp;&nbsp;&nbsp;秘。伏知智度有常，防虑必深，鲂怀忧震灼，启事蒸仍，乞未罪怪。”<br /><br />&nbsp;&nbsp;&nbsp;&nbsp;鲂因别为密表曰：“方北有逋寇，固阻河洛，久稽王诛，自擅朔土，臣曾不<br /><br />&nbsp;&nbsp;&nbsp;&nbsp;能吐奇举善，上以光赞洪化，下以输展万一，忧心如捣，假寐忘寝。圣朝天覆，<br /><br />&nbsp;&nbsp;&nbsp;&nbsp;含臣无效，猥发优命，敕臣以前诱致贼休，恨不如计。令於郡界求山谷魁帅为北<br /><br />&nbsp;&nbsp;&nbsp;&nbsp;贼所闻知者，令与北通。臣伏思惟，喜怖交集，窃恐此人不可卒得，假使得之，<br /><br />&nbsp;&nbsp;&nbsp;&nbsp;惧不可信，不如令臣谲休，於计为便。此臣得以经年之冀愿，逢值千载之一会，<br /><br />&nbsp;&nbsp;&nbsp;&nbsp;辄自督竭，竭尽顽蔽，撰立笺草以诳诱休者，如别纸。臣知无古人单复之术，加<br /><br />&nbsp;&nbsp;&nbsp;&nbsp;卒奉大略，忪蒙狼狈，惧以轻愚，忝负特施，豫怀忧灼。臣闻唐尧先天而天弗违，<br /><br />&nbsp;&nbsp;&nbsp;&nbsp;博询刍荛，以成盛勋。朝廷神谟，欲必致休於步度之中，灵赞圣规，休必自送，<br /><br />&nbsp;&nbsp;&nbsp;&nbsp;使六军囊括，虏无孑遗，威风电迈，天下幸甚。谨拜表以闻，并呈笺草，惧於浅<br /><br />&nbsp;&nbsp;&nbsp;&nbsp;局，追用悚息。”被报施行。休果信鲂，帅步骑十万，辎重满道，径来入皖。鲂<br /><br />&nbsp;&nbsp;&nbsp;&nbsp;亦合众，随陆逊横截休，休幅裂瓦解，斩获万计。<br /><br />&nbsp;&nbsp;&nbsp;&nbsp;鲂初建密计时，频有郎官奉诏诘问诸事，鲂乃诣部郡门下，因下发谢，故休<br /><br />&nbsp;&nbsp;&nbsp;&nbsp;闻之，不复疑虑。事捷军旋，权大会诸将欢宴，酒酣，谓鲂曰：“君下发载义，<br /><br />&nbsp;&nbsp;&nbsp;&nbsp;成孤大事，君之功名，当书之竹帛。”加裨将军，赐爵关内侯。【徐众评曰：夫<br /><br />&nbsp;&nbsp;&nbsp;&nbsp;人臣立功效节，虽非一涂，然各有分也。为将执桴鼓，则有必死之义，志守则有<br /><br />&nbsp;&nbsp;&nbsp;&nbsp;不假器之义，死必得所，义在不苟。鲂为郡守，职在治民，非君所命，自占诱敌，<br /><br />&nbsp;&nbsp;&nbsp;&nbsp;髡剔发肤，以徇功名，虽事济受爵，非君子所美。】<br /><br />&nbsp;&nbsp;&nbsp;&nbsp;贼帅董嗣负阻劫钞，豫章、临川并受其害。【臣松之案：孙亮太平二年始立<br /><br />&nbsp;&nbsp;&nbsp;&nbsp;临川郡，是时未有临川。】吾粲、唐咨尝以三千兵攻守，连月不能拔。鲂表乞罢<br /><br />&nbsp;&nbsp;&nbsp;&nbsp;兵，得以便宜从事。鲂遣间谍，授以方策，诱狙杀嗣。嗣弟怖惧，诣武昌降於陆<br /><br />&nbsp;&nbsp;&nbsp;&nbsp;逊，乞出平地，自改为善，由是数郡无复忧惕。<br /><br />&nbsp;&nbsp;&nbsp;&nbsp;鲂在郡十三年卒，赏善罚恶，威恩并行。子处，亦有文武材郑天纪中为东<br /><br />&nbsp;&nbsp;&nbsp;&nbsp;观令、无难督。【虞预晋书曰：处入晋，为御史中丞，多所弹纠，不避强御。齐<br /><br />&nbsp;&nbsp;&nbsp;&nbsp;万年反，以处为建威将军，西征，众寡不敌，处临陈慷慨，奋不顾身，遂死於战<br /><br />&nbsp;&nbsp;&nbsp;&nbsp;场，追赠平西将军。处子^、札，皆有才力，中兴之初，并见宠任。其诸子侄悉<br /><br />&nbsp;&nbsp;&nbsp;&nbsp;处列位，为扬土豪右，而札凶淫放恣，为百姓所苦。泰宁中，王敦诛之，灭其族。】<br /><br />&nbsp;&nbsp;&nbsp;&nbsp;锺离牧字子郑会稽山阴人，汉鲁相意七世孙也。【会稽典录曰：牧父绪，<br /><br />&nbsp;&nbsp;&nbsp;&nbsp;楼船都尉，兄S，上计吏，少与同郡谢赞、吴郡顾谭齐名。牧童龀时号为迟讷，<br /><br />&nbsp;&nbsp;&nbsp;&nbsp;S常谓人曰：“牧必胜我，不可轻也。”时人皆以为不然。】少爰居永兴，躬自<br /><br />&nbsp;&nbsp;&nbsp;&nbsp;垦田，种稻二十馀亩。临熟，县民有识认之，牧曰：“本以田荒，故垦之耳。”<br /><br />&nbsp;&nbsp;&nbsp;&nbsp;遂以稻与县人。县长闻之，召民系狱，欲绳以法，牧为之请。长曰：“君慕承宫，<br /><br />&nbsp;&nbsp;&nbsp;&nbsp;自行义事，【续汉书曰：宫字少子，琅邪人，尝在蒙阴山中耕种禾黍，临熟，人<br /><br />&nbsp;&nbsp;&nbsp;&nbsp;就认之，宫便推与而去，由是发名，位至左中郎将、侍中。】仆为民主，当以法<br /><br />&nbsp;&nbsp;&nbsp;&nbsp;率下，何得寝公宪而从君邪？”牧曰：“此是郡界，缘君意顾，故来住。今以<br /><br />&nbsp;&nbsp;&nbsp;&nbsp;少稻而杀此民，何心复留？”遂出装，还山阴，长自往止之，为释系民。民惭惧，<br /><br />&nbsp;&nbsp;&nbsp;&nbsp;率妻子舂所取稻得六十斛米，送还牧，牧闭门不受。民输置道旁，莫有取者。牧<br /><br />&nbsp;&nbsp;&nbsp;&nbsp;由此发名。【徐众评曰：牧蹈长者之规。问者曰：“如牧所行，犯而不校，又从<br /><br />&nbsp;&nbsp;&nbsp;&nbsp;而救之，直而不有，又还而不受，可不谓之仁让乎哉？”答曰：“异乎吾所闻。<br /><br />&nbsp;&nbsp;&nbsp;&nbsp;原宪之问於孔子曰：‘克伐怨欲不行焉，可以为仁乎？’孔子曰：‘可以为难矣，<br /><br />&nbsp;&nbsp;&nbsp;&nbsp;仁则吾不知也。’‘恶不仁者，其为仁矣。’今小民不展四体，而认人之稻，不<br /><br />&nbsp;&nbsp;&nbsp;&nbsp;仁甚矣，而牧推而与之，又救其罪，斯为让非其义，所救非人，非所谓恶不仁者。<br /><br />&nbsp;&nbsp;&nbsp;&nbsp;苟不恶不仁，安得为仁哉！苍梧浇娶妻而美，让於其兄；尾生笃信，水至不去而<br /><br />&nbsp;&nbsp;&nbsp;&nbsp;死；直躬好直，证父攘羊；申鸣奉法，尽忠於君而执其父。忠信直让，此四行者，<br /><br />&nbsp;&nbsp;&nbsp;&nbsp;圣贤之所贵也。然不贵苍梧之让，非让道也；不取尾生之信，非信所也；不许直<br /><br />&nbsp;&nbsp;&nbsp;&nbsp;躬之直，非直体也；不嘉申鸣之忠，非忠意也。今牧犯而不校，还而不取，可以<br /><br />&nbsp;&nbsp;&nbsp;&nbsp;为难矣，未得为仁让也。夫圣人以德报德，以直报怨，而牧欲以德报怨，非也。<br /><br />&nbsp;&nbsp;&nbsp;&nbsp;必不得已，二者何从？吾从孔子也。”】<br /><br />&nbsp;&nbsp;&nbsp;&nbsp;赤乌五年，从郎中补太子辅义都尉，迁南海太守。【会稽典录曰：高凉贼率<br /><br />&nbsp;&nbsp;&nbsp;&nbsp;仍弩等破略百姓，残害吏民，牧越界扑讨，旬日降服。又揭阳县贼率曾夏等众数<br /><br />&nbsp;&nbsp;&nbsp;&nbsp;千人，历十馀年，以侯爵杂缯千匹，下书购募，绝不可得。牧遣使慰譬，登皆首<br /><br />&nbsp;&nbsp;&nbsp;&nbsp;服，自改为良民。始兴太守羊p与太常滕胤书曰：“锺离子治嵛糁之不熟，<br /><br />&nbsp;&nbsp;&nbsp;&nbsp;定见其在南海，威恩部伍，智勇分明，加操行清纯，有古人之风。”其见贵如此。<br /><br />&nbsp;&nbsp;&nbsp;&nbsp;在郡四年，以疾去职。】还为丞相长史，转司直，迁中书令。会建安、鄱阳、新<br /><br />&nbsp;&nbsp;&nbsp;&nbsp;都三郡山民作乱，出牧为监军使者，讨平之。贼帅黄乱、常俱等出其部伍，以充<br /><br />&nbsp;&nbsp;&nbsp;&nbsp;兵役。封秦亭侯，拜越骑校尉。<br /><br />&nbsp;&nbsp;&nbsp;&nbsp;永安六年，蜀并于魏，武陵五G夷与蜀接界，时论惧其叛乱，乃以牧为平魏<br /><br />&nbsp;&nbsp;&nbsp;&nbsp;将军，领武陵太守，往之郡。魏遣汉葭县长郭纯试守武陵太守，率涪陵民入蜀迁<br /><br />&nbsp;&nbsp;&nbsp;&nbsp;陵界，屯于赤沙，诱致诸夷邑君，或起应纯，又进攻酉阳县，郡中震惧。牧问朝<br /><br />&nbsp;&nbsp;&nbsp;&nbsp;吏曰：“西蜀倾覆，边境见侵，何以御之？”皆对曰：“今二县山险，诸夷阻兵，<br /><br />&nbsp;&nbsp;&nbsp;&nbsp;不可以军惊扰，惊扰则诸夷盘结。宜以渐安，可遣恩信吏宣教慰劳。”牧曰：<br /><br />&nbsp;&nbsp;&nbsp;&nbsp;“不然。外境内侵，诳诱人民，当及其根柢未深而扑取之，此救火贵速之势也。”<br /><br />&nbsp;&nbsp;&nbsp;&nbsp;敕外趣严，掾史沮议者便行军法。抚夷将军高尚说牧曰：“昔潘太常督兵五万，<br /><br />&nbsp;&nbsp;&nbsp;&nbsp;然后以讨五G夷耳。是时刘氏连和，诸夷率化，今既无往日之援，而郭纯已据迁<br /><br />&nbsp;&nbsp;&nbsp;&nbsp;陵，而明府以三千兵深入，尚未见其利也。”牧曰：“非常之事，何得循旧？”<br /><br />&nbsp;&nbsp;&nbsp;&nbsp;即率所领，晨夜进道，缘山险行，垂二千里，从塞上，斩恶民怀异心者魁帅百馀<br /><br />&nbsp;&nbsp;&nbsp;&nbsp;人及其支党凡千馀级，纯等散，五G平。迁公安督、扬武将军，封都乡侯，徙濡<br /><br />&nbsp;&nbsp;&nbsp;&nbsp;须督。【会稽典录曰：牧之在濡须，深以进取可图，而不敢陈其策，与侍中东观<br /><br />&nbsp;&nbsp;&nbsp;&nbsp;令朱育宴，慨然叹息。育谓牧恨於策爵未副，因谓牧曰：“朝廷诸君，以际会坐<br /><br />&nbsp;&nbsp;&nbsp;&nbsp;取高官，亭侯功无与比，不肯在人下，见顾者犹以於邑，况於侯也！”牧笑而答<br /><br />&nbsp;&nbsp;&nbsp;&nbsp;曰：“卿之所言，未获我心也。马援有言，人当功多而赏薄。吾功不足录，而见<br /><br />&nbsp;&nbsp;&nbsp;&nbsp;宠已过当，岂以为恨？国家不深相知，而见害朝人，是以默默不敢有所陈。若其<br /><br />&nbsp;&nbsp;&nbsp;&nbsp;不然，当建进取之计，以报所受之恩，不徒自守而已，愤叹以此也。”育复曰：<br /><br />&nbsp;&nbsp;&nbsp;&nbsp;“国家已自知侯，以侯之才，无为不成。愚谓自可陈所怀。”牧曰：“武安君谓<br /><br />&nbsp;&nbsp;&nbsp;&nbsp;秦王云：‘非成业难，得贤难；非得贤难，用之难；非用之难，任之难。’武安<br /><br />&nbsp;&nbsp;&nbsp;&nbsp;君欲为秦王并兼六国，恐授事而不见任，故先陈此言。秦王既许而不能，卒陨将<br /><br />&nbsp;&nbsp;&nbsp;&nbsp;成之业，赐剑杜邮。今国家知吾，不如秦王之知武安，而害吾者有过范睢。大皇<br /><br />&nbsp;&nbsp;&nbsp;&nbsp;帝时，陆丞相讨鄱阳，以二千人授吾，潘太常讨武陵，吾又有三千人，而朝廷下<br /><br />&nbsp;&nbsp;&nbsp;&nbsp;议，弃吾於彼，使江渚诸督，不复发兵相继。蒙国威灵自济，今日何为常。向使<br /><br />&nbsp;&nbsp;&nbsp;&nbsp;吾不料时度宜，苟有所陈，至见委以事，不足兵势，终有败绩之患，何无不成之<br /><br />&nbsp;&nbsp;&nbsp;&nbsp;有？”】复以前将军假节，领武陵太守。卒官。家无馀财，士民思之。子t嗣，<br /><br />&nbsp;&nbsp;&nbsp;&nbsp;代领兵。【会稽典录曰：牧次子盛，亦履恭让，为尚书郎。弟徇领兵为将，拜偏<br /><br />&nbsp;&nbsp;&nbsp;&nbsp;将军，戍西陵，与监军使者唐盛论地形势，谓宜城、信陵为建平援，若不先城，<br /><br />&nbsp;&nbsp;&nbsp;&nbsp;敌将先入。盛以施绩、留平，智略名将，屡经於彼，无云当城之者，不然徇计。<br /><br />&nbsp;&nbsp;&nbsp;&nbsp;后半年，晋果遣将信陵城。晋军平吴，徇领水军督，临陈战死。】<br /><br />&nbsp;&nbsp;&nbsp;&nbsp;评曰：山越好为叛乱，难安易动，是以孙权不遑外御，卑词魏氏。凡此诸臣，<br /><br />&nbsp;&nbsp;&nbsp;&nbsp;皆克宁内难，绥静邦域者也。吕岱清恪在公；周鲂谲略多奇；锺离牧蹈长者之规；<br /><br />&nbsp;&nbsp;&nbsp;&nbsp;全琮有当世之才，贵重於时，然不检奸子，获讥毁名云。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,353);">加入书签</a><a
                        href="352.html">上一页</a>&larr;<a href="index.html">返回列表</a>&rarr;<a
                            href="354.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "352.html"; var next_page = "354.html"; var index_page = "index.html"; var sortid = "9"; var article_id = "4"; var chapter_id = "353"; var articlename = "三国志"; var chaptername = " 卷六十 吴书十五"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>