<!DOCTYPE html>
<html>
<head>
<meta charset="gbk" />
<title>三国志- 卷二十三 魏书二十三-在线阅读-哈西文学网</title>
<meta name="keywords" content="陈寿，裴松之注，三国志， 卷二十三 魏书二十三全文， 卷二十三 魏书二十三在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十三 魏书二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/316.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/316.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 魏书二十三</h1>
            <div class="link xb">
                <a href="315.html">上一页</a>&larr;<a href="index.html">返回列表</a>&rarr;<a
                    href="317.html">下一页</a></div>			
            <div id="BookText">&nbsp;&nbsp;&nbsp;&nbsp;◎和常杨杜赵裴传第二十三<br /><br />&nbsp;&nbsp;&nbsp;&nbsp;和洽字阳士，汝南西平人也。举孝廉，大将军辟，皆不就。袁绍在冀州，遣<br /><br />&nbsp;&nbsp;&nbsp;&nbsp;使迎汝南士大夫。洽独以“冀州土平民强，英桀所利，四战之地。本初乘资，虽<br /><br />&nbsp;&nbsp;&nbsp;&nbsp;能强大，然雄豪方起，全未可必也。荆州刘表无他远志，爱人乐士，土地险阻，<br /><br />&nbsp;&nbsp;&nbsp;&nbsp;山夷民弱，易依倚也”。遂与亲旧俱南从表，表以上客待之。洽曰：“所以不从<br /><br />&nbsp;&nbsp;&nbsp;&nbsp;本初，辟争地也。昏世之主，不可黩近，久而阽危，【臣松之案汉书文纪曰“阽<br /><br />&nbsp;&nbsp;&nbsp;&nbsp;於死亡”，食货志曰“阽危若是”，注曰。“阽音盐，如屋檐，近边欲堕之意也。”<br /><br />&nbsp;&nbsp;&nbsp;&nbsp;一曰“临危曰阽”。】必有谗慝间其中者。”遂南度武陵。<br /><br />&nbsp;&nbsp;&nbsp;&nbsp;太祖定荆州，辟为丞相掾属。时毛d、崔琰并以忠清质拢其选用先尚俭节。<br /><br />&nbsp;&nbsp;&nbsp;&nbsp;洽言曰：“天下大器，在位与人，不可以一节【俭】检也。俭素过中，自以处身<br /><br />&nbsp;&nbsp;&nbsp;&nbsp;则可，以此节格物，所失或多。今朝廷之议，吏有著新衣、乘好车者，谓之不清；<br /><br />&nbsp;&nbsp;&nbsp;&nbsp;长吏过营，形容不饰，衣裘敝坏者，谓之廉洁。至令士大夫故@辱其衣，藏其舆<br /><br />&nbsp;&nbsp;&nbsp;&nbsp;服；朝府大吏，或自挈壶餐以入官寺。夫立教观俗，贵处中庸，为可继也。今崇<br /><br />&nbsp;&nbsp;&nbsp;&nbsp;一概难堪之行以检殊涂，勉而为之，必有疲瘁。古之大教，务在通人情而已。凡<br /><br />&nbsp;&nbsp;&nbsp;&nbsp;激诡之行，则容隐伪矣。”【孙盛曰：昔先王御世，观民设教，虽质文因时，损<br /><br />&nbsp;&nbsp;&nbsp;&nbsp;益代用，至於车服礼秩，贵贱等差，其归一揆。魏承汉乱，风俗侈泰，诚宜仰思<br /><br />&nbsp;&nbsp;&nbsp;&nbsp;古制，训以约简，使奢不陵肆，俭足中礼，进无蜉蝣之刺，退免采莫之讥；如此<br /><br />&nbsp;&nbsp;&nbsp;&nbsp;则治道隆而颂声作矣。夫矫枉过正则巧伪滋生，以克训下则民志险隘，非圣王所<br /><br />&nbsp;&nbsp;&nbsp;&nbsp;以陶化民物，闲邪存诚之道。和洽之言，於是允矣。】<br /><br />&nbsp;&nbsp;&nbsp;&nbsp;魏国既建，为侍中，后有白毛d谤毁太祖，太祖见近臣，怒甚。洽陈d素行<br /><br />&nbsp;&nbsp;&nbsp;&nbsp;有本，求案实其事。罢朝，太祖令曰：“今言事者白d不但谤吾也。乃复为崔琰<br /><br />&nbsp;&nbsp;&nbsp;&nbsp;觖望。此损君臣恩义，妄为死友怨叹，殆不可忍也。昔萧、曹与高祖并起微贱，<br /><br />&nbsp;&nbsp;&nbsp;&nbsp;致功立勋。高祖每在屈笮，二相恭顺，臣道益彰，所以祚及后世也。和侍中比求<br /><br />&nbsp;&nbsp;&nbsp;&nbsp;实之，所以不听，欲重参之耳。”洽对曰：“如言事者言，d罪过深重，非天地<br /><br />&nbsp;&nbsp;&nbsp;&nbsp;所覆载。臣非敢曲理d以枉大伦也，以d出群吏之中，特见拔擢，显在首职，历<br /><br />&nbsp;&nbsp;&nbsp;&nbsp;年荷宠，刚直忠公，为众所惮，不宜有此。然人情难保，要宜考，两验其实。<br /><br />&nbsp;&nbsp;&nbsp;&nbsp;今圣恩垂含垢之仁，不忍致之于理，更使曲直之分不明，疑自近始。”太祖曰：<br /><br />&nbsp;&nbsp;&nbsp;&nbsp;“所以不考，欲两全d及言事者耳。”洽对曰：“d信有谤上之言，当肆之朝；<br /><br />&nbsp;&nbsp;&nbsp;&nbsp;若d无此，言事者加诬大臣以误主听；二者不加检，臣窃不安。”太祖曰：<br /><br />&nbsp;&nbsp;&nbsp;&nbsp;“方有军事，安可受人言便考之邪？狐射姑刺阳处父於朝，此为君之诫也。”<br /><br />&nbsp;&nbsp;&nbsp;&nbsp;太祖克张鲁，洽陈便宜以时拔军徙民，可省置守之费。太祖未纳，其后竟徙<br /><br />&nbsp;&nbsp;&nbsp;&nbsp;民弃汉中。出为郎中令。文帝践阼，为光禄勋，封安城亭侯。明帝即位，进封西<br /><br />&nbsp;&nbsp;&nbsp;&nbsp;陵乡侯，邑二百户。<br /><br />&nbsp;&nbsp;&nbsp;&nbsp;太和中，散骑常侍高堂隆奏：“时风不至，而有休废之气，必有司不勤职事<br /><br />&nbsp;&nbsp;&nbsp;&nbsp;以失天常也。”诏书谦虚引咎，博谘异同。洽以为“民稀耕少，浮食者多。国以<br /><br />&nbsp;&nbsp;&nbsp;&nbsp;民为本，民以谷为命。故费一时之农，则失育命之本。是以先王务蠲烦费，以专<br /><br />&nbsp;&nbsp;&nbsp;&nbsp;耕农。自春夏以来，民穷於役，农业有废，百姓嚣然，时风不至，未必不由此也。<br /><br />&nbsp;&nbsp;&nbsp;&nbsp;消复之术，莫大於节俭。太祖建立洪业，奉师徒之费，供军赏之用，吏士丰於资<br /><br />&nbsp;&nbsp;&nbsp;&nbsp;食，仓府衍於谷帛，由不饰无用之宫，绝浮华之费，方今之要，固在息省劳烦之<br /><br />&nbsp;&nbsp;&nbsp;&nbsp;役，损除他馀之务，以为军戎之储。三边守御，宜在备豫。料贼虚实，蓄士养众，<br /><br />&nbsp;&nbsp;&nbsp;&nbsp;算庙胜之策，明攻取之谋，详询众庶以求厥中。若谋不素定，轻弱小敌，军人数<br /><br />&nbsp;&nbsp;&nbsp;&nbsp;举，举而无庸，所谓‘悦武无震’，古人之诫也。”<br /><br />&nbsp;&nbsp;&nbsp;&nbsp;转为太常，清贫守约，至卖田宅以自给。明帝闻之，加赐谷帛。薨，谥曰简<br /><br />&nbsp;&nbsp;&nbsp;&nbsp;侯。子【禽】离嗣。【禽】离音离。【禽】离弟【m】，才爽开济，官至廷尉<br /><br />&nbsp;&nbsp;&nbsp;&nbsp;书。【晋诸公赞曰：和峤字长舆，【m】之子也。少知名，以雅重称。常慕其<br /><br />&nbsp;&nbsp;&nbsp;&nbsp;舅夏侯玄之为人，厚自封植，嶷然不群。於黄门郎迁中书令，转尚书。愍怀太子<br /><br />&nbsp;&nbsp;&nbsp;&nbsp;初立，以峤为少保，加散骑常侍。家产丰富，拟於王公，而性至俭吝。峤同母弟<br /><br />&nbsp;&nbsp;&nbsp;&nbsp;郁，素无名，峤轻侮之，以此为损。卒於官，赠光禄大夫。郁以公强当世，致位<br /><br />&nbsp;&nbsp;&nbsp;&nbsp;尚书令。】<br /><br />&nbsp;&nbsp;&nbsp;&nbsp;洽同郡许混者，许劭子也。清醇有鉴识，明帝时为尚书。【劭字子将。汝南<br /><br />&nbsp;&nbsp;&nbsp;&nbsp;先贤传曰：召陵谢子微，高才远识，见劭年十八时，乃叹息曰：“此则希世出众<br /><br />&nbsp;&nbsp;&nbsp;&nbsp;之伟人也。”劭始发明樊子昭於鬻帻之肆，出虞永贤於牧竖，召李淑才乡闾之间，<br /><br />&nbsp;&nbsp;&nbsp;&nbsp;擢郭子瑜鞍马之吏，援杨孝祖，举和阳士，兹六贤者，皆当世之令懿也。其馀中<br /><br />&nbsp;&nbsp;&nbsp;&nbsp;流之士，或举之於淹滞，或显之乎童齿，莫不赖劭顾叹之荣。凡所拔育，显成令<br /><br />&nbsp;&nbsp;&nbsp;&nbsp;德者，不可殚记。其探`伪行，抑损虚名，则周之单襄，无以尚也。劭宗人许栩，<br /><br />&nbsp;&nbsp;&nbsp;&nbsp;沉没荣利，致位司徒。举宗莫不匍匐栩门，承风而驱，官以贿成，惟劭不过其门。<br /><br />&nbsp;&nbsp;&nbsp;&nbsp;广陵【徐孟本】徐孟玉来临汝南，闻劭高名，请为功曹。饕餮放流，e士盈朝。<br /><br />&nbsp;&nbsp;&nbsp;&nbsp;袁绍公族好名，为濮阳长，弃官来还，有副车从骑，将入郡界，绍乃叹曰：“吾<br /><br />&nbsp;&nbsp;&nbsp;&nbsp;之舆服，岂可使许子将见之乎？”遂单车而归。辟公府掾，拜鄢陵令，方正徵，<br /><br />&nbsp;&nbsp;&nbsp;&nbsp;皆不就。避乱江南，所历之国，必翔而后集。终于豫章，时年四十六。有子曰混，<br /><br />&nbsp;&nbsp;&nbsp;&nbsp;显名魏世。】<br /><br />&nbsp;&nbsp;&nbsp;&nbsp;常林字伯槐，河内温人也。年七岁，有父党造门，问林：“伯先在否？汝何<br /><br />&nbsp;&nbsp;&nbsp;&nbsp;不拜！”林曰：“虽当下客，临子字父，何拜之有？”於是咸共嘉之。【魏略曰：<br /><br />&nbsp;&nbsp;&nbsp;&nbsp;林少单贫。虽贫，自非手力，不取之於人。性好学，汉末为诸生，带经耕I。其<br /><br />&nbsp;&nbsp;&nbsp;&nbsp;妻常自馈饷之，林虽在田野，其相敬如宾。】太守王匡起兵讨董卓，遣诸生於属<br /><br />&nbsp;&nbsp;&nbsp;&nbsp;县微伺吏民罪负，便收之，考责钱谷赎罪，稽迟则夷灭宗族，以崇威严。林叔父<br /><br />&nbsp;&nbsp;&nbsp;&nbsp;挝客，为诸生所白，匡怒收治。举宗惶怖，不知所责多少，惧系者不救。林往见<br /><br />&nbsp;&nbsp;&nbsp;&nbsp;匡同县胡母彪曰：“王府君以文武高才，临吾鄙郡。鄙郡表里山河，土广民殷，<br /><br />&nbsp;&nbsp;&nbsp;&nbsp;又多贤能，惟所择用。今主上幼冲，贼臣虎据，华夏震栗，雄才奋用之秋也。若<br /><br />&nbsp;&nbsp;&nbsp;&nbsp;欲诛天下之贼，扶王室之微，智者望风，应之若响，克乱在和，何征不捷。苟无<br /><br />&nbsp;&nbsp;&nbsp;&nbsp;恩德，任失其人，覆亡将至，何暇匡翼朝廷，崇立功名乎？君其藏之！”因说叔<br /><br />&nbsp;&nbsp;&nbsp;&nbsp;父见拘之意。彪即书责匡，匡原林叔父。林乃避地上党，耕种山阿。当时旱蝗，<br /><br />&nbsp;&nbsp;&nbsp;&nbsp;林独丰收，尽呼比邻，升斗分之。依故河间太守陈延壁。陈、冯二姓，旧族冠冕。<br /><br />&nbsp;&nbsp;&nbsp;&nbsp;张杨利其妇女，贪其资货。林率其宗族，为之策谋。见围六十馀日，卒全堡壁。<br /><br />&nbsp;&nbsp;&nbsp;&nbsp;并州刺史高直砦骑都尉，林辞不受。后刺史梁习荐州界名士林及杨俊、王<br /><br />&nbsp;&nbsp;&nbsp;&nbsp;凌、王象、荀纬，太祖皆以为县长。林宰南和，治化有成，超迁博陵太守、幽州<br /><br />&nbsp;&nbsp;&nbsp;&nbsp;刺史，所在有绩。文帝为五官将，林为功曹。太祖西征，田银、苏伯反，幽、冀<br /><br />&nbsp;&nbsp;&nbsp;&nbsp;扇动。文帝欲亲自讨之，林曰：“昔忝博陵，又在幽州，贼之形势，可料度也。<br /><br />&nbsp;&nbsp;&nbsp;&nbsp;北方吏民，乐安厌乱，服化已久，守善者多。银、伯犬羊相聚，智小谋大，不能<br /><br />&nbsp;&nbsp;&nbsp;&nbsp;为害。方今大军在远，外有强敌，将军为天下之镇也，轻动远举，虽克不武。”<br /><br />&nbsp;&nbsp;&nbsp;&nbsp;文帝从之，遣将往伐，应时克灭。<br /><br />&nbsp;&nbsp;&nbsp;&nbsp;出为平原太守、魏郡东部都尉，入为丞相东曹属。魏国既建，拜尚书。文帝<br /><br />&nbsp;&nbsp;&nbsp;&nbsp;践阼，迁少府，封乐阳亭侯，【魏略曰：林性既清白，当官又严。少府寺与鸿胪<br /><br />&nbsp;&nbsp;&nbsp;&nbsp;对门，时崔林为鸿胪。崔性阔达，不与林同，数数闻林挝吏声，不以为可。林夜<br /><br />&nbsp;&nbsp;&nbsp;&nbsp;挝吏，不胜痛，叫呼敖敖彻曙。明日，崔出门，与林车相遇，乃啁林曰：“闻卿<br /><br />&nbsp;&nbsp;&nbsp;&nbsp;为廷尉，尔邪？”林不觉答曰：“不也。”崔曰：“卿不为廷尉，昨夜何故考囚<br /><br />&nbsp;&nbsp;&nbsp;&nbsp;乎？”林大惭，然不能自止。】转大司农。明帝即位，进封高阳乡侯，徙光禄勋<br /><br />&nbsp;&nbsp;&nbsp;&nbsp;太常。晋宣王以林乡邑耆德，每为之拜。或谓林曰：“司马公贵重，君宜止之。”<br /><br />&nbsp;&nbsp;&nbsp;&nbsp;林曰：“司马公自欲敦长幼之叙，为后生之法。贵非吾之所畏，拜非吾之所制也。”<br /><br />&nbsp;&nbsp;&nbsp;&nbsp;言者q龆退。【魏略曰：初，林少与司马京兆善。太傅每见林，辄欲跪。林止<br /><br />&nbsp;&nbsp;&nbsp;&nbsp;之曰：“公尊贵矣，止也！”及司徒缺，太傅有意欲以林补之。案魏略此语，与<br /><br />&nbsp;&nbsp;&nbsp;&nbsp;本传反。臣松之以为林之为人，不畏权贵者也。论其然否，谓本传为是。】时论<br /><br />&nbsp;&nbsp;&nbsp;&nbsp;以林节操清峻，欲致之公辅，而林遂称疾笃。拜光禄大夫。年八十三，薨，追赠<br /><br />&nbsp;&nbsp;&nbsp;&nbsp;骠骑将军，葬如公礼，谥曰贞侯。子■嗣，为泰山太守，坐法诛。■弟静绍封。<br /><br />&nbsp;&nbsp;&nbsp;&nbsp;【案晋书，诸葛诞反，大将军东征，■坐称疾，为司马文王所法。魏略以林及吉<br /><br />&nbsp;&nbsp;&nbsp;&nbsp;茂、沐并、时苗四人为清介传。吉茂字叔畅，冯翊池阳人也，世为著姓。好书，<br /><br />&nbsp;&nbsp;&nbsp;&nbsp;不耻恶衣恶食，而耻一物之不知。建安初，关中始平，茂与扶风苏则共入武功南<br /><br />&nbsp;&nbsp;&nbsp;&nbsp;山，隐处精思数岁。州举茂才，除临汾令，居官清静，吏民不忍欺。转为武德侯<br /><br />&nbsp;&nbsp;&nbsp;&nbsp;庶子。二十二年，坐其宗人吉本等起事被收。先是科禁内学及兵书，而茂皆有，<br /><br />&nbsp;&nbsp;&nbsp;&nbsp;匿不送官。及其被收，不知当坐本等，顾谓其左右曰：“我坐书也。”会锺相国<br /><br />&nbsp;&nbsp;&nbsp;&nbsp;证茂、本服第已绝，故得不坐。后以茂为武陵太守，不之官。转相，以国省，<br /><br />&nbsp;&nbsp;&nbsp;&nbsp;拜议郎。景初中病亡。自茂修行，从少至长，冬则被裘，夏则V褐，行则步涉，<br /><br />&nbsp;&nbsp;&nbsp;&nbsp;食则茨藿，臣役妻子，室如悬磬。其或馈遗，一不肯受。虽不以此高人，亦心疾<br /><br />&nbsp;&nbsp;&nbsp;&nbsp;不义而贵且富者。先时国家始制九品，各使诸郡选置中正，差叙自公卿以下，至<br /><br />&nbsp;&nbsp;&nbsp;&nbsp;于郎吏，功德材行所任。茂同郡护羌校尉王琰，前数为郡守，不名为清白。而琰<br /><br />&nbsp;&nbsp;&nbsp;&nbsp;子嘉仕历诸县，亦复为通人。嘉时还为散骑郎，冯翊郡移嘉为中正。嘉叙茂虽在<br /><br />&nbsp;&nbsp;&nbsp;&nbsp;上第，而状甚下，云：“德优能少。”茂愠曰：“痛乎，我效汝父子冠帻劫人邪！”<br /><br />&nbsp;&nbsp;&nbsp;&nbsp;初，茂同产兄黄，以十二年中从公府掾为长陵令。是时科禁长吏擅去官，而黄闻<br /><br />&nbsp;&nbsp;&nbsp;&nbsp;司徒赵温薨，自以为故吏，违科奔丧，为司隶锺繇所收，遂伏法。茂时为白衣，<br /><br />&nbsp;&nbsp;&nbsp;&nbsp;始有清名於三辅，以为兄坐追义而死，怨怒不肯哭。至岁终，繇举茂。议者以为<br /><br />&nbsp;&nbsp;&nbsp;&nbsp;茂必不就，及举既到而茂就之，故时人或以茂为畏繇，或以茂为髦士也。沐并字<br /><br />&nbsp;&nbsp;&nbsp;&nbsp;德信，河间人也。少孤苦，袁绍父子时，始为名吏。有志介，尝过姊，姊为杀鸡<br /><br />&nbsp;&nbsp;&nbsp;&nbsp;炊黍而不留也。然为人公果，不畏强御，丞相召署军谋掾。黄初中，为成皋令。<br /><br />&nbsp;&nbsp;&nbsp;&nbsp;校事刘肇出过县，遣人呼县吏，求索槁谷。是时蝗旱，官无有见。未办之间，肇<br /><br />&nbsp;&nbsp;&nbsp;&nbsp;人从入并之x下，楹袈罾簟２⑴，因h履提刀而出，多从吏卒，欲收肇。肇觉<br /><br />&nbsp;&nbsp;&nbsp;&nbsp;知驱走，具以状闻。有诏：“肇为牧司爪牙吏，而并欲收缚，无所忌惮，自恃清<br /><br />&nbsp;&nbsp;&nbsp;&nbsp;名邪？”遂收欲杀之。【肇】髡决减死，刑竟复吏，由是放散十馀年。至正始中，<br /><br />&nbsp;&nbsp;&nbsp;&nbsp;为三府长史。时吴使朱然、诸葛瑾攻围樊城，遣船兵於岘山东斫材，人兵作<br /><br />&nbsp;&nbsp;&nbsp;&nbsp;食，有先熟者呼后熟者，言：“共食来。”后熟者答言：“不也。”呼者曰：<br /><br />&nbsp;&nbsp;&nbsp;&nbsp;“汝欲作沐德信邪？”其名流布，播於异域如此。虽自华夏，不知者以为前世人<br /><br />&nbsp;&nbsp;&nbsp;&nbsp;也。为长史八年，晚出为济阴太守，召还，拜议郎。年六十馀，自虑身无常，豫<br /><br />&nbsp;&nbsp;&nbsp;&nbsp;作终制，戒其子以俭葬，曰：“告云、仪等：夫礼者，生民之始教，而百世之中<br /><br />&nbsp;&nbsp;&nbsp;&nbsp;庸也。故力行者则为君子，不务者终为小人，然非圣人莫能履其从容也。是以富<br /><br />&nbsp;&nbsp;&nbsp;&nbsp;贵者有骄奢之过，而贫贱者讥於固陋，於是养生送死，苟窃非礼。由斯观之，阳<br /><br />&nbsp;&nbsp;&nbsp;&nbsp;虎_[，甚於暴骨，桓s石椁，不如速朽。此言儒学拨乱反正、鸣鼓矫俗之大义<br /><br />&nbsp;&nbsp;&nbsp;&nbsp;也，未是夫穷理尽性、陶冶变化之实论也。若能原始要终，以天地为一区，万物<br /><br />&nbsp;&nbsp;&nbsp;&nbsp;为刍狗，该览玄通，求形景之宗，同祸福之素，一死生之命，吾有慕於道矣。夫<br /><br />&nbsp;&nbsp;&nbsp;&nbsp;道之为物，惟恍惟忽，寿为欺魄，夭为凫没，身沦有无，与神消息，含悦阴阳，<br /><br />&nbsp;&nbsp;&nbsp;&nbsp;甘梦太极。奚以棺椁为牢，衣裳为缠？尸系地下，长幽桎梏，岂不哀哉！昔庄周<br /><br />&nbsp;&nbsp;&nbsp;&nbsp;阔达，无所m莫；又杨王孙裸体，贵不久容耳。至夫末世，缘生怨死之徒，乃有<br /><br />&nbsp;&nbsp;&nbsp;&nbsp;含珠鳞柙，玉床象衽，杀人以F；圹穴之内，锢以絮，藉以蜃炭，千载僵<br /><br />&nbsp;&nbsp;&nbsp;&nbsp;燥，类神仙。於是大教陵迟，竞於厚葬，谓庄子为放荡，以王孙为戮尸，岂复<br /><br />&nbsp;&nbsp;&nbsp;&nbsp;识古有衣薪之鬼，而野有狐狸之h乎哉？吾以材质滓浊，@於清流。昔忝国恩，<br /><br />&nbsp;&nbsp;&nbsp;&nbsp;历试宰守，所在无效，代匠伤指，狼跋首尾，无以雪耻。如不可求，从吾所好。<br /><br />&nbsp;&nbsp;&nbsp;&nbsp;今年过耳顺，奄忽无常，苟得获没，即以吾身袭於王孙矣。上冀以赎朝之逋罪，<br /><br />&nbsp;&nbsp;&nbsp;&nbsp;下以亲道化之灵祖。顾尔幼昏，未知臧否，若将逐俗，抑废吾志，私称从令，未<br /><br />&nbsp;&nbsp;&nbsp;&nbsp;必为孝；而犯魏颗听治之贤，尔为弃父之命，谁或矜之！使死而有知，吾将尸视。”<br /><br />&nbsp;&nbsp;&nbsp;&nbsp;至嘉平中，病甚。临困，又敕豫掘坎。戒气绝，令二人举尸即坎，绝哭泣之声，<br /><br />&nbsp;&nbsp;&nbsp;&nbsp;止妇女之送，禁吊祭之宾，无设抟治粟米之奠。又戒后亡者不得入藏，不得封树。<br /><br />&nbsp;&nbsp;&nbsp;&nbsp;妻子皆遵之。时苗字德胄，钜鹿人也。少清白，为人疾恶。建安中，入丞相府。<br /><br />&nbsp;&nbsp;&nbsp;&nbsp;出为寿春令，令行风靡。扬州治在其县，时蒋济为治中。苗以初至往谒济，济素<br /><br />&nbsp;&nbsp;&nbsp;&nbsp;嗜酒，m会其醉，不能见苗。苗恚恨还，刻木为人，署曰“酒徒蒋济”，置之墙<br /><br />&nbsp;&nbsp;&nbsp;&nbsp;下，旦夕射之。州郡虽知其所为不恪，然以其履行过人，无若之何。又其始之官，<br /><br />&nbsp;&nbsp;&nbsp;&nbsp;乘薄G音饭。车，黄寂＃布被囊。居官岁馀，牛生一犊。及其去，留其犊，谓<br /><br />&nbsp;&nbsp;&nbsp;&nbsp;主簿曰：“令来时本无此犊，犊是淮南所生有也。”群吏曰：“六畜不识父，自<br /><br />&nbsp;&nbsp;&nbsp;&nbsp;当随母。”苗不听，时人皆以为激，然由此名闻天下。还为太官令，领其郡中正，<br /><br />&nbsp;&nbsp;&nbsp;&nbsp;定九品，於叙人才不能宽，然纪人之短，虽在久远，衔之不置。如所忿蒋济者，<br /><br />&nbsp;&nbsp;&nbsp;&nbsp;仕进至太尉，济不以苗前毁己为嫌，苗亦不以济贵更屈意。为令数岁，不肃而治。<br /><br />&nbsp;&nbsp;&nbsp;&nbsp;迁典农中郎将。年七十馀，以正始中病亡也。】<br /><br />&nbsp;&nbsp;&nbsp;&nbsp;杨俊字季才，河内获嘉人也。受学陈留边让，让器异之。俊以兵乱方起，而<br /><br />&nbsp;&nbsp;&nbsp;&nbsp;河内处四达之衢，必为战场，乃扶持老弱诣京、密山间，同行者百馀家。俊振济<br /><br />&nbsp;&nbsp;&nbsp;&nbsp;贫乏，通共有无。宗族知故为人所略作奴仆者凡六家，俊皆倾财赎之。司马宣王<br /><br />&nbsp;&nbsp;&nbsp;&nbsp;年十六七，与俊相遇，俊曰：“此非常之人也。”又司马朗早有声名，其族兄芝，<br /><br />&nbsp;&nbsp;&nbsp;&nbsp;众未之知，惟俊言曰：“芝虽夙望不及朗，实理但有优耳。”俊转避地并州。本<br /><br />&nbsp;&nbsp;&nbsp;&nbsp;郡王象，少孤特，为人仆隶，年十七八，见使牧羊而私读书，因被楚。俊嘉其<br /><br />&nbsp;&nbsp;&nbsp;&nbsp;才质，即赎象著家，聘娶立屋，然后与别。<br /><br />&nbsp;&nbsp;&nbsp;&nbsp;太祖除俊曲梁长，入为丞相掾属，举茂才，安陵令，迁南阳太守。宣德教，<br /><br />&nbsp;&nbsp;&nbsp;&nbsp;立学校，吏民称之。徙为征南军师。魏国既建，迁中尉。太祖征汉中，魏讽反於<br /><br />&nbsp;&nbsp;&nbsp;&nbsp;邺。俊自劾诣行在所。俊以身方罪免，笺辞太子。太子不悦，曰：“杨中尉便去，<br /><br />&nbsp;&nbsp;&nbsp;&nbsp;何太高远邪！”遂被书左迁平原太守。文帝践阼，复在南阳。时王象为散骑常侍，<br /><br />&nbsp;&nbsp;&nbsp;&nbsp;荐俊曰：“伏见南阳太守杨俊，秉纯粹之茂质，履忠肃之弘量，体仁足以育物，<br /><br />&nbsp;&nbsp;&nbsp;&nbsp;笃实足以动众，克长后进，惠训不倦，外宽内直，仁而有断。自初弹冠，所历垂<br /><br />&nbsp;&nbsp;&nbsp;&nbsp;化，再守南阳，恩德流著，殊邻异党，襁负而至。今境守清静，无所展其智能，<br /><br />&nbsp;&nbsp;&nbsp;&nbsp;宜还本朝，宣力辇毂，熙帝之载。”<br /><br />&nbsp;&nbsp;&nbsp;&nbsp;俊自少及长，以人伦自任。同郡审固、陈留卫恂本皆出自兵伍，俊资拔奖致，<br /><br />&nbsp;&nbsp;&nbsp;&nbsp;咸作佳士；后固历位郡守，恂御史、县令，其明鉴行义多此类也。初，临侯与<br /><br />&nbsp;&nbsp;&nbsp;&nbsp;俊善，太祖m嗣未定，密访群司。俊虽并论文帝、临才分所长，不m有所据当，<br /><br />&nbsp;&nbsp;&nbsp;&nbsp;然称临犹美，文帝常以恨之。黄初三年，车驾至宛，以不丰乐，发怒收俊。<br /><br />&nbsp;&nbsp;&nbsp;&nbsp;尚书仆射司马宣王、常侍王象、荀纬请俊，叩头流血，帝不许。俊曰：“吾知罪<br /><br />&nbsp;&nbsp;&nbsp;&nbsp;矣。”遂自杀。众冤痛之。【世语曰：俊二孙：览字公质，汝阴太守；猗字公彦，<br /><br />&nbsp;&nbsp;&nbsp;&nbsp;尚书：晋东海王越舅也。览子沈，字宣弘，散骑常侍。魏略曰：王象字羲伯。既<br /><br />&nbsp;&nbsp;&nbsp;&nbsp;为俊所知拔，果有才志。建安中，与同郡荀纬等俱为魏太子所礼待。及王粲、陈<br /><br />&nbsp;&nbsp;&nbsp;&nbsp;琳、阮r、路粹等亡后，新出之中，惟象才最高。魏有天下，拜象散骑侍郎，迁<br /><br />&nbsp;&nbsp;&nbsp;&nbsp;为常侍，封列侯。受诏撰皇览，使象领秘书监。象从延康元年始撰集，数岁成，<br /><br />&nbsp;&nbsp;&nbsp;&nbsp;藏於秘府，合四十馀部，部有数十篇，通合八百馀万字。象既性器和厚，又文采<br /><br />&nbsp;&nbsp;&nbsp;&nbsp;温雅，用是京师归美，称为儒宗。车驾南巡，未到宛，有诏百官不得干豫郡县。<br /><br />&nbsp;&nbsp;&nbsp;&nbsp;及车驾到，而宛令不解诏旨，闭门。帝闻之，忿然曰：“吾是寇邪？”乃收宛<br /><br />&nbsp;&nbsp;&nbsp;&nbsp;令及太守杨俊。诏问尚书：“汉明帝杀几二千石？”时象见诏文，知俊必不免。<br /><br />&nbsp;&nbsp;&nbsp;&nbsp;乃当帝前叩头，流血竟面，请俊减死一等。帝不答，欲释入禁中。象引帝衣，帝<br /><br />&nbsp;&nbsp;&nbsp;&nbsp;顾谓象曰：“我知杨俊与卿本末耳。今听卿，是无我也。卿宁无俊邪？无我邪？”<br /><br />&nbsp;&nbsp;&nbsp;&nbsp;象以帝言切，乃缩手。帝遂入，决俊法，然后乃出。象自恨不能济俊，遂发病死。】<br /><br />&nbsp;&nbsp;&nbsp;&nbsp;杜袭字子绪，颍川定陵人也。曾祖父安，祖父根，著名前世。【先贤行状曰：<br /><br />&nbsp;&nbsp;&nbsp;&nbsp;安年十岁，名称乡党。至十三，入太学，号曰神童。既名知人，清高绝俗。洛阳<br /><br />&nbsp;&nbsp;&nbsp;&nbsp;令周纡数候安，安常逃避不见。时贵戚慕安高行，多有与书者，辄不发，以虑后<br /><br />&nbsp;&nbsp;&nbsp;&nbsp;患，常凿壁藏书。后诸与书者果有大罪，推捕所与交通者，吏至门，安乃发壁出<br /><br />&nbsp;&nbsp;&nbsp;&nbsp;书，印封如故，当时皆嘉其虑远。三府并辟，公车特徵，拜宛令。先是宛有报雠<br /><br />&nbsp;&nbsp;&nbsp;&nbsp;者，其令不忍致理，将与俱亡。县中豪强有告其处者，致捕得。安深疾恶之，到<br /><br />&nbsp;&nbsp;&nbsp;&nbsp;官治戮，肆之於。惧有司绳弹，遂自免。后徵拜巴郡太守，率身正下，以礼化<br /><br />&nbsp;&nbsp;&nbsp;&nbsp;俗。以病卒官，时服薄敛，素器不漆，子自将车。州郡贤之，表章坟墓。根举孝<br /><br />&nbsp;&nbsp;&nbsp;&nbsp;廉，除郎中。时和熹邓后临朝，外戚横恣，安帝长大，犹未归政。根乃与同时郎<br /><br />&nbsp;&nbsp;&nbsp;&nbsp;上书直谏，邓后怒，收根等伏诛。诛者皆绢囊盛，於殿上扑地。执法者以根德重<br /><br />&nbsp;&nbsp;&nbsp;&nbsp;事公，默语行事人，使不加力。诛讫，车载城外，根以扑轻得苏息，遂闭目不动<br /><br />&nbsp;&nbsp;&nbsp;&nbsp;摇。经三日，乃密起逃窜，为宜城山中酒家客，积十五年，酒家知其贤，常厚敬<br /><br />&nbsp;&nbsp;&nbsp;&nbsp;待。邓后崩，安帝谓根久死。以根等忠直，普下天下，录见诛者子孙。根乃自出，<br /><br />&nbsp;&nbsp;&nbsp;&nbsp;徵诣公车，拜符节令。或问根：“往日遭难，天下同类知故不少，何至自苦历年<br /><br />&nbsp;&nbsp;&nbsp;&nbsp;如此？”根答曰：“周旋人间，非绝迹之处。邂逅发露，祸及亲知，故不为也。”<br /><br />&nbsp;&nbsp;&nbsp;&nbsp;迁济阴太守，以德让为政，风移俗改。年七十八以寿终，棺不加漆，敛以时服。<br /><br />&nbsp;&nbsp;&nbsp;&nbsp;长吏下车，常先诣安、根墓致祠。】袭避乱荆州，刘表待以宾礼。同郡繁钦数见<br /><br />&nbsp;&nbsp;&nbsp;&nbsp;奇於表，袭喻之曰：“吾所以与子俱来者，徒欲龙蟠幽薮，待时凤翔。岂谓刘牧<br /><br />&nbsp;&nbsp;&nbsp;&nbsp;当为拨乱之主，而规长者委身哉？子若见能不已，非吾徒也。吾其与子绝矣！”<br /><br />&nbsp;&nbsp;&nbsp;&nbsp;钦慨然曰：“请敬受命。”袭遂南m长沙。<br /><br />&nbsp;&nbsp;&nbsp;&nbsp;建安初，太祖迎天子都许。袭逃还乡里，太祖以为西鄂长。县滨南境，寇贼<br /><br />&nbsp;&nbsp;&nbsp;&nbsp;纵横。时长吏皆敛民保城郭，不得农业。野荒民困，仓庾空虚。袭自知恩结於民，<br /><br />&nbsp;&nbsp;&nbsp;&nbsp;乃遣老弱各分散就田业，留丁强备守，吏民欢悦。会荆州出步骑万人来攻城，袭<br /><br />&nbsp;&nbsp;&nbsp;&nbsp;乃悉召县吏民任拒守者五十馀人，与之要誓。其亲戚在外欲自营护者，恣听遣出；<br /><br />&nbsp;&nbsp;&nbsp;&nbsp;皆叩头愿致死。於是身执矢石，率与戮力。吏民感恩，咸为用命。临陈斩数百级，<br /><br />&nbsp;&nbsp;&nbsp;&nbsp;而袭众死者三十馀人，其馀十八人尽被创，贼得入城。袭帅伤痍吏民决围得出，<br /><br />&nbsp;&nbsp;&nbsp;&nbsp;死丧略尽，而无反背者。遂收散民，徙至摩陂营，吏民慕而从之如归。【九州春<br /><br />&nbsp;&nbsp;&nbsp;&nbsp;秋曰：建安六年，刘表攻西鄂，西鄂长杜子绪帅县男女婴城而守。时南阳功曹柏<br /><br />&nbsp;&nbsp;&nbsp;&nbsp;孝长亦在城中，闻兵攻声，恐惧，入室闭户，牵被覆头。相攻半日，稍敢出面。<br /><br />&nbsp;&nbsp;&nbsp;&nbsp;其明，侧立而听。二日，往出户问消息。至四五日，乃更负J亲斗，语子绪曰：<br /><br />&nbsp;&nbsp;&nbsp;&nbsp;“勇可习也。”】<br /><br />&nbsp;&nbsp;&nbsp;&nbsp;司隶锺繇表拜议郎参军事。荀又荐袭，太祖以为丞相军祭酒。魏国既建，<br /><br />&nbsp;&nbsp;&nbsp;&nbsp;为侍中，与王粲、和洽并用。粲强识博闻，故太祖游观出入，多得骖乘，至其见<br /><br />&nbsp;&nbsp;&nbsp;&nbsp;敬不及洽、袭。袭尝独见，至于夜半。粲性躁竞，起坐曰：“不知公对杜袭道何<br /><br />&nbsp;&nbsp;&nbsp;&nbsp;等也？”洽笑答曰：“天下事岂有尽邪？卿昼侍可矣，悒悒於此，欲兼之乎！”<br /><br />&nbsp;&nbsp;&nbsp;&nbsp;后袭领丞相长史，随太祖到汉中讨张鲁。太祖还，拜袭驸马都尉，留督汉中军事。<br /><br />&nbsp;&nbsp;&nbsp;&nbsp;绥怀开导，百姓自乐出徙洛、邺者，八万馀口。夏侯渊为刘备所没，军丧元帅，<br /><br />&nbsp;&nbsp;&nbsp;&nbsp;将士失色。袭与张A、郭淮纠摄诸军事，权宜以A为督，以一众心，三军遂定。<br /><br />&nbsp;&nbsp;&nbsp;&nbsp;太祖东还，当选留府长史，镇守长安，主者所选多不当，太祖令曰：“释骐骥而<br /><br />&nbsp;&nbsp;&nbsp;&nbsp;不乘，焉皇皇而更索？”遂以袭为留府长史，驻关中。<br /><br />&nbsp;&nbsp;&nbsp;&nbsp;时将军许攸拥部曲，不附太祖而有慢言。太祖大怒，先欲伐之。群臣多谏：<br /><br />&nbsp;&nbsp;&nbsp;&nbsp;“可招怀攸，共讨强敌。”太祖横刀於膝，作色不听。袭入欲谏，太祖逆谓之曰：<br /><br />&nbsp;&nbsp;&nbsp;&nbsp;“吾计以定，卿勿复言。”袭曰：“若殿下计是邪，臣方助殿下成之；若殿下计<br /><br />&nbsp;&nbsp;&nbsp;&nbsp;非邪，虽成宜改之。殿下逆臣，令勿言之，何待下之不阐乎？”太祖曰：“许攸<br /><br />&nbsp;&nbsp;&nbsp;&nbsp;慢吾，如何可置乎？”袭曰：“殿下谓许攸何如人邪？”太祖曰：“凡人也。”<br /><br />&nbsp;&nbsp;&nbsp;&nbsp;袭曰：“夫惟贤知贤，惟圣知圣，凡人安能知非凡人邪？方今豺狼当路而狐狸是<br /><br />&nbsp;&nbsp;&nbsp;&nbsp;先，人将谓殿下避强攻弱，进不为勇，退不为仁。臣闻千钧之弩不为鼷鼠发机，<br /><br />&nbsp;&nbsp;&nbsp;&nbsp;万石之锺不以莛撞起音，今区区之许攸，何足以劳神武哉？”太祖曰：“善。”<br /><br />&nbsp;&nbsp;&nbsp;&nbsp;遂厚抚攸，攸即归服。时夏侯尚昵於太子，情好至密。袭谓尚非益友，不足殊待，<br /><br />&nbsp;&nbsp;&nbsp;&nbsp;以闻太祖。文帝初甚不悦，后乃追思。语在尚传。其柔而不犯，皆此类也。<br /><br />&nbsp;&nbsp;&nbsp;&nbsp;文帝即王位，赐爵关内侯。及践阼，为督军粮御史，封武平亭侯，更为督军<br /><br />&nbsp;&nbsp;&nbsp;&nbsp;粮执法，入为尚书。明帝即位，进封平阳乡侯。诸葛亮出秦川，大将军曹真督诸<br /><br />&nbsp;&nbsp;&nbsp;&nbsp;军拒亮，徙袭为大将军军师，分邑百户赐兄基爵关内侯。真薨，司马宣王代之，<br /><br />&nbsp;&nbsp;&nbsp;&nbsp;袭复为军师，增邑三百，并前五百五十户。以疾徵还，拜太中大夫。薨，追赠少<br /><br />&nbsp;&nbsp;&nbsp;&nbsp;府，谥曰定侯。子会嗣。<br /><br />&nbsp;&nbsp;&nbsp;&nbsp;赵俨字伯然，颍川阳翟人也。避乱荆州，与杜袭、繁钦通财同计，合为一家。<br /><br />&nbsp;&nbsp;&nbsp;&nbsp;太祖始迎献帝都许，俨谓钦曰：“曹镇东应期命世，必能匡济华夏，吾知归矣。”<br /><br />&nbsp;&nbsp;&nbsp;&nbsp;建安二年，年二十七，遂扶持老弱诣太祖，太祖以俨为朗陵长。县多豪猾，无所<br /><br />&nbsp;&nbsp;&nbsp;&nbsp;畏忌。俨取其尤甚者，收缚案验，皆得死罪。俨既囚之，乃表府解放，自是威恩<br /><br />&nbsp;&nbsp;&nbsp;&nbsp;并著。时袁绍举兵南侵，遣使招诱豫州诸郡，诸郡多受其命。惟阳安郡不动，而<br /><br />&nbsp;&nbsp;&nbsp;&nbsp;都尉李通急录户调。俨见通曰：“方今天下未集，诸郡并叛，怀附者复收其绵绢，<br /><br />&nbsp;&nbsp;&nbsp;&nbsp;小人乐乱，能无遗恨！且远近多虞，不可不详也。”通曰：“绍与大将军相持甚<br /><br />&nbsp;&nbsp;&nbsp;&nbsp;急，左右郡县背叛乃尔。若绵绢不调送，观听者必谓我顾望，有所须待也。”俨<br /><br />&nbsp;&nbsp;&nbsp;&nbsp;曰：“诚亦如君虑；然当权其轻重，小缓调，当为君释此患。”乃书与荀曰：<br /><br />&nbsp;&nbsp;&nbsp;&nbsp;“今阳安郡当送绵绢，道路艰阻，必致寇害。百姓困穷，邻城并叛，易用倾荡，<br /><br />&nbsp;&nbsp;&nbsp;&nbsp;乃一方安危之机也。且此郡人执守忠节，在险不贰。微善必赏，则为义者劝。善<br /><br />&nbsp;&nbsp;&nbsp;&nbsp;为国者，藏之於民。以为国家宜垂慰抚，所敛绵绢，皆俾还之。”报曰：“辄<br /><br />&nbsp;&nbsp;&nbsp;&nbsp;白曹公，公文下郡，绵绢悉以还民。”上下欢喜，郡内遂安。<br /><br />&nbsp;&nbsp;&nbsp;&nbsp;入为司空掾属主簿。【魏略曰：太祖北拒袁绍，时远近无不私遗笺记，通意<br /><br />&nbsp;&nbsp;&nbsp;&nbsp;於绍者。俨与领阳安太守李通同治，通亦欲遣使。俨为陈绍必败意，通乃止。及<br /><br />&nbsp;&nbsp;&nbsp;&nbsp;绍破走，太祖使人搜阅绍记室，惟不见通书疏，阴知俨必为之计，乃曰：“此必<br /><br />&nbsp;&nbsp;&nbsp;&nbsp;赵伯然也。”臣松之案魏武纪：破绍后，得许下军中人书，皆焚之。若故使人搜<br /><br />&nbsp;&nbsp;&nbsp;&nbsp;阅，知其有无，则非所以安人情也。疑此语为不然。】时于禁屯颍阴，乐进屯阳<br /><br />&nbsp;&nbsp;&nbsp;&nbsp;翟，张辽屯长社，诸将任气，多共不协；使俨并参三军，每事训喻，遂相亲睦。<br /><br />&nbsp;&nbsp;&nbsp;&nbsp;太祖征荆州，以俨领章陵太守，徙都督护军，护于禁、张辽、张A、朱灵、李典、<br /><br />&nbsp;&nbsp;&nbsp;&nbsp;路招、冯楷七军。复为丞相主簿，迁扶风太守。太祖徙出故韩遂、马超等兵五千<br /><br />&nbsp;&nbsp;&nbsp;&nbsp;馀人，使平难将军殷署等督领，以俨为关中护军，尽统诸军。羌虏数来寇害，俨<br /><br />&nbsp;&nbsp;&nbsp;&nbsp;率署等追到新平，大破之。屯田客吕并自称将军，聚党据陈仓，俨复率署等攻之，<br /><br />&nbsp;&nbsp;&nbsp;&nbsp;贼即破灭。<br /><br />&nbsp;&nbsp;&nbsp;&nbsp;时被书差千二百兵往助汉中守，署督送之。行者卒与室家别，皆有忧色。署<br /><br />&nbsp;&nbsp;&nbsp;&nbsp;发后一日，俨虑其有变，乃自追至斜谷口，人人慰劳，又深戒署。还宿雍州刺史<br /><br />&nbsp;&nbsp;&nbsp;&nbsp;张既舍。署军复前四十里，兵果叛乱，未知署吉凶。而俨自随步骑百五十人，皆<br /><br />&nbsp;&nbsp;&nbsp;&nbsp;与叛者同部曲，或婚姻，得此问，各惊，被甲持兵，不复自安。俨欲还，既等以<br /><br />&nbsp;&nbsp;&nbsp;&nbsp;为“今本营党已扰乱，一身赴之无益，可须定问”。俨曰：“虽疑本营与叛者同<br /><br />&nbsp;&nbsp;&nbsp;&nbsp;谋，要当闻行者变，乃发之。又有欲善不能自定，宜及犹豫，促抚宁之。且为之<br /><br />&nbsp;&nbsp;&nbsp;&nbsp;元帅，既不能安辑，身受祸难，命也。”遂去。行三十里止，放马息，尽呼所从<br /><br />&nbsp;&nbsp;&nbsp;&nbsp;人，喻以成败，慰励恳切。皆慷慨曰：“死生当随护军，不敢有二。”前到诸营，<br /><br />&nbsp;&nbsp;&nbsp;&nbsp;各召料简诸奸结叛者八百馀人，散在原野，惟取其造谋魁率治之，馀一不问。郡<br /><br />&nbsp;&nbsp;&nbsp;&nbsp;县所收送，皆放遣，乃即相率还降。俨密白：“宜遣将诣大营，请旧兵镇守关中。”<br /><br />&nbsp;&nbsp;&nbsp;&nbsp;太祖遣将军刘柱将二千人，当须到乃发遣，而事露，诸营大骇，不可安喻。俨谓<br /><br />&nbsp;&nbsp;&nbsp;&nbsp;诸将曰：“旧兵既少，东兵未到，是以诸营图为邪谋。若或成变，为难不测。因<br /><br />&nbsp;&nbsp;&nbsp;&nbsp;其狐疑，当令早决。”遂宣言当差留新兵之温厚者千人镇守关中，其馀悉遣东。<br /><br />&nbsp;&nbsp;&nbsp;&nbsp;便见主者，内诸营兵名籍，案累重，立差别之。留者意定，与俨同心。其当去者<br /><br />&nbsp;&nbsp;&nbsp;&nbsp;亦不敢动，俨一日尽遣上道，因使所留千人，分布罗落之。东兵寻至，乃复胁喻，<br /><br />&nbsp;&nbsp;&nbsp;&nbsp;并徙千人，令相及共东，凡所全致二万馀口。【孙盛曰：盛闻为国以礼，民非信<br /><br />&nbsp;&nbsp;&nbsp;&nbsp;不立。周成不弃桐叶之言，晋文不违伐原之誓，故能隆刑措之道，建一匡之功。<br /><br />&nbsp;&nbsp;&nbsp;&nbsp;俨既诈留千人，使效心力，始虽权也。宜以信终。兵威既集，而又逼徙。信义丧<br /><br />&nbsp;&nbsp;&nbsp;&nbsp;矣，何以临民？】<br /><br />&nbsp;&nbsp;&nbsp;&nbsp;关羽围征南将军曹仁於樊。俨以议郎参仁军事南行，【迁】舆平寇将军徐晃<br /><br />&nbsp;&nbsp;&nbsp;&nbsp;俱前。既到，羽围仁遂坚，馀救兵未到。晃所督不足解围，而诸将呵责晃促救。<br /><br />&nbsp;&nbsp;&nbsp;&nbsp;俨谓诸将曰：“今贼围素固，水潦犹盛。我徒卒单少，而仁隔绝不得同力，此举<br /><br />&nbsp;&nbsp;&nbsp;&nbsp;m所以弊内外耳。当今不若前军课В遣谍通仁，使知外救，以励将士。计北军<br /><br />&nbsp;&nbsp;&nbsp;&nbsp;不过十日，尚足坚守。然后表里俱发，破贼必矣。如有缓救之戮，余为诸军当之。”<br /><br />&nbsp;&nbsp;&nbsp;&nbsp;诸将皆喜，便作地道，箭飞书与仁，消息数通，北军亦至，并势大战。羽军既退，<br /><br />&nbsp;&nbsp;&nbsp;&nbsp;舟船犹据沔水，襄阳隔绝不通，而孙权袭取羽辎重，羽闻之，即走南还。仁会诸<br /><br />&nbsp;&nbsp;&nbsp;&nbsp;将议，咸曰：“今因羽危惧，必可追禽也。”俨曰：“权邀羽连兵之难，欲掩制<br /><br />&nbsp;&nbsp;&nbsp;&nbsp;其后，顾羽还救，恐我承其两疲，故顺辞求效，乘衅因变，以观利钝耳。今羽已<br /><br />&nbsp;&nbsp;&nbsp;&nbsp;孤迸，更宜存之以为权害。若深入追北，权则改虞於彼，将生患於我矣。王必以<br /><br />&nbsp;&nbsp;&nbsp;&nbsp;此为深虑。”仁乃解严。太祖闻羽走，恐诸将追之，果疾敕仁，如俨所策。<br /><br />&nbsp;&nbsp;&nbsp;&nbsp;文帝即王位，为侍中。顷之，拜驸马都尉，领河东太守，典农中郎将。黄初<br /><br />&nbsp;&nbsp;&nbsp;&nbsp;三年，赐爵关内侯。孙权寇边，征东大将军曹休统五州军御之，徵俨为军师。权<br /><br />&nbsp;&nbsp;&nbsp;&nbsp;众退，军还，封宜土亭侯，转为度支中郎将，迁尚书。从征吴，到广陵，复留为<br /><br />&nbsp;&nbsp;&nbsp;&nbsp;征东军师。明帝即位，进封都乡侯，邑六百户，监荆州诸军事，假节。会疾，不<br /><br />&nbsp;&nbsp;&nbsp;&nbsp;行，复为尚书，出监豫州诸军事，转大司马军师，入为大司农。齐王即位，以俨<br /><br />&nbsp;&nbsp;&nbsp;&nbsp;监雍、凉诸军事，假节，转征蜀将军，又迁征西将军，都督雍、凉。正始四年，<br /><br />&nbsp;&nbsp;&nbsp;&nbsp;老疾求还，徵为骠骑将军，【魏略曰：旧故四征有官厨财籍，迁转之际，无不因<br /><br />&nbsp;&nbsp;&nbsp;&nbsp;缘。而俨叉手上车，发到霸上，忘持其常所服药。雍州闻之，乃追送杂药材数箱，<br /><br />&nbsp;&nbsp;&nbsp;&nbsp;俨笑曰：“人言语殊不易，我偶问所服药耳，何用是为邪？”遂不取。】迁司空。<br /><br />&nbsp;&nbsp;&nbsp;&nbsp;薨，谥曰穆侯。子亭嗣。初，俨与同郡辛毗、陈群、杜袭并知名，号曰辛、陈、<br /><br />&nbsp;&nbsp;&nbsp;&nbsp;杜、赵云。<br /><br />&nbsp;&nbsp;&nbsp;&nbsp;裴潜字文行，河东闻喜人也。【魏略曰：潜世为著姓。父茂，仕灵帝时，历<br /><br />&nbsp;&nbsp;&nbsp;&nbsp;县令、郡守、尚书。建安初，以奉使率导关中诸将讨李嘤泄Γ封列侯。潜少<br /><br />&nbsp;&nbsp;&nbsp;&nbsp;不细行，由此为父所不礼。】避乱荆州，刘表待以宾礼。潜私谓所亲王粲、司<br /><br />&nbsp;&nbsp;&nbsp;&nbsp;马芝曰：“刘牧非霸王之才，乃欲西伯自处，其败无日矣。”遂南m长沙。太祖<br /><br />&nbsp;&nbsp;&nbsp;&nbsp;定荆州，以潜参丞相军事，出历三县令，入为仓曹属。太祖问潜曰：“卿前与刘<br /><br />&nbsp;&nbsp;&nbsp;&nbsp;备俱在荆州，卿以备才略何如？”潜曰：“使居中国，能乱人而不能为治也。若<br /><br />&nbsp;&nbsp;&nbsp;&nbsp;乘间守险，足以为一方主。”<br /><br />&nbsp;&nbsp;&nbsp;&nbsp;时代郡大乱，以潜为代郡太守。乌丸王及其大人，凡三人，各自称单于，专<br /><br />&nbsp;&nbsp;&nbsp;&nbsp;制郡事。前太守莫能治正，太祖欲授潜精兵以镇讨之。潜辞曰：“代郡户口殷众，<br /><br />&nbsp;&nbsp;&nbsp;&nbsp;士马控弦，动有万数。单于自知放横日久，内不自安。今多将兵往，必惧而拒境，<br /><br />&nbsp;&nbsp;&nbsp;&nbsp;少将则不见惮。宜以计谋图之，不可以兵威迫也。”遂单车之郡。单于惊喜。潜<br /><br />&nbsp;&nbsp;&nbsp;&nbsp;抚之以静。单于以下脱帽稽颡，悉还前后所掠妇女、器械、财物。潜案诛郡中大<br /><br />&nbsp;&nbsp;&nbsp;&nbsp;吏与单于为表里者郝温、郭端等十馀人，北边大震，百姓归心。在代三年，还为<br /><br />&nbsp;&nbsp;&nbsp;&nbsp;丞相理曹掾，太祖褒称治代之功，潜曰：“潜於百姓虽宽，於诸胡为峻。今计者<br /><br />&nbsp;&nbsp;&nbsp;&nbsp;必以潜为理过严，而事加宽惠；彼素骄恣，过宽必弛，既弛又将摄之以法，此讼<br /><br />&nbsp;&nbsp;&nbsp;&nbsp;争所由生也。以势料之，代必复叛。”於是太祖深悔还潜之速。后数十日，三单<br /><br />&nbsp;&nbsp;&nbsp;&nbsp;于反问至，乃遣鄢陵侯彰为骁骑将军征之。<br /><br />&nbsp;&nbsp;&nbsp;&nbsp;潜出为沛国相，迁兖州刺史。太祖次摩陂，叹其军陈齐整，特加赏赐。文帝<br /><br />&nbsp;&nbsp;&nbsp;&nbsp;践阼，入为散骑常侍。出为魏郡、颍川典农中郎将，奏通贡举，比之郡国，由是<br /><br />&nbsp;&nbsp;&nbsp;&nbsp;农官进仕路泰。迁荆州刺史，赐爵关内侯。明帝即位，入为尚书。出为河南尹，<br /><br />&nbsp;&nbsp;&nbsp;&nbsp;转太尉军师、大司农，封清阳亭侯，邑二百户。入为尚书令，奏正分职，料简名<br /><br />&nbsp;&nbsp;&nbsp;&nbsp;实，出事使断官府者百五十馀条。丧父去官，拜光禄大夫。正始五年薨，追赠太<br /><br />&nbsp;&nbsp;&nbsp;&nbsp;常，谥曰贞侯。【魏略曰：时远近皆云当为公，会病亡。始潜自感所生微贱，无<br /><br />&nbsp;&nbsp;&nbsp;&nbsp;舅氏，又为父所不礼，即折节仕进，虽多所更历，清省恪然。每之官，不将妻子。<br /><br />&nbsp;&nbsp;&nbsp;&nbsp;妻子贫乏，织藜芘以自供。又潜为兖州时，尝作一胡床，及其去也，留以挂柱。<br /><br />&nbsp;&nbsp;&nbsp;&nbsp;又以父在京师，出入薄G车；群弟之田庐，常步行；家人小大或并日而食；其家<br /><br />&nbsp;&nbsp;&nbsp;&nbsp;教上下相奉，事有似於石奋。其履检校度，自魏兴少能及者。潜为人材博，有雅<br /><br />&nbsp;&nbsp;&nbsp;&nbsp;【要】容，然但如此而已，终无所推进，故世归其e而不宗其馀。】子秀嗣。遗<br /><br />&nbsp;&nbsp;&nbsp;&nbsp;令俭葬，墓中惟置一坐，瓦器数枚，其馀一无所设。秀，咸熙中为尚书仆射。<br /><br />&nbsp;&nbsp;&nbsp;&nbsp;【文章叙录曰：秀字季彦。弘通博济，八岁能属文，遂知名。大将军曹爽辟。丧<br /><br />&nbsp;&nbsp;&nbsp;&nbsp;父服终，推财与兄弟。年二十五，迁黄门侍郎。爽诛，以故吏免。迁卫国相，累<br /><br />&nbsp;&nbsp;&nbsp;&nbsp;迁散骑常侍、尚书仆射令、光禄大夫。咸熙中，晋文王始建五等，命秀典为制度，<br /><br />&nbsp;&nbsp;&nbsp;&nbsp;封广川侯。晋室受禅，进左光禄大夫，改封钜鹿公，迁司空。著易及乐论，又画<br /><br />&nbsp;&nbsp;&nbsp;&nbsp;地域图十八篇，传行於世。盟会图及典治官制皆未成。年四十八，泰始七年薨，<br /><br />&nbsp;&nbsp;&nbsp;&nbsp;谥元公，配食宗庙。少子Q，字逸民，袭封。荀绰冀州记曰：Q为人弘雅有远识，<br /><br />&nbsp;&nbsp;&nbsp;&nbsp;博学稽古，履行高整，自少知名。历位太子中庶子、侍中尚书。元康末，为尚书<br /><br />&nbsp;&nbsp;&nbsp;&nbsp;左仆射。赵王伦以其望重，畏而恶之，知其不与贾氏同心，犹被枉害。臣松之案<br /><br />&nbsp;&nbsp;&nbsp;&nbsp;陆机惠帝起居注称“Q雅有远量，当朝名士也”，又曰“民之望也”。Q理具渊<br /><br />&nbsp;&nbsp;&nbsp;&nbsp;博，赡於论难，著崇有、贵无二论，以矫虚诞之弊，文辞精富，为世名论。子嵩，<br /><br />&nbsp;&nbsp;&nbsp;&nbsp;字道文。荀绰称嵩有父祖风。为中书郎，早卒。Q从父弟邈，字景声，有隽才，<br /><br />&nbsp;&nbsp;&nbsp;&nbsp;为太傅司马越从事中郎，假节监中外营诸军事。潜少弟徽，字文季，冀州刺史。<br /><br />&nbsp;&nbsp;&nbsp;&nbsp;有高才远度，善言玄妙。事见荀粲、傅嘏、王弼、管辂诸传。徽长子黎，字伯宗，<br /><br />&nbsp;&nbsp;&nbsp;&nbsp;一名演，游击将军。次康，字仲豫，太子左卫率。次楷，字叔则，侍中中书令、<br /><br />&nbsp;&nbsp;&nbsp;&nbsp;光禄大夫、开府。次绰，字季舒，黄门侍郎，早卒，追赠长水校尉。康、楷、绰<br /><br />&nbsp;&nbsp;&nbsp;&nbsp;皆为名士，而楷才望最重。晋诸公赞曰：康有弘量，绰以明达为称，楷少与琅邪<br /><br />&nbsp;&nbsp;&nbsp;&nbsp;王戎俱为掾发名，锺会致之大将军司马文王曰：“裴楷清通，王戎简要。”文王<br /><br />&nbsp;&nbsp;&nbsp;&nbsp;即辟为掾，进历显位。谢鲲为乐广传，称楷隽朗有识具，当时独步。黎子苞，秦<br /><br />&nbsp;&nbsp;&nbsp;&nbsp;州刺史。康子纯，黄门侍郎。次盾，徐州刺史。次A，有器望。晋元帝为安东将<br /><br />&nbsp;&nbsp;&nbsp;&nbsp;军，A为长史，侍中王旷与司马越书曰：“裴A在此，虽不治事，然识量弘淹，<br /><br />&nbsp;&nbsp;&nbsp;&nbsp;此下人士大敬附之。”次廓，中垒将军。楷子瓒，中书郎。次宪，豫州刺史。绰<br /><br />&nbsp;&nbsp;&nbsp;&nbsp;子遐，太傅主簿。瓒、遐并有盛名，早卒。晋诸公赞称宪有清识。魏略列传以徐<br /><br />&nbsp;&nbsp;&nbsp;&nbsp;福、严帧⒗钜濉⒄偶取⒂纬、梁习、赵俨、裴潜、韩宣、黄朗十人共卷，其既、<br /><br />&nbsp;&nbsp;&nbsp;&nbsp;习、俨、潜四人自有传，徐福事在诸葛亮传，游楚事在张既传。馀值人娜嗽刂<br /><br />&nbsp;&nbsp;&nbsp;&nbsp;於后。严肿止仲，李义字孝懿，皆冯翊东县人也。冯翊东县旧无冠族，故二人<br /><br />&nbsp;&nbsp;&nbsp;&nbsp;并单家，其器性皆重厚。当中平末，同年二十馀，趾没鹘＃义好办护丧事。冯<br /><br />&nbsp;&nbsp;&nbsp;&nbsp;翊甲族桓、田、吉、郭及故侍中郑文信等，颇以其各有器实，共纪识之。会三辅<br /><br />&nbsp;&nbsp;&nbsp;&nbsp;乱，人多流宕，而帧⒁宀蝗ィ与诸知故相浮沈，采樵自活。逮建安初，关中始<br /><br />&nbsp;&nbsp;&nbsp;&nbsp;开。诏分冯翊西数县为左内史郡，治高陵；以东数县为本郡，治临晋。义於县分<br /><br />&nbsp;&nbsp;&nbsp;&nbsp;当西属，义谓衷唬骸拔飨囟曹，不可与争坐席，今当共作方床耳。”遂相附结，<br /><br />&nbsp;&nbsp;&nbsp;&nbsp;皆仕东郡为右职。司隶辟郑不至。岁终，郡举中⒘，义上计掾。义留京师，<br /><br />&nbsp;&nbsp;&nbsp;&nbsp;为平陵令，迁冗从仆射，遂历显职。逮魏封十郡，请义以为军祭酒，又为魏尚书<br /><br />&nbsp;&nbsp;&nbsp;&nbsp;左仆射。及文帝即位，拜谏议大夫、执金吾卫尉，卒官。义子丰，字宣国，见夏<br /><br />&nbsp;&nbsp;&nbsp;&nbsp;侯玄传。忠孕⒘拜蒲阪令，病，去官。复举至孝，为公车司马令。为州所请，<br /><br />&nbsp;&nbsp;&nbsp;&nbsp;诏拜议郎，还参州事。会以建策捕高郑又追录前讨郭援功，封武乡侯，迁弘农<br /><br />&nbsp;&nbsp;&nbsp;&nbsp;太守。及马超反，挚そ超，民人分散。超破，为汉阳太守。迁益州刺史，以道<br /><br />&nbsp;&nbsp;&nbsp;&nbsp;不通，黄初中，转为五官中郎将。明帝时，迁永安太仆，数岁卒。始李义以直道<br /><br />&nbsp;&nbsp;&nbsp;&nbsp;推诚於人，故于时陈群等与之齐好。虽无他材力，而终仕进不顿踬。执悠坡抑<br /><br />&nbsp;&nbsp;&nbsp;&nbsp;后，更折节学问，特善春秋公羊。司隶锺繇不好公羊而好左氏，谓左氏为太官，<br /><br />&nbsp;&nbsp;&nbsp;&nbsp;而谓公羊为卖饼家，故数与止脖缥龀ざ獭ｔ砦人机捷，善持论，而众口，临<br /><br />&nbsp;&nbsp;&nbsp;&nbsp;时屈无以应。繇谓衷唬骸肮羊高竟为左丘明服矣。”衷唬骸爸惫世粑明使君<br /><br />&nbsp;&nbsp;&nbsp;&nbsp;服耳，公羊未肯也。”韩宣字景然，勃海人也。为人短小。建安中，丞相召署军<br /><br />&nbsp;&nbsp;&nbsp;&nbsp;谋掾，冗散在邺。尝於邺出入宫，於东掖门内与临侯植相遇。时天新雨，地有<br /><br />&nbsp;&nbsp;&nbsp;&nbsp;泥潦。宣欲避之，阂潦不得去。乃以扇自障，住於道边。植嫌宣既不去，又不为<br /><br />&nbsp;&nbsp;&nbsp;&nbsp;礼，乃驻车，使其常从问宣何官？宣云：“丞相军谋掾也。”植又问曰：“应得<br /><br />&nbsp;&nbsp;&nbsp;&nbsp;唐突列侯否？”宣曰：“春秋之义，王人虽微，列于诸侯之上，未闻宰士而为下<br /><br />&nbsp;&nbsp;&nbsp;&nbsp;士诸侯礼也。”植又曰：“即如所言，为人父吏，见其子应有礼否？”宣又曰：<br /><br />&nbsp;&nbsp;&nbsp;&nbsp;“於礼，臣、子一例也，而宣年又长。”植知其枝柱难穷，乃释去，具为太子言，<br /><br />&nbsp;&nbsp;&nbsp;&nbsp;以为辩。黄初中，为尚书郎，尝以职事当受罚於殿前，已缚，束杖未行。文帝辇<br /><br />&nbsp;&nbsp;&nbsp;&nbsp;过，问：“此为谁？”左右对曰：“尚书郎勃海韩宣也。”帝追念前临侯所说，<br /><br />&nbsp;&nbsp;&nbsp;&nbsp;乃寤曰：“是子建所道韩宣邪！”特原之，遂解其缚。时天大寒，宣前以当受杖，<br /><br />&nbsp;&nbsp;&nbsp;&nbsp;豫脱F，缠T面缚；及其原，T腰不下，乃趋而去。帝目而送之，笑曰：“此家<br /><br />&nbsp;&nbsp;&nbsp;&nbsp;有瞻谛之士也。”后出为清河、东郡太守。明帝时，为尚书大鸿胪，数岁卒。宣<br /><br />&nbsp;&nbsp;&nbsp;&nbsp;前后当官，在能否之间，然善以己恕人。始南阳韩暨以宿德在宣前为大鸿胪，暨<br /><br />&nbsp;&nbsp;&nbsp;&nbsp;为人贤，及宣在后亦称职，故鸿胪中为之语曰：“大鸿胪，小鸿胪，前后治行曷<br /><br />&nbsp;&nbsp;&nbsp;&nbsp;相如。”案本志，宣名都不见，惟魏略有此传，而世语列於名臣之流。黄朗字文<br /><br />&nbsp;&nbsp;&nbsp;&nbsp;达，沛郡人也。为人弘通有性实。父为本县卒，朗感其如此，抗志游学，由是为<br /><br />&nbsp;&nbsp;&nbsp;&nbsp;方国及其郡士大夫所礼异。特与东平右姓王惠阳为硕交，惠阳亲拜朗母於床下。<br /><br />&nbsp;&nbsp;&nbsp;&nbsp;朗始仕黄初中，为长吏，迁长安令，会丧母不赴，复为魏令，迁襄城典农中郎将、<br /><br />&nbsp;&nbsp;&nbsp;&nbsp;涿郡太守。以明帝时疾病卒。始朗为君长，自以父故，常忌不呼铃下伍伯，而呼<br /><br />&nbsp;&nbsp;&nbsp;&nbsp;其姓字，至於忿怒，亦终不言。朗既仕至二千石，而惠阳亦历长安令、酒泉太守。<br /><br />&nbsp;&nbsp;&nbsp;&nbsp;故时人谓惠阳外似粗疏而内坚密，能不顾朗之本末，事朗母如己母，为通度也。<br /><br />&nbsp;&nbsp;&nbsp;&nbsp;鱼豢曰：世称君子之德其犹龙乎，盖以其善变也。昔长安侩有刘仲始者，一为<br /><br />&nbsp;&nbsp;&nbsp;&nbsp;吏所辱，乃感激，蹋其尺折之，遂行学问，经明行，流名海内。后以有道徵，<br /><br />&nbsp;&nbsp;&nbsp;&nbsp;不肯就，众人归其高。余以为前世偶有此耳，而今徐、严复参之，若皆非似龙之<br /><br />&nbsp;&nbsp;&nbsp;&nbsp;志也，其何能至於此哉？李推至道，张工度主，韩见识异，黄能拔萃，各著根於<br /><br />&nbsp;&nbsp;&nbsp;&nbsp;石上，而垂阴乎千里，亦未为易也。游翁慷慨，展布腹心，全躯保郡，见延帝王，<br /><br />&nbsp;&nbsp;&nbsp;&nbsp;又放陆生，优游宴戏，亦一实也。梁、赵及裴，虽张、杨不足，至於检己，老而<br /><br />&nbsp;&nbsp;&nbsp;&nbsp;益明，亦难能也。】<br /><br />&nbsp;&nbsp;&nbsp;&nbsp;评曰：和洽清和掷恚常林素业纯固，杨俊人伦行义，杜袭温粹识统，赵俨<br /><br />&nbsp;&nbsp;&nbsp;&nbsp;刚毅有度，裴潜平恒贞郑皆一世之美士也。至林能不系心於三司，以大夫告老，<br /><br />&nbsp;&nbsp;&nbsp;&nbsp;美矣哉！</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,316);">加入书签</a><a
                        href="315.html">上一页</a>&larr;<a href="index.html">返回列表</a>&rarr;<a
                            href="317.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "315.html"; var next_page = "317.html"; var index_page = "index.html"; var sortid = "9"; var article_id = "4"; var chapter_id = "316"; var articlename = "三国志"; var chaptername = " 卷二十三 魏书二十三"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>