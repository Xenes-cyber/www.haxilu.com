<!DOCTYPE html>
<html>
<head>
<meta charset="gbk" />
<title>三国志- 卷三 魏书三-在线阅读-哈西文学网</title>
<meta name="keywords" content="陈寿，裴松之注，三国志， 卷三 魏书三全文， 卷三 魏书三在线阅读 哈西文学网" />
<meta name="description" content="哈西文学网提供陈寿，裴松之注的三国志  卷三 魏书三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/296.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/296.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 魏书三</h1>
            <div class="link xb">
                <a href="295.html">上一页</a>&larr;<a href="index.html">返回列表</a>&rarr;<a
                    href="297.html">下一页</a></div>			
            <div id="BookText">&nbsp;&nbsp;&nbsp;&nbsp;◎明帝纪第三<br /><br />&nbsp;&nbsp;&nbsp;&nbsp;明皇帝讳保字元仲，文帝太子也。生而太祖爱之，常令在左右。【魏书曰：<br /><br />&nbsp;&nbsp;&nbsp;&nbsp;帝生数岁而有岐嶷之姿，武皇帝异之，曰：“我基於尔三世矣。”每朝宴会同，<br /><br />&nbsp;&nbsp;&nbsp;&nbsp;与侍中近臣并列帷幄。好学多识，特留意於法理。】年十五，封武德侯，黄初二<br /><br />&nbsp;&nbsp;&nbsp;&nbsp;年为齐公，三年为平原王。以其母诛，故未建为嗣。【魏略曰：文帝以郭后无子，<br /><br />&nbsp;&nbsp;&nbsp;&nbsp;诏使子养帝。帝以母不以道终，意甚不平。后不获已，乃敬事郭后，旦夕因长御<br /><br />&nbsp;&nbsp;&nbsp;&nbsp;问起居，郭后亦自以无子，遂加慈爱。文帝始以帝不悦，有意欲以他姬子京兆王<br /><br />&nbsp;&nbsp;&nbsp;&nbsp;为嗣，故久不拜太子。魏末传曰：帝常从文帝猎，见子母鹿。文帝射杀鹿母，使<br /><br />&nbsp;&nbsp;&nbsp;&nbsp;帝射鹿子，帝不从，曰：“陛下已杀其母，臣不忍复杀其子。”因涕泣。文帝即<br /><br />&nbsp;&nbsp;&nbsp;&nbsp;放弓箭，以此深奇之，而树立之意定。】七年夏五月，帝病笃，乃立为皇太子。<br /><br />&nbsp;&nbsp;&nbsp;&nbsp;丁巳，即皇帝位，大赦。尊皇太后曰太皇太后，皇后曰皇太后。诸臣封爵各有差。<br /><br />&nbsp;&nbsp;&nbsp;&nbsp;【世语曰：帝与朝士素不接，即位之后，群下想闻风采。居数日，独见侍中刘晔，<br /><br />&nbsp;&nbsp;&nbsp;&nbsp;语尽日。众人侧听，晔既出，问：“何如”？晔曰：“秦始皇、汉孝武之俦，才<br /><br />&nbsp;&nbsp;&nbsp;&nbsp;具微不及耳。”】癸未，追谥母甄夫人曰文昭皇后。壬辰，立皇弟蕤为阳平王。<br /><br />&nbsp;&nbsp;&nbsp;&nbsp;八月，孙权攻江夏郡，太守文聘坚守。朝议欲发兵救之，帝曰：“权习水战，<br /><br />&nbsp;&nbsp;&nbsp;&nbsp;所以敢下船陆攻者，几掩不备也。今已与聘相持，夫攻守势倍，终不敢久也。”<br /><br />&nbsp;&nbsp;&nbsp;&nbsp;先时遣治书侍御史荀禹慰劳边方，禹到，於江夏发所经县兵及所从步骑千人乘山<br /><br />&nbsp;&nbsp;&nbsp;&nbsp;举火，权退走。<br /><br />&nbsp;&nbsp;&nbsp;&nbsp;辛巳，立皇子孜清河王。吴将诸葛瑾、张霸等寇襄阳，抚军大将军司马宣<br /><br />&nbsp;&nbsp;&nbsp;&nbsp;王讨破之，斩霸，征东大将军曹休又破其别将於寻阳。论功行赏各有差。冬十月，<br /><br />&nbsp;&nbsp;&nbsp;&nbsp;清河王邹啊Ｊ二月，以太尉锺繇为太傅，征东大将军曹休为大司马，中军大将<br /><br />&nbsp;&nbsp;&nbsp;&nbsp;军曹真为大将军，司徒华歆为太尉，司空王朗为司徒，镇军大将军陈群为司空，<br /><br />&nbsp;&nbsp;&nbsp;&nbsp;抚军大将军司马宣王为骠骑大将军。<br /><br />&nbsp;&nbsp;&nbsp;&nbsp;太和元年春正月，郊祀武皇帝以配天，宗祀文皇帝於明堂以配上帝。分江夏<br /><br />&nbsp;&nbsp;&nbsp;&nbsp;南部，置江夏南部都尉。西平L英反，杀临羌令、西都长，遣将军郝昭、鹿磐讨<br /><br />&nbsp;&nbsp;&nbsp;&nbsp;斩之。二月辛未，帝耕於籍田。辛巳，立文昭皇后寝庙於邺。丁亥，朝日于东郊。<br /><br />&nbsp;&nbsp;&nbsp;&nbsp;夏四月乙亥，行五铢钱。甲申，初营宗庙。秋八月，夕月于西郊。冬十月丙寅，<br /><br />&nbsp;&nbsp;&nbsp;&nbsp;治兵于东郊。焉耆王遣子入侍。十一月，立皇后毛氏。赐天下男子爵人二级，鳏<br /><br />&nbsp;&nbsp;&nbsp;&nbsp;寡孤独不能自存者赐谷。十二月，封后父毛嘉为列侯。新城太守孟达反，诏骠骑<br /><br />&nbsp;&nbsp;&nbsp;&nbsp;将军司马宣王讨之。【三辅决录曰：伯郎，凉州人，名不令休。其注曰：伯郎姓<br /><br />&nbsp;&nbsp;&nbsp;&nbsp;孟，名他，扶风人。灵帝时。中常侍张让专朝政，让监奴典护家事。他仕不遂，<br /><br />&nbsp;&nbsp;&nbsp;&nbsp;乃尽以家财赂监奴，与共结亲，积年家业为之破尽。众奴皆惭，问他所欲，他曰：<br /><br />&nbsp;&nbsp;&nbsp;&nbsp;“欲得卿曹拜耳。”奴被恩久，皆许诺。时宾客求见让者，门下车常数百乘，或<br /><br />&nbsp;&nbsp;&nbsp;&nbsp;累日不得通。他最后到，众奴伺其至，皆迎车而拜，径将他车独入。众人悉惊，<br /><br />&nbsp;&nbsp;&nbsp;&nbsp;谓他与让善，争以珍物遗他。他得之，尽以赂让，让大喜。他又以蒲桃酒一斛遗<br /><br />&nbsp;&nbsp;&nbsp;&nbsp;让，即拜凉州刺史。他生达，少入蜀。其处蜀事迹在刘封传。魏略曰：达以延康<br /><br />&nbsp;&nbsp;&nbsp;&nbsp;元年率部曲四千馀家归魏。文帝时初即王位，既宿知有达，闻其来，甚悦，令贵<br /><br />&nbsp;&nbsp;&nbsp;&nbsp;臣有识察者往观之，还曰“将帅之才也”，或曰“卿相之器也”，王益钦达。逆<br /><br />&nbsp;&nbsp;&nbsp;&nbsp;与达书曰：“近日有命，未足达旨，何者？昔伊挚背商而归周，百里去虞而入秦，<br /><br />&nbsp;&nbsp;&nbsp;&nbsp;乐毅感鸱夷以蝉蜕，王遵识逆顺以去就，皆审兴废之符效，知成败之必然，故丹<br /><br />&nbsp;&nbsp;&nbsp;&nbsp;青画其形容，良史载其功勋。闻卿姿度纯茂，器量优绝，当骋能明时，收名传记。<br /><br />&nbsp;&nbsp;&nbsp;&nbsp;今者翻然濯鳞清流，甚相嘉乐，虚心西望，依依若旧，下笔属辞，欢心从之。昔<br /><br />&nbsp;&nbsp;&nbsp;&nbsp;虞卿入赵，再见取相，陈平就汉，一觐参乘，孤今於卿，情过於往，故致所御马<br /><br />&nbsp;&nbsp;&nbsp;&nbsp;物以昭忠爱。”又曰：“今者海内清定，万里一统，三垂无边尘之警，中夏无狗<br /><br />&nbsp;&nbsp;&nbsp;&nbsp;吠之虞，以是弛罔阔禁，与世无疑，保官空虚，初无【资】质任。卿来相就，当<br /><br />&nbsp;&nbsp;&nbsp;&nbsp;明孤意，慎勿令家人缤纷道路，以亲骇疏也。若卿欲来相见，且当先安部曲，有<br /><br />&nbsp;&nbsp;&nbsp;&nbsp;所保固，然后徐徐轻骑来东。”达既至谯，进见闲雅，才辩过人，众莫不属目。<br /><br />&nbsp;&nbsp;&nbsp;&nbsp;又王近出，乘小辇，执达手，抚其背戏之曰：“卿得无为刘备刺客邪？”遂与同<br /><br />&nbsp;&nbsp;&nbsp;&nbsp;载。又加拜散骑常侍，领新城太守，委以西南之任。时众臣或以为待之太猥，又<br /><br />&nbsp;&nbsp;&nbsp;&nbsp;不宜委以方任。王闻之曰：“吾保其无他，亦譬以蒿箭射蒿中耳。”达既为文帝<br /><br />&nbsp;&nbsp;&nbsp;&nbsp;所宠，又与桓阶、夏侯尚亲善，及文帝崩，时桓、尚皆卒，达自以羁旅久在疆埸，<br /><br />&nbsp;&nbsp;&nbsp;&nbsp;心不自安。诸葛亮闻之，阴欲诱达，数书招之，达与相报答。魏兴太守申仪与达<br /><br />&nbsp;&nbsp;&nbsp;&nbsp;有隙，密表达与蜀潜通，帝未之信也。司马宣王遣参军梁几察之，又劝其入朝。<br /><br />&nbsp;&nbsp;&nbsp;&nbsp;达惊惧，遂反。干宝晋纪曰：达初入新城，登白马塞，叹曰：“刘封、申耽，据<br /><br />&nbsp;&nbsp;&nbsp;&nbsp;金城千里而失之乎！”】<br /><br />&nbsp;&nbsp;&nbsp;&nbsp;二年春正月，宣王攻破新城，斩达，传其首。【魏略曰：宣王诱达将李辅及<br /><br />&nbsp;&nbsp;&nbsp;&nbsp;达甥邓贤，贤等开门纳军。达被围旬有六日而败，焚其首于洛阳四达之衢。】分<br /><br />&nbsp;&nbsp;&nbsp;&nbsp;新城之上庸、武陵、巫县为上庸郡，锡县为锡郡。<br /><br />&nbsp;&nbsp;&nbsp;&nbsp;蜀大将诸葛亮寇边，天水、南安、安定三郡吏民叛应亮。【魏书曰：是时朝<br /><br />&nbsp;&nbsp;&nbsp;&nbsp;臣未知计所出，帝曰：“亮阻山为固，今者自来，既合兵书致人之术；且亮贪三<br /><br />&nbsp;&nbsp;&nbsp;&nbsp;郡，知进而不知退，今因此时，破亮必也。”乃部勒兵马步骑五万拒亮。】遣大<br /><br />&nbsp;&nbsp;&nbsp;&nbsp;将军曹真都督关右，并进兵。右将军张A击亮於街亭，大破之。亮败走，三郡平。<br /><br />&nbsp;&nbsp;&nbsp;&nbsp;丁未，行幸长安。【魏略载帝露布天下并班告益州曰：“刘备背恩，自窜巴蜀。<br /><br />&nbsp;&nbsp;&nbsp;&nbsp;诸葛亮弃父母之国，阿残贼之党，神人被毒，恶积身灭。亮外慕立孤之名，而内<br /><br />&nbsp;&nbsp;&nbsp;&nbsp;贪专擅之实。刘升之兄弟守空城而己。亮又侮易益土，虐用其民，是以利狼、宕<br /><br />&nbsp;&nbsp;&nbsp;&nbsp;渠、高定、青羌莫不瓦解，为亮仇敌。而亮反裘负薪，里尽毛殚，刖趾m屦，刻<br /><br />&nbsp;&nbsp;&nbsp;&nbsp;肌伤骨，反更称说，自以为能。行兵於井底，游步於牛蹄。自朕即位，三边无事，<br /><br />&nbsp;&nbsp;&nbsp;&nbsp;犹哀怜天下数遭兵革，且欲养四海之耆老，长后生之孤幼，先移风於礼乐，次讲<br /><br />&nbsp;&nbsp;&nbsp;&nbsp;武於农隙，置亮画外，未以为虞。而亮怀李熊愚勇之【智】志，不思荆邯度德之<br /><br />&nbsp;&nbsp;&nbsp;&nbsp;戒，驱略吏民，盗利祁山。王师方振，胆破气夺，马谡、高祥，望旗奔败。虎臣<br /><br />&nbsp;&nbsp;&nbsp;&nbsp;逐北，蹈尸涉血，亮也小子，震惊朕师。猛锐踊跃，咸思长驱。朕惟率土莫非王<br /><br />&nbsp;&nbsp;&nbsp;&nbsp;臣，师之所处，荆棘生焉，不欲使千室之邑忠信贞良，与夫淫昏之党，共受涂炭。<br /><br />&nbsp;&nbsp;&nbsp;&nbsp;故先开示，以昭国诚，勉思变化，无滞乱邦。巴蜀将吏士民诸为亮所劫迫，公卿<br /><br />&nbsp;&nbsp;&nbsp;&nbsp;已下皆听束手。”】夏四月丁酉，还洛阳宫。【魏略曰：是时讹言，云帝已崩，<br /><br />&nbsp;&nbsp;&nbsp;&nbsp;从驾群臣迎立雍丘王植。京师自卞太后群公尽惧。及帝还，皆私察颜色。卞太后<br /><br />&nbsp;&nbsp;&nbsp;&nbsp;悲喜，欲推始言者，帝曰：“天下皆言，将何所推？”】赦系囚非殊死以下。乙<br /><br />&nbsp;&nbsp;&nbsp;&nbsp;巳，论讨亮功，封爵增邑各有差。五月，大旱。六月，诏曰：“尊儒贵学，王教<br /><br />&nbsp;&nbsp;&nbsp;&nbsp;之本也。自顷儒官或非其人，将何以宣明圣道？其高选博士，才任侍中、常侍者。<br /><br />&nbsp;&nbsp;&nbsp;&nbsp;申敕郡国，贡士以经学为先。”秋九月，曹休率诸军至皖，与吴将陆议战於石亭，<br /><br />&nbsp;&nbsp;&nbsp;&nbsp;败绩。乙酉，立皇子穆为繁阳王。庚子，大司马曹休薨。冬十月，诏公卿近臣举<br /><br />&nbsp;&nbsp;&nbsp;&nbsp;良将各一人。十一月，司徒王朗薨。十二月，诸葛亮围陈仓，曹真遣将军费曜等<br /><br />&nbsp;&nbsp;&nbsp;&nbsp;拒之。【魏略曰：先是，使将军郝昭筑陈仓城；会亮至，围昭，不能拔。昭字伯<br /><br />&nbsp;&nbsp;&nbsp;&nbsp;道，太原人，为人雄壮，少入军为部曲督，数有战功，为杂号将军，遂镇守河西<br /><br />&nbsp;&nbsp;&nbsp;&nbsp;十馀年，民夷畏服。亮围陈仓，使昭乡人靳详於城外遥说之，昭於楼上应详曰：<br /><br />&nbsp;&nbsp;&nbsp;&nbsp;“魏家科法，卿所练也；我之为人，卿所知也。我受国恩多而门户重，卿无可言<br /><br />&nbsp;&nbsp;&nbsp;&nbsp;者，但有必死耳。卿还谢诸葛，便可攻也。”详以昭语告亮，亮又使详重说昭，<br /><br />&nbsp;&nbsp;&nbsp;&nbsp;言人兵不敌，无为空自破灭。昭谓详曰：“前言已定矣。我识卿耳，箭不识也。”<br /><br />&nbsp;&nbsp;&nbsp;&nbsp;详乃去。亮自以有众数万，而昭兵才千馀人，又度东救未能便到，乃进兵攻昭，<br /><br />&nbsp;&nbsp;&nbsp;&nbsp;起云梯冲车以临城。昭於是以火箭逆射其云梯，梯然，梯上人皆烧死。昭又以绳<br /><br />&nbsp;&nbsp;&nbsp;&nbsp;连石磨压其冲车，冲车折。亮乃更为井阑百尺以射城中，以土丸填堑，欲直攀城，<br /><br />&nbsp;&nbsp;&nbsp;&nbsp;昭又於内筑重墙。亮又为地突，欲踊出於城里，昭又於城内穿地横截之。昼夜相<br /><br />&nbsp;&nbsp;&nbsp;&nbsp;攻拒二十馀日，亮无计，救至，引退。诏嘉昭善守，赐爵列侯。及还，帝引见慰<br /><br />&nbsp;&nbsp;&nbsp;&nbsp;劳之，顾谓中书令孙资曰：“卿乡里乃有尔曹快人，为将灼如此，朕复何忧乎？”<br /><br />&nbsp;&nbsp;&nbsp;&nbsp;仍欲大用之。会病亡，遗令戒其子凯曰：“吾为将，知将不可为也。吾数发冢，<br /><br />&nbsp;&nbsp;&nbsp;&nbsp;取其木以为攻战具，又知厚葬无益於死者也。汝必敛以时服。且人，生有处所耳，<br /><br />&nbsp;&nbsp;&nbsp;&nbsp;死复何在耶？今去本墓远，东西南北，在汝而已。”】辽东太守公孙恭兄子渊，<br /><br />&nbsp;&nbsp;&nbsp;&nbsp;劫夺恭位，遂以渊领辽东太守。<br /><br />&nbsp;&nbsp;&nbsp;&nbsp;三年夏四月，元城王礼薨。六月癸卯，繁阳王穆薨。戊申，追尊高祖大长秋<br /><br />&nbsp;&nbsp;&nbsp;&nbsp;曰高皇帝，夫人吴氏曰高皇后。<br /><br />&nbsp;&nbsp;&nbsp;&nbsp;秋七月，诏曰：“礼，王后无嗣，择建支子以继大宗，则当纂正统而奉公义，<br /><br />&nbsp;&nbsp;&nbsp;&nbsp;何得复顾私亲哉！汉宣继昭帝后，加悼考以皇号；哀帝以外藩援立，而董宏等称<br /><br />&nbsp;&nbsp;&nbsp;&nbsp;引亡秦，惑误时朝，既尊恭皇，立庙京都，又宠藩妾，使比长信，叙昭穆於前殿，<br /><br />&nbsp;&nbsp;&nbsp;&nbsp;并四位於东宫，c差无度，人神弗v，而非罪师丹忠正之谏，用致丁、傅焚如之<br /><br />&nbsp;&nbsp;&nbsp;&nbsp;祸。自是之后，相踵行之。昔鲁文逆祀，罪由夏父；宋国非度，讥在华元。其令<br /><br />&nbsp;&nbsp;&nbsp;&nbsp;公卿有司，深以前世行事为戒。后嗣万一有由诸侯入奉大统，则当明为人后之义；<br /><br />&nbsp;&nbsp;&nbsp;&nbsp;敢为佞邪导谀时君，妄建非正之号以干正统，谓考为皇，称妣为后，则股肱大臣，<br /><br />&nbsp;&nbsp;&nbsp;&nbsp;诛之无赦。其书之金策，藏之宗庙，著於令典。”<br /><br />&nbsp;&nbsp;&nbsp;&nbsp;冬十月，改平望观曰听讼观。帝常言“狱者，天下之性命也”，每断大狱，<br /><br />&nbsp;&nbsp;&nbsp;&nbsp;常幸观临听之。<br /><br />&nbsp;&nbsp;&nbsp;&nbsp;初，洛阳宗庙未成，神主在邺庙。十一月，庙始成，使太常韩暨持节迎高皇<br /><br />&nbsp;&nbsp;&nbsp;&nbsp;帝、太皇帝、武帝、文帝神主于邺，十二月己丑至，奉安神主于庙。【臣松之按：<br /><br />&nbsp;&nbsp;&nbsp;&nbsp;黄初四年，有司奏立二庙，太皇帝大长秋与文帝之高祖共一庙，特立武帝庙，百<br /><br />&nbsp;&nbsp;&nbsp;&nbsp;世不毁。今此无高祖神主，盖以亲尽毁也。此则魏初唯立亲庙，祀四室而已。至<br /><br />&nbsp;&nbsp;&nbsp;&nbsp;景初元年，始定七庙之制。孙盛曰：事亡犹存，祭如神在，迎迁神主，正斯宜矣。】<br /><br />&nbsp;&nbsp;&nbsp;&nbsp;癸卯，大月氏王波调遣使奉献，以调为亲魏大月氏王。<br /><br />&nbsp;&nbsp;&nbsp;&nbsp;四年春二月壬午，诏曰：“世之质文，随教而变。兵乱以来，经学废绝，后<br /><br />&nbsp;&nbsp;&nbsp;&nbsp;生进趣，不由典谟。岂训导未洽，将进用者不以德显乎？其郎吏学通一经，才任<br /><br />&nbsp;&nbsp;&nbsp;&nbsp;牧民，博士课试，擢其高第者，亟用；其浮华不务道本者，皆罢退之。”戊子，<br /><br />&nbsp;&nbsp;&nbsp;&nbsp;诏太傅三公：以文帝典论刻石，立于庙门之外。癸巳，以大将军曹真为大司马，<br /><br />&nbsp;&nbsp;&nbsp;&nbsp;骠骑将军司马宣王为大将军，辽东太守公孙渊为车骑将军。夏四月，太傅锺繇薨。<br /><br />&nbsp;&nbsp;&nbsp;&nbsp;六月戊子，太皇太后崩。丙申，省上庸郡。秋七月，武宣卞后y葬于高陵。诏大<br /><br />&nbsp;&nbsp;&nbsp;&nbsp;司马曹真、大将军司马宣王伐蜀。八月辛巳，行东巡，遣使者以特牛祠中岳。<br /><br />&nbsp;&nbsp;&nbsp;&nbsp;【魏书曰：行过繁昌，使执金吾臧霸行太尉事，以特牛祠受禅坛。臣松之按：汉<br /><br />&nbsp;&nbsp;&nbsp;&nbsp;纪章帝元和三年，诏高邑县祠即位坛，五成陌，比腊祠门户。此虽前代已行故事，<br /><br />&nbsp;&nbsp;&nbsp;&nbsp;然为坛以祀天，而坛非神也，今无事於上帝，而致祀於虚坛，求之义典，未详所<br /><br />&nbsp;&nbsp;&nbsp;&nbsp;据。】乙未，幸许昌宫。九月，大雨，伊、洛、河、汉水溢，诏真等班师。冬十<br /><br />&nbsp;&nbsp;&nbsp;&nbsp;月乙卯，行还洛阳宫。庚申，令：“罪非殊死听赎各有差。”十一月，太白犯岁<br /><br />&nbsp;&nbsp;&nbsp;&nbsp;星。十二月辛未，改葬文昭甄后于朝阳陵。丙寅，诏公卿举贤良。<br /><br />&nbsp;&nbsp;&nbsp;&nbsp;五年春正月，帝耕于籍田。三月，大司马曹真薨。诸葛亮寇天水，诏大将军<br /><br />&nbsp;&nbsp;&nbsp;&nbsp;司马宣王拒之。自去冬十月至此月不雨，辛巳，大雩。夏四月，鲜卑附义王轲比<br /><br />&nbsp;&nbsp;&nbsp;&nbsp;能率其种人及丁零大人儿禅诣幽州贡名马。复置护匈奴中郎将。秋七月丙子，以<br /><br />&nbsp;&nbsp;&nbsp;&nbsp;亮退走，封爵增位各有差。【魏书曰：初，亮出，议者以为亮军无辎重，粮必不<br /><br />&nbsp;&nbsp;&nbsp;&nbsp;继，不击自破，无为劳兵；或欲自芟上左右生麦以夺贼食，帝皆不从。前后遣<br /><br />&nbsp;&nbsp;&nbsp;&nbsp;兵增宣王军，又敕使护麦。宣王与亮相持，赖得此麦以为军粮。】乙酉，皇子殷<br /><br />&nbsp;&nbsp;&nbsp;&nbsp;生，大赦。<br /><br />&nbsp;&nbsp;&nbsp;&nbsp;八月，诏曰：“古者诸侯朝聘，所以敦睦亲亲协和万国也。先帝著令，不欲<br /><br />&nbsp;&nbsp;&nbsp;&nbsp;使诸王在京都者，谓幼主在位，母后摄政，防微以渐，关诸盛衰也。朕惟不见诸<br /><br />&nbsp;&nbsp;&nbsp;&nbsp;王十有二载，悠悠之怀，能不兴思！其令诸王及宗室公侯各将m子一人朝。后有<br /><br />&nbsp;&nbsp;&nbsp;&nbsp;少主、母后在宫者，自如先帝令，申明著于令。”冬十一月乙酉，月犯轩辕大星。<br /><br />&nbsp;&nbsp;&nbsp;&nbsp;戊戌晦，日有蚀之。十二月甲辰，月犯镇星。戊午，太尉华歆薨。<br /><br />&nbsp;&nbsp;&nbsp;&nbsp;六年春二月，诏曰：“古之帝王，封建诸侯，所以藩屏王室也。诗不云乎，<br /><br />&nbsp;&nbsp;&nbsp;&nbsp;‘怀德维宁，宗子维城’。秦、汉继周，或强或弱，俱失厥中。大魏创业，诸王<br /><br />&nbsp;&nbsp;&nbsp;&nbsp;开国，随时之宜，未有定制，非所以永为后法也。其改封诸侯王，皆以郡为国。”<br /><br />&nbsp;&nbsp;&nbsp;&nbsp;三月癸酉，行东巡，所过存问高年鳏寡孤独，赐谷帛。乙亥，月犯轩辕大星。夏<br /><br />&nbsp;&nbsp;&nbsp;&nbsp;四月壬寅，行幸许昌宫。甲子，初进新果于庙。五月，皇子殷薨，追封谥安平哀<br /><br />&nbsp;&nbsp;&nbsp;&nbsp;王。秋七月，以卫尉董昭为司徒。九月，行幸摩陂，治许昌宫，起景福、承光殿。<br /><br />&nbsp;&nbsp;&nbsp;&nbsp;冬十月，殄夷将军田豫帅众讨吴将周贺於成山，杀贺。十一月丙寅，太白昼见。<br /><br />&nbsp;&nbsp;&nbsp;&nbsp;有星孛于翼，近太微上将星。庚寅，陈思王植薨。十二月，行还许昌宫。<br /><br />&nbsp;&nbsp;&nbsp;&nbsp;青龙元年春正月甲申，青龙见郏之摩陂井中。二月丁酉，幸摩陂观龙，於是<br /><br />&nbsp;&nbsp;&nbsp;&nbsp;改年；改摩陂为龙陂，赐男子爵人二级，鳏寡孤独无出今年租赋。三月甲子，诏<br /><br />&nbsp;&nbsp;&nbsp;&nbsp;公卿举贤良笃行之士各一人。夏五月壬申，诏祀故大将军夏侯、大司马曹仁、<br /><br />&nbsp;&nbsp;&nbsp;&nbsp;车骑将军程昱於太祖庙庭。【魏书载诏曰：“昔先王之礼，於功臣存则显其爵禄，<br /><br />&nbsp;&nbsp;&nbsp;&nbsp;没则祭於大蒸，故汉氏功臣，祀於庙庭。大魏元功之臣功勋优著，终始休明者，<br /><br />&nbsp;&nbsp;&nbsp;&nbsp;其皆依礼祀之。”於是以等配飨。】戊寅，北海王蕤薨。闰月庚寅朔，日有蚀<br /><br />&nbsp;&nbsp;&nbsp;&nbsp;之。丁酉，改封宗室女非诸王女皆为邑主。诏诸郡国山川不在祠典者勿祠。六月，<br /><br />&nbsp;&nbsp;&nbsp;&nbsp;洛阳宫鞠室灾。<br /><br />&nbsp;&nbsp;&nbsp;&nbsp;保塞鲜卑大人步度根与叛鲜卑大人轲比能私通，并州刺史毕轨表，辄出军以<br /><br />&nbsp;&nbsp;&nbsp;&nbsp;外威比能，内镇步度根。帝省表曰：“步度根以为比能所诱，有自疑心。今轨出<br /><br />&nbsp;&nbsp;&nbsp;&nbsp;军，m使二部惊合为一，何所威镇乎？”促敕轨，以出军者慎勿越塞过句注也。<br /><br />&nbsp;&nbsp;&nbsp;&nbsp;比诏书到，轨以进军屯阴馆，遣将军苏尚、董弼追鲜卑。比能遣子将千馀骑迎步<br /><br />&nbsp;&nbsp;&nbsp;&nbsp;度根部落，与尚、弼相遇，战於楼烦，二将败没。步度根部落皆叛出塞，与比能<br /><br />&nbsp;&nbsp;&nbsp;&nbsp;合寇边。遣骁骑将军秦朗将中军讨之，虏乃走漠北。<br /><br />&nbsp;&nbsp;&nbsp;&nbsp;秋九月，安定保塞匈奴大人胡薄居姿职等叛，司马宣王遣将军胡遵等追讨，<br /><br />&nbsp;&nbsp;&nbsp;&nbsp;破降之。<br /><br />&nbsp;&nbsp;&nbsp;&nbsp;冬十月，步度根部落大人戴胡阿狼泥等诣并州降，朗引军还。【魏氏春秋曰：<br /><br />&nbsp;&nbsp;&nbsp;&nbsp;朗字元明，新兴人。献帝传曰：朗父名宜禄，为吕布使诣袁术，术妻以汉宗室女。<br /><br />&nbsp;&nbsp;&nbsp;&nbsp;其前妻杜氏留下邳。布之被围，关羽屡请於太祖，求以杜氏为妻，太祖疑其有色，<br /><br />&nbsp;&nbsp;&nbsp;&nbsp;及城陷，太祖见之，乃自纳之。宜禄归降，以为长。及刘备走小沛，张飞随<br /><br />&nbsp;&nbsp;&nbsp;&nbsp;之，过谓宜禄曰：“人取汝妻，而为之长，乃蚩蚩若是邪！随我去乎？”宜禄从<br /><br />&nbsp;&nbsp;&nbsp;&nbsp;之数里，悔欲还，飞杀之。朗随母氏畜于公宫，太祖甚爱之，每坐席，谓宾客曰：<br /><br />&nbsp;&nbsp;&nbsp;&nbsp;“世有人爱假子如孤者乎？”魏略曰：朗游遨诸侯间，历武、文之世而无尤也。<br /><br />&nbsp;&nbsp;&nbsp;&nbsp;及明帝即位，授以内官，为骁骑将军、给事中，每车驾出入，朗常随从。时明帝<br /><br />&nbsp;&nbsp;&nbsp;&nbsp;喜发举，数有以轻微而致大辟者，朗终不能有所谏止，又未尝进一善人，帝亦以<br /><br />&nbsp;&nbsp;&nbsp;&nbsp;是亲爱；每顾问之，多呼其小字阿稣，数加赏赐，为起大第於京城中。四方虽知<br /><br />&nbsp;&nbsp;&nbsp;&nbsp;朗无能为益，犹以附近至尊，多赂遗之，富均公侯。世语曰：朗子秀，劲厉能直<br /><br />&nbsp;&nbsp;&nbsp;&nbsp;言，为晋武帝博士。魏略以朗与孔桂俱在佞幸篇。桂字叔林，天水人也。建安初，<br /><br />&nbsp;&nbsp;&nbsp;&nbsp;数为将军杨秋使诣太祖，太祖表拜骑都尉。桂性便辟，晓博弈、蹋鞠，故太祖爱<br /><br />&nbsp;&nbsp;&nbsp;&nbsp;之，每在左右，出入随从。桂察太祖意，喜乐之时，因言次曲有所陈，事多见从，<br /><br />&nbsp;&nbsp;&nbsp;&nbsp;数得赏赐，人多馈遗，桂由此侯服玉食。太祖既爱桂，五官将及诸侯亦皆亲之。<br /><br />&nbsp;&nbsp;&nbsp;&nbsp;其后桂见太祖久不立太子，而有意於临侯，因更亲附临侯而简於五官将，将<br /><br />&nbsp;&nbsp;&nbsp;&nbsp;甚衔之。及太祖薨，文帝即王位，未及致其罪。黄初元年，随例转拜驸马都尉。<br /><br />&nbsp;&nbsp;&nbsp;&nbsp;而桂私受西域货赂，许为人事。事发，有诏收问，遂杀之。鱼豢曰：为上者不虚<br /><br />&nbsp;&nbsp;&nbsp;&nbsp;授，处下者不虚受，然后外无伐檀之叹，内无尸素之刺，雍熙之美著，太平之律<br /><br />&nbsp;&nbsp;&nbsp;&nbsp;显矣。而佞幸之徒，但姑息人主，至乃无德而荣，无功而禄，如是焉得不使中正<br /><br />&nbsp;&nbsp;&nbsp;&nbsp;日K，倾邪滋多乎！以武皇帝之慎赏，明皇帝之持法，而犹有若此等人，而况下<br /><br />&nbsp;&nbsp;&nbsp;&nbsp;斯者乎？】<br /><br />&nbsp;&nbsp;&nbsp;&nbsp;十二月，公孙渊斩送孙权所遣使张弥、许晏首，以渊为大司马乐浪公。【世<br /><br />&nbsp;&nbsp;&nbsp;&nbsp;语曰：并州刺史毕轨送汉故度辽将军范明友鲜卑奴，年三百五十岁，言语饮食如<br /><br />&nbsp;&nbsp;&nbsp;&nbsp;常人。奴云：“霍显，光后小妻。明友妻，光前妻女。”博物志曰：时京邑有一<br /><br />&nbsp;&nbsp;&nbsp;&nbsp;人，失其姓名，食啖兼十许人，遂肥不能动。其父曾作远方长吏，官徙送彼县，<br /><br />&nbsp;&nbsp;&nbsp;&nbsp;令故义传供食之；一二年中，一乡中辄为之俭。傅子曰：时太原发冢破棺，棺中<br /><br />&nbsp;&nbsp;&nbsp;&nbsp;有一生妇人，将出与语，生人也。送之京师，问其本事，不知也。视其冢上树木<br /><br />&nbsp;&nbsp;&nbsp;&nbsp;可三十岁，不知此妇人三十岁常生於地中邪？将一朝H生，偶与发冢者会也？】<br /><br />&nbsp;&nbsp;&nbsp;&nbsp;二年春二月乙未，太白犯荧惑。癸酉，诏曰：“鞭作官刑，所以纠慢怠也，<br /><br />&nbsp;&nbsp;&nbsp;&nbsp;而顷多以无辜死。其减鞭杖之制，著于令。”三月庚寅，山阳公薨，帝素服发哀，<br /><br />&nbsp;&nbsp;&nbsp;&nbsp;遣使持节典护丧事。己酉，大赦。夏四月，大疫。崇华殿灾。丙寅，诏有司以太<br /><br />&nbsp;&nbsp;&nbsp;&nbsp;牢告祠文帝庙。追谥山阳公为汉孝献皇帝，葬以汉礼。【献帝传曰：帝变服，率<br /><br />&nbsp;&nbsp;&nbsp;&nbsp;群臣哭之，使使持节行司徒太常和洽吊祭，又使持节行大司空大司农崔林监护丧<br /><br />&nbsp;&nbsp;&nbsp;&nbsp;事。诏曰：“盖五帝之事尚矣，仲尼盛称尧、舜巍巍荡荡之功者，以为禅代乃大<br /><br />&nbsp;&nbsp;&nbsp;&nbsp;圣之懿事也。山阳公深识天禄永终之运，禅位文皇帝以顺天命。先帝命公行汉正<br /><br />&nbsp;&nbsp;&nbsp;&nbsp;朔，郊天祀祖以天子之礼，言事不称臣，此舜事尧之义也。昔放勋殂落，四海如<br /><br />&nbsp;&nbsp;&nbsp;&nbsp;丧考妣，遏密八音，明丧葬之礼同於王者也。今有司奏丧礼比诸侯王，此岂古之<br /><br />&nbsp;&nbsp;&nbsp;&nbsp;遗制而先帝之至意哉？今谥公汉孝献皇帝。”使太尉具以一太牢告祠文帝庙，曰：<br /><br />&nbsp;&nbsp;&nbsp;&nbsp;“蔽欧蚶褚舱撸反本古，不忘厥初，是以先代之君，尊尊亲亲，咸有尚焉。<br /><br />&nbsp;&nbsp;&nbsp;&nbsp;今山阳公寝疾弃国，有司建言丧纪之礼视诸侯王。蔽┥窖艄昔知天命永终於己，<br /><br />&nbsp;&nbsp;&nbsp;&nbsp;深观历数允在圣躬，传祚禅位，尊我民主，斯乃陶唐懿德之事也。黄初受终，命<br /><br />&nbsp;&nbsp;&nbsp;&nbsp;公于国行汉正朔，郊天祀祖礼乐制度率乃汉旧，斯亦舜、禹明堂之义也。上考遂<br /><br />&nbsp;&nbsp;&nbsp;&nbsp;初，皇极攸建，允熙克让，莫朗于兹。盖子以继志嗣训为孝，臣以配命钦述为忠，<br /><br />&nbsp;&nbsp;&nbsp;&nbsp;故诗称‘匪棘其犹，聿追来孝’，书曰‘前人受命，兹不忘大功’。备也环畛<br /><br />&nbsp;&nbsp;&nbsp;&nbsp;徽典，以昭皇考之神灵。今追谥山阳公曰孝献皇帝，册赠玺绂。命司徒、司空持<br /><br />&nbsp;&nbsp;&nbsp;&nbsp;节吊祭护丧，光禄、大鸿胪为副，将作大匠、复土将军营成陵墓，及置百官群吏，<br /><br />&nbsp;&nbsp;&nbsp;&nbsp;车旗服章丧葬礼仪，一如汉氏故事；丧葬所供群官之费，皆仰大司农。立其后嗣<br /><br />&nbsp;&nbsp;&nbsp;&nbsp;为山阳公，以通三统，永为魏宾。”於是赠册曰：“呜呼，昔皇天降戾于汉，俾<br /><br />&nbsp;&nbsp;&nbsp;&nbsp;逆臣董卓，播厥凶虐，焚灭京都，劫迁大驾。于时六合云扰，奸雄掀稹５圩<br /><br />&nbsp;&nbsp;&nbsp;&nbsp;西京，徂唯求定，臻兹洛邑。畴咨圣贤，聿改乘辕，又迁许昌，武皇帝是依。岁<br /><br />&nbsp;&nbsp;&nbsp;&nbsp;在玄枵，皇师肇征，迄于鹑尾，十有八载，群寇歼殄，九域咸V。惟帝念功，祚<br /><br />&nbsp;&nbsp;&nbsp;&nbsp;兹魏国，大启土宇。爰及文皇帝，齐圣广渊，仁声旁流，柔远能迩，殊俗向义，<br /><br />&nbsp;&nbsp;&nbsp;&nbsp;乾精承祚，坤灵吐曜，稽极玉衡，允膺历数，度于轨仪，克厌帝心。乃仰钦七政，<br /><br />&nbsp;&nbsp;&nbsp;&nbsp;俯察五典，弗采四岳之谋，不俟师锡之举，幽赞神明，承天禅位。祚【建】逮朕<br /><br />&nbsp;&nbsp;&nbsp;&nbsp;躬，统承洪业。盖闻昔帝尧，元恺既举，凶族未流，登舜百揆，然后百揆时序，<br /><br />&nbsp;&nbsp;&nbsp;&nbsp;内平外成，授位明堂，退终天禄，故能冠德百王，表功嵩岳。自往迄今，弥历七<br /><br />&nbsp;&nbsp;&nbsp;&nbsp;代，岁暨三千，而大运来复，庸命}绩，纂我民主，作建皇极。念重光，绍咸池，<br /><br />&nbsp;&nbsp;&nbsp;&nbsp;继韶夏，超群后之遐踪，邈商、周之惭德，可谓高朗令终，昭明洪烈之懿盛者矣。<br /><br />&nbsp;&nbsp;&nbsp;&nbsp;非夫汉、魏与天地合德，与四时合信，动和民神，格于上下，其孰能至於此乎？<br /><br />&nbsp;&nbsp;&nbsp;&nbsp;朕惟孝献享年不永，钦若顾命，考之典谟，恭述皇考先灵遗意，阐崇弘谥，奉成<br /><br />&nbsp;&nbsp;&nbsp;&nbsp;圣美，以章希世同符之隆，以传亿载不朽之荣。魂而有灵，嘉兹弘休。呜呼哀哉！”<br /><br />&nbsp;&nbsp;&nbsp;&nbsp;八月壬申，葬于山阳国，陵曰禅陵，置园邑。葬之日，帝制锡衰弁，哭之恸。<br /><br />&nbsp;&nbsp;&nbsp;&nbsp;m孙桂氏乡侯康，嗣立为山阳公。】<br /><br />&nbsp;&nbsp;&nbsp;&nbsp;是月，诸葛亮出斜谷，屯渭南，司马宣王率诸军拒之。诏宣王：“但坚壁拒<br /><br />&nbsp;&nbsp;&nbsp;&nbsp;守以挫其锋，彼进不得志，退无与战，久停则粮尽，虏略无所获，则必走矣。走<br /><br />&nbsp;&nbsp;&nbsp;&nbsp;而追之，以逸待劳，全胜之道也。”【魏氏春秋曰：亮既屡遣使交书，又致巾帼<br /><br />&nbsp;&nbsp;&nbsp;&nbsp;妇人之饰，以怒宣王。宣王将出战，辛毗杖节奉诏，勒宣王及军吏已下，乃止。<br /><br />&nbsp;&nbsp;&nbsp;&nbsp;宣王见亮使，唯问其寝食及其事之烦简，不问戎事。使对曰：“诸葛公夙兴夜寐，<br /><br />&nbsp;&nbsp;&nbsp;&nbsp;罚二十已上，皆亲览焉；所啖食不过数升。”宣王曰：“亮体毙矣，其能久乎？”】<br /><br />&nbsp;&nbsp;&nbsp;&nbsp;五月，太白昼见。孙权入居巢湖口，向合肥新城，又遣将陆议、孙韶各将万<br /><br />&nbsp;&nbsp;&nbsp;&nbsp;馀人入淮、沔。六月，征东将军满宠进军拒之。宠欲拔新城守，致贼寿春，帝不<br /><br />&nbsp;&nbsp;&nbsp;&nbsp;听，曰：“昔汉光武遣兵县据略阳，终以破隗嚣，先帝东置合肥，南守襄阳，西<br /><br />&nbsp;&nbsp;&nbsp;&nbsp;固祁山，贼来辄破於三城之下者，地有所必争也。纵权攻新城，必不能拔。敕诸<br /><br />&nbsp;&nbsp;&nbsp;&nbsp;将坚守，吾将自往征之，比至，恐权走也。”秋七月壬寅，帝亲御龙舟东征，权<br /><br />&nbsp;&nbsp;&nbsp;&nbsp;攻新城，将军张颖等拒守力战，帝军未至数百里，权遁走，议、韶等亦退。群臣<br /><br />&nbsp;&nbsp;&nbsp;&nbsp;以为大将军方与诸葛亮相持未解，车驾可西幸长安。帝曰：“权走，亮胆破，大<br /><br />&nbsp;&nbsp;&nbsp;&nbsp;将军以制之，吾无忧矣。”遂进军幸寿春，录诸将功，封赏各有差。八月己未，<br /><br />&nbsp;&nbsp;&nbsp;&nbsp;大曜兵，飨六军，遣使者持节犒劳合肥、寿春诸军。辛巳，行还许昌宫。<br /><br />&nbsp;&nbsp;&nbsp;&nbsp;司马宣王与亮相持，连围积日，亮数挑战，宣王坚垒不应。会亮卒，其军退<br /><br />&nbsp;&nbsp;&nbsp;&nbsp;还。<br /><br />&nbsp;&nbsp;&nbsp;&nbsp;冬十月乙丑，月犯镇星及轩辕。戊寅，月犯太白。十一月，京都地震，从东<br /><br />&nbsp;&nbsp;&nbsp;&nbsp;南来，隐隐有声，摇动屋瓦。十二月，诏有司删定大辟，减死罪。<br /><br />&nbsp;&nbsp;&nbsp;&nbsp;三年春正月戊子，以大将军司马宣王为太尉。己亥，复置朔方郡。京都大疫。<br /><br />&nbsp;&nbsp;&nbsp;&nbsp;丁巳，皇太后崩。乙亥，陨石于寿光县。三月庚寅，葬文德郭后，营陵于首阳陵<br /><br />&nbsp;&nbsp;&nbsp;&nbsp;涧西，如终制。【顾恺之启蒙注曰：魏时人有开周王冢者，得殉葬女子，经数日<br /><br />&nbsp;&nbsp;&nbsp;&nbsp;而有气，数月而能语；年可二十。送诣京师，郭太后爱养之。十馀年，太后崩，<br /><br />&nbsp;&nbsp;&nbsp;&nbsp;哀思哭泣，一年馀而死。】<br /><br />&nbsp;&nbsp;&nbsp;&nbsp;是时，大治洛阳宫，起昭阳、太极殿，筑总章观。百姓失农时，直臣杨阜、<br /><br />&nbsp;&nbsp;&nbsp;&nbsp;高堂隆等各数切谏，虽不能听，常优容之。【魏略曰：是年起太极诸殿，筑总章<br /><br />&nbsp;&nbsp;&nbsp;&nbsp;观，高十馀丈，建翔凤於其上；又於芳林园中起陂池，楫棹越歌；又於列殿之北，<br /><br />&nbsp;&nbsp;&nbsp;&nbsp;立八坊，诸才人以次序处其中，贵人夫人以上，转南附焉，其秩石拟百官之数。<br /><br />&nbsp;&nbsp;&nbsp;&nbsp;帝常游宴在内，乃选女子知书可付信者六人，以为女尚书，使典省外奏事，处当<br /><br />&nbsp;&nbsp;&nbsp;&nbsp;画可，自贵人以下至尚保，及给掖庭洒扫，习伎歌者，各有千数。通引谷水过九<br /><br />&nbsp;&nbsp;&nbsp;&nbsp;龙殿前，为玉井绮栏，蟾蜍含受，神龙吐出。使博士马均作司南车，水转百戏。<br /><br />&nbsp;&nbsp;&nbsp;&nbsp;岁首建巨兽，鱼龙曼延，弄马倒骑，备如汉西京之制，筑阊阖诸门阙外罘Q。太<br /><br />&nbsp;&nbsp;&nbsp;&nbsp;子舍人张茂以吴、蜀数动，诸将出征，而帝盛兴宫室，留意於玩饰，赐与无度，<br /><br />&nbsp;&nbsp;&nbsp;&nbsp;帑藏空竭；又录夺士女前已嫁为吏民妻者，还以配士，既听以生口自赎，又简选<br /><br />&nbsp;&nbsp;&nbsp;&nbsp;其有姿色者内之掖庭，乃上书谏曰：“臣伏见诏书，诸士女嫁非士者，一切录夺，<br /><br />&nbsp;&nbsp;&nbsp;&nbsp;以配战士，斯诚权时之宜，然非大化之善者也。臣请论之。陛下，天之子也，百<br /><br />&nbsp;&nbsp;&nbsp;&nbsp;姓吏民，亦陛下之子也。礼，赐君子小人不同日，所以殊贵贱也。吏属君子，士<br /><br />&nbsp;&nbsp;&nbsp;&nbsp;为小人，今夺彼以与此，亦无以异於夺兄之妻妻弟也，於父母之恩偏矣。又诏书<br /><br />&nbsp;&nbsp;&nbsp;&nbsp;听得以生口年纪、颜色与妻相当者自代，故富者则倾家尽产，贫者举假贷贳，贵<br /><br />&nbsp;&nbsp;&nbsp;&nbsp;买生口以赎其妻；县官以配士为名而实内之掖庭，其丑恶者乃出与士。得妇者未<br /><br />&nbsp;&nbsp;&nbsp;&nbsp;必有欢心，而失妻者必有忧色，或穷或愁，皆不得志。夫君有天下而不得万姓之<br /><br />&nbsp;&nbsp;&nbsp;&nbsp;欢心者，鲜不危殆。且军师在外数千万人，一日之费非徒千金，举天下之赋以奉<br /><br />&nbsp;&nbsp;&nbsp;&nbsp;此役，犹将不给，况复有宫庭非员无录之女，椒房母后之家，赏赐横兴，内外交<br /><br />&nbsp;&nbsp;&nbsp;&nbsp;引，其费半军。昔汉武帝好神仙，信方士，掘地为海，封土为山，赖是时天下为<br /><br />&nbsp;&nbsp;&nbsp;&nbsp;一，莫敢与争者耳。自衰乱以来，四五十载，马不舍鞍，士不释甲，每一交战，<br /><br />&nbsp;&nbsp;&nbsp;&nbsp;血流丹野，创痍号痛之声，于今未已。犹强寇在疆，图危魏室。陛下不兢兢业业，<br /><br />&nbsp;&nbsp;&nbsp;&nbsp;念崇节约，思所以安天下者，而乃奢靡是务，中尚方纯作玩弄之物，炫d后园，<br /><br />&nbsp;&nbsp;&nbsp;&nbsp;建承露之盘，斯诚快耳目之观，然亦足以骋寇雠之心矣。惜乎，舍尧舜之节俭，<br /><br />&nbsp;&nbsp;&nbsp;&nbsp;而为汉武之侈事，臣窃为陛下不取也。愿陛下沛然下诏，万几之事有无益而有损<br /><br />&nbsp;&nbsp;&nbsp;&nbsp;者悉除去之，以所除无益之费，厚赐将士父母妻子之饥寒者，问民所疾而除其所<br /><br />&nbsp;&nbsp;&nbsp;&nbsp;恶，实仓廪，缮甲兵，恪恭以临天下。如是，吴贼面缚，蜀虏舆榇，不待诛而自<br /><br />&nbsp;&nbsp;&nbsp;&nbsp;服，太平之路可计日而待也。陛下可无劳神思於海表，军师高枕，战士备员。今<br /><br />&nbsp;&nbsp;&nbsp;&nbsp;群公皆结舌，而臣所以不敢不献瞽言者，臣昔上要言，散骑奏臣书，以听谏篇为<br /><br />&nbsp;&nbsp;&nbsp;&nbsp;善，诏曰：‘是也’，擢臣为太子舍人；且臣作书讥为人臣不能谏诤，今有可谏<br /><br />&nbsp;&nbsp;&nbsp;&nbsp;之事而臣不谏，此为作书虚妄而不能言也。臣年五十，常恐至死无以报国，是以<br /><br />&nbsp;&nbsp;&nbsp;&nbsp;投躯没命，冒昧以闻，惟陛下裁察。”书通，上顾左右曰：“张茂恃乡里故也。”<br /><br />&nbsp;&nbsp;&nbsp;&nbsp;以事付散骑而已。茂字彦林，沛人。】<br /><br />&nbsp;&nbsp;&nbsp;&nbsp;秋七月，洛阳崇华殿灾，八月庚午，立皇子芳为齐王，询为秦王。丁巳，行<br /><br />&nbsp;&nbsp;&nbsp;&nbsp;还洛阳宫。命有司复崇华，改名九龙殿。冬十月己酉，中山王衮薨。壬申，太白<br /><br />&nbsp;&nbsp;&nbsp;&nbsp;昼见。十一月丁酉，行幸许昌宫。【魏氏春秋曰：是岁张掖郡删丹县金山玄川溢<br /><br />&nbsp;&nbsp;&nbsp;&nbsp;涌，宝石负图，状象灵龟，广一丈六尺，长一丈七尺一寸，围五丈八寸，立于川<br /><br />&nbsp;&nbsp;&nbsp;&nbsp;西。有石马七，其一仙人骑之，其一羁绊，其五有形而不善成。有玉匣关盖於前，<br /><br />&nbsp;&nbsp;&nbsp;&nbsp;上有玉字，玉i二，璜一。麒麟在东，凤鸟在南，白虎在西，牺牛在北，马自中<br /><br />&nbsp;&nbsp;&nbsp;&nbsp;布列四面，色皆苍白。其南有五字，曰“上上三天王”；又曰“述大金，大讨曹，<br /><br />&nbsp;&nbsp;&nbsp;&nbsp;金但取之，金立中，大金马一匹在中，大【告】吉开寿，此马甲寅述水”。凡<br /><br />&nbsp;&nbsp;&nbsp;&nbsp;“中”字六，“金”字十；又有若八卦及列宿孛彗之象焉。世语曰：又有一鸡象。<br /><br />&nbsp;&nbsp;&nbsp;&nbsp;搜神记曰：初，汉元、成之世，先识之士有言曰，魏年有和，当有开石於西三千<br /><br />&nbsp;&nbsp;&nbsp;&nbsp;馀里，系五马，文曰“大讨曹”。及魏之初兴也，张掖之柳谷，有开石焉，始见<br /><br />&nbsp;&nbsp;&nbsp;&nbsp;於建安，形成於黄初，文备於太和，周围七寻，中高一仞，苍质素章，龙马、麟<br /><br />&nbsp;&nbsp;&nbsp;&nbsp;鹿、凤皇、仙人之象，粲然咸著，此一事者，魏、晋代兴之符也。至晋泰始三年，<br /><br />&nbsp;&nbsp;&nbsp;&nbsp;张掖太守焦胜上言，以留郡本国图校今石文，文字多少不同，谨具图上。按其文<br /><br />&nbsp;&nbsp;&nbsp;&nbsp;有五马象，其一有人平上帻，执戟而乘之，其一有若马形而不成，其字有“金”，<br /><br />&nbsp;&nbsp;&nbsp;&nbsp;有“中”，有“大司马”，有“王”，有“大吉”，有“正”，有“开寿”，其<br /><br />&nbsp;&nbsp;&nbsp;&nbsp;一成行，曰“金当取之”。汉晋春秋曰：氐池县大柳谷口夜激波涌溢，其声如雷，<br /><br />&nbsp;&nbsp;&nbsp;&nbsp;晓而有苍石立水中，长一丈六尺，高八尺，白石画之，为十三马，一牛，一鸟，<br /><br />&nbsp;&nbsp;&nbsp;&nbsp;八卦玉i之象，皆隆起，其文曰“大讨曹，m水中，甲寅”。帝恶其“讨”也，<br /><br />&nbsp;&nbsp;&nbsp;&nbsp;使凿去为“计”，以苍石窒之，宿昔而白石满焉。至晋初，其文愈明，马象皆焕<br /><br />&nbsp;&nbsp;&nbsp;&nbsp;彻如玉焉。】<br /><br />&nbsp;&nbsp;&nbsp;&nbsp;四年春二月，太白复昼见，月犯太白，又犯轩辕一星，入太微而出。夏四月，<br /><br />&nbsp;&nbsp;&nbsp;&nbsp;置崇文观，徵善属文者以充之。五月乙卯，司徒董昭薨。丁巳，肃慎氏献矢。<br /><br />&nbsp;&nbsp;&nbsp;&nbsp;六月壬申，诏曰：“有虞氏画象而民弗犯，周人刑错而不用。朕从百王之末，<br /><br />&nbsp;&nbsp;&nbsp;&nbsp;追望上世之风，邈乎何相去之远？法令滋章，犯者弥多，刑罚愈众，而奸不可止。<br /><br />&nbsp;&nbsp;&nbsp;&nbsp;往者按大辟之条，多所蠲除，思济生民之命，此朕之至意也。而郡国蔽狱，一岁<br /><br />&nbsp;&nbsp;&nbsp;&nbsp;之中尚过数百，岂朕训导不醇，俾民轻罪，将苛法犹存，为之陷阱乎？有司其议<br /><br />&nbsp;&nbsp;&nbsp;&nbsp;狱缓死，务从宽简，及乞恩者，或辞未出而狱以报断，非所以究理尽情也。其令<br /><br />&nbsp;&nbsp;&nbsp;&nbsp;廷尉及天下狱官，诸有死罪具狱以定，非谋反及手杀人，亟语其亲治，有乞恩者，<br /><br />&nbsp;&nbsp;&nbsp;&nbsp;使与奏当文书俱上，朕将思所以全之。其布告天下，使明朕意。”<br /><br />&nbsp;&nbsp;&nbsp;&nbsp;秋七月，高句骊王宫斩送孙权使胡卫等首，诣幽州。甲寅，太白犯轩辕大星。<br /><br />&nbsp;&nbsp;&nbsp;&nbsp;冬十月己卯，行还洛阳宫。甲申，有星孛于大辰，乙酉，又孛于东方。十一月己<br /><br />&nbsp;&nbsp;&nbsp;&nbsp;亥，彗星见，犯宦者天纪星。十二月癸巳，司空陈群薨。乙未，行幸许昌宫。<br /><br />&nbsp;&nbsp;&nbsp;&nbsp;景初元年春正月壬辰，山茌县言黄龙见。【茌音仕狸反。】於是有司奏，以<br /><br />&nbsp;&nbsp;&nbsp;&nbsp;为魏得地统，宜以建丑之月为正。三月，定历改年为孟夏四月。【魏书曰：初，<br /><br />&nbsp;&nbsp;&nbsp;&nbsp;文皇帝即位，以受禅于汉，因循汉正朔弗改。帝在东宫著论，以为五帝三王虽同<br /><br />&nbsp;&nbsp;&nbsp;&nbsp;气共祖，礼不相袭，正朔自宜改变，以明受命之运。及即位，优游者久之，史官<br /><br />&nbsp;&nbsp;&nbsp;&nbsp;复著言宜改，乃诏三公、特进、九卿、中郎将、大夫、博士、议郎、千石、六百<br /><br />&nbsp;&nbsp;&nbsp;&nbsp;石博议，议者或不同。帝据古典，甲子诏曰：“夫太极运三辰五星於上，元气转<br /><br />&nbsp;&nbsp;&nbsp;&nbsp;三统五行於下，登降周旋，终则又始。故仲尼作春秋，於三微之月，每月称王，<br /><br />&nbsp;&nbsp;&nbsp;&nbsp;以明三正迭相为首。今推三统之次，魏得地统，当以建丑之月为正月。考之群艺，<br /><br />&nbsp;&nbsp;&nbsp;&nbsp;厥义章矣。其改青龙五年三月为景初元年四月。”】服色尚黄，牺牲用白，戎事<br /><br />&nbsp;&nbsp;&nbsp;&nbsp;乘黑首白马，建大赤之纾朝会建大白之旗。【臣松之按：魏为土行，故服色尚<br /><br />&nbsp;&nbsp;&nbsp;&nbsp;黄。行殷之时，以建丑为正，故牺牲缙煲挥靡罄瘛＠窦窃疲骸跋暮笫仙泻冢故<br /><br />&nbsp;&nbsp;&nbsp;&nbsp;戎事乘骊，牲用玄；殷人尚白，戎事乘翰，牲用白；周人尚赤，戎事乘{，牲<br /><br />&nbsp;&nbsp;&nbsp;&nbsp;用U。”郑玄云：“夏后氏以建寅为正，物生色黑；殷以建丑为正，物牙色白；<br /><br />&nbsp;&nbsp;&nbsp;&nbsp;周以建子为正，物萌色赤。翰，白色马也，易曰‘白马翰如’。”周礼巾车职<br /><br />&nbsp;&nbsp;&nbsp;&nbsp;“建大赤以朝”，大白以即戎，此则周以正色之旗以朝，先代之旗即戎。今魏用<br /><br />&nbsp;&nbsp;&nbsp;&nbsp;殷礼，变周之制，故建大白以朝，大赤即戎。】改太和历曰景初历。其春夏秋冬<br /><br />&nbsp;&nbsp;&nbsp;&nbsp;孟仲季月虽与正岁不同，至於郊祀、迎气、j祠、蒸尝、巡狩、L田、分至启<br /><br />&nbsp;&nbsp;&nbsp;&nbsp;闭、班宣时令、中气早晚、敬授民事，皆以正岁斗建为历数之序。<br /><br />&nbsp;&nbsp;&nbsp;&nbsp;五月己巳，行还洛阳宫。己丑，大赦。六月戊申，京都地震。己亥，以尚书<br /><br />&nbsp;&nbsp;&nbsp;&nbsp;令陈矫为司徒，尚书右仆射卫臻为司空。丁未，分魏兴之魏阳、锡郡之安富、上<br /><br />&nbsp;&nbsp;&nbsp;&nbsp;庸为上庸郡。省锡郡，以锡县属魏兴郡。<br /><br />&nbsp;&nbsp;&nbsp;&nbsp;有司奏：武皇帝拨乱反正，为魏太祖，乐用武始之舞。文皇帝应天受命，为<br /><br />&nbsp;&nbsp;&nbsp;&nbsp;魏高祖，乐用咸熙之舞。帝制作兴治，为魏烈祖，乐用章【武】斌之舞。三祖之<br /><br />&nbsp;&nbsp;&nbsp;&nbsp;庙，万世不毁。其馀四庙，亲尽迭毁，如周后稷、文、武庙祧之制。【孙盛曰：<br /><br />&nbsp;&nbsp;&nbsp;&nbsp;夫谥以表行，庙以存容，皆於既没然后著焉，所以原始要终，以示百世也。未有<br /><br />&nbsp;&nbsp;&nbsp;&nbsp;当年而逆制祖宗，未终而豫自尊显。昔华乐以厚敛致讥，周人以豫凶违礼，魏之<br /><br />&nbsp;&nbsp;&nbsp;&nbsp;群司，於是乎失正。】<br /><br />&nbsp;&nbsp;&nbsp;&nbsp;秋七月丁卯，司徒陈矫薨。孙权遣将朱然等二万人围江夏郡，荆州刺史胡质<br /><br />&nbsp;&nbsp;&nbsp;&nbsp;等击之，然退走。初，权遣使浮海与高句骊通，欲袭辽东。遣幽州刺史丘俭率<br /><br />&nbsp;&nbsp;&nbsp;&nbsp;诸军及鲜卑、乌丸屯辽东南界，玺书徵公孙渊。渊发兵反，俭进军讨之，会连雨<br /><br />&nbsp;&nbsp;&nbsp;&nbsp;十日，辽水大涨，诏俭引军还。右北平。乌丸单于寇娄敦、辽西乌丸都督王护留<br /><br />&nbsp;&nbsp;&nbsp;&nbsp;等居辽东，率部众随俭内附。己卯，诏辽东将吏士民为渊所胁略不得降者，一切<br /><br />&nbsp;&nbsp;&nbsp;&nbsp;赦之。辛卯，太白昼见。渊自俭还，遂自立为燕王，置百官，称绍汉元年。<br /><br />&nbsp;&nbsp;&nbsp;&nbsp;诏青、兖、幽、冀四州大作海船。九月，冀、兖、徐、豫四州民遇水，遣侍<br /><br />&nbsp;&nbsp;&nbsp;&nbsp;御史循行没溺死亡及失财产者，在所开仓振救之。庚辰，皇后毛氏卒。冬十月丁<br /><br />&nbsp;&nbsp;&nbsp;&nbsp;未，月犯荧惑。癸丑，葬悼毛后于愍陵。乙卯，营洛阳南委粟山为圜丘。【魏书<br /><br />&nbsp;&nbsp;&nbsp;&nbsp;载诏曰：“盖帝王受命，莫不恭承天地以章神明，尊祀世统以昭功德，故先代之<br /><br />&nbsp;&nbsp;&nbsp;&nbsp;典既著，则E郊祖宗之制备也。昔汉氏之初，承秦灭学之后，采摭残缺，以备郊<br /><br />&nbsp;&nbsp;&nbsp;&nbsp;祀，自甘泉后土、雍宫五，神o兆位，多不见经，是以制度无常，一彼一此，<br /><br />&nbsp;&nbsp;&nbsp;&nbsp;四百馀年，废无E祀。古代之所更立者，遂有阙焉。曹氏系世，出自有虞氏，今<br /><br />&nbsp;&nbsp;&nbsp;&nbsp;祀圜丘，以始祖帝舜配，号圜丘曰皇皇帝天；方丘所祭曰皇皇后地，以舜妃伊氏<br /><br />&nbsp;&nbsp;&nbsp;&nbsp;配；天郊所祭曰皇天之神，以太祖武皇帝配；地郊所祭曰皇地之o，以武宣后配；<br /><br />&nbsp;&nbsp;&nbsp;&nbsp;宗祀皇考高祖文皇帝於明堂，以配上帝。”至晋泰始二年，并圜丘、方丘二至之<br /><br />&nbsp;&nbsp;&nbsp;&nbsp;祀於南北郊。】十二月壬子冬至，始祀。丁巳，分襄阳临沮、宜城、煅簟⑦<br /><br />&nbsp;&nbsp;&nbsp;&nbsp;【音其己反。】四县，置襄阳南部都尉。己未，有司奏文昭皇后立庙京都。<br /><br />&nbsp;&nbsp;&nbsp;&nbsp;分襄阳郡之e叶县属义阳郡。【魏略曰：是岁，徙长安诸钟、骆驼、铜人、<br /><br />&nbsp;&nbsp;&nbsp;&nbsp;承露盘。盘折，铜人重不可致，留于霸城。大发铜铸作铜人二，号曰翁仲，列坐<br /><br />&nbsp;&nbsp;&nbsp;&nbsp;于司马门外。又铸黄龙、凤皇各一，龙高四丈，凤高三丈馀，置内殿前。起土山<br /><br />&nbsp;&nbsp;&nbsp;&nbsp;于芳林园西北陬，使公卿群僚皆负土成山，树松竹杂木善草於其上，捕山禽杂兽<br /><br />&nbsp;&nbsp;&nbsp;&nbsp;置其中。汉晋春秋曰：帝徙盘，盘折，声闻数十里，金狄或泣，因留霸城。魏略<br /><br />&nbsp;&nbsp;&nbsp;&nbsp;载司徒军议掾河东董寻上书谏曰：“臣闻古之直士，尽言于国，不避死亡。故周<br /><br />&nbsp;&nbsp;&nbsp;&nbsp;昌比高祖於桀、纣，刘辅譬赵后於人婢。天生忠直，虽白刃沸汤，往而不顾者，<br /><br />&nbsp;&nbsp;&nbsp;&nbsp;诚为时主爱惜天下也。建安以来，野战死亡，或门殚户尽，虽有存者，遗孤老弱。<br /><br />&nbsp;&nbsp;&nbsp;&nbsp;若今宫室狭小，当广大之，犹宜随时，不妨农务，况乃作无益之物，黄龙、凤皇，<br /><br />&nbsp;&nbsp;&nbsp;&nbsp;九龙、承露盘，土山、渊池，此皆圣明之所不兴也，其功参倍于殿舍。三公九卿<br /><br />&nbsp;&nbsp;&nbsp;&nbsp;侍中尚书，天下至德，皆知非道而不敢言者，以陛下春秋方刚，心畏雷霆。今陛<br /><br />&nbsp;&nbsp;&nbsp;&nbsp;下既尊群臣，显以冠冕，被以文绣，载以华舆，所以异于小人；而使穿方举土，<br /><br />&nbsp;&nbsp;&nbsp;&nbsp;面目垢黑，沾体涂足，衣冠了鸟，毁国之光以崇无益，甚非谓也。孔子曰：‘君<br /><br />&nbsp;&nbsp;&nbsp;&nbsp;使臣以礼，臣事君以忠。’无忠无礼，国何以立！故有君不君，臣不臣，上下不<br /><br />&nbsp;&nbsp;&nbsp;&nbsp;通，心怀郁结，使阴阳不和，灾害屡降，凶恶之徒，因间而起，谁当为陛下尽言<br /><br />&nbsp;&nbsp;&nbsp;&nbsp;事者乎？又谁当干万乘以死为戏乎？臣知言出必死，而臣自比於牛之一毛，生既<br /><br />&nbsp;&nbsp;&nbsp;&nbsp;无益，死亦何损？秉笔流涕，心与世辞。臣有八子，臣死之后，累陛下矣！”将<br /><br />&nbsp;&nbsp;&nbsp;&nbsp;奏，沐浴。既通，帝曰：“董寻不畏死邪！”主者奏收寻，有诏勿问。后为贝丘<br /><br />&nbsp;&nbsp;&nbsp;&nbsp;令，清省得民心。】<br /><br />&nbsp;&nbsp;&nbsp;&nbsp;二年春正月，诏太尉司马宣王帅众讨辽东。【干宝晋纪曰：帝问宣王：“度<br /><br />&nbsp;&nbsp;&nbsp;&nbsp;公孙渊将何计以待君？”宣王对曰：“渊弃城预走，上计也；据辽水拒大军，其<br /><br />&nbsp;&nbsp;&nbsp;&nbsp;次也；坐守襄平，此为成禽耳。”帝曰：“然则三者何出？”对曰：“唯明智审<br /><br />&nbsp;&nbsp;&nbsp;&nbsp;量彼我，乃预有所割弃，此既非渊所及，又谓今往县远，不能持久，必先拒辽水，<br /><br />&nbsp;&nbsp;&nbsp;&nbsp;后守也。”帝曰：“住还几日？”对曰：“往百日，攻百日；还百日，以六十日<br /><br />&nbsp;&nbsp;&nbsp;&nbsp;为休息，如此，一年足矣。”魏名臣奏载散骑常侍何曾表曰：“臣闻先王制法，<br /><br />&nbsp;&nbsp;&nbsp;&nbsp;必於全慎，故建官授任，则置假辅，陈师命将，则立监贰，宣命遣使，则设介副，<br /><br />&nbsp;&nbsp;&nbsp;&nbsp;临敌交刃，则参御右，盖以尽谋思之功，防安危之变也。是以在险当难，则权足<br /><br />&nbsp;&nbsp;&nbsp;&nbsp;相济，陨缺不预，则才足相代，其为固防，至深至远。及至汉氏，亦循旧章。韩<br /><br />&nbsp;&nbsp;&nbsp;&nbsp;信伐赵，张耳为贰；马援讨越，刘隆副军。前世之迹，著在篇志。今懿奉辞诛罪，<br /><br />&nbsp;&nbsp;&nbsp;&nbsp;步骑数万，道路回阻，四千馀里，虽假天威，有征无战，寇或潜遁，消散日月，<br /><br />&nbsp;&nbsp;&nbsp;&nbsp;命无常期。人非金石，远虑详备，诚宜有副。今北边诸将及懿所督，皆为僚属，<br /><br />&nbsp;&nbsp;&nbsp;&nbsp;名位不殊，素无定分，卒有变急，不相镇摄。存不忘亡，圣达所戒，宜选大臣名<br /><br />&nbsp;&nbsp;&nbsp;&nbsp;将威重宿著者，盛其礼秩，遣诣懿军，进同谋略，退为副佐。虽有万一不虞之灾，<br /><br />&nbsp;&nbsp;&nbsp;&nbsp;军主有储，则无患矣。”丘俭志记云，时以俭为宣王副也。】<br /><br />&nbsp;&nbsp;&nbsp;&nbsp;二月癸卯，以大中大夫韩暨为司徒。癸丑，月犯心距星，又犯心中央大星。<br /><br />&nbsp;&nbsp;&nbsp;&nbsp;夏四月庚子，司徒韩暨薨。壬寅，分沛国萧、相、竹邑、符离、蕲、、龙亢、<br /><br />&nbsp;&nbsp;&nbsp;&nbsp;山桑、、虹【┮艉交反。虹音绛。】十县为汝阴郡。宋县、陈郡苦县皆<br /><br />&nbsp;&nbsp;&nbsp;&nbsp;属谯郡。以沛、杼秋、公丘、彭城丰国、广戚，并五县为沛王国。庚戌，大赦。<br /><br />&nbsp;&nbsp;&nbsp;&nbsp;五月乙亥，月犯心距星，又犯中央大星。【魏书载戊子诏曰：“昔汉高祖创业，<br /><br />&nbsp;&nbsp;&nbsp;&nbsp;光武中兴，谋除残暴，功昭四海，而坟陵崩颓，童儿牧竖践蹈其上，非大魏尊崇<br /><br />&nbsp;&nbsp;&nbsp;&nbsp;所承代之意也。其表高祖、光武陵四面百步，不得使民耕牧樵采。”】六月，省<br /><br />&nbsp;&nbsp;&nbsp;&nbsp;渔阳郡之狐奴县，复置安乐县。<br /><br />&nbsp;&nbsp;&nbsp;&nbsp;秋八月，烧当羌王芒中、注诣等叛，凉州刺史率诸郡攻讨，斩注诣首。癸丑，<br /><br />&nbsp;&nbsp;&nbsp;&nbsp;有彗星见张宿。【汉晋春秋曰：史官言於帝曰：“此周之分野也，洛邑恶之。”<br /><br />&nbsp;&nbsp;&nbsp;&nbsp;於是大禳祷之术以厌焉。魏书曰：九月，蜀阴平太守廖反，攻守善羌侯宕蕈<br /><br />&nbsp;&nbsp;&nbsp;&nbsp;营。雍州刺史郭淮遣广魏太守王S、南安太守游奕将兵讨。淮上书：“S、奕<br /><br />&nbsp;&nbsp;&nbsp;&nbsp;等分兵夹山东西，围落贼表，破在旦夕。”帝曰：“兵势恶离。”促诏淮敕奕诸<br /><br />&nbsp;&nbsp;&nbsp;&nbsp;别营非要处者，还令据便地。诏敕未到，奕军为所破；S为流矢所中死。】<br /><br />&nbsp;&nbsp;&nbsp;&nbsp;丙寅，司马宣王围公孙渊於襄平，大破之，传渊首于京都，海东诸郡平。冬<br /><br />&nbsp;&nbsp;&nbsp;&nbsp;十一月，录讨渊功，太尉宣王以下增邑封爵各有差。初，帝议遣宣王讨渊，发卒<br /><br />&nbsp;&nbsp;&nbsp;&nbsp;四万人。议臣皆以为四万兵多，役费难供。帝曰：“四千里征伐，虽云用奇，亦<br /><br />&nbsp;&nbsp;&nbsp;&nbsp;当任力，不当稍计役费。”遂以四万人行。及宣王至辽东，霖雨不得时攻，群臣<br /><br />&nbsp;&nbsp;&nbsp;&nbsp;或以为渊未可卒破，宜诏宣王还。帝曰：“司马懿临危制变，擒渊可计日待也。”<br /><br />&nbsp;&nbsp;&nbsp;&nbsp;卒皆如所策。<br /><br />&nbsp;&nbsp;&nbsp;&nbsp;壬午，以司空卫臻为司徒，司隶校尉崔林为司空。闰月，月犯心中央大星。<br /><br />&nbsp;&nbsp;&nbsp;&nbsp;十二月乙丑，帝寝疾不豫。辛巳，立皇后。赐天下男子爵人二级，鳏寡孤独谷。<br /><br />&nbsp;&nbsp;&nbsp;&nbsp;以燕王宇为大将军，甲申免，以武卫将军曹爽代之。【汉晋春秋曰：帝以燕王宇<br /><br />&nbsp;&nbsp;&nbsp;&nbsp;为大将军，使与领军将军夏侯献、武卫将军曹爽、屯骑校尉曹肇、骁骑将军秦朗<br /><br />&nbsp;&nbsp;&nbsp;&nbsp;等对辅政。中书监刘放、令孙资久专权宠，为朗等素所不善，惧有后害，阴图间<br /><br />&nbsp;&nbsp;&nbsp;&nbsp;之，而宇常在帝侧，故未得有言。甲申，帝气微，宇下殿呼曹肇有所议，未还，<br /><br />&nbsp;&nbsp;&nbsp;&nbsp;而帝少间，惟曹爽独在。放知之，呼资与谋。资曰：“不可动也。”放曰：“俱<br /><br />&nbsp;&nbsp;&nbsp;&nbsp;入鼎镬，何不可之有？”乃突前见帝，垂泣曰：“陛下气微，若有不讳，将以天<br /><br />&nbsp;&nbsp;&nbsp;&nbsp;下付谁？”帝曰：“卿不闻用燕王耶？”放曰：“陛下忘先帝诏敕，藩王不得辅<br /><br />&nbsp;&nbsp;&nbsp;&nbsp;政。且陛下方病，而曹肇、秦朗等便与才人侍疾者言戏。燕王拥兵南面，不听臣<br /><br />&nbsp;&nbsp;&nbsp;&nbsp;等入，此即竖刁、赵高也。今皇太子幼弱，未能统政，外有强暴之寇，内有劳怨<br /><br />&nbsp;&nbsp;&nbsp;&nbsp;之民，陛下不远虑存亡，而近系恩旧。委祖宗之业，付二三凡士，寝疾数日，外<br /><br />&nbsp;&nbsp;&nbsp;&nbsp;内壅隔，社稷危殆，而己不知，此臣等所以痛心也。”帝得放言，大怒曰：“谁<br /><br />&nbsp;&nbsp;&nbsp;&nbsp;可任者？”放、资乃举爽代宇，又白“宜诏司马宣王使相参”，帝从之。放、资<br /><br />&nbsp;&nbsp;&nbsp;&nbsp;出，曹肇入，泣涕固谏，帝使肇敕停。肇出户，放、资趋而往，复说止帝，帝又<br /><br />&nbsp;&nbsp;&nbsp;&nbsp;从其言。放曰：“宜为手诏。”帝曰：“我困笃，不能。”放即上床，执帝手强<br /><br />&nbsp;&nbsp;&nbsp;&nbsp;作之，遂赍出，大言曰：“有诏免燕王宇等官，不得停省中。”於是宇、肇、献、<br /><br />&nbsp;&nbsp;&nbsp;&nbsp;朗相与泣而归第。】<br /><br />&nbsp;&nbsp;&nbsp;&nbsp;初，青龙三年中，寿春农民妻自言为天神所下，命为登女，当营卫帝室，蠲<br /><br />&nbsp;&nbsp;&nbsp;&nbsp;邪纳福。饮人以水，及以洗疮，或多愈者。於是立馆后宫，下诏称扬，甚见优宠。<br /><br />&nbsp;&nbsp;&nbsp;&nbsp;及帝疾，饮水无验，於是杀焉。<br /><br />&nbsp;&nbsp;&nbsp;&nbsp;三年春正月丁亥，太尉宣王还至河内，帝驿马召到，引入卧内，执其手谓曰：<br /><br />&nbsp;&nbsp;&nbsp;&nbsp;“吾疾甚，以后事属君，君其与爽辅少子。吾得见君，无所恨！”宣王顿首流涕。<br /><br />&nbsp;&nbsp;&nbsp;&nbsp;【魏略曰：帝既从刘放计，召司马宣王，自力为诏，既封，顾呼宫中常所给使者<br /><br />&nbsp;&nbsp;&nbsp;&nbsp;曰：“辟邪来！汝持我此诏授太尉也。”辟邪驰去。先是，燕王为帝画计，以为<br /><br />&nbsp;&nbsp;&nbsp;&nbsp;关中事重，宜便道遣宣王从河内西还，事以施行。宣王得前诏，斯须复得后手笔，<br /><br />&nbsp;&nbsp;&nbsp;&nbsp;疑京师有变，乃驰到，入见帝。劳问讫，乃召齐、秦二王以示宣王，别指齐王谓<br /><br />&nbsp;&nbsp;&nbsp;&nbsp;宣王曰：“此是也，君谛视之，勿误也！”又教齐王令前抱宣王颈。魏氏春秋曰：<br /><br />&nbsp;&nbsp;&nbsp;&nbsp;时太子芳年八岁，秦王九岁，在于御侧。帝执宣王手，目太子曰：“死乃复可忍，<br /><br />&nbsp;&nbsp;&nbsp;&nbsp;朕忍死待君，君其与爽辅此。”宣王曰：“陛下不见先帝属臣以陛下乎？”】即<br /><br />&nbsp;&nbsp;&nbsp;&nbsp;日，帝崩于嘉福殿，【魏书曰：殡于九龙前殿。】时年三十六。【臣松之按：魏<br /><br />&nbsp;&nbsp;&nbsp;&nbsp;武以建安九年八月定邺，文帝始纳甄后，明帝应以十年生，计至此年正月，整三<br /><br />&nbsp;&nbsp;&nbsp;&nbsp;十四年耳。时改正朔，以故年十二月为今年正月，可强名三十五年，不得三十六<br /><br />&nbsp;&nbsp;&nbsp;&nbsp;也。】癸丑，葬高平陵。【魏书曰：帝容止可观，望之俨然。自在东宫，不交朝<br /><br />&nbsp;&nbsp;&nbsp;&nbsp;臣，不问政事，唯潜思书籍而已。即位之后，褒礼大臣，料简功能，真伪不得相<br /><br />&nbsp;&nbsp;&nbsp;&nbsp;贸，务绝浮华谮毁之端，行师动众，论决大事，谋臣将相，咸服帝之大略。性特<br /><br />&nbsp;&nbsp;&nbsp;&nbsp;强识，虽左右小臣官簿性行，名迹所履，及其父兄子弟，一经耳目，终不遗忘。<br /><br />&nbsp;&nbsp;&nbsp;&nbsp;含垢藏疾，容受直言，听受吏民士庶上书，一月之中至数十百封，虽文辞鄙陋，<br /><br />&nbsp;&nbsp;&nbsp;&nbsp;犹览省究竟，意无厌倦。孙盛曰：闻之长老，魏明帝天姿秀出，立发垂地，口吃<br /><br />&nbsp;&nbsp;&nbsp;&nbsp;少言，而沉毅好断。初，诸公受遗辅导，帝皆以方任处之，政自己出。而优礼大<br /><br />&nbsp;&nbsp;&nbsp;&nbsp;臣，开容善直，虽犯颜极谏，无所摧戮，其君人之量如此之伟也。然不思建德垂<br /><br />&nbsp;&nbsp;&nbsp;&nbsp;风，不固维城之基，至使大权偏据，社稷无卫，悲夫！】<br /><br />&nbsp;&nbsp;&nbsp;&nbsp;评曰：明帝沉毅断识，任心而行，盖有君人之至概焉。于时百姓弊，四海<br /><br />&nbsp;&nbsp;&nbsp;&nbsp;分崩，不先聿显祖，阐拓洪基，而遽追秦皇、汉武，宫馆是营，格之远猷，其<br /><br />&nbsp;&nbsp;&nbsp;&nbsp;殆疾乎！</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,296);">加入书签</a><a
                        href="295.html">上一页</a>&larr;<a href="index.html">返回列表</a>&rarr;<a
                            href="297.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "295.html"; var next_page = "297.html"; var index_page = "index.html"; var sortid = "9"; var article_id = "4"; var chapter_id = "296"; var articlename = "三国志"; var chaptername = " 卷三 魏书三"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>