<!DOCTYPE html>
<html>
<head>
<meta charset="gbk" />
<title>三国志- 卷三十五 蜀书五-在线阅读-哈西文学网</title>
<meta name="keywords" content="陈寿，裴松之注，三国志， 卷三十五 蜀书五全文， 卷三十五 蜀书五在线阅读 哈西文学网" />
<meta name="description" content="哈西文学网提供陈寿，裴松之注的三国志  卷三十五 蜀书五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/328.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/328.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 蜀书五</h1>
            <div class="link xb">
                <a href="327.html">上一页</a>&larr;<a href="index.html">返回列表</a>&rarr;<a
                    href="329.html">下一页</a></div>			
            <div id="BookText">&nbsp;&nbsp;&nbsp;&nbsp;◎诸葛亮传第五<br /><br />&nbsp;&nbsp;&nbsp;&nbsp;诸葛亮字孔明，琅邪阳都人也。汉司隶校尉诸葛丰后也。父，字君贡，汉<br /><br />&nbsp;&nbsp;&nbsp;&nbsp;末为太山郡丞。亮早孤，从父玄为袁术所署豫章太守，玄将亮及亮弟均之官。会<br /><br />&nbsp;&nbsp;&nbsp;&nbsp;汉朝更选朱皓代玄。玄素与荆州牧刘表有旧，往依之。【献帝春秋曰：初，豫章<br /><br />&nbsp;&nbsp;&nbsp;&nbsp;太守周术病卒，刘表上诸葛玄为豫章太守，治南昌。汉朝闻周术死，遣朱皓代玄。<br /><br />&nbsp;&nbsp;&nbsp;&nbsp;皓从扬州刺史刘繇求兵击玄，玄退屯西城，皓入南昌。建安二年正月，西城民反，<br /><br />&nbsp;&nbsp;&nbsp;&nbsp;杀玄，送首诣繇。此书所云，与本传不同。】玄卒，亮躬耕陇亩，好为梁父吟。<br /><br />&nbsp;&nbsp;&nbsp;&nbsp;【汉晋春秋曰：亮家于南阳之邓县，在襄阳城西二十里，号曰隆中。】身长八尺，<br /><br />&nbsp;&nbsp;&nbsp;&nbsp;每自比於管仲、乐毅，时人莫之许也。惟博陵崔州平、颍川徐庶元直与亮友善，<br /><br />&nbsp;&nbsp;&nbsp;&nbsp;谓为信然。【按崔氏谱：州平，太尉烈子，均之弟也。魏略曰：亮在荆州，以建<br /><br />&nbsp;&nbsp;&nbsp;&nbsp;安初与颍川石广元、徐元直、汝南孟公威等俱游学，三人务於精熟，而亮独观其<br /><br />&nbsp;&nbsp;&nbsp;&nbsp;大略。每晨夜从容，常抱膝长啸，而谓三人曰：“卿三人仕进可至刺史郡守也。”<br /><br />&nbsp;&nbsp;&nbsp;&nbsp;三人问其所至，亮但笑而不言。后公威思乡里，欲北归，亮谓之曰：“中国饶士<br /><br />&nbsp;&nbsp;&nbsp;&nbsp;大夫，遨游何必故乡邪！”臣松之以为魏略此言，谓诸葛亮为公威计者可也，若<br /><br />&nbsp;&nbsp;&nbsp;&nbsp;谓兼为己言，可谓未达其心矣。老氏称知人者智，自知者明，凡在贤达之流，固<br /><br />&nbsp;&nbsp;&nbsp;&nbsp;必兼而有焉。以诸葛亮之鉴识，岂不能自审其分乎？夫其高吟俟时，情见乎言，<br /><br />&nbsp;&nbsp;&nbsp;&nbsp;志气所存，既已定於其始矣。若使游步中华，骋其龙光，岂夫多士所能沈翳哉！<br /><br />&nbsp;&nbsp;&nbsp;&nbsp;委质魏氏，展其器能，诚非陈长文、司马仲达所能颉颃，而况於馀哉！苟不患功<br /><br />&nbsp;&nbsp;&nbsp;&nbsp;业不就，道之不行，虽志恢宇宙而终不北向者，盖以权御已移，汉祚将倾，方将<br /><br />&nbsp;&nbsp;&nbsp;&nbsp;翊赞宗杰，以兴微继绝克复为己任故也。岂其区区利在边鄙而已乎！此相如所谓<br /><br />&nbsp;&nbsp;&nbsp;&nbsp;“d鹏已翔於辽廓，而罗者犹视於薮泽”者矣。公威名建，在魏亦贵达。】<br /><br />&nbsp;&nbsp;&nbsp;&nbsp;时先主屯新野。徐庶见先主，先主器之，谓先主曰：“诸葛孔明者，卧龙也，<br /><br />&nbsp;&nbsp;&nbsp;&nbsp;将军岂愿见之乎？”【襄阳记曰：刘备访世事於司马德操。德操曰：“儒生俗士，<br /><br />&nbsp;&nbsp;&nbsp;&nbsp;岂识时务？识时务者在乎俊杰。此间自有伏龙、凤雏。”备问为谁，曰：“诸葛<br /><br />&nbsp;&nbsp;&nbsp;&nbsp;孔明、庞士元也。”】先主曰：“君与俱来。”庶曰：“此人可就见，不可屈致<br /><br />&nbsp;&nbsp;&nbsp;&nbsp;也。将军宜枉驾顾之。”由是先主遂诣亮，凡三往，乃见。因屏人曰：“汉室倾<br /><br />&nbsp;&nbsp;&nbsp;&nbsp;颓，奸臣窃命，主上蒙尘。孤不度德量力，欲信大义於天下，而智术浅短，遂用<br /><br />&nbsp;&nbsp;&nbsp;&nbsp;猖【獗】蹶，至于今日。然志犹未已，君谓计将安出？”亮答曰：“自董卓已来，<br /><br />&nbsp;&nbsp;&nbsp;&nbsp;豪杰并起，跨州连郡者不可胜数。曹操比於袁绍，则名微而众寡，然操遂能克绍，<br /><br />&nbsp;&nbsp;&nbsp;&nbsp;以弱为强者，非惟天时，抑亦人谋也。今操已拥百万之众，挟天子而令诸侯，此<br /><br />&nbsp;&nbsp;&nbsp;&nbsp;诚不可与争锋。孙权据有江东，已历三世，国险而民附，贤能为之用，此可以为<br /><br />&nbsp;&nbsp;&nbsp;&nbsp;援而不可图也。荆州北据汉、沔，利尽南海，东连吴会，西通巴、蜀，此用武之<br /><br />&nbsp;&nbsp;&nbsp;&nbsp;国，而其主不能守，此殆天所以资将军，将军岂有意乎？益州险塞，沃野千里，<br /><br />&nbsp;&nbsp;&nbsp;&nbsp;天府之土，高祖因之以成帝业。刘璋弱，张鲁在北，民殷国富而不知存恤，智<br /><br />&nbsp;&nbsp;&nbsp;&nbsp;能之士思得明君。将军既帝室之胄，信义著於四海，总揽英雄，思贤如渴，若跨<br /><br />&nbsp;&nbsp;&nbsp;&nbsp;有荆、益，保其岩阻，西和诸戎，南抚夷越，外结好孙权，内政理；天下有变，<br /><br />&nbsp;&nbsp;&nbsp;&nbsp;则命一上将将荆州之军以向宛、洛，将军身率益州之众出於秦川，百姓孰敢不箪<br /><br />&nbsp;&nbsp;&nbsp;&nbsp;食壶浆以迎将军者乎？诚如是，则霸业可成，汉室可兴矣。”先主曰：“善！”<br /><br />&nbsp;&nbsp;&nbsp;&nbsp;於是与亮情好日密。关羽、张飞等不悦，先主解之曰：“孤之有孔明，犹鱼之有<br /><br />&nbsp;&nbsp;&nbsp;&nbsp;水也。愿诸君勿复言。”羽、飞乃止。【魏略曰：刘备屯於樊城。是时曹公方定<br /><br />&nbsp;&nbsp;&nbsp;&nbsp;河北，亮知荆州次当受敌，而刘表性缓，不晓军事。亮乃北行见备，备与亮非旧，<br /><br />&nbsp;&nbsp;&nbsp;&nbsp;又以其年少，以诸生意待之。坐集既毕，众宾皆去，而亮独留，备亦不问其所欲<br /><br />&nbsp;&nbsp;&nbsp;&nbsp;言。备性好结荆时m有人以髦牛尾与备者，备因手自结之。亮乃进曰：“明将<br /><br />&nbsp;&nbsp;&nbsp;&nbsp;军当复有远志，但结径已邪！”备知亮非常人也，乃投径答曰：“是何言与！<br /><br />&nbsp;&nbsp;&nbsp;&nbsp;我聊以忘忧耳。”亮遂言曰：“将军度刘镇南孰与曹公邪？”备曰：“不及。”<br /><br />&nbsp;&nbsp;&nbsp;&nbsp;亮又曰：“将军自度何如也？”备曰：“亦不如。”曰：“今皆不及，而将军之<br /><br />&nbsp;&nbsp;&nbsp;&nbsp;众不过数千人，以此待敌，得无非计乎！”备曰：“我亦愁之，当若之何？”亮<br /><br />&nbsp;&nbsp;&nbsp;&nbsp;曰：“今荆州非少人也，而著籍者寡，平居发调，则人心不悦；可语镇南，令国<br /><br />&nbsp;&nbsp;&nbsp;&nbsp;中凡有游户，皆使自实，因录以益众可也。”备从其计，故众遂强。备由此知亮<br /><br />&nbsp;&nbsp;&nbsp;&nbsp;有英略，乃以上客礼之。九州春秋所言亦如之。臣松之以为亮表云“先帝不以臣<br /><br />&nbsp;&nbsp;&nbsp;&nbsp;卑鄙，猥自枉屈，三顾臣於草庐之中，谘臣以当世之事”，则非亮先诣备，明矣。<br /><br />&nbsp;&nbsp;&nbsp;&nbsp;虽闻见异辞，各生彼此，然乖背至是，亦良为可怪。】<br /><br />&nbsp;&nbsp;&nbsp;&nbsp;刘表长子琦，亦深器亮。表受后妻之言，爱少子琮，不悦於琦。琦每欲与亮<br /><br />&nbsp;&nbsp;&nbsp;&nbsp;谋自安之术，亮辄拒塞，未与处画。琦乃将亮游观后园，共上高楼，饮宴之间，<br /><br />&nbsp;&nbsp;&nbsp;&nbsp;令人去梯，因谓亮曰：“今日上不至天，下不至地，言出子口，入於吾耳，可以<br /><br />&nbsp;&nbsp;&nbsp;&nbsp;言未？”亮答曰：“君不见申生在内而危，重耳在外而安乎？”琦意感悟，阴规<br /><br />&nbsp;&nbsp;&nbsp;&nbsp;出计。会黄祖死，得出，遂为江夏太守。俄而表卒，琮闻曹公来征，遣使请降。<br /><br />&nbsp;&nbsp;&nbsp;&nbsp;先主在樊闻之，率其众南行，亮与徐庶并从，为曹公所追破，获庶母。庶辞先主<br /><br />&nbsp;&nbsp;&nbsp;&nbsp;而指其心曰：“本欲与将军共图王霸之业者，以此方寸之地也。今已失老母，方<br /><br />&nbsp;&nbsp;&nbsp;&nbsp;寸乱矣，无益於事，请从此别。”遂诣曹公。【魏略曰：庶先名福，本单家子，<br /><br />&nbsp;&nbsp;&nbsp;&nbsp;少好任侠击剑。中平末，尝为人报雠，白垩突面，被发而走，为吏所得，问其姓<br /><br />&nbsp;&nbsp;&nbsp;&nbsp;字，闭口不言。吏乃於车上立柱维磔之，击鼓以令於市，莫敢识者，而其党伍<br /><br />&nbsp;&nbsp;&nbsp;&nbsp;共篡解之，得脱。於是感激，弃其刀戟，更疏巾单衣，折节学问。始诣精舍，诸<br /><br />&nbsp;&nbsp;&nbsp;&nbsp;生闻其前作贼，不肯与共止。福乃卑躬早起，常独扫除，动静先意，听习经业，<br /><br />&nbsp;&nbsp;&nbsp;&nbsp;义理精熟。遂与同郡石韬相亲爱。初平中，中州兵起，乃与韬南客荆州，到，又<br /><br />&nbsp;&nbsp;&nbsp;&nbsp;与诸葛亮特相善。及荆州内附，孔明与刘备相随去，福与韬俱来北。至黄初中，<br /><br />&nbsp;&nbsp;&nbsp;&nbsp;韬仕历郡守、典农校尉，福至右中郎将、御史中丞。逮大和中，诸葛亮出陇右，<br /><br />&nbsp;&nbsp;&nbsp;&nbsp;闻元直、广元仕财如此，叹曰：“魏殊多士邪！何彼二人不见用乎？”庶后数年<br /><br />&nbsp;&nbsp;&nbsp;&nbsp;病卒，有碑在彭城，今犹存焉。】<br /><br />&nbsp;&nbsp;&nbsp;&nbsp;先主至於夏口，亮曰：“事急矣，请奉命求救於孙将军。”时权拥军在柴桑，<br /><br />&nbsp;&nbsp;&nbsp;&nbsp;观望成败，亮说权曰：“海内大乱，将军起兵据有江东，刘豫州亦收众汉南，与<br /><br />&nbsp;&nbsp;&nbsp;&nbsp;曹操并争天下。今操芟夷大难，略已平矣，遂破荆州，威震四海。英雄无所用武，<br /><br />&nbsp;&nbsp;&nbsp;&nbsp;故豫州遁逃至此。将军量力而处之：若能以吴、越之众与中国抗衡，不如早与之<br /><br />&nbsp;&nbsp;&nbsp;&nbsp;绝；若不能当，何不案兵束甲，北面而事之！今将军外服从之名，而内怀犹豫<br /><br />&nbsp;&nbsp;&nbsp;&nbsp;之计，事急而不断，祸至无日矣！”权曰：“苟如君言，刘豫州何不遂事之乎？”<br /><br />&nbsp;&nbsp;&nbsp;&nbsp;亮曰：“田横，齐之壮士耳，犹守义不辱，况刘豫州王室之胄，英才盖世，众士<br /><br />&nbsp;&nbsp;&nbsp;&nbsp;慕仰，若水之归海，若事之不济，此乃天也，安能复为之下乎！”权勃然曰：<br /><br />&nbsp;&nbsp;&nbsp;&nbsp;“吾不能举全吴之地，十万之众，受制於人。吾计决矣！非刘豫州莫可以当曹操<br /><br />&nbsp;&nbsp;&nbsp;&nbsp;者，然豫州新败之后，安能抗此难乎？”亮曰：“豫州军虽败於长阪，今战士还<br /><br />&nbsp;&nbsp;&nbsp;&nbsp;者及关羽水军精甲万人，刘琦合江夏战士亦不下万人。曹操之众，远来疲弊，闻<br /><br />&nbsp;&nbsp;&nbsp;&nbsp;追豫州，轻骑一日一夜行三百馀里，此所谓‘强弩之末，势不能穿鲁缟’者也。<br /><br />&nbsp;&nbsp;&nbsp;&nbsp;故兵法忌之，曰‘必蹶上将军’。且北方之人，不习水战；又荆州之民附操者，<br /><br />&nbsp;&nbsp;&nbsp;&nbsp;勘势耳，非心服也。今将军诚能命猛将统兵数万，与豫州协规同力，破操军必<br /><br />&nbsp;&nbsp;&nbsp;&nbsp;矣。操军破，必北还，如此则荆、吴之势强，鼎足之形成矣。成败之机，在於今<br /><br />&nbsp;&nbsp;&nbsp;&nbsp;日。”权大悦，即遣周瑜、程普、鲁肃等水军三万，随亮诣先主，并力拒曹公。<br /><br />&nbsp;&nbsp;&nbsp;&nbsp;【袁子曰：张子布荐亮於孙权，亮不肯留。人问其故，曰：“孙将军可谓人主，<br /><br />&nbsp;&nbsp;&nbsp;&nbsp;然观其度，能贤亮而不能尽亮，吾是以不留。”臣松之以为袁孝尼著文立论，甚<br /><br />&nbsp;&nbsp;&nbsp;&nbsp;重诸葛之为人，至如此言则失之殊远。观亮君臣相遇，可谓希世一时，终始以分，<br /><br />&nbsp;&nbsp;&nbsp;&nbsp;谁能间之？宁有中违断金，甫怀择主，设使权尽其量，便当翻然去就乎？葛生行<br /><br />&nbsp;&nbsp;&nbsp;&nbsp;己，岂其然哉！关羽为曹公所获，遇之甚厚，可谓能尽其用矣，犹义不背本，曾<br /><br />&nbsp;&nbsp;&nbsp;&nbsp;谓孔明之不若云长乎！】曹公败於赤壁，引军归邺。先主遂收江南，以亮为军师<br /><br />&nbsp;&nbsp;&nbsp;&nbsp;中郎将，使督零陵、桂阳、长沙三郡，调其赋税，以充军实。【零陵先贤传云：<br /><br />&nbsp;&nbsp;&nbsp;&nbsp;亮时住临A。】<br /><br />&nbsp;&nbsp;&nbsp;&nbsp;建安十六年，益州牧刘璋遣法正迎先主，使击张鲁。亮与关羽镇荆州。先主<br /><br />&nbsp;&nbsp;&nbsp;&nbsp;自葭萌还攻璋，亮与张飞、赵云等率众溯江，分定郡县，与先主共围成都。成都<br /><br />&nbsp;&nbsp;&nbsp;&nbsp;平，以亮为军师将军，署左将军府事。先主外出，亮常镇守成都，足食足兵。二<br /><br />&nbsp;&nbsp;&nbsp;&nbsp;十六年，群下劝先主称尊号，先主未许，亮说曰：“昔吴汉、耿m等初劝世祖即<br /><br />&nbsp;&nbsp;&nbsp;&nbsp;帝位，世祖辞让，前后数四，耿纯进言曰：‘天下英雄喁喁，冀有所望。如不从<br /><br />&nbsp;&nbsp;&nbsp;&nbsp;议者，士大夫各归求主，无为从公也。’世祖感纯言深至，遂然诺之。今曹氏篡<br /><br />&nbsp;&nbsp;&nbsp;&nbsp;汉，天下无主，大王刘氏苗族，绍世而起，今即帝位，乃其宜也。士大夫随大王<br /><br />&nbsp;&nbsp;&nbsp;&nbsp;久勤苦者，亦欲望尺寸之功如纯言耳。”先主於是即帝位，策亮为丞相曰：“朕<br /><br />&nbsp;&nbsp;&nbsp;&nbsp;遭家不造，奉承大统，兢兢业业，不敢康宁，思靖百姓，惧未能绥。於戏！丞相<br /><br />&nbsp;&nbsp;&nbsp;&nbsp;亮其悉朕意，无怠辅朕之阙，助宣重光，以照明天下，君其勖哉！”亮以丞相录<br /><br />&nbsp;&nbsp;&nbsp;&nbsp;尚书事，假节。张飞卒后，领司隶校尉。【蜀记曰：晋初扶风王骏镇关中，司马<br /><br />&nbsp;&nbsp;&nbsp;&nbsp;高平刘宝、长史荥阳桓隰诸官属士大夫共论诸葛亮，于时谭者多讥亮身非所，<br /><br />&nbsp;&nbsp;&nbsp;&nbsp;劳困蜀民，力小谋大，不能度德量力。金城郭冲以为亮权智英略，有逾管、晏，<br /><br />&nbsp;&nbsp;&nbsp;&nbsp;功业未济，论者惑焉，条亮五事隐没不闻於世者，宝等亦不能复难。扶风王慨然<br /><br />&nbsp;&nbsp;&nbsp;&nbsp;善冲之言。臣松之以为亮之异美，诚所愿闻，然冲之所说，实皆可疑，谨随事难<br /><br />&nbsp;&nbsp;&nbsp;&nbsp;之如左：其一事曰：亮刑法峻急，刻剥百姓，自君子小人咸怀怨叹，法正谏曰：<br /><br />&nbsp;&nbsp;&nbsp;&nbsp;“昔高祖入关，约法三章，秦民知德，今君假借威力，跨据一州，初有其国，未<br /><br />&nbsp;&nbsp;&nbsp;&nbsp;垂惠抚；且客主之义，宜相降下，愿缓刑弛禁，以慰其望。”亮答曰；“君知其<br /><br />&nbsp;&nbsp;&nbsp;&nbsp;一，未知其二。秦以无道，政苛民怨，匹夫大呼，天下土崩，高祖因之，可以弘<br /><br />&nbsp;&nbsp;&nbsp;&nbsp;济。刘璋暗弱，自焉已来有累世之恩，文法羁縻，互相承奉，德政不举，威刑不<br /><br />&nbsp;&nbsp;&nbsp;&nbsp;肃。蜀土人士，专权自恣，君臣之道，渐以陵替；宠之以位，位极则贱，顺之以<br /><br />&nbsp;&nbsp;&nbsp;&nbsp;恩，恩竭则慢。所以致弊，实由於此。吾今威之以法，法行则知恩，限之以爵，<br /><br />&nbsp;&nbsp;&nbsp;&nbsp;爵加则知荣；荣恩并济，上下有节。为治之要，於斯而著。”难曰：案法正在刘<br /><br />&nbsp;&nbsp;&nbsp;&nbsp;主前死，今称法正谏，则刘主在也。诸葛职为股肱，事归元首，刘主之世，亮又<br /><br />&nbsp;&nbsp;&nbsp;&nbsp;未领益州，庆赏刑政，不出於己。寻冲所述亮答，专自有其能，有违人臣自处之<br /><br />&nbsp;&nbsp;&nbsp;&nbsp;宜。以亮谦顺之体，殆必不然。又云亮刑法峻急，刻剥百姓，未闻善政以刻剥为<br /><br />&nbsp;&nbsp;&nbsp;&nbsp;称。其二事曰：曹公遣刺客见刘备，方得交接，开论伐魏形势，甚合备计。稍欲<br /><br />&nbsp;&nbsp;&nbsp;&nbsp;亲近，刺者尚未得便会，既而亮入，魏客神色失措。亮因而察之，亦知非常人。<br /><br />&nbsp;&nbsp;&nbsp;&nbsp;须臾，客如厕，备谓亮曰；“向得奇士，足以助君补益。”亮问所在，备曰：<br /><br />&nbsp;&nbsp;&nbsp;&nbsp;“起者其人也。”亮徐叹曰：“观客色动而神惧，视低而忤数，奸形外漏，邪心<br /><br />&nbsp;&nbsp;&nbsp;&nbsp;内藏，必曹氏刺客也。”追之，已越墙而走。难曰：凡为刺客，皆暴虎冯河，死<br /><br />&nbsp;&nbsp;&nbsp;&nbsp;而无悔者也。刘主有知人之鉴，而惑於此客，则此客必一时之奇士也。又语诸葛<br /><br />&nbsp;&nbsp;&nbsp;&nbsp;云“足以助君补益”，则亦诸葛之流亚也。凡如诸葛之俦，鲜有为人作刺客者矣，<br /><br />&nbsp;&nbsp;&nbsp;&nbsp;时主亦当惜其器用，必不投之死地也。且此人不死，要应显达为魏，竟是谁乎？<br /><br />&nbsp;&nbsp;&nbsp;&nbsp;何其寂蔑而无闻！】<br /><br />&nbsp;&nbsp;&nbsp;&nbsp;章武三年春，先主於永安病笃，召亮於成都，属以后事，谓亮曰：“君才十<br /><br />&nbsp;&nbsp;&nbsp;&nbsp;倍曹丕，必能安国，终定大事。若嗣子可辅，辅之；如其不才，君可自取。”亮<br /><br />&nbsp;&nbsp;&nbsp;&nbsp;涕泣曰：“臣敢竭股肱之力，效忠贞之节，继之以死！”先主又为诏敕后主曰：<br /><br />&nbsp;&nbsp;&nbsp;&nbsp;“汝与丞相从事，事之如父。”【孙盛曰：夫杖道扶义，体存信顺，然后能匡主<br /><br />&nbsp;&nbsp;&nbsp;&nbsp;济功，终定大业。语曰弈者举棋不定犹不胜其偶，况量君之才否而二三其节，可<br /><br />&nbsp;&nbsp;&nbsp;&nbsp;以摧服强邻囊括四海者乎？备之命亮，乱孰甚焉！世或有谓备欲以固委付之诚，<br /><br />&nbsp;&nbsp;&nbsp;&nbsp;且以一蜀人之志。君子曰，不然；苟所寄忠贤，则不须若斯之诲，如非其人，不<br /><br />&nbsp;&nbsp;&nbsp;&nbsp;宜启篡逆之涂。是以古之顾命，必贻话言；诡伪之辞，非孤之谓。幸值刘禅<br /><br />&nbsp;&nbsp;&nbsp;&nbsp;弱，无猜险之性，诸葛威略，足以检卫异端，故使异同之心无由自起耳。不然，<br /><br />&nbsp;&nbsp;&nbsp;&nbsp;殆生疑隙不逞之衅。谓之为权，不亦惑哉！】建兴元年，封亮武乡侯，开府治事。<br /><br />&nbsp;&nbsp;&nbsp;&nbsp;顷之，又领益州牧。政事无巨细，咸决於亮。南中诸郡，并皆叛乱，亮以新遭大<br /><br />&nbsp;&nbsp;&nbsp;&nbsp;丧，故未便加兵，且遣使聘吴，因结和亲，遂为与国。【亮集曰：是岁，魏司徒<br /><br />&nbsp;&nbsp;&nbsp;&nbsp;华歆、司空王朗、尚书令陈群、太史令许芝、谒者仆射诸葛璋各有书与亮，陈天<br /><br />&nbsp;&nbsp;&nbsp;&nbsp;命人事，欲使举国称藩。亮遂不报书，作正议曰：“昔在项羽，起不由德，虽处<br /><br />&nbsp;&nbsp;&nbsp;&nbsp;华夏，秉帝者之势，卒就汤镬，为后永戒。魏不审鉴，今次之矣；免身为幸，戒<br /><br />&nbsp;&nbsp;&nbsp;&nbsp;在子孙。而二三子各以耆艾之齿，承伪指而进书，有若崇、竦称莽之功，亦将<br /><br />&nbsp;&nbsp;&nbsp;&nbsp;于元祸苟免者邪！昔世祖之创迹旧基，奋羸卒数千，摧莽强旅四十馀万於昆阳之<br /><br />&nbsp;&nbsp;&nbsp;&nbsp;郊。夫据道讨淫，不在众寡。及至孟德，以其谲胜之力，举数十万之师，救张A<br /><br />&nbsp;&nbsp;&nbsp;&nbsp;於阳平，势穷虑悔，仅能自脱，辱其锋锐之众，遂丧汉中之地，深知神器不可妄<br /><br />&nbsp;&nbsp;&nbsp;&nbsp;获，旋还未至，感毒而死。子桓淫逸，继之以篡。纵使二三子多逞苏、张诡靡之<br /><br />&nbsp;&nbsp;&nbsp;&nbsp;说，奉进O兜滔天之辞，欲以诬毁唐帝，讽解禹、稷，所谓徒丧文藻烦劳翰墨者<br /><br />&nbsp;&nbsp;&nbsp;&nbsp;矣。夫大人君子之所不为也。又军诫曰：‘万人必死，横行天下。’昔轩辕氏整<br /><br />&nbsp;&nbsp;&nbsp;&nbsp;卒数万，制四方，定海内，况以数十万之众，据正道而临有罪，可得干拟者哉！”】<br /><br />&nbsp;&nbsp;&nbsp;&nbsp;三年春，亮率众南征，【诏赐亮金a钺一具，曲盖一，前后羽葆鼓吹各一部，<br /><br />&nbsp;&nbsp;&nbsp;&nbsp;虎贲六十人。事在亮集。】其秋悉平。军资所出，国以富饶，【汉晋春秋曰：亮<br /><br />&nbsp;&nbsp;&nbsp;&nbsp;至南中，所在战捷。闻孟获者，为夷、汉所服，募生致之。既得，使观於营陈之<br /><br />&nbsp;&nbsp;&nbsp;&nbsp;间，问曰：“此军何如？”获对曰：“向者不知虚实，故败。今蒙赐观看营陈，<br /><br />&nbsp;&nbsp;&nbsp;&nbsp;若o如此，即定易胜耳。”亮笑，纵使更战，七纵七禽，而亮犹遣获。获止不去，<br /><br />&nbsp;&nbsp;&nbsp;&nbsp;曰：“公，天威也，南人不复反矣。”遂至滇池。南中平，皆即其渠率而用之。<br /><br />&nbsp;&nbsp;&nbsp;&nbsp;或以谏亮，亮曰：“若留外人，则当留兵，兵留则无所食，一不易也；加夷新伤<br /><br />&nbsp;&nbsp;&nbsp;&nbsp;破，父兄死丧，留外人而无兵者，必成祸患，二不易也；又夷累有废杀之罪，自<br /><br />&nbsp;&nbsp;&nbsp;&nbsp;嫌衅重，若留外人，终不相信，三不易也；今吾欲使不留兵，不运粮，而纲纪粗<br /><br />&nbsp;&nbsp;&nbsp;&nbsp;定，夷、汉粗安故耳。”】乃治戎讲武，以俟大举。五年，率诸军北驻汉中，临<br /><br />&nbsp;&nbsp;&nbsp;&nbsp;发，上疏曰：<br /><br />&nbsp;&nbsp;&nbsp;&nbsp;先帝创业未半而中道崩殂，今天下三分，益州疲弊，此诚危急存亡之秋也。<br /><br />&nbsp;&nbsp;&nbsp;&nbsp;然侍卫之臣不懈於内，忠志之士忘身於外者，盖追先帝之殊遇，欲报之於陛下也。<br /><br />&nbsp;&nbsp;&nbsp;&nbsp;诚宜开张圣【德】听，以光先帝遗德，恢弘志士之气，不宜妄自菲薄，引喻失义，<br /><br />&nbsp;&nbsp;&nbsp;&nbsp;以塞忠谏之路也。宫中府中俱为一体，陟罚臧否，不宜异同。若有作奸犯科及为<br /><br />&nbsp;&nbsp;&nbsp;&nbsp;忠善者，宜付有司论其刑赏，以昭陛下平明之理，不宜偏私，使内外异法也。侍<br /><br />&nbsp;&nbsp;&nbsp;&nbsp;中、侍郎郭攸之、费t、董允等，此皆良实，志虑忠纯，是以先帝简拔以遗陛下。<br /><br />&nbsp;&nbsp;&nbsp;&nbsp;愚以为宫中之事，事无大小，悉以咨之，然后施行，必能裨补阙漏，有所广益。<br /><br />&nbsp;&nbsp;&nbsp;&nbsp;将军向宠，性行淑均，晓畅军事，试用於昔日，先帝称之曰能，是以众议举宠为<br /><br />&nbsp;&nbsp;&nbsp;&nbsp;督。愚以为营中之事，悉以咨之，必能使行陈和睦，优劣得所。亲贤臣，远小人，<br /><br />&nbsp;&nbsp;&nbsp;&nbsp;此先汉所以兴隆也；亲小人，远贤臣，此后汉所以倾颓也。先帝在时，每与臣论<br /><br />&nbsp;&nbsp;&nbsp;&nbsp;此事，未尝不叹息痛恨於桓、灵也。侍中、尚书、长史、参军，此悉贞良死节之<br /><br />&nbsp;&nbsp;&nbsp;&nbsp;臣，愿陛下亲之信之，则汉室之隆，可计日而待也。<br /><br />&nbsp;&nbsp;&nbsp;&nbsp;臣本布衣，躬耕於南阳，苟全性命於乱世，不求闻达於诸侯。先帝不以臣卑<br /><br />&nbsp;&nbsp;&nbsp;&nbsp;鄙，猥自枉屈，三顾臣於草庐之中，谘臣以当世之事，由是感激，遂许先帝以驱<br /><br />&nbsp;&nbsp;&nbsp;&nbsp;驰。后值倾覆，受任於败军之际，奉命於危难之间，尔来二十有一年矣。【臣松<br /><br />&nbsp;&nbsp;&nbsp;&nbsp;之案：刘备以建安十三年败，遣亮使吴，亮以建兴五年抗表北伐，自倾覆至此整<br /><br />&nbsp;&nbsp;&nbsp;&nbsp;二十年。然则备始与亮相遇，在败军之前一年时也。】先帝知臣谨慎，故临崩寄<br /><br />&nbsp;&nbsp;&nbsp;&nbsp;臣以大事也。受命以来，夙夜忧叹，恐付不效，以伤先帝之明，故五月渡泸，<br /><br />&nbsp;&nbsp;&nbsp;&nbsp;深入不毛。【汉书地理志曰：泸惟水出郡句町县。】今南方已定，兵甲已足，<br /><br />&nbsp;&nbsp;&nbsp;&nbsp;当奖率三军，北定中原，庶竭驽钝，攘除奸凶，兴复汉室，还于旧都。此臣所以<br /><br />&nbsp;&nbsp;&nbsp;&nbsp;报先帝，而忠陛下之职分也。<br /><br />&nbsp;&nbsp;&nbsp;&nbsp;至於斟酌损益，进尽忠言，则攸之、t、允之任也。愿陛下臣以讨贼兴复<br /><br />&nbsp;&nbsp;&nbsp;&nbsp;之效；不效，则治臣之罪，以告先帝之灵。若无兴德之言，则责攸之、t、允等<br /><br />&nbsp;&nbsp;&nbsp;&nbsp;之慢，以彰其咎。陛下亦宜自谋，以谘诹善道，察纳雅言，深追先帝遗诏。臣不<br /><br />&nbsp;&nbsp;&nbsp;&nbsp;胜受恩感激，今当远离，临表涕零，不知所言。遂行，屯于沔阳。【郭冲三事曰：<br /><br />&nbsp;&nbsp;&nbsp;&nbsp;亮屯于阳平，遣魏延诸军并兵东下，亮惟留万人守城。晋宣帝率二十万众拒亮，<br /><br />&nbsp;&nbsp;&nbsp;&nbsp;而与延军错道，径至前，当亮六十里所，侦候白宣帝说亮在城中兵少力弱。亮亦<br /><br />&nbsp;&nbsp;&nbsp;&nbsp;知宣帝垂至，已与相浚欲前赴延军，相去又远，回迹反追，势不相及，将士失<br /><br />&nbsp;&nbsp;&nbsp;&nbsp;色，莫知其计。亮意气自若，敕军中皆卧旗息鼓，不得妄出C幔，又令大开四城<br /><br />&nbsp;&nbsp;&nbsp;&nbsp;门，埽地s洒。宣帝常谓亮持重，而猥见势弱，疑其有伏兵，於是引军北趣山。<br /><br />&nbsp;&nbsp;&nbsp;&nbsp;明日食时，亮谓参佐拊手大笑曰：“司马懿必谓吾怯，将有强伏，循山走矣。”<br /><br />&nbsp;&nbsp;&nbsp;&nbsp;候逻还白，如亮所言。宣帝后知，深以为恨。难曰：案阳平在汉中。亮初屯阳平，<br /><br />&nbsp;&nbsp;&nbsp;&nbsp;宣帝尚为荆州都督，镇宛城，至曹真死后，始与亮於关中相抗御耳。魏尝遣宣帝<br /><br />&nbsp;&nbsp;&nbsp;&nbsp;自宛由西城伐蜀，值霖雨，不果。此之前后，无复有於阳平交兵事。就如冲言，<br /><br />&nbsp;&nbsp;&nbsp;&nbsp;宣帝既举二十万众，已知亮兵少力弱，若疑其有伏兵，正可设防持重，何至便走<br /><br />&nbsp;&nbsp;&nbsp;&nbsp;乎？案魏延传云：“延每随亮出，辄欲请精兵万人，与亮异道会于潼关，亮制而<br /><br />&nbsp;&nbsp;&nbsp;&nbsp;不许；延常谓亮为怯，叹己才用之不尽也。”亮尚不以延为万人别统，岂得如冲<br /><br />&nbsp;&nbsp;&nbsp;&nbsp;言，顿使将重兵在前，而以轻弱自守乎？且冲与扶风王言，显彰宣帝之短，对子<br /><br />&nbsp;&nbsp;&nbsp;&nbsp;毁父，理所不容，而云“扶风王慨然善冲之言”，故知此书举引皆虚。】<br /><br />&nbsp;&nbsp;&nbsp;&nbsp;六年春，扬声由斜谷道取d，使赵云、邓芝为疑军，据箕谷，魏大将军曹真<br /><br />&nbsp;&nbsp;&nbsp;&nbsp;举众拒之。亮身率诸军攻祁山，戎陈整齐，赏罚肃而号令明，南安、天水、安定<br /><br />&nbsp;&nbsp;&nbsp;&nbsp;三郡叛魏应亮，关中响震。【魏略曰：始，国家以蜀中惟有刘备。备既死，数岁<br /><br />&nbsp;&nbsp;&nbsp;&nbsp;寂然无声，是以略无备预；而卒闻亮出，朝野恐惧，陇右、祁山尤甚，故三郡同<br /><br />&nbsp;&nbsp;&nbsp;&nbsp;时应亮。】魏明帝西镇长安，命张A拒亮，亮使马谡督诸军在前，与A战于街亭。<br /><br />&nbsp;&nbsp;&nbsp;&nbsp;谡违亮节度，举动失宜，大为A所破。亮拔西县千馀家，还于汉中，【郭冲四事<br /><br />&nbsp;&nbsp;&nbsp;&nbsp;曰：亮出祁山，陇西、南安二郡应时降，围天水，拔冀城，虏姜维，驱略士女数<br /><br />&nbsp;&nbsp;&nbsp;&nbsp;千人还蜀。人皆贺亮，亮颜色愀然有戚容，谢曰：“普天之下，莫非汉民，国家<br /><br />&nbsp;&nbsp;&nbsp;&nbsp;威力未举，使百姓困於豺狼之吻。一夫有死，皆亮之罪，以此相贺，能不为愧。”<br /><br />&nbsp;&nbsp;&nbsp;&nbsp;於是蜀人咸知亮有吞魏之志，非惟拓境而已。难曰：亮有吞魏之志久矣，不始於<br /><br />&nbsp;&nbsp;&nbsp;&nbsp;此众人方知也，且于时师出无成，伤缺而反者众，三郡归降而不能有。姜维，天<br /><br />&nbsp;&nbsp;&nbsp;&nbsp;水之匹夫耳，获之则於魏何损？拔西县千家，不补街亭所丧，以何为功，而蜀人<br /><br />&nbsp;&nbsp;&nbsp;&nbsp;相贺乎？】戮谡以谢众。上疏曰：“臣以弱才，叨窃非据，亲秉旄钺以厉三军，<br /><br />&nbsp;&nbsp;&nbsp;&nbsp;不能训章明法，临事而惧，至有街亭违命之阙，箕谷不戒之失，咎皆在臣授任无<br /><br />&nbsp;&nbsp;&nbsp;&nbsp;方。臣明不知人，恤事多，春秋责帅，臣职是当。请自贬三等，以督厥咎。”<br /><br />&nbsp;&nbsp;&nbsp;&nbsp;於是以亮为右将军，行丞相事，所总统如前。【汉晋春秋曰：或劝亮更发兵者，<br /><br />&nbsp;&nbsp;&nbsp;&nbsp;亮曰：“大军在祁山、箕谷，皆多於贼，而不能破贼为贼所破者，则此病不在兵<br /><br />&nbsp;&nbsp;&nbsp;&nbsp;少也，在一人耳。今欲减兵省将，明罚思过，校变通之道於将来；若不能然者，<br /><br />&nbsp;&nbsp;&nbsp;&nbsp;虽兵多何益！自今已后，诸有忠虑於国，但勤攻吾之阙，则事可定，贼可死，功<br /><br />&nbsp;&nbsp;&nbsp;&nbsp;可跷足而待矣。”於是考微劳，甄烈壮，引咎责躬，布所失於天下，厉兵讲武，<br /><br />&nbsp;&nbsp;&nbsp;&nbsp;以为后图，戎士简练，民忘其败矣。亮闻孙权破曹休，魏兵东下，关中虚弱。十<br /><br />&nbsp;&nbsp;&nbsp;&nbsp;一月，上言曰：“先帝虑汉、贼不两立，王业不偏安，故臣以讨贼也。以先帝<br /><br />&nbsp;&nbsp;&nbsp;&nbsp;之明，量臣之才，故知臣伐贼才弱敌强也；然不伐贼，王业亦亡，惟坐待亡，孰<br /><br />&nbsp;&nbsp;&nbsp;&nbsp;与伐之？是故臣而弗疑也。臣受命之日，寝不安席，食不甘味，思惟北征，宜<br /><br />&nbsp;&nbsp;&nbsp;&nbsp;先入南，故五月渡泸，深入不毛，并日而食。臣非不自惜也，顾王业不得偏全於<br /><br />&nbsp;&nbsp;&nbsp;&nbsp;蜀都，故冒危难以奉先帝之遗意也，而议者谓为非计。今贼m疲於西，又务於东，<br /><br />&nbsp;&nbsp;&nbsp;&nbsp;兵法乘劳，此进趋之时也。谨陈其事如左：高帝明并日月，谋臣渊深，然涉险被<br /><br />&nbsp;&nbsp;&nbsp;&nbsp;创，危然后安。今陛下未及高帝，谋臣不如良、平，而欲以长计取胜，坐定天下，<br /><br />&nbsp;&nbsp;&nbsp;&nbsp;此臣之未解一也。刘繇、王朗各据州郡，论安言计，动引圣人，群疑满腹，众难<br /><br />&nbsp;&nbsp;&nbsp;&nbsp;塞胸，今岁不战，明年不征，使孙策坐大，遂并江东，此臣之未解二也。曹操智<br /><br />&nbsp;&nbsp;&nbsp;&nbsp;计殊绝於人，其用兵也，仿佛孙、吴，然困於南阳，险於乌巢，危於祁连，快<br /><br />&nbsp;&nbsp;&nbsp;&nbsp;黎阳，几败北山，殆死潼关，然后伪定一时耳，况臣才弱，而欲以不危而定之，<br /><br />&nbsp;&nbsp;&nbsp;&nbsp;此臣之未解三也。曹操五攻昌霸不下，四越巢湖不成，任用李服而李服图之，委<br /><br />&nbsp;&nbsp;&nbsp;&nbsp;夏侯而夏侯败亡，先帝每称操为能，犹有此失，况臣驽下，何能必胜？此臣之未<br /><br />&nbsp;&nbsp;&nbsp;&nbsp;解四也。自臣到汉中，中间期年耳，然丧赵云、阳群、马玉、阎芝、丁立、白寿、<br /><br />&nbsp;&nbsp;&nbsp;&nbsp;刘A、邓铜等及曲长屯将七十馀人，突将无前。z叟、青羌散骑、武骑一千馀人，<br /><br />&nbsp;&nbsp;&nbsp;&nbsp;此皆数十年之内所纠合四方之精锐，非一州之所有，若复数年，则损三分之二也，<br /><br />&nbsp;&nbsp;&nbsp;&nbsp;当何以图敌？此臣之未解五也。今民穷兵疲，而事不可息，事不可息，则住与行<br /><br />&nbsp;&nbsp;&nbsp;&nbsp;劳费正等，而不及今图之，欲以一州之地与贼持久，此臣之未解六也。夫难平者，<br /><br />&nbsp;&nbsp;&nbsp;&nbsp;事也。昔先帝败军於楚，当此时，曹操拊手谓，天下以定。然后先帝东连吴、越，<br /><br />&nbsp;&nbsp;&nbsp;&nbsp;西取巴、蜀，举兵北征，夏侯授首，此操之失计而汉事将成也。然后吴更违盟，<br /><br />&nbsp;&nbsp;&nbsp;&nbsp;关羽毁败，秭归蹉跌，曹丕称帝。凡事如是，难可逆见。臣鞠躬尽力，死而后已，<br /><br />&nbsp;&nbsp;&nbsp;&nbsp;至於成败利钝，非臣之明所能逆睹也。”於是有散关之役。此表，亮集所无，出<br /><br />&nbsp;&nbsp;&nbsp;&nbsp;张俨默记。】<br /><br />&nbsp;&nbsp;&nbsp;&nbsp;冬，亮复出散关，围陈仓，曹真拒之，亮粮尽而还。魏将王双率骑追亮，亮<br /><br />&nbsp;&nbsp;&nbsp;&nbsp;与战，破之，斩双。七年，亮遣陈式攻武都、阴平。魏雍州刺史郭淮率众欲击式，<br /><br />&nbsp;&nbsp;&nbsp;&nbsp;亮自出至建威，淮退还，遂平二郡。诏策亮曰：“街亭之役，咎由马谡，而君引<br /><br />&nbsp;&nbsp;&nbsp;&nbsp;愆，深自贬抑，重违君意，听顺所守。前年耀师，馘斩王双；今岁爰征，郭淮遁<br /><br />&nbsp;&nbsp;&nbsp;&nbsp;走；降集氐、羌，兴复二郡，威镇凶暴，功勋显然。方今天下骚扰，元恶未枭，<br /><br />&nbsp;&nbsp;&nbsp;&nbsp;君受大任，止之重，而久自挹损，非所以光扬洪烈矣。今复君丞相，君其勿辞。”<br /><br />&nbsp;&nbsp;&nbsp;&nbsp;【汉晋春秋曰：是岁，孙权称尊号，其群臣以并尊二帝来告。议者咸以为交之无<br /><br />&nbsp;&nbsp;&nbsp;&nbsp;益，而名体弗顺，宜显明正义，绝其盟好。亮曰：“权有c逆之心久矣，国家所<br /><br />&nbsp;&nbsp;&nbsp;&nbsp;以略其衅情者，求掎角之援也。今若加显绝，雠我必深，便当移兵东【戍】伐，<br /><br />&nbsp;&nbsp;&nbsp;&nbsp;与之角力，须并其土，乃议中原。彼贤才尚多，将相缉穆，未可一朝定也。顿兵<br /><br />&nbsp;&nbsp;&nbsp;&nbsp;相持，坐而须老，使北贼得计，非算之上者。昔孝文卑辞匈奴，先帝优与吴盟，<br /><br />&nbsp;&nbsp;&nbsp;&nbsp;皆应权通变，弘思远益，非匹夫之为忿者也。今议者咸以权利在鼎足，不能并力，<br /><br />&nbsp;&nbsp;&nbsp;&nbsp;且志望以满，无上岸之情，推此，皆似是而非也。何者？其智力不侔，故限江自<br /><br />&nbsp;&nbsp;&nbsp;&nbsp;保；权之不能越江，犹魏贼之不能渡汉，非力有馀而利不取也。若大军致讨，彼<br /><br />&nbsp;&nbsp;&nbsp;&nbsp;高当分裂其地以为后规，下当略民广境，示武於内，非端坐者也。若就其不动而<br /><br />&nbsp;&nbsp;&nbsp;&nbsp;睦於我，我之北伐，无东顾之忧，河南之众不得尽西，此之为利，亦已深矣。权<br /><br />&nbsp;&nbsp;&nbsp;&nbsp;c之罪，未宜明也。”乃遣卫尉陈震庆权正号。】<br /><br />&nbsp;&nbsp;&nbsp;&nbsp;九年，亮复出祁山，以木牛运，【汉晋春秋曰：亮围祁山，招鲜卑轲比能，<br /><br />&nbsp;&nbsp;&nbsp;&nbsp;比能等至故北地石城以应亮。於是魏大司马曹真有疾，司马宣王自荆州入朝，魏<br /><br />&nbsp;&nbsp;&nbsp;&nbsp;明帝曰：“西方事重，非君莫可付者。”乃使西屯长安，督张A、费曜、戴陵、<br /><br />&nbsp;&nbsp;&nbsp;&nbsp;郭淮等。宣王使曜、陵留精兵四千守上，馀众悉出，西救祁山。A欲分兵驻雍、<br /><br />&nbsp;&nbsp;&nbsp;&nbsp;d，宣王曰：“料前军能独当之者，将军言是也；若不能当而分为前后，此楚之<br /><br />&nbsp;&nbsp;&nbsp;&nbsp;三军所以为黥布禽也。”遂进。亮分兵留攻，自逆宣王于上。郭淮、费曜等徼<br /><br />&nbsp;&nbsp;&nbsp;&nbsp;亮，亮破之，因大芟刈其麦，与宣王遇于上之东，敛兵依险，军不得交，亮引<br /><br />&nbsp;&nbsp;&nbsp;&nbsp;而还。宣王寻亮至于卤城。张A曰：“彼远来逆我，请战不得，谓我利在不战，<br /><br />&nbsp;&nbsp;&nbsp;&nbsp;欲以长计制之也。且祁山知大军以在近，人情自固，可止屯於此，分为奇兵，示<br /><br />&nbsp;&nbsp;&nbsp;&nbsp;出其后，不宜进前而不敢浚坐失民望也。今亮县军食少，亦行去矣。”宣王不<br /><br />&nbsp;&nbsp;&nbsp;&nbsp;从，故寻亮。既至，又登山掘营，不肯战。贾栩、魏平数请战，因曰：“公畏蜀<br /><br />&nbsp;&nbsp;&nbsp;&nbsp;如虎，奈天下笑何！”宣王病之。诸将咸请战。五月辛巳，乃使张A攻无当监何<br /><br />&nbsp;&nbsp;&nbsp;&nbsp;平於南围，自案中道向亮。亮使魏延、高翔、吴班赴拒，大破之，获甲首三千级，<br /><br />&nbsp;&nbsp;&nbsp;&nbsp;玄铠五千领，角弩三千一百张，宣王还保营。】粮尽退军，与魏将张A交战，射<br /><br />&nbsp;&nbsp;&nbsp;&nbsp;杀A。【郭冲五事曰：魏明帝自征蜀，幸长安，遣宣王督张A诸军，雍、凉劲卒<br /><br />&nbsp;&nbsp;&nbsp;&nbsp;三十馀万，潜军密进，规向剑阁。亮时在祁山，旌旗利器，守在险要，十二更下，<br /><br />&nbsp;&nbsp;&nbsp;&nbsp;在者八万。时魏军始陈，幡兵m交，参佐咸以贼众强盛，非力不制，宜权停下兵<br /><br />&nbsp;&nbsp;&nbsp;&nbsp;一月，以并声势。亮曰：“吾统武行师，以大信为本，得原失信，古人所惜；去<br /><br />&nbsp;&nbsp;&nbsp;&nbsp;者束装以待期，妻子鹤望而计日，虽临征难，义所不废。”皆催遣令去。於是去<br /><br />&nbsp;&nbsp;&nbsp;&nbsp;者感悦，愿留一战，住者愤踊，思致死命。相谓曰：“诸葛公之恩，死犹不报也。”<br /><br />&nbsp;&nbsp;&nbsp;&nbsp;临战之日，莫不拔刃争先，以一当十，杀张A，s宣王，一战大w，此信之由<br /><br />&nbsp;&nbsp;&nbsp;&nbsp;也。难曰：臣松之案：亮前出祁山，魏明帝身至长安耳，此年不复自来。且亮大<br /><br />&nbsp;&nbsp;&nbsp;&nbsp;军在关、陇，魏人何由得越亮径向剑阁？亮既在战场，本无久住之规，而方休兵<br /><br />&nbsp;&nbsp;&nbsp;&nbsp;还蜀，皆非经通之言。孙盛、习凿齿搜求异同，罔有所遗，而并不载冲言，知其<br /><br />&nbsp;&nbsp;&nbsp;&nbsp;乖剌多矣。】十二年春，亮悉大众由斜谷出，以流马运，据武功五丈原，与司马<br /><br />&nbsp;&nbsp;&nbsp;&nbsp;宣王对於渭南。亮每患粮不继，使己志不申，是以分兵屯田，为久驻之基。耕者<br /><br />&nbsp;&nbsp;&nbsp;&nbsp;杂於渭滨居民之间，而百姓安堵，军无私焉。【汉晋春秋曰：亮自至，数挑战。<br /><br />&nbsp;&nbsp;&nbsp;&nbsp;宣王亦表固请战。使卫尉辛毗持节以制之。姜维谓亮曰：“辛佐治仗节而到，贼<br /><br />&nbsp;&nbsp;&nbsp;&nbsp;不复出矣。”亮曰：“彼本无战情，所以固请战者，以示武於其众耳。将在军，<br /><br />&nbsp;&nbsp;&nbsp;&nbsp;君命有所不受，苟能制吾，岂千里而请战邪！”魏氏春秋曰：亮使至，问其寝食<br /><br />&nbsp;&nbsp;&nbsp;&nbsp;及其事之烦简，不问戎事。使对曰：“诸葛公夙兴夜寐，罚二十以上，皆亲揽焉；<br /><br />&nbsp;&nbsp;&nbsp;&nbsp;所啖食不至数升。”宣王曰：“亮将死矣。”】相持百馀日。其年八月，亮疾病，<br /><br />&nbsp;&nbsp;&nbsp;&nbsp;卒于军，时年五十四。【魏书曰：亮粮尽势穷，忧恚欧血，一夕烧营遁走，入谷，<br /><br />&nbsp;&nbsp;&nbsp;&nbsp;道发病卒。汉晋春秋曰：亮卒于郭氏坞。晋阳秋曰：有星赤而芒角，自东北西南<br /><br />&nbsp;&nbsp;&nbsp;&nbsp;流，投于亮营，三投再还，往大还小。俄而亮卒。臣松之以为亮在渭滨，魏人蹑<br /><br />&nbsp;&nbsp;&nbsp;&nbsp;迹，胜负之形，未可测量，而云欧血，盖因亮自亡而自夸大也。夫以孔明之略，<br /><br />&nbsp;&nbsp;&nbsp;&nbsp;岂为仲达欧血乎？及至刘琨丧师，与晋元帝笺亦云“亮军败欧血”，此则引虚记<br /><br />&nbsp;&nbsp;&nbsp;&nbsp;以为言也。其云入谷而卒，缘蜀人入谷发丧故也。】及军退，宣王案行其营垒处<br /><br />&nbsp;&nbsp;&nbsp;&nbsp;所，曰：“天下奇才也！”【汉晋春秋曰：杨仪等整军而出，百姓奔告宣王，宣<br /><br />&nbsp;&nbsp;&nbsp;&nbsp;王追焉。姜维令仪反旗鸣鼓，若将向宣王者，宣王乃退，不敢俊ｌ妒且墙岢露<br /><br />&nbsp;&nbsp;&nbsp;&nbsp;去，入谷然后发丧。宣王之退也，百姓为之谚曰：“死诸葛走生仲达。”或以告<br /><br />&nbsp;&nbsp;&nbsp;&nbsp;宣王，宣王曰：“吾能料生，不便料死也。”】<br /><br />&nbsp;&nbsp;&nbsp;&nbsp;亮遗命葬汉中定军山，因山为坟，冢足容棺，敛以时服，不须器物。诏策曰：<br /><br />&nbsp;&nbsp;&nbsp;&nbsp;“惟君体资文武，明斌瞥希受遗孤，匡辅朕躬，继绝兴微，志存靖乱；爰整<br /><br />&nbsp;&nbsp;&nbsp;&nbsp;六师，无岁不征，神武赫然，威镇八荒，将建殊功於季汉，参伊、周之巨勋。如<br /><br />&nbsp;&nbsp;&nbsp;&nbsp;何不吊，事临垂克，遘疾陨丧！朕用伤悼，肝心若裂。夫崇德序功，纪行命谥，<br /><br />&nbsp;&nbsp;&nbsp;&nbsp;所以光昭将来，刊载不朽。今使使持节左中郎将杜琼，赠君丞相武乡侯印绶，谥<br /><br />&nbsp;&nbsp;&nbsp;&nbsp;君为忠武侯。魂而有灵，嘉兹宠荣。呜呼哀哉！呜呼哀哉！”<br /><br />&nbsp;&nbsp;&nbsp;&nbsp;初，亮自表后主曰：“成都有桑八百株，薄田十五顷，子弟衣食，自有馀饶。<br /><br />&nbsp;&nbsp;&nbsp;&nbsp;至於臣在外任，无别调度，随身衣食，悉仰於官，不别治生，以长尺寸。若臣死<br /><br />&nbsp;&nbsp;&nbsp;&nbsp;之日，不使内有馀帛，外有赢财，以负陛下。”及卒，如其所言。<br /><br />&nbsp;&nbsp;&nbsp;&nbsp;亮性长於巧思，损益连弩，木牛流马，皆出其意；推演兵法，作八陈图，咸<br /><br />&nbsp;&nbsp;&nbsp;&nbsp;得其要云。【魏氏春秋曰：亮作八务、七戒、六恐、五惧，皆有条章，以训厉臣<br /><br />&nbsp;&nbsp;&nbsp;&nbsp;子。又损益连弩，谓之元戎，以铁为矢，矢长八寸，一弩十矢俱发。亮集载作木<br /><br />&nbsp;&nbsp;&nbsp;&nbsp;牛流马法曰：“木牛者，方腹曲头，一脚四足，头入领中，舌著於腹。载多而行<br /><br />&nbsp;&nbsp;&nbsp;&nbsp;少，宜可大用，不可小使；特行者数十里，群行者二十里也。曲者为牛头，双者<br /><br />&nbsp;&nbsp;&nbsp;&nbsp;为牛脚，横者为牛领，转者为牛足，覆者为牛背，方者为牛腹，垂者为牛舌，曲<br /><br />&nbsp;&nbsp;&nbsp;&nbsp;者为牛肋，刻者为牛齿，立者为牛角，细者为牛鞅，摄者为牛F轴。牛仰双辕，<br /><br />&nbsp;&nbsp;&nbsp;&nbsp;人行六尺，牛行四步。载一岁粮，日行二十里，而人不大劳。流马尺寸之数，肋<br /><br />&nbsp;&nbsp;&nbsp;&nbsp;长三尺五寸，广三寸，厚二寸二分，左右同。前轴孔分墨去头四寸，径中二寸。<br /><br />&nbsp;&nbsp;&nbsp;&nbsp;前脚孔分墨二寸，去前轴孔四寸五分，广一寸。前杠孔去前脚孔分墨二寸七分，<br /><br />&nbsp;&nbsp;&nbsp;&nbsp;孔长二寸，广一寸。后轴孔去前杠分墨一尺五分，大小与前同。后脚孔分墨去后<br /><br />&nbsp;&nbsp;&nbsp;&nbsp;轴孔三寸五分，大小与前同。后杠孔去后脚孔分墨二寸七分，后载w去后杠孔<br /><br />&nbsp;&nbsp;&nbsp;&nbsp;分墨四寸五分。前杠长一尺八寸，广二寸，厚一寸五分。后杠与等版方囊二枚，<br /><br />&nbsp;&nbsp;&nbsp;&nbsp;厚八分，长二尺七寸，高一尺六寸五分，广一尺六寸，每枚受米二斛三斗。从上<br /><br />&nbsp;&nbsp;&nbsp;&nbsp;杠孔去肋下七寸，前后同。上杠孔去下杠孔分墨一尺三寸，孔长一寸五分，广七<br /><br />&nbsp;&nbsp;&nbsp;&nbsp;分，八孔同。前后四脚，广二寸，厚一寸五分。形制如象，y长四寸，径面四<br /><br />&nbsp;&nbsp;&nbsp;&nbsp;寸三分。孔径中三脚杠，长二尺一寸，广一寸五分，厚一寸四分，同杠耳。”】<br /><br />&nbsp;&nbsp;&nbsp;&nbsp;亮言教书奏多可观，别为一集。<br /><br />&nbsp;&nbsp;&nbsp;&nbsp;景耀六年春，诏为亮立庙於沔阳。【襄阳记曰：亮初亡，所在各求为立庙，<br /><br />&nbsp;&nbsp;&nbsp;&nbsp;朝议以礼秩不听，百姓遂因时节私祭之於道陌上。言事者或以为可听立庙於成都<br /><br />&nbsp;&nbsp;&nbsp;&nbsp;者，后主不从。步兵校尉习隆、中书郎向充等共上表曰：“臣闻周人怀召伯之德，<br /><br />&nbsp;&nbsp;&nbsp;&nbsp;甘棠为之不伐；越王思范蠡之功，铸金以存其像。自汉兴以来，小善小德而图形<br /><br />&nbsp;&nbsp;&nbsp;&nbsp;立庙者多矣。况亮德范遐迩，勋盖季世，王室之不坏，实斯人是赖，而蒸尝止於<br /><br />&nbsp;&nbsp;&nbsp;&nbsp;私门，庙像阙而莫立，使百姓巷祭，戎夷野祀，非所以存德念功，述追在昔者也。<br /><br />&nbsp;&nbsp;&nbsp;&nbsp;今若尽顺民心，则渎而无典，建之京师，又孔诿恚此圣怀所以惟疑也。臣愚以<br /><br />&nbsp;&nbsp;&nbsp;&nbsp;为宜因近其墓，立之於沔阳，使所亲属以时赐祭，凡其臣故吏欲奉祠者，皆限至<br /><br />&nbsp;&nbsp;&nbsp;&nbsp;庙。断其私祀，以崇正礼。”於是始从之。】秋，魏镇西将军锺会征蜀，至汉川，<br /><br />&nbsp;&nbsp;&nbsp;&nbsp;祭亮之庙，令军士不得於亮墓所左右刍牧樵采。亮弟均，官至长水校尉。亮子瞻，<br /><br />&nbsp;&nbsp;&nbsp;&nbsp;嗣爵。【襄阳记曰：黄承彦者，高爽开列，为沔南名士，谓诸葛孔明曰：“闻君<br /><br />&nbsp;&nbsp;&nbsp;&nbsp;择妇；身有丑女，黄头黑色，而才堪相配。”孔明许，即载送之。时人以为笑乐，<br /><br />&nbsp;&nbsp;&nbsp;&nbsp;乡里为之谚曰：“莫作孔明择妇，正得阿承丑女。”】<br /><br />&nbsp;&nbsp;&nbsp;&nbsp;诸葛氏集目录<br /><br />&nbsp;&nbsp;&nbsp;&nbsp;开府作牧第一权制第二南征第三北出第四<br /><br />&nbsp;&nbsp;&nbsp;&nbsp;计算第五训厉第六综上第七综下第八<br /><br />&nbsp;&nbsp;&nbsp;&nbsp;杂言上第九杂言下第十贵和第十一兵要第十二<br /><br />&nbsp;&nbsp;&nbsp;&nbsp;传运第十三与孙权书第十四与诸葛瑾书第十五与孟达书第十六<br /><br />&nbsp;&nbsp;&nbsp;&nbsp;废李平第十七法检上第十八法检下第十九科令上第二十<br /><br />&nbsp;&nbsp;&nbsp;&nbsp;科令下第二十一军令上第二十二军令中第二十三军令下第二十四<br /><br />&nbsp;&nbsp;&nbsp;&nbsp;右二十四篇，凡十万四千一百一十二字。<br /><br />&nbsp;&nbsp;&nbsp;&nbsp;臣寿等言：臣前在著作郎，侍中领中书监济北侯臣荀勖、中书令关内侯臣和<br /><br />&nbsp;&nbsp;&nbsp;&nbsp;峤奏，使臣定故蜀丞相诸葛亮故事。亮毗佐危国，负阻不宾，然犹存录其言，耻<br /><br />&nbsp;&nbsp;&nbsp;&nbsp;善有遗，诚是大晋光明至德，泽被无疆，自古以来，未之有伦也。辄删除复重，<br /><br />&nbsp;&nbsp;&nbsp;&nbsp;随类相从，凡为二十四篇，篇名如右。<br /><br />&nbsp;&nbsp;&nbsp;&nbsp;亮少有逸群之才，英霸之器，身长八尺，容貌甚伟，时人异焉。遭汉末扰乱，<br /><br />&nbsp;&nbsp;&nbsp;&nbsp;随叔父玄避难荆州，躬耕于野，不求闻达。时左将军刘备以亮有殊量，乃三顾亮<br /><br />&nbsp;&nbsp;&nbsp;&nbsp;於草庐之中；亮深谓备雄姿杰出，遂解带写诚，厚相结纳。及魏武帝南征荆州，<br /><br />&nbsp;&nbsp;&nbsp;&nbsp;刘琮举州委质，而备失势众寡，无立锥之地。亮时年二十七，乃建奇策，身使孙<br /><br />&nbsp;&nbsp;&nbsp;&nbsp;权，求援吴会。权既宿服仰备，又睹亮奇雅，甚敬重之，即遣兵三万人以助备。<br /><br />&nbsp;&nbsp;&nbsp;&nbsp;备得用与武帝交战，大破其军，乘胜克捷，江南悉平。后备又西取益州。益州既<br /><br />&nbsp;&nbsp;&nbsp;&nbsp;定，以亮为军师将军。备称尊号，拜亮为丞相，录尚书事。及备殂没，嗣子幼弱，<br /><br />&nbsp;&nbsp;&nbsp;&nbsp;事无巨细，亮皆专之。於是外连东吴，内平南越，立法施度，整理戎旅，工械技<br /><br />&nbsp;&nbsp;&nbsp;&nbsp;巧，物究其极，科教严明，赏罚必信，无恶不惩，无善不显，至於吏不容奸，人<br /><br />&nbsp;&nbsp;&nbsp;&nbsp;怀自厉，道不拾遗，强不侵弱，风化肃然也。<br /><br />&nbsp;&nbsp;&nbsp;&nbsp;当此之时，亮之素志，进欲龙骧虎视，苞括四海，退欲跨陵边疆，震荡宇内。<br /><br />&nbsp;&nbsp;&nbsp;&nbsp;又自以为无身之日，则未有能蹈涉中原、抗衡上国者，是以用兵不戢，屡耀其武。<br /><br />&nbsp;&nbsp;&nbsp;&nbsp;然亮才，於治戎为长，奇谋为短，理民之郑优於将略。而所与对敌，或值人杰，<br /><br />&nbsp;&nbsp;&nbsp;&nbsp;加众寡不侔，攻守异体，故虽连年动众，未能有克。昔萧何荐韩信，管仲举王子<br /><br />&nbsp;&nbsp;&nbsp;&nbsp;城父，皆忖己之长，未能兼有故也。亮之器能政理，抑亦管、萧之亚匹也，而时<br /><br />&nbsp;&nbsp;&nbsp;&nbsp;之名将无城父、韩信，故使功业陵迟，大义不及邪？盖天命有归，不可以智力争<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;青龙二年春，亮帅众出武功，分兵屯田，为久驻之基。其秋病卒，黎庶追思，<br /><br />&nbsp;&nbsp;&nbsp;&nbsp;以为口实。至今梁、益之民，咨述亮者，言犹在耳，虽甘棠之咏召公，郑人之歌<br /><br />&nbsp;&nbsp;&nbsp;&nbsp;子产，无以远譬也。孟轲有云：“以逸道使民，虽劳不怨；以生道杀人，虽死不<br /><br />&nbsp;&nbsp;&nbsp;&nbsp;忿。”信矣！论者或怪亮文彩不艳，而过於丁宁周至。臣愚以为咎繇大贤也，周<br /><br />&nbsp;&nbsp;&nbsp;&nbsp;公圣人也，考之尚书，咎繇之谟略而雅，周公之诰烦而悉。何则？咎繇与舜、禹<br /><br />&nbsp;&nbsp;&nbsp;&nbsp;共谈，周公与群下矢誓故也。亮所与言，尽众人凡士，故其文指不得及远也。然<br /><br />&nbsp;&nbsp;&nbsp;&nbsp;其声教遗言，皆经事综物，公诚之心，形于文墨，足以知其人之意理，而有补於<br /><br />&nbsp;&nbsp;&nbsp;&nbsp;当世。<br /><br />&nbsp;&nbsp;&nbsp;&nbsp;伏惟陛下迈踪古圣，荡然无忌，故虽敌国诽谤之言，咸肆其辞而无所革讳，<br /><br />&nbsp;&nbsp;&nbsp;&nbsp;所以明大通之道也。谨录写上诣著作。臣寿诚惶诚恐，顿首顿首，死罪死罪。泰<br /><br />&nbsp;&nbsp;&nbsp;&nbsp;始十年二月一日癸巳，平阳侯相臣陈寿上。<br /><br />&nbsp;&nbsp;&nbsp;&nbsp;乔字伯松，亮兄瑾之第二子也，本字仲慎。与兄元逊俱有名於时，论者以为<br /><br />&nbsp;&nbsp;&nbsp;&nbsp;乔才不及兄，而性业过之。初，亮未有子，求乔为嗣，瑾启孙权遣乔来西，亮以<br /><br />&nbsp;&nbsp;&nbsp;&nbsp;乔为己m子，故易其字焉。拜为驸马都尉，随亮至汉中。【亮与兄瑾书曰：“乔<br /><br />&nbsp;&nbsp;&nbsp;&nbsp;本当还成都，今诸将子弟皆得传运，思惟宜同荣辱。今使乔督五六百兵，与诸子<br /><br />&nbsp;&nbsp;&nbsp;&nbsp;弟传於谷中。”书在亮集。】年二十五，建兴六年卒。子攀，官至行护军翊武将<br /><br />&nbsp;&nbsp;&nbsp;&nbsp;军，亦早卒。诸葛恪见诛於吴，子孙皆尽，而亮自有胄裔，故攀还复为瑾后。<br /><br />&nbsp;&nbsp;&nbsp;&nbsp;瞻字思远。建兴十二年，亮出武功，与兄瑾书曰：“瞻今已八岁，聪慧可爱，<br /><br />&nbsp;&nbsp;&nbsp;&nbsp;嫌其早成，恐不为重器耳。”年十七，尚公主，拜骑都尉。其明年为羽林中郎将，<br /><br />&nbsp;&nbsp;&nbsp;&nbsp;屡迁射声校尉、侍中、尚书仆射，加军师将军。瞻工书画，强识念，蜀人追思亮，<br /><br />&nbsp;&nbsp;&nbsp;&nbsp;咸爱其才敏。每朝廷有一善政佳事，虽非瞻所建倡，百姓皆传相告曰：“葛侯之<br /><br />&nbsp;&nbsp;&nbsp;&nbsp;所为也。”是以美声溢誉，有过其实。景耀四年，为行都护卫将军，与辅国大将<br /><br />&nbsp;&nbsp;&nbsp;&nbsp;军南乡侯董厥并平尚书事。六年冬，魏征西将军邓艾伐蜀，自阴平由景谷道旁入。<br /><br />&nbsp;&nbsp;&nbsp;&nbsp;瞻督诸军至涪停住，前锋破，退还，住绵竹。艾遣书诱瞻曰：“若降者必表为琅<br /><br />&nbsp;&nbsp;&nbsp;&nbsp;邪王。”瞻怒，斩艾使。遂战，大败，临陈死，时年三十七。众皆离散，艾长驱<br /><br />&nbsp;&nbsp;&nbsp;&nbsp;至成都。瞻长子尚，与瞻俱没。【干宝曰：瞻虽智不足以扶危，勇不足以拒敌，<br /><br />&nbsp;&nbsp;&nbsp;&nbsp;而能外不负国，内不改父之志，忠孝存焉。华阳国志曰：尚叹曰：“父子荷国重<br /><br />&nbsp;&nbsp;&nbsp;&nbsp;恩，不早斩黄皓，以致倾败，用生何为！”乃驰赴魏军而死。】次子京及攀子显<br /><br />&nbsp;&nbsp;&nbsp;&nbsp;等，咸熙元年内移河东。【案诸葛氏谱云：京字行宗。晋泰始起居注载诏曰：<br /><br />&nbsp;&nbsp;&nbsp;&nbsp;“诸葛亮在蜀，尽其心力，其子瞻临难而死义，天下之善一也。”其孙京，随才<br /><br />&nbsp;&nbsp;&nbsp;&nbsp;署吏，后为d令。尚书仆射山涛启事曰：“d令诸葛京，祖父亮，遇汉乱分隔，<br /><br />&nbsp;&nbsp;&nbsp;&nbsp;父子在蜀，虽不达天命，要为尽心所事。京治d自复有称，臣以为宜以补东宫舍<br /><br />&nbsp;&nbsp;&nbsp;&nbsp;人，以明事人之理，副梁、益之论。”京位至江州刺史。】<br /><br />&nbsp;&nbsp;&nbsp;&nbsp;董厥者，丞相亮时为府令史，亮称之曰：“董令史，良士也。吾每与之言，<br /><br />&nbsp;&nbsp;&nbsp;&nbsp;思慎宜m。”徙为主簿。亮卒后，稍迁至尚书仆射，代陈祗为尚书令，迁大将军，<br /><br />&nbsp;&nbsp;&nbsp;&nbsp;平台事，而义阳樊建代焉。【案晋百官表：董厥字龚袭，亦义阳人。建字长元。】<br /><br />&nbsp;&nbsp;&nbsp;&nbsp;延熙【二】十四年，以校尉使吴，值孙权病笃，不自见建。权问诸葛恪曰：“樊<br /><br />&nbsp;&nbsp;&nbsp;&nbsp;建何如宗预也？”恪对曰：“才识不及预，而雅性过之。”后为侍中，守尚书令。<br /><br />&nbsp;&nbsp;&nbsp;&nbsp;自瞻、厥、建统事，姜维常征伐在外，宦人黄皓窃弄机柄，咸共将护，无能匡矫，<br /><br />&nbsp;&nbsp;&nbsp;&nbsp;【孙盛异同记曰：瞻、厥等以维好战无功，国内疲弊，宜表后主，召还为益州刺<br /><br />&nbsp;&nbsp;&nbsp;&nbsp;史，夺其兵权；蜀长老犹有瞻表以阎宇代维故事。晋永和三年，蜀史常璩说蜀长<br /><br />&nbsp;&nbsp;&nbsp;&nbsp;老云：“陈寿尝为瞻吏，为瞻所辱，故因此事归恶黄皓，而云瞻不能匡矫也。”】<br /><br />&nbsp;&nbsp;&nbsp;&nbsp;然建特不与皓和好往来。蜀破之明年春，厥、建俱诣京都，同为相国参军，其秋<br /><br />&nbsp;&nbsp;&nbsp;&nbsp;并兼散骑常侍，使蜀慰劳。【汉晋春秋曰：樊建为给事中，晋武帝问诸葛亮之治<br /><br />&nbsp;&nbsp;&nbsp;&nbsp;国，建对曰：“闻恶必改，而不矜过，赏罚之信，足感神明。”帝曰：“善哉！<br /><br />&nbsp;&nbsp;&nbsp;&nbsp;使我得此人以自辅，岂有今日之劳乎！”建稽首曰：“臣窃闻天下之论，皆谓邓<br /><br />&nbsp;&nbsp;&nbsp;&nbsp;艾见枉，陛下知而不理，此岂冯唐之所谓‘虽得颇、牧而不能用’者乎！”帝笑<br /><br />&nbsp;&nbsp;&nbsp;&nbsp;曰：“吾方欲明之，卿言起我意。”於是发诏治艾焉。】<br /><br />&nbsp;&nbsp;&nbsp;&nbsp;评曰：诸葛亮之为相国也，抚百姓，示仪轨，约官职，从权制，开诚心，布<br /><br />&nbsp;&nbsp;&nbsp;&nbsp;公道；尽忠益时者虽雠必赏，犯法怠慢者虽亲必罚，服罪输情者虽重必释，游辞<br /><br />&nbsp;&nbsp;&nbsp;&nbsp;巧饰者虽轻必戮；善无微而不赏，恶无纤而不贬；庶事精练，物理其本，循名责<br /><br />&nbsp;&nbsp;&nbsp;&nbsp;实，虚伪不齿；终於邦域之内，咸畏而爱之，刑政虽峻而无怨者，以其用心平而<br /><br />&nbsp;&nbsp;&nbsp;&nbsp;劝戒明也。可谓识治之良才，管、萧之亚匹矣。然连年动众，未能成功，盖应变<br /><br />&nbsp;&nbsp;&nbsp;&nbsp;将略，非其所长欤！【袁子曰：或问诸葛亮何如人也，袁子曰：张飞、关羽与刘<br /><br />&nbsp;&nbsp;&nbsp;&nbsp;备俱起，爪牙腹心之臣，而武人也。晚得诸葛亮，因以为佐相，而群臣悦服，刘<br /><br />&nbsp;&nbsp;&nbsp;&nbsp;备足信、亮足重故也。及其受六尺之孤，摄一国之政，事凡庸之君，专权而不失<br /><br />&nbsp;&nbsp;&nbsp;&nbsp;礼，行君事而国人不疑，如此即以为君臣百姓之心欣戴之矣。行法严而国人悦服，<br /><br />&nbsp;&nbsp;&nbsp;&nbsp;用民尽其力而下不怨。及其兵出入如宾，行不寇，刍荛者不猎，如在国中。其用<br /><br />&nbsp;&nbsp;&nbsp;&nbsp;兵也，止如山，进退如风，兵出之日，天下震动，而人心不忧。亮死至今数十年，<br /><br />&nbsp;&nbsp;&nbsp;&nbsp;国人歌思，如周人之思召公也，孔子曰“雍也可使南面”，诸葛亮有焉。又问诸<br /><br />&nbsp;&nbsp;&nbsp;&nbsp;葛亮始出陇右，南安、天水、安定三郡人反应之，若亮速进，则三郡非中国之有<br /><br />&nbsp;&nbsp;&nbsp;&nbsp;也，而亮徐行不进；既而官兵上陇，三郡复，亮无尺寸之功，失此机，何也？袁<br /><br />&nbsp;&nbsp;&nbsp;&nbsp;子曰：蜀兵轻锐，良将少，亮始出，未知中国强弱，是以疑而尝之；且大会者不<br /><br />&nbsp;&nbsp;&nbsp;&nbsp;求近功，所以不进也。曰：何以知其疑也？袁子曰：初出迟重，屯营重}，后<br /><br />&nbsp;&nbsp;&nbsp;&nbsp;转降未进兵欲战，亮勇而能斗，三郡反而不速应，此其疑徵也。曰：何以知其勇<br /><br />&nbsp;&nbsp;&nbsp;&nbsp;而能斗也？袁子曰：亮之在街亭也，前军大破，亮屯去数里，不救；官兵相接，<br /><br />&nbsp;&nbsp;&nbsp;&nbsp;又徐行，此其勇也。亮之行军，安静而坚重；安静则易动，坚重则可以进退。亮<br /><br />&nbsp;&nbsp;&nbsp;&nbsp;法令明，赏罚信，士卒用命，赴险而不顾，此所以能斗也。曰：亮率数万之众，<br /><br />&nbsp;&nbsp;&nbsp;&nbsp;其所兴造，若数十万之功，是其奇者也。所至营垒、井灶、圊溷、藩篱、障塞皆<br /><br />&nbsp;&nbsp;&nbsp;&nbsp;应绳墨，一月之行，去之如始至，劳费而徒为饰好，何也？袁子曰：蜀人轻脱，<br /><br />&nbsp;&nbsp;&nbsp;&nbsp;亮故坚用之。曰：何以知其然也？袁子曰：亮治实而不治名，志大而所欲远，非<br /><br />&nbsp;&nbsp;&nbsp;&nbsp;求近速者也。曰：亮好治官府、次舍、桥梁、道路，此非急务，何也？袁子曰：<br /><br />&nbsp;&nbsp;&nbsp;&nbsp;小国贤才少，故欲其尊严也。亮之治蜀，田畴辟，仓廪实，器械利，蓄积饶，朝<br /><br />&nbsp;&nbsp;&nbsp;&nbsp;会不华，路无醉人。夫本立故末治，有馀力而后及小事，此所以劝其功也。曰：<br /><br />&nbsp;&nbsp;&nbsp;&nbsp;子之论诸葛亮，则有证也。以亮之才而少其功，何也？袁子曰：亮，持本者也，<br /><br />&nbsp;&nbsp;&nbsp;&nbsp;其於应变，则非所长也，故不敢用其短。曰：然则吾子美之，何也？袁子曰：此<br /><br />&nbsp;&nbsp;&nbsp;&nbsp;固贤者之远矣，安可以备体责也。夫能知所短而不用，此贤者之大也；知所短则<br /><br />&nbsp;&nbsp;&nbsp;&nbsp;知所长矣。夫前识与言而不中，亮之所不用也，此吾之所谓可也。吴大鸿胪张俨<br /><br />&nbsp;&nbsp;&nbsp;&nbsp;作默记，其述佐篇论亮与司马宣王书曰：汉朝倾覆，天下崩坏，豪杰之士，竞希<br /><br />&nbsp;&nbsp;&nbsp;&nbsp;神器。魏氏跨中土，刘氏据益州，并称兵海内，为世霸主。诸葛、司马二相，遭<br /><br />&nbsp;&nbsp;&nbsp;&nbsp;值际会，身明主，或收功於蜀汉，或册名於伊、洛。丕、备既没，后嗣继统，<br /><br />&nbsp;&nbsp;&nbsp;&nbsp;各受保阿之任，辅翼幼主，不负然诺之诚，亦一国之宗臣，霸王之贤佐也。历前<br /><br />&nbsp;&nbsp;&nbsp;&nbsp;世以观近事，二相优劣，可得而详也。孔明起巴、蜀之地，蹈一州之土，方之大<br /><br />&nbsp;&nbsp;&nbsp;&nbsp;国，其战士人民，盖有九分之一也，而以贡贽大吴，抗对北敌，至使耕战有伍，<br /><br />&nbsp;&nbsp;&nbsp;&nbsp;刑法整齐，提步卒数万，长驱祁山，慨然有饮马河、洛之志。仲达据天下十倍之<br /><br />&nbsp;&nbsp;&nbsp;&nbsp;地，仗兼并之众，据牢城，拥精锐，无禽敌之意，务自保全而已，使彼孔明自来<br /><br />&nbsp;&nbsp;&nbsp;&nbsp;自去。若此人不亡，终其志意，连年运思，刻日兴谋，则凉、雍不解甲，中国不<br /><br />&nbsp;&nbsp;&nbsp;&nbsp;释鞍，胜负之势，亦已决矣。昔子产治郑，诸侯不敢加兵，蜀相其近之矣。方之<br /><br />&nbsp;&nbsp;&nbsp;&nbsp;司马，不亦优乎！或曰，兵者凶器，战者危事也，有国者不务保安境内，绥静百<br /><br />&nbsp;&nbsp;&nbsp;&nbsp;姓，而好开辟土地，征伐天下，未为得计也。诸葛丞相诚有匡佐之才，然处孤绝<br /><br />&nbsp;&nbsp;&nbsp;&nbsp;之地，战士不满五万，自可闭关守险，君臣无事。空劳师旅，无岁不征，未能进<br /><br />&nbsp;&nbsp;&nbsp;&nbsp;咫尺之地，开帝王之基，而使国内受其荒残，西土苦其役调。魏司马懿才用兵众，<br /><br />&nbsp;&nbsp;&nbsp;&nbsp;未易可轻，量敌而进，兵家所慎；若丞相必有以策之，则未见坦然之勋，若无策<br /><br />&nbsp;&nbsp;&nbsp;&nbsp;以裁之，则非明哲之谓，海内归向之意也，余窃疑焉，请闻其说。答曰：盖闻汤<br /><br />&nbsp;&nbsp;&nbsp;&nbsp;以七十里、文王以百里之地而有天下，皆用征伐而定之。揖让而登王位者，惟舜、<br /><br />&nbsp;&nbsp;&nbsp;&nbsp;禹而已。今蜀、魏为敌战之国，势不俱王，自操、备时，强弱县殊，而备犹出兵<br /><br />&nbsp;&nbsp;&nbsp;&nbsp;阳平，禽夏侯渊。羽围襄阳，将降曹仁，生获于禁，当时北边大小忧惧，孟德身<br /><br />&nbsp;&nbsp;&nbsp;&nbsp;出南阳，乐进、徐晃等为救，围不即解，故蒋子通言彼时有徙许渡河之计，会国<br /><br />&nbsp;&nbsp;&nbsp;&nbsp;家袭取南郡，羽乃解军。玄德与操，智力多少，士众众寡，用兵行军之道，不可<br /><br />&nbsp;&nbsp;&nbsp;&nbsp;同年而语，犹能暂以取胜，是时又无大吴掎角之势也。今仲达之才，减於孔明，<br /><br />&nbsp;&nbsp;&nbsp;&nbsp;当时之势，异於曩日，玄德尚与抗衡，孔明何以不可出军而图敌邪？昔乐毅以弱<br /><br />&nbsp;&nbsp;&nbsp;&nbsp;燕之众，兼从五国之兵，长驱强齐，下七十馀城。今蜀汉之卒，不少燕军，君臣<br /><br />&nbsp;&nbsp;&nbsp;&nbsp;之接，信於乐毅，加以国家为唇齿之援，东西相应，首尾如蛇，形势重大，不比<br /><br />&nbsp;&nbsp;&nbsp;&nbsp;於五国之兵也，何惮於彼而不可哉？夫兵以奇胜，制敌以智，土地广狭，人马多<br /><br />&nbsp;&nbsp;&nbsp;&nbsp;少，未可偏恃也。余观彼治国之体，当时既肃整，遗教在后，及其辞意恳切，陈<br /><br />&nbsp;&nbsp;&nbsp;&nbsp;进取之图，忠谋謇謇，义形於主，虽古之管、晏，何以加之乎？蜀记曰：晋永兴<br /><br />&nbsp;&nbsp;&nbsp;&nbsp;中，镇南将军刘弘至隆中，观亮故宅，立碣表闾，命太傅掾犍为李兴为文曰：<br /><br />&nbsp;&nbsp;&nbsp;&nbsp;“天子命我，于沔之阳，听鼓鼙而永思，庶先哲之遗光，登隆山以远望，轼诸葛<br /><br />&nbsp;&nbsp;&nbsp;&nbsp;之故乡。盖神物应机，大器无方，通人靡滞，大德不常。故谷风发而驺虞啸，云<br /><br />&nbsp;&nbsp;&nbsp;&nbsp;雷升而潜鳞骧；挚解褐於三聘，尼得招而褰裳，管豹变於受命，贡感激以回庄，<br /><br />&nbsp;&nbsp;&nbsp;&nbsp;异徐生之摘宝，释卧龙於深藏，伟刘氏之倾盖，嘉吾子之周行。夫有知己之主，<br /><br />&nbsp;&nbsp;&nbsp;&nbsp;则有竭命之良，固所以三分我汉鼎，跨带我边荒，抗衡我北面，驰骋我魏疆者也。<br /><br />&nbsp;&nbsp;&nbsp;&nbsp;英哉吾子，独含天灵。岂神之祗，岂人之精？何思之深，何德之清！异世通梦，<br /><br />&nbsp;&nbsp;&nbsp;&nbsp;恨不同生。推子八陈，不在孙、吴，木牛之奇，则非般模，神弩之功，一何微妙！<br /><br />&nbsp;&nbsp;&nbsp;&nbsp;千井齐L，又何秘要！昔在颠、夭，有名无迹，孰若吾侪，良筹妙画？臧文既没，<br /><br />&nbsp;&nbsp;&nbsp;&nbsp;以言见称，又未若子，言行并徵。夷吾反坫，乐毅不终，奚比於尔，明哲守冲。<br /><br />&nbsp;&nbsp;&nbsp;&nbsp;临终受寄，让过许由，负莅事，民言不流。刑中於郑，教美於鲁，蜀民知耻，<br /><br />&nbsp;&nbsp;&nbsp;&nbsp;河、渭安堵。匪皋则伊，宁彼管、晏，岂徒圣宣，慷慨屡叹！昔尔之隐，卜惟此<br /><br />&nbsp;&nbsp;&nbsp;&nbsp;宅，仁智所处，能无规廓。日居月诸，时殒其夕，谁能不殁，贵有遗格。惟子之<br /><br />&nbsp;&nbsp;&nbsp;&nbsp;勋，移风来世，咏歌馀典，懦夫将厉。遐哉邈矣，厥规卓矣，凡若吾子，难可究<br /><br />&nbsp;&nbsp;&nbsp;&nbsp;已。畴昔之乖，万里殊涂；今我来思，觌尔故墟。汉高归魂於丰、沛，太公五世<br /><br />&nbsp;&nbsp;&nbsp;&nbsp;而反周，想罔两以仿佛，冀影响之有馀。魂而有灵，岂其识诸！”王隐晋书云：<br /><br />&nbsp;&nbsp;&nbsp;&nbsp;李兴，密之子；一名安。】</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,328);">加入书签</a><a
                        href="327.html">上一页</a>&larr;<a href="index.html">返回列表</a>&rarr;<a
                            href="329.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "327.html"; var next_page = "329.html"; var index_page = "index.html"; var sortid = "9"; var article_id = "4"; var chapter_id = "328"; var articlename = "三国志"; var chaptername = " 卷三十五 蜀书五"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>