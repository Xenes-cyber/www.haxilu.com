<!DOCTYPE html>
<html>
<head>
<meta charset="gbk" />
<title>三国志- 卷二十六 魏书二十六-在线阅读-哈西文学网</title>
<meta name="keywords" content="陈寿，裴松之注，三国志， 卷二十六 魏书二十六全文， 卷二十六 魏书二十六在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十六 魏书二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/319.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/319.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 魏书二十六</h1>
            <div class="link xb">
                <a href="318.html">上一页</a>&larr;<a href="index.html">返回列表</a>&rarr;<a
                    href="320.html">下一页</a></div>			
            <div id="BookText">&nbsp;&nbsp;&nbsp;&nbsp;◎满田牵郭传第二十六<br /><br />&nbsp;&nbsp;&nbsp;&nbsp;满宠字伯宁，山阳昌邑人也。年十八，为郡督邮。时郡内李朔等各拥部曲，<br /><br />&nbsp;&nbsp;&nbsp;&nbsp;害于平民，太守使宠纠焉。朔等请罪，不复钞略。守高平令。县人张苞为郡督邮，<br /><br />&nbsp;&nbsp;&nbsp;&nbsp;贪秽受取，干乱吏政。宠因其来在传舍，率吏卒出收之，诘责所犯，即日考竟，<br /><br />&nbsp;&nbsp;&nbsp;&nbsp;遂弃官归。<br /><br />&nbsp;&nbsp;&nbsp;&nbsp;太祖临兖州，辟为从事。及为大将军，辟署西曹属，为许令。时曹洪宗室亲<br /><br />&nbsp;&nbsp;&nbsp;&nbsp;贵，有宾客在界，数犯法，宠收治之。洪书报宠，宠不听。洪白太祖，太祖召许<br /><br />&nbsp;&nbsp;&nbsp;&nbsp;主者。宠知将欲原，乃速杀之。太祖喜曰：“当事不当尔邪？”故太尉杨彪收付<br /><br />&nbsp;&nbsp;&nbsp;&nbsp;县狱，尚书令荀、少府孔融等并属宠：“但当受辞，勿加考掠。”宠一无所报，<br /><br />&nbsp;&nbsp;&nbsp;&nbsp;考讯如法。数日，求见太祖，言之曰：“杨彪考讯无他辞语。当杀者宜先彰其罪；<br /><br />&nbsp;&nbsp;&nbsp;&nbsp;此人有名海内，若罪不明，必大失民望，窃为明公惜之。”太祖即日赦出彪。初，<br /><br />&nbsp;&nbsp;&nbsp;&nbsp;、融闻考掠彪，皆怒，及因此得了，更善宠。【臣松之以为杨公积德之门，身<br /><br />&nbsp;&nbsp;&nbsp;&nbsp;为名臣，纵有愆负，犹宜保v，况淫刑所滥，而可加其楚掠乎？若理应考讯，荀、<br /><br />&nbsp;&nbsp;&nbsp;&nbsp;孔二贤岂其妄有相请属哉？宠以此为能，酷吏之用心耳。虽有后善，何解前虐？】<br /><br />&nbsp;&nbsp;&nbsp;&nbsp;时袁绍盛於河朔，而汝南绍之本郡，门生宾客布在诸县，拥兵拒守。太祖忧<br /><br />&nbsp;&nbsp;&nbsp;&nbsp;之，以宠为汝南太守。宠募其服从者五百人，率攻下二十馀壁，诱其未降渠帅，<br /><br />&nbsp;&nbsp;&nbsp;&nbsp;於坐上杀十馀人，一时皆平。得户二万，兵二千人，令就田业。<br /><br />&nbsp;&nbsp;&nbsp;&nbsp;建安十三年，从太祖征荆州。大军还，留宠行奋威将军，屯当阳。孙权数扰<br /><br />&nbsp;&nbsp;&nbsp;&nbsp;东陲，复召宠还为汝南太守，赐爵关内侯。关羽围襄阳，宠助征南将军曹仁屯樊<br /><br />&nbsp;&nbsp;&nbsp;&nbsp;城拒之，而左将军于禁等军以霖雨水长为羽所没。羽急攻樊城，樊城得水，往往<br /><br />&nbsp;&nbsp;&nbsp;&nbsp;崩坏，众皆失色。或谓仁曰：“今日之危，非力所支。可及羽围未合，乘轻船夜<br /><br />&nbsp;&nbsp;&nbsp;&nbsp;走，虽失城，尚可全身。”宠曰：“山水速疾，冀其不久。闻羽遣别将已在郏下，<br /><br />&nbsp;&nbsp;&nbsp;&nbsp;自许以南，百姓扰扰，羽所以不敢遂进者，恐吾军掎其后耳。今若遁去，洪河以<br /><br />&nbsp;&nbsp;&nbsp;&nbsp;南，非复国家有也；君宜待之。”仁曰：“善。”宠乃沈白马，与军人盟誓。会<br /><br />&nbsp;&nbsp;&nbsp;&nbsp;徐晃等救至，宠力战有功，羽遂退。进封安昌亭侯。文帝即王位，迁扬武将军。<br /><br />&nbsp;&nbsp;&nbsp;&nbsp;破吴於江陵有功，更拜伏波将军，屯新野。大军南征，到精湖，宠帅诸军在前，<br /><br />&nbsp;&nbsp;&nbsp;&nbsp;与贼隔水相对。宠敕诸将曰：“今夕风甚猛，贼必来烧军，宜为其备。”诸军皆<br /><br />&nbsp;&nbsp;&nbsp;&nbsp;警。夜半，贼果遣十部伏夜来烧，宠掩击破之，进封南乡侯。黄初三年，假宠节<br /><br />&nbsp;&nbsp;&nbsp;&nbsp;钺。五年，拜前将军。明帝即位，进封昌邑侯。太和二年，领豫州刺史。三年春，<br /><br />&nbsp;&nbsp;&nbsp;&nbsp;降人称吴大严，扬声欲诣江北猎，孙权欲自出。宠度其必袭西阳而为之备，权闻<br /><br />&nbsp;&nbsp;&nbsp;&nbsp;之，退还。秋，使曹休从庐江南入合肥，令宠向夏口。宠上疏曰：“曹休虽明果<br /><br />&nbsp;&nbsp;&nbsp;&nbsp;而希用兵，今所从道，背湖旁江，易进难退，此兵之洼地也。若入无强口，宜深<br /><br />&nbsp;&nbsp;&nbsp;&nbsp;为之备。”宠表未报，休遂深入。贼果从无强口断夹石，要休还路。休战不利，<br /><br />&nbsp;&nbsp;&nbsp;&nbsp;退走。会朱灵等从后来断道，与贼相遇。贼惊走，休军乃得还。是岁休薨，宠以<br /><br />&nbsp;&nbsp;&nbsp;&nbsp;前将军代都督扬州诸军事。汝南兵民恋慕，大小相率，奔随道路，不可禁止。护<br /><br />&nbsp;&nbsp;&nbsp;&nbsp;军表上，欲杀其为首者。诏使宠将亲兵千人自随，其馀一无所问。四年，拜宠征<br /><br />&nbsp;&nbsp;&nbsp;&nbsp;东将军。其冬，孙权扬声欲至合肥，宠表召兖、豫诸军，皆集。贼寻退还，被诏<br /><br />&nbsp;&nbsp;&nbsp;&nbsp;罢兵。宠以为今贼大举而还，非本意也，此必欲伪退以罢吾兵，而倒还乘虚，掩<br /><br />&nbsp;&nbsp;&nbsp;&nbsp;不备也，表不罢兵。后十馀日，权果更来，到合肥城，不克而还。其明年，吴将<br /><br />&nbsp;&nbsp;&nbsp;&nbsp;孙布遣人诣扬州求降，辞云：“道远不能自致，乞兵见迎。”刺史王凌腾布书，<br /><br />&nbsp;&nbsp;&nbsp;&nbsp;请兵马迎之。宠以为必诈，不与兵，而为凌作报书曰：“知识邪正，欲避祸就顺，<br /><br />&nbsp;&nbsp;&nbsp;&nbsp;去暴归道，甚相嘉尚。今欲遣兵相迎，然计兵少则不足相卫，多则事必远闻。且<br /><br />&nbsp;&nbsp;&nbsp;&nbsp;先密计以成本志，临时节度其宜。”宠会被书当入朝，敕留府长史：“若凌欲往<br /><br />&nbsp;&nbsp;&nbsp;&nbsp;迎，勿与兵也。”凌於后索兵不得，乃单遣一督将步骑七百人往迎之。布夜掩击，<br /><br />&nbsp;&nbsp;&nbsp;&nbsp;督将迸走，死伤过半。初，宠与凌共事不平，凌支党毁宠疲老悖谬，故明帝召之。<br /><br />&nbsp;&nbsp;&nbsp;&nbsp;既至，体气康强，见而遣还。【世语曰：王凌表宠年过耽酒，不可居方任。帝将<br /><br />&nbsp;&nbsp;&nbsp;&nbsp;召宠，给事中郭谋曰：“宠为汝南太守、豫州刺史二十馀年，有勋方岳。及镇淮<br /><br />&nbsp;&nbsp;&nbsp;&nbsp;南，吴人惮之。若不如所表，将为所N。可令还朝，问以方事以察之。”帝从之。<br /><br />&nbsp;&nbsp;&nbsp;&nbsp;宠既至，进见，饮酒至一石不乱。帝慰劳之，遣还。】宠屡表求留，诏报曰：<br /><br />&nbsp;&nbsp;&nbsp;&nbsp;“昔廉颇强食，马援据鞍，今君未老而自谓已老，何与廉、马之相背邪？其思安<br /><br />&nbsp;&nbsp;&nbsp;&nbsp;边境，惠此中国。”<br /><br />&nbsp;&nbsp;&nbsp;&nbsp;明年，吴将陆逊向庐江，论者以为宜速赴之。宠曰：“庐江虽小，将劲兵精，<br /><br />&nbsp;&nbsp;&nbsp;&nbsp;守则经时。又贼舍船二百里来，后尾空县，尚欲诱致，今宜听其遂进，但恐走不<br /><br />&nbsp;&nbsp;&nbsp;&nbsp;可及耳。”整军趋杨宜口。贼闻大兵东下，即夜遁。时权岁有来计。青龙元年，<br /><br />&nbsp;&nbsp;&nbsp;&nbsp;宠上疏曰：“合肥城南临江湖，北远寿春，贼攻围之，得据水为势；官兵救之，<br /><br />&nbsp;&nbsp;&nbsp;&nbsp;当先破贼大辈，然后围乃得解。贼往甚易，而兵往救之甚难，宜移城内之兵，其<br /><br />&nbsp;&nbsp;&nbsp;&nbsp;西三十里，有奇险可依，更立城以固守，此为引贼平地而掎其归路，於计为便。”<br /><br />&nbsp;&nbsp;&nbsp;&nbsp;护军将军蒋济议，以为：“既示天下以弱，且望贼烟火而坏城，此为未攻而自拔。<br /><br />&nbsp;&nbsp;&nbsp;&nbsp;一至於此，劫略无限，必以淮北为守。”帝未许。宠重表曰：“孙子言，兵者，<br /><br />&nbsp;&nbsp;&nbsp;&nbsp;诡道也。故能而示之以弱不能，骄之以利，示之以慑。此为形实不必相应也。又<br /><br />&nbsp;&nbsp;&nbsp;&nbsp;曰‘善动敌者形之’。今贼未至而移城s内，此所谓形而诱之也。引贼远水，择<br /><br />&nbsp;&nbsp;&nbsp;&nbsp;利而动，举得於外，则福生於内矣。”尚书赵咨以宠策为长，诏遂报听。其年，<br /><br />&nbsp;&nbsp;&nbsp;&nbsp;权自出，欲围新城，以其远水，积二十日不敢下船。宠谓诸将曰：“权得吾移城，<br /><br />&nbsp;&nbsp;&nbsp;&nbsp;必於其众中有自大之言，今大举来欲要一切之功，虽不敢至，必当上岸耀兵以示<br /><br />&nbsp;&nbsp;&nbsp;&nbsp;有馀。”乃潜遣步骑六千，伏肥城隐处以待之。权果上岸耀兵，宠伏军卒起击之，<br /><br />&nbsp;&nbsp;&nbsp;&nbsp;斩首数百，或有赴水死者。明年，权自将号十万，至合肥新城。宠驰往赴，募壮<br /><br />&nbsp;&nbsp;&nbsp;&nbsp;士数十人，折松为炬，灌以麻油，从上风放火，烧贼攻具，射杀权弟子孙泰。贼<br /><br />&nbsp;&nbsp;&nbsp;&nbsp;於是引退。三年春，权遣兵数千家佃於江北。至八月，宠以为田向收熟，男女布<br /><br />&nbsp;&nbsp;&nbsp;&nbsp;野，其屯卫兵去城远者数百里，可掩击也。遣长吏督三军循江东下，摧破诸屯，<br /><br />&nbsp;&nbsp;&nbsp;&nbsp;焚烧谷物而还。诏美之，因以所获尽为将士赏。<br /><br />&nbsp;&nbsp;&nbsp;&nbsp;景初二年，以宠年老徵还，迁为太尉。宠不治产业，家无馀财。诏曰：“君<br /><br />&nbsp;&nbsp;&nbsp;&nbsp;典兵在外，专心忧公，有行父、祭遵之风。赐田十顷，谷五百斛，钱二十万，以<br /><br />&nbsp;&nbsp;&nbsp;&nbsp;明清忠俭约之节焉。”宠前后增邑，凡九千六百户，封子孙二人亭侯。正始三年<br /><br />&nbsp;&nbsp;&nbsp;&nbsp;薨，谥曰景侯。子伟嗣。伟以格度知名，官至卫尉。【世语曰：伟字公衡。伟子<br /><br />&nbsp;&nbsp;&nbsp;&nbsp;长武，有宠风，年二十四，为大将军掾。高贵乡公之难，以掾守阊阖掖门，司马<br /><br />&nbsp;&nbsp;&nbsp;&nbsp;文王弟安阳亭侯钟入。皱，伟妹也。长武谓衷唬骸按嗣沤，公且来，无有<br /><br />&nbsp;&nbsp;&nbsp;&nbsp;入者，可从东掖门。”炙齑又。文王问秩牒纬伲盅云涔省２尉王羡亦不得<br /><br />&nbsp;&nbsp;&nbsp;&nbsp;入，恨之。既而羡因王左右启王，满掾断门不内人，宜推劾。寿春之役，伟从文<br /><br />&nbsp;&nbsp;&nbsp;&nbsp;王至许，以疾不进。子从，求还省疾，事定乃从归，由此内见恨。收长武考死杖<br /><br />&nbsp;&nbsp;&nbsp;&nbsp;下，伟免为庶人。时人冤之。伟弟子奋，晋元康中至尚书令、司隶校尉。宠、伟、<br /><br />&nbsp;&nbsp;&nbsp;&nbsp;长武、奋，皆长八尺。荀绰冀州记曰：奋性清平，有识检。晋诸公赞曰：奋体量<br /><br />&nbsp;&nbsp;&nbsp;&nbsp;通雅，有宠风也。】<br /><br />&nbsp;&nbsp;&nbsp;&nbsp;田豫字国让，渔阳雍奴人也。刘备之奔公孙瓒也，豫时年少，自於备，备<br /><br />&nbsp;&nbsp;&nbsp;&nbsp;甚奇之。备为豫州刺史，豫以母老求归，备涕泣与别，曰：“恨不与君共成大事<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;公孙瓒使豫守东州令，瓒将王门叛瓒，为袁绍将万馀人来攻。众惧欲降。豫<br /><br />&nbsp;&nbsp;&nbsp;&nbsp;登城谓门曰：“卿为公孙所厚而去，意有所不得已也；今还作贼，乃知卿乱人耳。<br /><br />&nbsp;&nbsp;&nbsp;&nbsp;夫挈瓶之智，守不假器，吾既受之矣；何不急攻乎？”门惭而退。瓒虽知豫有权<br /><br />&nbsp;&nbsp;&nbsp;&nbsp;谋而不能任也。瓒败而鲜于辅为国人所推，行太守事，素善豫，以为长史。时雄<br /><br />&nbsp;&nbsp;&nbsp;&nbsp;杰并起，辅莫知所从。豫谓辅曰：“终能定天下者，必曹氏也。宜速归命，无后<br /><br />&nbsp;&nbsp;&nbsp;&nbsp;祸期。”辅从其计，用受封宠。太祖召豫为丞相军谋掾，除颍阴、朗陵令，迁弋<br /><br />&nbsp;&nbsp;&nbsp;&nbsp;阳太守，所在有治。<br /><br />&nbsp;&nbsp;&nbsp;&nbsp;鄢陵侯彰征代郡，以豫为相。军次易北，虏伏骑击之，军人扰乱，莫知所为。<br /><br />&nbsp;&nbsp;&nbsp;&nbsp;豫因地形，回车结圜陈，弓弩持满於内，疑兵塞其隙。胡不能进，散去。追击，<br /><br />&nbsp;&nbsp;&nbsp;&nbsp;大破之，遂前平代，皆豫策也。<br /><br />&nbsp;&nbsp;&nbsp;&nbsp;迁南阳太守。先时，郡人侯音反，众数千人在山中为群盗，大为郡患。前太<br /><br />&nbsp;&nbsp;&nbsp;&nbsp;守收其党与五百馀人，表奏皆当死。豫悉见诸系囚，慰谕，开其自新之路，一时<br /><br />&nbsp;&nbsp;&nbsp;&nbsp;破械遣之。诸囚皆叩头，愿自效，即相告语，群贼一朝解散，郡内清静。具以状<br /><br />&nbsp;&nbsp;&nbsp;&nbsp;上，太祖善之。<br /><br />&nbsp;&nbsp;&nbsp;&nbsp;文帝初，北狄强盛，侵扰边塞，乃使豫持节护乌丸校尉，牵招、解俊并护鲜<br /><br />&nbsp;&nbsp;&nbsp;&nbsp;卑。自高柳以东，桴鲆晕鳎鲜卑数十部，比能、弥加、素利割地统御，各有分<br /><br />&nbsp;&nbsp;&nbsp;&nbsp;界；乃共要誓，皆不得以马与中国市。豫以戎狄为一，非中国之利，乃先构离之，<br /><br />&nbsp;&nbsp;&nbsp;&nbsp;使自为雠敌，互相攻伐。素利违盟，出马千匹与官，为比能所攻，求救於豫。豫<br /><br />&nbsp;&nbsp;&nbsp;&nbsp;恐遂相兼并，为害滋深，宜救善讨恶，示信众狄。单将锐卒，深入虏庭，胡人众<br /><br />&nbsp;&nbsp;&nbsp;&nbsp;多，钞军前后，断截归路。豫乃进军，去虏十馀里结屯营，多聚牛马粪然之，从<br /><br />&nbsp;&nbsp;&nbsp;&nbsp;他道引去。胡见烟火不绝，以为尚在，去，行数十里乃知之。追豫到马城，围之<br /><br />&nbsp;&nbsp;&nbsp;&nbsp;十重，豫密严，使司马建旌旗，鸣鼓吹，将步骑从南门出，胡人皆属目往赴之。<br /><br />&nbsp;&nbsp;&nbsp;&nbsp;豫将精锐自北门出，鼓噪而起，两头俱发，出虏不意，虏众散乱，皆弃弓马步走，<br /><br />&nbsp;&nbsp;&nbsp;&nbsp;追讨二十馀里，僵尸蔽地。又乌丸王骨进桀黠不恭，豫因出塞案行，单将麾下百<br /><br />&nbsp;&nbsp;&nbsp;&nbsp;馀骑入进部。进逆拜，遂使左右斩进，显其罪恶以令众。众皆怖慑不敢动，便以<br /><br />&nbsp;&nbsp;&nbsp;&nbsp;进弟代进。自是胡人破胆，威震沙漠。山贼高艾，众数千人，寇钞，为幽、冀害，<br /><br />&nbsp;&nbsp;&nbsp;&nbsp;豫诱使鲜卑素利部斩艾，传首京都。封豫长乐亭侯。为校尉九年，其御夷狄，恒<br /><br />&nbsp;&nbsp;&nbsp;&nbsp;摧抑兼并，乖散强猾。凡逋亡奸宄，为胡作计不利官者，豫皆构刺搅离，使凶邪<br /><br />&nbsp;&nbsp;&nbsp;&nbsp;之谋不遂，聚居之类不安。事业未究，而幽州刺史王雄支党欲令雄领乌丸校尉，<br /><br />&nbsp;&nbsp;&nbsp;&nbsp;毁豫乱边，为国生事。遂转豫为汝南太守，加殄夷将军。<br /><br />&nbsp;&nbsp;&nbsp;&nbsp;太和末，公孙渊以辽东叛，帝欲征之而难其人，中领军杨暨举豫应选。【臣<br /><br />&nbsp;&nbsp;&nbsp;&nbsp;松之案：暨字休先，荥阳人，事见刘晔传。暨子肇，晋荆州刺史。山涛启事称肇<br /><br />&nbsp;&nbsp;&nbsp;&nbsp;有才能。肇子潭字道元，次歆字公嗣，潭子字长文，次经字仲武，皆见潘岳集。】<br /><br />&nbsp;&nbsp;&nbsp;&nbsp;乃使豫以本官督青州诸军，假节，往讨之。会吴贼遣使与渊相结，帝以贼众多，<br /><br />&nbsp;&nbsp;&nbsp;&nbsp;又以渡海，诏豫使罢军。豫度贼船垂还，岁晚风急，必畏漂浪，东随无岸，当赴<br /><br />&nbsp;&nbsp;&nbsp;&nbsp;成山。成山无藏船之处，辄便循海，案行地势，及诸山岛，徼截险要，列兵屯守。<br /><br />&nbsp;&nbsp;&nbsp;&nbsp;自入成山，登汉武之观。贼还，果遇恶风，船皆触山沈没，波荡著岸，无所蒙窜，<br /><br />&nbsp;&nbsp;&nbsp;&nbsp;尽虏其众。初，诸将皆笑於空地待贼，及贼破，竞欲与谋，求入海钩取浪船。豫<br /><br />&nbsp;&nbsp;&nbsp;&nbsp;惧穷虏死战，皆不听。初，豫以太守督青州，青州刺史程喜内怀不服，军事之际，<br /><br />&nbsp;&nbsp;&nbsp;&nbsp;多相违错。喜知帝宝爱明珠，乃密上：“豫虽有战功而禁令宽弛，所得器仗珠金<br /><br />&nbsp;&nbsp;&nbsp;&nbsp;甚多，放散皆不纳官。”由是功不见列。<br /><br />&nbsp;&nbsp;&nbsp;&nbsp;后孙权号十万众攻新城，征东将军满宠欲率诸军救之。豫曰：“贼悉众大举，<br /><br />&nbsp;&nbsp;&nbsp;&nbsp;非徒投射小利，欲质新城以致大军耳。宜听使攻城，挫其锐气，不当与争锋也。<br /><br />&nbsp;&nbsp;&nbsp;&nbsp;城不可拔，众必罢怠；罢怠然后击之，可大克也。若贼见计，必不攻城，势将自<br /><br />&nbsp;&nbsp;&nbsp;&nbsp;走。若便进兵，m入其计。又大军相向，当使难知，不当使自画也。”豫辄上状，<br /><br />&nbsp;&nbsp;&nbsp;&nbsp;天子从之。会贼遁走。后吴复来寇，豫往拒之，贼即退。诸军夜惊，云：“贼复<br /><br />&nbsp;&nbsp;&nbsp;&nbsp;来！”豫卧不起，令众“敢动者斩”。有顷，竟无贼。<br /><br />&nbsp;&nbsp;&nbsp;&nbsp;景初末，增邑三百，并前五百户。正始初，迁使持节护匈奴中郎将，加振威<br /><br />&nbsp;&nbsp;&nbsp;&nbsp;将军，领并州刺史。外胡闻其威名，相率来献。州界宁肃，百姓怀之。徵为卫尉。<br /><br />&nbsp;&nbsp;&nbsp;&nbsp;屡乞逊位，太傅司马宣王以为豫克壮，书喻未听。豫书答曰：“年过七十而以居<br /><br />&nbsp;&nbsp;&nbsp;&nbsp;位，譬犹钟鸣漏尽而夜行不休，是罪人也。”遂固称疾笃。拜太中大夫，食卿禄。<br /><br />&nbsp;&nbsp;&nbsp;&nbsp;年八十二薨。子彭祖嗣。【魏略曰：豫罢官归，居魏县。会汝南遣健步诣征北，<br /><br />&nbsp;&nbsp;&nbsp;&nbsp;感豫宿恩，过拜之。豫为杀鸡炊黍，送诣至陌头，谓之曰：“罢老，苦汝来过。<br /><br />&nbsp;&nbsp;&nbsp;&nbsp;无能有益，若何？”健步愍其贫羸，流涕而去，还为故吏民说之。汝南为具资数<br /><br />&nbsp;&nbsp;&nbsp;&nbsp;千匹，遣人饷豫，豫一不受。会病亡，戒其妻子曰：“葬我必於西门豹衤司边。”<br /><br />&nbsp;&nbsp;&nbsp;&nbsp;妻之难之，言：“西门豹古之神人，那可葬於其边乎？”豫言：“豹所履行与我<br /><br />&nbsp;&nbsp;&nbsp;&nbsp;敌等耳，使死而有灵，必与我善。”妻子从之。汝南闻其死也，悲之，既为画像，<br /><br />&nbsp;&nbsp;&nbsp;&nbsp;又就为立碑铭。】<br /><br />&nbsp;&nbsp;&nbsp;&nbsp;豫清俭约素，赏赐皆散之将士。每胡、狄私遗，悉簿藏官，不入家；家常贫<br /><br />&nbsp;&nbsp;&nbsp;&nbsp;匮。虽殊类，咸高豫节。【魏略曰：鲜卑素利等数来客见，多以牛马遗豫；豫转<br /><br />&nbsp;&nbsp;&nbsp;&nbsp;送官。胡以为前所与豫物显露，不如持金。乃密怀金三十斤，谓豫曰：“愿避左<br /><br />&nbsp;&nbsp;&nbsp;&nbsp;右，我欲有所道。”豫从之，胡因跪曰：“我见公贫，故前后遗公牛马，公辄送<br /><br />&nbsp;&nbsp;&nbsp;&nbsp;官，今密以此上公，可以为家资。”豫张袖受之，答其厚意。胡去之后，皆悉付<br /><br />&nbsp;&nbsp;&nbsp;&nbsp;外，具以状闻。於是诏褒之曰：“昔魏绛开怀以纳戎赂，今卿举袖以受狄金，朕<br /><br />&nbsp;&nbsp;&nbsp;&nbsp;甚嘉焉。”乃即赐绢五百匹。豫得赐，分以其半藏小府，后胡复来，以半与之。】<br /><br />&nbsp;&nbsp;&nbsp;&nbsp;嘉平六年，下诏褒扬，赐其家钱谷。语在徐邈传。<br /><br />&nbsp;&nbsp;&nbsp;&nbsp;牵招字子经，安平观津人也。年十馀岁，诣同县乐隐受学。后隐为车骑将军<br /><br />&nbsp;&nbsp;&nbsp;&nbsp;何苗长史，招随卒业。值京都乱，苗、隐见害，招俱与隐门生史路等触蹈锋刃，<br /><br />&nbsp;&nbsp;&nbsp;&nbsp;共殡敛隐尸，送丧还归。道遇寇钞，路等皆悉散走。贼欲斫棺取钉，招垂泪请赦。<br /><br />&nbsp;&nbsp;&nbsp;&nbsp;贼义之，乃释而去。由此显名。<br /><br />&nbsp;&nbsp;&nbsp;&nbsp;冀州牧袁绍辟为督军从事，兼领乌丸突骑。绍舍人犯令，招先斩乃白，绍奇<br /><br />&nbsp;&nbsp;&nbsp;&nbsp;其意而不见罪也。绍卒，又事绍子尚。建安九年，太祖围邺。尚遣招至上党，督<br /><br />&nbsp;&nbsp;&nbsp;&nbsp;致军粮。未还，尚破走，到中山。时尚外兄高治并州刺史，招以并州左有恒山<br /><br />&nbsp;&nbsp;&nbsp;&nbsp;之险，右有大河之固，带甲五万，北阻强胡，劝钟尚，并力观变。旨炔荒埽<br /><br />&nbsp;&nbsp;&nbsp;&nbsp;而阴欲害招。招闻之，间行而去，道隔不得追尚，遂东诣太祖。太祖领冀州，辟<br /><br />&nbsp;&nbsp;&nbsp;&nbsp;为从事。<br /><br />&nbsp;&nbsp;&nbsp;&nbsp;太祖将讨袁谭，而柳城乌丸欲出骑助谭。太祖以招尝领乌丸，遣诣柳城。到，<br /><br />&nbsp;&nbsp;&nbsp;&nbsp;值峭王严，以五千骑当遣诣谭。又辽东太守公孙康自称平州牧，遣使韩忠赍单于<br /><br />&nbsp;&nbsp;&nbsp;&nbsp;印绶往假峭王。峭王大会群长，忠亦在坐。峭王问招：“昔袁公言受天子之命，<br /><br />&nbsp;&nbsp;&nbsp;&nbsp;假我为单于；今曹公复言当更白天子，假我真单于；辽东复持印绶来。如此，谁<br /><br />&nbsp;&nbsp;&nbsp;&nbsp;当为正？”招答曰：“昔袁公承制，得有所拜假；中间违错，天子命曹公代之，<br /><br />&nbsp;&nbsp;&nbsp;&nbsp;言当白天子，更假真单于，是也。辽东下郡，何得擅称拜假也？”忠曰：“我辽<br /><br />&nbsp;&nbsp;&nbsp;&nbsp;东在沧海之东，拥兵百万，又有扶馀、桴鲋用；当今之势，强者为右，曹操独<br /><br />&nbsp;&nbsp;&nbsp;&nbsp;何得为是也？”招呵忠曰：“曹公允恭明哲，翼戴天子，伐叛柔服，宁静四海，<br /><br />&nbsp;&nbsp;&nbsp;&nbsp;汝君臣顽ǎ今恃险远，背违王命，欲擅拜假，侮弄神器，方当屠戮，何敢慢易<br /><br />&nbsp;&nbsp;&nbsp;&nbsp;咎毁大人？”便捉忠头顿筑，拔刀欲斩之。峭王惊怖，徒跣抱招，以救请忠，左<br /><br />&nbsp;&nbsp;&nbsp;&nbsp;右失色。招乃还坐，为峭王等说成败之效，祸福所归，皆下席跪伏，敬受敕教，<br /><br />&nbsp;&nbsp;&nbsp;&nbsp;便辞辽东之使，罢所严骑。<br /><br />&nbsp;&nbsp;&nbsp;&nbsp;太祖灭谭於南皮，署招军谋掾，从讨乌丸。至柳城，拜护乌丸校尉。还邺，<br /><br />&nbsp;&nbsp;&nbsp;&nbsp;辽东送袁尚首，县在马市，招睹之悲感，设祭头下。太祖义之，举为茂才。从平<br /><br />&nbsp;&nbsp;&nbsp;&nbsp;汉中，太祖还，留招为中护军。事罢，还邺，拜平虏校尉，将兵督青、徐州郡诸<br /><br />&nbsp;&nbsp;&nbsp;&nbsp;军事，击东莱贼，斩其渠率，东土宁静。<br /><br />&nbsp;&nbsp;&nbsp;&nbsp;文帝践阼，拜招使持节护鲜卑校尉，屯昌平。是时，边民流散山泽，又亡叛<br /><br />&nbsp;&nbsp;&nbsp;&nbsp;在鲜卑中者，处有千数。招广布恩信，招诱降附。建义中郎将公孙集等，率将部<br /><br />&nbsp;&nbsp;&nbsp;&nbsp;曲，咸各归命；使还本郡。又怀来鲜卑素利、弥加等十馀万落，皆令款塞。<br /><br />&nbsp;&nbsp;&nbsp;&nbsp;大军欲征吴，召招还，至，值军罢，拜右中郎将，出为雁门太守。郡在边陲，<br /><br />&nbsp;&nbsp;&nbsp;&nbsp;虽有候望之备，而寇钞不断。招既教民战陈，又表复乌丸五百馀家租调，使备鞍<br /><br />&nbsp;&nbsp;&nbsp;&nbsp;马，远遣侦候。虏每犯塞，勒兵逆击，来辄摧破，於是吏民胆气日锐，荒野无虞。<br /><br />&nbsp;&nbsp;&nbsp;&nbsp;又构间离散，使虏更相猜疑。鲜卑大人步度根、泄归泥等与轲比能为隙，将部落<br /><br />&nbsp;&nbsp;&nbsp;&nbsp;三万馀家诣郡附塞。敕令还击比能，杀比能弟苴罗侯，及叛乌丸归义侯王同、王<br /><br />&nbsp;&nbsp;&nbsp;&nbsp;寄等，大结怨雠。是以招自出，率将归泥等讨比能於云中故郡，大破之。招通河<br /><br />&nbsp;&nbsp;&nbsp;&nbsp;西鲜卑附头等十馀万家，缮治陉北故上馆城，置屯戍以镇内外，夷虏大小，莫不<br /><br />&nbsp;&nbsp;&nbsp;&nbsp;归心，诸叛亡虽亲戚不敢藏匿，咸悉收送。於是野居晏闭，寇贼静息。招乃简选<br /><br />&nbsp;&nbsp;&nbsp;&nbsp;有才识者，诣太学受业，还相授教，数年中庠序大兴。郡所治广武，井水咸苦，<br /><br />&nbsp;&nbsp;&nbsp;&nbsp;民皆担辇远汲流水，往返七里。招准望地势，因山陵之宜，凿原开渠，注水城内，<br /><br />&nbsp;&nbsp;&nbsp;&nbsp;民赖其益。<br /><br />&nbsp;&nbsp;&nbsp;&nbsp;明帝即位，赐爵关内侯。太和二年，护乌丸校尉田豫出塞，为轲比能所围於<br /><br />&nbsp;&nbsp;&nbsp;&nbsp;故马邑城，移招求救。招即整勒兵马，欲赴救豫。并州以常宪禁招，招以为节将<br /><br />&nbsp;&nbsp;&nbsp;&nbsp;见围，不可拘於吏议，自表辄行。又并驰布羽檄，称陈形势，云当西北掩取虏家，<br /><br />&nbsp;&nbsp;&nbsp;&nbsp;然后东行，会诛虏身。檄到，豫军踊跃。又遗一通於虏蹊要，虏即恐怖，种类离<br /><br />&nbsp;&nbsp;&nbsp;&nbsp;散。军到故平城，便皆溃走。比能复大合骑来，到故平州塞北。招潜行扑讨，大<br /><br />&nbsp;&nbsp;&nbsp;&nbsp;斩首级。招以蜀虏诸葛亮数出，而比能狡猾，能相交通，表为防备，议者以为县<br /><br />&nbsp;&nbsp;&nbsp;&nbsp;远，未之信也。会亮时在祁山，果遣使连结比能。比能至故北地石城，与相首尾。<br /><br />&nbsp;&nbsp;&nbsp;&nbsp;帝乃诏招，使从便宜讨之。时比能已还漠南，招与刺史毕轨议曰：“胡虏迁徙无<br /><br />&nbsp;&nbsp;&nbsp;&nbsp;常。若劳师远追，则迟速不相及。若欲潜袭，则山溪艰险，资粮转运，难以密办。<br /><br />&nbsp;&nbsp;&nbsp;&nbsp;可使守新兴、雁门二牙门，出屯陉北，外以镇抚，内令兵田，储畜资粮，秋冬马<br /><br />&nbsp;&nbsp;&nbsp;&nbsp;肥，州郡兵合，乘衅征讨，计必全克。未及施行，会病卒。招在郡十二年，威风<br /><br />&nbsp;&nbsp;&nbsp;&nbsp;远振。其治边之称，次于田豫，百姓追思之。而渔阳傅容在雁门有名绩，继招后，<br /><br />&nbsp;&nbsp;&nbsp;&nbsp;在辽东又有事功云。<br /><br />&nbsp;&nbsp;&nbsp;&nbsp;招子嘉嗣。次子弘，亦猛毅有招风，以陇西太守随邓艾伐蜀有功，咸熙中为<br /><br />&nbsp;&nbsp;&nbsp;&nbsp;振威护军。嘉与晋司徒李胤同母，早卒。【按晋书：弘后为扬州、凉州刺史，以<br /><br />&nbsp;&nbsp;&nbsp;&nbsp;果烈死事於边。嘉子秀，字成叔。荀绰冀州记曰：秀有隽才，性豪侠有气，弱冠<br /><br />&nbsp;&nbsp;&nbsp;&nbsp;得美名。於太康中为卫、崔洪、石崇等所提携，以新安令博士为司空从事中郎。<br /><br />&nbsp;&nbsp;&nbsp;&nbsp;与帝舅黄门侍郎王恺素相轻侮。恺讽司隶荀恺，令都官诬奏秀夜在道中载高平国<br /><br />&nbsp;&nbsp;&nbsp;&nbsp;守士田兴妻。秀即表诉被诬陷之由，论恺秽行，文辞尤厉。于时朝臣虽多证明，<br /><br />&nbsp;&nbsp;&nbsp;&nbsp;秀名誉由是而损。后张华请为长史，稍迁至尚书。河间王以秀为平北将军，假节，<br /><br />&nbsp;&nbsp;&nbsp;&nbsp;在冯翊遇害。世人玩其辞赋，惜其材帧！<br /><br />&nbsp;&nbsp;&nbsp;&nbsp;郭淮字伯济，太原阳曲人也。【按郭氏谱：淮祖全，大司农；父，雁门太<br /><br />&nbsp;&nbsp;&nbsp;&nbsp;守。】建安中举孝廉，除平原府丞。文帝为五官将，召淮署为门下贼曹，转为丞<br /><br />&nbsp;&nbsp;&nbsp;&nbsp;相兵曹议令史，从征汉中。太祖还，留征西将军夏侯渊拒刘备，以淮为渊司马。<br /><br />&nbsp;&nbsp;&nbsp;&nbsp;渊与备战，淮时有疾不出。渊遇害，军中扰扰，淮收散卒，推荡寇将军张A为军<br /><br />&nbsp;&nbsp;&nbsp;&nbsp;主，诸营乃定。其明日，备欲渡汉水来攻。诸将议众寡不敌，备便乘胜，欲依水<br /><br />&nbsp;&nbsp;&nbsp;&nbsp;为陈以拒之。淮曰：“此示弱而不足挫敌，非算也。不如远水为陈，引而致之，<br /><br />&nbsp;&nbsp;&nbsp;&nbsp;半济而后击，备可破也。”既陈，备疑不渡，淮遂坚守，示无还心。以状闻，太<br /><br />&nbsp;&nbsp;&nbsp;&nbsp;祖善之，假A节，复以淮为司马。文帝即王位，赐爵关内侯，转为镇西长史。又<br /><br />&nbsp;&nbsp;&nbsp;&nbsp;行征羌护军，护左将军张A、冠军将军杨秋讨山贼郑甘、卢水叛胡，皆破平之。<br /><br />&nbsp;&nbsp;&nbsp;&nbsp;关中始定，民得安业。<br /><br />&nbsp;&nbsp;&nbsp;&nbsp;黄初元年，奉使贺文帝践阼，而道路得疾，故计远近为稽留。及群臣欢会，<br /><br />&nbsp;&nbsp;&nbsp;&nbsp;帝正色责之曰：“昔禹会诸侯於涂山，防风后至，便行大戮。今溥天同庆而卿最<br /><br />&nbsp;&nbsp;&nbsp;&nbsp;留迟，何也？”淮对曰：“臣闻五帝先教导民以德，夏后政衰，始用刑辟。今臣<br /><br />&nbsp;&nbsp;&nbsp;&nbsp;遭唐虞之世，是以自知免於防风之诛也。”帝悦之，擢领雍州刺史，封射阳亭侯，<br /><br />&nbsp;&nbsp;&nbsp;&nbsp;五年为真。安定羌大帅辟反，讨破降之。每羌、胡来降，淮辄先使人推问其<br /><br />&nbsp;&nbsp;&nbsp;&nbsp;亲理，男女多少，年岁长幼；及见，一二知其款曲，讯问周至，咸称神明。<br /><br />&nbsp;&nbsp;&nbsp;&nbsp;太和二年，蜀相诸葛亮出祁山，遣将军马谡至街亭，高详屯列柳城。张A击<br /><br />&nbsp;&nbsp;&nbsp;&nbsp;谡，淮攻详营，皆破之。又破陇西名羌唐於⒑保加建威将军。五年，蜀出<br /><br />&nbsp;&nbsp;&nbsp;&nbsp;卤城。是时，陇右无谷，议欲关中大运，淮以威恩抚循羌、胡，家使出谷，平其<br /><br />&nbsp;&nbsp;&nbsp;&nbsp;输调，军食用足，转扬武将军。青龙二年，诸葛亮出斜谷，并田于兰坑。是时司<br /><br />&nbsp;&nbsp;&nbsp;&nbsp;马宣王屯渭南；淮策亮必争北原，宜先据之，议者多谓不然。淮曰：“若亮跨渭<br /><br />&nbsp;&nbsp;&nbsp;&nbsp;登原，连兵北山，隔绝陇道，摇荡民、夷，此非国之利也。”宣王善之，淮遂屯<br /><br />&nbsp;&nbsp;&nbsp;&nbsp;北原。堑垒未成，蜀兵大至，淮逆击之。后数日，亮盛兵西行，诸将皆谓欲攻西<br /><br />&nbsp;&nbsp;&nbsp;&nbsp;围，淮独以为此见形於西，欲使官兵重应之，必攻阳遂耳。其夜果攻阳遂，有备<br /><br />&nbsp;&nbsp;&nbsp;&nbsp;不得上。<br /><br />&nbsp;&nbsp;&nbsp;&nbsp;正始元年，蜀将羌维出陇西。淮遂进军，追至强中，维退，遂讨羌迷当等，<br /><br />&nbsp;&nbsp;&nbsp;&nbsp;按抚柔氐三千馀落，拔徙以实关中。迁左将军。凉州休屠胡梁元碧等，率种落二<br /><br />&nbsp;&nbsp;&nbsp;&nbsp;千馀家附雍州。淮奏请使居安定之高平，为民保障，其后因置【西川】西州都尉。<br /><br />&nbsp;&nbsp;&nbsp;&nbsp;转拜前将军，领州如故。<br /><br />&nbsp;&nbsp;&nbsp;&nbsp;五年，夏侯玄伐蜀，淮督诸军为前锋。淮度势不利，辄拔军出，故不大败。<br /><br />&nbsp;&nbsp;&nbsp;&nbsp;还假淮节。八年，陇西、南安、金城、西平诸羌饿何、烧戈、伐同、蛾遮塞等相<br /><br />&nbsp;&nbsp;&nbsp;&nbsp;结叛乱，攻围城邑，南招蜀兵，凉州名胡治无戴复叛应之。讨蜀护军夏侯霸督诸<br /><br />&nbsp;&nbsp;&nbsp;&nbsp;军屯为翅。淮军始到狄道，议者佥谓宜先讨定⒑保内平恶羌，外折贼谋。淮策<br /><br />&nbsp;&nbsp;&nbsp;&nbsp;维必来攻霸，遂入h中，转南迎霸。维果攻为翅，会淮军m至，维遁退。进讨<br /><br />&nbsp;&nbsp;&nbsp;&nbsp;叛羌，斩饿何、烧戈，降服者万馀落。九年，遮塞等屯河关、白土故城，据河拒<br /><br />&nbsp;&nbsp;&nbsp;&nbsp;军。淮见形上流，密於下渡兵据白土城，击，大破之。治无戴围武威，家属留在<br /><br />&nbsp;&nbsp;&nbsp;&nbsp;西海。淮进军趋西海，欲掩取其累重，会无戴折还，与战於龙夷之北，破走之。<br /><br />&nbsp;&nbsp;&nbsp;&nbsp;令居恶虏在石头山之西，当大道止，断绝王使。淮还过讨，大破之。姜维出石营，<br /><br />&nbsp;&nbsp;&nbsp;&nbsp;从强川，乃西迎治无戴，留阴平太守廖化於成重山筑城，敛破羌保质。淮欲分兵<br /><br />&nbsp;&nbsp;&nbsp;&nbsp;取之。诸将以维众西接强胡，化以据险，分军两持，兵势转弱，进不制维，退不<br /><br />&nbsp;&nbsp;&nbsp;&nbsp;拔化，非计也，不如合而俱西，及胡、蜀未接，绝其内外，此伐交之兵也。淮曰：<br /><br />&nbsp;&nbsp;&nbsp;&nbsp;“今往取化，出贼不意，维必狼顾。比维自致，足以定化，且使维疲於奔命。兵<br /><br />&nbsp;&nbsp;&nbsp;&nbsp;不远西，而胡交自离，此一举而两全之策也。”乃别遣夏侯霸等追维於沓中，淮<br /><br />&nbsp;&nbsp;&nbsp;&nbsp;自率诸军就攻化等。维果驰还救化，皆如淮计。进封都乡侯。<br /><br />&nbsp;&nbsp;&nbsp;&nbsp;嘉平元年，迁征西将军，都督雍、凉诸军事。是岁，与雍州刺史陈泰协策，<br /><br />&nbsp;&nbsp;&nbsp;&nbsp;降蜀牙门将句安等於翅上。二年，诏曰：“昔汉川之役，几至倾覆。淮临危济难，<br /><br />&nbsp;&nbsp;&nbsp;&nbsp;功书王府。在关右三十馀年，外征寇虏，内绥民夷。比岁以来，摧破廖化，禽虏<br /><br />&nbsp;&nbsp;&nbsp;&nbsp;句安，功绩显著，朕甚嘉之。今以淮为车骑将军、仪同三司，持节、都督如故。”<br /><br />&nbsp;&nbsp;&nbsp;&nbsp;进封阳曲侯，邑凡二千七百八十户，分三百户，封一子亭侯。【世语曰：淮妻，<br /><br />&nbsp;&nbsp;&nbsp;&nbsp;王凌之妹。凌诛，妹当从坐，御史往收。督将及羌、胡渠帅数千人叩头请淮表留<br /><br />&nbsp;&nbsp;&nbsp;&nbsp;妻，淮不从。妻上道，莫不流涕，人人扼腕，欲劫留之。淮五子叩头流血请淮，<br /><br />&nbsp;&nbsp;&nbsp;&nbsp;淮不忍视，乃命左右追妻。於是追者数千骑，数日而还。淮以书白司马宣王曰：<br /><br />&nbsp;&nbsp;&nbsp;&nbsp;“五子哀母，不惜其身；若无其母，是无五子；无五子，亦无淮也。今辄追还，<br /><br />&nbsp;&nbsp;&nbsp;&nbsp;若於法未通，当受罪於主者，觐展在近。”书至，宣王亦宥之。】正元二年薨，<br /><br />&nbsp;&nbsp;&nbsp;&nbsp;追赠大将军，谥曰贞侯。子统嗣。统官至荆州刺史，薨。子正嗣。咸熙中，开建<br /><br />&nbsp;&nbsp;&nbsp;&nbsp;五等，以淮著勋前朝，改封汾阳子。【晋诸公赞曰：淮弟配，字仲南，有重名，<br /><br />&nbsp;&nbsp;&nbsp;&nbsp;位至城阳太守。斐秀、贾充皆配女婿。子展，字泰舒。有器度钟茫历职著绩，<br /><br />&nbsp;&nbsp;&nbsp;&nbsp;终於太仆。次弟豫，字泰宁，相国参军，知名，早卒。女m王衍。配弟镇，字季<br /><br />&nbsp;&nbsp;&nbsp;&nbsp;南，谒者仆射。镇子奕，字泰业。山涛启事称奕高简有雅量，历位雍州刺史、尚<br /><br />&nbsp;&nbsp;&nbsp;&nbsp;书。】<br /><br />&nbsp;&nbsp;&nbsp;&nbsp;评曰：满宠立志刚毅，勇而有谋。田豫居身清白，规略明练。牵招秉义壮烈，<br /><br />&nbsp;&nbsp;&nbsp;&nbsp;威绩显著。郭淮方策精详，垂问秦、雍。而豫位止小州，招终於郡守，未尽其用<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,319);">加入书签</a><a
                        href="318.html">上一页</a>&larr;<a href="index.html">返回列表</a>&rarr;<a
                            href="320.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "318.html"; var next_page = "320.html"; var index_page = "index.html"; var sortid = "9"; var article_id = "4"; var chapter_id = "319"; var articlename = "三国志"; var chaptername = " 卷二十六 魏书二十六"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>