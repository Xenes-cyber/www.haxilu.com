<!DOCTYPE html>
<html>
<head>
<meta charset="gbk" />
<title>三国志- 卷三十七 蜀书七-在线阅读-哈西文学网</title>
<meta name="keywords" content="陈寿，裴松之注，三国志， 卷三十七 蜀书七全文， 卷三十七 蜀书七在线阅读 哈西文学网" />
<meta name="description" content="哈西文学网提供陈寿，裴松之注的三国志  卷三十七 蜀书七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/330.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/330.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 蜀书七</h1>
            <div class="link xb">
                <a href="329.html">上一页</a>&larr;<a href="index.html">返回列表</a>&rarr;<a
                    href="331.html">下一页</a></div>			
            <div id="BookText">&nbsp;&nbsp;&nbsp;&nbsp;◎庞统法正传第七<br /><br />&nbsp;&nbsp;&nbsp;&nbsp;庞统字士元，襄阳人也。少时朴钝，未有识者。颍川司马徽清雅有知人鉴，<br /><br />&nbsp;&nbsp;&nbsp;&nbsp;统弱冠往见徽，徽采桑於树上，坐统在树下，共语自昼至夜。徽甚异之，称统当<br /><br />&nbsp;&nbsp;&nbsp;&nbsp;南州士之冠冕，由是渐显。【襄阳记曰：诸葛孔明为卧龙，庞士元为凤雏，司马<br /><br />&nbsp;&nbsp;&nbsp;&nbsp;德操为水镜，皆庞德公语也。德公，襄阳人。孔明每至其家，独拜床下，德公初<br /><br />&nbsp;&nbsp;&nbsp;&nbsp;不令止。德操尝造德公，值其渡沔，上祀先人墓，德操径入其室，呼德公妻子，<br /><br />&nbsp;&nbsp;&nbsp;&nbsp;使速作黍，“徐元直向云有客当来就我与庞公谭。”其妻子皆罗列拜於堂下，奔<br /><br />&nbsp;&nbsp;&nbsp;&nbsp;走供设。须臾，德公还，直入相就，不知何者是客也。德操年小德公十岁，兄事<br /><br />&nbsp;&nbsp;&nbsp;&nbsp;之，呼作庞公，故世人遂谓庞公是德公名，非也。德公子山民，亦有令名，娶诸<br /><br />&nbsp;&nbsp;&nbsp;&nbsp;葛孔明小姊，为魏黄门吏部郎，早卒。子涣，字世文，晋太康中为太守。统，<br /><br />&nbsp;&nbsp;&nbsp;&nbsp;德公从子也，少未有识者，惟德公重之，年十八，使往见德操。德操与语，既而<br /><br />&nbsp;&nbsp;&nbsp;&nbsp;叹曰：“德公诚知人，此实盛德也。”】后郡命为功曹。性好人伦，勤於长养。<br /><br />&nbsp;&nbsp;&nbsp;&nbsp;每所称述，多过其才，时人怪而问之，统答曰：“当今天下大乱，雅道陵迟，善<br /><br />&nbsp;&nbsp;&nbsp;&nbsp;人少而恶人多。方欲兴风俗，长道业，不美其谭即声名不足慕企，不足慕企而为<br /><br />&nbsp;&nbsp;&nbsp;&nbsp;善者少矣。今拔十失五，犹得其半，而可以崇迈世教，使有志者自励，不亦可乎？”<br /><br />&nbsp;&nbsp;&nbsp;&nbsp;吴将周瑜助先主取荆州，因领南郡太守。瑜卒，统送丧至吴，吴人多闻其名。及<br /><br />&nbsp;&nbsp;&nbsp;&nbsp;当西还，并会昌门，陆蕖⒐僳俊⑷琮皆往。统曰：“陆子可谓驽马有逸足之力，<br /><br />&nbsp;&nbsp;&nbsp;&nbsp;顾子可谓驽牛能负重致远也。”【张勃吴录曰：或问统曰：“如所目，陆子为胜<br /><br />&nbsp;&nbsp;&nbsp;&nbsp;乎？”统曰：“驽马虽精，所致一人耳。驽牛一日行三百里，所致岂一人之重哉！”<br /><br />&nbsp;&nbsp;&nbsp;&nbsp;劭就统宿，语，因问：“卿名知人，吾与卿孰愈？”统曰：“陶冶世俗，甄综人<br /><br />&nbsp;&nbsp;&nbsp;&nbsp;物，吾不及卿；论帝王之秘策，揽倚伏之要最，吾似有一日之长。”劭安其言而<br /><br />&nbsp;&nbsp;&nbsp;&nbsp;亲之。】谓全琮曰：“卿好施慕名，有似汝南樊子昭。【蒋济万机论云许子将褒<br /><br />&nbsp;&nbsp;&nbsp;&nbsp;贬不平，以拔樊子昭而抑许文休。刘晔曰：“子昭拔自贾竖，年至耳顺，退能守<br /><br />&nbsp;&nbsp;&nbsp;&nbsp;静，进能不苟。”济答曰：“子昭诚自长幼完洁，然观其a齿牙，树颊胲，吐唇<br /><br />&nbsp;&nbsp;&nbsp;&nbsp;吻，自非文休敌也。”胲音改。】虽智力不多，亦一时之佳也。”绩、劭谓统曰：<br /><br />&nbsp;&nbsp;&nbsp;&nbsp;“使天下太平，当与卿共料四海之士。”深与统相结而还。<br /><br />&nbsp;&nbsp;&nbsp;&nbsp;先主领荆州，统以从事守耒阳令，在县不治，免官。吴将鲁肃遗先主书曰：<br /><br />&nbsp;&nbsp;&nbsp;&nbsp;“庞士元非百里才也，使处治中、别驾之任，始当展其骥足耳。”诸葛亮亦言之<br /><br />&nbsp;&nbsp;&nbsp;&nbsp;於先主，先主见与善谭，大器之，以为治中从事。【江表传曰：先主与统从容宴<br /><br />&nbsp;&nbsp;&nbsp;&nbsp;语，问曰：“卿为周公瑾功曹，孤到吴，闻此人密有白事，劝仲谋相留，有之乎？<br /><br />&nbsp;&nbsp;&nbsp;&nbsp;在君为君，卿其无隐。”统对曰：“有之。”备叹息曰：“孤时危急，当有所求，<br /><br />&nbsp;&nbsp;&nbsp;&nbsp;故不得不往，殆不免周瑜之手！天下智谋之士，所见略同耳。时孔明谏孤莫行，<br /><br />&nbsp;&nbsp;&nbsp;&nbsp;其意独笃，亦虑此也。孤以仲谋所防在北，当赖孤为援，故决意不疑。此诚出於<br /><br />&nbsp;&nbsp;&nbsp;&nbsp;险涂，非万全之计也。”】亲待亚於诸葛亮，遂与亮并为军师中郎将。【九州春<br /><br />&nbsp;&nbsp;&nbsp;&nbsp;秋曰：统说备曰：“荆州荒残，人物殚尽，东有吴孙，北有曹氏，鼎足之计，难<br /><br />&nbsp;&nbsp;&nbsp;&nbsp;以得志。今益州国富民强，户口百万，四部兵马，所出必具，宝货无求於外，今<br /><br />&nbsp;&nbsp;&nbsp;&nbsp;可权借以定大事。”备曰：“今指与吾为水火者，曹操也，操以急，吾以宽；操<br /><br />&nbsp;&nbsp;&nbsp;&nbsp;以暴，吾以仁；操以谲，吾以忠；每与操反，事乃可成耳。今以小故而失信义於<br /><br />&nbsp;&nbsp;&nbsp;&nbsp;天下者，吾所不取也。”统曰：“权变之时，固非一道所能定也。兼弱攻昧，五<br /><br />&nbsp;&nbsp;&nbsp;&nbsp;伯之事。逆取顺守，报之以义，事定之后，封以大国，何负於信？今日不取，终<br /><br />&nbsp;&nbsp;&nbsp;&nbsp;为人利耳。”备遂行。】亮留镇荆州。统随从入蜀。<br /><br />&nbsp;&nbsp;&nbsp;&nbsp;益州牧刘璋与先主会涪，统进策曰：“今因此会，便可执之，则将军无用兵<br /><br />&nbsp;&nbsp;&nbsp;&nbsp;之劳而坐定一州也。”先主曰：“初入他国，恩信未著，此不可也。”璋既还成<br /><br />&nbsp;&nbsp;&nbsp;&nbsp;都，先主当为璋北征汉中，统复说曰：“阴选精兵，昼夜兼道，径袭成都；璋既<br /><br />&nbsp;&nbsp;&nbsp;&nbsp;不武，又素无预备，大军卒至，一举便定，此上计也。杨怀、高沛，璋之名将，<br /><br />&nbsp;&nbsp;&nbsp;&nbsp;各仗强兵，据守关头，闻数有笺谏璋，使发遣将军还荆州。将军未至，遣与相闻，<br /><br />&nbsp;&nbsp;&nbsp;&nbsp;说荆州有急，欲还救之，并使装束，外作归形；此二子既服将军英名，又喜将军<br /><br />&nbsp;&nbsp;&nbsp;&nbsp;之去，计必乘轻骑来见，将军因此执之，进取其兵，乃向成都，此中计也。退还<br /><br />&nbsp;&nbsp;&nbsp;&nbsp;白帝，连引荆州，徐还图之，此下计也。若沈吟不去，将致大因，不可久矣。”<br /><br />&nbsp;&nbsp;&nbsp;&nbsp;先主然其中计，即斩怀、沛，还向成都，所过辄克。於涪大会，置酒作乐，谓统<br /><br />&nbsp;&nbsp;&nbsp;&nbsp;曰：“今日之会，可谓乐矣。”统曰：“伐人之国而以为欢，非仁者之兵也。”<br /><br />&nbsp;&nbsp;&nbsp;&nbsp;先主醉，怒曰：“武王伐纣，前歌后舞，非仁者邪？卿言不当，宜速起出！”於<br /><br />&nbsp;&nbsp;&nbsp;&nbsp;是统逡巡引退。先主寻悔，请还。统复故位，初不顾谢，饮食自若。先主谓曰：<br /><br />&nbsp;&nbsp;&nbsp;&nbsp;“向者之论，阿谁为失？”统对曰：“君臣俱失。”先主大笑，宴乐如初。【习<br /><br />&nbsp;&nbsp;&nbsp;&nbsp;凿齿曰：夫霸王者，必体仁义以为本，仗信顺以为宗，一物不具，则其道乖矣。<br /><br />&nbsp;&nbsp;&nbsp;&nbsp;今刘备袭夺璋土，权以济业，负信违情，德义俱愆，虽功由是隆，宜大伤其败，<br /><br />&nbsp;&nbsp;&nbsp;&nbsp;譬断手全躯，何乐之有？庞统惧斯言之泄宣，知其君之必悟，故众中匡其失，而<br /><br />&nbsp;&nbsp;&nbsp;&nbsp;不常谦之道，矫然太当，尽其蹇谔之风。夫上失而能正，是有臣也，纳胜而无<br /><br />&nbsp;&nbsp;&nbsp;&nbsp;执，是从理也；有臣则陛隆堂高，从理则群策毕举；一言而三善兼明，暂谏而义<br /><br />&nbsp;&nbsp;&nbsp;&nbsp;彰百代，可谓达乎大体矣。若惜其小失而废其大益，矜此过言，自绝远谠，能成<br /><br />&nbsp;&nbsp;&nbsp;&nbsp;业济务者，未之有也。臣松之以为谋袭刘璋，计虽出於统，然违义成功，本由诡<br /><br />&nbsp;&nbsp;&nbsp;&nbsp;道，心既内疚，则欢情自戢，故闻备称乐之言，不觉率尔而对也。备宴酣失时，<br /><br />&nbsp;&nbsp;&nbsp;&nbsp;事同乐祸，自比武王，曾无愧色，此备有非而统无失，其云“君臣俱失”，盖分<br /><br />&nbsp;&nbsp;&nbsp;&nbsp;谤之言耳。习氏所论，虽大旨无乖，然推演之辞，近为流宕也。】<br /><br />&nbsp;&nbsp;&nbsp;&nbsp;进围雒县，统率众攻城，为流矢所中，卒，时年三十六。先主痛惜，言则流<br /><br />&nbsp;&nbsp;&nbsp;&nbsp;涕。拜统父议郎，迁谏议大夫，诸葛亮亲为之拜。追赐统爵关内侯，谥曰靖侯。<br /><br />&nbsp;&nbsp;&nbsp;&nbsp;统子宏，字巨师，刚简有臧否，轻傲尚书令陈只，为只所抑，卒於涪陵太守。统<br /><br />&nbsp;&nbsp;&nbsp;&nbsp;弟林，以荆州治中从事参镇北将军黄权征吴，值军败，随权入魏，魏封列侯，至<br /><br />&nbsp;&nbsp;&nbsp;&nbsp;钜鹿太守。【襄阳记曰：林妇，同郡习祯<女未>。祯事在杨戏辅臣赞。曹公之破荆<br /><br />&nbsp;&nbsp;&nbsp;&nbsp;州，林妇与林分隔，守养弱女十有馀年，后林随黄权降魏，始复集聚。魏文帝闻<br /><br />&nbsp;&nbsp;&nbsp;&nbsp;而贤之，赐床帐衣服，以显其义节。】<br /><br />&nbsp;&nbsp;&nbsp;&nbsp;法正字孝直，【右】扶风d人也。祖父真，有清节高名。【三辅决录注曰：<br /><br />&nbsp;&nbsp;&nbsp;&nbsp;真字高卿，少明五经，兼通谶纬，学无常师，名有高才。常幅巾见扶风守，守曰：<br /><br />&nbsp;&nbsp;&nbsp;&nbsp;“哀公虽不肖，犹臣仲尼，柳下惠不去父母之邦，欲相屈为功曹何如？”真曰：<br /><br />&nbsp;&nbsp;&nbsp;&nbsp;“以明府见待有礼，故四时朝觐，若欲吏使之，真将在北山之北南山之南矣。”<br /><br />&nbsp;&nbsp;&nbsp;&nbsp;扶风守遂不敢以为吏。初，真年未弱冠，父在南郡，步往候父，已欲去，父留之<br /><br />&nbsp;&nbsp;&nbsp;&nbsp;待正旦，使观朝吏会。会者数百人，真於窗中N其与父语。毕，问真“孰贤”？<br /><br />&nbsp;&nbsp;&nbsp;&nbsp;真曰：“曹掾胡广有公卿之量。”其后广果历九卿三公之位，世以服真之知人。<br /><br />&nbsp;&nbsp;&nbsp;&nbsp;前后徵辟，皆不就，友人郭正等美之，号曰玄德先生。年八十九，中平五年卒。<br /><br />&nbsp;&nbsp;&nbsp;&nbsp;正父衍，字季谋，司徒掾、廷尉左监。】建安初，天下饥荒，正与同郡孟达俱入<br /><br />&nbsp;&nbsp;&nbsp;&nbsp;蜀依刘璋，久之为新都令，后召署军议校尉。既不任用，又为其州邑俱侨客者所<br /><br />&nbsp;&nbsp;&nbsp;&nbsp;谤无行，志意不得。益州别驾张松与正相善，忖璋不足与有为，常窃叹息。松於<br /><br />&nbsp;&nbsp;&nbsp;&nbsp;荆州见曹公还，劝璋绝曹公而自结先主。璋曰：“谁可使者？”松乃举正，正辞<br /><br />&nbsp;&nbsp;&nbsp;&nbsp;让，不得已而往。正既还，为松称说先主有雄略，密谋协规，愿共戴奉，而未有<br /><br />&nbsp;&nbsp;&nbsp;&nbsp;缘。后因璋闻曹公欲遣将征张鲁之有惧心也，松遂说璋宜迎先主，使之讨鲁，复<br /><br />&nbsp;&nbsp;&nbsp;&nbsp;令正衔命。正既宣旨，阴献策於先主曰：“以明将军之英才，乘刘牧之懦弱；张<br /><br />&nbsp;&nbsp;&nbsp;&nbsp;松，州之股肱，以响应於内；然后资益州之殷富，冯天府之险阻，以此成业，犹<br /><br />&nbsp;&nbsp;&nbsp;&nbsp;反掌也。”先主然之，溯江而西，与璋会涪。北至葭萌，南还取璋。<br /><br />&nbsp;&nbsp;&nbsp;&nbsp;郑度说璋曰：【华阳国志曰：度，广汉人，为州从事。】“左将军县军袭我，<br /><br />&nbsp;&nbsp;&nbsp;&nbsp;兵不满万，士众未附，野谷是资，军无辎重。其计莫若尽驱巴西、梓潼民内涪水<br /><br />&nbsp;&nbsp;&nbsp;&nbsp;以西，其仓廪野谷，一皆烧除，高垒深沟，静以待之。彼至，请战，勿许，久无<br /><br />&nbsp;&nbsp;&nbsp;&nbsp;所资，不过百日，必将自走。走而击之，则必禽耳。”先主闻而恶之，以问正。<br /><br />&nbsp;&nbsp;&nbsp;&nbsp;正曰：“终不能用，无可忧也。”璋果如正言，谓其群下曰：“吾闻拒敌以安民，<br /><br />&nbsp;&nbsp;&nbsp;&nbsp;未闻动民以避敌也。”於是黜度，不用其计。及军围雒城，正笺与璋曰：“正受<br /><br />&nbsp;&nbsp;&nbsp;&nbsp;性无术，盟好违损，惧左右不明本末，必并归咎，蒙耻没身，辱及执事，是以损<br /><br />&nbsp;&nbsp;&nbsp;&nbsp;身於外，不敢反命。恐圣听秽恶其声，故中间不有笺敬，顾念宿遇，瞻望々。<br /><br />&nbsp;&nbsp;&nbsp;&nbsp;然惟前后披露腹心，自从始初以至於终，实不藏情，有所不尽，但愚策薄，精<br /><br />&nbsp;&nbsp;&nbsp;&nbsp;诚不感，以致於此耳。今国事已危，祸害在速，虽捐放於外，言足憎尤，犹贪极<br /><br />&nbsp;&nbsp;&nbsp;&nbsp;所怀，以尽馀忠。明将军本心，正之所知也，实为区区不欲失左将军之意，而卒<br /><br />&nbsp;&nbsp;&nbsp;&nbsp;至於是者，左右不达英雄从事之道，谓可违信黩誓，而以意气相致，日月相迁，<br /><br />&nbsp;&nbsp;&nbsp;&nbsp;趋求顺耳悦目，随阿遂指，不图远虑为国深计故也。事变既成，又不量强弱之势，<br /><br />&nbsp;&nbsp;&nbsp;&nbsp;以为左将军县远之众，粮谷无储，欲得以多击少，旷日相持。而从关至此，所历<br /><br />&nbsp;&nbsp;&nbsp;&nbsp;辄破，离宫别屯，日自零落。雒下虽有万兵，皆坏陈之卒，破军之将，若欲争一<br /><br />&nbsp;&nbsp;&nbsp;&nbsp;旦之战，则兵将势力，实不相当。各欲远期计粮者，今此营守已固，谷米已积，<br /><br />&nbsp;&nbsp;&nbsp;&nbsp;而明将军土地日削，百姓日困，敌对遂多，所供远旷。愚意计之，谓必先竭，将<br /><br />&nbsp;&nbsp;&nbsp;&nbsp;不复以持久也。空尔相守，犹不相堪，今张益德数万之众，已定巴东，入犍为界，<br /><br />&nbsp;&nbsp;&nbsp;&nbsp;分平资中、德阳，三道并侵，将何以御之？本为明将军计者，必谓此军县远无粮，<br /><br />&nbsp;&nbsp;&nbsp;&nbsp;馈运不及，兵少无继。今荆州道通，众数十倍，加孙车骑遣弟及李异、甘宁等为<br /><br />&nbsp;&nbsp;&nbsp;&nbsp;其后继。若争客主之势，以土地相胜者，今此全有巴东，广汉、犍为，过半已定，<br /><br />&nbsp;&nbsp;&nbsp;&nbsp;巴西一郡，复非明将军之有也。计益州所仰惟蜀，蜀亦破坏；三分亡二，吏民疲<br /><br />&nbsp;&nbsp;&nbsp;&nbsp;困，思为乱者十户而八；若敌远则百姓不能堪役，敌近则一旦易主矣。广汉诸县，<br /><br />&nbsp;&nbsp;&nbsp;&nbsp;是明比也。又鱼复与关头实为益州福祸之门，今二门悉开，坚城皆下，诸军并破，<br /><br />&nbsp;&nbsp;&nbsp;&nbsp;兵将俱尽，而敌家数道并进，已入心腹，坐守都、雒，存亡之势，昭然可见。斯<br /><br />&nbsp;&nbsp;&nbsp;&nbsp;乃大略，其外较耳，其馀屈曲，难以辞极也。以正下愚，犹知此事不可复成，况<br /><br />&nbsp;&nbsp;&nbsp;&nbsp;明将军左右明智用谋之士，岂当不见此数哉？旦夕偷幸，求容取媚，不虑远图，<br /><br />&nbsp;&nbsp;&nbsp;&nbsp;莫肯尽心献良计耳。若事穷势迫，将各索生，求济门户，展转反覆，与今计异，<br /><br />&nbsp;&nbsp;&nbsp;&nbsp;不为明将军尽死难也。而尊门犹当受其忧。正虽获不忠之谤，然心自谓不负圣德，<br /><br />&nbsp;&nbsp;&nbsp;&nbsp;顾惟分义，实窃痛心。左将军从本举来，旧心依依，实无薄意。愚以为可图变化，<br /><br />&nbsp;&nbsp;&nbsp;&nbsp;以保尊门。”<br /><br />&nbsp;&nbsp;&nbsp;&nbsp;十九年，进围成都，璋蜀郡太守许靖将逾城降，事觉，不果。璋以危亡在近，<br /><br />&nbsp;&nbsp;&nbsp;&nbsp;故不诛靖。璋既稽服，先主以此薄靖不用也。正说曰：“天下有获虚誉而无其实<br /><br />&nbsp;&nbsp;&nbsp;&nbsp;者，许靖是也。然今主公始创大业，天下之人不可户说，靖之浮称，播流四海，<br /><br />&nbsp;&nbsp;&nbsp;&nbsp;若其不礼，天下之人以是谓主公为贱贤也。宜加敬重，以眩远近，追昔燕王之待<br /><br />&nbsp;&nbsp;&nbsp;&nbsp;郭隗。”先主於是乃厚待靖。【孙盛曰：夫礼贤崇德，为邦之要道，封墓式闾，<br /><br />&nbsp;&nbsp;&nbsp;&nbsp;先王之令轨，故必以体行英邈，高义盖世，然后可以延视四海，振服群黎。苟非<br /><br />&nbsp;&nbsp;&nbsp;&nbsp;其人，道不虚行。靖处室则友于不穆，出身则受位非所，语信则夷险易心，论识<br /><br />&nbsp;&nbsp;&nbsp;&nbsp;则殆为衅首，安在其可宠先而有以感致者乎？若乃浮虚是崇，偷薄斯荣，则秉直<br /><br />&nbsp;&nbsp;&nbsp;&nbsp;仗义之士，将何以礼之？正务眩惑之术，违贵尚之风，譬之郭隗，非其伦矣。臣<br /><br />&nbsp;&nbsp;&nbsp;&nbsp;松之以为郭隗非贤，犹以权计蒙宠，况文休名声夙著，天下谓之英伟，虽末年有<br /><br />&nbsp;&nbsp;&nbsp;&nbsp;瑕，而事不彰彻，若不加礼，何以释远近之惑乎？法正以靖方隗，未为不当，而<br /><br />&nbsp;&nbsp;&nbsp;&nbsp;盛以封墓式闾为难，何其迂哉！然则燕昭亦非，岂唯刘翁？至於友于不穆，失由<br /><br />&nbsp;&nbsp;&nbsp;&nbsp;子将，寻蒋济之论，知非文休之尤。盛又讥其受位非所，将谓仕於董卓。卓初秉<br /><br />&nbsp;&nbsp;&nbsp;&nbsp;政，显擢贤俊，受其策爵者森然皆是。文休为选官。在卓未至之前，后迁中丞，<br /><br />&nbsp;&nbsp;&nbsp;&nbsp;不为超越。以此为贬，则荀爽、陈纪之俦皆应摈弃於世矣。】以正为蜀郡太守、<br /><br />&nbsp;&nbsp;&nbsp;&nbsp;扬武将军，外统都畿，内为谋主。一餐之德，睚眦之怨，无不报复，擅杀毁伤己<br /><br />&nbsp;&nbsp;&nbsp;&nbsp;者数人。或谓诸葛亮曰：“法正於蜀郡太纵横，将军宜启主公，抑其威福。”亮<br /><br />&nbsp;&nbsp;&nbsp;&nbsp;答曰：“主公之在公安也，北畏曹公之强，东惮孙权之逼，近则惧孙夫人生变於<br /><br />&nbsp;&nbsp;&nbsp;&nbsp;肘腋之下；当斯之时，进退狼跋，法孝直为之辅翼，令翻然翱翔，不可复制，如<br /><br />&nbsp;&nbsp;&nbsp;&nbsp;何禁止法正使不得行其意邪！”初，孙权以妹妻先主，妹才捷刚猛，有诸兄之风，<br /><br />&nbsp;&nbsp;&nbsp;&nbsp;侍婢百馀人，皆亲执刀侍立，先主每入，衷心常凛凛；亮又知先主雅爱信正，故<br /><br />&nbsp;&nbsp;&nbsp;&nbsp;言如此。【孙盛曰：夫威福自下，亡家害国之道，刑纵於宠，毁政乱理之源，安<br /><br />&nbsp;&nbsp;&nbsp;&nbsp;可以功臣而极其陵肆，嬖幸而藉其国柄者哉？故颠颉虽勤，不免违命之刑，杨干<br /><br />&nbsp;&nbsp;&nbsp;&nbsp;虽亲，犹加乱行之戮，夫岂不爱，王宪故也。诸葛氏之言，於是乎失政刑矣。】<br /><br />&nbsp;&nbsp;&nbsp;&nbsp;二十二年，正说先主曰：“曹操一举而降张鲁，定汉中，不因此势以图巴、<br /><br />&nbsp;&nbsp;&nbsp;&nbsp;蜀，而留夏侯渊、张A屯守，身遽北还，此非其智不逮而力不足也，必将内有忧<br /><br />&nbsp;&nbsp;&nbsp;&nbsp;抗识。今策渊、A才略，不胜国之将帅，举众往讨，则必可克。【之克】克之<br /><br />&nbsp;&nbsp;&nbsp;&nbsp;之日，广农积谷，观衅伺隙，上可以倾覆寇敌，尊奖王室，中可以蚕食雍、凉，<br /><br />&nbsp;&nbsp;&nbsp;&nbsp;广拓境土，下可以固守要害，为持久之计。此盖天以与我，时不可失也。”先主<br /><br />&nbsp;&nbsp;&nbsp;&nbsp;善其策，乃率诸将进兵汉中，正亦从行。二十四年，先主自阳平南渡沔水，缘山<br /><br />&nbsp;&nbsp;&nbsp;&nbsp;稍前，於定军、兴势作营。渊将兵来争其地。正曰：“可击矣。”先主命黄忠乘<br /><br />&nbsp;&nbsp;&nbsp;&nbsp;高鼓噪攻之，大破渊军，渊等授首。曹公西征，闻正之策，曰：“吾故知玄德不<br /><br />&nbsp;&nbsp;&nbsp;&nbsp;办有此，必为人所教也。”【臣松之以为蜀与汉中，其由唇齿也。刘主之智，岂<br /><br />&nbsp;&nbsp;&nbsp;&nbsp;不及此？将计略未展，正先发之耳。夫听用嘉谋以成功业，霸王之主，谁不皆然？<br /><br />&nbsp;&nbsp;&nbsp;&nbsp;魏武以为人所教，亦岂劣哉！此盖耻恨之馀辞，非测实之当言也。】<br /><br />&nbsp;&nbsp;&nbsp;&nbsp;先主立为汉中王，以正为尚书令、护军将军。明年卒，时年四十五。先主为<br /><br />&nbsp;&nbsp;&nbsp;&nbsp;之流涕者累日。谥曰翼侯。赐子邈爵关内侯，官至奉车都尉、汉阳太守。诸葛亮<br /><br />&nbsp;&nbsp;&nbsp;&nbsp;与正，虽好尚不同，以公义相取。亮每奇正智术。先主既即尊号，将东征孙权以<br /><br />&nbsp;&nbsp;&nbsp;&nbsp;复关羽之耻，群臣多谏，一不从。章武二年，大军败绩，还住白帝。亮叹曰：<br /><br />&nbsp;&nbsp;&nbsp;&nbsp;“法孝直若在，则能制主上，令不东行；就复东行，必不倾危矣。”【先主与曹<br /><br />&nbsp;&nbsp;&nbsp;&nbsp;公争，势有不便，宜退，而先主大怒不肯退，无敢谏者。矢下如雨，正乃往当先<br /><br />&nbsp;&nbsp;&nbsp;&nbsp;主前，先主云：“孝直避箭。”正曰：“明公亲当矢石，况小人乎？”先主乃曰：<br /><br />&nbsp;&nbsp;&nbsp;&nbsp;“孝直，吾与汝俱去。”遂退。】<br /><br />&nbsp;&nbsp;&nbsp;&nbsp;评曰：庞统雅好人流，经学思谋，于时荆、楚谓之高俊。法正著见成败，有<br /><br />&nbsp;&nbsp;&nbsp;&nbsp;奇画策算，然不以德素称也。拟之魏臣，统其荀之仲叔，正其程、郭之俦俪邪？</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,330);">加入书签</a><a
                        href="329.html">上一页</a>&larr;<a href="index.html">返回列表</a>&rarr;<a
                            href="331.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "329.html"; var next_page = "331.html"; var index_page = "index.html"; var sortid = "9"; var article_id = "4"; var chapter_id = "330"; var articlename = "三国志"; var chaptername = " 卷三十七 蜀书七"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>