<!DOCTYPE html>
<html>
<head>
<meta charset="gbk" />
<title>三国志- 卷五十二 吴书七-在线阅读-哈西文学网</title>
<meta name="keywords" content="陈寿，裴松之注，三国志， 卷五十二 吴书七全文， 卷五十二 吴书七在线阅读 哈西文学网" />
<meta name="description" content="哈西文学网提供陈寿，裴松之注的三国志  卷五十二 吴书七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/345.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/345.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 吴书七</h1>
            <div class="link xb">
                <a href="344.html">上一页</a>&larr;<a href="index.html">返回列表</a>&rarr;<a
                    href="346.html">下一页</a></div>			
            <div id="BookText">&nbsp;&nbsp;&nbsp;&nbsp;◎张顾诸葛步传第七<br /><br />&nbsp;&nbsp;&nbsp;&nbsp;张昭字子布，彭城人也。少好学，善隶书，从白侯子安受左氏春秋，博览众<br /><br />&nbsp;&nbsp;&nbsp;&nbsp;书，与琅邪赵昱、东海王朗俱发名友善。弱冠察孝廉，不就，与朗共论旧君讳事，<br /><br />&nbsp;&nbsp;&nbsp;&nbsp;州里才士陈琳等皆称善之。【时汝南主簿应劭议宜为旧君讳，论者皆互有异同，<br /><br />&nbsp;&nbsp;&nbsp;&nbsp;事在风俗通。昭著论曰：“客有见大国之议，士君子之论，云起元建武已来，旧<br /><br />&nbsp;&nbsp;&nbsp;&nbsp;君名讳五十六人，以为后生不得协也。取乎经论，譬诸行事，义高辞丽，甚可嘉<br /><br />&nbsp;&nbsp;&nbsp;&nbsp;羡。愚意褊浅，窃有疑焉。盖乾坤剖分，万物定形，肇有父子君臣之经。故圣人<br /><br />&nbsp;&nbsp;&nbsp;&nbsp;顺天之性，制礼尚敬，在三之义，君实食之，在丧之哀，君亲临之，厚莫重焉，<br /><br />&nbsp;&nbsp;&nbsp;&nbsp;恩莫大焉，诚臣子所尊仰，万夫所天恃，焉得而同之哉？然亲亲有衰，尊尊有杀，<br /><br />&nbsp;&nbsp;&nbsp;&nbsp;故礼服上不尽高祖，下不尽玄孙。又传记四世而Bī椋服之穷也；五世袒免，?<br /><br />&nbsp;&nbsp;&nbsp;&nbsp;杀同姓也；六世而亲属竭矣。又曲礼有不逮事之义则不讳，不讳者，盖名之谓，<br /><br />&nbsp;&nbsp;&nbsp;&nbsp;属绝之义，不拘於协，况乃古君五十六哉！邾子会盟，季友来归，不称其名，咸<br /><br />&nbsp;&nbsp;&nbsp;&nbsp;书字者，是时鲁人嘉之也。何解臣子为君父讳乎？周穆王讳满，至定王时有王孙<br /><br />&nbsp;&nbsp;&nbsp;&nbsp;满者，其为大夫，是臣协君也。又厉王讳胡，及庄王之子名胡，其比众多。夫类<br /><br />&nbsp;&nbsp;&nbsp;&nbsp;事建议，经有明据，传有徵案，然后进攻退守，万无奔北，垂示百世，永无咎失。<br /><br />&nbsp;&nbsp;&nbsp;&nbsp;今应劭虽上尊旧君之名，而下无所断齐，犹归之疑云。曲礼之篇，疑事无质，观<br /><br />&nbsp;&nbsp;&nbsp;&nbsp;省上下，阙义自证，文辞可为，倡而不法，将来何观？言声一放，犹拾沈也，过<br /><br />&nbsp;&nbsp;&nbsp;&nbsp;辞在前，悔其何追！”】刺史陶谦举茂才，不应，谦以为轻己，遂见拘执。昱倾<br /><br />&nbsp;&nbsp;&nbsp;&nbsp;身营救，方以得免。汉末大乱，徐方士民多避难扬土，昭皆南渡江。孙策创业，<br /><br />&nbsp;&nbsp;&nbsp;&nbsp;命昭为长史、抚军中郎将，升堂拜母，如比肩之旧，文武之事，一以委昭。【吴<br /><br />&nbsp;&nbsp;&nbsp;&nbsp;书曰：策得昭甚悦，谓曰：“吾方有事四方，以士人贤者上，吾於子不得轻矣。”<br /><br />&nbsp;&nbsp;&nbsp;&nbsp;乃上为校尉，待以师友之礼。】昭每得北方士大夫书疏，专归美於昭，昭欲嘿而<br /><br />&nbsp;&nbsp;&nbsp;&nbsp;不宣则惧有私，宣之则恐非宜，进退不安。策闻之，欢笑曰：“昔管仲相齐，一<br /><br />&nbsp;&nbsp;&nbsp;&nbsp;则仲父，二则仲父，而桓公为霸者宗。今子布贤，我能用之，其功名独不在我乎！”<br /><br />&nbsp;&nbsp;&nbsp;&nbsp;策临亡，以弟权昭，昭率群僚立而辅之。【吴历曰：策谓昭曰：“若仲谋<br /><br />&nbsp;&nbsp;&nbsp;&nbsp;不任事者，君便自取之。正复不克捷，缓步西归，亦无所虑。”】上表汉室，下<br /><br />&nbsp;&nbsp;&nbsp;&nbsp;移属城，中外将校，各令奉职。权悲感未视事，昭谓权曰：“夫为人后者，贵能<br /><br />&nbsp;&nbsp;&nbsp;&nbsp;负荷先轨，克昌堂构，以成勋业也。方今天下鼎沸，群盗满山，孝廉何得寝伏哀<br /><br />&nbsp;&nbsp;&nbsp;&nbsp;戚，肆匹夫之情哉？”乃身自扶权上马，陈兵而出，然后众心知有所归。昭复为<br /><br />&nbsp;&nbsp;&nbsp;&nbsp;权长史，授任如前。【吴书曰：是时天下分裂，擅命者众。孙策莅事日浅，恩泽<br /><br />&nbsp;&nbsp;&nbsp;&nbsp;未洽，一旦倾陨，士民狼狈，颇有同异。及昭辅权，绥抚百姓，诸侯宾旅寄寓之<br /><br />&nbsp;&nbsp;&nbsp;&nbsp;士，得用自安。权每出征，留昭镇守，领幕府事。后黄巾贼起，昭讨平之。权征<br /><br />&nbsp;&nbsp;&nbsp;&nbsp;合肥，命昭别讨匡琦，又督领诸将，攻破豫章贼率周凤等於南城。自此希复将帅，<br /><br />&nbsp;&nbsp;&nbsp;&nbsp;常在左右，为谋谟臣。权以昭旧臣，待遇尤重。】后刘备表权行车骑将军，昭为<br /><br />&nbsp;&nbsp;&nbsp;&nbsp;军师。权每田猎，常乘马射虎，虎常突前攀持马鞍。昭变色而前曰：“将军何有<br /><br />&nbsp;&nbsp;&nbsp;&nbsp;当尔？夫为人君者，谓能驾御英雄，驱使群贤，岂谓驰逐於原野，校勇於猛兽者<br /><br />&nbsp;&nbsp;&nbsp;&nbsp;乎？如有一旦之患，奈天下笑何？”权谢昭曰：“年少虑事不远，以此惭君。”<br /><br />&nbsp;&nbsp;&nbsp;&nbsp;然犹不能已，乃作射虎车，为方目，间不置盖，一人为御，自於中射之。时有逸<br /><br />&nbsp;&nbsp;&nbsp;&nbsp;群之兽，辄复犯车，而权每手击以为乐。昭虽谏争，常笑而不答。魏黄初二年，<br /><br />&nbsp;&nbsp;&nbsp;&nbsp;遣使者邢贞拜权为吴王。贞入门，不下车。昭谓贞曰：“夫礼无不敬，故法无不<br /><br />&nbsp;&nbsp;&nbsp;&nbsp;行。而君敢自尊大，岂以江南寡弱，无方寸之刃故乎！”贞即遽下车。拜昭为绥<br /><br />&nbsp;&nbsp;&nbsp;&nbsp;远将军，封由拳侯。【吴录曰：昭与孙绍、滕胤、郑礼等，采周、汉，撰定朝仪。】<br /><br />&nbsp;&nbsp;&nbsp;&nbsp;权於武昌，临钓台，饮酒大醉。权使人以水洒群臣曰：“今日酣饮，惟醉堕台中，<br /><br />&nbsp;&nbsp;&nbsp;&nbsp;乃当止耳。”昭正色不言，出外车中坐。权遣人呼昭还，谓曰：“为共作乐耳，<br /><br />&nbsp;&nbsp;&nbsp;&nbsp;公何为怒乎？”昭对曰：“昔纣为糟丘酒池长夜之饮，当时亦以为乐，不以为恶<br /><br />&nbsp;&nbsp;&nbsp;&nbsp;也。”权默然，有惭色，遂罢酒。初，权当置丞相，众议归昭。权曰：“方今多<br /><br />&nbsp;&nbsp;&nbsp;&nbsp;事，职统者责重，非所以优之也。”后孙邵卒，百寮复举昭，权曰：“孤岂为子<br /><br />&nbsp;&nbsp;&nbsp;&nbsp;布有爱乎？领丞相事烦，而此公性刚，所言不从，怨咎将兴，非所以益之也。”<br /><br />&nbsp;&nbsp;&nbsp;&nbsp;乃用顾雍。<br /><br />&nbsp;&nbsp;&nbsp;&nbsp;权既称尊号，昭以老病，上还官位及所统领。【江表传曰：权既即尊位，请<br /><br />&nbsp;&nbsp;&nbsp;&nbsp;会百官，归功周瑜。昭举笏欲褒赞功德，未及言，权曰：“如张公之计，今已乞<br /><br />&nbsp;&nbsp;&nbsp;&nbsp;食矣。”昭大惭，伏地流汗。昭忠謇亮直，有大臣节，权敬重之，然所以不相昭<br /><br />&nbsp;&nbsp;&nbsp;&nbsp;者，盖以昔周瑜、鲁肃等议为非也。臣松之以为张昭劝迎曹公，所存岂不远乎？<br /><br />&nbsp;&nbsp;&nbsp;&nbsp;夫其扬休正色，委质孙氏，诚以厄运初遘，涂炭方始，自策及权，才略足辅，是<br /><br />&nbsp;&nbsp;&nbsp;&nbsp;以尽城匡弼，以成其业，上藩汉室，下保民物；鼎峙之计，本非其志也。曹公仗<br /><br />&nbsp;&nbsp;&nbsp;&nbsp;顺而起，功以义立，冀以清一诸华，拓平荆郢，大定之机，在於此会。若使昭议<br /><br />&nbsp;&nbsp;&nbsp;&nbsp;获从，则六合为一，岂有兵连祸结，遂为战国之弊哉！虽无功於孙氏，有大当於<br /><br />&nbsp;&nbsp;&nbsp;&nbsp;天下矣。昔窦融归汉，与国升降；张鲁降魏，赏延于世。况权举全吴，望风顺服，<br /><br />&nbsp;&nbsp;&nbsp;&nbsp;宠灵之厚，其可测量哉！然则昭为人谋，岂不忠且正乎！】更拜辅吴将军，班亚<br /><br />&nbsp;&nbsp;&nbsp;&nbsp;三司，改封娄侯，食邑万户。在里宅无事，乃著春秋左氏传解及论语注。权尝问<br /><br />&nbsp;&nbsp;&nbsp;&nbsp;卫尉严峻：“宁念小时所书不？”峻因诵孝经“仲尼居”。昭曰：“严鄙生，<br /><br />&nbsp;&nbsp;&nbsp;&nbsp;臣请为陛下诵之。”乃诵“君子之事上”，咸以昭为知所诵。<br /><br />&nbsp;&nbsp;&nbsp;&nbsp;昭每朝见，辞气壮厉，义形於色，曾以直言逆旨，中不进见。后蜀使来，称<br /><br />&nbsp;&nbsp;&nbsp;&nbsp;蜀德美，而群臣莫拒，权叹曰：“使张公在坐，彼不折则废，安复自夸乎？”明<br /><br />&nbsp;&nbsp;&nbsp;&nbsp;日，遣中使劳问，因请见昭。昭避席谢，权跪止之。昭坐定，仰曰：“昔太后、<br /><br />&nbsp;&nbsp;&nbsp;&nbsp;桓王不以老臣属陛下，而以陛下属老臣，是以思尽臣节，以报厚恩，使泯没之后，<br /><br />&nbsp;&nbsp;&nbsp;&nbsp;有可称述，而意虑浅短，违逆盛旨，自分幽沦，长弃沟壑，不图复蒙引见，得奉<br /><br />&nbsp;&nbsp;&nbsp;&nbsp;帷幄。然臣愚心所以事国，志在忠益，毕命而已。若乃变心易虑，以偷荣取容，<br /><br />&nbsp;&nbsp;&nbsp;&nbsp;此臣所不能也。”权辞谢焉。<br /><br />&nbsp;&nbsp;&nbsp;&nbsp;权以公孙渊称藩，遣张弥、许晏至辽东拜渊为燕王，昭谏曰：“渊背魏惧讨，<br /><br />&nbsp;&nbsp;&nbsp;&nbsp;远来求援，非本志也。若渊改图，欲自明於魏，两使不反，不亦取笑於天下乎？”<br /><br />&nbsp;&nbsp;&nbsp;&nbsp;权与相反覆，昭意弥切。权不能堪，案刀而怒曰：“吴国士人入宫则拜孤，出宫<br /><br />&nbsp;&nbsp;&nbsp;&nbsp;则拜君，孤之敬君，亦为至矣，而数於众中折孤，孤尝恐失计。”昭熟视权曰：<br /><br />&nbsp;&nbsp;&nbsp;&nbsp;“臣虽知言不用，每竭愚忠者，诚以太后临崩，呼老臣於床下，遗诏顾命之言故<br /><br />&nbsp;&nbsp;&nbsp;&nbsp;在耳。”因涕泣横流。权掷刀致地，与昭对泣。然卒遣弥、晏往。昭忿言之不用，<br /><br />&nbsp;&nbsp;&nbsp;&nbsp;称疾不朝。权恨之，土塞其门，昭又於内以土封之。渊果杀弥、晏。权数慰谢昭，<br /><br />&nbsp;&nbsp;&nbsp;&nbsp;昭固不起，权因出过其门呼昭，昭辞疾笃。权烧其门，欲以恐之，昭更闭户。权<br /><br />&nbsp;&nbsp;&nbsp;&nbsp;使人灭火，住门良久，昭诸子共扶昭起，权载以还宫，深自克责。昭不得已，然<br /><br />&nbsp;&nbsp;&nbsp;&nbsp;后朝会。【习凿齿曰：张昭於是乎不臣矣！夫臣人者，三谏不从则奉身而退，身<br /><br />&nbsp;&nbsp;&nbsp;&nbsp;苟不绝，何忿怼之有？且秦穆违谏，卒霸西戎，晋文暂怒，终成大业。遗誓以悔<br /><br />&nbsp;&nbsp;&nbsp;&nbsp;过见录，狐偃无怨绝之辞，君臣道泰，上下俱荣。今权悔往之非而求昭，后益回<br /><br />&nbsp;&nbsp;&nbsp;&nbsp;虑降心，不远而复，是其善也。昭为人臣，不度权得道，匡其后失，夙夜匪懈，<br /><br />&nbsp;&nbsp;&nbsp;&nbsp;以延来誉，乃追忿不用，归罪於君，闭户拒命，坐待焚灭，岂不悖哉！】<br /><br />&nbsp;&nbsp;&nbsp;&nbsp;昭容貌矜严，有威风，权常曰：“孤与张公言，不敢妄也。”举邦惮之。年<br /><br />&nbsp;&nbsp;&nbsp;&nbsp;八十一，嘉禾五年卒。遗令幅巾素棺，敛以时服。权素服临吊，谥曰文侯。【典<br /><br />&nbsp;&nbsp;&nbsp;&nbsp;略曰：余曩闻刘荆州尝自作书欲与孙伯符，以示祢正平，正平蚩之，言：“如是<br /><br />&nbsp;&nbsp;&nbsp;&nbsp;为欲使孙策帐下儿读之邪，将使张子布见乎？”如正平言，以为子布之才高乎？<br /><br />&nbsp;&nbsp;&nbsp;&nbsp;虽然，犹自蕴藉典雅，不可谓之无笔迹也。加闻吴中称谓之仲父，如此，其人信<br /><br />&nbsp;&nbsp;&nbsp;&nbsp;一时之良郑恨其不於嵩岳等资，而乃播殖於会稽。】长子承已自封侯，少子休<br /><br />&nbsp;&nbsp;&nbsp;&nbsp;袭爵。<br /><br />&nbsp;&nbsp;&nbsp;&nbsp;昭弟子奋年二十，造作攻城大攻车，为步骘所荐。昭不愿曰：“汝年尚少，<br /><br />&nbsp;&nbsp;&nbsp;&nbsp;何为自委於军旅乎？”奋对曰：“昔童汪死难，子奇治阿，奋实不才耳，於年不<br /><br />&nbsp;&nbsp;&nbsp;&nbsp;为少也。”遂领兵为将军，连有功效，至【平州】半州都督，封乐乡亭侯。<br /><br />&nbsp;&nbsp;&nbsp;&nbsp;承字仲嗣，少以才学知名，与诸葛瑾、步骘、严相友善。权为骠骑将军，<br /><br />&nbsp;&nbsp;&nbsp;&nbsp;辟西曹掾，出为长沙西部都尉。讨平山寇，得精兵万五千人。后为濡须都督、奋<br /><br />&nbsp;&nbsp;&nbsp;&nbsp;威将军，封都乡侯，领部曲五千人，承为人壮毅忠谠，能甄识人物，拔彭城蔡款、<br /><br />&nbsp;&nbsp;&nbsp;&nbsp;南阳谢景於孤微童幼，后并为国士，款至卫尉，景豫章太守。【吴录曰：款字文<br /><br />&nbsp;&nbsp;&nbsp;&nbsp;德，历位内外，以清贞显於当世。后以卫尉领中书令，封留侯。二子，条、机。<br /><br />&nbsp;&nbsp;&nbsp;&nbsp;条孙皓时位至尚书令、太子少傅。机为临川太守。谢景事在孙登传。】又诸葛恪<br /><br />&nbsp;&nbsp;&nbsp;&nbsp;年少时，众人奇其英才，承言终败诸葛氏者元逊也。勤於长进，笃於物类，凡在<br /><br />&nbsp;&nbsp;&nbsp;&nbsp;庶几之流，无不造门。年六十七，赤乌七年卒，谥曰定侯。子震嗣。初，承丧妻，<br /><br />&nbsp;&nbsp;&nbsp;&nbsp;昭欲为索诸葛瑾女，承以相与有好，难之，权闻而劝焉，遂为婿。【臣松之案：<br /><br />&nbsp;&nbsp;&nbsp;&nbsp;承与诸葛瑾同以赤乌中卒，计承年小瑾四岁耳。】生女，权为子和纳之。权数令<br /><br />&nbsp;&nbsp;&nbsp;&nbsp;和敬於承，执子婿之礼。震诸葛恪诛时亦死。<br /><br />&nbsp;&nbsp;&nbsp;&nbsp;休字叔嗣，弱冠与诸葛恪、顾谭等俱为太子登僚友，以汉书授登。【吴书曰：<br /><br />&nbsp;&nbsp;&nbsp;&nbsp;休进授，指摘文义，分别事物，并有章条。每升堂宴饮，酒酣乐作，登辄降意与<br /><br />&nbsp;&nbsp;&nbsp;&nbsp;同欢乐。休为人解达，登甚爱之，常在左右。】从中庶子转为右弼都尉。权常游<br /><br />&nbsp;&nbsp;&nbsp;&nbsp;猎，迨暮乃归，休上疏谏戒，权大善之，以示於昭。及登卒后，为侍中，拜羽林<br /><br />&nbsp;&nbsp;&nbsp;&nbsp;都督，平三典军事，迁扬武将军。为鲁王霸友党所谮，与顾谭、承俱以芍陂论功<br /><br />&nbsp;&nbsp;&nbsp;&nbsp;事，休、承与典军陈恂通情，诈增其伐，并徙交州。中书令孙弘佞伪险，休<br /><br />&nbsp;&nbsp;&nbsp;&nbsp;素所忿，【吴录云：弘，会稽人也。】弘因是谮诉，下诏书赐休死，时年四十一。<br /><br />&nbsp;&nbsp;&nbsp;&nbsp;顾雍字元叹，吴郡吴人也。【吴录曰：雍曾祖父奉，字季鸿，颍川太守。】<br /><br />&nbsp;&nbsp;&nbsp;&nbsp;蔡伯喈从朔方还，尝避怨於吴，雍从学琴书。【江表传曰：雍从伯喈学，专一清<br /><br />&nbsp;&nbsp;&nbsp;&nbsp;静，敏而易教。伯喈贵异之，谓曰：“卿必成致，今以吾名与卿。”故雍与伯喈<br /><br />&nbsp;&nbsp;&nbsp;&nbsp;同名，由此也。吴录曰：雍字元叹，言为蔡雍之所叹，因以为字焉。】州郡表荐，<br /><br />&nbsp;&nbsp;&nbsp;&nbsp;弱冠为合肥长，后转在娄、曲阿、上虞，皆有治迹。孙权领会稽太守，不之郡，<br /><br />&nbsp;&nbsp;&nbsp;&nbsp;以雍为丞，行太守事，讨除寇贼，郡界宁静，吏民归服。数年，入为左司马。权<br /><br />&nbsp;&nbsp;&nbsp;&nbsp;为吴王，累迁大理奉常，领尚书令，封阳遂乡侯，拜侯还寺，而家人不知，后闻<br /><br />&nbsp;&nbsp;&nbsp;&nbsp;乃惊。<br /><br />&nbsp;&nbsp;&nbsp;&nbsp;黄武四年，迎母於吴。既至，权临贺之，亲拜其母於庭，公卿大臣毕会，后<br /><br />&nbsp;&nbsp;&nbsp;&nbsp;太子又往庆焉。雍为人不饮酒，寡言语，举动时当。权尝叹曰：“顾君不言，言<br /><br />&nbsp;&nbsp;&nbsp;&nbsp;必有中。”至饮宴欢乐之际，左右恐有酒失而雍必见之，是以不敢肆情。权亦曰：<br /><br />&nbsp;&nbsp;&nbsp;&nbsp;“顾公在坐，使人不乐。”其见惮如此。是岁，改为太常，进封醴陵侯，代孙邵<br /><br />&nbsp;&nbsp;&nbsp;&nbsp;为丞相，平尚书事。其所选用文武将吏各随能所任，心无m莫。时访逮民间，及<br /><br />&nbsp;&nbsp;&nbsp;&nbsp;政职所宜，辄密以闻。若见纳用，则归之於上，不用，终不宣泄。权以此重之。<br /><br />&nbsp;&nbsp;&nbsp;&nbsp;然於公朝有所陈及，辞色虽顺而所执者正。权尝咨问得失，张昭因陈听采闻，颇<br /><br />&nbsp;&nbsp;&nbsp;&nbsp;以法令太稠，刑罚微重，宜有所蠲损。权默然，顾问雍曰：“君以为何如？”雍<br /><br />&nbsp;&nbsp;&nbsp;&nbsp;对曰：“臣之所闻，亦如昭所陈。”於是权乃议狱轻刑。【江表传曰：权常令中<br /><br />&nbsp;&nbsp;&nbsp;&nbsp;书郎诣雍，有所咨访。若合雍意，事可施行，即与相反覆，究而论之，为设酒食。<br /><br />&nbsp;&nbsp;&nbsp;&nbsp;如不合意，雍即正色改容，默然不言，无所施设，即退告。权曰：“顾公欢悦，<br /><br />&nbsp;&nbsp;&nbsp;&nbsp;是事合宜也；其不言者，是事未平也，孤当重思之。”其见敬信如此。江边诸将，<br /><br />&nbsp;&nbsp;&nbsp;&nbsp;各欲立功自效，多陈便宜，有所掩袭。权以访雍，雍曰：“臣闻兵法戒於小利，<br /><br />&nbsp;&nbsp;&nbsp;&nbsp;此等所陈，欲邀功名而为其身，非为国也，陛下宜禁制。苟不足以曜威损敌，所<br /><br />&nbsp;&nbsp;&nbsp;&nbsp;不宜听也。”权从之。军国得失，行事可不，自非面见，口未尝言之。】久之，<br /><br />&nbsp;&nbsp;&nbsp;&nbsp;吕壹、秦博为中书，典校诸官府及州郡文书。壹等因此渐作威福，遂造作榷酤障<br /><br />&nbsp;&nbsp;&nbsp;&nbsp;管之利，举罪纠奸，纤介必闻，重以深案丑诬，毁短大臣，排陷无辜，雍等皆见<br /><br />&nbsp;&nbsp;&nbsp;&nbsp;举白，用被谴让。后壹奸罪发露，收系廷尉。雍往断狱，壹以囚见，雍和颜色，<br /><br />&nbsp;&nbsp;&nbsp;&nbsp;问其辞状，临出，又谓壹曰：“君意得无欲有所道？”壹叩头无言。时尚书郎怀<br /><br />&nbsp;&nbsp;&nbsp;&nbsp;叙面詈辱壹，雍责叙曰：“官有正法，何至於此！”【江表传曰：权嫁从女，女<br /><br />&nbsp;&nbsp;&nbsp;&nbsp;顾氏甥，故请雍父子及孙谭，谭时为选曹尚书，见任贵重。是日，权极欢。谭醉<br /><br />&nbsp;&nbsp;&nbsp;&nbsp;酒，三起舞，舞不知止。雍内怒之。明日，召谭，诃责之曰：“君王以含垢为德，<br /><br />&nbsp;&nbsp;&nbsp;&nbsp;臣下以恭谨为节。昔萧何、吴汉并有大功，何每见高帝，似不能言；汉奉光武，<br /><br />&nbsp;&nbsp;&nbsp;&nbsp;亦信恪勤。汝之於国，宁有汗马之劳，可书之事邪？但阶门户之资，遂见宠任耳，<br /><br />&nbsp;&nbsp;&nbsp;&nbsp;何有舞不复知止？虽为酒后，亦由恃恩忘敬，谦虚不足。损吾家者必尔也。”因<br /><br />&nbsp;&nbsp;&nbsp;&nbsp;背向壁卧，谭立过一时，乃见遣。徐众评曰：雍不以吕壹见毁之故，而和颜悦色，<br /><br />&nbsp;&nbsp;&nbsp;&nbsp;诚长者矣。然开引其意，问所欲道，此非也。壹奸险乱法，毁伤忠贤，吴国寒心，<br /><br />&nbsp;&nbsp;&nbsp;&nbsp;自太子登、陆逊已下，切谏不能得，是以潘F欲因会手剑之，以除国患，疾恶忠<br /><br />&nbsp;&nbsp;&nbsp;&nbsp;主，义形於色，而今乃发起令言。若壹称枉邪，不申理，则非录狱本旨；若承辞<br /><br />&nbsp;&nbsp;&nbsp;&nbsp;而奏之，吴主傥以敬丞相所言，而复原宥，伯言、承明不当悲慨哉！怀叙本无私<br /><br />&nbsp;&nbsp;&nbsp;&nbsp;恨，无所为嫌，故詈辱之，疾恶意耳，恶不仁者，其为仁也。季武子死，曾点倚<br /><br />&nbsp;&nbsp;&nbsp;&nbsp;其门而歌；子创发，子产催令自裁。以此言之，雍不当责怀叙也。】<br /><br />&nbsp;&nbsp;&nbsp;&nbsp;雍为相十九年，年七十六，赤乌六年卒。初疾微时，权令医赵泉视之，拜其<br /><br />&nbsp;&nbsp;&nbsp;&nbsp;少子济为骑都尉。雍闻，悲曰：“泉善别死生，吾必不起，故上欲及吾目见济拜<br /><br />&nbsp;&nbsp;&nbsp;&nbsp;也。”权素服临吊，谥曰肃侯。长子邵早卒，次子裕有笃疾，少子济嗣，无后，<br /><br />&nbsp;&nbsp;&nbsp;&nbsp;绝。永安元年，诏曰：“故丞相雍，至德忠贤，辅国以礼，而侯统废绝，朕甚愍<br /><br />&nbsp;&nbsp;&nbsp;&nbsp;之。其以雍次子裕袭爵为醴陵侯，以明著旧勋。”【吴录曰：裕一名穆，终宜都<br /><br />&nbsp;&nbsp;&nbsp;&nbsp;太守。裕子荣。晋书曰：荣字彦先，为东南名士，仕吴为黄门郎，在晋历显位。<br /><br />&nbsp;&nbsp;&nbsp;&nbsp;元帝初镇江东，以荣为军司马，礼遇甚重。卒，表赠侍中、骠骑将军、仪同三司。<br /><br />&nbsp;&nbsp;&nbsp;&nbsp;荣兄子禺，字孟著，少有名望，为散骑侍郎，早卒。吴书曰：雍母弟徽。字子叹，<br /><br />&nbsp;&nbsp;&nbsp;&nbsp;少游学，有唇吻。孙权统事，闻徽有才辩，召署主簿。尝近出行，见营军将一男<br /><br />&nbsp;&nbsp;&nbsp;&nbsp;子至行刑，问之何罪，云盗百钱，徽语使住。须臾，驰诣阙陈启：“方今畜养<br /><br />&nbsp;&nbsp;&nbsp;&nbsp;士众以图北虏，视此兵丁壮健儿，且所盗少，愚乞哀原。”权许而嘉之。转东曹<br /><br />&nbsp;&nbsp;&nbsp;&nbsp;掾。或传曹公欲东，权谓徽曰：“卿孤腹心，今传孟德怀异意，莫足使揣之，卿<br /><br />&nbsp;&nbsp;&nbsp;&nbsp;为吾行。”拜辅义都尉，到北与曹公相见。公具问境内消息，徽应对婉顺，因说<br /><br />&nbsp;&nbsp;&nbsp;&nbsp;江东大丰，山薮宿恶，皆慕化为善，义出作兵。公笑曰：“孤与孙将军一结婚姻，<br /><br />&nbsp;&nbsp;&nbsp;&nbsp;共辅汉室，义如一家，君何为道此？”徽曰：“正以明公与主将义固磐石，休戚<br /><br />&nbsp;&nbsp;&nbsp;&nbsp;共之，必欲知江表消息，是以及耳。”公厚待遣还。权问定云何，徽曰：“敌国<br /><br />&nbsp;&nbsp;&nbsp;&nbsp;隐情，卒难探察。然徽潜采听，方与袁谭交争，未有他意。”乃拜徽巴东太守，<br /><br />&nbsp;&nbsp;&nbsp;&nbsp;欲大用之，会卒。子裕，字季则，少知名，位至镇东将军。雍族人悌，字子通，<br /><br />&nbsp;&nbsp;&nbsp;&nbsp;以孝悌廉正闻於乡党。年十五为郡吏，除郎中，稍迁偏将军。权末年，嫡庶不分，<br /><br />&nbsp;&nbsp;&nbsp;&nbsp;悌数与骠骑将军朱据共陈祸福，言辞切直，朝廷惮之。待妻有礼，常夜入晨出，<br /><br />&nbsp;&nbsp;&nbsp;&nbsp;希见其面。尝疾笃，妻出省之，悌命左右扶起，冠帻加袭，起对，趣令妻还，其<br /><br />&nbsp;&nbsp;&nbsp;&nbsp;贞洁不渎如此。悌父向历四县令，年老致仕，悌每得父书，常洒扫，整衣服，更<br /><br />&nbsp;&nbsp;&nbsp;&nbsp;设几筵，舒书其上，拜跪读之，每句应诺，毕，复再拜。若父有疾耗之问至，则<br /><br />&nbsp;&nbsp;&nbsp;&nbsp;临书垂涕，声语哽咽。父以寿终，悌饮浆不入口五日。权为作布衣一袭，皆摩絮<br /><br />&nbsp;&nbsp;&nbsp;&nbsp;著之，强令悌释服。悌虽以公议自割，犹以不见父丧，常画壁作棺柩象，设神座<br /><br />&nbsp;&nbsp;&nbsp;&nbsp;於下，每对之哭泣，服未阕而卒。悌四子：彦、礼、谦、秘。秘，晋交州刺史。<br /><br />&nbsp;&nbsp;&nbsp;&nbsp;秘子众，尚书仆射。】<br /><br />&nbsp;&nbsp;&nbsp;&nbsp;邵字孝则，博览书传，好乐人伦。少与舅陆绩齐名，而陆逊、张敦、卜静等<br /><br />&nbsp;&nbsp;&nbsp;&nbsp;皆亚焉。【吴录曰：敦字叔方，静字玄风，并吴郡人。敦德量渊懿，清虚淡泊，<br /><br />&nbsp;&nbsp;&nbsp;&nbsp;又善文辞。孙权为车骑将军，辟西曹掾，转主簿，出补海e令，甚有惠化，年三<br /><br />&nbsp;&nbsp;&nbsp;&nbsp;十二卒。卜静终於剡令。】自州郡庶几及四方人士，往来相见，或言议而去，或<br /><br />&nbsp;&nbsp;&nbsp;&nbsp;结厚而别，风声流闻，远近称之。权妻以策女。年二十七，起家为豫章太守。下<br /><br />&nbsp;&nbsp;&nbsp;&nbsp;车祀先贤徐孺子之墓，优待其后；禁其淫祀非礼之祭者。小吏资质佳者，辄令就<br /><br />&nbsp;&nbsp;&nbsp;&nbsp;学，择其先进，擢置右职，举善以教，风化大行。初，钱唐丁出於役伍，阳羡<br /><br />&nbsp;&nbsp;&nbsp;&nbsp;张秉生於庶民，乌程吴粲、云阳殷礼起乎微贱，邵皆拔而友之，为立声誉。秉遭<br /><br />&nbsp;&nbsp;&nbsp;&nbsp;大丧，亲为制服结。邵当之豫章，发在近路，值秉疾病，时送者百数，邵辞宾<br /><br />&nbsp;&nbsp;&nbsp;&nbsp;客曰：“张仲节有疾，苦不能来别，恨不见之，暂还与诀，诸君少时相待。”其<br /><br />&nbsp;&nbsp;&nbsp;&nbsp;留心下士，惟善所在，皆此类也。至典军中郎，秉云阳太守，礼零陵太守，<br /><br />&nbsp;&nbsp;&nbsp;&nbsp;【礼子基作通语曰：礼字德嗣，弱不好弄，潜识过人。少为郡吏，年十九，守吴<br /><br />&nbsp;&nbsp;&nbsp;&nbsp;县丞。孙权为王，召除郎中。后与张温俱使蜀，诸葛亮甚称叹之。稍迁至零陵太<br /><br />&nbsp;&nbsp;&nbsp;&nbsp;守，卒官。文士传曰：礼子基，无难督，以才学知名，著通语数十篇。有三子。<br /><br />&nbsp;&nbsp;&nbsp;&nbsp;巨字元大，有才器，初为吴偏将军，统家部曲，城夏口，吴平后，为苍梧太守。<br /><br />&nbsp;&nbsp;&nbsp;&nbsp;少子v，字庆元，吴郡太守。】粲太子少傅。世以邵为知人。在郡五年，卒官，<br /><br />&nbsp;&nbsp;&nbsp;&nbsp;子谭、承云。<br /><br />&nbsp;&nbsp;&nbsp;&nbsp;谭字子默，弱冠与诸葛恪等为太子四友，从中庶子转辅正都尉。【陆机为谭<br /><br />&nbsp;&nbsp;&nbsp;&nbsp;传曰：宣太子正位东宫，天子方隆训导之义，妙简俊彦，讲学左右。时四方之杰<br /><br />&nbsp;&nbsp;&nbsp;&nbsp;毕集，太傅诸葛恪等雄奇盖众，而谭以清识绝伦，独见推重。自太尉范慎、谢景、<br /><br />&nbsp;&nbsp;&nbsp;&nbsp;羊徽之徒，皆以秀称其名，而悉在谭下。】赤乌中，代恪为左节度。【吴书曰：<br /><br />&nbsp;&nbsp;&nbsp;&nbsp;谭初践官府，上疏陈事，权辍食称善，以为过於徐详。雅性高亮，不意气，或<br /><br />&nbsp;&nbsp;&nbsp;&nbsp;以此望之。然权鉴其能，见待甚隆，数蒙赏赐，特见召请。】每省簿书，未尝下<br /><br />&nbsp;&nbsp;&nbsp;&nbsp;筹，徒屈指心计，尽发疑谬，下吏以此服之。加奉车都尉。薛综为选曹尚书，固<br /><br />&nbsp;&nbsp;&nbsp;&nbsp;让谭曰：“谭心精体密，贯道达微，才照人物，德允众望，诚非愚臣所可越先。”<br /><br />&nbsp;&nbsp;&nbsp;&nbsp;后遂代综。祖父雍卒数月，拜太常，代雍平尚书事。是时鲁王霸有盛宠，与太子<br /><br />&nbsp;&nbsp;&nbsp;&nbsp;和齐衡，谭上疏曰：“臣闻有国有家者，必明嫡庶之端，异尊卑之礼，使高下有<br /><br />&nbsp;&nbsp;&nbsp;&nbsp;差，阶级逾邈，如此则骨肉之恩生，觊觎之望绝。昔贾谊陈治安之计，论诸侯之<br /><br />&nbsp;&nbsp;&nbsp;&nbsp;势，以为势重，虽亲必有逆节之累，势轻，虽疏必有保全之祚。故淮南亲弟，不<br /><br />&nbsp;&nbsp;&nbsp;&nbsp;终飨国，失之於势重也；吴芮疏臣，传祚长沙，得之於势轻也。昔汉文帝使慎夫<br /><br />&nbsp;&nbsp;&nbsp;&nbsp;人与皇后同席，袁盎退夫人之座，帝有怒色，及盎辨上下之仪，陈人彘之戒，帝<br /><br />&nbsp;&nbsp;&nbsp;&nbsp;既悦怿，夫人亦悟。今臣所陈，非有所偏，诚欲以安太子而便鲁王也。”由是霸<br /><br />&nbsp;&nbsp;&nbsp;&nbsp;与谭有隙。时长公主婿卫将军全琮子寄为霸宾客，寄素倾邪，谭所不纳。先是，<br /><br />&nbsp;&nbsp;&nbsp;&nbsp;谭弟承与张休俱北征寿春，全琮时为大都督，与魏将王凌战於芍陂，军不利，魏<br /><br />&nbsp;&nbsp;&nbsp;&nbsp;兵乘胜陷没五营将【秦儿】秦晃军，休、承奋击之。遂驻魏师。时琮群子绪、端<br /><br />&nbsp;&nbsp;&nbsp;&nbsp;亦并为将，因敌既住，乃进击之，凌军用退。时论功行赏，以为驻敌之功大，退<br /><br />&nbsp;&nbsp;&nbsp;&nbsp;敌之功小，休、承并为杂号将军，绪、端偏裨而已。寄父子益恨，共构会谭。<br /><br />&nbsp;&nbsp;&nbsp;&nbsp;【吴录曰：全琮父子屡言芍陂之役为典军陈恂诈增张休、顾承之功，而休、承与<br /><br />&nbsp;&nbsp;&nbsp;&nbsp;恂通情。休坐系狱，权为谭故，沉吟不决，欲令谭谢而释之。及大会，以问谭，<br /><br />&nbsp;&nbsp;&nbsp;&nbsp;谭不谢，而曰：“陛下，谗言其兴乎！”江表传曰：有司奏谭诬罔大不敬，罪应<br /><br />&nbsp;&nbsp;&nbsp;&nbsp;大辟。权以雍故，不致法，皆徙之。】谭坐徙交州，幽而发愤，著新言二十篇。<br /><br />&nbsp;&nbsp;&nbsp;&nbsp;其知难篇盖以自悼伤也。见流二年，年四十二，卒於交n。<br /><br />&nbsp;&nbsp;&nbsp;&nbsp;承字子直，嘉禾中与舅陆瑁俱以礼徵。权赐丞相雍书曰：“贵孙子直，令问<br /><br />&nbsp;&nbsp;&nbsp;&nbsp;休休，至与相见，过於所闻，为君嘉之。”拜骑都尉，领羽林兵。后为吴郡西部<br /><br />&nbsp;&nbsp;&nbsp;&nbsp;都尉，与诸葛恪等共平山越，别得精兵八千人，还屯军章坑，拜昭义中郎将，入<br /><br />&nbsp;&nbsp;&nbsp;&nbsp;为侍中。芍陂之役，拜奋威将军，出领京下督。数年，与兄谭、张休等俱徙交州，<br /><br />&nbsp;&nbsp;&nbsp;&nbsp;年三十七卒。<br /><br />&nbsp;&nbsp;&nbsp;&nbsp;诸葛瑾字子瑜，琅邪阳都人也。【吴书曰：其先葛氏，本琅邪诸县人，后徙<br /><br />&nbsp;&nbsp;&nbsp;&nbsp;阳都。阳都先有姓葛者，时人谓之诸葛，因以为氏。瑾少游京师，治毛诗、尚书、<br /><br />&nbsp;&nbsp;&nbsp;&nbsp;左氏春秋。遭母忧，居丧至孝，事继母恭谨，甚得人子之道。风俗通曰：葛婴为<br /><br />&nbsp;&nbsp;&nbsp;&nbsp;陈涉将军，有功而诛，孝文帝追录，封其孙诸县侯，因并氏焉。此与吴书所说不<br /><br />&nbsp;&nbsp;&nbsp;&nbsp;同。】汉末避乱江东。值孙策卒，孙权姊婿曲阿弘咨见而异之，荐之於权，与鲁<br /><br />&nbsp;&nbsp;&nbsp;&nbsp;肃等并见宾待，后为权长史，转中司马。建安二十年，权遣瑾使蜀通好刘备，与<br /><br />&nbsp;&nbsp;&nbsp;&nbsp;其弟亮俱公会相见，退无私面。<br /><br />&nbsp;&nbsp;&nbsp;&nbsp;与权谈说谏喻，未尝切愕，微见风彩，粗陈指归，如有未合，则舍而及他，<br /><br />&nbsp;&nbsp;&nbsp;&nbsp;徐复事造端，以物类相求，於是权意往往而释。吴郡太守朱治，权举将也，权<br /><br />&nbsp;&nbsp;&nbsp;&nbsp;曾有以望之，而素加敬，难自诘让，忿忿不解。瑾揣知其故，而不敢显陈，乃乞<br /><br />&nbsp;&nbsp;&nbsp;&nbsp;以意私自问，遂於权前为书，泛论物理，因以己心遥往忖度之。毕，以呈权，权<br /><br />&nbsp;&nbsp;&nbsp;&nbsp;喜，笑曰：“孤意解矣。颜氏之德，使人加亲，岂谓此邪？”权又怪校尉殷模，<br /><br />&nbsp;&nbsp;&nbsp;&nbsp;罪至不测。群下多为之言，权怒益甚，与相反覆，惟瑾默然，权曰：“子瑜何独<br /><br />&nbsp;&nbsp;&nbsp;&nbsp;不言？”瑾避席曰：“瑾与殷模等遭本州倾覆，生类殄尽。弃坟墓，携老弱，披<br /><br />&nbsp;&nbsp;&nbsp;&nbsp;草莱，归圣化，在流隶之中，蒙生成之福，不能躬相督厉，陈答万一，至令模孤<br /><br />&nbsp;&nbsp;&nbsp;&nbsp;负恩惠，自陷罪戾。臣谢过不暇，诚不敢有言。”权闻之怆然，乃曰：“特为君<br /><br />&nbsp;&nbsp;&nbsp;&nbsp;赦之。”<br /><br />&nbsp;&nbsp;&nbsp;&nbsp;后从讨关羽，封宣城侯，以绥南将军代吕蒙领南郡太守，住公安。刘备东伐<br /><br />&nbsp;&nbsp;&nbsp;&nbsp;吴，吴王求和，瑾与备笺曰：“奄闻旗鼓来至白帝，或恐议臣以吴王侵取此州，<br /><br />&nbsp;&nbsp;&nbsp;&nbsp;危害关羽，怨深祸大，不宜答和，此用心於小，未留意於大者也。试为陛下论其<br /><br />&nbsp;&nbsp;&nbsp;&nbsp;轻重，及其大小。陛下若抑威损忿，省瑾言者，计可立决，不复咨之於群后也。<br /><br />&nbsp;&nbsp;&nbsp;&nbsp;陛下以关羽之亲何如先帝？荆州大小孰与海内？俱应仇疾，谁当先后？若审此数，<br /><br />&nbsp;&nbsp;&nbsp;&nbsp;易於反掌。”【臣松之云：以为刘后以庸蜀为关河，荆楚为维翰，关羽扬兵沔、<br /><br />&nbsp;&nbsp;&nbsp;&nbsp;汉，志陵上国，虽匡主定霸，功未可必，要为威声远震，有其经略。孙权潜包祸<br /><br />&nbsp;&nbsp;&nbsp;&nbsp;心，助魏除害，是为翦宗子勤王之师，行曹公移都之计，拯汉之规，於兹而止。<br /><br />&nbsp;&nbsp;&nbsp;&nbsp;义旗所指，宜其在孙氏矣。瑾以大义责备，答之何患无辞；且备、羽相与，有若<br /><br />&nbsp;&nbsp;&nbsp;&nbsp;四体，股肱横亏，愤痛已深，岂此奢阔之书所能回驻哉！载之於篇，实为辞章之<br /><br />&nbsp;&nbsp;&nbsp;&nbsp;费。】时或言瑾别遣亲人与备相闻，权曰：“孤与子瑜有死生不易之誓，子瑜之<br /><br />&nbsp;&nbsp;&nbsp;&nbsp;不负孤，犹孤之不负子瑜也。”【江表传曰：瑾之在南郡，人有密谗瑾者。此语<br /><br />&nbsp;&nbsp;&nbsp;&nbsp;颇流闻於外，陆逊表保明瑾无此，宜以散其意。权报曰：“子瑜与孤从事积年，<br /><br />&nbsp;&nbsp;&nbsp;&nbsp;恩如骨肉，深相明究，其为人非道不行，非义不言。玄德昔遣孔明至吴，孤尝语<br /><br />&nbsp;&nbsp;&nbsp;&nbsp;子瑜曰：‘卿与孔明同产，且弟随兄，於义为顺，何以不留孔明？孔明若留从卿<br /><br />&nbsp;&nbsp;&nbsp;&nbsp;者，孤当以书解玄德，意自随人耳。’子瑜答孤言：‘弟亮以失身於人，委质定<br /><br />&nbsp;&nbsp;&nbsp;&nbsp;分，义无二心。弟之不留，犹瑾之不往也。’其言足贯神明。今岂当有此乎？孤<br /><br />&nbsp;&nbsp;&nbsp;&nbsp;前得妄语文疏，即封示子瑜，并手笔与子瑜，即得其报，论天下君臣大节一定之<br /><br />&nbsp;&nbsp;&nbsp;&nbsp;分。孤与子瑜，可谓神交，非外言所间也。知卿意至，辄封来表，以示子瑜，使<br /><br />&nbsp;&nbsp;&nbsp;&nbsp;知卿意。”】黄武元年，迁左将军，督公安，假节，封宛陵侯。【吴录曰：曹真、<br /><br />&nbsp;&nbsp;&nbsp;&nbsp;夏侯尚等围朱然於江陵，又分据中州，瑾以大兵为之救援。瑾性弘缓，推道理，<br /><br />&nbsp;&nbsp;&nbsp;&nbsp;任计画，无应卒倚伏之术，兵久不解，权以此望之。及春水生，潘璋等作水城於<br /><br />&nbsp;&nbsp;&nbsp;&nbsp;上流，瑾进攻浮桥，真等退走。虽无大勋，亦以全师保境为功。】<br /><br />&nbsp;&nbsp;&nbsp;&nbsp;虞翻以狂直流徙，惟瑾屡为之说。翻与所亲书曰：“诸葛敦仁，则天活物，<br /><br />&nbsp;&nbsp;&nbsp;&nbsp;比蒙清论，有以保分。恶积罪深，见忌殷重，虽有祁老之救，德无羊舌，解释难<br /><br />&nbsp;&nbsp;&nbsp;&nbsp;冀也。”<br /><br />&nbsp;&nbsp;&nbsp;&nbsp;瑾为人有容貌思度，于时服其弘雅。权亦重之，大事咨访。又别咨瑾曰：<br /><br />&nbsp;&nbsp;&nbsp;&nbsp;“近得伯言表，以为曹丕已死，毒乱之民，当望旌瓦解，而更静然。闻皆选用忠<br /><br />&nbsp;&nbsp;&nbsp;&nbsp;良，宽刑罚，布恩惠，薄赋省役，以悦民心，其患更深於操时。孤以为不然。操<br /><br />&nbsp;&nbsp;&nbsp;&nbsp;之所行，其惟杀伐小为过差，及离间人骨肉，以为酷耳。至於御将，自古少有。<br /><br />&nbsp;&nbsp;&nbsp;&nbsp;丕之於操，万不及也。今敝不如丕，犹丕不如操也。其所以务崇小惠，必以其<br /><br />&nbsp;&nbsp;&nbsp;&nbsp;父新死，自度衰微，恐困苦之民一朝崩沮，故强屈曲以求民心，欲以自安住耳，<br /><br />&nbsp;&nbsp;&nbsp;&nbsp;宁是兴隆之渐邪！闻任陈长文、曹子丹辈，或文人诸生，或宗室戚臣，宁能御雄<br /><br />&nbsp;&nbsp;&nbsp;&nbsp;才虎将以制天下乎？夫威柄不专，则其事乖错，如昔张耳、陈馀，非不敦睦，至<br /><br />&nbsp;&nbsp;&nbsp;&nbsp;於秉势，自还相贼，乃事理使然也。又长文之徒，昔所以能守善者，以操笮其头，<br /><br />&nbsp;&nbsp;&nbsp;&nbsp;畏操威严，故竭心尽意，不敢为非耳。逮丕继业，年已长大，承操之后，以恩情<br /><br />&nbsp;&nbsp;&nbsp;&nbsp;加之，用能感义。今庇兹酰随人东西，此曹等辈，必当因此弄巧行态，阿党比<br /><br />&nbsp;&nbsp;&nbsp;&nbsp;周，各助所附。如此之日，奸谗并起，更相陷怼，转成嫌贰。一尔已往，群下争<br /><br />&nbsp;&nbsp;&nbsp;&nbsp;利，主幼不御，其为败也焉得久乎？所以知其然者，自古至今，安有四五人把持<br /><br />&nbsp;&nbsp;&nbsp;&nbsp;刑柄，而不离刺转相蹄m者也！强当陵弱，弱当求援，此乱亡之道也。子瑜，卿<br /><br />&nbsp;&nbsp;&nbsp;&nbsp;但侧耳听之，伯言常长於计校，恐此一事小短也。”【臣松之以为魏明帝一时明<br /><br />&nbsp;&nbsp;&nbsp;&nbsp;主，政自己出，孙权此论，竟为无徵，而史载之者，将以主幼国疑，威柄不一，<br /><br />&nbsp;&nbsp;&nbsp;&nbsp;乱亡之形，有如权言，宜其存录以为鉴戒。或当以虽失之於明帝，而事著於齐王，<br /><br />&nbsp;&nbsp;&nbsp;&nbsp;齐王之世，可不谓验乎！不敢显斥，抑足表之微辞。】<br /><br />&nbsp;&nbsp;&nbsp;&nbsp;权称尊号，拜大将军、左都护，领豫州牧。及吕壹诛，权又有诏切磋瑾等，<br /><br />&nbsp;&nbsp;&nbsp;&nbsp;语在权传。瑾辄因事以答，辞顺理正。瑾子恪，名盛当世，权深器异之；然瑾常<br /><br />&nbsp;&nbsp;&nbsp;&nbsp;嫌之，谓非保家之子，每以忧戚。【吴书曰：初，瑾为大将军，而弟亮为蜀丞相，<br /><br />&nbsp;&nbsp;&nbsp;&nbsp;二子恪、融皆典戎马，督领将帅，族弟诞又显名於魏，一门三方为冠盖，天下荣<br /><br />&nbsp;&nbsp;&nbsp;&nbsp;之。谨才略虽不及弟，而德行尤纯。妻死不改娶，有所爱妾，生子不举，其笃慎<br /><br />&nbsp;&nbsp;&nbsp;&nbsp;皆如此。】赤乌四年，年六十八卒，遗命令素棺敛以时服，事从省约。恪已自封<br /><br />&nbsp;&nbsp;&nbsp;&nbsp;侯，故弟融袭爵，摄兵业驻公安，【吴书曰：融字叔长，生於宠贵，少而骄乐，<br /><br />&nbsp;&nbsp;&nbsp;&nbsp;学为章句，博而不精，性宽容，多技艺，数以巾褐奉朝请，后拜骑都尉。赤乌中，<br /><br />&nbsp;&nbsp;&nbsp;&nbsp;诸郡出部伍，新都都尉陈表、吴郡都尉顾承各率所领人会佃毗陵，男女各数万口。<br /><br />&nbsp;&nbsp;&nbsp;&nbsp;表病死，权以融代表，后代父瑾领摄。】部曲吏士亲附之。疆外无事，秋冬则射<br /><br />&nbsp;&nbsp;&nbsp;&nbsp;猎讲武，春夏则延宾高会，休吏假卒，或不远千里而造焉。每会辄历问宾客，各<br /><br />&nbsp;&nbsp;&nbsp;&nbsp;言其能，乃合榻促席，量敌选对，或有博弈，或有股h，投壶弓弹，部别类分，<br /><br />&nbsp;&nbsp;&nbsp;&nbsp;於是甘果继进，清酒徐行，融周流观览，终日不倦。融父兄质素，虽在军旅，身<br /><br />&nbsp;&nbsp;&nbsp;&nbsp;无采饰；而融锦Y文绣，独为奢绮。孙权薨，徙奋威将军。后恪征淮南，假融节，<br /><br />&nbsp;&nbsp;&nbsp;&nbsp;令引军入沔，以击西兵。恪既诛，遣无难督施宽就将军施绩、孙壹、全熙等取融。<br /><br />&nbsp;&nbsp;&nbsp;&nbsp;融卒闻兵士至，惶惧犹豫，不能决计，兵到围城，饮药而死，三子皆伏诛。【江<br /><br />&nbsp;&nbsp;&nbsp;&nbsp;表传曰：先是，公安有灵鼍鸣，童谣曰：“白鼍鸣，龟背平，南郡城中可长生，<br /><br />&nbsp;&nbsp;&nbsp;&nbsp;守死不去义无成。”及恪被诛，融果刮金印龟，服之而死。】<br /><br />&nbsp;&nbsp;&nbsp;&nbsp;步骘字子山，临淮淮阴人也。【吴书曰：晋有大夫杨食采於步，后有步叔，<br /><br />&nbsp;&nbsp;&nbsp;&nbsp;与七十子师事仲尼。秦汉之际有为将军者，以功封淮阴侯，骘其后也。】世乱，<br /><br />&nbsp;&nbsp;&nbsp;&nbsp;避难江东，单身穷困，与广陵卫旌同年相善，俱以种瓜自给，昼勤四体，夜诵经<br /><br />&nbsp;&nbsp;&nbsp;&nbsp;传。【吴书曰：骘博研道艺，靡不贯览，性宽雅沈深，能降志辱身。】<br /><br />&nbsp;&nbsp;&nbsp;&nbsp;会稽焦征羌，郡之豪族，【吴录曰：征羌名矫，尝为征羌令。】人客放纵。<br /><br />&nbsp;&nbsp;&nbsp;&nbsp;骘与旌求食其地，惧为所侵，乃共刺奉瓜，以献征羌。征羌方在内卧，驻之移<br /><br />&nbsp;&nbsp;&nbsp;&nbsp;时，旌欲委去，骘止之曰：“本所以来，畏其强也；而今舍去，欲以为高，祗结<br /><br />&nbsp;&nbsp;&nbsp;&nbsp;怨耳。”良久，征羌开牖见之，身隐几坐帐中，设席致地，坐骘、旌於牖外，旌<br /><br />&nbsp;&nbsp;&nbsp;&nbsp;愈耻之，骘辞色自若。征羌作食，身享大案，ド胖仨常以小盘饭与骘、旌，惟<br /><br />&nbsp;&nbsp;&nbsp;&nbsp;菜茹而已。旌不能食，骘极饭致饱乃辞出。旌怒骘曰：“何能忍此？”骘曰：<br /><br />&nbsp;&nbsp;&nbsp;&nbsp;“吾等贫贱，是以主人以贫贱遇之，固其宜也，当何所耻？”【吴录曰：卫旌字<br /><br />&nbsp;&nbsp;&nbsp;&nbsp;子旗，官至尚书。】<br /><br />&nbsp;&nbsp;&nbsp;&nbsp;孙权为讨虏将军，召骘为主记，【吴书曰：岁馀，骘以疾免，与琅邪诸葛瑾、<br /><br />&nbsp;&nbsp;&nbsp;&nbsp;彭城严俱游吴中，并著声名，为当时英俊。】除海盐长，还辟车骑将军东曹掾。<br /><br />&nbsp;&nbsp;&nbsp;&nbsp;【吴书曰：权为徐州牧，以骘为治中从事，举茂才。】建安十五年，出领鄱阳太<br /><br />&nbsp;&nbsp;&nbsp;&nbsp;守。岁中，徙交州刺史、立武中郎将，领武射吏千人，便道南行。明年，追拜使<br /><br />&nbsp;&nbsp;&nbsp;&nbsp;持节、征南中郎将。刘表所置苍梧太守吴巨阴怀异心，外附内违。骘降意怀诱，<br /><br />&nbsp;&nbsp;&nbsp;&nbsp;请与相见，因斩徇之，威声大震。士燮兄弟，相率供命，南土之宾，自此始也。<br /><br />&nbsp;&nbsp;&nbsp;&nbsp;益州大姓雍]等杀蜀所署太守正昂，与燮相闻，求欲内附。骘因承制遣使宣恩抚<br /><br />&nbsp;&nbsp;&nbsp;&nbsp;纳，由是加拜平戎将军，封广信侯。<br /><br />&nbsp;&nbsp;&nbsp;&nbsp;延康元年，权遣吕岱代骘，骘将交州义士万人出长沙。会刘备东下，武陵蛮<br /><br />&nbsp;&nbsp;&nbsp;&nbsp;夷蠢动，权遂命骘上益阳。备既败绩，而零、桂诸郡犹相惊扰，处处阻兵；骘周<br /><br />&nbsp;&nbsp;&nbsp;&nbsp;旋征讨，皆平之。黄武二年，迁右将军左护军，改封临湘侯。五年，假节，徙屯<br /><br />&nbsp;&nbsp;&nbsp;&nbsp;沤口。<br /><br />&nbsp;&nbsp;&nbsp;&nbsp;权称尊号，拜骠骑将军，领冀州牧。是岁，都督西陵，代陆逊抚二境，顷以<br /><br />&nbsp;&nbsp;&nbsp;&nbsp;冀州在蜀分，解牧职。时权太子登驻武昌，爱人好善，与骘书曰：“夫贤人君子，<br /><br />&nbsp;&nbsp;&nbsp;&nbsp;所以兴隆大化，佐理时务者也。受性蔽，不达道数，虽实区区欲尽心於明德，<br /><br />&nbsp;&nbsp;&nbsp;&nbsp;归分於君子，至於远近士人，先后之宜，犹或缅焉，未之能详。传曰：‘爱之能<br /><br />&nbsp;&nbsp;&nbsp;&nbsp;勿劳乎？忠焉能勿诲乎？’斯其义也，岂非所望於君子哉！”骘於是条于时事业<br /><br />&nbsp;&nbsp;&nbsp;&nbsp;在荆州界者，诸葛瑾、陆逊、朱然、程普、潘F、裴玄、夏侯承、卫旌、李肃、<br /><br />&nbsp;&nbsp;&nbsp;&nbsp;【吴书曰：肃字伟恭，南阳人。少以才闻，善论议，臧否得中，甄奇录异，荐述<br /><br />&nbsp;&nbsp;&nbsp;&nbsp;后进，题目品藻，曲有条贯，众人以此服之。权擢以为选曹尚书，选举号为得才。<br /><br />&nbsp;&nbsp;&nbsp;&nbsp;求出补吏，为桂阳太守，吏民悦服。徵为卿。会卒，知与不知，并痛惜焉。】周<br /><br />&nbsp;&nbsp;&nbsp;&nbsp;条、石质一人，甄别行状，因上疏奖劝曰：“臣闻人君不亲小事，百官有司各<br /><br />&nbsp;&nbsp;&nbsp;&nbsp;任其职。故舜命九贤，则无所用心，弹五弦之琴，咏南风之诗，不下堂庙而天下<br /><br />&nbsp;&nbsp;&nbsp;&nbsp;治也。齐桓用管仲，被发载车，齐国既治，又致匡合。近汉高祖揽三杰以兴帝业，<br /><br />&nbsp;&nbsp;&nbsp;&nbsp;西楚失雄俊以丧成功。汲黯在朝，淮南寝谋；郅都守边，匈奴窜迹。故贤人所在，<br /><br />&nbsp;&nbsp;&nbsp;&nbsp;折冲万里，信国家之利器，崇替之所由也。方今王化未被於汉北，河、洛之滨尚<br /><br />&nbsp;&nbsp;&nbsp;&nbsp;有c逆之丑，诚揽英雄拔俊任贤之时也。愿明太子重以轻意，则天下幸甚。”<br /><br />&nbsp;&nbsp;&nbsp;&nbsp;后中书吕壹典校文书，多所纠举，骘上疏曰：“伏闻诸典校`抉细微，吹毛<br /><br />&nbsp;&nbsp;&nbsp;&nbsp;求瑕，重案深诬，辄欲陷人以成威福；无罪无辜，横受大刑，是以使民R天地，<br /><br />&nbsp;&nbsp;&nbsp;&nbsp;谁不战栗？昔之狱官，惟贤是任，故皋陶作士，吕侯赎刑，张、于廷尉，民无冤<br /><br />&nbsp;&nbsp;&nbsp;&nbsp;枉，休泰之祚，实由此兴。今之小臣，动与古异，狱以贿成，轻忽人命，归咎于<br /><br />&nbsp;&nbsp;&nbsp;&nbsp;上，为国速怨。夫一人吁嗟，王道为亏，甚可仇疾。明德慎罚，哲人惟刑，书传<br /><br />&nbsp;&nbsp;&nbsp;&nbsp;所美。自今蔽狱，都下则宜谘顾雍，武昌则陆逊、潘F，平心专意，务在得情，<br /><br />&nbsp;&nbsp;&nbsp;&nbsp;骘党神明，受罪何恨？”又曰：“天子父天母地，故宫室百官，动法列宿。若施<br /><br />&nbsp;&nbsp;&nbsp;&nbsp;政令，钦顺时节，官得其人，则阴阳和平，七曜循度。至於今日，官寮多阙，虽<br /><br />&nbsp;&nbsp;&nbsp;&nbsp;有大臣，复不信任，如此天地焉得无变？故频年枯旱，亢阳之应也。又嘉禾六年<br /><br />&nbsp;&nbsp;&nbsp;&nbsp;五月十四日，赤乌二年正月一日及二十七日，地皆震动。地阴类，臣之象，阴气<br /><br />&nbsp;&nbsp;&nbsp;&nbsp;盛故动，臣下专政之故也。夫天地见异，所以警悟人主，可不深思其意哉！”又<br /><br />&nbsp;&nbsp;&nbsp;&nbsp;曰：“丞相顾雍、上大将军陆逊、太常潘F，忧深责重，志在谒诚，夙夜兢兢，<br /><br />&nbsp;&nbsp;&nbsp;&nbsp;寝食不宁，念欲安国利民，建久长之计，可谓心膂股肱，社稷之臣矣。宜各委任，<br /><br />&nbsp;&nbsp;&nbsp;&nbsp;不使他官监其所司，责其成效，课其负殿。此三臣者，思虑不到则已，岂敢专擅<br /><br />&nbsp;&nbsp;&nbsp;&nbsp;威福欺负所天乎？”又曰：“县赏以显善，设刑以威奸，任贤而使能，审明於法<br /><br />&nbsp;&nbsp;&nbsp;&nbsp;术，则何功而不成，何事而不辨，何听而不闻，何视而不睹哉？若今郡守百里，<br /><br />&nbsp;&nbsp;&nbsp;&nbsp;皆各得其人，共相经纬，如是，庶政岂不康哉？窃闻诸县并有备吏，吏多民烦，<br /><br />&nbsp;&nbsp;&nbsp;&nbsp;俗以之弊。但小人因缘衔命，不务奉公而作威福，无益视听，更为民害，愚以为<br /><br />&nbsp;&nbsp;&nbsp;&nbsp;可一切罢省。”权亦觉梧，遂诛吕壹。骘前后荐达屈滞，救解患难，书数十上。<br /><br />&nbsp;&nbsp;&nbsp;&nbsp;权虽不能悉纳，然时采其言，多蒙济赖。【吴录云：骘表言曰：“北降人王潜等<br /><br />&nbsp;&nbsp;&nbsp;&nbsp;说，北相部伍，图以东向，多作布囊，欲以盛沙塞江，以大向荆州。夫备不豫设，<br /><br />&nbsp;&nbsp;&nbsp;&nbsp;难以应卒，宜为之防。”权曰：“此曹衰弱，何能有图？必不敢来。若不如孤言，<br /><br />&nbsp;&nbsp;&nbsp;&nbsp;当以牛千头，为君作主人。”后有吕范、诸葛恪为说骘所言，云：“每读步骘表，<br /><br />&nbsp;&nbsp;&nbsp;&nbsp;辄失笑。此江与开辟俱生，宁有可以沙囊塞理也！”】<br /><br />&nbsp;&nbsp;&nbsp;&nbsp;赤乌九年，代陆逊为丞相，犹诲育门生，手不释书，被服居处有如儒生。然<br /><br />&nbsp;&nbsp;&nbsp;&nbsp;门内妻妾服饰奢绮，颇以此见讥。在西陵二十年，邻敌敬其威信。性宽弘得众，<br /><br />&nbsp;&nbsp;&nbsp;&nbsp;喜怒不形於声色，而外内肃然。<br /><br />&nbsp;&nbsp;&nbsp;&nbsp;十【一】年卒，子协嗣，统骘所领，加抚军将军。协卒，子玑嗣侯。协弟阐，<br /><br />&nbsp;&nbsp;&nbsp;&nbsp;继业为西陵督，加昭武将军，封西亭侯。凤皇元年，召为绕帐督。阐累世在西陵，<br /><br />&nbsp;&nbsp;&nbsp;&nbsp;卒被徵命，自以失职，又惧有谗祸，於是据城降晋。遣玑与弟v诣洛阳为任，晋<br /><br />&nbsp;&nbsp;&nbsp;&nbsp;以阐为都督西陵诸军事、卫将军、仪同三司，加侍中，假节领交州牧，封宜都公；<br /><br />&nbsp;&nbsp;&nbsp;&nbsp;玑监江陵诸军事、左将军，加散骑常侍，领庐陵太守，改封江陵侯；v给事中、<br /><br />&nbsp;&nbsp;&nbsp;&nbsp;宣威将军，封都乡侯。命车骑将军羊祜、荆州刺史杨肇往赴救阐。孙皓使陆抗西<br /><br />&nbsp;&nbsp;&nbsp;&nbsp;行，祜等遁退。抗陷城，斩阐等，步氏泯灭，惟v绍祀。<br /><br />&nbsp;&nbsp;&nbsp;&nbsp;颍川周昭著书称步骘及严等曰：“古今贤士大夫所以失名丧身倾家害国者，<br /><br />&nbsp;&nbsp;&nbsp;&nbsp;其由非一也，然要其大归，总其常患，四者而已。急论议一也，争名势二也，重<br /><br />&nbsp;&nbsp;&nbsp;&nbsp;朋党三也，务欲速四也。急论议则伤人，争名势则败友，重朋党则蔽主，务欲速<br /><br />&nbsp;&nbsp;&nbsp;&nbsp;则失德，此四者不除，未有能全也。当世君子能不然者，亦比有之，岂独古人乎！<br /><br />&nbsp;&nbsp;&nbsp;&nbsp;然论其绝异，未若顾豫章、诸葛使君、步丞相、严卫尉、张奋威之为美也。论语<br /><br />&nbsp;&nbsp;&nbsp;&nbsp;言‘夫子恂恂然善诱人’，又曰‘成人之美，不成人之恶’，豫章有之矣。‘望<br /><br />&nbsp;&nbsp;&nbsp;&nbsp;之俨然，即之也温，听其言也厉’，使君体之矣。‘恭而安，威而不猛’，丞相<br /><br />&nbsp;&nbsp;&nbsp;&nbsp;履之矣。学不求禄，心无苟得，卫尉、奋威蹈之矣。此五君者，虽德实有差，轻<br /><br />&nbsp;&nbsp;&nbsp;&nbsp;重不同，至於趣舍大检，不犯四者，俱一揆也。昔丁出於孤家，吾粲由於牧竖，<br /><br />&nbsp;&nbsp;&nbsp;&nbsp;豫章扬其善，以并陆、全之列，是以人无幽滞而风俗厚焉。使君、丞相、卫尉三<br /><br />&nbsp;&nbsp;&nbsp;&nbsp;君，昔以布衣俱相友善，诸论者因各叙其优劣。初，先卫尉，次丞相，而后有使<br /><br />&nbsp;&nbsp;&nbsp;&nbsp;君也；其后并事明主，经营世务，出处之才有不同，先后之名须反其初，此世常<br /><br />&nbsp;&nbsp;&nbsp;&nbsp;人决勤薄也。至於三君分好，卒无亏损，岂非古人交哉！又鲁横江昔杖万兵，屯<br /><br />&nbsp;&nbsp;&nbsp;&nbsp;据陆口，当世之美业也，能与不能，孰不愿焉？而横江既亡，卫尉应其选，自以<br /><br />&nbsp;&nbsp;&nbsp;&nbsp;才非将帅，深辞固让，终於不就。后徙九列，迁典八座，荣不足以自曜，禄不足<br /><br />&nbsp;&nbsp;&nbsp;&nbsp;以自奉。至於二君，皆位为上将，穷富极贵。卫尉既无求欲，二君又不称荐，各<br /><br />&nbsp;&nbsp;&nbsp;&nbsp;守所志，保其名好。孔子曰：‘君子矜而不争，群而不党。’斯有风矣。又奋威<br /><br />&nbsp;&nbsp;&nbsp;&nbsp;之名，亦三君之次也，当一方之戍，受上将之任，与使君、丞相不异也。然历国<br /><br />&nbsp;&nbsp;&nbsp;&nbsp;事，论功劳，实有先后，故爵位之荣殊焉。而奋威将处此，决能明其部分，心无<br /><br />&nbsp;&nbsp;&nbsp;&nbsp;失道之欲，事无充诎之求，每升朝堂，循礼而动，辞气謇謇，罔不惟忠。叔嗣虽<br /><br />&nbsp;&nbsp;&nbsp;&nbsp;亲贵，言忧其败，蔡文至虽疏贱，谈称其贤。女配太子，受礼若吊，慷忾之趋，<br /><br />&nbsp;&nbsp;&nbsp;&nbsp;惟笃人物，成败得失，皆如所虑，可谓守道见机，好古之士也。若乃经国家，当<br /><br />&nbsp;&nbsp;&nbsp;&nbsp;军旅，於驰骛之际，立霸王之功，此五者未为过人。至其纯粹履道，求不苟得，<br /><br />&nbsp;&nbsp;&nbsp;&nbsp;升降当世，保全名行，邈然绝俗，实有所师。故粗论其事，以示后之君子。”周<br /><br />&nbsp;&nbsp;&nbsp;&nbsp;昭者字恭远，与韦曜、薛莹、华并述吴书，后为中书郎，坐事下狱，表救之，<br /><br />&nbsp;&nbsp;&nbsp;&nbsp;孙休不听，遂伏法云。<br /><br />&nbsp;&nbsp;&nbsp;&nbsp;评曰：张昭受遗辅佐，功勋克举，忠謇方直，动不为己；而以严见惮，以高<br /><br />&nbsp;&nbsp;&nbsp;&nbsp;见外，既不处宰相，又不登师保，从容闾巷，养老而已，以此明权之不及策也。<br /><br />&nbsp;&nbsp;&nbsp;&nbsp;顾雍依杖素业，而将之智局，故能究极荣位。诸葛瑾、步骘并以德度规检见器当<br /><br />&nbsp;&nbsp;&nbsp;&nbsp;世，张承、顾邵虚心长者，好尚人物，周昭之论，称之甚美，故详录焉。谭献纳<br /><br />&nbsp;&nbsp;&nbsp;&nbsp;在公，有忠贞之节。休、承志，咸庶为善。爱恶相攻，流播南裔，哀哉！</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,345);">加入书签</a><a
                        href="344.html">上一页</a>&larr;<a href="index.html">返回列表</a>&rarr;<a
                            href="346.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "344.html"; var next_page = "346.html"; var index_page = "index.html"; var sortid = "9"; var article_id = "4"; var chapter_id = "345"; var articlename = "三国志"; var chaptername = " 卷五十二 吴书七"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>