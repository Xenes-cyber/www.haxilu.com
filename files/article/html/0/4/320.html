<!DOCTYPE html>
<html>
<head>
<meta charset="gbk" />
<title>三国志- 卷二十七 魏书二十七-在线阅读-哈西文学网</title>
<meta name="keywords" content="陈寿，裴松之注，三国志， 卷二十七 魏书二十七全文， 卷二十七 魏书二十七在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十七 魏书二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/320.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/320.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 魏书二十七</h1>
            <div class="link xb">
                <a href="319.html">上一页</a>&larr;<a href="index.html">返回列表</a>&rarr;<a
                    href="321.html">下一页</a></div>			
            <div id="BookText">&nbsp;&nbsp;&nbsp;&nbsp;◎徐胡二王传第二十七<br /><br />&nbsp;&nbsp;&nbsp;&nbsp;徐邈字景山，燕国蓟人也。太祖平河朔，召为丞相军谋掾，试守奉高令，入<br /><br />&nbsp;&nbsp;&nbsp;&nbsp;为东曹议令史。魏国初建，为尚书郎。时科禁酒，而邈私饮至於沈醉。校事赵达<br /><br />&nbsp;&nbsp;&nbsp;&nbsp;问以曹事，邈曰：“中圣人。”达白之太祖，太祖甚怒。度辽将军鲜于辅进曰：<br /><br />&nbsp;&nbsp;&nbsp;&nbsp;“平日醉客谓酒清者为圣人，浊者为贤人，邈性慎，偶醉言耳。”竟坐得免刑。<br /><br />&nbsp;&nbsp;&nbsp;&nbsp;后领陇西太守，转为南安。文帝践阼，历谯相，平阳、安平太守，颍川典农中郎<br /><br />&nbsp;&nbsp;&nbsp;&nbsp;将，所在著称，赐爵关内侯。车驾幸许昌，问邈曰：“颇复中圣人不？”邈对曰：<br /><br />&nbsp;&nbsp;&nbsp;&nbsp;“昔子反毙於谷阳，御叔罚於饮酒，臣嗜同二子，不能自惩，时复中之。然宿瘤<br /><br />&nbsp;&nbsp;&nbsp;&nbsp;以丑见传，而臣以醉见识。”帝大笑，顾左右曰：“名不虚立。”迁抚军大将军<br /><br />&nbsp;&nbsp;&nbsp;&nbsp;军师。<br /><br />&nbsp;&nbsp;&nbsp;&nbsp;明帝以凉州绝远，南接蜀寇，以邈为凉州刺史，使持节领护羌校尉。至，值<br /><br />&nbsp;&nbsp;&nbsp;&nbsp;诸葛亮出祁山，陇右三郡反，邈辄遣参军及金城太守等击南安贼，破之。河右少<br /><br />&nbsp;&nbsp;&nbsp;&nbsp;雨，常苦乏谷，邈上武威、酒泉盐池以收虏谷，又广开水田，募贫民佃之，家<br /><br />&nbsp;&nbsp;&nbsp;&nbsp;家丰足，仓库盈溢。乃支度州界军用之馀，以市金帛犬马，通供中国之费。以渐<br /><br />&nbsp;&nbsp;&nbsp;&nbsp;收敛民间私仗，藏之府库。然后率以仁义，立学明训，禁厚葬，断淫祀，进善黜<br /><br />&nbsp;&nbsp;&nbsp;&nbsp;恶，风化大行，百姓归心焉。西域流通，荒戎入贡，皆邈勋也。讨叛羌柯吾有功，<br /><br />&nbsp;&nbsp;&nbsp;&nbsp;封都亭侯，邑三百户，加建威将车。邈与羌、胡从事，不问小过；若犯大罪，先<br /><br />&nbsp;&nbsp;&nbsp;&nbsp;告部帅，使知，应死者乃斩以徇，是以信服畏威。赏赐皆散与将士，无入家者，<br /><br />&nbsp;&nbsp;&nbsp;&nbsp;妻子衣食不充；天子闻而嘉之，随时供给其家。弹邪绳枉，州界肃清。<br /><br />&nbsp;&nbsp;&nbsp;&nbsp;正始元年，还为大司农。迁为司隶校尉，百寮敬惮之。公事去官。后为光禄<br /><br />&nbsp;&nbsp;&nbsp;&nbsp;大夫，数岁即拜司空，邈叹曰：“三公论道之官，无其人则缺，岂可以老病忝之<br /><br />&nbsp;&nbsp;&nbsp;&nbsp;哉？”遂固辞不受。嘉平元年，年七十八，以大夫薨于家，用公礼葬，谥曰穆侯。<br /><br />&nbsp;&nbsp;&nbsp;&nbsp;子武嗣。六年，朝廷追思清节之士，诏曰：“夫显贤表德，圣王所重；举善而教，<br /><br />&nbsp;&nbsp;&nbsp;&nbsp;仲尼所美。故司空徐邈、征东将军胡质、卫尉田豫皆服职前朝，历事四世，出统<br /><br />&nbsp;&nbsp;&nbsp;&nbsp;戎马，入赞庶政，忠清在公，忧国忘私，不营产业，身没之后，家无馀财，朕甚<br /><br />&nbsp;&nbsp;&nbsp;&nbsp;嘉之。其赐邈等家谷二千斛，钱三十万，布告天下。”邈同郡韩观曼游，有鉴识<br /><br />&nbsp;&nbsp;&nbsp;&nbsp;器郑与邈齐名，而在孙礼、卢毓先，为豫州刺史，甚有治功，卒官。【魏名臣<br /><br />&nbsp;&nbsp;&nbsp;&nbsp;奏载黄门侍郎杜恕表，称：“韩观、王昶，信有兼才，高官重任，不但三州。”】<br /><br />&nbsp;&nbsp;&nbsp;&nbsp;卢钦著书，称邈曰：“徐公志高行e，才博气猛。其施之也，高而不狷，e而不<br /><br />&nbsp;&nbsp;&nbsp;&nbsp;介，博而守约，猛而能宽。圣人以清为难，而徐公之所易也。”或问钦：“徐公<br /><br />&nbsp;&nbsp;&nbsp;&nbsp;当武帝之时，人以为通，自在凉州及还京师，人以为介，何也？”钦答曰；“往<br /><br />&nbsp;&nbsp;&nbsp;&nbsp;者毛孝先、崔季等用事，贵清素之士，于时皆变易车服以求名高，而徐公不改<br /><br />&nbsp;&nbsp;&nbsp;&nbsp;其常，故人以为通。比来天下奢靡，转相仿效，而徐公雅尚自若，不与俗同，故<br /><br />&nbsp;&nbsp;&nbsp;&nbsp;前日之通，乃今日之介也。是世人之无常，而徐公之有常也。”<br /><br />&nbsp;&nbsp;&nbsp;&nbsp;胡质字文德，楚国寿春人也。少与蒋济、朱绩俱知名於江、淮间，仕州郡。<br /><br />&nbsp;&nbsp;&nbsp;&nbsp;蒋济为别驾，使见太祖。太祖问曰：“胡通达，长者也，宁有子孙不？”济曰：<br /><br />&nbsp;&nbsp;&nbsp;&nbsp;“有子曰质，规模大略不及於父，至於精良综事过之。”【案胡氏谱：通达名敏，<br /><br />&nbsp;&nbsp;&nbsp;&nbsp;以方正徵。】太祖即召质为顿丘令。县民郭政通於从妹，杀其夫程他，郡吏冯谅<br /><br />&nbsp;&nbsp;&nbsp;&nbsp;系狱为证。政与妹皆耐掠隐抵，谅不胜痛，自诬，当反其罪。质至官，察其情色，<br /><br />&nbsp;&nbsp;&nbsp;&nbsp;更详其事，检验具服。<br /><br />&nbsp;&nbsp;&nbsp;&nbsp;入为丞相东曹议令史，州请为治中。将军张辽与其护军武周有隙。辽见刺史<br /><br />&nbsp;&nbsp;&nbsp;&nbsp;温恢求请质，质辞以疾。辽出谓质曰：“仆委意於君，何以相辜如此？”质曰：<br /><br />&nbsp;&nbsp;&nbsp;&nbsp;“古人之交也，取多知其不贪，奔北知其不怯，闻流言而不信，故可终也。武伯<br /><br />&nbsp;&nbsp;&nbsp;&nbsp;南身为雅士，往者将军称之不容於口，今以睚眦之恨，乃成嫌隙。【睚，五卖反。<br /><br />&nbsp;&nbsp;&nbsp;&nbsp;眦，士卖反。】况质才薄，岂能终好？是以不愿也。”辽感言，复与周平。【虞<br /><br />&nbsp;&nbsp;&nbsp;&nbsp;预晋书曰：周字伯南，沛国竹邑人。位至光禄大夫。子陔，字元夏。陔及二弟韶、<br /><br />&nbsp;&nbsp;&nbsp;&nbsp;茂，皆总角见称，并有器望，虽乡人诸父，未能觉其多少。时同郡刘公荣，名知<br /><br />&nbsp;&nbsp;&nbsp;&nbsp;人，尝造周。周谓曰：“卿有知人之明，欲使三儿见卿，卿为目高下，以效郭、<br /><br />&nbsp;&nbsp;&nbsp;&nbsp;许之听可乎？”公荣乃自诣陔兄弟，与共言语，观其举动。出语周曰：“君三子<br /><br />&nbsp;&nbsp;&nbsp;&nbsp;皆国士也。元夏器量最优，有辅佐之风，展力仕宦，可为亚公。叔夏、季夏，不<br /><br />&nbsp;&nbsp;&nbsp;&nbsp;减常伯、纳言也。”陔少出仕宦，历职内外，泰始初为吏部尚书，迁左仆射、右<br /><br />&nbsp;&nbsp;&nbsp;&nbsp;光禄大夫、开府仪同三司，卒於官。陔以在魏已为大臣，本非佐命之数，怀逊让，<br /><br />&nbsp;&nbsp;&nbsp;&nbsp;不得已而居位，故在官职，无所荷任，夙夜思恭而已。终始全洁，当世以为美谈。<br /><br />&nbsp;&nbsp;&nbsp;&nbsp;韶历二官吏部郎。山涛启事称韶清白有诚，终於散骑常侍。茂至侍中、尚书。颍<br /><br />&nbsp;&nbsp;&nbsp;&nbsp;川荀恺，宣帝外孙，世祖姑子，自负贵戚，要与茂交。茂拒而不答，由是见怒。<br /><br />&nbsp;&nbsp;&nbsp;&nbsp;元康元年，杨骏被诛。恺时为尚书仆射，以茂骏之姨弟，陷为骏党，遂枉见杀，<br /><br />&nbsp;&nbsp;&nbsp;&nbsp;众咸冤痛之。】<br /><br />&nbsp;&nbsp;&nbsp;&nbsp;太祖辟为丞相属。黄初中，徙吏部郎，为常山太守，迁任东莞。士卢显为人<br /><br />&nbsp;&nbsp;&nbsp;&nbsp;所杀，质曰：“此士无雠而有少妻，所以死乎！”悉见其比居年少，书吏李若见<br /><br />&nbsp;&nbsp;&nbsp;&nbsp;问而色动，遂穷诘情状。若即自首，罪人斯得。每军功赏赐，皆散之於众，无入<br /><br />&nbsp;&nbsp;&nbsp;&nbsp;家者。在郡九年，吏民便安，将士用命。<br /><br />&nbsp;&nbsp;&nbsp;&nbsp;迁荆州刺史，加振威将军，赐爵关内侯。吴大将朱然围樊城，质轻军赴之。<br /><br />&nbsp;&nbsp;&nbsp;&nbsp;议者皆以为贼盛不可迫，质曰：“樊城卑下，兵少，故当进军为之外援；不然，<br /><br />&nbsp;&nbsp;&nbsp;&nbsp;危矣。”遂勒兵临围，城中乃安。迁征东将军，假节都督青、徐诸军事。广农积<br /><br />&nbsp;&nbsp;&nbsp;&nbsp;谷，有兼年之储，置东征台，且佃且守。又通渠诸郡，利舟楫，严设备以待敌。<br /><br />&nbsp;&nbsp;&nbsp;&nbsp;海边无事。<br /><br />&nbsp;&nbsp;&nbsp;&nbsp;性沉实内察，不以其节检物，所在见思。嘉平二年薨，家无馀财，惟有赐衣<br /><br />&nbsp;&nbsp;&nbsp;&nbsp;书箧而已。军师以闻，追进封阳陵亭侯，邑百户，谥曰贞侯。子威嗣。六年，诏<br /><br />&nbsp;&nbsp;&nbsp;&nbsp;书褒述质清行，赐其家钱谷。语在徐邈传。威，咸熙中官至徐州刺史，【晋阳秋<br /><br />&nbsp;&nbsp;&nbsp;&nbsp;曰：威字伯虎。少有志尚，厉操清白。质之为荆州也，威自京都省之。家贫，无<br /><br />&nbsp;&nbsp;&nbsp;&nbsp;车马童仆，威自驱驴单行，拜见父。停厩中十馀日，告归。临辞，质赐绢一疋，<br /><br />&nbsp;&nbsp;&nbsp;&nbsp;为道路粮。威跪曰：“大人清白，不审於何得此绢？”质曰：“是吾俸禄之馀，<br /><br />&nbsp;&nbsp;&nbsp;&nbsp;故以为汝粮耳。”威受之，辞归。每至客舍，自放驴，取樵炊爨，食毕，复随旅<br /><br />&nbsp;&nbsp;&nbsp;&nbsp;进道，往还如是。质帐下都督，素不相识，先其将归，请假还家，阴资装百馀里<br /><br />&nbsp;&nbsp;&nbsp;&nbsp;要之，因与为伴，每事佐助经营之，又少进饮食，行数百里。威疑之，密诱问，<br /><br />&nbsp;&nbsp;&nbsp;&nbsp;乃知其都督也，因取向所赐绢答谢而遣之。后因他信，具以白质。质杖其都督一<br /><br />&nbsp;&nbsp;&nbsp;&nbsp;百，除吏名。其父子清慎如此。於是名誉著闻，历位宰牧。晋武帝赐见，论边事，<br /><br />&nbsp;&nbsp;&nbsp;&nbsp;语及平生。帝叹其父清，谓威曰：“卿清孰与父清？”威对曰：“臣不如也。”<br /><br />&nbsp;&nbsp;&nbsp;&nbsp;帝曰：“以何为不如？”对曰：“臣父清恐人知，臣清恐人不知，是臣不如者远<br /><br />&nbsp;&nbsp;&nbsp;&nbsp;也。”官至前将军、青州刺史。太康元年卒，追赠镇东将军。威弟罴，字季象，<br /><br />&nbsp;&nbsp;&nbsp;&nbsp;征南将军；威子奕，字次孙，平东将军；并以洁行垂名。】有殊绩，历三郡守，<br /><br />&nbsp;&nbsp;&nbsp;&nbsp;所在有名。卒於安定。<br /><br />&nbsp;&nbsp;&nbsp;&nbsp;王昶字文舒，太原晋阳人也。【案王氏谱：昶伯父柔，字叔优；父泽，字季<br /><br />&nbsp;&nbsp;&nbsp;&nbsp;道。郭林宗传曰：叔优、季道幼少之时，闻林宗有知人之鉴，共往候之，请问才<br /><br />&nbsp;&nbsp;&nbsp;&nbsp;行所宜，以自处业。林宗笑曰：“卿二人皆二千石才也，虽然，叔优当以仕宦显，<br /><br />&nbsp;&nbsp;&nbsp;&nbsp;季道宜以经术进，若违才易务，亦不至也。”叔优等从其言。叔优至北中郎将，<br /><br />&nbsp;&nbsp;&nbsp;&nbsp;季道代郡太守。】少与同郡王凌俱知名。凌年长，昶兄事之。文帝在东宫，昶为<br /><br />&nbsp;&nbsp;&nbsp;&nbsp;太子文学，迁中庶子。文帝践阼，徙散骑侍郎，为洛阳典农。时都畿树木成林，<br /><br />&nbsp;&nbsp;&nbsp;&nbsp;昶斫开荒莱，勤劝百姓，垦田特多。迁兖州刺史。明帝即位，加扬烈将军，赐爵<br /><br />&nbsp;&nbsp;&nbsp;&nbsp;关内侯。昶虽在外任，心存朝廷，以为魏承秦、汉之弊，法制苛碎，不大改国<br /><br />&nbsp;&nbsp;&nbsp;&nbsp;典以准先王之风，而望治化复兴，不可得也。乃著治论，略依古制而合於时务者<br /><br />&nbsp;&nbsp;&nbsp;&nbsp;二十馀篇，又著兵书十馀篇，言奇正之用，【孙子兵法曰：兵以正合，以奇胜；<br /><br />&nbsp;&nbsp;&nbsp;&nbsp;奇正还相生，若循环之无端。】青龙中奏之。<br /><br />&nbsp;&nbsp;&nbsp;&nbsp;其为兄子及子作名字，皆依谦实，以见其意，故兄子默字处静，沈字处道，<br /><br />&nbsp;&nbsp;&nbsp;&nbsp;其子浑字玄冲，深字道冲。遂书戒之曰：<br /><br />&nbsp;&nbsp;&nbsp;&nbsp;夫人为子之道，莫大於宝身全行，以显父母。此三者人知其善，而或危身破<br /><br />&nbsp;&nbsp;&nbsp;&nbsp;家，陷于灭亡之祸者，何也？由所祖习非其道也。夫孝敬仁义，百行之首，行之<br /><br />&nbsp;&nbsp;&nbsp;&nbsp;而立，身之本也。孝敬则宗族安之，仁义则乡党重之，此行成於内，名著于外者<br /><br />&nbsp;&nbsp;&nbsp;&nbsp;矣。人若不笃於至行，而背本逐末，以陷浮华焉，以成朋党焉；浮华则有虚伪之<br /><br />&nbsp;&nbsp;&nbsp;&nbsp;累，朋党则有彼此之患。此二者之戒，昭然著明，而循覆车滋众，逐末弥甚，皆<br /><br />&nbsp;&nbsp;&nbsp;&nbsp;由惑当时之誉，昧目前之利故也。夫富贵声名，人情所乐，而君子或得而不处，<br /><br />&nbsp;&nbsp;&nbsp;&nbsp;何也？恶不由其道耳。患人知进而不知退，知欲而不知足，故有困辱之累，悔吝<br /><br />&nbsp;&nbsp;&nbsp;&nbsp;之咨。语曰：“如不知足，则失所欲。”故知足之足常足矣。览往事之成败，察<br /><br />&nbsp;&nbsp;&nbsp;&nbsp;将来之吉凶，未有干名要利，欲而不厌，而能保世持家，永全福禄者也。欲使汝<br /><br />&nbsp;&nbsp;&nbsp;&nbsp;曹立身行己，遵儒者之教，履道家之言，故以玄默冲虚为名，欲使汝曹顾名思义，<br /><br />&nbsp;&nbsp;&nbsp;&nbsp;不敢违越也。古者盘f有铭，几杖有诫，俯仰察焉，用无过行；况在己名，可<br /><br />&nbsp;&nbsp;&nbsp;&nbsp;不戒之哉！夫物速成则疾亡，晚就则善终。朝华之草，夕而零落；松柏之茂，隆<br /><br />&nbsp;&nbsp;&nbsp;&nbsp;寒不衰。是以大雅君子恶速成，戒阙党也。若范对秦客而武子击之，折其委笄，<br /><br />&nbsp;&nbsp;&nbsp;&nbsp;恶其掩人也。【国语曰：范文子暮退於朝，武子曰：“何暮也？”对曰：“有秦<br /><br />&nbsp;&nbsp;&nbsp;&nbsp;客C辞于朝，大夫莫之能对也，吾知三焉。”武子怒曰：“大夫非不能也，让父<br /><br />&nbsp;&nbsp;&nbsp;&nbsp;兄也。尔童子而三掩人於朝，吾不在，晋国亡无日也。”击之以杖，折其委笄。<br /><br />&nbsp;&nbsp;&nbsp;&nbsp;臣松之案：对秦客者，范燮也。此云范，盖误也。】夫人有善鲜不自伐，有能<br /><br />&nbsp;&nbsp;&nbsp;&nbsp;者寡不自矜；伐则掩人，矜则陵人。掩人者人亦掩之，陵人者人亦陵之。故三S<br /><br />&nbsp;&nbsp;&nbsp;&nbsp;为戮于晋，王叔负罪於周，不惟矜善自伐好争之咎乎？故君子不自称，非以让人，<br /><br />&nbsp;&nbsp;&nbsp;&nbsp;恶其盖人也。夫能屈以为伸，让以为得，弱以为强，鲜不遂矣。夫毁誉，爱恶之<br /><br />&nbsp;&nbsp;&nbsp;&nbsp;原而祸福之机也，是以圣人慎之。孔子曰：“吾之於人，谁毁谁誉；如有所誉，<br /><br />&nbsp;&nbsp;&nbsp;&nbsp;必有所试。”又曰：“子贡方人。赐也贤乎哉，我则不暇。”以圣人之德，犹尚<br /><br />&nbsp;&nbsp;&nbsp;&nbsp;如此，况庸庸之徒而轻毁誉哉？<br /><br />&nbsp;&nbsp;&nbsp;&nbsp;昔伏波将军马援戒其兄子，言：“闻人之恶，当如闻父母之名；耳可得而闻，<br /><br />&nbsp;&nbsp;&nbsp;&nbsp;口不可得而言也。”斯戒至矣。【臣松之以为援之此诫，可谓切至之言，不刊之<br /><br />&nbsp;&nbsp;&nbsp;&nbsp;训也。凡道人过失，盖谓居室之愆，人未之知，则由己而发者也。若乃行事，得<br /><br />&nbsp;&nbsp;&nbsp;&nbsp;失已暴于世，因其善恶，即以为诫，方之于彼，则有愈焉。然援诫称龙伯高之美，<br /><br />&nbsp;&nbsp;&nbsp;&nbsp;言杜季良之恶，致使事彻时主，季良以败。言之伤人，孰大於此？与其所诫，自<br /><br />&nbsp;&nbsp;&nbsp;&nbsp;相违伐。】人或毁己，当退而求之於身。若己有可毁之行，则彼言当矣；若己无<br /><br />&nbsp;&nbsp;&nbsp;&nbsp;可毁之行，则彼言妄矣。当则无怨于彼，妄则无害於身，又何反报焉？且闻人毁<br /><br />&nbsp;&nbsp;&nbsp;&nbsp;己而忿者，恶丑声之加人也，人报者滋甚，不如默而自己也。谚曰：“救寒莫<br /><br />&nbsp;&nbsp;&nbsp;&nbsp;如重裘，止谤莫如自。”斯言信矣。若与是非之士，凶险之人，近犹不可，况<br /><br />&nbsp;&nbsp;&nbsp;&nbsp;与对校乎？其害深矣。夫虚伪之人，言不根道，行不顾言，其为浮浅较可识别；<br /><br />&nbsp;&nbsp;&nbsp;&nbsp;而世人惑焉，犹不检之以言行也。近济阴魏讽、山阳曹伟皆以倾邪败没，荧惑当<br /><br />&nbsp;&nbsp;&nbsp;&nbsp;世，挟持奸慝，驱动后生。虽刑於a钺，大为炯戒，然所@染，固以众矣。可不<br /><br />&nbsp;&nbsp;&nbsp;&nbsp;慎与！【世语曰：黄初中，孙权通章表。伟以白衣登江上，与权交书求赂，欲以<br /><br />&nbsp;&nbsp;&nbsp;&nbsp;交结京师，故诛之。】<br /><br />&nbsp;&nbsp;&nbsp;&nbsp;若夫山林之士，夷、叔之伦，甘长饥於首阳，安赴火於绵山，虽可以激贪励<br /><br />&nbsp;&nbsp;&nbsp;&nbsp;俗，然圣人不可为，吾亦不愿也。今汝先人世有冠冕，惟仁义为名，守慎为称，<br /><br />&nbsp;&nbsp;&nbsp;&nbsp;孝悌於闺门，务学於师友。吾与时人从事，虽出处不同，然各有所取。颍川郭伯<br /><br />&nbsp;&nbsp;&nbsp;&nbsp;益，好尚通达，敏而有知。其为人弘旷不足，轻贵有馀；得其人重之如山，不得<br /><br />&nbsp;&nbsp;&nbsp;&nbsp;其人忽之如草。吾以所知亲之昵之，不愿儿子为之。【伯益名奕，郭嘉之子。】<br /><br />&nbsp;&nbsp;&nbsp;&nbsp;北海徐伟长，不治名高，不求苟得，澹然自守，惟道是务。其有所是非，则古<br /><br />&nbsp;&nbsp;&nbsp;&nbsp;人以见其意，当时无所褒贬。吾敬之重之，愿儿子师之。东平刘公郑博学有高<br /><br />&nbsp;&nbsp;&nbsp;&nbsp;才，诚节有大意，然性行不均，少所拘忌，得失足以相补。吾爱之重之，不愿儿<br /><br />&nbsp;&nbsp;&nbsp;&nbsp;子慕之。【臣松之以为文舒复拟则文渊，显言人之失。魏讽、曹伟，事陷恶逆，<br /><br />&nbsp;&nbsp;&nbsp;&nbsp;著以为诫，差无可尤。至若郭伯益、刘公郑虽其人皆往，善恶有定；然既友之<br /><br />&nbsp;&nbsp;&nbsp;&nbsp;於昔，不宜复毁之於今，而乃形于翰墨，永传后叶，於旧交则违久要之义，於子<br /><br />&nbsp;&nbsp;&nbsp;&nbsp;孙则扬人前世之恶。於夫鄙怀，深所不取。善乎东方之诫子也，以首阳为拙，柳<br /><br />&nbsp;&nbsp;&nbsp;&nbsp;下为工，寄旨古人，无伤当时。方之马、王，不亦远哉！】乐安任昭先，淳粹履<br /><br />&nbsp;&nbsp;&nbsp;&nbsp;道，内敏外恕，推逊恭让，处不避矗怯而义勇，在朝忘身。吾友之善之，愿儿<br /><br />&nbsp;&nbsp;&nbsp;&nbsp;子遵之。【昭先名嘏。别传曰：嘏，乐安博昌人。世为著姓，夙智性成，故乡人<br /><br />&nbsp;&nbsp;&nbsp;&nbsp;为之语曰：“蒋氏翁，任氏童。”父恚字子，以至行称。汉末，黄巾贼起，<br /><br />&nbsp;&nbsp;&nbsp;&nbsp;天下饥荒，人民相食。寇到博昌，闻硇兆郑乃相谓曰：“宿闻任子，天下贤<br /><br />&nbsp;&nbsp;&nbsp;&nbsp;人也。今虽作贼，那可入其乡邪？”遂相帅而去。由是声闻远近，州郡并招举孝<br /><br />&nbsp;&nbsp;&nbsp;&nbsp;廉，历酸枣、祝阿令。嘏八岁丧母，号泣不绝声，自然之哀，同於成人，故幼以<br /><br />&nbsp;&nbsp;&nbsp;&nbsp;至性见称。年十四始学，疑不再问，三年中诵五经，皆究其义，兼包群言，无不<br /><br />&nbsp;&nbsp;&nbsp;&nbsp;综览，於时学者号之神童。遂遇荒乱，家贫卖鱼，会官税鱼，鱼贵数倍，嘏取直<br /><br />&nbsp;&nbsp;&nbsp;&nbsp;如常。又与人共买生口，各雇八匹。后生口家来赎，时价直六十匹。共买者欲随<br /><br />&nbsp;&nbsp;&nbsp;&nbsp;时价取赎，嘏自取本价八匹。共买者惭，亦还取本价。比居者擅耕嘏地数十亩种<br /><br />&nbsp;&nbsp;&nbsp;&nbsp;之，人以语嘏，嘏曰：“我自以借之耳。”耕者闻之，惭谢还地。及邑中争讼，<br /><br />&nbsp;&nbsp;&nbsp;&nbsp;皆诣嘏质之，然后意厌。其子弟有不顺者，父兄窃数之曰：“汝所行，岂可令任<br /><br />&nbsp;&nbsp;&nbsp;&nbsp;君知邪！”其礼教所化，率皆如此。会太祖创业，召海内至德，嘏应其举，为临<br /><br />&nbsp;&nbsp;&nbsp;&nbsp;侯庶子、相国东曹属、尚书郎。文帝时，为黄门侍郎。每纳忠言，辄手书怀本，<br /><br />&nbsp;&nbsp;&nbsp;&nbsp;自在禁省，归书不封。帝嘉其淑慎，累迁东郡、赵郡、河东太守，所在化行，有<br /><br />&nbsp;&nbsp;&nbsp;&nbsp;遗风馀教。嘏为人淳粹凯悌，虚己若不足，恭敬如有畏。其身履义，皆沈默潜<br /><br />&nbsp;&nbsp;&nbsp;&nbsp;行，不显其美，故时人少得称之。著书三十八篇，凡四万馀言。嘏卒后，故吏东<br /><br />&nbsp;&nbsp;&nbsp;&nbsp;郡程威、赵国刘固、河东上官崇等，录其事行及所著书奏之。诏下秘书，以贯群<br /><br />&nbsp;&nbsp;&nbsp;&nbsp;言。】若引而伸之，触类而长之，汝其庶几举一隅耳。及其用财先九族，其施舍<br /><br />&nbsp;&nbsp;&nbsp;&nbsp;务周急，其出入存故老，其论议贵无贬，其进仕尚忠节，其取人务实道，其处世<br /><br />&nbsp;&nbsp;&nbsp;&nbsp;戒骄淫，其贫贱慎无戚，其进退念合宜，其行事加九思，如此而已。吾复何忧哉？<br /><br />&nbsp;&nbsp;&nbsp;&nbsp;青龙四年，诏“欲得有才智文章，谋虑渊深，料远若近，视昧而察，筹不虚<br /><br />&nbsp;&nbsp;&nbsp;&nbsp;运，策弗徒发，端一小心，清密静，乾乾不解，志尚在公者，无限年齿，勿拘<br /><br />&nbsp;&nbsp;&nbsp;&nbsp;贵贱，卿校已上各举一人”。太尉司马宣王以昶应选。正始中，转在徐州，封武<br /><br />&nbsp;&nbsp;&nbsp;&nbsp;观亭侯，迁征南将军，假节都督荆、豫诸军事。昶以为国有常众，战无常胜；地<br /><br />&nbsp;&nbsp;&nbsp;&nbsp;有常险，守无常势。今屯宛，去襄阳三百馀里，诸军散屯，船在宣池，有急不足<br /><br />&nbsp;&nbsp;&nbsp;&nbsp;相赴，乃表徙治新野，习水军于二州，广农垦殖，仓谷盈积。<br /><br />&nbsp;&nbsp;&nbsp;&nbsp;嘉平初，太傅司马宣王既诛曹爽，乃奏博问大臣得失。昶陈治略五事：其一，<br /><br />&nbsp;&nbsp;&nbsp;&nbsp;欲崇道笃学，抑绝浮华，使国子入太学而庠序；其二，欲用考试，考试犹准绳<br /><br />&nbsp;&nbsp;&nbsp;&nbsp;也，未有舍准绳而意正曲直，废黜陟而空论能否也；其三，欲令居官者久於其职，<br /><br />&nbsp;&nbsp;&nbsp;&nbsp;有治绩则就增位赐爵；其四，欲约官实禄，励以廉耻，不使与百姓争利；其五，<br /><br />&nbsp;&nbsp;&nbsp;&nbsp;欲绝侈靡，务崇节俭，令衣服有章，上下有叙，储谷畜帛，反民於朴。诏书褒赞。<br /><br />&nbsp;&nbsp;&nbsp;&nbsp;因使撰百官考课事，昶以为唐虞虽有黜陟之文，而考课之法不垂。周制冢宰之职，<br /><br />&nbsp;&nbsp;&nbsp;&nbsp;大计群吏之治而诛赏，又无校比之制。由此言之，圣主明於任贤，略举黜陟之体，<br /><br />&nbsp;&nbsp;&nbsp;&nbsp;以委达官之长，而总其统纪，故能否可得而知也。其大指如此。<br /><br />&nbsp;&nbsp;&nbsp;&nbsp;二年，昶奏：“孙权流放良臣，m庶分争，可乘衅而制吴、蜀；白帝、夷陵<br /><br />&nbsp;&nbsp;&nbsp;&nbsp;之间，黔、巫、秭归、房陵皆在江北，民夷与新城郡接，可袭取也。”乃遣新城<br /><br />&nbsp;&nbsp;&nbsp;&nbsp;太守州泰袭巫、秭归、房陵，荆州刺史王基诣夷陵，昶诣江陵，两岸引竹K为桥，<br /><br />&nbsp;&nbsp;&nbsp;&nbsp;渡水击之。贼奔南岸，凿七道并来攻。於是昶使积弩同时俱发，贼大将施绩夜遁<br /><br />&nbsp;&nbsp;&nbsp;&nbsp;入江陵城，追斩数百级。昶欲引致平地与合战，乃先遣五军案大道发还，使贼望<br /><br />&nbsp;&nbsp;&nbsp;&nbsp;见以喜之，以所获铠马甲首，驰环城以怒之，设伏兵以待之。绩果追军，与战，<br /><br />&nbsp;&nbsp;&nbsp;&nbsp;克之。绩遁走，斩其将锺离茂、许F，收其甲首旗鼓珍宝器仗，振旅而还。王基、<br /><br />&nbsp;&nbsp;&nbsp;&nbsp;州泰皆有功。於是迁昶征南大将军、仪同三司，进封京陵侯。丘俭、文钦作乱，<br /><br />&nbsp;&nbsp;&nbsp;&nbsp;引兵拒俭、钦有功，封二子亭侯、关内侯，进位骠骑将军。诸葛诞反，昶据夹石<br /><br />&nbsp;&nbsp;&nbsp;&nbsp;以逼江陵，持施绩、全熙使不得东。诞既诛，诏曰：“昔孙膑佐赵，直凑大梁。<br /><br />&nbsp;&nbsp;&nbsp;&nbsp;西兵骤进，亦所以成东征之势也。”增邑千户，并前四千七百户，迁司空，持节、<br /><br />&nbsp;&nbsp;&nbsp;&nbsp;都督如故。甘露四年薨，谥曰穆侯。子浑嗣，咸熙中为越骑校尉。【案晋书：浑<br /><br />&nbsp;&nbsp;&nbsp;&nbsp;自越骑入晋，累居方任，平吴有功，封一子江陵侯，位至司徒。浑子济，字武子，<br /><br />&nbsp;&nbsp;&nbsp;&nbsp;有隽才令望，为河南尹、太仆。早卒，追赠骠骑将军。浑弟深，冀州刺史。深弟<br /><br />&nbsp;&nbsp;&nbsp;&nbsp;湛，字处冲，汝南太守。湛子承，字安期，东海内史。承子述，字怀祖，尚书令、<br /><br />&nbsp;&nbsp;&nbsp;&nbsp;卫将军。述子坦之，字文度，北中郎将，徐、兖二州刺史。昶诸子中，湛最有德<br /><br />&nbsp;&nbsp;&nbsp;&nbsp;誉，而承亦自为名士，述及坦之并显重於世，为时盛门云。自湛已下事，见晋阳<br /><br />&nbsp;&nbsp;&nbsp;&nbsp;秋也。】<br /><br />&nbsp;&nbsp;&nbsp;&nbsp;王基字伯舆，东莱曲城人也。少孤，与叔父翁居。翁抚养甚笃，基亦以孝称。<br /><br />&nbsp;&nbsp;&nbsp;&nbsp;年十七，郡召为吏，非其好也，遂去，入琅邪界游学。黄初中，察孝廉，除郎中。<br /><br />&nbsp;&nbsp;&nbsp;&nbsp;是时青土初定，刺史王凌特表请基为别驾，后召为秘书郎，凌复请还。顷之，司<br /><br />&nbsp;&nbsp;&nbsp;&nbsp;徒王朗辟基，凌不遣。朗书劾州曰：“凡家臣之良，则升于公辅，公臣之良，则<br /><br />&nbsp;&nbsp;&nbsp;&nbsp;入于王职，是故古者侯伯有贡士之礼。今州取宿卫之臣，留秘阁之吏，所希闻也。”<br /><br />&nbsp;&nbsp;&nbsp;&nbsp;凌犹不遣。凌流称青土，盖亦由基协和之辅也。大将军司马宣王辟基，未至，擢<br /><br />&nbsp;&nbsp;&nbsp;&nbsp;为中书侍郎。<br /><br />&nbsp;&nbsp;&nbsp;&nbsp;明帝盛宫室，百姓劳瘁。基上疏曰：“臣闻古人以水喻民，曰‘水所以载<br /><br />&nbsp;&nbsp;&nbsp;&nbsp;舟，亦所以覆舟’。故在民上者，不可以不戒惧。夫民逸则虑易，苦则思难，是<br /><br />&nbsp;&nbsp;&nbsp;&nbsp;以先王居之以约俭，俾不至於生患。昔颜渊云东野子之御，马力尽矣而求进不已，<br /><br />&nbsp;&nbsp;&nbsp;&nbsp;是以知其将败。今事役劳苦，男女离旷，愿陛下深察东野之弊，留意舟水之喻，<br /><br />&nbsp;&nbsp;&nbsp;&nbsp;息奔驷於未尽，节力役於未困。昔汉有天下，至孝文时唯有同姓诸侯，而贾谊忧<br /><br />&nbsp;&nbsp;&nbsp;&nbsp;之曰：‘置火积薪之下而寝其上，因谓之安也。’今寇贼未殄，猛将拥兵，检之<br /><br />&nbsp;&nbsp;&nbsp;&nbsp;则无以应敌，久之则难以遗后，当盛明之世，不务以除患，若子孙不竞，社稷之<br /><br />&nbsp;&nbsp;&nbsp;&nbsp;忧也。使贾谊复起，必深切于曩时矣。”<br /><br />&nbsp;&nbsp;&nbsp;&nbsp;散骑常侍王肃著诸经传解及论定朝仪，改易郑玄旧说，而基据持玄义，常与<br /><br />&nbsp;&nbsp;&nbsp;&nbsp;抗衡。迁安平太守，公事去官。大将军曹爽请为从事中郎，出为安丰太守。郡接<br /><br />&nbsp;&nbsp;&nbsp;&nbsp;吴寇，为政清严有威惠，明设防备，敌不敢犯。加讨寇将军。吴尝大发众集建业，<br /><br />&nbsp;&nbsp;&nbsp;&nbsp;扬声欲入攻扬州，刺史诸葛诞使基策之。基曰：“昔孙权再至合肥，一至江夏，<br /><br />&nbsp;&nbsp;&nbsp;&nbsp;其后全琮出庐江，朱然寇襄阳，皆无功而还。今陆逊等已死，而权年老，内无贤<br /><br />&nbsp;&nbsp;&nbsp;&nbsp;嗣，中无谋主。权自出则惧内衅卒起，痈疽发溃；遣将则旧将已尽，新将未信。<br /><br />&nbsp;&nbsp;&nbsp;&nbsp;此不过欲补定支党，还自保护耳。”后权竟不能出。时曹爽专柄，风化陵迟，基<br /><br />&nbsp;&nbsp;&nbsp;&nbsp;著时要论以切世事。以疾徵还，起家为河南尹，未拜，爽伏诛，基尝为爽官属，<br /><br />&nbsp;&nbsp;&nbsp;&nbsp;随例罢。<br /><br />&nbsp;&nbsp;&nbsp;&nbsp;其年为尚书，出为荆州刺史，加扬烈将军，随征南王昶击吴。基别袭步协於<br /><br />&nbsp;&nbsp;&nbsp;&nbsp;夷陵，协闭门自守。基示以攻形，而实分兵取雄父邸阁，收米三十馀万斛，虏安<br /><br />&nbsp;&nbsp;&nbsp;&nbsp;北将军谭正，纳降数千口。於是移其降民，置夷陵县。赐爵关内侯。基又表城上<br /><br />&nbsp;&nbsp;&nbsp;&nbsp;昶，徙江夏治之，以肯目冢由是贼不敢轻越江。明制度，整军农，兼学校，<br /><br />&nbsp;&nbsp;&nbsp;&nbsp;南方称之。时朝廷议欲伐吴，诏基量进趣之宜。基对曰：“夫兵动而无功，则威<br /><br />&nbsp;&nbsp;&nbsp;&nbsp;名折於外，财用穷於内，故必全而后用也。若不资通川聚粮水战之备，则虽积兵<br /><br />&nbsp;&nbsp;&nbsp;&nbsp;江内，无必渡之势矣。今江陵有沮、漳二水，溉灌膏腴之田以千数。安陆左右，<br /><br />&nbsp;&nbsp;&nbsp;&nbsp;陂池沃衍。若水陆并农，以实军资，然后引兵诣江陵、夷陵，分据夏口，顺沮、<br /><br />&nbsp;&nbsp;&nbsp;&nbsp;漳，资水浮谷而下。贼知官兵有经久之势，则拒天诛者意沮，而向王化者益固。<br /><br />&nbsp;&nbsp;&nbsp;&nbsp;然后率合蛮夷以攻其内，精卒劲兵以讨其外，则夏口以上必拔，而江外之郡不守。<br /><br />&nbsp;&nbsp;&nbsp;&nbsp;如此，吴、蜀之交绝，交绝而吴禽矣。不然，兵出之利，未可必矣。”於是遂止。<br /><br />&nbsp;&nbsp;&nbsp;&nbsp;司马景王新统政，基书戒之曰：“天下至广，万机至猥，诚不可不矜矜业业，<br /><br />&nbsp;&nbsp;&nbsp;&nbsp;坐而待旦也。夫志正则众邪不生，心静则众事不躁，思虑审定则教令不烦，亲用<br /><br />&nbsp;&nbsp;&nbsp;&nbsp;忠良则远近协服。故知和远在身，定众在心。许允、傅嘏、袁侃、崔赞皆一时正<br /><br />&nbsp;&nbsp;&nbsp;&nbsp;士，有直质而无流心，可与同政事者也。”景王纳其言。<br /><br />&nbsp;&nbsp;&nbsp;&nbsp;高贵乡公即尊位，进封常乐亭侯。丘俭、文钦作乱，以基为行监军、假节，<br /><br />&nbsp;&nbsp;&nbsp;&nbsp;统许昌军，m与景王会於许昌。景王曰：“君筹俭等何如？”基曰：“淮南之逆，<br /><br />&nbsp;&nbsp;&nbsp;&nbsp;非吏民思乱也，俭等诳胁迫惧，畏目下之戮，是以尚群聚耳。若大兵临浚必土<br /><br />&nbsp;&nbsp;&nbsp;&nbsp;崩瓦解，俭、钦之首，不终朝而县於军门矣。”景王曰：“善。”乃令基居军前。<br /><br />&nbsp;&nbsp;&nbsp;&nbsp;议者咸以俭、钦G悍，难与争锋。诏基停驻。基以为：“俭等举军足以深入，而<br /><br />&nbsp;&nbsp;&nbsp;&nbsp;久不进者，是其诈伪已露，众心疑沮也。今不张示威形以副民望，而停军高垒，<br /><br />&nbsp;&nbsp;&nbsp;&nbsp;有似畏懦，非用兵之势也。若或虏略民人，又州郡兵家为贼所得者，更怀离心；<br /><br />&nbsp;&nbsp;&nbsp;&nbsp;俭等所迫胁者，自顾罪重，不敢复还，此为错兵无用之地，而成奸宄之源。吴寇<br /><br />&nbsp;&nbsp;&nbsp;&nbsp;因之，则淮南非国家之有，谯、沛、汝、豫危而不安，此计之大失也。军宜速进<br /><br />&nbsp;&nbsp;&nbsp;&nbsp;据南顿，南顿有大邸阁，计足军人四十日粮。保坚城，因积谷，先人有夺人之心，<br /><br />&nbsp;&nbsp;&nbsp;&nbsp;此平贼之要也。”基屡请，乃听进据氵隐水。既至，复言曰：“兵闻拙速，未睹<br /><br />&nbsp;&nbsp;&nbsp;&nbsp;工迟之久。方今外有强寇，内有叛臣，若不时决，则事之深浅未可测也。议者多<br /><br />&nbsp;&nbsp;&nbsp;&nbsp;欲将军持重。将军持重是也，停军不进非也。持重非不行之谓也，进而不可犯耳。<br /><br />&nbsp;&nbsp;&nbsp;&nbsp;今据坚城，保壁垒，以积实资虏，县运军粮，甚非计也。”景王欲须诸军集到，<br /><br />&nbsp;&nbsp;&nbsp;&nbsp;犹尚未许。基曰：“将在军，君令有所不受。彼得则利，我得亦利，是谓争城，<br /><br />&nbsp;&nbsp;&nbsp;&nbsp;南顿是也。”遂辄进据南顿，俭等从项亦争欲往，发十馀里，闻基先到，复还保<br /><br />&nbsp;&nbsp;&nbsp;&nbsp;项。时兖州刺史邓艾屯乐嘉，俭使文钦将兵袭艾。基知其势分，进兵肯睿俭众<br /><br />&nbsp;&nbsp;&nbsp;&nbsp;遂败。钦等已平，迁镇南将军，都督豫州诸军事，领豫州刺史，进封安乐乡侯。<br /><br />&nbsp;&nbsp;&nbsp;&nbsp;上疏求分户二百，赐叔父子乔爵关内侯，以报叔父拊育之德。有诏特听。<br /><br />&nbsp;&nbsp;&nbsp;&nbsp;诸葛诞反，基以本官行镇东将军，都督扬、豫诸军事。时大军在项，以贼兵<br /><br />&nbsp;&nbsp;&nbsp;&nbsp;精，诏基敛军坚垒。基累启求进讨。会吴遣朱异来救诞，军於安城。基又被诏引<br /><br />&nbsp;&nbsp;&nbsp;&nbsp;诸军转据北山，基谓诸将曰：“今围垒转固，兵马向集，但当精守备以待越逸，<br /><br />&nbsp;&nbsp;&nbsp;&nbsp;而更移兵守险，使得放纵，虽有智者不能善后矣。”遂守便宜上疏曰：“今与贼<br /><br />&nbsp;&nbsp;&nbsp;&nbsp;家对敌，当不动如山。若迁移依险，人心摇荡，於势大损。诸军并据深沟高垒，<br /><br />&nbsp;&nbsp;&nbsp;&nbsp;众心皆定，不可倾动，此御兵之要也。”书奏，报听。大将军司马文王进屯丘头，<br /><br />&nbsp;&nbsp;&nbsp;&nbsp;分部围守，各有所统。基督城东城南二十六军，文王敕军吏入镇南部界，一不得<br /><br />&nbsp;&nbsp;&nbsp;&nbsp;有所遣。城中食尽，昼夜攻垒，基辄拒击，破之。寿春既拔，文王与基书曰：<br /><br />&nbsp;&nbsp;&nbsp;&nbsp;“初议者云云，求移者甚众，时未临履，亦谓宜然。将军深算利害，独秉固志，<br /><br />&nbsp;&nbsp;&nbsp;&nbsp;上违诏命，下拒众议，终至制敌禽贼，虽古人所述，不是过也。”文王欲遣诸将<br /><br />&nbsp;&nbsp;&nbsp;&nbsp;轻兵深入，招迎唐咨等子弟，因衅有荡覆吴之势。基谏曰：“昔诸葛恪乘东关之<br /><br />&nbsp;&nbsp;&nbsp;&nbsp;胜，竭江表之兵，以围新城，城既不拔，而众死者太半。姜维因洮上之利，轻兵<br /><br />&nbsp;&nbsp;&nbsp;&nbsp;深入，粮饷不继，军覆上。夫大捷之后，上下轻敌，轻敌则虑难不深。今贼新<br /><br />&nbsp;&nbsp;&nbsp;&nbsp;败於外，又内患未弭，是其备设虑之时也。且兵出逾年，人有归志，今俘馘十<br /><br />&nbsp;&nbsp;&nbsp;&nbsp;万，罪人斯得，自历代征伐，未有全兵独克如今之盛者也。武皇帝克袁绍於官渡，<br /><br />&nbsp;&nbsp;&nbsp;&nbsp;自以所获已多，不复追奔，惧挫威也。”文王乃止。以淮南初定，转基为征东将<br /><br />&nbsp;&nbsp;&nbsp;&nbsp;军，都督扬州诸军事，进封东武侯。基上疏固让，归功参佐，由是长史司马等七<br /><br />&nbsp;&nbsp;&nbsp;&nbsp;人皆侯。<br /><br />&nbsp;&nbsp;&nbsp;&nbsp;是岁，基母卒，诏秘其凶问，迎基父豹丧合葬洛阳，追赠豹北海太守。甘露<br /><br />&nbsp;&nbsp;&nbsp;&nbsp;四年，转为征南将军，都督荆州诸军事。常道乡公即尊位，增邑千户，并前五千<br /><br />&nbsp;&nbsp;&nbsp;&nbsp;七百户。前后封子二人亭侯、关内侯。<br /><br />&nbsp;&nbsp;&nbsp;&nbsp;景元二年，襄阳太守表吴贼邓由等欲来归化，基被诏，当因此震荡江表。基<br /><br />&nbsp;&nbsp;&nbsp;&nbsp;疑其诈，驰驿陈状。且曰：“嘉平以来，累有内难，当今之务，在于镇安社稷，<br /><br />&nbsp;&nbsp;&nbsp;&nbsp;绥宁百姓，未宜动众以求外利。”文王报书曰：“凡处事者，多曲相从顺，鲜能<br /><br />&nbsp;&nbsp;&nbsp;&nbsp;确然共尽理实。诚感忠爱，每见规示，辄敬依来指。”后由等竟不降。【司马彪<br /><br />&nbsp;&nbsp;&nbsp;&nbsp;战略载基此事，详於本传。曰：“景元二年春三月，襄阳太守胡烈表上‘吴贼邓<br /><br />&nbsp;&nbsp;&nbsp;&nbsp;由、李光等，同谋十八屯，欲来归化，遣将张吴、邓生，并送质任。克期欲令郡<br /><br />&nbsp;&nbsp;&nbsp;&nbsp;军临江迎拔’。大将军司马文王启闻。诏征南将军王基部分诸军，使烈督万人径<br /><br />&nbsp;&nbsp;&nbsp;&nbsp;造沮水，荆州、义阳南屯宜城，承书夙发。若由等如期到者，便当因此震荡江表。<br /><br />&nbsp;&nbsp;&nbsp;&nbsp;基疑贼诈降，诱致官兵，驰驿止文王，说由等可疑之状。‘且当清澄，未宜便举<br /><br />&nbsp;&nbsp;&nbsp;&nbsp;重兵深入应之’。又曰：‘夷陵东道，当由车御，至赤岸乃得渡沮，西道当出箭<br /><br />&nbsp;&nbsp;&nbsp;&nbsp;G口，乃趣平土，皆山险狭，竹木丛蔚，卒有要害，弩马不陈。今者筋角弩弱，<br /><br />&nbsp;&nbsp;&nbsp;&nbsp;水潦方降，废盛农之务，徼难必之利，此事之危者也。昔子午之役，兵行数百里<br /><br />&nbsp;&nbsp;&nbsp;&nbsp;而值霖雨，桥阁破坏，后粮腐败，前军县乏。姜维深入，不待辎重，士众饥饿，<br /><br />&nbsp;&nbsp;&nbsp;&nbsp;覆军上。文钦、唐咨，举吴重兵，昧利寿春，身没不反。此皆近事之鉴戒也。<br /><br />&nbsp;&nbsp;&nbsp;&nbsp;嘉平以来，累有内难。当今之宜，当镇安社稷，抚宁上下，力农务本，怀柔百姓，<br /><br />&nbsp;&nbsp;&nbsp;&nbsp;未宜动众以求外利也。得之未足为多，失之伤损威重。’文王累得基书，意疑。<br /><br />&nbsp;&nbsp;&nbsp;&nbsp;寻敕诸军已上道者，且权停住所在，须后节度。基又言于文王曰：‘昔汉祖纳郦<br /><br />&nbsp;&nbsp;&nbsp;&nbsp;生之说，欲封六国，寤张良之谋，而趣销印。基谋虑浅短，诚不及留侯，亦惧襄<br /><br />&nbsp;&nbsp;&nbsp;&nbsp;阳有食其之谬。’文王於是遂罢军严，后由等果不降。”】<br /><br />&nbsp;&nbsp;&nbsp;&nbsp;是岁基薨，追赠司空，谥曰景侯。子徽嗣，早卒。咸熙中，开建五等，以基<br /><br />&nbsp;&nbsp;&nbsp;&nbsp;著勋前朝，改封基孙M，而以东武馀邑赐一子爵关内侯。晋室践阼，下诏曰：<br /><br />&nbsp;&nbsp;&nbsp;&nbsp;“故司空王基既著德立勋，又治身清素，不营产业，久在重任，家无私积，可谓<br /><br />&nbsp;&nbsp;&nbsp;&nbsp;身没行显，足用励俗者也。其以奴婢二人赐其家。”<br /><br />&nbsp;&nbsp;&nbsp;&nbsp;评曰：徐邈清尚弘通，胡质素业贞粹，王昶开济识度，王基学行坚白，皆掌<br /><br />&nbsp;&nbsp;&nbsp;&nbsp;统方任，垂称著绩。可谓国之良臣，时之彦士矣。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,320);">加入书签</a><a
                        href="319.html">上一页</a>&larr;<a href="index.html">返回列表</a>&rarr;<a
                            href="321.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "319.html"; var next_page = "321.html"; var index_page = "index.html"; var sortid = "9"; var article_id = "4"; var chapter_id = "320"; var articlename = "三国志"; var chaptername = " 卷二十七 魏书二十七"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>