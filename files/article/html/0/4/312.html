<!DOCTYPE html>
<html>
<head>
<meta charset="gbk" />
<title>三国志- 卷十九 魏书十九-在线阅读-哈西文学网</title>
<meta name="keywords" content="陈寿，裴松之注，三国志， 卷十九 魏书十九全文， 卷十九 魏书十九在线阅读 哈西文学网" />
<meta name="description" content="哈西文学网提供陈寿，裴松之注的三国志  卷十九 魏书十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/312.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/312.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 魏书十九</h1>
            <div class="link xb">
                <a href="311.html">上一页</a>&larr;<a href="index.html">返回列表</a>&rarr;<a
                    href="313.html">下一页</a></div>			
            <div id="BookText">&nbsp;&nbsp;&nbsp;&nbsp;◎任城陈萧王传第十九<br /><br />&nbsp;&nbsp;&nbsp;&nbsp;任城威王彰，字子文。少善射御，膂力过人，手格猛兽，不避险阻。数从征<br /><br />&nbsp;&nbsp;&nbsp;&nbsp;伐，志意慷慨。太祖尝抑之曰：“汝不念读书慕圣道，而好乘汗马击剑，此一夫<br /><br />&nbsp;&nbsp;&nbsp;&nbsp;之用，何足贵也！”课彰读诗、书，彰谓左右曰：“丈夫一为卫、霍，将十万骑<br /><br />&nbsp;&nbsp;&nbsp;&nbsp;驰沙漠，驱戎狄，立功建号耳，何能作博士邪？”太祖尝问诸子所好，使各言其<br /><br />&nbsp;&nbsp;&nbsp;&nbsp;志。彰曰：“好为将。”太祖曰：“为将柰何？”对曰：“被坚执锐，临难不顾，<br /><br />&nbsp;&nbsp;&nbsp;&nbsp;为士卒先；赏必行，罚必信。”太祖大笑。建安二十一年，封鄢陵侯。<br /><br />&nbsp;&nbsp;&nbsp;&nbsp;二十三年，代郡乌丸反，以彰为北中郎将，行骁骑将军。临发，太祖戒彰曰：<br /><br />&nbsp;&nbsp;&nbsp;&nbsp;“居家为父子，受事为君臣，动以王法从事，尔其戒之！”彰北征，入涿郡界，<br /><br />&nbsp;&nbsp;&nbsp;&nbsp;叛胡数千骑卒至。时兵马未集，唯有步卒千人，骑数百匹。用田豫计，固守要隙，<br /><br />&nbsp;&nbsp;&nbsp;&nbsp;虏乃退散。彰追之，身自搏战，射胡骑，应弦而倒者前后相属。战过半日，彰铠<br /><br />&nbsp;&nbsp;&nbsp;&nbsp;中数箭，意气益厉，乘胜逐北，至于桑乾，【臣松之案桑乾县属代郡，今北虏居<br /><br />&nbsp;&nbsp;&nbsp;&nbsp;之，号为索干之都。】去代二百馀里。长史诸将皆以为新涉远，士马疲顿，又受<br /><br />&nbsp;&nbsp;&nbsp;&nbsp;节度，不得过代，不可深进，违令轻敌。彰曰：“率师而行，唯利所在，何节度<br /><br />&nbsp;&nbsp;&nbsp;&nbsp;乎？胡走未远，追之必破。从令纵敌，非良将也。”遂上马，令军中：“后出者<br /><br />&nbsp;&nbsp;&nbsp;&nbsp;斩。”一日一夜与虏相及，击，大破之，斩首获生以千数。彰乃倍常科大赐将士，<br /><br />&nbsp;&nbsp;&nbsp;&nbsp;将士无不悦喜。时鲜卑大人轲比能将数万骑观望强弱，见彰力战，所向皆破，乃<br /><br />&nbsp;&nbsp;&nbsp;&nbsp;请服。北方悉平。时太祖在长安，召彰诣行在所。彰自代过邺，太子谓彰曰：<br /><br />&nbsp;&nbsp;&nbsp;&nbsp;“卿新有功，今西见上，宜勿自伐，应对常若不足者。”彰到，如太子言，归功<br /><br />&nbsp;&nbsp;&nbsp;&nbsp;诸将。太祖喜，持彰须曰：“黄须儿竟大奇也！”【魏略曰：太祖在汉中，而刘<br /><br />&nbsp;&nbsp;&nbsp;&nbsp;备栖於山头，使刘封下挑战。太祖骂曰：“卖履舍儿，长使假子拒汝公乎！待呼<br /><br />&nbsp;&nbsp;&nbsp;&nbsp;我黄须来，令击之。”乃召彰。彰晨夜进道，西到长安而太祖已还，从汉中而归。<br /><br />&nbsp;&nbsp;&nbsp;&nbsp;彰须黄，故以呼之。】<br /><br />&nbsp;&nbsp;&nbsp;&nbsp;太祖东还，以彰行越骑将军，留长安。太祖至洛阳，得疾，驿召彰，未至，<br /><br />&nbsp;&nbsp;&nbsp;&nbsp;太祖崩。【魏略曰：彰至，谓临侯植曰：“先王召我者，欲立汝也。”植曰：<br /><br />&nbsp;&nbsp;&nbsp;&nbsp;“不可。不见袁氏兄弟乎！”】文帝即王位，彰与诸侯就国。【魏略曰：太子嗣<br /><br />&nbsp;&nbsp;&nbsp;&nbsp;立，既葬，遣彰之国。始彰自以先王见任有功，冀因此遂见授用，而闻当随例，<br /><br />&nbsp;&nbsp;&nbsp;&nbsp;意甚不悦，不待遣而去。时以鄢陵J薄，使治中牟。及帝受禅，因封为中牟王。<br /><br />&nbsp;&nbsp;&nbsp;&nbsp;是后大驾幸许昌，北州诸侯上下，皆畏彰之刚严；每过中牟，不敢不速。】诏曰：<br /><br />&nbsp;&nbsp;&nbsp;&nbsp;“先王之道，庸勋亲亲，并建母弟，开国承家，故能藩屏大宗，御侮厌难。彰前<br /><br />&nbsp;&nbsp;&nbsp;&nbsp;受命北伐，清定朔土，厥功茂焉。增邑五千，并前万户。”黄初二年，进爵为公。<br /><br />&nbsp;&nbsp;&nbsp;&nbsp;三年，立为任城王。四年，朝京都，疾薨于邸，谥曰威。【魏氏春秋曰：初，彰<br /><br />&nbsp;&nbsp;&nbsp;&nbsp;问玺绶，将有异志，故来朝不即得见。彰忿怒暴薨。】至葬，赐銮辂、龙纾虎<br /><br />&nbsp;&nbsp;&nbsp;&nbsp;贲百人，如汉东平王故事。子楷嗣，徙封中牟。五年，改封任城县。太和六年，<br /><br />&nbsp;&nbsp;&nbsp;&nbsp;复改封任城国，食五县二千五百户。青龙三年，楷坐私遣官属诣中尚方作禁物，<br /><br />&nbsp;&nbsp;&nbsp;&nbsp;削县二千户。正始七年，徙封济南，三千户。正元、景元初，连增邑，凡四千四<br /><br />&nbsp;&nbsp;&nbsp;&nbsp;百户。【楷，泰始初为崇化少府，见百官名。】<br /><br />&nbsp;&nbsp;&nbsp;&nbsp;陈思王植字子建。年十岁馀，诵读诗、论及辞赋数十万言，善属文。太祖尝<br /><br />&nbsp;&nbsp;&nbsp;&nbsp;视其文，谓植曰：“汝倩人邪？”植跪曰：“言出为论，下笔成章，顾当面试，<br /><br />&nbsp;&nbsp;&nbsp;&nbsp;柰何倩人？”时邺铜爵台新城，太祖悉将诸子登台，使各为赋。植援笔立成，可<br /><br />&nbsp;&nbsp;&nbsp;&nbsp;观，太祖甚异之。【阴澹魏纪载植赋曰“从明后而嬉游兮，登层台以娱情。见太<br /><br />&nbsp;&nbsp;&nbsp;&nbsp;府之广开兮，观圣德之所营。建高门之嵯峨兮，浮双阙乎太清。立中天之华观兮，<br /><br />&nbsp;&nbsp;&nbsp;&nbsp;连飞阁乎西城。临漳水之长流兮，望园果之滋荣。仰春风之和穆兮，听百鸟之悲<br /><br />&nbsp;&nbsp;&nbsp;&nbsp;鸣。天云垣其既立兮，家愿得而获逞。扬仁化於宇内兮，尽肃恭於上京。惟桓文<br /><br />&nbsp;&nbsp;&nbsp;&nbsp;之为盛兮，岂足方乎圣明！休矣美矣！惠泽远扬。翼佐我皇家兮，宁彼四方。同<br /><br />&nbsp;&nbsp;&nbsp;&nbsp;天地之规量兮，齐日月之晖光。永贵尊而无极兮，等年寿於东王”云云。太祖深<br /><br />&nbsp;&nbsp;&nbsp;&nbsp;异之。】性简易，不治威仪。舆马服饰，不尚华丽。每进见难问，应声而对，特<br /><br />&nbsp;&nbsp;&nbsp;&nbsp;见宠爱。建安十六年，封平原侯。十九年，徙封临侯。太祖征孙权，使植留守<br /><br />&nbsp;&nbsp;&nbsp;&nbsp;邺，戒之曰：“吾昔为顿邱令，年二十三。思此时所行，无悔於今。今汝年亦二<br /><br />&nbsp;&nbsp;&nbsp;&nbsp;十三矣，可不勉与！”植既以才见异，而丁仪、丁M、杨等为之羽翼。太祖狐<br /><br />&nbsp;&nbsp;&nbsp;&nbsp;疑，几为太子者数矣。而植任性而行，不自励，饮酒不节。文帝御之以术，矫<br /><br />&nbsp;&nbsp;&nbsp;&nbsp;情自饰，宫人左右，并为之说，故遂定为嗣。二十二年，增置邑五千，并前万户。<br /><br />&nbsp;&nbsp;&nbsp;&nbsp;植尝乘车行驰道中，开司马门出。太祖大怒，公车令坐死。由是重诸侯科禁，而<br /><br />&nbsp;&nbsp;&nbsp;&nbsp;植宠日衰。【魏武故事载令曰：“始者谓子建，儿中最可定大事。”又令曰：<br /><br />&nbsp;&nbsp;&nbsp;&nbsp;“自临侯植私出，开司马门至金门，令吾异目视此儿矣。”又令曰：“诸侯长<br /><br />&nbsp;&nbsp;&nbsp;&nbsp;史及帐下吏，知吾出辄将诸侯行意否？从子建私开司马门来，吾都不复信诸侯也。<br /><br />&nbsp;&nbsp;&nbsp;&nbsp;恐吾m出，便复私出，故摄将行。不可恒使吾【尔】以谁为心腹也！”】太祖既<br /><br />&nbsp;&nbsp;&nbsp;&nbsp;虑终始之变，以杨颇有才策，而又袁氏之甥也，於是以罪诛。植益内不自安。<br /><br />&nbsp;&nbsp;&nbsp;&nbsp;【典略曰：杨字德祖，太尉彪子也。谦恭才博。建安中，举孝廉，除郎中，丞<br /><br />&nbsp;&nbsp;&nbsp;&nbsp;相请署仓曹属主簿。是时，军国多事，总知外内，事皆称意。自魏太子已下，<br /><br />&nbsp;&nbsp;&nbsp;&nbsp;并争与交好。又是时临侯植以才捷爱幸，来意投，数与书，书曰：“数日<br /><br />&nbsp;&nbsp;&nbsp;&nbsp;不见，思子为劳；想同之也。仆少好词赋，迄至于今二十有五年矣。然今世作者，<br /><br />&nbsp;&nbsp;&nbsp;&nbsp;可略而言也。昔仲宣独步於汉南，孔璋鹰扬於河朔，伟长擅名於青土，公终裨<br /><br />&nbsp;&nbsp;&nbsp;&nbsp;於海隅，德琏发迹於大魏，足下高视於上京。当此之时，人人自谓握灵蛇之珠，<br /><br />&nbsp;&nbsp;&nbsp;&nbsp;家家自谓抱荆山之玉也。吾王於是设天网以该之，顿八以掩之，今尽集兹国矣。<br /><br />&nbsp;&nbsp;&nbsp;&nbsp;然此数子，犹不能飞翰绝迹，一举千里也。以孔璋之才，不闲辞赋，而多自谓与<br /><br />&nbsp;&nbsp;&nbsp;&nbsp;司马长卿同风，譬画虎不成还为狗者也。前为书啁之，反作论盛道仆赞其文。夫<br /><br />&nbsp;&nbsp;&nbsp;&nbsp;锺期不失听，于今称之。吾亦不敢妄叹者，畏后之嗤余也。世人著述，不能无病。<br /><br />&nbsp;&nbsp;&nbsp;&nbsp;仆常好人讥弹其文；有不善者，应时改定。昔丁敬礼尝作小文，使仆润饰之，仆<br /><br />&nbsp;&nbsp;&nbsp;&nbsp;自以才不能过若人，辞不为也。敬礼云：‘卿何所疑难乎！文之佳丽，吾自得之。<br /><br />&nbsp;&nbsp;&nbsp;&nbsp;后世谁相知定吾文者邪？’吾常叹此达言，以为美谈。昔尼父之文辞，与人通流；<br /><br />&nbsp;&nbsp;&nbsp;&nbsp;至於制春秋，游、夏之徒不能错一字。过此而言不病者，吾未之见也。盖有南威<br /><br />&nbsp;&nbsp;&nbsp;&nbsp;之容，乃可以论於淑媛；有龙渊之利，乃可以议於割断。刘季绪才不逮於作者，<br /><br />&nbsp;&nbsp;&nbsp;&nbsp;而好诋呵文章，掎摭利病。昔田巴毁五帝，罪三王，{此口}五伯於稷下，一旦而<br /><br />&nbsp;&nbsp;&nbsp;&nbsp;服千人，鲁连一说，使终身杜口。刘生之辩未若田氏，今之仲连求之不难，可无<br /><br />&nbsp;&nbsp;&nbsp;&nbsp;叹息乎！人各有所好尚。兰荪蕙之芳，众人之所好，而海畔有逐臭之夫；咸池、<br /><br />&nbsp;&nbsp;&nbsp;&nbsp;六英之发，众人所乐，而墨翟有非之之论：岂可同哉！今往仆少小所著词赋一通<br /><br />&nbsp;&nbsp;&nbsp;&nbsp;相与。夫街谈巷说，必有可采，击辕之歌，有应风雅，匹夫之思，未易轻弃也。<br /><br />&nbsp;&nbsp;&nbsp;&nbsp;辞赋小道，固未足以揄扬大义，彰示来世也。昔扬子云，先朝执戟之臣耳，犹称<br /><br />&nbsp;&nbsp;&nbsp;&nbsp;‘壮夫不为’也；吾虽薄德，位为藩侯，犹庶几戮力上国，流惠下民，建永世之<br /><br />&nbsp;&nbsp;&nbsp;&nbsp;业，流金石之功，岂徒以翰墨为勋绩，辞颂为君子哉？若吾志不果，吾道不行，<br /><br />&nbsp;&nbsp;&nbsp;&nbsp;亦将采史官之实录，辩时俗之得失，定仁义之衷，成一家之言，虽未能藏之名山，<br /><br />&nbsp;&nbsp;&nbsp;&nbsp;将以传之同好，此要之白首，岂可以今日论乎！其言之不怍，恃惠子之知我也。<br /><br />&nbsp;&nbsp;&nbsp;&nbsp;明早相迎，书不尽怀。”答曰：“不侍数日，若弥年载，岂独爱顾之隆，使系<br /><br />&nbsp;&nbsp;&nbsp;&nbsp;仰之情深邪！损辱来命，蔚矣其文。诵读反覆，虽风、雅、颂，不复过也。若仲<br /><br />&nbsp;&nbsp;&nbsp;&nbsp;宣之擅江表，陈氏之跨冀域，徐、刘之显青、豫，应生之发魏国，斯皆然矣。至<br /><br />&nbsp;&nbsp;&nbsp;&nbsp;如者，听采风声，仰德不暇，目周章於省览，何惶骇於高视哉？伏惟君侯，少<br /><br />&nbsp;&nbsp;&nbsp;&nbsp;长贵盛，体旦、发之质，有圣善之教。远近观者，徒谓能宣昭懿德，光赞大业而<br /><br />&nbsp;&nbsp;&nbsp;&nbsp;已，不谓复能兼览传记，留思文章。今乃含王超陈，度越数子；观者骇视而拭目，<br /><br />&nbsp;&nbsp;&nbsp;&nbsp;听者倾首而耸耳；非夫体通性达，受之自然，其谁能至於此乎？又尝亲见执事握<br /><br />&nbsp;&nbsp;&nbsp;&nbsp;牍持笔，有所造作，若成诵在心，借书於手，曾不斯须少留思虑。仲尼日月，无<br /><br />&nbsp;&nbsp;&nbsp;&nbsp;得逾焉。之仰望，殆如此矣。是以对i而辞，作暑赋弥日而不献，见西施之容，<br /><br />&nbsp;&nbsp;&nbsp;&nbsp;归憎其貌者也。伏想执事不知其然，猥受顾赐，教使刊定。春秋之成，莫能损益。<br /><br />&nbsp;&nbsp;&nbsp;&nbsp;吕氏、淮南，字直千金；然而弟子钳口，市人拱手者，圣贤卓荦，固所以殊绝凡<br /><br />&nbsp;&nbsp;&nbsp;&nbsp;庸也。今之赋颂，古诗之流，不更孔公，风雅无别耳。家子云，老不晓事，强<br /><br />&nbsp;&nbsp;&nbsp;&nbsp;著一书，悔其少作。若此，仲山、周旦之徒，则皆有愆乎！君侯忘圣贤之显迹，<br /><br />&nbsp;&nbsp;&nbsp;&nbsp;述鄙宗之过言，窃以为未之思也。若乃不忘经国之大美，流千载之英声，铭功景<br /><br />&nbsp;&nbsp;&nbsp;&nbsp;锺，书名竹帛，此自雅量素所蓄也，岂与文章相妨害哉？辄受所惠，窃备瞍<br /><br />&nbsp;&nbsp;&nbsp;&nbsp;诵歌而已。敢忘惠施，以忝庄氏！季绪琐琐，何足以云。”其相往来，如此甚数。<br /><br />&nbsp;&nbsp;&nbsp;&nbsp;植后以骄纵见疏，而植故连缀不止，亦不敢自绝。至二十四年秋，公以前<br /><br />&nbsp;&nbsp;&nbsp;&nbsp;后漏泄言教，交关诸侯，乃收杀之。临死，谓故人曰：“我固自以死之晚也。”<br /><br />&nbsp;&nbsp;&nbsp;&nbsp;其意以为坐曹植也。死后百馀日而太祖薨，太子立，遂有天下。初，以所得<br /><br />&nbsp;&nbsp;&nbsp;&nbsp;王髦剑奉太子，太子常服之。及即尊位，在洛阳，从容出宫，追思之过薄也，<br /><br />&nbsp;&nbsp;&nbsp;&nbsp;抚其剑，驻车顾左右曰：“此杨德祖昔所说王髦剑也。髦今焉在？”及召见之，<br /><br />&nbsp;&nbsp;&nbsp;&nbsp;赐髦谷帛。挚虞文章志曰：刘季绪名，刘表子。官至东安太守。著诗、赋、颂<br /><br />&nbsp;&nbsp;&nbsp;&nbsp;六篇。臣松之案吕氏春秋曰：“人有臭者，其兄弟妻子皆莫能与居，其人自苦而<br /><br />&nbsp;&nbsp;&nbsp;&nbsp;居海上。海上人有悦其臭者，昼夜随之而不能去。”此植所云“逐臭之夫”也。<br /><br />&nbsp;&nbsp;&nbsp;&nbsp;田巴事出鲁连子，亦见皇览，文多故不载。世语曰：年二十五，以名公子有才<br /><br />&nbsp;&nbsp;&nbsp;&nbsp;能，为太祖所器，与丁仪兄弟，皆欲以植为嗣。太子患之，以车载废簏，内朝歌<br /><br />&nbsp;&nbsp;&nbsp;&nbsp;长吴质与谋。以白太祖，未及推验。太子惧，告质，质曰：“何患？明日复以<br /><br />&nbsp;&nbsp;&nbsp;&nbsp;簏受绢车内以惑之，必复重白，重白必推，而无验，则彼受罪矣。”世子从之，<br /><br />&nbsp;&nbsp;&nbsp;&nbsp;果白，而无人，太祖由是疑焉。与贾逵、王凌并为主簿，而为植所友。每当<br /><br />&nbsp;&nbsp;&nbsp;&nbsp;就植，虑事有阙，忖度太祖意，豫作答教十馀条，敕门下，教出以次答。教裁出，<br /><br />&nbsp;&nbsp;&nbsp;&nbsp;答已入，太祖怪其捷，推问始泄。太祖遣太子及植各出邺城一门，密敕门不得出，<br /><br />&nbsp;&nbsp;&nbsp;&nbsp;以观其所为。太子至门，不得出而还。先戒植：“若门不出侯，侯受王命，可<br /><br />&nbsp;&nbsp;&nbsp;&nbsp;斩守者。”植从之。故遂以交构赐死。子嚣，嚣子准，皆知名於晋世。嚣，<br /><br />&nbsp;&nbsp;&nbsp;&nbsp;泰始初为典军将军，受心膂之任，早卒。准字始丘，惠帝末为冀州刺史。<br /><br />&nbsp;&nbsp;&nbsp;&nbsp;荀绰冀州记曰：准见王纲不振，遂纵酒，不以官事为意，逍遥卒岁而已。成<br /><br />&nbsp;&nbsp;&nbsp;&nbsp;都王知准治，犹以其为名士，惜而不责，召以为军谋祭酒。府散停家，关东诸侯<br /><br />&nbsp;&nbsp;&nbsp;&nbsp;议欲以准补三事，以示怀贤尚德之举。事未施行而卒。准子峤字国彦，髦字士彦，<br /><br />&nbsp;&nbsp;&nbsp;&nbsp;并为后出之俊。准与裴Q、乐广善，遣往见之。Q性弘方，爱峤之有高韵，谓准<br /><br />&nbsp;&nbsp;&nbsp;&nbsp;曰：“峤当及卿，然髦小减也。”广性清淳，爱髦之有神检，谓准曰：“峤自及<br /><br />&nbsp;&nbsp;&nbsp;&nbsp;卿，然髦尤精出。”准叹曰：“我二儿之优劣，乃裴、乐之优劣也。”评者以为<br /><br />&nbsp;&nbsp;&nbsp;&nbsp;峤虽有高韵，而神检不逮，广言为得。傅畅云：“峤似准而疏。”峤弟俊，字惠<br /><br />&nbsp;&nbsp;&nbsp;&nbsp;彦，最清出。峤、髦皆为二千石。俊，太傅掾。】二十四年，曹仁为关羽所围。<br /><br />&nbsp;&nbsp;&nbsp;&nbsp;太祖以植为南中郎将，行征虏将军。欲遣救仁，呼有所敕戒。植醉不能受命，於<br /><br />&nbsp;&nbsp;&nbsp;&nbsp;是悔而罢之。【魏氏春秋曰：植将行，太子饮焉，慷醉之。王召植，植不能受<br /><br />&nbsp;&nbsp;&nbsp;&nbsp;王命，故王怒也。】<br /><br />&nbsp;&nbsp;&nbsp;&nbsp;文帝即王位，诛丁仪、丁M并其男口。【魏略曰：丁仪字正礼，沛郡人也。<br /><br />&nbsp;&nbsp;&nbsp;&nbsp;父冲，宿与太祖亲善，时随乘舆。见国家未定，乃与太祖书曰：“足下平生常喟<br /><br />&nbsp;&nbsp;&nbsp;&nbsp;然有匡佐之志，今其时矣。”是时张杨m还河内，太祖得其书，乃引军迎天子东<br /><br />&nbsp;&nbsp;&nbsp;&nbsp;诣许，以冲为司隶校尉。后数来过诸将饮，酒美不能止，醉烂肠死。太祖以冲前<br /><br />&nbsp;&nbsp;&nbsp;&nbsp;见开导，常德之。闻仪为令士，虽未见，欲以爱女妻之，以问五官将。五官将曰：<br /><br />&nbsp;&nbsp;&nbsp;&nbsp;“女人观貌，而正礼目不便，诚恐爱女未必悦也。以为不如与伏波子。”太祖<br /><br />&nbsp;&nbsp;&nbsp;&nbsp;从之。寻辟仪为掾，到与论议，嘉其才朗，曰：“丁掾，好士也，即使其两目盲，<br /><br />&nbsp;&nbsp;&nbsp;&nbsp;尚当与女，何况但眇？是吾儿误我。”时仪亦恨不得尚公主，而与临侯亲善，<br /><br />&nbsp;&nbsp;&nbsp;&nbsp;数称其奇才。太祖既有意欲立植，而仪又共赞之。及太子立，欲治仪罪，转仪为<br /><br />&nbsp;&nbsp;&nbsp;&nbsp;右刺奸掾，欲仪自裁而仪不能。乃对中领军夏侯尚叩头求哀，尚为涕泣而不能救。<br /><br />&nbsp;&nbsp;&nbsp;&nbsp;后遂因职事收付狱，杀之。M字敬礼，仪之弟也。文士传曰：M少有才姿，博学<br /><br />&nbsp;&nbsp;&nbsp;&nbsp;洽闻。初辟公府，建安中为黄门侍郎。M尝从容谓太祖曰：“临侯天性仁孝，<br /><br />&nbsp;&nbsp;&nbsp;&nbsp;发於自然，而聪明智达，其殆庶几。至於博学渊识，文章绝伦。当今天下之贤才<br /><br />&nbsp;&nbsp;&nbsp;&nbsp;君子，不问少长，皆愿从其游而为之死，实天所以锺福於大魏，而永授无穷之祚<br /><br />&nbsp;&nbsp;&nbsp;&nbsp;也。”欲以劝动太祖。太祖答曰：“植，吾爱之，安能若卿言！吾欲立之为嗣，<br /><br />&nbsp;&nbsp;&nbsp;&nbsp;何如？”M曰：“此国家之所以兴衰，天下之所以存亡，非愚劣琐贱者所敢与及。<br /><br />&nbsp;&nbsp;&nbsp;&nbsp;M闻知臣莫若於君，知子莫若於父。至於君不论明，父不问贤愚，而能常知其<br /><br />&nbsp;&nbsp;&nbsp;&nbsp;臣子者何？盖由相知非一事一物，相尽非一旦一夕。况明公加之以圣哲，习之以<br /><br />&nbsp;&nbsp;&nbsp;&nbsp;人子。今发明达之命，吐永安之言，可谓上应天命，下合人心，得之於须臾，垂<br /><br />&nbsp;&nbsp;&nbsp;&nbsp;之於万世者也。M不避斧钺之诛，敢不尽言！”太祖深纳之。】植与诸侯并就国。<br /><br />&nbsp;&nbsp;&nbsp;&nbsp;黄初二年，监国谒者灌均希指，奏“植醉酒悖慢，劫胁使者”。有司请治罪，帝<br /><br />&nbsp;&nbsp;&nbsp;&nbsp;以太后故，贬爵安乡侯。【魏书载诏曰：“植，朕之同母弟。朕於天下无所不容，<br /><br />&nbsp;&nbsp;&nbsp;&nbsp;而况植乎？骨肉之亲，舍而不诛，其改封植。”】其年改封鄄城侯。三年，立为<br /><br />&nbsp;&nbsp;&nbsp;&nbsp;鄄城王，邑二千五百户。<br /><br />&nbsp;&nbsp;&nbsp;&nbsp;四年，徙封雍丘王。其年，朝京都。上疏曰：<br /><br />&nbsp;&nbsp;&nbsp;&nbsp;臣自抱衅归藩，刻肌刻骨，追思罪戾，昼分而食，夜分而寝。诚以天罔不可<br /><br />&nbsp;&nbsp;&nbsp;&nbsp;重离，圣恩难可再恃。窃感相鼠之篇，无礼遄死之义，形影相吊，五情愧赧。以<br /><br />&nbsp;&nbsp;&nbsp;&nbsp;罪弃生，则违古贤“夕改”之劝，忍活苟全，则犯诗人“胡颜”之讥。伏惟陛下<br /><br />&nbsp;&nbsp;&nbsp;&nbsp;德象天地，恩隆父母，施畅春风，泽如时雨。是以不别荆棘者，庆云之惠也；七<br /><br />&nbsp;&nbsp;&nbsp;&nbsp;子均养者，尸鸠之仁也；舍罪责功者，明君之举也；矜愚爱能者，慈父之恩也：<br /><br />&nbsp;&nbsp;&nbsp;&nbsp;是以愚臣徘徊於恩泽而不能自弃者也。<br /><br />&nbsp;&nbsp;&nbsp;&nbsp;前奉诏书，臣等绝朝，心离志绝，自分黄T无复执之望。不图圣诏猥垂齿<br /><br />&nbsp;&nbsp;&nbsp;&nbsp;召，至止之日，驰心辇毂。僻处西馆，未奉阙廷，踊跃之怀，瞻望反仄。谨拜表<br /><br />&nbsp;&nbsp;&nbsp;&nbsp;献诗二篇，其辞曰：“於穆显考，时惟武皇，受命于天，宁济四方。朱旗所拂，<br /><br />&nbsp;&nbsp;&nbsp;&nbsp;九土披攘，玄化滂流，荒服来王。超商越周，与唐比踪。笃生我皇，奕世载聪，<br /><br />&nbsp;&nbsp;&nbsp;&nbsp;武则肃烈，文则时雍，受禅炎汉，临君万邦。万邦既化，率由旧则；广命懿亲，<br /><br />&nbsp;&nbsp;&nbsp;&nbsp;以藩王国。帝曰尔侯，君兹青土，奄有海滨，方周于鲁，车服有辉，旗章有叙，<br /><br />&nbsp;&nbsp;&nbsp;&nbsp;济济隽V，我弼我辅。伊予小子，恃宠骄盈，举挂时网，动乱国经。作藩作屏，<br /><br />&nbsp;&nbsp;&nbsp;&nbsp;先轨是堕，傲我皇使，犯我朝仪。国有典刑，我削我绌，将于理，元凶是率。<br /><br />&nbsp;&nbsp;&nbsp;&nbsp;明明天子，时笃同类，不忍我刑，暴之朝肆，违彼执宪，哀予小子。改封兖邑，<br /><br />&nbsp;&nbsp;&nbsp;&nbsp;于河之滨，股肱弗置，有君无臣，荒淫之阙，谁弼予身？茕茕仆夫，于彼冀方，<br /><br />&nbsp;&nbsp;&nbsp;&nbsp;嗟予小子，乃罹斯殃。赫赫天子，恩不遗物，冠我玄冕，要我朱绂。朱绂光大，<br /><br />&nbsp;&nbsp;&nbsp;&nbsp;使我荣华，剖符授玉，王爵是加。仰齿金玺，俯执圣策，皇恩过隆，祗承怵惕。<br /><br />&nbsp;&nbsp;&nbsp;&nbsp;咨我小子，顽凶是婴，逝惭陵墓，存愧阙廷。匪敢傲德，实恩是恃，威灵改加，<br /><br />&nbsp;&nbsp;&nbsp;&nbsp;足以没齿。昊天罔极，性命不图，常惧颠沛，抱罪黄垆。愿蒙矢石，建旗东岳，<br /><br />&nbsp;&nbsp;&nbsp;&nbsp;庶立豪樱微功自赎。危躯授命，知足免戾，甘赴江、湘，奋戈吴、越。天启其<br /><br />&nbsp;&nbsp;&nbsp;&nbsp;衷，得会京畿，迟奉圣颜，如渴如饥。心之云慕，怆矣其悲，天高听卑，皇肯照<br /><br />&nbsp;&nbsp;&nbsp;&nbsp;微！”又曰：“肃承明诏，应会皇都，星陈夙驾，秣马脂车。命彼掌徒，肃我征<br /><br />&nbsp;&nbsp;&nbsp;&nbsp;旅，朝发鸾台，夕宿兰渚。芒芒原隰，祁祁士女，经彼公田，乐我稷黍。爰有<br /><br />&nbsp;&nbsp;&nbsp;&nbsp;木，重阴匪息；虽有糇粮，饥不遑食。望城不过，面邑匪游，仆夫警策，平路是<br /><br />&nbsp;&nbsp;&nbsp;&nbsp;由。玄驷蔼蔼，扬镳氵剽沫；流风翼衡，轻云承盖。涉涧之滨，缘山之隈，遵彼<br /><br />&nbsp;&nbsp;&nbsp;&nbsp;河浒，黄阪是阶。西济关谷，或降或升；W骖倦路，再寝再兴。将朝圣皇，匪敢<br /><br />&nbsp;&nbsp;&nbsp;&nbsp;晏宁；弭节长骛，指日遄征。前驱举燧，后乘抗旌；轮不辍运，鸾无废声。爰暨<br /><br />&nbsp;&nbsp;&nbsp;&nbsp;帝室，税此西墉；嘉诏未赐，朝觐莫从。仰瞻城阈，俯惟阙廷；长怀永慕，忧心<br /><br />&nbsp;&nbsp;&nbsp;&nbsp;如酲。”<br /><br />&nbsp;&nbsp;&nbsp;&nbsp;帝嘉其辞义，优诏答勉之。【魏略曰：初植未到关，自念有过，宜当谢帝。<br /><br />&nbsp;&nbsp;&nbsp;&nbsp;乃留其从官著关东，单将两三人微行，入见清河长公主，欲因主谢。而关吏以闻，<br /><br />&nbsp;&nbsp;&nbsp;&nbsp;帝使人逆之，不得见。太后以为自杀也，对帝泣。会植科头负a@，徒跣诣阙下，<br /><br />&nbsp;&nbsp;&nbsp;&nbsp;帝及太后乃喜。及见之，帝犹严颜色，不与语，又不使冠履。植伏地泣涕，太后<br /><br />&nbsp;&nbsp;&nbsp;&nbsp;为不乐。诏乃听复王服。魏氏春秋曰：是时待遇诸国法峻。任城王暴薨。诸王既<br /><br />&nbsp;&nbsp;&nbsp;&nbsp;怀友于之痛。植及白马王彪还国，欲同路东归，以叙隔阔之思，而监国使者不听。<br /><br />&nbsp;&nbsp;&nbsp;&nbsp;植发愤告离而作诗曰：“谒帝承明庐，逝将归旧疆。清晨发皇邑，日夕过首阳。<br /><br />&nbsp;&nbsp;&nbsp;&nbsp;伊、洛旷且深，欲济川无梁。舟越洪涛，怨彼东路长。回顾恋城阙，引领情内<br /><br />&nbsp;&nbsp;&nbsp;&nbsp;伤。大谷何寥廓，山树郁苍苍。霖雨泥我涂，流潦浩从横。中逵绝无轨，改辙登<br /><br />&nbsp;&nbsp;&nbsp;&nbsp;高冈。修阪造云日，我马玄以黄。玄黄犹能进，我思郁以纡。郁纡将何念？亲爱<br /><br />&nbsp;&nbsp;&nbsp;&nbsp;在离居。本图相与偕，中更不克俱。鸱枭鸣衡轭，豺狼当路衢；苍蝇间白黑，谗<br /><br />&nbsp;&nbsp;&nbsp;&nbsp;巧反亲疏。欲还绝无蹊，揽辔止踟蹰。踟蹰亦何留，相思无终极。秋风发微凉，<br /><br />&nbsp;&nbsp;&nbsp;&nbsp;寒蝉鸣我侧。原野何萧条，白日忽西匿。孤兽走索群，衔草不遑食。归鸟赴高林，<br /><br />&nbsp;&nbsp;&nbsp;&nbsp;翩翩厉羽翼。感物伤我怀，抚心长叹息。叹息亦何为，天命与我违。奈何念同生，<br /><br />&nbsp;&nbsp;&nbsp;&nbsp;一往形不归！孤魂翔故域，灵柩寄京师。存者勿复过，亡没身自衰。人生处一世，<br /><br />&nbsp;&nbsp;&nbsp;&nbsp;忽若朝露。年在桑榆间，影响不能追。自顾非金石，咄咤令心悲。心悲动我神，<br /><br />&nbsp;&nbsp;&nbsp;&nbsp;弃置莫复陈。丈夫志四海，万里犹比邻。恩爱苟不亏，在远分日亲。何必同衾<br /><br />&nbsp;&nbsp;&nbsp;&nbsp;帱，然后展殷勤。仓卒骨肉情，能不怀苦辛？苦辛何虑思，天命信可疑。虚无求<br /><br />&nbsp;&nbsp;&nbsp;&nbsp;列仙，松子久吾欺。变故在斯须，百年谁能持？离别永无会，执手将何时？王其<br /><br />&nbsp;&nbsp;&nbsp;&nbsp;爱玉体，俱享黄发期。收涕即长涂，援笔从此辞。”】<br /><br />&nbsp;&nbsp;&nbsp;&nbsp;六年，帝东征，还过雍丘，幸植宫，增户五百。太和元年，徙封浚仪。二年，<br /><br />&nbsp;&nbsp;&nbsp;&nbsp;复还雍丘。植常自愤怨，抱利器而无所施，上疏求自试曰：<br /><br />&nbsp;&nbsp;&nbsp;&nbsp;臣闻士之生世，入则事父，出则事君；事父尚於荣亲，事君贵於兴国。故慈<br /><br />&nbsp;&nbsp;&nbsp;&nbsp;父不能爱无益之子，仁君不能畜无用之臣。夫论德而授官者，成功之君也；量能<br /><br />&nbsp;&nbsp;&nbsp;&nbsp;而受爵者，毕命之臣也。故君无虚授，臣无虚受；虚授谓之谬举，虚受谓之尸禄，<br /><br />&nbsp;&nbsp;&nbsp;&nbsp;诗之“素餐”所由作也。昔二虢不辞两国之任，其德厚也；旦、]不让燕、鲁之<br /><br />&nbsp;&nbsp;&nbsp;&nbsp;封，其功大也。今臣蒙国重恩，三世于今矣。正值陛下升平之际，沐浴圣泽，潜<br /><br />&nbsp;&nbsp;&nbsp;&nbsp;润德教，可谓厚幸矣。而窃位东藩，爵在上列，身被轻暖，口厌百味，目极华靡，<br /><br />&nbsp;&nbsp;&nbsp;&nbsp;耳倦丝竹者，爵重禄厚之所致也。退念古之授爵禄者，有异於此，皆以功勤济国，<br /><br />&nbsp;&nbsp;&nbsp;&nbsp;辅主惠民。今臣无德可述，无功可纪，若此终年无益国朝，将挂风人“彼其”之<br /><br />&nbsp;&nbsp;&nbsp;&nbsp;讥。是以上惭玄冕，俯愧朱绂。<br /><br />&nbsp;&nbsp;&nbsp;&nbsp;方今天下一统，九州晏如，而顾西有违命之蜀，东有不臣之吴，使边境未得<br /><br />&nbsp;&nbsp;&nbsp;&nbsp;脱甲，谋士未得高枕者，诚欲混同宇内以致太和也。故启灭有扈而夏功昭，成克<br /><br />&nbsp;&nbsp;&nbsp;&nbsp;商、奄而周德著。今陛下以圣明统世，将欲卒文、武之功，继成、康之隆，简贤<br /><br />&nbsp;&nbsp;&nbsp;&nbsp;授能，以方叔、召虎之臣镇御四境，为国爪牙者，可谓当矣。然而高鸟未挂於轻<br /><br />&nbsp;&nbsp;&nbsp;&nbsp;缴，渊鱼未县於钩饵者，恐钓射之术或未尽也。昔耿m不俟光武，亟击张步，言<br /><br />&nbsp;&nbsp;&nbsp;&nbsp;不以贼遗於君父。故车右伏剑於鸣毂，雍门刎首於齐境，若此二士，岂恶生而尚<br /><br />&nbsp;&nbsp;&nbsp;&nbsp;死哉？诚忿其慢主而陵君也。【刘向说苑曰：越甲至齐，雍门狄请死之。齐王曰：<br /><br />&nbsp;&nbsp;&nbsp;&nbsp;“鼓铎之声未闻，矢石未交，长兵未接，子何务死？知为人臣之礼邪？”雍门狄<br /><br />&nbsp;&nbsp;&nbsp;&nbsp;对曰：“臣闻之，昔者王田於囿，左毂鸣，车右请死之，王曰：‘子何为死？’<br /><br />&nbsp;&nbsp;&nbsp;&nbsp;车右曰：‘为其鸣吾君也。’王曰：‘左毂鸣者，此工师之罪也。子何事之有焉？’<br /><br />&nbsp;&nbsp;&nbsp;&nbsp;车右对曰：‘吾不见工师之乘，而见其鸣吾君也。’遂刎颈而死。有是乎？”王<br /><br />&nbsp;&nbsp;&nbsp;&nbsp;曰：“有之。”雍门狄曰：“今越甲至，其鸣吾君，岂左毂之下哉？车右可以死<br /><br />&nbsp;&nbsp;&nbsp;&nbsp;左毂，而臣独不可以死越甲邪？”遂刎颈而死。是日，越人引军而退七十里，曰：<br /><br />&nbsp;&nbsp;&nbsp;&nbsp;“齐王有臣，钧如雍门狄，疑使越社稷不血食。”遂归。齐王葬雍门狄以上卿之<br /><br />&nbsp;&nbsp;&nbsp;&nbsp;礼。】夫君之宠臣，欲以除患兴利；臣之事君，必以杀身靖乱，以功报主也。昔<br /><br />&nbsp;&nbsp;&nbsp;&nbsp;贾谊弱冠，求试属国，请系单于之颈而制其命；终军以妙年使越，欲得长缨缨其<br /><br />&nbsp;&nbsp;&nbsp;&nbsp;王，羁致北阙。此二臣，岂好为夸主而耀世哉？志或郁结，欲逞其才力，输能於<br /><br />&nbsp;&nbsp;&nbsp;&nbsp;明君也。昔汉武为霍去病治第，辞曰：“匈奴未灭，臣无以家为！”【固】夫忧<br /><br />&nbsp;&nbsp;&nbsp;&nbsp;国忘家，捐躯济难，忠臣之志也。今臣居外，非不厚也，而寝不安席，食不遑味<br /><br />&nbsp;&nbsp;&nbsp;&nbsp;者，伏以二方未克为念。<br /><br />&nbsp;&nbsp;&nbsp;&nbsp;伏见先武皇帝武臣宿将，年耆即世者有闻矣。虽贤不乏世，宿将旧卒，犹习<br /><br />&nbsp;&nbsp;&nbsp;&nbsp;战陈，窃不自量，志在效命，庶立毛发之功，以报所受之恩。若使陛下出不世之<br /><br />&nbsp;&nbsp;&nbsp;&nbsp;诏，效臣锥刀之用，使得西属大将军，当一校之队，若东属大司马，统偏舟之任，<br /><br />&nbsp;&nbsp;&nbsp;&nbsp;必乘危蹈险，骋舟奋骊，突刃触锋，为士卒先。虽未能禽权馘亮，庶将虏其雄率，<br /><br />&nbsp;&nbsp;&nbsp;&nbsp;歼其丑类，必效须臾之捷，以灭终身之愧，使名挂史笔，事列朝策。虽身分蜀境，<br /><br />&nbsp;&nbsp;&nbsp;&nbsp;首县吴阙，犹生之年也。如微才弗试，没世无闻，徒荣其躯而丰其体，生无益於<br /><br />&nbsp;&nbsp;&nbsp;&nbsp;事，死无损於数，虚荷上位而忝重禄，禽息鸟视，终於白首，此徒圈牢之养物，<br /><br />&nbsp;&nbsp;&nbsp;&nbsp;非臣之所志也。流闻东军失备，师徒小衄，辍食弃餐，奋袂攘衽，抚剑东顾，而<br /><br />&nbsp;&nbsp;&nbsp;&nbsp;心已驰於吴会矣。<br /><br />&nbsp;&nbsp;&nbsp;&nbsp;臣昔从先武皇帝南极赤岸，东临沧海，西望玉门，北出玄塞，伏见所以行军<br /><br />&nbsp;&nbsp;&nbsp;&nbsp;用兵之势，可谓神妙矣。故兵者不可豫言，临难而制变者也。志欲自效於明时，<br /><br />&nbsp;&nbsp;&nbsp;&nbsp;立功於圣世。每览史籍，观古忠臣义士，出一朝之命，以徇国家之难，身虽屠裂，<br /><br />&nbsp;&nbsp;&nbsp;&nbsp;而功铭著於鼎锺，名称垂於竹帛，未尝不拊心而叹息也。臣闻明主使臣，不废有<br /><br />&nbsp;&nbsp;&nbsp;&nbsp;罪。故奔北败军之将用，秦、鲁以成其功；【臣松之案：秦用败军之将，事显，<br /><br />&nbsp;&nbsp;&nbsp;&nbsp;故不注。鲁连与燕将书曰：“曹子为鲁将，三战三北而亡地五百里，向使曹子计<br /><br />&nbsp;&nbsp;&nbsp;&nbsp;不反顾，义不旋踵，刎颈而死，则亦不免为败军之将矣。曹子弃三北之耻，而退<br /><br />&nbsp;&nbsp;&nbsp;&nbsp;与鲁君计。桓公朝天子，会诸侯，曹子以一剑之任，披桓公之心於坛坫之上，颜<br /><br />&nbsp;&nbsp;&nbsp;&nbsp;色不变，辞气不悖。三战之所亡，一朝而复之。天下震动，诸侯惊骇，威加吴、<br /><br />&nbsp;&nbsp;&nbsp;&nbsp;越。”若此二士者，非不能成小廉而行小节也。】绝缨盗马之臣赦，楚、赵以济<br /><br />&nbsp;&nbsp;&nbsp;&nbsp;其难。【臣松之案：楚庄掩绝缨之罪，事亦显，故不书。秦穆公有赦盗马事，赵<br /><br />&nbsp;&nbsp;&nbsp;&nbsp;则未闻。盖以秦亦赵姓，故互文以避上“秦”字也。】臣窃感先帝早崩，威王弃<br /><br />&nbsp;&nbsp;&nbsp;&nbsp;世，臣独何人，以堪长久！常恐先朝露，填沟壑，坟土未乾，而身名并灭。臣闻<br /><br />&nbsp;&nbsp;&nbsp;&nbsp;骐骥长鸣，则伯乐照其能；卢狗悲号，则韩国知其才。是以效之齐、楚之路，以<br /><br />&nbsp;&nbsp;&nbsp;&nbsp;逞千里之任；试之狡兔之捷，以验搏噬之用。今臣志狗马之微功，窃自惟度，终<br /><br />&nbsp;&nbsp;&nbsp;&nbsp;无伯乐、韩国之举，是以於邑而窃自痛者也。<br /><br />&nbsp;&nbsp;&nbsp;&nbsp;夫临搏而企竦，闻乐而窃\者，或有赏音而识道也。昔毛遂，赵之陪隶，犹<br /><br />&nbsp;&nbsp;&nbsp;&nbsp;假锥囊之喻，以寤主立功，何况巍巍大魏多士之朝，而无慷慨死难之臣乎！夫自<br /><br />&nbsp;&nbsp;&nbsp;&nbsp;f自媒者，士女之丑行也。干时求进者，道家之明忌也。而臣敢陈闻於陛下者，<br /><br />&nbsp;&nbsp;&nbsp;&nbsp;诚与国分形同气，忧患共之者也。冀以尘雾之微补益山海，荧烛末光增辉日月，<br /><br />&nbsp;&nbsp;&nbsp;&nbsp;是以敢冒其丑而献其忠。【魏略曰：植虽上此表，犹疑不见用，故曰“夫人贵生<br /><br />&nbsp;&nbsp;&nbsp;&nbsp;者，非贵其养体好服，终竟年寿也，贵在其代天而理物也。夫爵禄者，非虚张者<br /><br />&nbsp;&nbsp;&nbsp;&nbsp;也，有功德然后应之，当矣。无功而爵厚，无德而禄重，或人以为荣，而壮夫以<br /><br />&nbsp;&nbsp;&nbsp;&nbsp;为耻。故太上立德，其次立功，盖功德者所以垂名也。名者不灭，士之所利，故<br /><br />&nbsp;&nbsp;&nbsp;&nbsp;孔子有夕死之论，孟轲有弃生之义。彼一圣一贤，岂不愿久生哉？志或有不展也。<br /><br />&nbsp;&nbsp;&nbsp;&nbsp;是用喟然求试，必立功也。呜呼！言之未用，欲使后之君子知吾意者也。】<br /><br />&nbsp;&nbsp;&nbsp;&nbsp;三年，徙封东阿。五年，复上疏求存问亲戚，因致其意曰：<br /><br />&nbsp;&nbsp;&nbsp;&nbsp;臣闻天称其高者，以无不覆；地称其广者，以无不载；日月称其明者，以无<br /><br />&nbsp;&nbsp;&nbsp;&nbsp;不照；江海称其大者，以无不容。故孔子曰：“大哉尧之为君！惟天为大，惟尧<br /><br />&nbsp;&nbsp;&nbsp;&nbsp;则之。”夫天德之於万物，可谓弘广矣。盖尧之为教，先亲后疏，自近及远。其<br /><br />&nbsp;&nbsp;&nbsp;&nbsp;传曰：“克明峻德，以亲九族；九族既睦，平章百姓。”及周之文王亦崇厥化，<br /><br />&nbsp;&nbsp;&nbsp;&nbsp;其诗曰：“刑于寡妻，至于兄弟，以御于家邦。”是以雍雍穆穆。风人咏之。昔<br /><br />&nbsp;&nbsp;&nbsp;&nbsp;周公吊管、蔡之不咸，广封懿亲以藩屏王室，传曰：“周之宗盟，异姓为后。”<br /><br />&nbsp;&nbsp;&nbsp;&nbsp;诚骨肉之恩爽而不离，亲亲之义实在敦固，未有义而后其君，仁而遗其亲者也。<br /><br />&nbsp;&nbsp;&nbsp;&nbsp;伏惟陛下资帝唐钦明之德，体文王翼翼之仁，惠洽椒房，恩昭九族，群后百<br /><br />&nbsp;&nbsp;&nbsp;&nbsp;寮，番休递上，执政不废於公朝，下情得展於私室，亲理之路通，庆吊之情展，<br /><br />&nbsp;&nbsp;&nbsp;&nbsp;诚可谓恕己治人，推惠施恩者矣。至於臣者，人道绝绪，禁锢明时，臣窃自伤也。<br /><br />&nbsp;&nbsp;&nbsp;&nbsp;不敢过望交气类，人事，叙人伦。近且婚媾不通，兄弟乖绝，吉凶之问塞，庆<br /><br />&nbsp;&nbsp;&nbsp;&nbsp;吊之礼废，恩纪之违，甚於路人，隔阂之异，殊於胡越。今臣以一切之制，永无<br /><br />&nbsp;&nbsp;&nbsp;&nbsp;朝觐之望，至於注心皇极，结情紫闼，神明知之矣。然天实为之，谓之何哉！退<br /><br />&nbsp;&nbsp;&nbsp;&nbsp;唯诸王常有戚戚具尔之心，愿陛下沛然垂诏，使诸国庆问，四节得展，以叙骨肉<br /><br />&nbsp;&nbsp;&nbsp;&nbsp;之欢恩。全怡怡之笃义。妃妾之家，膏沐之遗，岁得再通，齐义於贵宗，等惠於<br /><br />&nbsp;&nbsp;&nbsp;&nbsp;百司，如此，则古人之所叹，风雅之所咏，复存於圣世矣。<br /><br />&nbsp;&nbsp;&nbsp;&nbsp;臣伏自惟省，无锥刀之用。及观陛下之所拔授，若以臣为异姓，窃自料度，<br /><br />&nbsp;&nbsp;&nbsp;&nbsp;不后於朝士矣。若得辞远游，戴武弁，解朱组，佩青绂，驸马、奉车，趣得一号，<br /><br />&nbsp;&nbsp;&nbsp;&nbsp;安宅京室，执鞭珥笔，出从华盖，入侍辇毂，承答圣问，拾遗左右，乃臣丹诚之<br /><br />&nbsp;&nbsp;&nbsp;&nbsp;至愿，不离於梦想者也。远慕鹿鸣君臣之宴，中咏常棣匪他之诫，下思伐木友生<br /><br />&nbsp;&nbsp;&nbsp;&nbsp;之义，终怀蓼莪罔极之哀；每四节之会，块然独处，左右惟仆隶，所对惟妻子，<br /><br />&nbsp;&nbsp;&nbsp;&nbsp;高谈无所与陈，发义无所与展，未尝不闻乐而拊心，临觞而叹息也。臣伏以为犬<br /><br />&nbsp;&nbsp;&nbsp;&nbsp;马之诚不能动人，譬人之诚不能动天。崩城、陨霜，臣初信之，以臣心况，徒虚<br /><br />&nbsp;&nbsp;&nbsp;&nbsp;语耳。若葵藿之倾叶，太阳虽不为之回光，然向之者诚也。窃自比於葵藿，若降<br /><br />&nbsp;&nbsp;&nbsp;&nbsp;天地之施，垂三光之明者，实在陛下。<br /><br />&nbsp;&nbsp;&nbsp;&nbsp;臣闻文子曰：“不为福始，不为祸先。”今之否隔，友于同忧，而臣独倡言<br /><br />&nbsp;&nbsp;&nbsp;&nbsp;者，窃不愿於圣世使有不蒙施之物。有不蒙施之物，必有惨毒之怀，故柏舟有<br /><br />&nbsp;&nbsp;&nbsp;&nbsp;“天只”之怨，谷风有“弃予”之叹。故伊尹耻其君不为尧舜，孟子曰：“不以<br /><br />&nbsp;&nbsp;&nbsp;&nbsp;舜之所以事尧事其君者，不敬其君者也。”臣之愚蔽，固非虞、伊，至於欲使陛<br /><br />&nbsp;&nbsp;&nbsp;&nbsp;下崇光被时雍之美，宣缉熙章明之德者，是臣ff之诚，窃所独守，实怀鹤立企<br /><br />&nbsp;&nbsp;&nbsp;&nbsp;伫之心。敢复陈闻者，冀陛下傥发天聪而垂神听也。<br /><br />&nbsp;&nbsp;&nbsp;&nbsp;诏报曰：“盖教化所由，各有隆弊，非皆善始而恶终也，事使之然。故夫忠<br /><br />&nbsp;&nbsp;&nbsp;&nbsp;厚仁极草木，则行苇之诗作；恩泽衰薄，不亲九族，则角弓之章刺。今令诸国兄<br /><br />&nbsp;&nbsp;&nbsp;&nbsp;弟，情理简怠，妃妾之家，膏沐疏略，朕纵不能敦而睦之，王援古喻义备悉矣，<br /><br />&nbsp;&nbsp;&nbsp;&nbsp;何言精诚不足以感通哉？夫明贵贱，崇亲亲，礼贤良，顺少长，国之纲纪，本无<br /><br />&nbsp;&nbsp;&nbsp;&nbsp;禁固诸国通问之诏也，矫枉过正，下吏惧谴，以至於此耳。已敕有司，如王所诉。”<br /><br />&nbsp;&nbsp;&nbsp;&nbsp;植复上疏陈审举之义，曰：<br /><br />&nbsp;&nbsp;&nbsp;&nbsp;臣闻天地协气而万物生，君臣合德而庶政成；五帝之世非皆智，三季之末非<br /><br />&nbsp;&nbsp;&nbsp;&nbsp;皆愚，用与不用，知与不知也。既时有举贤之名，而无得贤之实，必各援其类而<br /><br />&nbsp;&nbsp;&nbsp;&nbsp;进矣。谚曰：“相门有相，将门有将。”夫相者，文德昭者也；将者，武功烈者<br /><br />&nbsp;&nbsp;&nbsp;&nbsp;也。文德昭，则可以匡国朝，致雍熙，稷、契、夔、龙是也；武功烈，则所以征<br /><br />&nbsp;&nbsp;&nbsp;&nbsp;不庭，威四夷，南仲、方叔是矣。昔伊尹之为媵臣，至贱也，吕尚之处屠钓，至<br /><br />&nbsp;&nbsp;&nbsp;&nbsp;陋也，及其见举於汤武、周文，诚道合志同，玄谟神通，岂复假近习之荐，因左<br /><br />&nbsp;&nbsp;&nbsp;&nbsp;右之介哉。书曰：“有不世之君，必能用不世之臣；用不世之臣，必能立不世之<br /><br />&nbsp;&nbsp;&nbsp;&nbsp;功。”殷周二王是矣。若夫龌龊近步，遵常守故，安足为陛下言哉？故阴阳不和，<br /><br />&nbsp;&nbsp;&nbsp;&nbsp;三光不畅，官旷无人，庶政不整者，三司之责也。疆埸骚动，方隅内侵，没军丧<br /><br />&nbsp;&nbsp;&nbsp;&nbsp;众，干戈不息者，边将之忧也。岂可虚荷国宠而不称其任哉？故任益隆者负益重，<br /><br />&nbsp;&nbsp;&nbsp;&nbsp;位益高者责益深，书称“无旷庶官”，诗有“职思其忧”，此其义也。<br /><br />&nbsp;&nbsp;&nbsp;&nbsp;陛下体天真之淑圣，登神机以继统，冀闻康哉之歌，偃武行文之美。而数年<br /><br />&nbsp;&nbsp;&nbsp;&nbsp;以来，水旱不时，民困衣食，师徒之发，岁岁增调，加东有覆败之军，西有殪没<br /><br />&nbsp;&nbsp;&nbsp;&nbsp;之将，至使蚌蛤浮翔於淮、泗，@鼬哗於林木。臣每念之，未尝不辍食而<br /><br />&nbsp;&nbsp;&nbsp;&nbsp;挥餐，临觞而~腕矣。昔汉文发代，疑朝有变，宋昌曰：“内有朱虚、东牟之<br /><br />&nbsp;&nbsp;&nbsp;&nbsp;亲，外有齐、楚、淮南、琅邪，此则磐石之宗，愿王勿疑。”臣伏惟陛下远览姬<br /><br />&nbsp;&nbsp;&nbsp;&nbsp;文二虢之援，中虑周成召、毕之辅，下存宋昌磐石之固。昔骐骥之於吴阪，可谓<br /><br />&nbsp;&nbsp;&nbsp;&nbsp;困矣，及其伯乐相之，孙邮御之，形体不劳而坐取千里。盖伯乐善御马，明君善<br /><br />&nbsp;&nbsp;&nbsp;&nbsp;御臣；伯乐驰千里，明君致太平；诚任贤使能之明效也。若朝司惟良，万机内理，<br /><br />&nbsp;&nbsp;&nbsp;&nbsp;武将行师，方难克弭。陛下可得雍容都城，何事劳动銮驾，暴露於边境哉？<br /><br />&nbsp;&nbsp;&nbsp;&nbsp;臣闻羊质虎皮，见草则悦，见豺则战，忘其皮之虎也。今置将不良，有似於<br /><br />&nbsp;&nbsp;&nbsp;&nbsp;此。故语曰：“患为之者不知，知之者不得为也。”昔乐毅奔赵，心不忘燕；廉<br /><br />&nbsp;&nbsp;&nbsp;&nbsp;颇在楚，思为赵将。臣生乎乱，长乎军，又数承教于武皇帝，伏见行师用兵之要，<br /><br />&nbsp;&nbsp;&nbsp;&nbsp;不必取孙、吴而与之合。窃揆之於心，常愿得一奉朝觐，排金门，蹈玉陛，列<br /><br />&nbsp;&nbsp;&nbsp;&nbsp;有职之臣，赐须臾之问，使臣得一散所怀，摅舒蕴积，死不恨矣。<br /><br />&nbsp;&nbsp;&nbsp;&nbsp;被鸿胪所下发士息书，期会甚急。又闻豹尾已建，戎轩骛驾，陛下将复劳玉<br /><br />&nbsp;&nbsp;&nbsp;&nbsp;躬，扰挂神思。臣诚竦息，不遑宁处。愿得策马执鞭，首当尘露，撮风后之奇，<br /><br />&nbsp;&nbsp;&nbsp;&nbsp;接孙、吴之要，追慕卜商起予左右，效命先驱，毕命轮毂，虽无大益，冀有小补。<br /><br />&nbsp;&nbsp;&nbsp;&nbsp;然天高听远，情不上通，徒独望青云而拊心，仰高天而叹息耳。屈平曰：“国有<br /><br />&nbsp;&nbsp;&nbsp;&nbsp;骥而不知乘，焉皇皇而更索！”昔管、蔡放诛，周、召作弼；叔鱼陷刑，叔向匡<br /><br />&nbsp;&nbsp;&nbsp;&nbsp;国。三监之衅，臣自当之；二南之辅，求必不远。华宗贵族，藩王之中，必有应<br /><br />&nbsp;&nbsp;&nbsp;&nbsp;斯举者。故传曰：“无周公之亲，不得行周公之事。”唯陛下少留意焉。<br /><br />&nbsp;&nbsp;&nbsp;&nbsp;近者汉氏广建藩王，丰则连城数十，约则飨食祖祭而已，未若姬周之树国，<br /><br />&nbsp;&nbsp;&nbsp;&nbsp;五等之品制之。若扶苏之谏始皇，淳于越之难周青臣，可谓知时变矣。夫能使天<br /><br />&nbsp;&nbsp;&nbsp;&nbsp;下倾耳注目者，当权者是矣，故谋能移主，威能慑下。豪右执政，不在亲戚；权<br /><br />&nbsp;&nbsp;&nbsp;&nbsp;之所在，虽疏必重，势之所去，虽亲必轻，盖取齐者田族，非吕宗也。分晋者赵、<br /><br />&nbsp;&nbsp;&nbsp;&nbsp;魏，非姬姓也。唯陛下察之。苟吉专其位，凶离其患者，异姓之臣也。欲国之安，<br /><br />&nbsp;&nbsp;&nbsp;&nbsp;祈家之贵，存共其荣，没同其祸者，公族之臣也。今反公族疏而异姓亲，臣窃惑<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;臣闻孟子曰：“君子穷则独善其身，达则兼善天下。”今臣与陛下践冰履炭，<br /><br />&nbsp;&nbsp;&nbsp;&nbsp;登山浮涧，寒温燥湿，高下共之，岂得离陛下哉？不胜愤懑，拜表陈情。若有不<br /><br />&nbsp;&nbsp;&nbsp;&nbsp;合，乞且藏之书府，不便灭弃，臣死之后，事或可思。若有豪少挂圣意者，乞<br /><br />&nbsp;&nbsp;&nbsp;&nbsp;出之朝堂，使夫博古之士，纠臣表之不合义者。如是，则臣愿足矣。<br /><br />&nbsp;&nbsp;&nbsp;&nbsp;帝辄优文答报。【魏略曰：是后大发士息，及取诸国士。植以近前诸国士息<br /><br />&nbsp;&nbsp;&nbsp;&nbsp;已见发，孤稚弱，在者无几，而复被取，乃上书曰：“臣闻古者圣君，与日月齐<br /><br />&nbsp;&nbsp;&nbsp;&nbsp;其明，四时等其信，是以戮凶无重，赏善无轻，怒若惊霆，喜若时雨，恩不中绝，<br /><br />&nbsp;&nbsp;&nbsp;&nbsp;教无二可，以此临朝，则臣下知所死矣。受任在万里之外，审主之所授官，必己<br /><br />&nbsp;&nbsp;&nbsp;&nbsp;之所以投命，虽有构会之徒，泊然不以为惧者，盖君臣相信之明效也。昔章子为<br /><br />&nbsp;&nbsp;&nbsp;&nbsp;齐将，人有告之反者，威王曰：‘不然。’左右曰：‘王何以明之？’王曰：<br /><br />&nbsp;&nbsp;&nbsp;&nbsp;‘闻章子改葬死母；彼尚不欺死父，顾当叛生君乎？’此君之信臣也。昔管仲亲<br /><br />&nbsp;&nbsp;&nbsp;&nbsp;射桓公，后幽囚从鲁槛车载，使少年挽而送齐。管仲知桓公之必用己，惧鲁之悔，<br /><br />&nbsp;&nbsp;&nbsp;&nbsp;谓少年曰：‘吾为汝唱，汝为和，声和声，宜走。’於是管仲唱之，少年走而和<br /><br />&nbsp;&nbsp;&nbsp;&nbsp;之，日行数百里，宿昔而至。至则相齐，此臣之信君也。臣初受封，策书曰：<br /><br />&nbsp;&nbsp;&nbsp;&nbsp;‘植受兹青社，封於东土，以屏翰皇家，为魏藩辅。’而所得兵百五十人，皆年<br /><br />&nbsp;&nbsp;&nbsp;&nbsp;在耳顺，或不逾矩，虎贲官骑及亲事凡二百馀人。正复不老，皆使年壮，备有不<br /><br />&nbsp;&nbsp;&nbsp;&nbsp;虞，检校乘城，顾不足以自救，况皆复耄耋罢曳乎？而名为魏东藩，使屏翰王室，<br /><br />&nbsp;&nbsp;&nbsp;&nbsp;臣窃自羞矣。就之诸国，国有士子，合不过五百人。伏以为三军益损，不复赖此。<br /><br />&nbsp;&nbsp;&nbsp;&nbsp;方外不定，必当须办者，臣愿将部曲倍道奔赴，夫妻负襁，子弟怀粮，蹈锋履刃，<br /><br />&nbsp;&nbsp;&nbsp;&nbsp;以徇国难，何但习业小儿哉？愚诚以挥涕增河，鼷鼠饮海，於朝万无损益，於臣<br /><br />&nbsp;&nbsp;&nbsp;&nbsp;家计甚有废损。又臣士息前后三送，兼人已竭。惟尚有小儿，七八岁已上，十六<br /><br />&nbsp;&nbsp;&nbsp;&nbsp;七已还，三十馀人。今部曲皆年耆，卧在床席，非糜不食，眼不能视，气息裁属<br /><br />&nbsp;&nbsp;&nbsp;&nbsp;者，凡三十七人；疲瘵风靡，疣盲聋聩者，二十三人。惟正须此小儿，大者可备<br /><br />&nbsp;&nbsp;&nbsp;&nbsp;宿卫，虽不足以御寇，粗可以警小盗；小者未堪大使，为可使耘I秽草，驱护鸟<br /><br />&nbsp;&nbsp;&nbsp;&nbsp;雀。休侯人则一事废，一日猎则众业散，不亲自经营则功不摄；常自躬亲，不委<br /><br />&nbsp;&nbsp;&nbsp;&nbsp;下吏而已。陛下圣仁，恩诏三至，士子给国，长不复发。明诏之下，有若日，<br /><br />&nbsp;&nbsp;&nbsp;&nbsp;保金石之恩，必明神之信，画然自固，如天如地。定习业者并复见送，若昼晦，<br /><br />&nbsp;&nbsp;&nbsp;&nbsp;怅然失图。伏以为陛下既爵臣百寮之右，居藩国之任，为置卿士，屋名为宫，冢<br /><br />&nbsp;&nbsp;&nbsp;&nbsp;名为陵，不使其危居独立，无异於凡庶。若柏成欣於野耕，子仲乐於灌园；蓬户<br /><br />&nbsp;&nbsp;&nbsp;&nbsp;茅牖，原宪之宅也；陋巷箪瓢，颜子之居也：臣才不见效用，常慨然执斯志焉。<br /><br />&nbsp;&nbsp;&nbsp;&nbsp;若陛下听臣悉还部曲，罢官属，省监官，使解玺释绂，追柏成、子仲之业，营颜<br /><br />&nbsp;&nbsp;&nbsp;&nbsp;渊、原宪之事，居子臧之庐，宅延陵之室。如此，虽进无成功，退有可守，身死<br /><br />&nbsp;&nbsp;&nbsp;&nbsp;之日，犹松、乔也。然伏度国朝终未肯听臣之若是，固当羁绊於世绳，维系於禄<br /><br />&nbsp;&nbsp;&nbsp;&nbsp;位，怀屑屑之小忧，执无已之百念，安得荡然肆志，逍遥於宇宙之外哉？此愿未<br /><br />&nbsp;&nbsp;&nbsp;&nbsp;从，陛下必欲崇亲亲，笃骨肉，润白骨而荣枯木者，惟遂仁德以副前恩诏。”皆<br /><br />&nbsp;&nbsp;&nbsp;&nbsp;遂还之。】<br /><br />&nbsp;&nbsp;&nbsp;&nbsp;其年冬，诏诸王朝六年正月。其二月，以陈四县封植为陈王，邑三千五百户。<br /><br />&nbsp;&nbsp;&nbsp;&nbsp;植每欲求别见独谈，论及时政，幸冀试用，终不能得。既还，怅然绝望。时法制，<br /><br />&nbsp;&nbsp;&nbsp;&nbsp;待藩国既自峻迫，寮属皆贾竖下才，兵人给其残老，大数不过二百人。又植以前<br /><br />&nbsp;&nbsp;&nbsp;&nbsp;过，事事复减半，十一年中而三徙都，常汲汲无欢，遂发疾薨，时年四十一。<br /><br />&nbsp;&nbsp;&nbsp;&nbsp;【植常为琴瑟调歌，辞曰：“吁嗟此转蓬，居世何独然！长去本根逝，夙夜无休<br /><br />&nbsp;&nbsp;&nbsp;&nbsp;间。东西经七陌，南北越九阡，卒遇回风起，吹我入云间。自谓终天路，忽焉下<br /><br />&nbsp;&nbsp;&nbsp;&nbsp;沉渊。惊飚接我出，故归彼中田。当南而更北，谓东而反西，宕宕当何依，忽亡<br /><br />&nbsp;&nbsp;&nbsp;&nbsp;而复存。飘u周八泽，连翩历五山，流转无恒处，谁知吾苦艰？愿为中林草，秋<br /><br />&nbsp;&nbsp;&nbsp;&nbsp;随野火燔，糜灭岂不痛，愿与根D连。”孙盛曰：异哉，魏氏之封建也！不度先<br /><br />&nbsp;&nbsp;&nbsp;&nbsp;王之典，不思藩屏之术，违敦睦之风，背维城之义。汉初之封，或权侔人主，虽<br /><br />&nbsp;&nbsp;&nbsp;&nbsp;云不度，时势然也。魏氏诸侯，陋同匹夫，虽惩七国，矫枉过也。且魏之代汉，<br /><br />&nbsp;&nbsp;&nbsp;&nbsp;非积德之由，风泽既微，六合未一，而翦枝郑委权异族，势同〈疒鬼〉木，<br /><br />&nbsp;&nbsp;&nbsp;&nbsp;危若巢幕，不嗣忽诸，非天丧也。五等之制，万世不易之典。六代兴亡，曹茁<br /><br />&nbsp;&nbsp;&nbsp;&nbsp;之详矣。】遗令薄葬。以小子志，保家之主也，欲立之。初，植登鱼山，临东阿，<br /><br />&nbsp;&nbsp;&nbsp;&nbsp;喟然有终焉之心，遂营为墓。子志嗣，徙封济北王。景初中诏曰：“陈思王昔虽<br /><br />&nbsp;&nbsp;&nbsp;&nbsp;有过失，既克己慎行，以补前阙，且自少至终，篇籍不离於手，诚难能也。其收<br /><br />&nbsp;&nbsp;&nbsp;&nbsp;黄初中诸奏植罪状，公卿已下议尚书、秘书、中书三府、大鸿胪者皆削除之。撰<br /><br />&nbsp;&nbsp;&nbsp;&nbsp;录植前后所著赋颂诗铭杂论凡百馀篇，副藏内外。”志累增邑，并前九百九十户。<br /><br />&nbsp;&nbsp;&nbsp;&nbsp;【志别传曰：志字允恭，好学有才行。晋武帝为中抚军，迎常道乡公于邺，志夜<br /><br />&nbsp;&nbsp;&nbsp;&nbsp;与帝相见，帝与语，从暮至旦，甚器之。及受禅，改封鄄城公。发诏以志为乐平<br /><br />&nbsp;&nbsp;&nbsp;&nbsp;太守，历章武、赵郡，迁散骑常侍、国子博士，后转博士祭酒。及齐王攸当之藩，<br /><br />&nbsp;&nbsp;&nbsp;&nbsp;下礼官议崇锡之典，志叹曰：“安有如此之才，如此之亲，而不得树本助化，而<br /><br />&nbsp;&nbsp;&nbsp;&nbsp;远出海隅者乎？”乃建议以谏，辞旨甚切。帝大怒，免志官。后复为散骑常侍。<br /><br />&nbsp;&nbsp;&nbsp;&nbsp;志遭母忧，居丧尽哀，因得疾病，喜怒失常，太康九年卒，谥曰定公。】<br /><br />&nbsp;&nbsp;&nbsp;&nbsp;萧怀王熊，早薨。黄初二年追封谥萧怀公。太和三年，又追封爵为王。青龙<br /><br />&nbsp;&nbsp;&nbsp;&nbsp;二年，子哀王炳嗣，食邑二千五百户。六年薨，无子，国除。<br /><br />&nbsp;&nbsp;&nbsp;&nbsp;评曰：任城武艺壮猛，有将领之气。陈思文才富艳，足以自通后叶，然不能<br /><br />&nbsp;&nbsp;&nbsp;&nbsp;克让远防，终致携隙。传曰“楚则失之矣。而齐亦未为得也”，其此之谓欤！<br /><br />&nbsp;&nbsp;&nbsp;&nbsp;【鱼豢曰：谚言“贫不学俭，卑不学恭”，非人性分也，势使然耳。此实然之势，<br /><br />&nbsp;&nbsp;&nbsp;&nbsp;信不虚矣。假令太祖防遏植等，在於畴昔，此贤之心，何缘有窥望乎？彰之挟恨，<br /><br />&nbsp;&nbsp;&nbsp;&nbsp;尚无所至。至於植者，岂能兴难？乃令杨以倚注遇害，丁仪以希意族灭，哀夫！<br /><br />&nbsp;&nbsp;&nbsp;&nbsp;余每览植之华采，思若有神。以此推之，太祖之动心，亦良有以也。】</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,312);">加入书签</a><a
                        href="311.html">上一页</a>&larr;<a href="index.html">返回列表</a>&rarr;<a
                            href="313.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "311.html"; var next_page = "313.html"; var index_page = "index.html"; var sortid = "9"; var article_id = "4"; var chapter_id = "312"; var articlename = "三国志"; var chaptername = " 卷十九 魏书十九"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>