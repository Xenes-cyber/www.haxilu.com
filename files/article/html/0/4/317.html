<!DOCTYPE html>
<html>
<head>
<meta charset="gbk" />
<title>三国志- 卷二十四 魏书二十四-在线阅读-哈西文学网</title>
<meta name="keywords" content="陈寿，裴松之注，三国志， 卷二十四 魏书二十四全文， 卷二十四 魏书二十四在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十四 魏书二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/317.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/317.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 魏书二十四</h1>
            <div class="link xb">
                <a href="316.html">上一页</a>&larr;<a href="index.html">返回列表</a>&rarr;<a
                    href="318.html">下一页</a></div>			
            <div id="BookText">&nbsp;&nbsp;&nbsp;&nbsp;◎韩崔高孙王传第二十四<br /><br />&nbsp;&nbsp;&nbsp;&nbsp;韩暨字公至，南阳堵阳人也。【楚国先贤传曰：暨，韩王信之后。祖术，河<br /><br />&nbsp;&nbsp;&nbsp;&nbsp;东太守。父纯，南郡太守。】同县豪右陈茂，谮暨父兄，畿至大辟。暨阳不以为<br /><br />&nbsp;&nbsp;&nbsp;&nbsp;言，庸赁积资，阴结死士，遂追呼寻禽茂，以首祭父墓，由是显名。举孝廉，司<br /><br />&nbsp;&nbsp;&nbsp;&nbsp;空辟，皆不就。乃变名姓，隐居避乱鲁阳山中。山民合党，欲行寇掠。暨散家财<br /><br />&nbsp;&nbsp;&nbsp;&nbsp;以供牛酒，请其渠帅，为陈安危。山民化之，终不为害。避袁术命召，徙居山都<br /><br />&nbsp;&nbsp;&nbsp;&nbsp;之山。荆州牧刘表礼辟，遂遁逃，南居孱陵界，所在见敬爱，而表深恨之。暨惧，<br /><br />&nbsp;&nbsp;&nbsp;&nbsp;应命，除宜城长。<br /><br />&nbsp;&nbsp;&nbsp;&nbsp;太祖平荆州，辟为丞相士曹属。后选乐陵太守，徙监冶谒者。旧时冶作马排，<br /><br />&nbsp;&nbsp;&nbsp;&nbsp;【蒲拜反。为排以吹炭。】每一熟石用马百匹；更作人排，又费功力；暨乃因长<br /><br />&nbsp;&nbsp;&nbsp;&nbsp;流为水排，计其利益，三倍於前。在职七年，器用充实。制书褒叹，就加司金都<br /><br />&nbsp;&nbsp;&nbsp;&nbsp;尉，班亚九卿。文帝践阼，封宜城亭侯。黄初七年，迁太常，进封南乡亭侯，邑<br /><br />&nbsp;&nbsp;&nbsp;&nbsp;二百户。<br /><br />&nbsp;&nbsp;&nbsp;&nbsp;时新都洛阳，制度未备，而宗庙主u【音石。春秋传曰：命我先人典司宗<br /><br />&nbsp;&nbsp;&nbsp;&nbsp;u。注曰：“宗庙所以藏主石室者。”】皆在邺都。暨奏请迎邺四庙神主，建<br /><br />&nbsp;&nbsp;&nbsp;&nbsp;立洛阳庙，四时蒸尝，亲奉粢盛。崇明正礼，废去淫祀，多所匡正。在官八年，<br /><br />&nbsp;&nbsp;&nbsp;&nbsp;以疾逊位。景初二年春，诏曰：“太中大夫韩暨，澡身浴德，志节高e，年逾八<br /><br />&nbsp;&nbsp;&nbsp;&nbsp;十，守道弥固，可谓纯笃，老而益劭者也。其以暨为司徒。”夏四月薨，遗令敛<br /><br />&nbsp;&nbsp;&nbsp;&nbsp;以时服，葬为土藏。谥曰恭侯。【楚国先贤传曰：暨临终遗言曰：“夫俗奢者，<br /><br />&nbsp;&nbsp;&nbsp;&nbsp;示之以俭，俭则节之以礼。历见前代送终过制，失之甚矣。若尔曹敬听吾言，敛<br /><br />&nbsp;&nbsp;&nbsp;&nbsp;以时服，葬以土藏，穿毕便葬，送以瓦器，慎勿有增益。”又上疏曰：“生有益<br /><br />&nbsp;&nbsp;&nbsp;&nbsp;於民，死犹不害於民。况臣备位台司，在职日浅，未能宣扬圣德以广益黎庶。寝<br /><br />&nbsp;&nbsp;&nbsp;&nbsp;疾弥留，奄即幽冥。方今百姓农务，不宜劳役，乞不令洛阳吏民供设丧具。惧国<br /><br />&nbsp;&nbsp;&nbsp;&nbsp;典有常，使臣私愿不得展从，谨冒以闻，惟蒙哀许。”帝得表嗟叹，乃诏曰：<br /><br />&nbsp;&nbsp;&nbsp;&nbsp;“故司徒韩暨，积德履行，忠以立朝，至於黄发，直亮不亏。既登三事，望获毗<br /><br />&nbsp;&nbsp;&nbsp;&nbsp;辅之助，如何奄忽，天命不永！曾参临没，易箦以礼；晏婴尚俭，遣车降制。今<br /><br />&nbsp;&nbsp;&nbsp;&nbsp;司徒知命，遗言恤民，必欲崇约，可谓善始令终者也。其丧礼所设，皆如故事，<br /><br />&nbsp;&nbsp;&nbsp;&nbsp;勿有所阙。特赐温明秘器，衣一称，五时朝服，玉具剑佩。”】子肇嗣。肇薨，<br /><br />&nbsp;&nbsp;&nbsp;&nbsp;子邦嗣。【楚国先贤传曰：邦字长林。少有才学。晋武帝时为野王令，有称绩。<br /><br />&nbsp;&nbsp;&nbsp;&nbsp;为新城太守，坐举野王故吏为新城计吏，武帝大怒，遂杀邦。暨次子繇，高阳太<br /><br />&nbsp;&nbsp;&nbsp;&nbsp;守。繇子洪，侍御史。洪子寿，字德贞。晋诸公赞曰：自暨已下，世治素业，寿<br /><br />&nbsp;&nbsp;&nbsp;&nbsp;能敦尚家风，性尤忠厚。早历清职，惠帝践阼，为散骑常侍，迁守河南尹。病卒，<br /><br />&nbsp;&nbsp;&nbsp;&nbsp;赠骠骑将军。寿妻贾充女。充无后，以寿子谧为嗣，弱冠为秘书监侍中，性骄佚<br /><br />&nbsp;&nbsp;&nbsp;&nbsp;而才出众。少子蔚，亦有器望，并为赵王伦所诛。韩氏遂灭。】<br /><br />&nbsp;&nbsp;&nbsp;&nbsp;崔林字德儒，清河东武城人也。少时晚成，宗族莫知，惟从兄琰异之。太祖<br /><br />&nbsp;&nbsp;&nbsp;&nbsp;定冀州，召除邬长，贫无车马，单步之官。太祖征壶关，问长吏德政最者，并州<br /><br />&nbsp;&nbsp;&nbsp;&nbsp;刺史张陟以林对，於是擢为冀州主簿，徙署别驾、丞相掾属。魏国既建，稍迁御<br /><br />&nbsp;&nbsp;&nbsp;&nbsp;史中丞。<br /><br />&nbsp;&nbsp;&nbsp;&nbsp;文帝践阼，拜尚书，出为幽州刺史。北中郎将吴质统河北军事，涿郡太守王<br /><br />&nbsp;&nbsp;&nbsp;&nbsp;雄谓林别驾曰：“吴中郎将，上所亲重，国之贵臣也。仗节统事，州郡莫不奉笺<br /><br />&nbsp;&nbsp;&nbsp;&nbsp;致敬，而崔使君初不与相闻。若以边塞不斩卿，使君宁能护卿邪？”别驾具以<br /><br />&nbsp;&nbsp;&nbsp;&nbsp;白林，林曰：“刺史视去此州如脱屣，宁当相累邪？此州与胡虏接，宜镇之以静，<br /><br />&nbsp;&nbsp;&nbsp;&nbsp;扰之则动其逆心，特为国家生北顾忧，以此为寄。”在官一期，寇窃寝息；【案<br /><br />&nbsp;&nbsp;&nbsp;&nbsp;王氏谱：雄字元伯，太保祥之宗也。魏名臣奏载安定太守孟达荐雄曰：“臣闻明<br /><br />&nbsp;&nbsp;&nbsp;&nbsp;君以求贤为业，忠臣以进善为效，故易称‘拔茅连茹’，传曰‘举尔所知’。臣<br /><br />&nbsp;&nbsp;&nbsp;&nbsp;不自量，窃慕其义。臣昔以人乏，谬充备部职。时涿郡太守王雄为西部从事，与<br /><br />&nbsp;&nbsp;&nbsp;&nbsp;臣同僚。雄天性良固，果而有谋。历试三县，政成人和。及在近职，奉宣威恩，<br /><br />&nbsp;&nbsp;&nbsp;&nbsp;怀柔有术，清慎持法。臣往年出使，经过雄郡。自说特受陛下拔擢之恩，常励节<br /><br />&nbsp;&nbsp;&nbsp;&nbsp;精心，思投命为效。言辞激扬，情趣款恻。臣虽愚，不识真伪，以谓雄才兼资<br /><br />&nbsp;&nbsp;&nbsp;&nbsp;文武，忠烈之性，逾越伦辈。今涿郡领户三千，孤寡之家，参居其半，北有守兵<br /><br />&nbsp;&nbsp;&nbsp;&nbsp;藩卫之固，诚不足舒雄智力，展其勤忠病３际芏魃詈瘢无以报国，不胜ff浅<br /><br />&nbsp;&nbsp;&nbsp;&nbsp;见之情，谨冒陈闻。”诏曰：“昔萧何荐韩信，邓禹进吴汉，惟贤知贤也。雄有<br /><br />&nbsp;&nbsp;&nbsp;&nbsp;胆智技能文武之姿，吾宿知之。今便以参散骑之选，方使少在吾门下知指归，便<br /><br />&nbsp;&nbsp;&nbsp;&nbsp;大用之矣。天下之士，欲使皆先历散骑，然后出据州郡，是吾本意也。”雄后为<br /><br />&nbsp;&nbsp;&nbsp;&nbsp;幽州刺史。子浑，凉州刺史。次V，平北将军。司徒安丰侯戎，浑之子。太尉武<br /><br />&nbsp;&nbsp;&nbsp;&nbsp;陵侯衍、荆州刺史澄，皆V之子。】犹以不事上司，左迁河间太守，清论多为林<br /><br />&nbsp;&nbsp;&nbsp;&nbsp;怨也。【魏名臣奏载侍中辛毗奏曰：“昔桓阶为尚书令，以崔林非尚书才，迁以<br /><br />&nbsp;&nbsp;&nbsp;&nbsp;为河间太守。”与此传不同。】<br /><br />&nbsp;&nbsp;&nbsp;&nbsp;迁大鸿胪。龟兹王遣侍子来朝，朝廷嘉其远至，褒赏其王甚厚。馀国各遣子<br /><br />&nbsp;&nbsp;&nbsp;&nbsp;来朝，间使连属，林恐所遣或非真的，权取疏属贾胡，因通使命，利得印绶，而<br /><br />&nbsp;&nbsp;&nbsp;&nbsp;道路护送，所损滋多。劳所养之民，资无益之事，为夷狄所笑，此曩时之所患也。<br /><br />&nbsp;&nbsp;&nbsp;&nbsp;乃移书敦煌喻指，并录前世待遇诸国丰约故事，使有恒常。明帝即位，赐爵关内<br /><br />&nbsp;&nbsp;&nbsp;&nbsp;侯，转光禄勋、司隶校尉。属郡皆罢非法除过员吏。林为政推诚，简存大体，是<br /><br />&nbsp;&nbsp;&nbsp;&nbsp;以去后每辄见思。<br /><br />&nbsp;&nbsp;&nbsp;&nbsp;散骑常侍刘劭作考课论，制下百僚。林议曰：“案周官考课，其文备矣，自<br /><br />&nbsp;&nbsp;&nbsp;&nbsp;康王以下，遂以陵迟，此即考课之法存乎其人也。及汉之季，其失岂在乎佐吏之<br /><br />&nbsp;&nbsp;&nbsp;&nbsp;职不密哉？方今军旅，或猥或卒，备之以科条，申之以内外，增减无常，固难一<br /><br />&nbsp;&nbsp;&nbsp;&nbsp;矣。且万目不张举其纲，众毛不整振其领。皋陶仕虞，伊尹臣殷，不仁者远。五<br /><br />&nbsp;&nbsp;&nbsp;&nbsp;帝三王未必如一，而各以治乱。易曰：‘易简，而天下之理得矣。’太祖随宜设<br /><br />&nbsp;&nbsp;&nbsp;&nbsp;辟，以遗来今，不患不法古也。以为今之制度，不为疏阔，惟在守一勿失而已。<br /><br />&nbsp;&nbsp;&nbsp;&nbsp;若朝臣能任仲山甫之重，式是百辟，则孰敢不肃？”<br /><br />&nbsp;&nbsp;&nbsp;&nbsp;景初元年，司徒、司空并缺，散骑侍郎孟康荐林曰：“夫宰相者，天下之所<br /><br />&nbsp;&nbsp;&nbsp;&nbsp;瞻效，诚宜得秉忠履正本德仗义之士，足为海内所师表者。窃见司隶校尉崔林，<br /><br />&nbsp;&nbsp;&nbsp;&nbsp;禀自然之正性，体高雅之弘量。论其所长以比古人，忠直不回则史鱼之俦，清俭<br /><br />&nbsp;&nbsp;&nbsp;&nbsp;守约则季文之匹也。牧守州郡，所在而治，及为外司，万里肃齐，诚台辅之妙器，<br /><br />&nbsp;&nbsp;&nbsp;&nbsp;衮职之良才也。”后年遂为司空，封安阳亭侯，邑六百户。三公封列侯，自林始<br /><br />&nbsp;&nbsp;&nbsp;&nbsp;也。【臣松之以为汉封丞相邑，为荀悦所讥。魏封三公，其失同也。】顷之，又<br /><br />&nbsp;&nbsp;&nbsp;&nbsp;进封安阳乡侯。<br /><br />&nbsp;&nbsp;&nbsp;&nbsp;鲁相上言：“汉旧立孔子庙，褒成侯岁时奉祠，辟雍行礼，必祭先师，王家<br /><br />&nbsp;&nbsp;&nbsp;&nbsp;出谷，春秋祭祀。今宗圣侯奉嗣，未有命祭之礼，宜给牲牢，长吏奉祀，尊为贵<br /><br />&nbsp;&nbsp;&nbsp;&nbsp;神。”制三府议，博士傅祗以春秋传言立在祀典，则孔子是也。宗圣m足继绝世，<br /><br />&nbsp;&nbsp;&nbsp;&nbsp;章盛德耳。至於显立言，崇明德，则宜如鲁相所上。林议以为“宗圣侯亦以王命<br /><br />&nbsp;&nbsp;&nbsp;&nbsp;祀，不为未有命也。周武王封黄帝、尧、舜之后，及立三恪，禹、汤之世，不列<br /><br />&nbsp;&nbsp;&nbsp;&nbsp;于时，复特命他官祭也。今周公已上，达於三皇，忽焉不祀，而其礼经亦存其言。<br /><br />&nbsp;&nbsp;&nbsp;&nbsp;今独祀孔子者，以世近故也。以大夫之后，特受无疆之祀，礼过古帝，义逾汤、<br /><br />&nbsp;&nbsp;&nbsp;&nbsp;武，可谓崇明报德矣，无复重祀於非族也。”【臣松之以为孟轲称宰我之辞曰：<br /><br />&nbsp;&nbsp;&nbsp;&nbsp;“以予观夫子，贤於尧舜远矣。”又曰：“生民以来，未有盛於孔子者也。”斯<br /><br />&nbsp;&nbsp;&nbsp;&nbsp;非通贤之格言，商较之定准乎！虽妙极则同，万圣犹一，然淳薄异时，质文殊用，<br /><br />&nbsp;&nbsp;&nbsp;&nbsp;或当时则荣，没则已焉，是以遗风所被，有深浅。若乃经纬天人，立言垂制，<br /><br />&nbsp;&nbsp;&nbsp;&nbsp;百王莫之能违，彝伦资之以立，诚一人而已耳。周监二代，斯文为盛。然於六经<br /><br />&nbsp;&nbsp;&nbsp;&nbsp;之道，未能及其精致。加以圣贤不兴，旷年五百，道化陵夷，宪章殆灭，若使时<br /><br />&nbsp;&nbsp;&nbsp;&nbsp;无孔门，则周典几乎息矣。夫能光明先王之道，以成万世之功，齐天地之无穷，<br /><br />&nbsp;&nbsp;&nbsp;&nbsp;等日月之久照，岂不有逾於群圣哉？林曾无史迁洞想之诚，梅真慷慨之志，而守<br /><br />&nbsp;&nbsp;&nbsp;&nbsp;其蓬心以塞明义，可谓多见其不知量也。】<br /><br />&nbsp;&nbsp;&nbsp;&nbsp;明帝又分林邑，封一子列侯。正始五年薨，谥曰孝侯。子述嗣。【晋诸公赞<br /><br />&nbsp;&nbsp;&nbsp;&nbsp;曰：述弟随，晋尚书仆射。为人亮济。赵王伦篡位，随与其事。伦败，随亦废锢<br /><br />&nbsp;&nbsp;&nbsp;&nbsp;而卒。林孙玮，性率而疏，至太子右卫率也。初，林识拔同郡王经於民伍之中，<br /><br />&nbsp;&nbsp;&nbsp;&nbsp;卒为名士，世以此称之。】<br /><br />&nbsp;&nbsp;&nbsp;&nbsp;高柔字文惠，陈留圉人也。父靖，为蜀郡都尉。【陈留耆旧传曰：靖高祖父<br /><br />&nbsp;&nbsp;&nbsp;&nbsp;固，不仕王莽世，为淮阳太守所害，以烈节垂名。固子慎，字孝甫。敦厚少华，<br /><br />&nbsp;&nbsp;&nbsp;&nbsp;有沈深之量。抚育孤兄子五人，恩义甚笃。琅邪相何英嘉其行履，以女妻焉。英<br /><br />&nbsp;&nbsp;&nbsp;&nbsp;即车骑将军熙之父也。慎历二县令、东莱太守。老病归家，草屋蓬户，瓮缶无储。<br /><br />&nbsp;&nbsp;&nbsp;&nbsp;其妻谓之曰：“君累经宰守，积有年岁，何能不少为储畜以遗子孙乎？”慎曰：<br /><br />&nbsp;&nbsp;&nbsp;&nbsp;“我以勤身清名为之基，以二千石遗之，不亦可乎！”子式，至孝，常尽力供养。<br /><br />&nbsp;&nbsp;&nbsp;&nbsp;永初中，螟蝗为害，独不食式麦，圉令周强以表州郡。太守杨舜举式孝子，让不<br /><br />&nbsp;&nbsp;&nbsp;&nbsp;行。后以孝廉为郎。次子昌，昌弟赐，并为刺史、郡守。式子弘，孝廉。弘生靖。】<br /><br />&nbsp;&nbsp;&nbsp;&nbsp;柔留乡里，谓邑中曰：“今者英雄并起，陈留四战之地也。曹将军虽据兖州，本<br /><br />&nbsp;&nbsp;&nbsp;&nbsp;有四方之图，未得安坐守也。而张府君先得志於陈留，吾恐变乘间作也，欲与诸<br /><br />&nbsp;&nbsp;&nbsp;&nbsp;君避之。”众人皆以张邈与太祖善，柔又年少，不然其言。柔从兄郑袁绍甥也，<br /><br />&nbsp;&nbsp;&nbsp;&nbsp;【谢承后汉书曰：肿衷才。才志弘邈，文武秀出。父躬，蜀郡太守。祖赐，司<br /><br />&nbsp;&nbsp;&nbsp;&nbsp;隶校尉。案陈留耆旧传及谢承书，钟ξ柔从父，非从兄也。未知何者为误。】<br /><br />&nbsp;&nbsp;&nbsp;&nbsp;在河北呼柔，柔举宗从之。会靖卒於西州，时道路艰涩，兵寇纵横，而柔冒艰险<br /><br />&nbsp;&nbsp;&nbsp;&nbsp;诣蜀迎丧，辛苦荼毒，无所不尝，三年乃还。<br /><br />&nbsp;&nbsp;&nbsp;&nbsp;太祖平袁氏，以柔为【管】菅长。县中素闻其名，奸吏数人，皆自引去。柔<br /><br />&nbsp;&nbsp;&nbsp;&nbsp;教曰：“昔邴吉临政，吏尝有非，犹尚容之。况此诸吏，於吾未有失乎！其召复<br /><br />&nbsp;&nbsp;&nbsp;&nbsp;之。”咸还，皆自励，咸为佳吏。高旨冉担顷之以并州叛。柔自归太祖，太祖<br /><br />&nbsp;&nbsp;&nbsp;&nbsp;欲因事诛之，以为刺奸令史；处法允当，狱无留滞，辟为丞相仓曹属。【魏氏春<br /><br />&nbsp;&nbsp;&nbsp;&nbsp;秋曰：柔既处法平允，又夙夜匪懈，至拥膝抱文书而寝。太祖尝夜微出，观察诸<br /><br />&nbsp;&nbsp;&nbsp;&nbsp;吏，见柔，哀之，徐解裘覆柔而去。自是辟焉。】太祖欲遣锺繇等讨张鲁，柔谏，<br /><br />&nbsp;&nbsp;&nbsp;&nbsp;以为今猥遣大兵，西有韩遂、马超，谓为己举，将相扇动作逆，宜先招集三辅，<br /><br />&nbsp;&nbsp;&nbsp;&nbsp;三辅苟平，汉中可传檄而定也。繇入关，遂、超等果反。<br /><br />&nbsp;&nbsp;&nbsp;&nbsp;魏国初建，为尚书郎。转拜丞相理曹掾，令曰：“夫治定之化，以礼为首。<br /><br />&nbsp;&nbsp;&nbsp;&nbsp;拨乱之政，以刑为先。是以舜流四凶族，皋陶作士。汉祖除秦苛法，萧何定律。<br /><br />&nbsp;&nbsp;&nbsp;&nbsp;掾清识平当，明于宪典，勉恤之哉！”鼓吹宋金等在合肥亡逃。旧法，军征士亡，<br /><br />&nbsp;&nbsp;&nbsp;&nbsp;考竟其妻子。太祖患犹不息，更重其刑。金有母妻及二弟皆给官，主者奏尽杀之。<br /><br />&nbsp;&nbsp;&nbsp;&nbsp;柔启曰：“士卒亡军，诚在可疾，然窃闻其中时有悔者。愚谓乃宜贷其妻子，一<br /><br />&nbsp;&nbsp;&nbsp;&nbsp;可使贼中不信，二可使诱其还心。正如前科，固已绝其意望，而猥复重之，柔恐<br /><br />&nbsp;&nbsp;&nbsp;&nbsp;自今在军之士，见一人亡逃，诛将及己，亦且相随而走，不可复得杀也。此重刑<br /><br />&nbsp;&nbsp;&nbsp;&nbsp;非所以止亡，乃所以益走耳。”太祖曰：“善。”即止不杀金母、弟，蒙活者甚<br /><br />&nbsp;&nbsp;&nbsp;&nbsp;众。<br /><br />&nbsp;&nbsp;&nbsp;&nbsp;迁为颍川太守，复还为法曹掾。时置校事卢洪、赵达等，使察群下，柔谏曰：<br /><br />&nbsp;&nbsp;&nbsp;&nbsp;“设官分职，各有所司。今置校事，既非居上信下之旨。又达等数以憎爱擅作威<br /><br />&nbsp;&nbsp;&nbsp;&nbsp;福，宜检治之。”太祖曰：“卿知达等，恐不如吾也。要能刺举而辨众事，使贤<br /><br />&nbsp;&nbsp;&nbsp;&nbsp;人君子为之，则不能也。昔叔孙通用群盗，良有以也。”达等后奸利发，太祖杀<br /><br />&nbsp;&nbsp;&nbsp;&nbsp;之以谢於柔。<br /><br />&nbsp;&nbsp;&nbsp;&nbsp;文帝践阼，以柔为治书侍御史，赐爵关内侯，转加治书执法。民间数有诽谤<br /><br />&nbsp;&nbsp;&nbsp;&nbsp;妖言，帝疾之，有妖言辄杀，而赏告者。柔上疏曰；“今妖言者必戮，告之者辄<br /><br />&nbsp;&nbsp;&nbsp;&nbsp;赏。既使过误无反善之路，又将开凶狡之群相诬罔之渐，诚非所以息奸省讼，缉<br /><br />&nbsp;&nbsp;&nbsp;&nbsp;熙治道也。昔周公作诰，称殷之祖宗，咸不顾小人之怨。在汉太宗，亦除妖言诽<br /><br />&nbsp;&nbsp;&nbsp;&nbsp;谤之令。臣愚以为宜除妖谤赏告之法，以隆天父养物之仁。”帝不即从，而相诬<br /><br />&nbsp;&nbsp;&nbsp;&nbsp;告者滋甚。帝乃下诏：“敢以诽谤相告者，以所告者罪罪之。”於是遂绝。校事<br /><br />&nbsp;&nbsp;&nbsp;&nbsp;刘慈等，自黄初初数年之间，举吏民奸罪以万数，柔皆请惩虚实；其馀小小挂法<br /><br />&nbsp;&nbsp;&nbsp;&nbsp;者，不过罚金。四年，迁为廷尉。<br /><br />&nbsp;&nbsp;&nbsp;&nbsp;魏初，三公无事，又希与朝政。柔上疏曰：“天地以四时成功，元首以辅弼<br /><br />&nbsp;&nbsp;&nbsp;&nbsp;兴治；成汤仗阿衡之佐，文、武凭旦、望之力，逮至汉初，萧、曹之俦并以元勋<br /><br />&nbsp;&nbsp;&nbsp;&nbsp;代作心膂，此皆明王圣主任臣於上，贤相良辅股肱於下也。今公辅之臣，皆国之<br /><br />&nbsp;&nbsp;&nbsp;&nbsp;栋梁，民所具瞻，而置之三事，不使知政，遂各偃息养高，鲜有进纳，诚非朝廷<br /><br />&nbsp;&nbsp;&nbsp;&nbsp;崇用大臣之义，大臣献可替否之谓也。古者刑政有疑，辄议於槐棘之下。自今之<br /><br />&nbsp;&nbsp;&nbsp;&nbsp;后，朝有疑议及刑狱大事，宜数以咨访三公。三公朝朔望之日，又可特延入，讲<br /><br />&nbsp;&nbsp;&nbsp;&nbsp;论得失，博尽事情，庶有裨起天听，弘益大化。”帝嘉纳焉。<br /><br />&nbsp;&nbsp;&nbsp;&nbsp;帝以宿嫌，欲枉法诛治书执法鲍勋，而柔固执不从诏命。帝怒甚，遂召柔诣<br /><br />&nbsp;&nbsp;&nbsp;&nbsp;台；遣使者承指至廷尉考竟勋，勋死乃遣柔还寺。<br /><br />&nbsp;&nbsp;&nbsp;&nbsp;明帝即位，封柔延寿亭侯。时博士执经，柔上疏曰：“臣闻遵道重学，圣人<br /><br />&nbsp;&nbsp;&nbsp;&nbsp;洪训；褒文崇儒，帝者明义。昔汉末陵迟，礼乐崩坏，雄战虎争，以战陈为务，<br /><br />&nbsp;&nbsp;&nbsp;&nbsp;遂使儒林之群，幽隐而不显。太祖初兴，愍其如此，在於拨乱之际，并使郡县立<br /><br />&nbsp;&nbsp;&nbsp;&nbsp;教学之官。高祖即位，遂阐其业，兴复辟雍，州立课试，於是天下之士，复闻庠<br /><br />&nbsp;&nbsp;&nbsp;&nbsp;序之教，亲俎豆之礼焉。陛下临政，允迪闭埽敷弘大猷，光济先轨，虽夏启之<br /><br />&nbsp;&nbsp;&nbsp;&nbsp;承基，周成之继业，诚无以加也。然今博士皆经明行，一国清选，而使迁除限<br /><br />&nbsp;&nbsp;&nbsp;&nbsp;不过长，惧非所以崇显儒术，帅励怠惰也。孔子称‘举善而教不能则劝’，故楚<br /><br />&nbsp;&nbsp;&nbsp;&nbsp;礼申公，学士锐精，汉隆卓茂，|绅竞慕。臣以为博士者，道之渊薮，六艺所宗，<br /><br />&nbsp;&nbsp;&nbsp;&nbsp;宜随学行优劣，待以不次之位。敦崇道教，以劝学者，於化为弘。”帝纳之。<br /><br />&nbsp;&nbsp;&nbsp;&nbsp;后大兴殿舍，百姓劳役；广采众女，充盈后宫；后宫皇子连夭，继嗣未育。<br /><br />&nbsp;&nbsp;&nbsp;&nbsp;柔上疏曰：“二虏狡猾，潜自讲肄，谋动干戈，未图束手；宜畜养将士，缮治甲<br /><br />&nbsp;&nbsp;&nbsp;&nbsp;兵，以逸待之。而顷兴造殿舍，上下劳扰；若使吴、蜀知人虚实，通谋并势，复<br /><br />&nbsp;&nbsp;&nbsp;&nbsp;俱送死，甚不易也。昔汉文惜十家之资，不营小台之娱；去病虑匈奴之害，不遑<br /><br />&nbsp;&nbsp;&nbsp;&nbsp;治第之事。况今所损者非惟百金之费，所忧者非徒北狄之患乎？可粗成见所营立，<br /><br />&nbsp;&nbsp;&nbsp;&nbsp;以充朝宴之仪。乞罢作者，使得就农。二方平定，复可徐兴。昔轩辕以二十五子，<br /><br />&nbsp;&nbsp;&nbsp;&nbsp;传祚弥远；周室以姬国四十，历年滋多。陛下聪达，穷理尽性，而顷皇子连多夭<br /><br />&nbsp;&nbsp;&nbsp;&nbsp;逝，熊罴之祥又未感应。群下之心，莫不悒戚。周礼，天子后妃以下百二十人，<br /><br />&nbsp;&nbsp;&nbsp;&nbsp;嫔嫱之仪，既以盛矣。窃闻后庭之数，或复过之，圣嗣不昌，殆能由此。臣愚以<br /><br />&nbsp;&nbsp;&nbsp;&nbsp;为可妙简淑媛，以备内官之数，其馀尽遣还家。且以育精养神，专静为宝。如此，<br /><br />&nbsp;&nbsp;&nbsp;&nbsp;则螽斯之徵，可庶而致矣。”帝报曰：“知卿忠允，乃心王室，辄克昌言；他复<br /><br />&nbsp;&nbsp;&nbsp;&nbsp;以闻。”<br /><br />&nbsp;&nbsp;&nbsp;&nbsp;时猎法甚峻。宜阳典农刘龟窃於禁内射兔，其功曹张京诣校事言之。帝匿京<br /><br />&nbsp;&nbsp;&nbsp;&nbsp;名，收龟付狱。柔表请告者名，帝大怒曰：“刘龟当死，乃敢猎吾禁地。送龟廷<br /><br />&nbsp;&nbsp;&nbsp;&nbsp;尉，廷尉便当考掠，何复请告者主名，吾岂妄收龟邪？”柔曰：“廷尉，天下之<br /><br />&nbsp;&nbsp;&nbsp;&nbsp;平也，安得以至尊喜怒而毁法乎？”重复为奏，辞指深切。帝意寤，乃下京名。<br /><br />&nbsp;&nbsp;&nbsp;&nbsp;即还讯，各当其罪。<br /><br />&nbsp;&nbsp;&nbsp;&nbsp;时制，吏遭大丧者，百日后皆给役。有司徒吏解弘遭父丧，后有军事，受敕<br /><br />&nbsp;&nbsp;&nbsp;&nbsp;当行，以疾病为辞。诏怒曰：“汝非曾、闵，何言毁邪？”促收考竟。柔见弘信<br /><br />&nbsp;&nbsp;&nbsp;&nbsp;甚羸劣，奏陈其事，宜加宽贷。帝乃诏曰：“孝哉弘也！其原之。”<br /><br />&nbsp;&nbsp;&nbsp;&nbsp;初，公孙渊兄晃，为叔父恭任内侍，先渊未反，数陈其变。及渊谋逆，帝不<br /><br />&nbsp;&nbsp;&nbsp;&nbsp;忍斩，欲就狱杀之。柔上疏曰：“书称‘用罪伐厥死，用德彰厥善’，此王制<br /><br />&nbsp;&nbsp;&nbsp;&nbsp;之明典也。晃及妻子，叛逆之类，诚应枭县，勿使遗育。而臣窃闻晃先数自归，<br /><br />&nbsp;&nbsp;&nbsp;&nbsp;陈渊祸萌，虽为凶族，原心可恕。夫仲尼亮司马牛之忧，祁奚明叔向之过，在昔<br /><br />&nbsp;&nbsp;&nbsp;&nbsp;之美义也。臣以为晃信有言，宜贷其死；苟自无言，便当斩。今进不赦其命，<br /><br />&nbsp;&nbsp;&nbsp;&nbsp;退不彰其罪，闭著囹圄，使自引分，四方观国，或疑此举也。”帝不听，竟遣使<br /><br />&nbsp;&nbsp;&nbsp;&nbsp;赍金屑饮晃及其妻子，赐以棺、衣，殡敛於宅。【孙盛曰：闻五帝无诰誓之文，<br /><br />&nbsp;&nbsp;&nbsp;&nbsp;三王无盟祝之事，然则盟誓之文，始自三季，质任之作，起於周微。夫贞夫之一，<br /><br />&nbsp;&nbsp;&nbsp;&nbsp;则天地可动，机心内萌，则鸥鸟不下。况信不足焉而祈物之必附，猜生於我而望<br /><br />&nbsp;&nbsp;&nbsp;&nbsp;彼之必怀，何异挟冰求温，抱炭希凉者哉？且夫要功之伦，陵肆之类，莫不背情<br /><br />&nbsp;&nbsp;&nbsp;&nbsp;任计，昧利忘亲，纵怀慈孝之爱，或虑倾身之祸。是以周、郑交恶，汉高请羹，<br /><br />&nbsp;&nbsp;&nbsp;&nbsp;隗嚣捐子，马超背父，其为酷忍如此之极也，安在其因质委诚，取任永固哉？世<br /><br />&nbsp;&nbsp;&nbsp;&nbsp;主若能远览先王闲邪之至道，近鉴狡肆徇利之凶心，胜之以解网之仁，致之以来<br /><br />&nbsp;&nbsp;&nbsp;&nbsp;苏之惠，耀之以雷霆之威，润之以时雨之施，则不恭可敛衽於一朝，湎可屈膝<br /><br />&nbsp;&nbsp;&nbsp;&nbsp;於象魏矣。何必拘厥亲以来其情，逼所爱以制其命乎？苟不能然，而仗夫计术，<br /><br />&nbsp;&nbsp;&nbsp;&nbsp;笼之以权数，检之以一切，虽览一室而庶徵於四海，法生鄙局，冀或半之暂益，<br /><br />&nbsp;&nbsp;&nbsp;&nbsp;自不得不有不忍之刑，以遂孥戮之罚，亦犹渎盟由乎一人，而云俾坠其师，无克<br /><br />&nbsp;&nbsp;&nbsp;&nbsp;遗育之言耳。岂得复引四罪不及之典，司马牛获宥之义乎？假令任者皆不保其父<br /><br />&nbsp;&nbsp;&nbsp;&nbsp;兄，辄有二三之言，曲哀其意而悉活之，则长人子危亲自存之悖。子弟虽质，必<br /><br />&nbsp;&nbsp;&nbsp;&nbsp;无刑戮之忧，父兄虽逆，终无剿绝之虑。柔不究明此术非盛王之道，宜开张远义，<br /><br />&nbsp;&nbsp;&nbsp;&nbsp;蠲此近制，而陈法内之刑以申一人之命，可谓心存小善，非王者之体。古者杀人<br /><br />&nbsp;&nbsp;&nbsp;&nbsp;之中，又有仁焉。刑之於狱，未为失也。臣松之以为辨章事理，贵得当时之宜，<br /><br />&nbsp;&nbsp;&nbsp;&nbsp;无为虚唱大言而终归无用。浮诞之论，不切於实，犹若画魑魅之象，而踬於犬马<br /><br />&nbsp;&nbsp;&nbsp;&nbsp;之形也。质任之兴，非【防】仿近世，况三方鼎峙，辽东偏远，羁其亲属以防未<br /><br />&nbsp;&nbsp;&nbsp;&nbsp;然，不为非矣。柔谓晃有先言之善，宜蒙原心之宥。而盛责柔不能开张远理，蠲<br /><br />&nbsp;&nbsp;&nbsp;&nbsp;此近制。不达此言竟为何谓？若云猜防为非，质任宜废，是谓应大明先王之道，<br /><br />&nbsp;&nbsp;&nbsp;&nbsp;不预任者生死也。晃之为任，历年已久，岂得於杀活之际，方论至理之本。是何<br /><br />&nbsp;&nbsp;&nbsp;&nbsp;异丛棘既繁，事须判决，空论刑措之美，无闻当不之实哉？其为迂阔，亦已甚矣，<br /><br />&nbsp;&nbsp;&nbsp;&nbsp;汉高事穷理迫，权以济亲，而总之酷忍之科，既已大有所诬。且自古以来，未有<br /><br />&nbsp;&nbsp;&nbsp;&nbsp;子弟妄告父兄以图全身者，自存之悖，未之或闻。晃以兄告弟，而其事果验。谓<br /><br />&nbsp;&nbsp;&nbsp;&nbsp;晃应杀，将以遏防。若言之亦死，不言亦死，岂不杜归善之心，失正刑之中哉？<br /><br />&nbsp;&nbsp;&nbsp;&nbsp;若赵括之母，以先请获免，锺会之兄，以密言全子，古今此比，盖为不少。晃之<br /><br />&nbsp;&nbsp;&nbsp;&nbsp;前言，事同斯例，而独遇否闭，良可哀哉！】<br /><br />&nbsp;&nbsp;&nbsp;&nbsp;是时，杀禁地鹿者身死，财产没官，有能觉告者厚加赏赐。柔上疏曰：“圣<br /><br />&nbsp;&nbsp;&nbsp;&nbsp;王之御世，莫不以广农为务，俭用为资。夫农广则谷积，用俭则财畜，畜财积谷<br /><br />&nbsp;&nbsp;&nbsp;&nbsp;而有忧患之虞者，未之有也。古者，一夫不耕，或为之饥；一妇不织，或为之寒。<br /><br />&nbsp;&nbsp;&nbsp;&nbsp;中间已来，百姓供给众役，亲田者既减，加顷复有猎禁，群鹿犯暴，残食生苗，<br /><br />&nbsp;&nbsp;&nbsp;&nbsp;处处为害，所伤不赀。民虽障防，力不能御。至如荥阳左右，周数百里，岁略不<br /><br />&nbsp;&nbsp;&nbsp;&nbsp;收，元元之命，实可矜伤。方今天下生财者甚少，而麋鹿之损者甚多。卒有兵戎<br /><br />&nbsp;&nbsp;&nbsp;&nbsp;之役，凶年之灾，将无以待之。惟陛下览先圣之所念，愍稼穑之艰难，宽放民间，<br /><br />&nbsp;&nbsp;&nbsp;&nbsp;使得捕鹿，遂除其禁，则众庶久济，莫不悦豫矣。”【魏名臣奏载柔上疏曰：<br /><br />&nbsp;&nbsp;&nbsp;&nbsp;“臣深思陛下所以不早取此鹿者，诚欲使极蕃息，然后大取以为军国之用。然臣<br /><br />&nbsp;&nbsp;&nbsp;&nbsp;窃以为今鹿但有日耗，终无从得多也。何以知之？今禁地广轮且千馀里，臣下计<br /><br />&nbsp;&nbsp;&nbsp;&nbsp;无虑其中有虎大小六百头，狼有五百头，狐万头。使大虎一头三日食一鹿，一虎<br /><br />&nbsp;&nbsp;&nbsp;&nbsp;一岁百二十鹿，是为六百头虎一岁食七万二千头鹿也。使十狼日共食一鹿，是为<br /><br />&nbsp;&nbsp;&nbsp;&nbsp;五百头狼一岁共食万八千头鹿。鹿子始生，未能善走，使十狐一日共食一子，比<br /><br />&nbsp;&nbsp;&nbsp;&nbsp;至健走一月之间，是为万狐一月共食鹿子三万头也。大凡一岁所食十二万头。其<br /><br />&nbsp;&nbsp;&nbsp;&nbsp;雕鹗所害，臣置不计。以此推之，终无从得多，不如早取之为便也。”】<br /><br />&nbsp;&nbsp;&nbsp;&nbsp;顷之，护军营士窦礼近出不还。营以为亡，表言逐捕，没其妻盈及男女为官<br /><br />&nbsp;&nbsp;&nbsp;&nbsp;奴婢。盈连至州府，称冤自讼，莫有省者。乃辞诣廷尉。柔问曰：“汝何以知夫<br /><br />&nbsp;&nbsp;&nbsp;&nbsp;不亡？”盈垂泣对曰：“夫少单特，养一老妪为母，事甚恭谨，又哀儿女，抚视<br /><br />&nbsp;&nbsp;&nbsp;&nbsp;不离，非是轻狡不顾室家者也。”柔重问曰：“汝夫不与人有怨雠乎？”对曰：<br /><br />&nbsp;&nbsp;&nbsp;&nbsp;“夫良善，与人无雠。”又曰：“汝夫不与人交钱财乎？”对曰：“尝出钱与同<br /><br />&nbsp;&nbsp;&nbsp;&nbsp;营士焦子文，求不得。”时子文m坐小事系狱，柔乃见子文，问所坐。言次，曰：<br /><br />&nbsp;&nbsp;&nbsp;&nbsp;“汝颇曾举人钱不？”子文曰：“自以单贫，初不敢举人钱物也。”柔察子文色<br /><br />&nbsp;&nbsp;&nbsp;&nbsp;动，遂曰：“汝昔举窦礼钱，何言不邪？”子文怪知事露，应对不次。柔曰：<br /><br />&nbsp;&nbsp;&nbsp;&nbsp;“汝已杀礼，便宜早服。”子文於是叩头，具首杀礼本末，埋藏处所。柔便遣吏<br /><br />&nbsp;&nbsp;&nbsp;&nbsp;卒，承子文辞往掘礼，即得其尸。诏书复盈母子为平民。班下天下，以礼为戒。<br /><br />&nbsp;&nbsp;&nbsp;&nbsp;在官二十三年，转为太常，旬日迁司空，后徙司徒。太傅司马宣王奏免曹爽，<br /><br />&nbsp;&nbsp;&nbsp;&nbsp;皇太后诏召柔假节行大将军事，据爽营。太傅谓柔曰：“君为周勃矣。”爽诛，<br /><br />&nbsp;&nbsp;&nbsp;&nbsp;进封万岁乡侯。高贵乡公即位，进封安国侯，转为太尉。常道乡公即位，增邑并<br /><br />&nbsp;&nbsp;&nbsp;&nbsp;前四千，前后封二子亭侯。景元四年，年九十薨，谥曰元侯。孙浑嗣。咸熙中，<br /><br />&nbsp;&nbsp;&nbsp;&nbsp;开建五等，以柔等著勋前朝，改封浑昌陆子。【晋诸公赞曰：柔长子俊，大将军<br /><br />&nbsp;&nbsp;&nbsp;&nbsp;掾，次诞，历三州刺史、太仆。诞放率不伦，而决烈过人。次光，字宣茂，少习<br /><br />&nbsp;&nbsp;&nbsp;&nbsp;家业，明练法理。晋武帝世，为黄沙御史，与中丞同，迁守廷尉，后即真。兄诞<br /><br />&nbsp;&nbsp;&nbsp;&nbsp;与光异操，谓光小节，常轻侮之，而光事诞愈谨。终於尚书令。追赠司空。】<br /><br />&nbsp;&nbsp;&nbsp;&nbsp;孙礼字德达，涿郡容城人也。太祖平幽州，召为司空军谋掾。初丧乱时，礼<br /><br />&nbsp;&nbsp;&nbsp;&nbsp;与母相失，同郡马台求得礼母，礼推家财尽以与台。台后坐法当死，礼私导令逾<br /><br />&nbsp;&nbsp;&nbsp;&nbsp;狱自首，既而曰：“臣无逃亡之义。”径诣刺奸主簿温恢。恢嘉之，具白太祖，<br /><br />&nbsp;&nbsp;&nbsp;&nbsp;各减死一等。<br /><br />&nbsp;&nbsp;&nbsp;&nbsp;后除河间郡丞，稍迁荥阳都尉。鲁山中贼数百人，保固险阻，为民作害；乃<br /><br />&nbsp;&nbsp;&nbsp;&nbsp;徙礼为鲁相。礼至官，出俸谷，发吏民，募首级，招纳降附，使还为间，应时平<br /><br />&nbsp;&nbsp;&nbsp;&nbsp;泰。历山阳、平原、平昌、琅邪太守。从大司马曹休征吴於夹石，礼谏以为不可<br /><br />&nbsp;&nbsp;&nbsp;&nbsp;深入，不从而败。迁阳平太守，入为尚书。<br /><br />&nbsp;&nbsp;&nbsp;&nbsp;明帝方修宫室，而节气不和，天下少谷。礼固争，罢役，诏曰：“敬纳谠言，<br /><br />&nbsp;&nbsp;&nbsp;&nbsp;促遣民作。”时李惠监作，复奏留一月，有所成讫。礼径至作所，不复重奏，称<br /><br />&nbsp;&nbsp;&nbsp;&nbsp;诏罢民，帝奇其意而不责也。<br /><br />&nbsp;&nbsp;&nbsp;&nbsp;帝猎於大石山，虎趋乘舆，礼便投鞭下马，欲奋剑斫虎，诏令礼上马。明帝<br /><br />&nbsp;&nbsp;&nbsp;&nbsp;临崩之时，以曹爽为大将军，宜得良佐，於床下受遗诏，拜礼大将军长史，加散<br /><br />&nbsp;&nbsp;&nbsp;&nbsp;骑常侍。礼亮直不挠，爽弗便也，以为扬州刺史，加伏波将军，赐爵关内侯。吴<br /><br />&nbsp;&nbsp;&nbsp;&nbsp;大将全琮帅数万众来侵寇，时州兵休使，在者无几。礼躬勒卫兵御之，战於芍陂，<br /><br />&nbsp;&nbsp;&nbsp;&nbsp;自旦及暮，将士死伤过半。礼犯蹈白刃，马被数创，手秉⒐模奋不顾身，贼众<br /><br />&nbsp;&nbsp;&nbsp;&nbsp;乃退。诏书慰劳，赐绢七百匹。礼为死事者设祀哭临，哀号发心，皆以绢付亡者<br /><br />&nbsp;&nbsp;&nbsp;&nbsp;家，无以入身。<br /><br />&nbsp;&nbsp;&nbsp;&nbsp;徵拜少府，出为荆州刺史，迁冀州牧。太傅司马宣王谓礼曰：“今清河、平<br /><br />&nbsp;&nbsp;&nbsp;&nbsp;原争界八年，更二刺史，靡能决之；虞、芮待文王而了，宜善令分明。”礼曰：<br /><br />&nbsp;&nbsp;&nbsp;&nbsp;“讼者据墟墓为验，听者以先老为正，而老者不可加以\楚，又墟墓或迁就高<br /><br />&nbsp;&nbsp;&nbsp;&nbsp;敞，或徙避仇雠。如今所闻，虽皋陶犹将为难。若欲使必也无讼，当以烈祖初封<br /><br />&nbsp;&nbsp;&nbsp;&nbsp;平原时图决之。何必推古问故，以益辞讼？昔成王以桐叶戏叔虞，周公便以封之。<br /><br />&nbsp;&nbsp;&nbsp;&nbsp;今图藏在天府，便可於坐上断也，岂待到州乎？”宣王曰：“是也。当别下图。”<br /><br />&nbsp;&nbsp;&nbsp;&nbsp;礼到，案图宜属平原。而曹爽信清河言，下书云：“图不可用，当参异同。”礼<br /><br />&nbsp;&nbsp;&nbsp;&nbsp;上疏曰：“管仲霸者之佐，其器又小，犹能夺伯氏骈邑，使没齿无怨言。臣受牧<br /><br />&nbsp;&nbsp;&nbsp;&nbsp;伯之任，奉圣朝明图，验地著之界，界实以王翁河为限；而g以马丹候为验，<br /><br />&nbsp;&nbsp;&nbsp;&nbsp;诈以鸣犊河为界。假虚讼诉，疑误台阁。窃闻众口铄金，浮石沈木，三人成虎，<br /><br />&nbsp;&nbsp;&nbsp;&nbsp;慈母投其杼。今二郡争界八年，一朝决之者，缘有解书图画，可得寻案`校也。<br /><br />&nbsp;&nbsp;&nbsp;&nbsp;平原在两河，向东上，其间有爵堤，爵堤在高唐西南，所争地在高唐西北，相去<br /><br />&nbsp;&nbsp;&nbsp;&nbsp;二十馀里，可谓长叹息流涕者也。案解与图奏而g不受诏，此臣软弱不胜其任，<br /><br />&nbsp;&nbsp;&nbsp;&nbsp;臣亦何颜尸禄素餐。”辄束带著履，驾车待放。爽见礼奏，大怒。劾礼怨望，结<br /><br />&nbsp;&nbsp;&nbsp;&nbsp;刑五岁。在家期年，众人多以为言，除城门校尉。<br /><br />&nbsp;&nbsp;&nbsp;&nbsp;时匈奴王刘靖部众强盛，而鲜卑数寇边，乃以礼为并州刺史，加振武将军，<br /><br />&nbsp;&nbsp;&nbsp;&nbsp;使持节，护匈奴中郎将。往见太傅司马宣王，有忿色而无言。宣王曰：“卿得并<br /><br />&nbsp;&nbsp;&nbsp;&nbsp;州，少邪？恚理分界失分乎？今当远别，何不欢也！”礼曰：“何明公言之乖细<br /><br />&nbsp;&nbsp;&nbsp;&nbsp;也！礼虽不德，岂以官位往事为意邪？本谓明公齐踪伊、吕，匡辅魏室，上报明<br /><br />&nbsp;&nbsp;&nbsp;&nbsp;帝之，下建万世之勋。今社稷将危，天下凶凶，此礼之所以不悦也。”因涕泣<br /><br />&nbsp;&nbsp;&nbsp;&nbsp;横流。宣王曰：“且止，忍不可忍。”爽诛后，入为司隶校尉，凡临七郡五州，<br /><br />&nbsp;&nbsp;&nbsp;&nbsp;皆有威信。迁司空，封大利亭侯，邑一百户。礼与卢毓同郡时辈，而情好不睦。<br /><br />&nbsp;&nbsp;&nbsp;&nbsp;为人虽互有长短，然名位略齐云。嘉平二年薨，谥曰景侯。孙元嗣。<br /><br />&nbsp;&nbsp;&nbsp;&nbsp;王观字伟台，东郡廪丘人也。少孤贫励志，太祖召为丞相文学掾，出为高唐、<br /><br />&nbsp;&nbsp;&nbsp;&nbsp;阳泉、、任令，所在称治。文帝践阼，入为尚书郎、廷尉监，出为南阳、涿郡<br /><br />&nbsp;&nbsp;&nbsp;&nbsp;太守。涿北接鲜卑，数有寇盗，观令边民十家已上，屯居，筑京候。时或有不愿<br /><br />&nbsp;&nbsp;&nbsp;&nbsp;者，观乃假遣朝吏，使归助子弟，不与期会，但敕事讫各还。於是吏民相率不督<br /><br />&nbsp;&nbsp;&nbsp;&nbsp;自劝，旬日之中，一时俱成。守御有备，寇钞以息。明帝即位，下诏书使郡县条<br /><br />&nbsp;&nbsp;&nbsp;&nbsp;为剧、中、平者。主者欲言郡为中平，观教曰：“此郡滨近外虏，数有寇害，云<br /><br />&nbsp;&nbsp;&nbsp;&nbsp;何不为剧邪？”主者曰：“若郡为外剧，恐於明府有任子。”观曰：“夫君者，<br /><br />&nbsp;&nbsp;&nbsp;&nbsp;所以为民也。今郡在外剧，则於役条当有降差。岂可为太守之私而负一郡之民乎？”<br /><br />&nbsp;&nbsp;&nbsp;&nbsp;遂言为外剧郡，后送任子诣邺。时观但有一子而又幼弱。其公心如此。观治身清<br /><br />&nbsp;&nbsp;&nbsp;&nbsp;素，帅下以俭，僚属承风，莫不自励。<br /><br />&nbsp;&nbsp;&nbsp;&nbsp;明帝幸许昌，召观为治书侍御史，典行台狱。时多有仓卒喜怒，而观不阿意<br /><br />&nbsp;&nbsp;&nbsp;&nbsp;顺指。太尉司马宣王请观为从事中郎，迁为尚书，出为河南尹，徙少府。大将军<br /><br />&nbsp;&nbsp;&nbsp;&nbsp;曹爽使材官张达斫家屋材，及诸私用之物，观闻知，皆录夺以没官。少府统三尚<br /><br />&nbsp;&nbsp;&nbsp;&nbsp;方御府内藏玩弄之宝，爽等奢放，多有干求，惮观守法，乃徙为太仆。司马宣王<br /><br />&nbsp;&nbsp;&nbsp;&nbsp;诛爽，使观行中领军，据爽弟羲营，赐爵关内侯，复为尚书，加驸马都尉。高贵<br /><br />&nbsp;&nbsp;&nbsp;&nbsp;乡公即位，封中乡亭侯。顷之，加光禄大夫，转为右仆射。常道乡公即位，进封<br /><br />&nbsp;&nbsp;&nbsp;&nbsp;阳乡侯，增邑千户，并前二千五百户。迁司空，固辞，不许，遣使即第拜授。就<br /><br />&nbsp;&nbsp;&nbsp;&nbsp;官数日，上送印绶，辄自舆归里舍。薨于家，遗令藏足容棺，不设明器，不封不<br /><br />&nbsp;&nbsp;&nbsp;&nbsp;树。谥曰肃侯。子悝嗣。咸熙中，开建五等，以观著勋前朝，改封悝胶东子。<br /><br />&nbsp;&nbsp;&nbsp;&nbsp;评曰：韩暨处以静居行化，出以任职流称；崔林简朴知能；高柔明於法理；<br /><br />&nbsp;&nbsp;&nbsp;&nbsp;孙礼刚断伉厉；王观清劲贞白：咸克致公辅。及暨年过八十，起家就列；柔保官<br /><br />&nbsp;&nbsp;&nbsp;&nbsp;二十年，元老终位：比之徐邈、常林，於兹为疚矣。</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,317);">加入书签</a><a
                        href="316.html">上一页</a>&larr;<a href="index.html">返回列表</a>&rarr;<a
                            href="318.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "316.html"; var next_page = "318.html"; var index_page = "index.html"; var sortid = "9"; var article_id = "4"; var chapter_id = "317"; var articlename = "三国志"; var chaptername = " 卷二十四 魏书二十四"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>