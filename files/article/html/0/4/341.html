<!DOCTYPE html>
<html>
<head>
<meta charset="gbk" />
<title>三国志- 卷四十八 吴书三-在线阅读-哈西文学网</title>
<meta name="keywords" content="陈寿，裴松之注，三国志， 卷四十八 吴书三全文， 卷四十八 吴书三在线阅读 哈西文学网" />
<meta name="description" content="哈西文学网提供陈寿，裴松之注的三国志  卷四十八 吴书三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/341.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/341.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十八 吴书三</h1>
            <div class="link xb">
                <a href="340.html">上一页</a>&larr;<a href="index.html">返回列表</a>&rarr;<a
                    href="342.html">下一页</a></div>			
            <div id="BookText">&nbsp;&nbsp;&nbsp;&nbsp;◎三嗣主传第三<br /><br />&nbsp;&nbsp;&nbsp;&nbsp;孙亮字子明，权少子也。权春秋高，而亮最少，故尤留意。姊全公主尝谮太<br /><br />&nbsp;&nbsp;&nbsp;&nbsp;子和子母，心不自安，因倚权意，欲豫自结，数称述全尚女，劝为亮纳。赤乌十<br /><br />&nbsp;&nbsp;&nbsp;&nbsp;三年，和废，权遂立亮为太子，以全氏为妃。<br /><br />&nbsp;&nbsp;&nbsp;&nbsp;太元元年夏，亮母潘氏立为皇后。冬，权寝疾，徵大将军诸葛恪为太子太傅，<br /><br />&nbsp;&nbsp;&nbsp;&nbsp;会稽太守滕胤为太常，并受诏辅太子。明年四月，权薨，太子即尊号，大赦，改<br /><br />&nbsp;&nbsp;&nbsp;&nbsp;元。是岁，於魏嘉平四年也。<br /><br />&nbsp;&nbsp;&nbsp;&nbsp;建兴元年闰月，以恪为帝太傅，胤为卫将军领尚书事，上大将军吕岱为大司<br /><br />&nbsp;&nbsp;&nbsp;&nbsp;马，诸文武在位皆进爵班赏，官{宀儿}加等。冬十月，太傅恪率军遏巢湖，【巢<br /><br />&nbsp;&nbsp;&nbsp;&nbsp;音祖了反。】城东兴，使将军全端守西城，都尉留略守东城。十二月朔丙申，大<br /><br />&nbsp;&nbsp;&nbsp;&nbsp;风雷电，魏使将军诸葛诞、胡遵等步骑七万围东兴，将军王昶攻南郡，丘俭向<br /><br />&nbsp;&nbsp;&nbsp;&nbsp;武昌。甲寅，恪以大兵赴敌。戊午，兵及东兴，交战，大破魏军，杀将军韩综、<br /><br />&nbsp;&nbsp;&nbsp;&nbsp;桓嘉等。是月，雷雨，天灾武昌端门；改作端门，又灾内殿。【臣松之案：孙权<br /><br />&nbsp;&nbsp;&nbsp;&nbsp;赤乌十年，诏徙武昌宫材瓦，以缮治建康宫，而此犹有端门内殿。吴录云：诸葛<br /><br />&nbsp;&nbsp;&nbsp;&nbsp;恪有迁都意，更起武昌宫。今所灾者恪所新作。】<br /><br />&nbsp;&nbsp;&nbsp;&nbsp;二年春正月丙寅，立皇后全氏，大赦。庚午，王昶等皆退。二月，军还自东<br /><br />&nbsp;&nbsp;&nbsp;&nbsp;兴，大行封赏。三月，恪率军伐魏。夏四月，围新城，大疫，兵卒死者大半。秋<br /><br />&nbsp;&nbsp;&nbsp;&nbsp;八月，恪引军还。冬十月，大飨。武卫将军孙峻伏兵杀恪於殿堂。大赦。以峻为<br /><br />&nbsp;&nbsp;&nbsp;&nbsp;丞相，封富春侯。十一月，有大鸟五见于春申，【明年改】改明年元。<br /><br />&nbsp;&nbsp;&nbsp;&nbsp;五凤元年夏，大水。秋，吴侯英谋杀峻，觉，英自杀。冬十一月，星于斗、<br /><br />&nbsp;&nbsp;&nbsp;&nbsp;牛。【江表传曰：是岁交n稗草化为稻。】<br /><br />&nbsp;&nbsp;&nbsp;&nbsp;二年春正月，魏镇东大将军丘俭、前将军文钦以淮南之众西入，战于乐嘉。<br /><br />&nbsp;&nbsp;&nbsp;&nbsp;闰月壬辰，峻及骠骑将军吕据、左将军留赞率兵袭寿春，军及东兴，闻钦等败。<br /><br />&nbsp;&nbsp;&nbsp;&nbsp;壬寅，兵进于橐皋，钦诣峻降，淮南馀众数万口来奔。魏诸葛诞入寿春，峻引军<br /><br />&nbsp;&nbsp;&nbsp;&nbsp;还。二月，及魏将军曹珍遇于高亭，交战，珍败绩。留赞为诞别将蒋班所败于菰<br /><br />&nbsp;&nbsp;&nbsp;&nbsp;陂，赞及将军孙楞、蒋等皆遇害。三月，使镇南将军朱异袭安丰，不克。秋七<br /><br />&nbsp;&nbsp;&nbsp;&nbsp;月，将军孙仪、张怡、林恂等谋杀峻，发觉，仪自杀，恂等伏辜。阳羡离里山大<br /><br />&nbsp;&nbsp;&nbsp;&nbsp;石自立。使卫尉冯朝城广陵，拜将军吴穰为广陵太守，留略为东海太守。是岁大<br /><br />&nbsp;&nbsp;&nbsp;&nbsp;旱。十二月，作太庙。以冯朝为监军使者，督徐州诸军事，民饥，军士怨畔。<br /><br />&nbsp;&nbsp;&nbsp;&nbsp;太平元年春【吴历曰：正月，为权立庙，称太祖庙。】二月朔，建业火。峻<br /><br />&nbsp;&nbsp;&nbsp;&nbsp;用征北大将军文钦计，将征魏。八月，先遣钦及骠骑将军吕据、车骑将军刘纂、<br /><br />&nbsp;&nbsp;&nbsp;&nbsp;镇南将军朱异、前将军唐咨军自江都入淮、泗。九月丁亥，峻卒，以从弟偏将军<br /><br />&nbsp;&nbsp;&nbsp;&nbsp;D为侍中、武卫将军，领中外诸军事，召还据等。据闻D代峻，大怒。己丑，大<br /><br />&nbsp;&nbsp;&nbsp;&nbsp;司马吕岱卒。壬辰，太白犯南斗。据、钦、咨等表荐卫将军滕胤为丞相，D不听。<br /><br />&nbsp;&nbsp;&nbsp;&nbsp;癸卯，更以胤为大司马，代吕岱驻武昌。据引兵还，欲讨D。D遣使以诏书告喻<br /><br />&nbsp;&nbsp;&nbsp;&nbsp;钦、咨等，使取据。冬十月丁未，遣孙宪及丁奉、施宽等以舟兵逆据於江都，遣<br /><br />&nbsp;&nbsp;&nbsp;&nbsp;将军刘丞督步骑攻胤。胤兵败夷灭。己酉，大赦，改年。辛亥，获吕据於新州。<br /><br />&nbsp;&nbsp;&nbsp;&nbsp;十一月，以D为大将军、假节，封【永康侯】永宁侯。孙宪与将军王谋杀D，<br /><br />&nbsp;&nbsp;&nbsp;&nbsp;事觉，D杀，迫宪令自杀。十二月，使五官中郎将刁玄告乱于蜀。<br /><br />&nbsp;&nbsp;&nbsp;&nbsp;二年春二月甲寅，大雨，震电。乙卯，雪，大寒。以长沙东部为湘东郡，西<br /><br />&nbsp;&nbsp;&nbsp;&nbsp;部为衡阳郡，会稽东部为临海郡，豫章东部为临川郡。夏四月，亮临正殿，大赦，<br /><br />&nbsp;&nbsp;&nbsp;&nbsp;始亲政事。D所表奏，多见难问，又科兵子弟年十八已下十五已上，得三千馀人，<br /><br />&nbsp;&nbsp;&nbsp;&nbsp;选大将子弟年少有勇力者为之将帅。亮曰：“吾立此军，欲与之俱长。”日於苑<br /><br />&nbsp;&nbsp;&nbsp;&nbsp;中习焉。【吴历曰：亮数出中书视孙权旧事，问左右侍臣：“先帝数有特制，今<br /><br />&nbsp;&nbsp;&nbsp;&nbsp;大将军问事，但令我书可邪！”亮后出西苑，方食生梅，使黄门至中藏取蜜渍梅，<br /><br />&nbsp;&nbsp;&nbsp;&nbsp;蜜中有鼠矢，召问藏吏，藏吏叩头。亮问吏曰：“黄门从汝求蜜邪？”吏曰：<br /><br />&nbsp;&nbsp;&nbsp;&nbsp;“向求，实不敢与。”黄门不服，侍中刁玄、张启：“黄门、藏吏辞语不同，<br /><br />&nbsp;&nbsp;&nbsp;&nbsp;请付狱推尽。”亮曰：“此易知耳。”令破鼠矢，矢里燥。亮大笑谓玄、曰：<br /><br />&nbsp;&nbsp;&nbsp;&nbsp;“若矢先在蜜中，中外当俱湿，今外湿里燥，必是黄门所为。”黄门首服，左右<br /><br />&nbsp;&nbsp;&nbsp;&nbsp;莫不惊悚。江表传曰：亮使黄门以银碗并盖就中藏吏取交州所献甘蔗饧。黄门先<br /><br />&nbsp;&nbsp;&nbsp;&nbsp;恨藏吏，以鼠矢投饧中，启言藏吏不谨。亮呼吏持饧器入，问曰：“此器既盖之，<br /><br />&nbsp;&nbsp;&nbsp;&nbsp;且有掩覆，无缘有此，黄门将有恨於汝邪？”吏叩头曰：“尝从某求宫中莞席，<br /><br />&nbsp;&nbsp;&nbsp;&nbsp;宫席有数，不敢与。”亮曰：“必是此也。”覆问黄门，具首伏。即於目前加髡<br /><br />&nbsp;&nbsp;&nbsp;&nbsp;鞭，斥付外署。臣松之以为鼠矢新者，亦表里皆湿。黄门取新矢则无以得其奸也，<br /><br />&nbsp;&nbsp;&nbsp;&nbsp;缘遇燥矢，故成亮之慧。然犹谓吴历此言，不如江表传为实也。】<br /><br />&nbsp;&nbsp;&nbsp;&nbsp;五月，魏征东大将军诸葛诞以淮南之众保寿春城，遣将军朱成称臣上疏，又<br /><br />&nbsp;&nbsp;&nbsp;&nbsp;遣子靓、长史吴纲诸牙门子弟为质。六月，使文钦、唐咨、全端等步骑三万救诞。<br /><br />&nbsp;&nbsp;&nbsp;&nbsp;朱异自虎林率众袭夏口，夏口督孙壹奔魏。秋七月，D率众救寿春，次于镬里，<br /><br />&nbsp;&nbsp;&nbsp;&nbsp;朱异至自夏口，D使异为前部督，与丁奉等将介士五万解围。八月，会稽南部反，<br /><br />&nbsp;&nbsp;&nbsp;&nbsp;杀都尉。鄱阳、新都民为乱，廷尉丁密、步兵校尉郑胄、将军锺离牧率军讨之。<br /><br />&nbsp;&nbsp;&nbsp;&nbsp;朱异以军士乏食引还，D大怒，九月朔己巳，杀异於镬里。辛未，D自镬里还建<br /><br />&nbsp;&nbsp;&nbsp;&nbsp;业。甲申，大赦。十一月，全绪子t、仪以其母奔魏。十二月，全端、怿等自寿<br /><br />&nbsp;&nbsp;&nbsp;&nbsp;春城诣司马文王。<br /><br />&nbsp;&nbsp;&nbsp;&nbsp;三年春正月，诸葛诞杀文钦。三月，司马文王克寿春，诞及左右战死，将吏<br /><br />&nbsp;&nbsp;&nbsp;&nbsp;已下皆降。秋七月，封故齐王奋为章安侯。诏州郡伐宫材。自八月沈阴不雨四十<br /><br />&nbsp;&nbsp;&nbsp;&nbsp;馀日。亮以D专恣，与太常全尚，将军刘丞谋诛D。九月戊午，D以兵取尚，遣<br /><br />&nbsp;&nbsp;&nbsp;&nbsp;弟恩攻杀丞於苍龙门外，召大臣会宫门，黜亮为会稽王，时年十六。<br /><br />&nbsp;&nbsp;&nbsp;&nbsp;孙休字子烈，权第六子。年十三，从中书郎射慈、郎中盛冲受学。太元二年<br /><br />&nbsp;&nbsp;&nbsp;&nbsp;正月，封琅邪王，居虎林。四月，权薨，休弟亮承统，诸葛恪秉政，不欲诸王在<br /><br />&nbsp;&nbsp;&nbsp;&nbsp;滨江兵马之地，徙休於丹杨郡。太守李衡数以事侵休，休上书乞徙他郡，诏徙会<br /><br />&nbsp;&nbsp;&nbsp;&nbsp;稽。居数岁，梦乘龙上天，顾不见尾，觉而异之。孙亮废，己未，孙D使宗正孙<br /><br />&nbsp;&nbsp;&nbsp;&nbsp;楷与中书郎董朝迎休。休初闻问，意疑，楷、朝具述D等所以奉迎本意，留一日<br /><br />&nbsp;&nbsp;&nbsp;&nbsp;二夜，遂发。十月戊寅，行至曲阿，有老公干休叩头曰：“事久变生，天下喁喁，<br /><br />&nbsp;&nbsp;&nbsp;&nbsp;愿陛下速行。”休善之，是日进及布塞亭。武卫将军恩行丞相事，率百僚以乘舆<br /><br />&nbsp;&nbsp;&nbsp;&nbsp;法驾迎於永昌亭，筑宫，以武帐为便殿，设御座。己卯，休至，望便殿止住，使<br /><br />&nbsp;&nbsp;&nbsp;&nbsp;孙楷先见恩。楷还，休乘辇进，群臣再拜称臣。休升便殿，谦不即御坐，止东厢。<br /><br />&nbsp;&nbsp;&nbsp;&nbsp;户曹尚书前即阶下赞奏，丞相奉玺符。休三让，群臣三请。休曰：“将相诸侯咸<br /><br />&nbsp;&nbsp;&nbsp;&nbsp;推寡人，寡人敢不承受玺符。”群臣以次奉引，休就乘舆，百官陪位，D以兵千<br /><br />&nbsp;&nbsp;&nbsp;&nbsp;人迎於半野，拜于道侧，休下车答拜。即日，御正殿，大赦，改元。是岁，於魏<br /><br />&nbsp;&nbsp;&nbsp;&nbsp;甘露三年也。<br /><br />&nbsp;&nbsp;&nbsp;&nbsp;永安元年冬十月壬午，诏曰：“夫褒德赏功，古今通义。其以大将军D为丞<br /><br />&nbsp;&nbsp;&nbsp;&nbsp;相、荆州牧，增食五县。武卫将军恩为御史大夫、卫将军、中军督，封县侯。威<br /><br />&nbsp;&nbsp;&nbsp;&nbsp;远将军【授】据为右将军、县侯。偏将军衷雍沤军、亭侯。长水校尉张布辅导<br /><br />&nbsp;&nbsp;&nbsp;&nbsp;勤劳，以布为辅义将军，封永康侯。董朝亲迎，封为乡侯。”又诏曰：“丹阳太<br /><br />&nbsp;&nbsp;&nbsp;&nbsp;守李衡，以往事之嫌，自拘有司。夫射钩斩，在君为君，遣衡还郡，勿令自疑。”<br /><br />&nbsp;&nbsp;&nbsp;&nbsp;【襄阳记曰：衡字叔平，本襄阳卒家子也，汉末入吴为武昌庶民。闻羊p有<br /><br />&nbsp;&nbsp;&nbsp;&nbsp;人物之鉴，往干之，p曰：“多事之世，尚书剧曹郎才也。”是时校事吕壹<br /><br />&nbsp;&nbsp;&nbsp;&nbsp;操弄权柄，大臣畏浚莫有敢言，p曰：“非李衡无能困之者。”遂共荐为<br /><br />&nbsp;&nbsp;&nbsp;&nbsp;郎。权引见，衡口陈壹奸短数千言，权有愧色。数月，壹被诛，而衡大见显擢。<br /><br />&nbsp;&nbsp;&nbsp;&nbsp;后常为诸葛恪司马，帚「事。恪被诛，求为丹杨太守。时孙休在郡治，衡数以<br /><br />&nbsp;&nbsp;&nbsp;&nbsp;法绳之。妻习氏每谏衡，衡不从。会休立，衡忧惧，谓妻曰：“不用卿言，以至<br /><br />&nbsp;&nbsp;&nbsp;&nbsp;于此。”遂欲奔魏。妻曰：“不可。君本庶民耳，先帝相拔过重，既数作无礼，<br /><br />&nbsp;&nbsp;&nbsp;&nbsp;而复逆自猜嫌，逃叛求活，以此北归，何面见中国人乎？”衡曰：“计何所出？”<br /><br />&nbsp;&nbsp;&nbsp;&nbsp;妻曰：“琅邪王素好善慕名，方欲自显於天下，终不以私嫌杀君明矣。可自囚诣<br /><br />&nbsp;&nbsp;&nbsp;&nbsp;狱，表列前失，显求受罪。如此，乃当逆见优饶，非但直活而已。”衡从之，果<br /><br />&nbsp;&nbsp;&nbsp;&nbsp;得无患，又加威远将军，援以り。衡每欲治家，妻辄不听，后密遣客十人於武<br /><br />&nbsp;&nbsp;&nbsp;&nbsp;陵龙阳汜洲上作宅，种甘橘千株。临死，敕儿曰：“汝母恶我治家，故穷如是。<br /><br />&nbsp;&nbsp;&nbsp;&nbsp;然吾州里有千头木奴，不责汝衣食，岁上一匹绢，亦可足用耳。”衡亡后二十馀<br /><br />&nbsp;&nbsp;&nbsp;&nbsp;日，儿以白母，母曰：“此当是种甘橘也，汝家失十户客来七八年，必汝父遣为<br /><br />&nbsp;&nbsp;&nbsp;&nbsp;宅。汝父恒称太史公言，‘江陵千树橘，当封君家’。吾答曰：‘且人患无德义，<br /><br />&nbsp;&nbsp;&nbsp;&nbsp;不患不富，若贵而能贫，方好耳，用此何为！’”吴末，衡甘橘成，岁得绢数千<br /><br />&nbsp;&nbsp;&nbsp;&nbsp;匹，家道殷足。晋咸康中，其宅址枯树犹在。】己丑，封孙皓为乌程侯，皓弟德<br /><br />&nbsp;&nbsp;&nbsp;&nbsp;钱唐侯，谦永安侯。【江表传曰：群臣奏立皇后、太子，诏曰：“朕以寡德，奉<br /><br />&nbsp;&nbsp;&nbsp;&nbsp;承洪业，莅事日浅，恩泽未敷，加后妃之号，嗣子之位，非所急也。”有司又固<br /><br />&nbsp;&nbsp;&nbsp;&nbsp;请，休谦虚不许。】<br /><br />&nbsp;&nbsp;&nbsp;&nbsp;十一月甲午，风四转五复，蒙雾连日。D一门五侯皆典禁兵，权倾人主，有<br /><br />&nbsp;&nbsp;&nbsp;&nbsp;所陈述，敬而不违，於是益恣。休恐其有变，数加赏赐。丙申，诏曰：“大将军<br /><br />&nbsp;&nbsp;&nbsp;&nbsp;忠款内发，首建大计以安社稷，卿士内外，咸赞其议，并有勋劳。昔霍光定计，<br /><br />&nbsp;&nbsp;&nbsp;&nbsp;百僚同心，无复是过。亟案前日与议定策告庙人名，依故事应加爵位者，促施行<br /><br />&nbsp;&nbsp;&nbsp;&nbsp;之。”戊戌，诏曰：“大将军掌中外诸军事，事统烦多，其加卫将军御史大夫恩<br /><br />&nbsp;&nbsp;&nbsp;&nbsp;侍中，与大将军分省诸事。”壬子，诏曰：“诸吏家有五人三人兼重为役，父兄<br /><br />&nbsp;&nbsp;&nbsp;&nbsp;在都，子弟给郡县吏，既出限米，军出又从，至於家事无经护者，朕甚愍之。其<br /><br />&nbsp;&nbsp;&nbsp;&nbsp;有五人三人为役，听其父兄所欲留，为留一人，除其米限，军出不从。”又曰：<br /><br />&nbsp;&nbsp;&nbsp;&nbsp;“诸将吏奉迎陪位在永昌亭者，皆加位一级。”顷之，休闻D逆谋，阴与张布图<br /><br />&nbsp;&nbsp;&nbsp;&nbsp;计。十二月戊辰腊，百僚朝贺，公卿升殿，诏武士缚D，即日伏诛。己巳，诏以<br /><br />&nbsp;&nbsp;&nbsp;&nbsp;左将军张布讨奸臣，加布为中军督，封布弟为都亭侯，给兵三百人，弟恂为<br /><br />&nbsp;&nbsp;&nbsp;&nbsp;校尉。<br /><br />&nbsp;&nbsp;&nbsp;&nbsp;诏曰：“古者建国，教学为先，所以道世治性，为时养器也。自建兴以来，<br /><br />&nbsp;&nbsp;&nbsp;&nbsp;时事多故，吏民颇以目前趋务，去本就末，不循古道。夫所尚不，则伤化败俗。<br /><br />&nbsp;&nbsp;&nbsp;&nbsp;其案古置学官，立五经博士，核取应选，加其宠禄，科见吏之中及将吏子弟有志<br /><br />&nbsp;&nbsp;&nbsp;&nbsp;好者，各令就业。一岁课试，差其品第，加以位赏。使见之者乐其荣，闻之者羡<br /><br />&nbsp;&nbsp;&nbsp;&nbsp;其誉。以敦王化，以隆风俗。”<br /><br />&nbsp;&nbsp;&nbsp;&nbsp;二年春正月，震电。三月，备九卿官，诏曰：“朕以不德，于王公之上，<br /><br />&nbsp;&nbsp;&nbsp;&nbsp;夙夜战战，忘寝与食。今欲偃武修文，以崇大化。推此之道，当由士民之赡，必<br /><br />&nbsp;&nbsp;&nbsp;&nbsp;须农桑。管子有言：‘仓廪实，知礼节；衣食足，知荣辱。’夫一夫不耕，有受<br /><br />&nbsp;&nbsp;&nbsp;&nbsp;其饥，一妇不织，有受其寒；饥寒并至而民不为非者，未之有也。自顷年已来，<br /><br />&nbsp;&nbsp;&nbsp;&nbsp;州郡吏民及诸营兵，多违此业，皆浮船长江，贾作上下，良田渐废，见谷日少，<br /><br />&nbsp;&nbsp;&nbsp;&nbsp;欲求大定，岂可得哉？亦由租入过重，农人利薄，使之然乎！今欲广开田业，轻<br /><br />&nbsp;&nbsp;&nbsp;&nbsp;其赋税，差科强羸，课其田亩，务令优均，官私得所，使家给户赡，足相供养，<br /><br />&nbsp;&nbsp;&nbsp;&nbsp;则爱身重命，不犯科法，然后刑罚不用，风俗可整。以群僚之忠贤，若尽心於时，<br /><br />&nbsp;&nbsp;&nbsp;&nbsp;虽太古盛化，未可卒致，汉文升平，庶几可及。及之则臣主俱荣，不及则损削侵<br /><br />&nbsp;&nbsp;&nbsp;&nbsp;辱，何可从容俯仰而已？诸卿尚书，可共咨度，务取便佳。田桑已至，不可后时。<br /><br />&nbsp;&nbsp;&nbsp;&nbsp;事定施行，称朕意焉。”<br /><br />&nbsp;&nbsp;&nbsp;&nbsp;三年春三月，西陵言赤乌见。秋，用都尉严密议，作浦里塘。会稽郡谣言王<br /><br />&nbsp;&nbsp;&nbsp;&nbsp;亮当还为天子，而亮宫人告亮使巫祷祠，有恶言。有司以闻，黜为候官侯，遣之<br /><br />&nbsp;&nbsp;&nbsp;&nbsp;国。道自杀，卫送者伏罪。【吴录曰：或云休鸩杀之。至晋太康中，吴故少府丹<br /><br />&nbsp;&nbsp;&nbsp;&nbsp;杨戴J迎亮丧，葬之赖乡。】以会稽南部为建安郡，分宜都置建平郡。【吴历曰：<br /><br />&nbsp;&nbsp;&nbsp;&nbsp;是岁得大鼎於建德县。】<br /><br />&nbsp;&nbsp;&nbsp;&nbsp;四年夏五月，大雨，水泉涌溢。秋八月，遣光禄大夫周奕、石伟巡行风俗，<br /><br />&nbsp;&nbsp;&nbsp;&nbsp;察将吏清浊，民所疾苦，为黜陟之诏。【楚国先贤传曰：石伟字公操，南郡人。<br /><br />&nbsp;&nbsp;&nbsp;&nbsp;少好学，节不怠，介然独立，有不可夺之志。举茂才、贤良方正，皆不就。孙<br /><br />&nbsp;&nbsp;&nbsp;&nbsp;休即位，特徵伟，累迁至光禄勋。及皓即位，朝政昏乱，伟乃辞老耄痼疾乞身，<br /><br />&nbsp;&nbsp;&nbsp;&nbsp;就拜光禄大夫。吴平，建威将军王戎亲诣伟。太康二年，诏曰：“吴故光禄大夫<br /><br />&nbsp;&nbsp;&nbsp;&nbsp;石伟，秉志清白，皓首不渝，虽处危乱，廉节可纪。年已过迈，不堪远涉，其以<br /><br />&nbsp;&nbsp;&nbsp;&nbsp;伟为议郎，加二千石秩，以终厥世。”伟遂阳狂及盲，不受晋爵。年八十三，太<br /><br />&nbsp;&nbsp;&nbsp;&nbsp;熙元年卒。】九月，布山言白龙见。是岁，安吴民陈焦死，埋之，六日更生，穿<br /><br />&nbsp;&nbsp;&nbsp;&nbsp;土中出。<br /><br />&nbsp;&nbsp;&nbsp;&nbsp;五年春二月，白虎门北楼灾。秋七月，始新言黄龙见。八月壬午，大雨震电，<br /><br />&nbsp;&nbsp;&nbsp;&nbsp;水泉涌溢。乙酉，立皇后朱氏。戊子，立子л为太子，大赦。【吴录载休诏曰：<br /><br />&nbsp;&nbsp;&nbsp;&nbsp;“人之有名，以相纪别，长为作字，惮其名耳。礼，名子欲令难犯易避，五十称<br /><br />&nbsp;&nbsp;&nbsp;&nbsp;伯仲，古或一字。今人竞作好名好字，又令相配，所行不副，此瞽字伯明者也，<br /><br />&nbsp;&nbsp;&nbsp;&nbsp;孤尝哂之。或师友父兄所作，或自己为；师友尚可，父兄犹非，自为最不谦。孤<br /><br />&nbsp;&nbsp;&nbsp;&nbsp;今为四男作名字：太子名л，л音如湖水湾澳之湾，字m，m音如迄今之迄；次<br /><br />&nbsp;&nbsp;&nbsp;&nbsp;子名{雷大}，{雷大}音如兕觥之觥，字о，о音如玄U首之U；次子名埽<br /><br />&nbsp;&nbsp;&nbsp;&nbsp;芤羧绮菝е莽，字j，j音如举物之举；次子名，音如褒衣下宽<br /><br />&nbsp;&nbsp;&nbsp;&nbsp;大之褒，字，音如有所拥持之拥。此都不与世所用者同，故钞旧文<br /><br />&nbsp;&nbsp;&nbsp;&nbsp;会合作之。夫书八体损益，因事而生，今造此名字，既不相配，又字但一，庶易<br /><br />&nbsp;&nbsp;&nbsp;&nbsp;弃避，其普告天下，使咸闻知。”臣松之以为传称“名以制义，义以出礼，礼以<br /><br />&nbsp;&nbsp;&nbsp;&nbsp;体政，政以正民。是以政成而民听，易则生乱”。斯言之作，岂虚也哉！休欲令<br /><br />&nbsp;&nbsp;&nbsp;&nbsp;难犯，何患无名，而乃造无况之字，制不典之音，违明诰於前，垂嗤I於后代，<br /><br />&nbsp;&nbsp;&nbsp;&nbsp;不亦异乎！是以坟土未乾而妻子夷灭。师服之言，於是乎徵矣。】冬十月，以卫<br /><br />&nbsp;&nbsp;&nbsp;&nbsp;将军濮阳兴为丞相，廷尉丁密、光禄勋孟宗为左右御史大夫。休以丞相兴及左将<br /><br />&nbsp;&nbsp;&nbsp;&nbsp;军张布有旧恩，委之以事，布典宫省，兴关军国。休锐意於典籍，欲毕览百家之<br /><br />&nbsp;&nbsp;&nbsp;&nbsp;言，尤好射雉，春夏之间常晨出夜还，唯此时舍书。休欲与博士祭酒韦曜、博士<br /><br />&nbsp;&nbsp;&nbsp;&nbsp;盛冲讲论道艺，曜、冲素皆切直，布恐入侍，发其阴失，令己不得专，因妄饰说<br /><br />&nbsp;&nbsp;&nbsp;&nbsp;以拒遏之。休答曰：“孤之涉学，群书略遍，所见不少也；其明君王，奸臣贼<br /><br />&nbsp;&nbsp;&nbsp;&nbsp;子，古今贤愚成败之事，无不览也。今曜等入，但欲与论讲书耳，不为从曜等始<br /><br />&nbsp;&nbsp;&nbsp;&nbsp;更受学也。纵复如此，亦何所损？君特当以曜等恐道臣下奸变之事，以此不欲令<br /><br />&nbsp;&nbsp;&nbsp;&nbsp;入耳。如此之事，孤已自备之，不须曜等然后乃解也。此都无所损，君意特有所<br /><br />&nbsp;&nbsp;&nbsp;&nbsp;忌故耳。”布得诏陈谢，重自序述，又言惧妨政事。休答曰：“书籍之事，患人<br /><br />&nbsp;&nbsp;&nbsp;&nbsp;不好，好之无伤也。此无所为非，而君以为不宜，是以孤有所及耳。政务学业，<br /><br />&nbsp;&nbsp;&nbsp;&nbsp;其流各异，不相妨也。不图君今日在事，更行此於孤也，良所不取。”布拜表叩<br /><br />&nbsp;&nbsp;&nbsp;&nbsp;头，休答曰：“聊相开悟耳，何至叩头乎！如君之忠诚，远近所知。往者所以相<br /><br />&nbsp;&nbsp;&nbsp;&nbsp;感，今日之巍巍也。诗云：‘靡不有初，鲜克有终。’终之实难，君其终之。”<br /><br />&nbsp;&nbsp;&nbsp;&nbsp;初休为王时，布为左右将督，素见信爱，及至践阼，厚加宠待，专擅国势，多行<br /><br />&nbsp;&nbsp;&nbsp;&nbsp;无礼，自嫌瑕短，惧曜、冲言之，故尤患忌。休虽解此旨，心不能悦，更恐其疑<br /><br />&nbsp;&nbsp;&nbsp;&nbsp;惧，竟如布意，废其讲业，不复使冲等入。是岁使察战到交n调孔爵、大猪。<br /><br />&nbsp;&nbsp;&nbsp;&nbsp;【臣松之按：察战吴官名号，今扬都有察战巷。】<br /><br />&nbsp;&nbsp;&nbsp;&nbsp;六年夏四月，泉陵言黄龙见。五月，交n郡吏吕兴等反，杀太守孙。先<br /><br />&nbsp;&nbsp;&nbsp;&nbsp;是科郡上手工千馀人送建业，而察战至，恐复见取，故兴等因此扇动兵民，招诱<br /><br />&nbsp;&nbsp;&nbsp;&nbsp;诸夷也。冬十月，蜀以魏见伐来告。癸未，建业石头小城火，烧西南百八十丈。<br /><br />&nbsp;&nbsp;&nbsp;&nbsp;甲申，使大将军丁奉督诸军向魏寿春，将军留平别诣施绩於南郡，议兵所向，将<br /><br />&nbsp;&nbsp;&nbsp;&nbsp;军丁封、孙异如沔中，皆救蜀。蜀主刘禅降魏问至，然后罢。吕兴既杀孙，使<br /><br />&nbsp;&nbsp;&nbsp;&nbsp;使如魏，请太守及兵。丞相兴建取屯田万人以为兵。分武陵为天门郡。【吴历曰：<br /><br />&nbsp;&nbsp;&nbsp;&nbsp;是岁青龙见於长沙，白燕见於慈胡，赤雀见於豫章。】<br /><br />&nbsp;&nbsp;&nbsp;&nbsp;七年春正月，大赦。二月，镇军将军陆抗、抚军将军步协、征西将军留平、<br /><br />&nbsp;&nbsp;&nbsp;&nbsp;建平太守盛曼，率众围蜀巴东守将罗宪。夏四月，魏将新附督王稚浮海入句章，<br /><br />&nbsp;&nbsp;&nbsp;&nbsp;略长吏【赏林】赀财及男女二百馀口。将军孙越徼得一船，获三十人。秋七月，<br /><br />&nbsp;&nbsp;&nbsp;&nbsp;海贼破海盐，杀司盐校尉骆秀。使中书郎刘川发兵庐陵。豫章民张节等为乱，众<br /><br />&nbsp;&nbsp;&nbsp;&nbsp;万馀人。魏使将军胡烈步骑二万侵西陵，以救罗宪，陆抗等引军退。复分交州置<br /><br />&nbsp;&nbsp;&nbsp;&nbsp;广州。壬午，大赦。癸未，休薨，【江表传曰：休寝疾，口不能言，乃手书呼丞<br /><br />&nbsp;&nbsp;&nbsp;&nbsp;相濮阳兴入，令子л出拜之。休把兴臂，而指л以之。】时年三十，谥曰景皇<br /><br />&nbsp;&nbsp;&nbsp;&nbsp;帝。【葛洪抱朴子曰：吴景帝时，戍将於广陵掘诸冢，取版以治城，所坏甚多。<br /><br />&nbsp;&nbsp;&nbsp;&nbsp;复发一大冢，内有重阁，户扇皆枢转可开闭，四周为徼道通车，其高可以乘马。<br /><br />&nbsp;&nbsp;&nbsp;&nbsp;又铸铜为人数十枚，长五尺，皆大冠朱衣，执剑列侍灵座，皆刻铜人背后石壁，<br /><br />&nbsp;&nbsp;&nbsp;&nbsp;言殿中将军，或言侍郎、常侍。似公主之冢。破其棺，棺中有人，发已班白，衣<br /><br />&nbsp;&nbsp;&nbsp;&nbsp;冠鲜明，面体如生人。棺中云母厚尺许，以白玉璧三十枚藉尸。兵人辈共举出死<br /><br />&nbsp;&nbsp;&nbsp;&nbsp;人，以倚冢壁。有一玉长一尺许，形似冬瓜，从死人怀中透出堕地。两耳及鼻孔<br /><br />&nbsp;&nbsp;&nbsp;&nbsp;中，皆有黄金如枣许大，此则骸骨有假物而不朽之效也。】<br /><br />&nbsp;&nbsp;&nbsp;&nbsp;孙皓字元宗，权孙，和子也，一名彭祖，字皓宗。孙休立，封皓为乌程侯，<br /><br />&nbsp;&nbsp;&nbsp;&nbsp;遣就国。西湖民景养相皓当大贵，皓阴喜而不敢泄。休薨，是时蜀初亡，而交n<br /><br />&nbsp;&nbsp;&nbsp;&nbsp;携叛，国内震惧，贪得长君。左典军万昔为乌程令，与皓相善，称皓才识明断，<br /><br />&nbsp;&nbsp;&nbsp;&nbsp;是长沙桓王之畴也，又加之好学，奉遵法度，屡言之於丞相濮阳兴、左将军张布。<br /><br />&nbsp;&nbsp;&nbsp;&nbsp;兴、布说休妃太后朱，欲以皓为嗣。朱曰：“我寡妇人，安知社稷之虑，苟吴国<br /><br />&nbsp;&nbsp;&nbsp;&nbsp;无损，宗庙有赖可矣。”於是遂迎立皓，时年二十三。改元，大赦。是岁，於魏<br /><br />&nbsp;&nbsp;&nbsp;&nbsp;咸熙元年也。<br /><br />&nbsp;&nbsp;&nbsp;&nbsp;元兴元年八月，以上大将军施绩、大将军丁奉为左右大司马，张布为骠骑将<br /><br />&nbsp;&nbsp;&nbsp;&nbsp;军，加侍中，诸增位班赏，一皆如旧。九月，贬太后为景皇后，追谥父和曰文皇<br /><br />&nbsp;&nbsp;&nbsp;&nbsp;帝，尊母何为太后。十月，封休太子л为豫章王，次子汝南王，次子梁王，次子<br /><br />&nbsp;&nbsp;&nbsp;&nbsp;陈王，立皇后滕氏。【江表传曰：皓初立，发优诏，恤士民，开仓禀，振贫乏，<br /><br />&nbsp;&nbsp;&nbsp;&nbsp;科出宫女以配无妻，禽兽扰於苑者皆放之。当时翕然称为明主。】皓既得志，粗<br /><br />&nbsp;&nbsp;&nbsp;&nbsp;暴骄盈，多忌讳，好酒色，大小失望。兴、布窃悔之。或以谮皓，十一月，诛兴、<br /><br />&nbsp;&nbsp;&nbsp;&nbsp;布。十二月，孙休葬定陵。封后父滕牧为高密侯，【吴历曰：牧本名密，避丁密，<br /><br />&nbsp;&nbsp;&nbsp;&nbsp;改名牧，丁密避牧，改名为固。】舅何洪等三人皆列侯。是岁，魏置交n太守之<br /><br />&nbsp;&nbsp;&nbsp;&nbsp;郡。晋文帝为魏相国，遣昔吴寿春城降将徐绍、孙衔命赍书，陈事势利害，以<br /><br />&nbsp;&nbsp;&nbsp;&nbsp;申喻皓。【汉晋春秋载晋文王与皓书曰：“圣人称有君臣然后有上下礼义，是故<br /><br />&nbsp;&nbsp;&nbsp;&nbsp;大必字小，小必事大，然后上下安服，群生获所。逮至末涂，纯德既毁，剿民之<br /><br />&nbsp;&nbsp;&nbsp;&nbsp;命，以争强於天下，违礼顺之至理，则仁者弗由也。方今主上圣明，覆帱无外，<br /><br />&nbsp;&nbsp;&nbsp;&nbsp;仆备位宰辅，属当国重。唯华夏乖殊，方隅圮裂，六十馀载，金革亟动，无年不<br /><br />&nbsp;&nbsp;&nbsp;&nbsp;战，暴骸丧元，困悴罔定，每用悼心，坐以待旦。将欲止戈兴仁，为百姓请命，<br /><br />&nbsp;&nbsp;&nbsp;&nbsp;故分命偏师，平定蜀汉，役未经年，全军独克。于时猛将谋夫，朝臣庶士，咸以<br /><br />&nbsp;&nbsp;&nbsp;&nbsp;奉天时之宜，就既征之军，藉吞敌之势，宜遂回旗东指，以临吴境。舟师泛江，<br /><br />&nbsp;&nbsp;&nbsp;&nbsp;顺流而下，陆军南辕，取径四郡，兼成都之械，漕巴汉之粟，然后以中军整旅，<br /><br />&nbsp;&nbsp;&nbsp;&nbsp;三方云会，未及浃辰，可使江表}平，南夏顺轨。然国朝深惟伐蜀之举，虽有静<br /><br />&nbsp;&nbsp;&nbsp;&nbsp;难之功，亦悼蜀民独罹其害，战於绵竹者，自元帅以下并受斩戮，伏尸蔽地，血<br /><br />&nbsp;&nbsp;&nbsp;&nbsp;流丹野。一之於前，犹追恨不忍，况重之於后乎？是故旋师按甲，思与南邦共全<br /><br />&nbsp;&nbsp;&nbsp;&nbsp;百姓之命。夫料力忖势，度资量险，远考古昔废兴之理，近鉴西蜀安危之效，隆<br /><br />&nbsp;&nbsp;&nbsp;&nbsp;德保祚，去危即顺，屈己以宁四海者，仁哲之高致也；履危偷安，陨德覆祚，而<br /><br />&nbsp;&nbsp;&nbsp;&nbsp;不称於后世者，非智者之所居也。今朝廷遣徐绍、孙献书喻怀，若书御於前，<br /><br />&nbsp;&nbsp;&nbsp;&nbsp;必少留意，回虑革算，结欢弭兵，共为一家，惠矜吴会，施及中土，岂不泰哉！<br /><br />&nbsp;&nbsp;&nbsp;&nbsp;此昭心之大愿也，敢不承受。若不获命，则普天率土，期於大同，虽重干戈，固<br /><br />&nbsp;&nbsp;&nbsp;&nbsp;不获已也。”】<br /><br />&nbsp;&nbsp;&nbsp;&nbsp;甘露元年三月，皓遣使随绍、报书曰：“知以高世之才，处宰辅之任，渐<br /><br />&nbsp;&nbsp;&nbsp;&nbsp;导之功，勤亦至矣。孤以不德，阶承统绪，思与贤良共济世道，而以壅隔未有所<br /><br />&nbsp;&nbsp;&nbsp;&nbsp;缘，嘉意允著，深用依依。今遣光禄大夫纪陟、五官中郎将弘G宣明至怀。”<br /><br />&nbsp;&nbsp;&nbsp;&nbsp;【江表传曰：皓书两头言白，称名言而不著姓。吴录曰：陟字子上，丹杨人。初<br /><br />&nbsp;&nbsp;&nbsp;&nbsp;为中书郎，孙峻使诘南阳王和，令其引分。陟密使令正辞自理，峻怒。陟惧，闭<br /><br />&nbsp;&nbsp;&nbsp;&nbsp;门不出。孙休时，父亮为尚书令，而陟为中书令，每朝会，诏以屏风隔其座。出<br /><br />&nbsp;&nbsp;&nbsp;&nbsp;为豫章太守。干宝晋纪曰：陟、G奉使如魏，入境而问讳，入国而问俗。寿春将<br /><br />&nbsp;&nbsp;&nbsp;&nbsp;王布示之马射，既而问之曰：“吴之君子亦能斯乎？”陟曰：“此军人骑士肄业<br /><br />&nbsp;&nbsp;&nbsp;&nbsp;所及，士大夫君子未有为之者矣。”布大惭。既至，魏帝见之，使亻宾问曰：<br /><br />&nbsp;&nbsp;&nbsp;&nbsp;“来时吴王何如？”陟对曰：“来时皇帝临轩，百寮陪位，御膳无恙。”晋文王<br /><br />&nbsp;&nbsp;&nbsp;&nbsp;飨之，百寮毕会，使亻宾者告曰：“某者安乐公也，某者匈奴单于也。”陟曰：<br /><br />&nbsp;&nbsp;&nbsp;&nbsp;“西主失土，为君王所礼，位同三代，莫不感义，匈奴边塞难羁之国，君王怀之，<br /><br />&nbsp;&nbsp;&nbsp;&nbsp;亲在坐席，此诚威恩远著。”又问：“吴之戍备几何？”对曰：“自西陵以至江<br /><br />&nbsp;&nbsp;&nbsp;&nbsp;都，五千七百里。”又问曰：“道里甚远，难为坚固？”对曰：“疆界虽远，而<br /><br />&nbsp;&nbsp;&nbsp;&nbsp;其险要必争之地，不过数四，犹人虽有八尺之躯靡不受患，其护风寒亦数处耳。”<br /><br />&nbsp;&nbsp;&nbsp;&nbsp;文王善之，厚为之礼。臣松之以为人有八尺之体靡不受患，防护风寒岂唯数处？<br /><br />&nbsp;&nbsp;&nbsp;&nbsp;取譬若此，未足称能。若曰譬如金城万雉，所急防者四门而已。方陟此对，不犹<br /><br />&nbsp;&nbsp;&nbsp;&nbsp;愈乎！吴录曰：皓以诸父与和相连及者，家属皆徙东冶，唯陟以有密旨，特封子<br /><br />&nbsp;&nbsp;&nbsp;&nbsp;孚都亭侯。孚弟瞻，字思远，入仕晋骠骑将军。弘G，曲阿人，弘咨之孙，权外<br /><br />&nbsp;&nbsp;&nbsp;&nbsp;甥也。G后至中书令、太子少傅。】绍行到濡须，召还杀之，徙其家属建安，始<br /><br />&nbsp;&nbsp;&nbsp;&nbsp;有白绍称美中国者故也。夏四月，蒋陵言甘露降，於是改年大赦。秋七月，皓逼<br /><br />&nbsp;&nbsp;&nbsp;&nbsp;杀景后朱氏，亡不在正殿，於苑中小屋治丧，众知其非疾病，莫不痛切。又送休<br /><br />&nbsp;&nbsp;&nbsp;&nbsp;四子於吴小城，寻复追杀大者二人。九月，从西陵督步阐表，徙都武昌，御史大<br /><br />&nbsp;&nbsp;&nbsp;&nbsp;夫丁固、右将军诸葛靓镇建业。陟、G至洛，遇晋文帝崩，十一月，乃遣还。皓<br /><br />&nbsp;&nbsp;&nbsp;&nbsp;至武昌，又大赦。以零陵南部为始安郡，桂阳南部为始兴郡。十二月，晋受禅。<br /><br />&nbsp;&nbsp;&nbsp;&nbsp;宝鼎元年正月，遣大鸿胪张俨、五官中郎将丁忠吊祭晋文帝。及还，俨道病<br /><br />&nbsp;&nbsp;&nbsp;&nbsp;死。【吴录曰：俨字子节，吴人也。弱冠知名，历显位，以博闻多识，拜大鸿胪。<br /><br />&nbsp;&nbsp;&nbsp;&nbsp;使於晋，皓谓俨曰：“今南北通好，以君为有出境之才，故相屈行。”对曰：<br /><br />&nbsp;&nbsp;&nbsp;&nbsp;“皇皇者华，蒙其荣耀，无古人延誉之美，磨厉锋锷，思不辱命。”既至，车骑<br /><br />&nbsp;&nbsp;&nbsp;&nbsp;将军贾充、尚书令裴秀、侍中荀勖等欲傲以所不知而不能屈。尚书仆射羊祜、尚<br /><br />&nbsp;&nbsp;&nbsp;&nbsp;书何桢并结缟带之好。】忠说皓曰：“北方守战之具不设，弋阳可袭而取。”皓<br /><br />&nbsp;&nbsp;&nbsp;&nbsp;访群臣，镇西大将军陆凯曰：“夫兵不得已而用之耳，且三国鼎立已来，更相侵<br /><br />&nbsp;&nbsp;&nbsp;&nbsp;伐，无岁宁居。今强敌新并巴蜀，有兼土之实，而遣使求亲，欲息兵役，不可谓<br /><br />&nbsp;&nbsp;&nbsp;&nbsp;其求援於我。今敌形势方强，而欲徼幸求胜，未见其利也。”车骑将军刘纂曰：<br /><br />&nbsp;&nbsp;&nbsp;&nbsp;“天生五才，谁能去兵？谲诈相雄，有自来矣。若其有阙，庸可弃乎？宜遣间谍，<br /><br />&nbsp;&nbsp;&nbsp;&nbsp;以观其势。”皓阴纳纂言，且以蜀新平，故不行，然遂自绝。八月，所在言得大<br /><br />&nbsp;&nbsp;&nbsp;&nbsp;鼎，於是改年，大赦。以陆凯为左丞相，常侍万为右丞相。冬十月，永安山贼<br /><br />&nbsp;&nbsp;&nbsp;&nbsp;施但等聚众数千人，【吴录曰：永安今武康县也。】劫皓庶弟永安侯谦出乌程，<br /><br />&nbsp;&nbsp;&nbsp;&nbsp;取孙和陵上鼓吹曲盖。比至建业，众万馀人。丁固、诸葛靓逆之於牛屯，大战，<br /><br />&nbsp;&nbsp;&nbsp;&nbsp;但等败走。获谦，谦自杀。【汉晋春秋曰：初望气者云荆州有王气破扬州而建业<br /><br />&nbsp;&nbsp;&nbsp;&nbsp;宫不利，故皓徙武昌，遣使者发民掘荆州界大臣名家冢与山冈连者以厌之。既闻<br /><br />&nbsp;&nbsp;&nbsp;&nbsp;但反，自以为徙土得计也。使数百人鼓噪人建业，杀但妻子，云天子使荆州兵来<br /><br />&nbsp;&nbsp;&nbsp;&nbsp;破扬州贼，以厌前气。】分会稽为东阳郡，分吴、丹杨为吴兴郡。【皓诏曰：<br /><br />&nbsp;&nbsp;&nbsp;&nbsp;“古者分土建国，所以褒赏贤能，广树藩屏。秦毁五等为三十六郡，汉室初兴，<br /><br />&nbsp;&nbsp;&nbsp;&nbsp;]立乃至百王，因事制宜，盖无常数也。今吴郡阳羡、永安、馀杭、临水及丹杨<br /><br />&nbsp;&nbsp;&nbsp;&nbsp;故鄣、安吉、原乡、於潜诸县，地势水流之便，悉注乌程，既宜立郡以镇山越，<br /><br />&nbsp;&nbsp;&nbsp;&nbsp;且以藩卫明陵，奉承大祭，不亦可乎！其亟分此九县为吴兴郡，治乌程。”】以<br /><br />&nbsp;&nbsp;&nbsp;&nbsp;零陵北部为邵陵郡。十二月，皓还都建业，卫将军滕牧留镇武昌。<br /><br />&nbsp;&nbsp;&nbsp;&nbsp;二年春，大赦。右丞相万上镇巴丘。夏六月，起显明宫，【太康三年地记<br /><br />&nbsp;&nbsp;&nbsp;&nbsp;曰：吴有太初宫，方三百丈，权所起也。昭明宫方五百丈，皓所作也。避晋讳，<br /><br />&nbsp;&nbsp;&nbsp;&nbsp;故曰显明。吴历云：显明在太初之东。江表传曰：皓营新宫，二千石以下皆自入<br /><br />&nbsp;&nbsp;&nbsp;&nbsp;山督摄伐木。又破坏诸营，大开园囿，起土山楼观，穷极伎巧，功役之费以亿万<br /><br />&nbsp;&nbsp;&nbsp;&nbsp;计。陆凯固谏，不从。】冬十二月，皓移居之。是岁，分豫章、庐陵、长沙为安<br /><br />&nbsp;&nbsp;&nbsp;&nbsp;成郡。<br /><br />&nbsp;&nbsp;&nbsp;&nbsp;三年春二月，以左右御史大夫丁固、孟仁为司徒、司空。【吴书曰：初，固<br /><br />&nbsp;&nbsp;&nbsp;&nbsp;为尚书，梦松树生其腹上，谓人曰：“松字十八公也，后十八岁，吾其为公乎！”<br /><br />&nbsp;&nbsp;&nbsp;&nbsp;卒如梦焉。】秋九月，皓出东关，丁奉至合肥。是岁，遣交州刺史刘俊、前部督<br /><br />&nbsp;&nbsp;&nbsp;&nbsp;则等入击交n，为晋将毛炅等所破，皆死，兵散还合浦。<br /><br />&nbsp;&nbsp;&nbsp;&nbsp;建衡元年春正月，立子瑾为太子，及淮阳、东平王。冬十月，改年，大赦。<br /><br />&nbsp;&nbsp;&nbsp;&nbsp;十一月，左丞相陆凯卒。遣监军虞汜、威南将军薛、苍梧太守陶璜由荆州，监<br /><br />&nbsp;&nbsp;&nbsp;&nbsp;军李勖、督军徐存从建安海道，皆就合浦击交n。<br /><br />&nbsp;&nbsp;&nbsp;&nbsp;二年春。万还建业。李勖以建安道不通利，杀导将冯斐，引军还。三月，<br /><br />&nbsp;&nbsp;&nbsp;&nbsp;天火烧万馀家，死者七百人。夏四月，左大司马施绩卒。殿中列将何定曰：“少<br /><br />&nbsp;&nbsp;&nbsp;&nbsp;府李勖枉杀冯斐，擅彻军退还。”勖及徐存家属皆伏诛。秋九月，何定将兵五千<br /><br />&nbsp;&nbsp;&nbsp;&nbsp;人上夏口猎。都督孙秀奔晋。是岁大赦。<br /><br />&nbsp;&nbsp;&nbsp;&nbsp;三年春正月晦，皓举大众出华里，皓母及妃妾皆行，东观令华等固争，乃<br /><br />&nbsp;&nbsp;&nbsp;&nbsp;还。【江表传曰：初丹杨刁玄使蜀，得司马徽与刘M论运命历数事。玄诈增其文<br /><br />&nbsp;&nbsp;&nbsp;&nbsp;以诳国人曰：“黄旗紫盖见於东南，终有天下者，荆、扬之君乎！”又得中国降<br /><br />&nbsp;&nbsp;&nbsp;&nbsp;人，言寿春下有童谣曰“吴天子当上”。皓闻之，喜曰：“此天命也。”即载其<br /><br />&nbsp;&nbsp;&nbsp;&nbsp;母妻子及后宫数千人，从牛渚陆道西上，云青盖入洛阳，以顺天命。行遇大雪，<br /><br />&nbsp;&nbsp;&nbsp;&nbsp;道涂陷坏，兵士被甲持仗，百人共引一车，寒冻殆死。兵人不堪，皆曰：“若遇<br /><br />&nbsp;&nbsp;&nbsp;&nbsp;敌便当倒戈耳。”皓闻之，乃还。】是岁，汜、璜破交n，禽杀晋所置守将，九<br /><br />&nbsp;&nbsp;&nbsp;&nbsp;真、日南皆还属。【汉晋春秋曰：初霍弋遣杨稷、毛炅等戍，与之誓曰：“若贼<br /><br />&nbsp;&nbsp;&nbsp;&nbsp;围城，未百日而降者，家属诛；若过百日而城没者，刺史受其罪。”稷等日未满<br /><br />&nbsp;&nbsp;&nbsp;&nbsp;而粮尽，乞降於璜。璜不许，而给粮使守。吴人并谏，璜曰：“霍弋已死，无能<br /><br />&nbsp;&nbsp;&nbsp;&nbsp;来者，可须其粮尽，然后乃受，使彼来无罪，而我取有义，内训吾民，外怀邻国，<br /><br />&nbsp;&nbsp;&nbsp;&nbsp;不亦可乎！”稷、炅粮尽，救不至，乃纳之。华阳国志曰：稷，犍为人。炅，建<br /><br />&nbsp;&nbsp;&nbsp;&nbsp;宁人。稷等城中食尽，死亡者半，将军王约反降，吴人得入城，获稷、炅，皆囚<br /><br />&nbsp;&nbsp;&nbsp;&nbsp;之。孙皓使送稷下都，稷至合浦，欧血死。晋追赠交州刺史。初，毛炅与吴军战，<br /><br />&nbsp;&nbsp;&nbsp;&nbsp;杀前部督则。陶璜等以炅壮勇，欲赦之。而则子允固求杀炅，炅亦不为璜等屈，<br /><br />&nbsp;&nbsp;&nbsp;&nbsp;璜等怒，面缚炅诘之，曰：“晋【兵】贼！”炅厉声曰：“吴狗，何等为贼？”<br /><br />&nbsp;&nbsp;&nbsp;&nbsp;吴人生剖其腹，允割其心肝，骂曰：“庸复作贼？”炅犹骂不止，曰：“尚欲斩<br /><br />&nbsp;&nbsp;&nbsp;&nbsp;汝孙皓，汝父何死狗也！”乃斩之。晋武帝闻而哀矜，即诏使炅长子袭爵，馀三<br /><br />&nbsp;&nbsp;&nbsp;&nbsp;子皆关内侯。此与汉晋春秋所说不同。】大赦，分交n为新昌郡。诸将破扶严，<br /><br />&nbsp;&nbsp;&nbsp;&nbsp;置武平郡。以武昌督范慎为太尉。右大司马丁奉、司空孟仁卒。【吴录曰：仁字<br /><br />&nbsp;&nbsp;&nbsp;&nbsp;恭武，江夏人也，本名宗，避皓字，易焉。少从南阳李肃学。其母为作厚褥大被，<br /><br />&nbsp;&nbsp;&nbsp;&nbsp;或问其故，母曰：“小儿无德致客，学者多贫，故为广被，庶可得与气类接也。”<br /><br />&nbsp;&nbsp;&nbsp;&nbsp;其读书夙夜不懈，肃奇之，曰：“卿宰相器也。”初为骠骑将军朱据军吏，将母<br /><br />&nbsp;&nbsp;&nbsp;&nbsp;在营。既不得志，又夜雨屋漏，因起涕泣，以谢其母，母曰：“但当勉之，何足<br /><br />&nbsp;&nbsp;&nbsp;&nbsp;泣也？”据亦稍知之，除为监池司马。自能结网，手以捕鱼，作寄母，母因以<br /><br />&nbsp;&nbsp;&nbsp;&nbsp;还之，曰：“汝为鱼官，而寄我，非避嫌也。”迁吴令。时皆不得将家之官，<br /><br />&nbsp;&nbsp;&nbsp;&nbsp;每得时物，来以寄母，常不先食。及闻母亡，犯禁委官，语在权传。特为减死一<br /><br />&nbsp;&nbsp;&nbsp;&nbsp;等，复使为官，盖优之也。楚国先贤传曰：宗母嗜笋，冬节将至。时笋尚未生，<br /><br />&nbsp;&nbsp;&nbsp;&nbsp;宗入竹林哀叹，而笋为之出，得以供母，皆以为至孝之所致感。累迁光禄勋，遂<br /><br />&nbsp;&nbsp;&nbsp;&nbsp;至公矣。】西苑言凤凰集，改明年元。<br /><br />&nbsp;&nbsp;&nbsp;&nbsp;凤皇元年秋八月，徵西陵督步阐。阐不应，据城降晋。遣乐乡都督陆抗围取<br /><br />&nbsp;&nbsp;&nbsp;&nbsp;阐，阐众悉降。阐及同计数十人皆夷三族。大赦。是岁右丞相万被谴忧死，徙<br /><br />&nbsp;&nbsp;&nbsp;&nbsp;其子弟於庐陵。【江表传曰：初皓游华里，与丁奉、留平密谋曰：“此行不急，<br /><br />&nbsp;&nbsp;&nbsp;&nbsp;若至华里不归，社稷事重，不得不自还。”此语颇泄。皓闻知，以等旧臣，且<br /><br />&nbsp;&nbsp;&nbsp;&nbsp;以计忍而阴衔之。后因会，以毒酒饮，传酒人私减之。又饮留平，平觉之，服<br /><br />&nbsp;&nbsp;&nbsp;&nbsp;他药以解，得不死。自杀。平忧懑，月馀亦死。】何定奸秽发闻，伏诛。皓以<br /><br />&nbsp;&nbsp;&nbsp;&nbsp;其恶似张布，追改定名为布。【江表传曰：定，汝南人，本孙权给使也，后出补<br /><br />&nbsp;&nbsp;&nbsp;&nbsp;吏。定佞邪c媚，自表先帝旧人，求还内侍，皓以为楼下都尉，典知酤籴事，专<br /><br />&nbsp;&nbsp;&nbsp;&nbsp;为威福。而皓信任，委以众事。定为子求少府李勖女，不许。定挟忿谮勖於皓，<br /><br />&nbsp;&nbsp;&nbsp;&nbsp;皓尺口诛之，焚其尸。定又使诸将各上好犬，皆千里远求，一犬至直数千匹。御<br /><br />&nbsp;&nbsp;&nbsp;&nbsp;犬率具缨，直钱一万。一犬一兵，养以捕兔供厨。所获无几。吴人皆归罪於定，<br /><br />&nbsp;&nbsp;&nbsp;&nbsp;而皓以为忠勤，赐爵列侯。吴历曰：中书郎奚熙谮宛陵令贺惠。惠，劭弟也。遣<br /><br />&nbsp;&nbsp;&nbsp;&nbsp;使者徐粲讯治，熙又谮粲顾护不即决断。皓遣使就宛陵斩粲，收惠付狱。会赦得<br /><br />&nbsp;&nbsp;&nbsp;&nbsp;免。】<br /><br />&nbsp;&nbsp;&nbsp;&nbsp;二年春三月，以陆抗为大司马。司徒丁固卒。秋九月，改封淮阳为鲁，东平<br /><br />&nbsp;&nbsp;&nbsp;&nbsp;为齐，又封陈留、章陵等九王，凡十一王，王给三千兵。大赦。皓爱妾或使人至<br /><br />&nbsp;&nbsp;&nbsp;&nbsp;市劫夺百姓财物，司市中郎将陈声，素皓幸臣也，恃皓宠遇，绳之以法。妾以<br /><br />&nbsp;&nbsp;&nbsp;&nbsp;皓，皓大怒，假他事烧锯断声头，投其身於四望之下。是岁，太尉范慎卒。<br /><br />&nbsp;&nbsp;&nbsp;&nbsp;三年，会稽妖言章安侯奋当为天子。临海太守奚熙与会稽太守郭诞书，非论<br /><br />&nbsp;&nbsp;&nbsp;&nbsp;国政。诞但白熙书，不白妖言，送付建安作船。【会稽邵氏家传曰：邵畴字温伯，<br /><br />&nbsp;&nbsp;&nbsp;&nbsp;时为诞功曹。诞被收，惶遽无以自明。畴进曰：“畴今自在，畴之事，明府何忧？”<br /><br />&nbsp;&nbsp;&nbsp;&nbsp;遂诣吏自列，云不白妖言，事由于己，非府君罪。吏上畴辞，皓怒犹盛。畴虑诞<br /><br />&nbsp;&nbsp;&nbsp;&nbsp;卒不免，遂自杀以证之。临亡，置辞曰：“畴生长边陲，不闲教道，得以门资，<br /><br />&nbsp;&nbsp;&nbsp;&nbsp;厕身本郡，逾越侪类，位极朝右，不能赞扬盛化，养之以福。今妖讹横兴，干国<br /><br />&nbsp;&nbsp;&nbsp;&nbsp;乱纪，畴以g<口沓>之语，本非事实，虽家诵人咏，不足有虑。天下重器，而匹<br /><br />&nbsp;&nbsp;&nbsp;&nbsp;夫横议，疾其丑声，不忍闻见，欲含垢藏疾，不彰之翰笔，镇躁归静，使之自息。<br /><br />&nbsp;&nbsp;&nbsp;&nbsp;愚心勤勤，每执斯旨，故诞屈其所是，默以见从。此之为愆，实由於畴。谨不敢<br /><br />&nbsp;&nbsp;&nbsp;&nbsp;逃死，归罪有司，唯乞天鉴，特垂清察。”吏收畴丧，得辞以闻，皓乃免诞大刑，<br /><br />&nbsp;&nbsp;&nbsp;&nbsp;送付建安作船。畴亡时，年四十。皓嘉畴节义，诏郡县图形庙堂。】遣三郡督何<br /><br />&nbsp;&nbsp;&nbsp;&nbsp;植收熙，熙发兵自卫，断绝海道。熙部曲杀熙，送首建业，夷三族。秋七月，遣<br /><br />&nbsp;&nbsp;&nbsp;&nbsp;使者二十五人分至州郡，科出亡叛。大司马陆抗卒。自改年及是岁，连大疫。分<br /><br />&nbsp;&nbsp;&nbsp;&nbsp;郁林为桂林郡。<br /><br />&nbsp;&nbsp;&nbsp;&nbsp;天册元年，吴郡言掘地得银，长一尺，广三分，刻上有年月字，於是大赦，<br /><br />&nbsp;&nbsp;&nbsp;&nbsp;改年。<br /><br />&nbsp;&nbsp;&nbsp;&nbsp;天玺元年，吴郡言临平湖自汉末草秽壅塞，今更开通。长老相传，此湖塞，<br /><br />&nbsp;&nbsp;&nbsp;&nbsp;天下乱，此湖开，天下平。又於湖边得石函，中有小石，青白色，长四寸，广二<br /><br />&nbsp;&nbsp;&nbsp;&nbsp;寸馀，刻上作皇帝字，於是改年，大赦。会稽太守车浚、湘东太守张咏不出算缗，<br /><br />&nbsp;&nbsp;&nbsp;&nbsp;就在所斩之，徇首诸郡。【江表传曰：浚在公清忠，值郡荒旱，民无资粮，表求<br /><br />&nbsp;&nbsp;&nbsp;&nbsp;振贷。皓谓浚欲树私恩，遣人枭首。又尚书熊睦见皓酷虐，微有所谏，皓使人以<br /><br />&nbsp;&nbsp;&nbsp;&nbsp;刀环撞杀之，身无完肌。】秋八月，京下督孙楷降晋。鄱阳言历阳山石文理成字，<br /><br />&nbsp;&nbsp;&nbsp;&nbsp;凡二十，云“楚九州渚，吴九州都，扬州士，作天子，四世治，太平始”。【江<br /><br />&nbsp;&nbsp;&nbsp;&nbsp;表传曰：历阳县有石山临水，高百丈，其三十丈所，有七穿骈罗，穿中色黄赤，<br /><br />&nbsp;&nbsp;&nbsp;&nbsp;不与本体相似，俗相传谓之石印。又云，石印封发，天下当太平。下有祠屋，巫<br /><br />&nbsp;&nbsp;&nbsp;&nbsp;祝言石印神有三郎。时历阳长表上言石印发，皓遣使以太牢祭历山。巫言，石印<br /><br />&nbsp;&nbsp;&nbsp;&nbsp;三郎说“天下方太平”。使者作高梯，上看印文，诈以朱书石作二十字，还以启<br /><br />&nbsp;&nbsp;&nbsp;&nbsp;皓。皓大喜曰：“吴当为九州作都、渚乎！从大皇帝逮孤四世矣，太平之主，非<br /><br />&nbsp;&nbsp;&nbsp;&nbsp;孤复谁？”重遣使，以印绶拜三郎为王，又刻石立铭，褒赞灵德，以答休祥。】<br /><br />&nbsp;&nbsp;&nbsp;&nbsp;又吴兴阳羡山有空石，长十馀丈，名曰石室，在所表为大瑞。乃遣兼司徒董朝、<br /><br />&nbsp;&nbsp;&nbsp;&nbsp;兼太常周处至阳羡县，封R国山。【明年改】改明年元，大赦，以协石文。<br /><br />&nbsp;&nbsp;&nbsp;&nbsp;天纪元年夏，夏口督孙慎出江夏、汝南，烧略居民。初，驺子张m多所谮白，<br /><br />&nbsp;&nbsp;&nbsp;&nbsp;累迁为司直中郎将，封侯，甚见宠爱，是岁奸情发闻，伏诛。【江表传曰：m父，<br /><br />&nbsp;&nbsp;&nbsp;&nbsp;会稽山阴县卒也，知m不良，上表云：“若用m为司直，有罪乞不从坐。”皓许<br /><br />&nbsp;&nbsp;&nbsp;&nbsp;之。m表立弹曲二十人，专纠司不法，於是爱恶相攻，互相谤告。弹曲承言，收<br /><br />&nbsp;&nbsp;&nbsp;&nbsp;系囹圄，听讼失理，狱以贿成。人民穷困，无所措手足。m奢淫无厌，取小妻三<br /><br />&nbsp;&nbsp;&nbsp;&nbsp;十馀人，擅杀无辜，众奸并发，父子俱见车裂。】<br /><br />&nbsp;&nbsp;&nbsp;&nbsp;二年秋七月，立成纪、宣威等十一王，王给三千兵，大赦。<br /><br />&nbsp;&nbsp;&nbsp;&nbsp;三年夏，郭马反。马本合浦太守允部曲督。允转桂林太守，疾病，住广州，<br /><br />&nbsp;&nbsp;&nbsp;&nbsp;先遣马将五百兵至郡安抚诸夷。允死，兵当分给，马等累世旧军，不乐离别。皓<br /><br />&nbsp;&nbsp;&nbsp;&nbsp;时又科实广州户口，马与部曲将何典、王族、吴述、殷兴等因此恐动兵民，合聚<br /><br />&nbsp;&nbsp;&nbsp;&nbsp;人众，攻杀广州督虞授。马自号都督交、广二州诸军事、安南将军，兴广州刺史，<br /><br />&nbsp;&nbsp;&nbsp;&nbsp;述南海太守。典攻苍梧，族攻始兴。【汉晋春秋曰：先是，吴有说谶者曰：“吴<br /><br />&nbsp;&nbsp;&nbsp;&nbsp;之败，兵起南裔，亡吴者公孙也。”皓闻之，文武职位至于卒伍有姓公孙者，皆<br /><br />&nbsp;&nbsp;&nbsp;&nbsp;徙於广州，不令停江边。及闻马反，大惧曰：“此天亡也。”】八月，以军师张<br /><br />&nbsp;&nbsp;&nbsp;&nbsp;悌为丞相，牛渚都督何植为司徒。执金吾滕循为司空，未拜，转镇南将军，假节<br /><br />&nbsp;&nbsp;&nbsp;&nbsp;领广州牧，率万人从东道讨马，与族遇于始兴，未得前。马杀南海太守刘略，逐<br /><br />&nbsp;&nbsp;&nbsp;&nbsp;广州刺史徐旗。皓又遣徐陵督陶F将七千人从西道，命交州牧陶璜部伍所领及合<br /><br />&nbsp;&nbsp;&nbsp;&nbsp;浦、郁林诸郡兵，当与东西军共击马。<br /><br />&nbsp;&nbsp;&nbsp;&nbsp;有鬼目菜生工人黄T家，依缘枣树，长丈馀，茎广四寸，厚三分。又有买菜<br /><br />&nbsp;&nbsp;&nbsp;&nbsp;生工人吴平家，高四尺，厚三分，如枇杷形，上广尺八寸，下茎广五寸，两边生<br /><br />&nbsp;&nbsp;&nbsp;&nbsp;叶绿色。东观案图，名鬼目作芝草，买菜作平虑草，遂以T为侍芝郎，平为平虑<br /><br />&nbsp;&nbsp;&nbsp;&nbsp;郎，皆银印青绶。<br /><br />&nbsp;&nbsp;&nbsp;&nbsp;冬，晋命镇东大将军司马葡蛲恐校安东将军王浑、扬州刺史周浚向牛渚，<br /><br />&nbsp;&nbsp;&nbsp;&nbsp;建威将军王戎向武昌，平南将军胡奋向夏口，镇南将军杜预向江陵，龙骧将军王<br /><br />&nbsp;&nbsp;&nbsp;&nbsp;F、广武将军唐彬浮江东下，太尉贾充为大都督，量宜处要，尽军势之中。陶F<br /><br />&nbsp;&nbsp;&nbsp;&nbsp;至武昌，闻北军大出，停驻不前。<br /><br />&nbsp;&nbsp;&nbsp;&nbsp;初，皓每宴会群臣，无不咸令沈醉。置黄门郎十人，特不与酒，侍立终日，<br /><br />&nbsp;&nbsp;&nbsp;&nbsp;为司过之吏。宴罢之后，各奏其阙失，迕视之咎，谬言之愆，罔有不举。大者即<br /><br />&nbsp;&nbsp;&nbsp;&nbsp;加威刑，小者辄以为罪。后宫数千，而采择无已。又激水入宫，宫人有不合意者，<br /><br />&nbsp;&nbsp;&nbsp;&nbsp;辄杀流之。或剥人之面，或凿人之眼。岑e险谀贵幸，致位九列，好兴功役，众<br /><br />&nbsp;&nbsp;&nbsp;&nbsp;所患苦。是以上下离心，莫为皓尽力，盖积恶已极，不复堪命故也。【吴平后，<br /><br />&nbsp;&nbsp;&nbsp;&nbsp;晋侍中庾峻等问皓侍中李仁曰：“闻吴主披人面，刖人足，有诸乎？”仁曰：<br /><br />&nbsp;&nbsp;&nbsp;&nbsp;“以告者过也。君子恶居下流，天下之恶皆归焉。盖此事也，若信有之，亦不足<br /><br />&nbsp;&nbsp;&nbsp;&nbsp;怪。昔唐、虞五刑，三代七辟，肉刑之制，未为酷虐。皓为一国之主，秉杀生之<br /><br />&nbsp;&nbsp;&nbsp;&nbsp;柄，罪人陷法，加之以惩，何足多罪！夫受尧诛者不能无怨，受桀赏者不能无慕，<br /><br />&nbsp;&nbsp;&nbsp;&nbsp;此人情也。”又问曰：“云归命侯乃恶人横睛逆视，皆凿其眼，有诸乎？”仁曰：<br /><br />&nbsp;&nbsp;&nbsp;&nbsp;“亦无此事，传之者谬耳。曲礼曰视天子由袷以下，视诸侯由颐以下，视大夫由<br /><br />&nbsp;&nbsp;&nbsp;&nbsp;衡，视士则平面，得游目五步之内；视上於衡则傲，下於带则忧，旁则邪。以礼<br /><br />&nbsp;&nbsp;&nbsp;&nbsp;视瞻，高下不可不慎，况人君乎哉？视人君相迕，是乃礼所谓傲慢；傲慢则无礼，<br /><br />&nbsp;&nbsp;&nbsp;&nbsp;无礼则不臣，不臣则犯罪，犯罪则陷不测矣。正使有之，将有何失？”凡仁所答，<br /><br />&nbsp;&nbsp;&nbsp;&nbsp;峻等皆善之，文多不悉载。】<br /><br />&nbsp;&nbsp;&nbsp;&nbsp;四年春，立中山、代等十一王，大赦。F、彬所至，则土崩瓦解，靡有御者。<br /><br />&nbsp;&nbsp;&nbsp;&nbsp;预又斩江陵督伍延，浑复斩丞相张悌、丹杨太守沈莹等，所在战克。【干宝晋纪<br /><br />&nbsp;&nbsp;&nbsp;&nbsp;曰：吴丞相军师张悌、护军孙震、丹杨太守沈莹帅众三万济江，围成阳都尉张乔<br /><br />&nbsp;&nbsp;&nbsp;&nbsp;於杨荷桥，众才七千，闭栅自守，举白接告降。吴副军师诸葛靓欲屠之，悌曰：<br /><br />&nbsp;&nbsp;&nbsp;&nbsp;“强敌在前，不宜先事其小；且杀降不祥。”靓曰：“此等以救兵未至而力少，<br /><br />&nbsp;&nbsp;&nbsp;&nbsp;故且伪降以缓我，非来伏也。因其无战心而尽坑之，可以成三军之气。若舍之而<br /><br />&nbsp;&nbsp;&nbsp;&nbsp;前，必为后患。”悌不从，抚之而进。与讨吴护军张翰、扬州刺史周浚成陈相对。<br /><br />&nbsp;&nbsp;&nbsp;&nbsp;沈莹领丹杨锐卒刀J五千，号曰青巾兵，前后屡陷坚陈，於是以驰淮南军，三冲<br /><br />&nbsp;&nbsp;&nbsp;&nbsp;不动。退引乱，薛胜、蒋班因其乱而乘之，吴军以次土崩，将帅不能止，张乔又<br /><br />&nbsp;&nbsp;&nbsp;&nbsp;出其后，大败吴军于版桥，获悌、震、莹等。襄阳记曰：悌字巨先，襄阳人，少<br /><br />&nbsp;&nbsp;&nbsp;&nbsp;有名理，孙休时为屯骑校尉。魏伐蜀，吴人问悌曰：“司马氏得政以来，大难屡<br /><br />&nbsp;&nbsp;&nbsp;&nbsp;作，智力虽丰，而百姓未服也。今又竭其资力，远征巴蜀，兵劳民疲而不知恤，<br /><br />&nbsp;&nbsp;&nbsp;&nbsp;败於不暇，何以能济？昔夫差伐齐，非不克胜，所以危亡，不忧其本也，况彼之<br /><br />&nbsp;&nbsp;&nbsp;&nbsp;争地乎！”悌曰：“不然。曹操虽功盖中夏，威震四海，崇诈杖术，征伐无已，<br /><br />&nbsp;&nbsp;&nbsp;&nbsp;民畏其威，而不怀其德也。丕、背兄，系以惨虐，内兴宫室，外惧雄豪，东西<br /><br />&nbsp;&nbsp;&nbsp;&nbsp;驰驱，无岁获安，彼之失民，为日久矣。司马懿父子，自握其柄，累有大功，除<br /><br />&nbsp;&nbsp;&nbsp;&nbsp;其烦苛而布其平惠，为之谋主而救其疾，民心归之，亦已久矣。故淮南三叛而腹<br /><br />&nbsp;&nbsp;&nbsp;&nbsp;心不扰，曹髦之死，四方不动，摧坚敌如折枯，荡异同如反掌，任贤使能，各尽<br /><br />&nbsp;&nbsp;&nbsp;&nbsp;其心，非智勇兼人，孰能如之？其威武张矣，本根固矣，群情服矣，奸计立矣。<br /><br />&nbsp;&nbsp;&nbsp;&nbsp;今蜀阉宦专朝，国无政令，而玩戎黩武，民劳卒弊，竞於外利，不守备。彼强<br /><br />&nbsp;&nbsp;&nbsp;&nbsp;弱不同，智算亦胜，因危而伐，殆其克乎！若其不克，不过无功，终无退北之忧，<br /><br />&nbsp;&nbsp;&nbsp;&nbsp;覆军之虑也，何为不可哉？昔楚剑利而秦昭惧，孟明用而晋人忧，彼之得志，故<br /><br />&nbsp;&nbsp;&nbsp;&nbsp;我之大患也。”吴人笑其言，而蜀果降于魏。晋来伐吴，皓使悌督沈莹、诸葛靓，<br /><br />&nbsp;&nbsp;&nbsp;&nbsp;率众三万渡江逆之。至牛渚，沈莹曰：“晋治水军於蜀久矣，今倾国大举，万里<br /><br />&nbsp;&nbsp;&nbsp;&nbsp;齐力，必悉益州之众浮江而下。我上流诸军，无有戒备，名将皆死，幼少当任，<br /><br />&nbsp;&nbsp;&nbsp;&nbsp;恐边江诸城，尽莫能御也。晋之水军，必至於此矣！宜畜众力，待来一战。若胜<br /><br />&nbsp;&nbsp;&nbsp;&nbsp;之日，江西自清，上方虽坏，可还取之。今渡江逆战，胜不可保，若或摧丧，则<br /><br />&nbsp;&nbsp;&nbsp;&nbsp;大事去矣。”悌曰：“吴之将亡，贤愚所知，非今日也。吾恐蜀兵来至此，众心<br /><br />&nbsp;&nbsp;&nbsp;&nbsp;必骇惧，不可复整。今宜渡江，可用决战力争。若其败丧，则同死社稷，无所复<br /><br />&nbsp;&nbsp;&nbsp;&nbsp;恨。若其克胜，则北敌奔走，兵势万倍，便当乘威南上，逆之中道，不忧不破也。<br /><br />&nbsp;&nbsp;&nbsp;&nbsp;若如子计，恐行散尽，相与坐待敌到，君臣俱降，无复一人死难者，不亦辱乎！”<br /><br />&nbsp;&nbsp;&nbsp;&nbsp;遂渡江战，吴军大败。诸葛靓与五六百人退走，使过迎悌，悌不肯去，靓自往牵<br /><br />&nbsp;&nbsp;&nbsp;&nbsp;之，谓曰：“【且夫】巨先，天下存亡有大数，岂卿一人所知，如何故自取死为？”<br /><br />&nbsp;&nbsp;&nbsp;&nbsp;悌垂涕曰：“仲思，今日是我死日也。且我作儿童时，便为卿家丞相所拔，常恐<br /><br />&nbsp;&nbsp;&nbsp;&nbsp;不得其死，负名贤知顾。今以身徇社稷，复何遁邪？莫牵曳之如是。”靓流涕放<br /><br />&nbsp;&nbsp;&nbsp;&nbsp;之，去百馀步，已见为晋军所杀。吴录曰：悌少知名，及处大任，希合时趣，将<br /><br />&nbsp;&nbsp;&nbsp;&nbsp;护左右，清论讥之。搜神记曰：临海松阳人柳荣从悌至杨府，荣病死船中二日，<br /><br />&nbsp;&nbsp;&nbsp;&nbsp;时军已上岸，无有埋之者，忽然大呼，言“人缚军师！人缚军师！”声激扬，遂<br /><br />&nbsp;&nbsp;&nbsp;&nbsp;活。人问之，荣曰：“上天北斗门下卒见人缚张悌，意中大愕，不觉大呼，言<br /><br />&nbsp;&nbsp;&nbsp;&nbsp;‘何以缚张军师。’门下人怒荣，叱逐使去。荣便去，怖惧，口馀声发扬耳。”<br /><br />&nbsp;&nbsp;&nbsp;&nbsp;其日，悌战死。荣至晋元帝时犹在。】<br /><br />&nbsp;&nbsp;&nbsp;&nbsp;三月丙寅，殿中亲近数百人叩头请皓杀岑e，皓惶愦从之。【干宝晋纪曰：<br /><br />&nbsp;&nbsp;&nbsp;&nbsp;皓殿中亲近数百人叩头请皓曰：“北军日近，而兵不举刃，陛下将如之何！”皓<br /><br />&nbsp;&nbsp;&nbsp;&nbsp;曰：“何故？”对曰：“坐岑e。”皓独言：“若尔，当以奴谢百姓。”众因曰：<br /><br />&nbsp;&nbsp;&nbsp;&nbsp;“唯！”遂并起收e。皓骆驿追止，已屠之也。】<br /><br />&nbsp;&nbsp;&nbsp;&nbsp;戊辰，陶F从武昌还，即引见，问水军消息，对曰：“蜀船皆小，今得二万<br /><br />&nbsp;&nbsp;&nbsp;&nbsp;兵，乘大船战，自足击之。”於是合众，授F节钺。明日当发，其夜众悉逃走。<br /><br />&nbsp;&nbsp;&nbsp;&nbsp;而王F顺流将至，司马啤⑼趸虢粤俳境。皓用光禄勋薛莹、中书令胡冲等计，<br /><br />&nbsp;&nbsp;&nbsp;&nbsp;分遣使奉书於F、啤⒒朐唬骸拔艉菏沂统，九州分裂，先人因时，略有江南，<br /><br />&nbsp;&nbsp;&nbsp;&nbsp;遂分阻山川，与魏乖隔。今大晋龙兴，德覆四海。劣偷安，未喻天命。至于今<br /><br />&nbsp;&nbsp;&nbsp;&nbsp;者，猥烦六军，衡盖路次，远临江渚，举国震惶，假息漏刻。敢缘天朝含弘光大，<br /><br />&nbsp;&nbsp;&nbsp;&nbsp;谨遣私署太常张夔等奉所佩印绶，委质请命，惟垂信纳，以济元元。”【江表传<br /><br />&nbsp;&nbsp;&nbsp;&nbsp;载皓将败与舅何植书曰：“昔大皇帝以神武之略，奋三千之卒，割据江南，席卷<br /><br />&nbsp;&nbsp;&nbsp;&nbsp;交、广，开拓洪基，欲祚之万世。至孤末德，嗣守成绪，不能怀集黎元，多为咎<br /><br />&nbsp;&nbsp;&nbsp;&nbsp;阙，以违天度。昧之变，反谓之祥，致使南蛮逆乱，征讨未克。闻晋大众，远<br /><br />&nbsp;&nbsp;&nbsp;&nbsp;来临江，庶竭劳瘁，众皆摧退，而张悌不反，丧军过半。孤甚愧怅，于今无聊。<br /><br />&nbsp;&nbsp;&nbsp;&nbsp;得陶F表云武昌以西，并复不守。不守者，非粮不足，非城不固，兵将背战耳。<br /><br />&nbsp;&nbsp;&nbsp;&nbsp;兵之背战，岂怨兵邪？孤之罪也。天文县变於上，士民愤叹於下，观此事势，危<br /><br />&nbsp;&nbsp;&nbsp;&nbsp;如累卵，吴祚终讫，何其局哉！天匪亡吴，孤所招也。瞑目黄壤，当复何颜见四<br /><br />&nbsp;&nbsp;&nbsp;&nbsp;帝乎！公其勖勉奇谟，飞笔以闻。”皓又遗群臣书曰：“孤以不德，忝继先轨。<br /><br />&nbsp;&nbsp;&nbsp;&nbsp;处位历年，政教凶勃，遂令百姓久困涂炭，至使一朝归命有道，社稷倾覆，宗庙<br /><br />&nbsp;&nbsp;&nbsp;&nbsp;无主，惭愧山积，没有馀罪。自惟空薄，过偷尊号，才琐质秽，任重王公，故周<br /><br />&nbsp;&nbsp;&nbsp;&nbsp;易有折鼎之诫，诗人有彼其之讥。自居宫室。仍抱笃疾，计有不足，思虑失中，<br /><br />&nbsp;&nbsp;&nbsp;&nbsp;多所荒替。边侧小人，因生酷虐，虐毒横流，忠顺被害。昧不觉，寻其壅蔽，<br /><br />&nbsp;&nbsp;&nbsp;&nbsp;孤负诸君，事已难图，覆水不可收也。今大晋平治四海，劳心务於擢贤，诚是英<br /><br />&nbsp;&nbsp;&nbsp;&nbsp;俊展节之秋也。管仲极雠，桓公用之，良、平去楚，入为汉臣，舍乱就理，非不<br /><br />&nbsp;&nbsp;&nbsp;&nbsp;忠也。莫以移朝改朔，用损厥志。嘉勖休尚，爱敬动静。夫复何言，投笔而已！”】<br /><br />&nbsp;&nbsp;&nbsp;&nbsp;壬申，王F最先到，於是受皓之降，解缚焚榇，延请相见。【晋阳秋曰：F<br /><br />&nbsp;&nbsp;&nbsp;&nbsp;收其图籍，领州四，郡四十三，县三百一十三，户五十二万三千，吏三万二千，<br /><br />&nbsp;&nbsp;&nbsp;&nbsp;兵二十三万，男女口二百三十万，米谷二百八十万斛，舟船五千馀艘，后宫五千<br /><br />&nbsp;&nbsp;&nbsp;&nbsp;馀人。】埔责┲掠＄缝都海遣使送皓。皓举家西迁，以太康元年五月丁亥集于<br /><br />&nbsp;&nbsp;&nbsp;&nbsp;京邑。四月甲申，诏曰：“孙皓穷迫归降，前诏待之以不死，今皓垂至，意犹愍<br /><br />&nbsp;&nbsp;&nbsp;&nbsp;之，其赐号为归命侯。进给衣服车乘，田三十顷，岁给谷五千斛，钱五十万，绢<br /><br />&nbsp;&nbsp;&nbsp;&nbsp;五百匹，绵五百斤。”皓太子瑾拜中郎，诸子为王者，拜郎中。【搜神记曰：吴<br /><br />&nbsp;&nbsp;&nbsp;&nbsp;以草创之国，信不坚固，边屯守将，皆质其妻子，名曰保质。童子少年，以类相<br /><br />&nbsp;&nbsp;&nbsp;&nbsp;与嬉游者，日有十数。永安二年三月，有一异儿，长四尺馀，年可六七岁，衣青<br /><br />&nbsp;&nbsp;&nbsp;&nbsp;衣，来从群儿戏，诸儿莫之识也。皆问曰：“尔谁家小儿，今日忽来？”答曰：<br /><br />&nbsp;&nbsp;&nbsp;&nbsp;“见尔群戏乐，故来耳。”详而视之，眼有光芒，~~外射。诸儿畏之，重问其<br /><br />&nbsp;&nbsp;&nbsp;&nbsp;故。儿乃答曰：“尔恶我乎？我非人也，乃荧惑星也。将有以告尔：三公I，司<br /><br />&nbsp;&nbsp;&nbsp;&nbsp;马如。”诸儿大惊，或走告大人，大人驰往观之。儿曰：“舍尔去乎！”竦身而<br /><br />&nbsp;&nbsp;&nbsp;&nbsp;跃，即以化矣。仰面视之，若引一匹练以登天。大人来者，犹及见焉，飘飘渐高，<br /><br />&nbsp;&nbsp;&nbsp;&nbsp;有顷而没。时吴政峻急，莫敢宣也。后五年而蜀亡，六年而晋兴，至是而吴灭，<br /><br />&nbsp;&nbsp;&nbsp;&nbsp;司马如矣。干宝晋纪曰：王F治船於蜀，吾彦取其流梢猿仕镳，曰：“晋<br /><br />&nbsp;&nbsp;&nbsp;&nbsp;必有攻吴之计，宜增建平兵。建平不下，终不敢渡江。”皓弗从。陆抗之克步阐，<br /><br />&nbsp;&nbsp;&nbsp;&nbsp;皓意张大，乃使尚广筮并天下，遇同人之颐，对曰：“吉。庚子岁，青盖当入洛<br /><br />&nbsp;&nbsp;&nbsp;&nbsp;阳。”故皓不其政，而恒有窥上国之志。是岁也实在庚子。】五年，皓死于洛<br /><br />&nbsp;&nbsp;&nbsp;&nbsp;阳。【吴录曰：皓以四年十二月死，时年四十二，葬河南县界。】<br /><br />&nbsp;&nbsp;&nbsp;&nbsp;评曰：孙亮童孺而无贤辅，其替位不终，必然之势也。休以旧爱宿恩，任用<br /><br />&nbsp;&nbsp;&nbsp;&nbsp;兴、布，不能拔进良才，改弦易张，虽志善好学，何益救乱乎？又使既废之亮不<br /><br />&nbsp;&nbsp;&nbsp;&nbsp;得其死，友于之义薄矣。皓之淫刑所滥，陨毙流黜者，盖不可胜数。是以群下人<br /><br />&nbsp;&nbsp;&nbsp;&nbsp;人惴恐，皆日日以冀，朝不谋夕。其荧惑、巫祝，交致祥瑞，以为至急。昔舜、<br /><br />&nbsp;&nbsp;&nbsp;&nbsp;禹躬稼，至圣之德，犹或矢誓众臣，予违女弼，或拜昌言，常若不及。况皓凶顽，<br /><br />&nbsp;&nbsp;&nbsp;&nbsp;肆行残暴，忠谏者诛，谗谀者进，虐用其民，穷淫极侈，宜腰首分离，以谢百姓。<br /><br />&nbsp;&nbsp;&nbsp;&nbsp;既蒙不死之诏，复加归命之宠，岂非旷荡之恩，过厚之泽也哉！【孙盛曰：夫古<br /><br />&nbsp;&nbsp;&nbsp;&nbsp;之立君，所以司牧群黎，故必仰协乾坤，覆焘万物；若乃淫虐是纵，酷被群生，<br /><br />&nbsp;&nbsp;&nbsp;&nbsp;则天殛之，剿绝其祚，夺其南面之尊，加其独夫之戮。是故汤、武抗钺，不犯不<br /><br />&nbsp;&nbsp;&nbsp;&nbsp;顺之讥；汉高奋剑，而无失节之议。何者？诚四海之酷仇，而人神之所摈故也。<br /><br />&nbsp;&nbsp;&nbsp;&nbsp;况皓罪为逋寇，虐过辛、癸，枭首素旗，犹不足以谢冤魂，词壹錾纾未足以纪<br /><br />&nbsp;&nbsp;&nbsp;&nbsp;暴迹，而乃优以显命，宠锡仍加，岂龚行天罚，伐罪吊民之义乎？是以知c逆之<br /><br />&nbsp;&nbsp;&nbsp;&nbsp;不惩，而凶酷之莫戒。诗云：“取彼谮人，投畀豺虎。”聊谮犹然，矧c虐乎？<br /><br />&nbsp;&nbsp;&nbsp;&nbsp;且神旗电扫，兵临伪窟，理穷势迫，然后请命，不赦之罪既彰，三驱之义又塞，<br /><br />&nbsp;&nbsp;&nbsp;&nbsp;极之权道，亦无取焉。陆机著辨亡论，言吴之所以亡，其上篇曰：“昔汉氏失御，<br /><br />&nbsp;&nbsp;&nbsp;&nbsp;奸臣窃命，祸基京畿，毒遍宇内，皇纲弛紊，王室遂卑。於是群雄蜂骇，义兵四<br /><br />&nbsp;&nbsp;&nbsp;&nbsp;合，吴武烈皇帝慷慨下国，电发荆南，权略纷纭，忠勇伯世。威棱则夷羿震荡，<br /><br />&nbsp;&nbsp;&nbsp;&nbsp;兵交则丑虏授馘，遂扫清宗p，蒸皇祖。於时云兴之将带州，飙起之师跨邑，<br /><br />&nbsp;&nbsp;&nbsp;&nbsp;哮阚之群风驱，熊罴之族雾集，虽兵以义合，同盟戮力，然皆包藏祸心，阻兵怙<br /><br />&nbsp;&nbsp;&nbsp;&nbsp;乱，或师无谋律，丧威稔寇，忠规武节，未有若此其著者也。武烈既没，长沙桓<br /><br />&nbsp;&nbsp;&nbsp;&nbsp;王逸才命世。弱冠秀发，招揽遗老，与之述业。神兵东驱，奋寡犯众，攻无坚城<br /><br />&nbsp;&nbsp;&nbsp;&nbsp;之将，战无交锋之虏。诛叛柔服而江外}定，饬法修师而威德翕赫，宾礼名贤而<br /><br />&nbsp;&nbsp;&nbsp;&nbsp;张昭为之雄，交御豪俊而周瑜为之杰。彼二君子，皆弘敏而多奇，雅达而聪哲，<br /><br />&nbsp;&nbsp;&nbsp;&nbsp;故同方者以类附，等契者以气集，而江东盖多士矣。将北伐诸华，诛I干纪，旋<br /><br />&nbsp;&nbsp;&nbsp;&nbsp;皇舆於夷庚，反帝座于紫闼，挟天子以令诸侯，清天步而归旧物。戎车既次，群<br /><br />&nbsp;&nbsp;&nbsp;&nbsp;凶侧目，大业未就，中世而陨。用集我大皇帝，以奇踪袭於逸轨，毙姆⒑趿钔迹<br /><br />&nbsp;&nbsp;&nbsp;&nbsp;从政咨於故实，播宪稽乎遗风，而加之以笃固，申之以节俭，畴咨俊茂，好谋善<br /><br />&nbsp;&nbsp;&nbsp;&nbsp;断，东帛旅於丘园，旌命交于涂巷。故豪彦寻声而响臻，志士希光而影骛，异人<br /><br />&nbsp;&nbsp;&nbsp;&nbsp;辐辏，猛士如林。於是张昭为师傅，周瑜、陆公、鲁肃、吕蒙之畴入为腹心，<br /><br />&nbsp;&nbsp;&nbsp;&nbsp;出作股肱；甘宁、凌统、程普、贺齐、朱桓、朱然之徒奋其威，韩当、潘璋、黄<br /><br />&nbsp;&nbsp;&nbsp;&nbsp;盖、蒋钦、周泰之属宣其力；风雅则诸葛瑾、张承、步骘以声名光国，政事则顾<br /><br />&nbsp;&nbsp;&nbsp;&nbsp;雍、潘F、吕范、吕岱以器任种埃奇伟则虞翻、陆绩、张温、张以讽议举正，<br /><br />&nbsp;&nbsp;&nbsp;&nbsp;奉使则赵咨、沈珩以敏达延誉，术数则吴范、赵达以S祥协德，董袭、陈武杀<br /><br />&nbsp;&nbsp;&nbsp;&nbsp;身以卫主，骆统、刘基强谏以补过，谋无遗算，举不失策。故遂割据山川，跨制<br /><br />&nbsp;&nbsp;&nbsp;&nbsp;荆、吴，而与天下争衡矣。魏氏尝藉战胜之威，率百万之师，浮邓塞之舟，下汉<br /><br />&nbsp;&nbsp;&nbsp;&nbsp;阴之众，羽楫万计，龙跃顺流，锐骑千旅，虎步原隰，谋臣盈室，武将连衡，喟<br /><br />&nbsp;&nbsp;&nbsp;&nbsp;然有吞江浒之志，一宇宙之气。而周瑜驱我偏师，黜之赤壁，丧旗乱辙，仅而获<br /><br />&nbsp;&nbsp;&nbsp;&nbsp;免，收迹远遁。汉王亦冯帝王之号，率巴、汉之民，乘危骋变，结垒千里，志报<br /><br />&nbsp;&nbsp;&nbsp;&nbsp;关羽之败，图收湘西之地。而我陆公亦挫之西陵，覆师败绩，困而后济，绝命永<br /><br />&nbsp;&nbsp;&nbsp;&nbsp;安。续以濡须之寇，临川摧锐，蓬笼之战，孑轮不反。由是二邦之将，丧气摧锋，<br /><br />&nbsp;&nbsp;&nbsp;&nbsp;势衄财匮，而吴藐然坐乘其弊，故魏人请好，汉氏乞盟，遂跻天号，鼎峙而立。<br /><br />&nbsp;&nbsp;&nbsp;&nbsp;西屠庸蜀之郊，北裂淮汉之澹东苞百越之地，南括群蛮之表。於是讲八代之礼，<br /><br />&nbsp;&nbsp;&nbsp;&nbsp;L三王之乐，告类上帝，拱揖群后。虎臣毅卒，循江而守，长戟劲铩，望飙而奋。<br /><br />&nbsp;&nbsp;&nbsp;&nbsp;庶尹尽规於上，四民展业于下，化协殊裔，风衍遐圻。乃俾一介行人，抚巡外域，<br /><br />&nbsp;&nbsp;&nbsp;&nbsp;臣象逸骏，扰於外闲，明珠玮宝，辉於内府，珍瑰重迹而至，奇玩应响而赴，<br /><br />&nbsp;&nbsp;&nbsp;&nbsp;轩骋於南荒，冲~息於朔野，齐民免干戈之患，戎马无晨服之虞，而帝业固矣。<br /><br />&nbsp;&nbsp;&nbsp;&nbsp;大皇既殁，幼主莅朝，奸回肆虐。景皇聿兴，虔修遗宪，政无大阙，守文之良主<br /><br />&nbsp;&nbsp;&nbsp;&nbsp;也。降及归命之初，典刑未灭，故老犹存。大司马陆公以文武熙朝，左丞相陆凯<br /><br />&nbsp;&nbsp;&nbsp;&nbsp;以謇谔尽规，而施绩、范慎以威重显，丁奉、锺离斐以武毅称，孟宗、丁固之徒<br /><br />&nbsp;&nbsp;&nbsp;&nbsp;为公卿，楼玄、贺劭之属掌机事，元首虽病，股肱犹良。爰及末叶，群公既丧，<br /><br />&nbsp;&nbsp;&nbsp;&nbsp;然后黔首有瓦解之志，皇家有土崩之衅，历命应化而微，王师蹑运而发，卒散於<br /><br />&nbsp;&nbsp;&nbsp;&nbsp;陈，民奔于邑，城池无藩篱之固，山川无沟阜之势，非有工输云梯之械，智伯灌<br /><br />&nbsp;&nbsp;&nbsp;&nbsp;激之害，楚子筑室之围，燕人济西之队，军未浃辰而社稷夷矣。虽忠臣孤愤，烈<br /><br />&nbsp;&nbsp;&nbsp;&nbsp;士死节，将奚救哉？夫曹、刘之将非一世之选，向时之师无曩日之众，战守之道<br /><br />&nbsp;&nbsp;&nbsp;&nbsp;抑有前符，险阻之利俄然未改，而成败贸理，古今诡趣，何哉？彼此之化殊，授<br /><br />&nbsp;&nbsp;&nbsp;&nbsp;任之才异也。”其下篇曰：“昔三方之王也，魏人据中夏，汉氏有岷、益，吴制<br /><br />&nbsp;&nbsp;&nbsp;&nbsp;荆、扬而奄交、广。曹氏虽功济诸华，虐亦深矣，其民怨矣。刘公因险饰智，功<br /><br />&nbsp;&nbsp;&nbsp;&nbsp;已薄矣，其俗陋矣。吴桓王基之以武，太祖成之以德，聪明睿达，懿度深远矣。<br /><br />&nbsp;&nbsp;&nbsp;&nbsp;其求贤如不及，恤民如稚子，接士尽盛德之容，亲仁罄丹府之爱。拔吕蒙於戎行，<br /><br />&nbsp;&nbsp;&nbsp;&nbsp;识潘F于系虏。推诚信士，不恤人之我欺；量能授器，不患权之我逼。执鞭鞠躬，<br /><br />&nbsp;&nbsp;&nbsp;&nbsp;以重陆公之威；悉委武卫，以济周瑜之师。卑宫菲食，以丰功臣之赏；披怀虚己，<br /><br />&nbsp;&nbsp;&nbsp;&nbsp;以纳谟士之算。故鲁肃一面而自，士燮蒙险而效命。高张公之德而省游田之娱，<br /><br />&nbsp;&nbsp;&nbsp;&nbsp;贤诸葛之言而割情欲之欢，感陆公之规而除刑政之烦，奇刘基之议而作三爵之誓，<br /><br />&nbsp;&nbsp;&nbsp;&nbsp;屏气R以伺子明之疾，分滋损甘以育凌统之孤，登坛慷慨归鲁肃之功，削投恶<br /><br />&nbsp;&nbsp;&nbsp;&nbsp;言信子瑜之节。是以忠臣竞尽其谋，志士咸得肆力，洪规远略，固不厌夫区区者<br /><br />&nbsp;&nbsp;&nbsp;&nbsp;也。故百官苟合，庶务未遑。初都建业，群臣请备礼秩，天子辞而不许，曰：<br /><br />&nbsp;&nbsp;&nbsp;&nbsp;‘天下其谓朕何！’宫室舆服，盖慊如也。爰及中叶，天人之分既定，百度之缺<br /><br />&nbsp;&nbsp;&nbsp;&nbsp;粗修，虽x化懿纲，未齿乎上代，抑其体国经民之具，亦足以为政矣。地方几万<br /><br />&nbsp;&nbsp;&nbsp;&nbsp;里，带甲将百万，其野沃，其民练，其财丰，其器利，东负沧海，西阻险塞，长<br /><br />&nbsp;&nbsp;&nbsp;&nbsp;江制其区宇，峻山带其封域，国家之利，未见有弘於兹者矣。借使中才守之以道，<br /><br />&nbsp;&nbsp;&nbsp;&nbsp;善人御之有术，敦率遗宪，勤民谨政，循定策，守常险，则可以长世永年，未有<br /><br />&nbsp;&nbsp;&nbsp;&nbsp;危亡之患。或曰，吴、蜀唇齿之国，蜀灭则吴亡，理则然矣，夫蜀盖藩援之与国，<br /><br />&nbsp;&nbsp;&nbsp;&nbsp;而非吴人之存亡也。何则？其郊境之接，重山积险，陆无长毂之径；川厄流迅，<br /><br />&nbsp;&nbsp;&nbsp;&nbsp;水有惊波之艰。虽有锐师百万，启行不过千夫；轴舻千里，前驱不过百舰。故刘<br /><br />&nbsp;&nbsp;&nbsp;&nbsp;氏之伐，陆公喻之长蛇，其势然也。昔蜀之初亡，朝臣异谋，或欲积石以险其流，<br /><br />&nbsp;&nbsp;&nbsp;&nbsp;或欲机械以御其变。天子总群议而谘之大司马陆公，陆公以四渎天地之所以节宣<br /><br />&nbsp;&nbsp;&nbsp;&nbsp;其气，固无可遏之理，而机械则彼我之所共，彼若弃长技以就所屈，即荆、杨而<br /><br />&nbsp;&nbsp;&nbsp;&nbsp;争舟楫之用，是天赞我也，将谨守峡口以待禽耳。逮步阐之乱，凭保城以延强寇，<br /><br />&nbsp;&nbsp;&nbsp;&nbsp;重资币以诱群蛮。于时大邦之众，云翔电发，县旌江介，筑垒遵渚，襟带要害，<br /><br />&nbsp;&nbsp;&nbsp;&nbsp;以止吴人之西，而巴汉舟师，沿江东下。陆公以偏师三万，北据东坑，深沟高垒，<br /><br />&nbsp;&nbsp;&nbsp;&nbsp;案甲养威。反虏l迹待戮，而不敢北N生路，强寇败绩宵遁，丧师大半，分命锐<br /><br />&nbsp;&nbsp;&nbsp;&nbsp;师五千，西御水军，东西同捷，献俘万计。信哉贤人之谋，岂欺我哉！自是烽燧<br /><br />&nbsp;&nbsp;&nbsp;&nbsp;罕警，封域寡虞。陆公没而潜谋兆，吴衅深而六师骇。夫太康之役，众未盛乎曩<br /><br />&nbsp;&nbsp;&nbsp;&nbsp;日之师，广州之乱，祸有愈乎向时之难，而邦家颠覆，宗庙为墟。呜呼！人之云<br /><br />&nbsp;&nbsp;&nbsp;&nbsp;亡，邦国殄瘁，不其然与！易曰‘汤武革命顺乎天’，玄曰‘乱不极则治不形’，<br /><br />&nbsp;&nbsp;&nbsp;&nbsp;言帝王之因天时也。古人有言，曰‘天时不如地利’，易曰‘王侯设险以守其国’，<br /><br />&nbsp;&nbsp;&nbsp;&nbsp;言为国之恃险也。又曰：‘地利不如人和’，‘在德不在险’，言守险之由人也。<br /><br />&nbsp;&nbsp;&nbsp;&nbsp;吴之兴也，参而由焉，孙卿所谓合其参者也。及其亡也，恃险而已，又孙卿所谓<br /><br />&nbsp;&nbsp;&nbsp;&nbsp;舍其参者也。夫四州之氓非无众也，大江之南非乏俊也，山川之险易守也，劲利<br /><br />&nbsp;&nbsp;&nbsp;&nbsp;之器易用也，先政之业易循也，功不兴而祸遘者何哉？所以用之者失也。故先王<br /><br />&nbsp;&nbsp;&nbsp;&nbsp;达经国之长规，审存亡之至数，恭己以安百姓，敦惠以致人和，宽冲以诱俊V之<br /><br />&nbsp;&nbsp;&nbsp;&nbsp;谋，慈和以给士民之爱。是以其安也，则黎元与之同庆；及其危也，则兆庶与之<br /><br />&nbsp;&nbsp;&nbsp;&nbsp;共患。安与众同庆，则其危不可得也；危与下共患，则其难不足恤也。夫然，故<br /><br />&nbsp;&nbsp;&nbsp;&nbsp;能保其社稷而固其土宇，麦秀无悲殷之思，黍离无愍周之感矣。”】</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,341);">加入书签</a><a
                        href="340.html">上一页</a>&larr;<a href="index.html">返回列表</a>&rarr;<a
                            href="342.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "340.html"; var next_page = "342.html"; var index_page = "index.html"; var sortid = "9"; var article_id = "4"; var chapter_id = "341"; var articlename = "三国志"; var chaptername = " 卷四十八 吴书三"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>