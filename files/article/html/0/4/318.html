<!DOCTYPE html>
<html>
<head>
<meta charset="gbk" />
<title>三国志- 卷二十五 魏书二十五-在线阅读-哈西文学网</title>
<meta name="keywords" content="陈寿，裴松之注，三国志， 卷二十五 魏书二十五全文， 卷二十五 魏书二十五在线阅读 哈西文学网" />
<meta name="description" content="哈西文学网提供陈寿，裴松之注的三国志  卷二十五 魏书二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4/318.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4/318.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 三国志</div>
		<div class="fr"><a id="add-bookcase" href="javascript:void(0)" onClick="addbookcase(4,0);">加入书架</a>|<a id="book-vote" href="javascript:void(0)" onClick="vote(4);">投推荐票</a>|<a id="err-report" href="javascript:void(0)" onClick="report('三国志出错啦!');">错误举报</a>|<a href="https://www.haxi88.com/files/article/info/0/4.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 魏书二十五</h1>
            <div class="link xb">
                <a href="317.html">上一页</a>&larr;<a href="index.html">返回列表</a>&rarr;<a
                    href="319.html">下一页</a></div>			
            <div id="BookText">&nbsp;&nbsp;&nbsp;&nbsp;◎辛毗杨阜高堂隆传第二十五<br /><br />&nbsp;&nbsp;&nbsp;&nbsp;辛毗字佐治，颍川阳翟人也。其先建武中，自陇西东迁。毗随兄评从袁绍。<br /><br />&nbsp;&nbsp;&nbsp;&nbsp;太祖为司空，辟毗，毗不得应命。及袁尚攻兄谭於平原，谭使毗诣太祖求和。<br /><br />&nbsp;&nbsp;&nbsp;&nbsp;【英雄记曰：谭、尚战於外门，谭军败奔北。郭图说谭曰：“今将军国小兵少，<br /><br />&nbsp;&nbsp;&nbsp;&nbsp;粮匮势弱，显甫之来，久则不敌。愚以为可呼曹公来击显甫。曹公至，必先攻邺，<br /><br />&nbsp;&nbsp;&nbsp;&nbsp;显甫还救。将军引兵而西，自邺以北皆可虏得。若显甫军破，其兵奔亡，又可敛<br /><br />&nbsp;&nbsp;&nbsp;&nbsp;取以拒曹公。曹公远侨而来，粮饷不继，必自逃去。比此之际，赵国以北皆我之<br /><br />&nbsp;&nbsp;&nbsp;&nbsp;有，亦足与曹公为对矣。不然，不谐。”谭始不纳，后遂从之。问图：“谁可使？”<br /><br />&nbsp;&nbsp;&nbsp;&nbsp;图答：“辛佐治可。”谭遂遣毗诣太祖。】太祖将征荆州，次于西平。毗见太祖<br /><br />&nbsp;&nbsp;&nbsp;&nbsp;致谭意，太祖大悦。后数日，更欲先平荆州，使谭、尚自相弊。他日置酒，毗望<br /><br />&nbsp;&nbsp;&nbsp;&nbsp;太祖色，知有变，以语郭嘉。嘉白太祖，太祖谓毗曰：“谭可信？尚必可克不？”<br /><br />&nbsp;&nbsp;&nbsp;&nbsp;毗对曰：“明公无问信与诈也，直当论其势耳。袁氏本兄弟相伐，非谓他人能间<br /><br />&nbsp;&nbsp;&nbsp;&nbsp;其间，乃谓天下可定於己也。今一旦求救於明公，此可知也。显甫见显思困而不<br /><br />&nbsp;&nbsp;&nbsp;&nbsp;能取，此力竭也。兵革败於外，谋臣诛於内，兄弟谗阋，国分为二；连年战伐，<br /><br />&nbsp;&nbsp;&nbsp;&nbsp;而介胄生虮虱，加以旱蝗，饥馑并臻，国无锊郑行无裹粮，天灾应於上，人事<br /><br />&nbsp;&nbsp;&nbsp;&nbsp;困於下，民无愚智，皆知土崩瓦解，此乃天亡尚之时也。兵法称有石城汤池带甲<br /><br />&nbsp;&nbsp;&nbsp;&nbsp;百万而无粟者，不能守也。今往攻邺，尚不还救，即不能自守。还救，即谭踵其<br /><br />&nbsp;&nbsp;&nbsp;&nbsp;后。以明公之威，应困穷之敌，击疲弊之寇，无异迅风之振秋叶矣。天以袁尚与<br /><br />&nbsp;&nbsp;&nbsp;&nbsp;明公，明公不取而伐荆州。荆州丰乐，国未有衅。仲虺有言：‘取乱侮亡。’方<br /><br />&nbsp;&nbsp;&nbsp;&nbsp;今二袁不务远略而内相图，可谓乱矣；居者无食，行者无粮，可谓亡矣。朝不谋<br /><br />&nbsp;&nbsp;&nbsp;&nbsp;夕，民命靡继，而不绥之，欲待他年；他年或登，又自知亡而改厥德，失所以<br /><br />&nbsp;&nbsp;&nbsp;&nbsp;用兵之要矣。今因其请救而抚之，利莫大焉。且四方之寇，莫大於河北；河北平，<br /><br />&nbsp;&nbsp;&nbsp;&nbsp;则六军盛而天下震。”太祖曰：“善。”乃许谭平，次于黎阳。明年攻邺，克之，<br /><br />&nbsp;&nbsp;&nbsp;&nbsp;表毗为议郎。<br /><br />&nbsp;&nbsp;&nbsp;&nbsp;久之，太祖遣都护曹洪平下辩，使毗与曹休参之，令曰：“昔高祖贪财好色，<br /><br />&nbsp;&nbsp;&nbsp;&nbsp;而良、平匡其过失。今佐治、文烈忧不轻矣。”军还，为丞相长史。<br /><br />&nbsp;&nbsp;&nbsp;&nbsp;文帝践阼，迁侍中，赐爵关内侯。时议改正朔。毗以魏氏遵舜、禹之统，应<br /><br />&nbsp;&nbsp;&nbsp;&nbsp;天顺民；至於汤、武，以战伐定天下，乃改正朔。孔子曰“行夏之时”，左氏传<br /><br />&nbsp;&nbsp;&nbsp;&nbsp;曰“夏数为得天正”，何必期於相反。帝善而从之。<br /><br />&nbsp;&nbsp;&nbsp;&nbsp;帝欲徙冀州士家十万户实河南。时连蝗民饥，群司以为不可，而帝意甚盛。<br /><br />&nbsp;&nbsp;&nbsp;&nbsp;毗与朝臣俱求见，帝知其欲谏，作色以见之，皆莫敢言。毗曰：“陛下欲徙士家，<br /><br />&nbsp;&nbsp;&nbsp;&nbsp;其计安出：”帝曰：“卿谓我徙之非邪？”毗曰：“诚以为非也。”帝曰：“吾<br /><br />&nbsp;&nbsp;&nbsp;&nbsp;不与卿共议也。”毗曰：“陛下不以臣不肖，置之左右，厕之谋议之官，安得不<br /><br />&nbsp;&nbsp;&nbsp;&nbsp;与臣议邪！臣所言非私也，乃社稷之虑也，安得怒臣！”帝不答，起入内；毗随<br /><br />&nbsp;&nbsp;&nbsp;&nbsp;而引其裾，帝遂奋衣不还，良久乃出，曰：“佐治，卿持我何太急邪？”毗曰：<br /><br />&nbsp;&nbsp;&nbsp;&nbsp;“今徙，既失民心，又无以食也。”帝遂徙其半。尝从帝射雉，帝曰：“射雉乐<br /><br />&nbsp;&nbsp;&nbsp;&nbsp;哉！”毗曰：“於陛下甚乐，而於群下甚苦。”帝默然，后遂为之稀出。<br /><br />&nbsp;&nbsp;&nbsp;&nbsp;上军大将军曹真征朱然于江陵，毗行军师。还，封广平亭侯。帝欲大兴军征<br /><br />&nbsp;&nbsp;&nbsp;&nbsp;吴，毗谏曰：“吴、楚之民，险而难御，道隆后服，道聪扰眩自古患之，非徒<br /><br />&nbsp;&nbsp;&nbsp;&nbsp;今也。今陛下祚有海内，夫不宾者，其能久乎？昔尉佗称帝，子阳c号，历年未<br /><br />&nbsp;&nbsp;&nbsp;&nbsp;几，或臣或诛。何则，违逆之道不久全，而大德无所不服也。方今天下新定，土<br /><br />&nbsp;&nbsp;&nbsp;&nbsp;广民稀。夫庙算而后出军，犹临事而惧，况今庙算有阙而欲用之，臣诚未见其利<br /><br />&nbsp;&nbsp;&nbsp;&nbsp;也。先帝屡起锐师，临江而旋。今六军不增於故，而复循之，此未易也。今日之<br /><br />&nbsp;&nbsp;&nbsp;&nbsp;计，莫若范蠡之养民，法管仲之寄政，则充国之屯田，明仲尼之怀远；十年之<br /><br />&nbsp;&nbsp;&nbsp;&nbsp;中，强壮未老，童龀胜战，兆民知义，将士思奋，然后用之，则役不再举矣。”<br /><br />&nbsp;&nbsp;&nbsp;&nbsp;帝曰：“如卿意，更当以虏遗子孙邪？”毗对曰：“昔周文王以纣遗武王，唯知<br /><br />&nbsp;&nbsp;&nbsp;&nbsp;时也。苟时未可，容得已乎！”帝竟伐吴，至江而还。<br /><br />&nbsp;&nbsp;&nbsp;&nbsp;明帝即位，进封颍乡侯，邑三百户。时中书监刘放、令孙资见信於主，制断<br /><br />&nbsp;&nbsp;&nbsp;&nbsp;时政，大臣莫不交好，而毗不与往来。毗子敞谏曰：“今刘、孙用事，众皆影附，<br /><br />&nbsp;&nbsp;&nbsp;&nbsp;大人宜小降意，和光同尘；不然必有谤言。”毗正色曰：“主上虽未称聪明，不<br /><br />&nbsp;&nbsp;&nbsp;&nbsp;为劣。吾之立身，自有本未。就与刘、孙不平，不过令吾不作三公而已，何危<br /><br />&nbsp;&nbsp;&nbsp;&nbsp;害之有？焉有大丈夫欲为公而毁其高节者邪？”冗从仆射毕轨表言：“尚书仆射<br /><br />&nbsp;&nbsp;&nbsp;&nbsp;王思精勤旧吏，忠亮计略不如辛毗，毗宜代思。”帝以访放、资，放、资对曰：<br /><br />&nbsp;&nbsp;&nbsp;&nbsp;“陛下用思者，诚欲取其效力，不贵虚名也。毗实亮直，然性刚而专，圣虑所当<br /><br />&nbsp;&nbsp;&nbsp;&nbsp;深察也。”遂不用。出为卫尉。<br /><br />&nbsp;&nbsp;&nbsp;&nbsp;帝方殿舍，百姓劳役，毗上疏曰：“窃闻诸葛亮讲武治兵，而孙权马辽<br /><br />&nbsp;&nbsp;&nbsp;&nbsp;东，量其意指，似欲相左右。备豫不虞，古之善政，而今者宫室大兴，加连年谷<br /><br />&nbsp;&nbsp;&nbsp;&nbsp;麦不收。诗云：‘民亦劳止，迄可小康，惠此中国，以绥四方。’唯陛下为社稷<br /><br />&nbsp;&nbsp;&nbsp;&nbsp;计。”帝报曰：“二虏未灭而治宫室，直谏者立名之时也。夫王者之都，当及民<br /><br />&nbsp;&nbsp;&nbsp;&nbsp;劳兼办，使后世无所复增，是萧何为汉规摹之略也。今卿为魏重臣，亦宜解其大<br /><br />&nbsp;&nbsp;&nbsp;&nbsp;归。”帝又欲平北芒，令於其上作台观，则见孟津。毗谏曰：“天地之性，高高<br /><br />&nbsp;&nbsp;&nbsp;&nbsp;下下，今而反之，既非其理；加以损费人功，民不堪役。且若九河盈溢，洪水为<br /><br />&nbsp;&nbsp;&nbsp;&nbsp;害，而丘陵皆夷，将何以御之？”帝乃止。【魏略曰：诸葛亮围祁山，不克，引<br /><br />&nbsp;&nbsp;&nbsp;&nbsp;退。张A追之，为流矢所中死。帝惜A，临朝而叹曰：“蜀未平而A死，将若之<br /><br />&nbsp;&nbsp;&nbsp;&nbsp;何！”司空陈群曰：“A诚良将，国所依也。”毗心以为A虽可惜，然已死，不<br /><br />&nbsp;&nbsp;&nbsp;&nbsp;当内弱主意，而示外以不大也。乃持群曰：“陈公，是何言欤！当建安之末，天<br /><br />&nbsp;&nbsp;&nbsp;&nbsp;下不可一日无武皇帝也，及委国祚，而文皇帝受命，黄初之世，亦谓不可无文皇<br /><br />&nbsp;&nbsp;&nbsp;&nbsp;帝也，及委弃天下，而陛下龙兴。今国内所少，岂张A乎？”陈群曰：“亦诚如<br /><br />&nbsp;&nbsp;&nbsp;&nbsp;辛毗言。”帝笑曰：“陈公可谓善变矣。”臣松之以为拟人必於其伦，取譬宜引<br /><br />&nbsp;&nbsp;&nbsp;&nbsp;其类，故君子於其言，无所苟而已矣。毗欲弘广主意，当举若张辽之畴，安有於<br /><br />&nbsp;&nbsp;&nbsp;&nbsp;一将之死而可以祖宗为譬哉？非所宜言，莫过於兹，进违其类，退似谄佞，佐治<br /><br />&nbsp;&nbsp;&nbsp;&nbsp;刚正之体，不宜有此。魏略既已难信，习氏又从而载之，窃谓斯人受诬不少。】<br /><br />&nbsp;&nbsp;&nbsp;&nbsp;青龙二年，诸葛亮率众出渭南。先是，大将军司马宣王数请与亮战，明帝终<br /><br />&nbsp;&nbsp;&nbsp;&nbsp;不听。是岁恐不能禁，乃以毗为大将军军师，使持节；六军皆肃，准毗节度，莫<br /><br />&nbsp;&nbsp;&nbsp;&nbsp;敢犯违。【魏略曰：宣王数数欲进攻，毗禁不听。宣王虽能行意，而每屈於毗。】<br /><br />&nbsp;&nbsp;&nbsp;&nbsp;亮卒，复还为卫尉。薨，谥曰肃侯。子敞嗣，咸熙中为河内太守。【世语曰：敞<br /><br />&nbsp;&nbsp;&nbsp;&nbsp;字泰雍，官至卫尉。毗女宪英，m太常泰山羊耽，外孙夏侯湛为其传曰：“宪英<br /><br />&nbsp;&nbsp;&nbsp;&nbsp;聪明有才鉴。初文帝与陈思王争为太子，既而文帝得立，抱毗颈而喜曰：‘辛君<br /><br />&nbsp;&nbsp;&nbsp;&nbsp;知我喜不？’毗以告宪英，宪英叹曰：‘太子代君主宗庙社稷者也。代君不可以<br /><br />&nbsp;&nbsp;&nbsp;&nbsp;不戚，主国不可以不惧，宜戚而喜，何以能久？魏其不昌乎！’弟敞为大将军曹<br /><br />&nbsp;&nbsp;&nbsp;&nbsp;爽参军。司马宣王将诛爽，因爽出，闭城门。大将军司马鲁芝将爽府兵，犯门斩<br /><br />&nbsp;&nbsp;&nbsp;&nbsp;关，出城门赴爽，来呼敞俱去。敞惧，问宪英曰：‘天子在外，太傅闭城门，人<br /><br />&nbsp;&nbsp;&nbsp;&nbsp;云将不利国家，於事可得尔乎？’宪英曰：‘天下有不可知，然以吾度之，太傅<br /><br />&nbsp;&nbsp;&nbsp;&nbsp;殆不得不尔！明皇帝临崩，把太傅臂，以后事付之，此言犹在朝士之耳。且曹爽<br /><br />&nbsp;&nbsp;&nbsp;&nbsp;与太傅俱受寄之任，而独专权势，行以骄奢，於王室不忠，於人道不直，此举<br /><br />&nbsp;&nbsp;&nbsp;&nbsp;不过以诛曹爽耳。’敞曰：‘然则事就乎？’宪英曰：‘得无殆就！爽之才非太<br /><br />&nbsp;&nbsp;&nbsp;&nbsp;傅之偶也。’敞曰：‘然则敞可以无出乎？’宪英曰：‘安可以不出。职守，人<br /><br />&nbsp;&nbsp;&nbsp;&nbsp;之大义也。凡人在难，犹或恤之；为人执鞭而弃其事，不祥，不可也。且为人死，<br /><br />&nbsp;&nbsp;&nbsp;&nbsp;为人任，亲昵之职也，从众而已。’敞遂出。宣王果诛爽。事定之后，敞叹曰：<br /><br />&nbsp;&nbsp;&nbsp;&nbsp;‘吾不谋於姊，几不获於义。’逮锺会为镇西将军，宪英谓从子羊祜曰：‘锺士<br /><br />&nbsp;&nbsp;&nbsp;&nbsp;季何故西出？’祜曰：‘将为灭蜀也。’宪英曰：‘会在事纵恣，非特久处下之<br /><br />&nbsp;&nbsp;&nbsp;&nbsp;道，吾畏其有他志也。’祜曰：‘季母勿多言。’其后会请子L为参军，宪英忧<br /><br />&nbsp;&nbsp;&nbsp;&nbsp;曰：‘他日见锺会之出，吾为国忧之矣。今日难至吾家，此国之大事，必不得止<br /><br />&nbsp;&nbsp;&nbsp;&nbsp;也。’L固请司马文王，文王不听。宪英语L曰：‘行矣，戒之！古之君子，入<br /><br />&nbsp;&nbsp;&nbsp;&nbsp;则致孝於亲，出则致节於国，在职思其所司，在义思其所立，不遗父母忧患而已。<br /><br />&nbsp;&nbsp;&nbsp;&nbsp;军旅之间，可以济者，其惟仁恕乎！汝其慎之！’L竟以全身。宪英年至七十有<br /><br />&nbsp;&nbsp;&nbsp;&nbsp;九，泰始五年卒。”】<br /><br />&nbsp;&nbsp;&nbsp;&nbsp;杨阜字义山，天水冀人也。【魏略曰：阜少与同郡尹奉次曾、赵昂伟章俱发<br /><br />&nbsp;&nbsp;&nbsp;&nbsp;名，伟章、次曾与阜俱为凉州从事。】以州从事为牧韦端使诣许，拜安定长史。<br /><br />&nbsp;&nbsp;&nbsp;&nbsp;阜还，关右诸将问袁、曹胜败孰在，阜曰：“袁公宽而不断，好谋而少决；不断<br /><br />&nbsp;&nbsp;&nbsp;&nbsp;则无威，少决则失后事，今虽强，终不能成大业。曹公有雄才远略，决机无疑，<br /><br />&nbsp;&nbsp;&nbsp;&nbsp;法一而兵精，能用度外之人，所任各尽其力，必能济大事者也。”长史非其好，<br /><br />&nbsp;&nbsp;&nbsp;&nbsp;遂去官。而端徵为太仆，其子康代为刺史，辟阜为别驾。察孝廉，辟丞相府，州<br /><br />&nbsp;&nbsp;&nbsp;&nbsp;表留参军事。<br /><br />&nbsp;&nbsp;&nbsp;&nbsp;马超之战败渭南也，走保诸戎。太祖追至安定，而苏伯反河间，将引军东还。<br /><br />&nbsp;&nbsp;&nbsp;&nbsp;阜时奉使，言於太祖曰：“超有信、布之勇，甚得羌、胡心，西州畏之。若大军<br /><br />&nbsp;&nbsp;&nbsp;&nbsp;还，不严为之备，陇上诸郡非国家之有也。”太祖善之，而军还仓卒，为备不周。<br /><br />&nbsp;&nbsp;&nbsp;&nbsp;超率诸戎渠帅以击陇上郡县，陇上郡县皆应之，惟冀城奉州郡以固守。超尽兼陇<br /><br />&nbsp;&nbsp;&nbsp;&nbsp;右之众，而张鲁又遣大将杨昂以助之，凡万馀人，攻城。阜率国士大夫及宗族子<br /><br />&nbsp;&nbsp;&nbsp;&nbsp;弟胜兵者千馀人，使从弟岳於城上作偃月营，与超接战，自正月至八月拒守而救<br /><br />&nbsp;&nbsp;&nbsp;&nbsp;兵不至。州遣别驾阎温循水潜出求救，为超所杀，於是刺史、太守失色，始有降<br /><br />&nbsp;&nbsp;&nbsp;&nbsp;超之计。阜流涕谏曰：“阜等率父兄子弟以义相励，有死无二；田单之守，不固<br /><br />&nbsp;&nbsp;&nbsp;&nbsp;於此也。弃垂成之功，陷不义之名，阜以死守之。”遂号哭。刺史、太守卒遣人<br /><br />&nbsp;&nbsp;&nbsp;&nbsp;请和，开城门迎超。超入，拘岳於冀，使杨昂杀刺史、太守。<br /><br />&nbsp;&nbsp;&nbsp;&nbsp;阜内有报超之志，而未得其便。顷之，阜以丧妻求葬假。阜外兄姜叙屯历城。<br /><br />&nbsp;&nbsp;&nbsp;&nbsp;阜少长叙家，见叙母及叙，说前在冀中时事，[欷悲甚。叙曰：“何为乃尔？”<br /><br />&nbsp;&nbsp;&nbsp;&nbsp;阜曰：“守城不能完，君亡不能死，亦何面目以视息於天下！马超背父叛君，虐<br /><br />&nbsp;&nbsp;&nbsp;&nbsp;杀州将，岂独阜之忧责，一州士大夫皆蒙其耻。君拥兵专制而无讨贼心，此赵盾<br /><br />&nbsp;&nbsp;&nbsp;&nbsp;所以书弑君也。超强而无义，多衅易图耳。”叙母慨然，敕叙从阜计。计定，外<br /><br />&nbsp;&nbsp;&nbsp;&nbsp;与乡人姜隐、赵昂、尹奉、姚琼、孔信、武都人李俊、王灵结谋，定讨超约，使<br /><br />&nbsp;&nbsp;&nbsp;&nbsp;从弟谟至冀语岳，并结安定梁宽、南安赵衢、庞恭等。约誓既明，十七年九月，<br /><br />&nbsp;&nbsp;&nbsp;&nbsp;与叙起兵於卤城。超闻阜等兵起，自将出。而衢、宽等解岳，闭冀城门，讨超妻<br /><br />&nbsp;&nbsp;&nbsp;&nbsp;子。超袭历城，得叙母。叙母骂之曰：“汝背父之逆子，杀君之桀贼，天地岂久<br /><br />&nbsp;&nbsp;&nbsp;&nbsp;容汝，而不早死，敢以面目视人乎！”超怒，杀之。阜与超战，身被五创，宗族<br /><br />&nbsp;&nbsp;&nbsp;&nbsp;昆弟死者七人。超遂南奔张鲁。<br /><br />&nbsp;&nbsp;&nbsp;&nbsp;陇右平定，太祖封讨超之功，侯者十一人，赐阜爵关内侯。阜让曰：“阜君<br /><br />&nbsp;&nbsp;&nbsp;&nbsp;存无I难之功，君亡无死节之效，於义当绌，於法当诛；超又不死，无宜苟荷爵<br /><br />&nbsp;&nbsp;&nbsp;&nbsp;禄。”太祖报曰：“君与群贤共建大功，西土之人以为美谈。子贡辞赏，仲尼谓<br /><br />&nbsp;&nbsp;&nbsp;&nbsp;之止善。君其剖心以顺国命。姜叙之母，劝叙早发，明智乃尔，虽杨敞之妻盖不<br /><br />&nbsp;&nbsp;&nbsp;&nbsp;过此。贤哉，贤哉！良史记录，必不坠於地矣。”【皇甫谧列女传曰：姜叙母者，<br /><br />&nbsp;&nbsp;&nbsp;&nbsp;天水姜伯奕之母也。建安中，马超攻冀，害凉州刺史韦康，州人凄然，莫不感愤。<br /><br />&nbsp;&nbsp;&nbsp;&nbsp;叙为抚夷将军，拥兵屯历。叙姑子杨阜，故为康从事，同等十馀人，皆略属超，<br /><br />&nbsp;&nbsp;&nbsp;&nbsp;阴相结为康报仇，未有间。会阜妻死，辞超宁归西，因过至历，候叙母，说康被<br /><br />&nbsp;&nbsp;&nbsp;&nbsp;害及冀中之难，相对泣良久。姜叙举室感悲，叙母曰：“咄！伯奕，韦使君遇难，<br /><br />&nbsp;&nbsp;&nbsp;&nbsp;岂一州之耻，亦汝之负，岂独义山哉？汝无顾我，事淹变生。人谁不死？死国，<br /><br />&nbsp;&nbsp;&nbsp;&nbsp;忠义之大者。但当速发，我自为汝当之，不以馀年累汝也。”因敕叙与阜参议，<br /><br />&nbsp;&nbsp;&nbsp;&nbsp;许诺，分人使语乡里尹奉、赵昂及安定梁宽等，令叙先举兵叛超，超怒，必自来<br /><br />&nbsp;&nbsp;&nbsp;&nbsp;击叙，宽等因从后闭门。约誓以定，叙遂进兵入卤，昂、奉守祁山。超闻，果自<br /><br />&nbsp;&nbsp;&nbsp;&nbsp;出击叙，宽等从后闭冀门，超失据。过卤，叙守卤。超因进至历，历中见超往，<br /><br />&nbsp;&nbsp;&nbsp;&nbsp;以为叙军还。又传闻超以走奔汉中，故历无备。及超入历，执叙母，母怒骂超。<br /><br />&nbsp;&nbsp;&nbsp;&nbsp;超被骂大怒，即杀叙母及其子，烧城而去。阜等以状闻，太祖甚嘉之，手令褒扬，<br /><br />&nbsp;&nbsp;&nbsp;&nbsp;语如本传。臣松之案：谧称阜为叙姑子，而本传云叙为阜外兄，与今名内外为不<br /><br />&nbsp;&nbsp;&nbsp;&nbsp;同。谧又载赵昂妻曰：赵昂妻异者，故益州刺史天水赵伟璋妻，王氏女也。昂为<br /><br />&nbsp;&nbsp;&nbsp;&nbsp;羌道令，留异在西。会同郡梁双反，攻破西城，害异两男。异女英，年六岁，独<br /><br />&nbsp;&nbsp;&nbsp;&nbsp;与异在城中。异见两男已死，又恐为双所侵，引刀欲自刎，顾英而叹曰：“身死<br /><br />&nbsp;&nbsp;&nbsp;&nbsp;尔弃，当谁恃哉！吾闻西施蒙不e之服，则人掩鼻，况我貌非西施乎？”乃以溷<br /><br />&nbsp;&nbsp;&nbsp;&nbsp;粪涅麻而被之，鲜食瘠形，自春至冬。双与州郡和，异竟以是免难。昂遣吏迎之，<br /><br />&nbsp;&nbsp;&nbsp;&nbsp;未至三十里，止谓英曰：“妇人无符信保傅，则不出房闱。昭姜沈流，伯姬待烧，<br /><br />&nbsp;&nbsp;&nbsp;&nbsp;每读其传，心壮其节。今吾遭乱不能死，将何以复见诸姑？所以偷生不死，惟怜<br /><br />&nbsp;&nbsp;&nbsp;&nbsp;汝耳。今官舍已近，吾去汝死矣。”遂饮毒药而绝。时m有解毒药良汤，撅口灌<br /><br />&nbsp;&nbsp;&nbsp;&nbsp;之，良久乃苏。建安中，昂转参军事，徙居冀。会马超攻冀，异躬著布x，佐昂<br /><br />&nbsp;&nbsp;&nbsp;&nbsp;守备，又悉脱所佩环、黼黻以赏战士。及超攻急，城中饥困，刺史韦康素仁，愍<br /><br />&nbsp;&nbsp;&nbsp;&nbsp;吏民伤残，欲与超和。昂谏不听，归以语异，异曰：“君有争臣，大夫有专利之<br /><br />&nbsp;&nbsp;&nbsp;&nbsp;义；专不为非也。焉知救兵不到关陇哉？当共勉卒高勋，全节致死，不可从也。”<br /><br />&nbsp;&nbsp;&nbsp;&nbsp;比昂还，康与超和。超遂背约害康，又劫昂，质其嫡子月於南郑。欲要昂以为己<br /><br />&nbsp;&nbsp;&nbsp;&nbsp;用，然心未甚信。超妻杨闻异节行，请与宴终日。异欲信昂於超以济其谋，谓杨<br /><br />&nbsp;&nbsp;&nbsp;&nbsp;曰：“昔管仲入齐，立九合之功；由余m秦，穆公成霸。方今社稷初定，治乱在<br /><br />&nbsp;&nbsp;&nbsp;&nbsp;於得人，凉州士马，乃可与中夏争锋，不可不详也。”杨深感之，以为忠於己，<br /><br />&nbsp;&nbsp;&nbsp;&nbsp;遂与异重相接结。昂所以得信於超，全功免祸者，异之力也。及昂与杨阜等结谋<br /><br />&nbsp;&nbsp;&nbsp;&nbsp;讨超，告异曰：“吾谋如是，事必万全，当奈月何？”异厉声应曰：“忠义立於<br /><br />&nbsp;&nbsp;&nbsp;&nbsp;身，雪君父之大耻，丧元不足为重，况一子哉？夫项、颜渊，岂复百年，贵义<br /><br />&nbsp;&nbsp;&nbsp;&nbsp;存耳。”昂曰：“善。”遂共闭门逐超，超奔汉中，从张鲁得兵还。异复与昂保<br /><br />&nbsp;&nbsp;&nbsp;&nbsp;祁山，为超所围，三十日救兵到，乃解。超卒杀异子月。凡自冀城之难，至于祁<br /><br />&nbsp;&nbsp;&nbsp;&nbsp;山，昂出九奇，异辄参焉。】<br /><br />&nbsp;&nbsp;&nbsp;&nbsp;太祖征汉中，以阜为益州刺史。还，拜金城太守，未发，转武都太守。郡滨<br /><br />&nbsp;&nbsp;&nbsp;&nbsp;蜀汉，阜请依龚遂故事，安之而已。会刘备遣张飞、马超等从沮道趣下辩，而氏<br /><br />&nbsp;&nbsp;&nbsp;&nbsp;雷定等七部万馀落反应之。太祖遣都护曹洪御超等，超等退还。洪置酒大会，令<br /><br />&nbsp;&nbsp;&nbsp;&nbsp;女倡著罗e之衣，蹋鼓，一坐皆笑。阜厉声责洪曰：“男女之别，国之大节，何<br /><br />&nbsp;&nbsp;&nbsp;&nbsp;有於广坐之中裸女人形体！虽桀、纣之乱，不甚於此。”遂奋衣辞出。洪立罢女<br /><br />&nbsp;&nbsp;&nbsp;&nbsp;乐，请阜还坐，肃然惮焉。<br /><br />&nbsp;&nbsp;&nbsp;&nbsp;及刘备取汉中以逼下辩，太祖以武都孤远，欲移之，恐吏民恋土。阜威信素<br /><br />&nbsp;&nbsp;&nbsp;&nbsp;著，前后徙民、氏，使居京兆、扶风、天水界者万馀户，徙郡小槐里，百姓襁负<br /><br />&nbsp;&nbsp;&nbsp;&nbsp;而随之。为政举大纲而已，下不忍欺也。文帝问侍中刘晔等：“武都太守何如人<br /><br />&nbsp;&nbsp;&nbsp;&nbsp;也？”皆称阜有公辅之节。未及用，会帝崩。在郡十馀年，徵拜城门校尉。<br /><br />&nbsp;&nbsp;&nbsp;&nbsp;阜常见明帝著绣衤冒，被缥绫半，阜问帝曰：“此於礼何法服也？”帝默<br /><br />&nbsp;&nbsp;&nbsp;&nbsp;然不答，自是不法服不以见阜。<br /><br />&nbsp;&nbsp;&nbsp;&nbsp;迁将作大匠。时初治宫室，发美女以充后庭，数出入弋猎。秋，大雨震电，<br /><br />&nbsp;&nbsp;&nbsp;&nbsp;多杀鸟雀。阜上疏曰：“臣闻明主在上，群下尽辞。尧、舜圣德，求非索谏；大<br /><br />&nbsp;&nbsp;&nbsp;&nbsp;禹勤功，务卑宫室；成汤遭旱，归咎责己；周文刑於寡妻，以御家邦；汉文躬行<br /><br />&nbsp;&nbsp;&nbsp;&nbsp;节俭，身衣弋纟弟：此皆能昭令问，贻厥孙谋者也。伏惟陛下奉武皇帝开拓之大<br /><br />&nbsp;&nbsp;&nbsp;&nbsp;业，守文皇帝克终之元绪，诚宜思齐往古圣贤之善治，总观季世放荡之恶政。所<br /><br />&nbsp;&nbsp;&nbsp;&nbsp;谓善治者，务俭约、重民力也；所谓恶政者，从心恣欲，触情而发也。惟陛下稽<br /><br />&nbsp;&nbsp;&nbsp;&nbsp;古世代之初所以明赫，及季世所以衰弱至于泯灭，近览汉末之变，足以动心诫惧<br /><br />&nbsp;&nbsp;&nbsp;&nbsp;矣。曩使桓、灵不废高祖之法，文、景之恭俭，太祖虽有神武，於何所施其能邪？<br /><br />&nbsp;&nbsp;&nbsp;&nbsp;而陛下何由处斯尊哉？今吴、蜀未定，军旅在外，愿陛下动则三思，虑而后行，<br /><br />&nbsp;&nbsp;&nbsp;&nbsp;重慎出入，以往鉴来，言之若轻，成败甚重。顷者天雨，又多卒暴，雷电非常，<br /><br />&nbsp;&nbsp;&nbsp;&nbsp;至杀鸟雀。天地神明，以王者为子也，政有不当，则见灾谴。克己内讼，圣人所<br /><br />&nbsp;&nbsp;&nbsp;&nbsp;记。惟陛下虑患无形之外，慎萌纤微之初，法汉孝文出惠帝美人，令得自嫁；顷<br /><br />&nbsp;&nbsp;&nbsp;&nbsp;所调送小女，远闻不令，宜为后图。诸所缮治，务从约节。书曰：‘九族既睦，<br /><br />&nbsp;&nbsp;&nbsp;&nbsp;协和万国。’事思厥宜，以从中道，精心计谋，省息费用。吴、蜀以定，尔乃上<br /><br />&nbsp;&nbsp;&nbsp;&nbsp;安下乐，九亲熙熙。如此以往，祖考心欢，尧舜其犹病诸。今宜开大信於天下，<br /><br />&nbsp;&nbsp;&nbsp;&nbsp;以安众庶，以示远人。”时雍丘王植怨於不齿，藩国至亲，法禁峻密，故阜又陈<br /><br />&nbsp;&nbsp;&nbsp;&nbsp;九族之义焉。诏报曰：“间得密表，先陈往古明王圣主，以讽政，切至之辞，<br /><br />&nbsp;&nbsp;&nbsp;&nbsp;款诚笃实。退思补过，将顺匡救，备至悉矣。览思苦言，吾甚嘉之。”<br /><br />&nbsp;&nbsp;&nbsp;&nbsp;后迁少府。是时大司马曹真伐蜀，遇雨不进。阜上疏曰：“昔文王有赤乌之<br /><br />&nbsp;&nbsp;&nbsp;&nbsp;符，而犹日昃不暇食；武王白鱼入舟，君臣变色。而动得吉瑞，犹尚忧惧，况有<br /><br />&nbsp;&nbsp;&nbsp;&nbsp;灾异而不战竦者哉？今吴、蜀未平，而天屡降变，陛下宜深有以专精应答，侧席<br /><br />&nbsp;&nbsp;&nbsp;&nbsp;而坐，思示远以德，绥迩以俭。间者诸军始进，便有天雨之患，稽阂山险，以积<br /><br />&nbsp;&nbsp;&nbsp;&nbsp;日矣。转运之劳，担负之苦，所费以多，若有不继，必违本图。传曰：‘见可而<br /><br />&nbsp;&nbsp;&nbsp;&nbsp;进，知难而退，军之善政也。’徒使六军困於山谷之间，进无所略，退又不得，<br /><br />&nbsp;&nbsp;&nbsp;&nbsp;非主兵之道也。武王还师，殷卒以亡，知天期也。今年凶民饥，宜发明诏损膳减<br /><br />&nbsp;&nbsp;&nbsp;&nbsp;服，技巧珍玩之物，皆可罢之。昔邵信臣为少府於无事之世，而奏罢浮食；今者<br /><br />&nbsp;&nbsp;&nbsp;&nbsp;军用不足，益宜节度。”帝即召诸军还。<br /><br />&nbsp;&nbsp;&nbsp;&nbsp;后诏大议政治之不便於民者，阜议以为：“致治在於任贤，兴国在於务农。<br /><br />&nbsp;&nbsp;&nbsp;&nbsp;若舍贤而任所私，此忘治之甚者也。广开宫馆，高为台榭，以妨民务，此害农之<br /><br />&nbsp;&nbsp;&nbsp;&nbsp;甚者也。百工不敦其器，而竞作奇巧，以合上欲，此伤本之甚者也。孔子曰：<br /><br />&nbsp;&nbsp;&nbsp;&nbsp;‘苛政甚於猛虎。’今守功文俗之吏，为政不通治体，苟好烦苛，此乱民之甚者<br /><br />&nbsp;&nbsp;&nbsp;&nbsp;也。当今之急，宜去四甚，并诏公卿郡国，举贤良方正敦朴之士而选用之，此亦<br /><br />&nbsp;&nbsp;&nbsp;&nbsp;求贤之一端也。”<br /><br />&nbsp;&nbsp;&nbsp;&nbsp;阜又上疏欲省宫人诸不见幸者，乃召御府吏问后宫人数。吏守旧令，对曰：<br /><br />&nbsp;&nbsp;&nbsp;&nbsp;“禁密，不得宣露。”阜怒，杖吏一百，数之曰：“国家不与九卿为密，反与小<br /><br />&nbsp;&nbsp;&nbsp;&nbsp;吏为密乎？”帝闻而愈敬惮阜。<br /><br />&nbsp;&nbsp;&nbsp;&nbsp;帝爱女淑，未期而夭，帝痛之甚，追封平原公主，立庙洛阳，葬於南陵。将<br /><br />&nbsp;&nbsp;&nbsp;&nbsp;自临送，阜上疏曰：“文皇帝、武宣皇后崩，陛下皆不送葬，所以重社稷、备不<br /><br />&nbsp;&nbsp;&nbsp;&nbsp;虞也。何至孩抱之赤子而可送葬也哉？”帝不从。<br /><br />&nbsp;&nbsp;&nbsp;&nbsp;帝既新作许宫，又营洛阳宫殿观阁。阜上疏曰：“尧尚茅茨而万国安其居，<br /><br />&nbsp;&nbsp;&nbsp;&nbsp;禹卑宫室而天下乐其业；及至殷、周，或堂崇三尺，度以九筵耳。古之圣帝明王，<br /><br />&nbsp;&nbsp;&nbsp;&nbsp;未有极宫室之高丽以弊百姓之财力者也。桀作璇室、象廊，纣为倾宫、鹿台，<br /><br />&nbsp;&nbsp;&nbsp;&nbsp;以丧其社稷，楚灵以筑章华而身受其祸；秦始皇作阿房而殃及其子，天下叛之，<br /><br />&nbsp;&nbsp;&nbsp;&nbsp;二世而灭。夫不度万民之力，以从耳目之欲，未有不亡者也。陛下当以尧、舜、<br /><br />&nbsp;&nbsp;&nbsp;&nbsp;禹、汤、文、武为法则，夏桀、殷纣、楚灵、秦皇为深诫。高高在上，实监后德。<br /><br />&nbsp;&nbsp;&nbsp;&nbsp;慎守天位，以承祖考，巍巍大业，犹恐失之。不夙夜敬止，允恭恤民，而乃自暇<br /><br />&nbsp;&nbsp;&nbsp;&nbsp;自逸，惟宫台是侈是饰，必有颠覆危亡之祸。易曰：‘丰其屋，其家，N其户，<br /><br />&nbsp;&nbsp;&nbsp;&nbsp;阒其无人。’王者以天下为家，言丰屋之祸，至於家无人也。方今二虏合从，谋<br /><br />&nbsp;&nbsp;&nbsp;&nbsp;危宗庙，十万之军，东西奔赴，边境无一日之娱；农夫废业，民有饥色。陛下不<br /><br />&nbsp;&nbsp;&nbsp;&nbsp;以是为忧，而营作宫室，无有已时。使国亡而臣可以独存，臣又不言也；【臣松<br /><br />&nbsp;&nbsp;&nbsp;&nbsp;之以为忠至之道，以亡己为理。是以匡救其恶，不为身计。而阜表云“使国亡而<br /><br />&nbsp;&nbsp;&nbsp;&nbsp;臣可以独存，臣又不言也”，此则发愤为己，岂为国哉？斯言也，岂不伤谠烈之<br /><br />&nbsp;&nbsp;&nbsp;&nbsp;义，为一表之病乎！】君作元首，臣为股肱，存亡一体，得失同之。孝经曰：<br /><br />&nbsp;&nbsp;&nbsp;&nbsp;‘天子有争臣七人，虽无道不失其天下。’臣虽驽怯，敢忘争臣之义？言不切至，<br /><br />&nbsp;&nbsp;&nbsp;&nbsp;不足以感寤陛下。陛下不察臣言，恐皇祖烈考之祚，将坠于地。使臣身死有补万<br /><br />&nbsp;&nbsp;&nbsp;&nbsp;一，则死之日，犹生之年也。谨叩棺沐浴，伏俟重诛。”奏御，天子感其忠言，<br /><br />&nbsp;&nbsp;&nbsp;&nbsp;手笔诏答。每朝廷会议，阜常侃然以天下为己任。数谏争，不听，乃屡乞逊位，<br /><br />&nbsp;&nbsp;&nbsp;&nbsp;未许。会卒，家无馀财。孙豹嗣。<br /><br />&nbsp;&nbsp;&nbsp;&nbsp;高堂隆字升平，泰山平阳人，鲁高堂生后也。少为诸生，泰山太守薛悌命为<br /><br />&nbsp;&nbsp;&nbsp;&nbsp;督邮。郡督军与悌争论，名悌而呵之。隆按剑叱督军曰：“昔鲁定见侮，仲尼历<br /><br />&nbsp;&nbsp;&nbsp;&nbsp;阶；赵弹秦筝，相如进缶。临臣名君，义之所讨也。”督军失色，悌惊起止之。<br /><br />&nbsp;&nbsp;&nbsp;&nbsp;后去吏，避地济南。<br /><br />&nbsp;&nbsp;&nbsp;&nbsp;建安十八年，太祖召为丞相军议掾，后为历城侯徽文学，转为相。徽遭太祖<br /><br />&nbsp;&nbsp;&nbsp;&nbsp;丧，不哀，反游猎驰骋；隆以义正谏，甚得辅导之节。黄初中，为堂阳长，以选<br /><br />&nbsp;&nbsp;&nbsp;&nbsp;为平原王傅。王即尊位，是为明帝。以隆为给事中、博士、驸马都尉。帝初践阼，<br /><br />&nbsp;&nbsp;&nbsp;&nbsp;群臣或以为宜飨会，隆曰：“唐、虞有遏密之哀，高宗有不言之思，是以至德雍<br /><br />&nbsp;&nbsp;&nbsp;&nbsp;熙，光于四海。”以为不宜为会，帝敬纳之。迁陈留太守。犊民酉牧，年七十馀，<br /><br />&nbsp;&nbsp;&nbsp;&nbsp;有至行，举为计曹掾；帝嘉之，特除郎中以显焉。徵隆为散骑常侍，赐爵关内侯。<br /><br />&nbsp;&nbsp;&nbsp;&nbsp;【魏略曰：太史上汉历不及天时，因更推步弦望朔晦，为太和历。帝以隆学问优<br /><br />&nbsp;&nbsp;&nbsp;&nbsp;深，於天文又精，乃诏使隆与尚书郎杨伟、太史待诏骆禄参共推校。伟、禄是太<br /><br />&nbsp;&nbsp;&nbsp;&nbsp;史，隆故据旧历更相劾奏，纷纭数岁，伟称禄得日蚀而月晦不尽，隆不得日蚀而<br /><br />&nbsp;&nbsp;&nbsp;&nbsp;月晦尽，诏从太史。隆所争虽不得，而远近犹知其精微也。】<br /><br />&nbsp;&nbsp;&nbsp;&nbsp;青龙中，大治殿舍，西取长安大钟。隆上疏曰；“昔周景王不仪刑文、武之<br /><br />&nbsp;&nbsp;&nbsp;&nbsp;明德，忽公旦之圣制，既铸大钱，又作大钟，单穆公谏而弗听，泠州鸠对而弗从，<br /><br />&nbsp;&nbsp;&nbsp;&nbsp;遂迷不反，周德以衰，良史记焉，以为永鉴。然今之小人，好说秦、汉之奢靡以<br /><br />&nbsp;&nbsp;&nbsp;&nbsp;荡圣心，求取亡国不度之器，劳役费损，以伤德政，非所以兴礼乐之和，保神明<br /><br />&nbsp;&nbsp;&nbsp;&nbsp;之休也。”是日，帝幸上方，隆与卞兰从。帝以隆表授兰，使难隆曰：“兴衰在<br /><br />&nbsp;&nbsp;&nbsp;&nbsp;政，乐何为也？化之不明，岂钟之罪？”隆曰：“夫礼乐者，为治之大本也。故<br /><br />&nbsp;&nbsp;&nbsp;&nbsp;箫韶九成，凤皇来仪，雷鼓六变，天神以降，政是以平，刑是以错，和之至也。<br /><br />&nbsp;&nbsp;&nbsp;&nbsp;新声发响，商辛以陨，大钟既铸，周景以弊，存亡之机，恒由斯作，安在废兴之<br /><br />&nbsp;&nbsp;&nbsp;&nbsp;不阶也？君举必书，古之道也，作而不法，何以示后？圣王乐闻其阙，故有箴规<br /><br />&nbsp;&nbsp;&nbsp;&nbsp;之道；忠臣愿竭其节，故有匪躬之义也。”帝称善。<br /><br />&nbsp;&nbsp;&nbsp;&nbsp;迁侍中，犹领太史令。崇华殿灾，诏问隆：“此何咎？於礼，宁有祈禳之义<br /><br />&nbsp;&nbsp;&nbsp;&nbsp;乎？”隆对曰：“夫灾变之发，皆所以明教诫也，惟率礼德，可以胜之。易传<br /><br />&nbsp;&nbsp;&nbsp;&nbsp;曰：‘上不俭，下不节，孽火烧其室。’又曰：‘君高其台，天火为灾。’此人<br /><br />&nbsp;&nbsp;&nbsp;&nbsp;君苟饰宫室，不知百姓空竭，故天应之以旱，火从高殿起也。上天降鉴，故谴告<br /><br />&nbsp;&nbsp;&nbsp;&nbsp;陛下；陛下宜增崇人道，以答天意。昔太戊有桑谷生於朝，武丁有g雉登於鼎，<br /><br />&nbsp;&nbsp;&nbsp;&nbsp;皆闻灾恐惧，侧身德，三年之后，远夷朝贡，故号曰中宗、高宗。此则前代之<br /><br />&nbsp;&nbsp;&nbsp;&nbsp;明鉴也。今案旧占，灾火之发，皆以台榭宫室为诫。然今宫室之所以充广者，实<br /><br />&nbsp;&nbsp;&nbsp;&nbsp;由宫人猥多之故。宜简择留其淑懿，如周之制，罢省其馀。此则祖己之所以训高<br /><br />&nbsp;&nbsp;&nbsp;&nbsp;宗，高宗之所以享远号也。”诏问隆：“吾闻汉武帝时，柏梁灾，而大起宫殿以<br /><br />&nbsp;&nbsp;&nbsp;&nbsp;厌之，其义云何？”隆对曰：“臣闻西京柏梁既灾，越巫陈方，建章是经，以厌<br /><br />&nbsp;&nbsp;&nbsp;&nbsp;火祥；乃夷越之巫所为，非圣贤之明训也。五行志曰：‘柏梁灾，其后有江充巫<br /><br />&nbsp;&nbsp;&nbsp;&nbsp;蛊【也】卫太子事。’如志之言，越巫建章无所厌也。孔子曰：‘灾者类应行，<br /><br />&nbsp;&nbsp;&nbsp;&nbsp;精相感，以戒人君。’是以圣主睹灾责躬，退而德，以消复之。今宜罢散民<br /><br />&nbsp;&nbsp;&nbsp;&nbsp;役。宫室之制，务从约节，内足以待风雨，外足以讲礼仪。清埽所灾之处，不敢<br /><br />&nbsp;&nbsp;&nbsp;&nbsp;於此有所立作，谄巍⒓魏瘫厣此地，以报陛下虔恭之德。岂可疲民之力，竭民<br /><br />&nbsp;&nbsp;&nbsp;&nbsp;之财！实非所以致符瑞而怀远人也。”帝遂复崇华殿，时郡国有九龙见，故改曰<br /><br />&nbsp;&nbsp;&nbsp;&nbsp;九龙殿。<br /><br />&nbsp;&nbsp;&nbsp;&nbsp;陵霄阙始构，有鹊巢其上，帝以问隆，对曰：“诗云‘维鹊有巢，维鸠居之’。<br /><br />&nbsp;&nbsp;&nbsp;&nbsp;今兴宫室，起陵霄阙，而鹊巢之，此宫室未成身不得居之象也。天意若曰，宫室<br /><br />&nbsp;&nbsp;&nbsp;&nbsp;未成，将有他姓制御之，斯乃上天之戒也。夫天道无亲，惟与善人，不可不深防，<br /><br />&nbsp;&nbsp;&nbsp;&nbsp;不可不深虑。夏、商之季，皆继体也，不钦承上天之明命，惟谗谄是从，废德m<br /><br />&nbsp;&nbsp;&nbsp;&nbsp;欲，故其亡也忽焉。太戊、武丁，睹灾竦惧，祗承天戒，故其兴也勃焉。今若休<br /><br />&nbsp;&nbsp;&nbsp;&nbsp;罢百役，俭以足用，增崇德政，动遵帝则，除普天之所患，兴兆民之所利，三王<br /><br />&nbsp;&nbsp;&nbsp;&nbsp;可四，五帝可六，岂惟殷宗转祸为福而已哉！臣备腹心，苟可以繁祉圣躬，安存<br /><br />&nbsp;&nbsp;&nbsp;&nbsp;社稷，臣虽灰身破族，犹生之年也。岂惮忤逆之灾，而令陛下不闻至言乎？”於<br /><br />&nbsp;&nbsp;&nbsp;&nbsp;是帝改容动色。<br /><br />&nbsp;&nbsp;&nbsp;&nbsp;是岁，有星孛于大辰。隆上疏曰：“凡帝王徙都立邑，皆先定天地社稷之位，<br /><br />&nbsp;&nbsp;&nbsp;&nbsp;敬恭以奉之。将营宫室，则宗庙为先，厩库为次，居室为后。今圜丘、方泽、南<br /><br />&nbsp;&nbsp;&nbsp;&nbsp;北郊、明堂、社稷，神位未定，宗庙之制又未如礼，而崇饰居室，士民失业。外<br /><br />&nbsp;&nbsp;&nbsp;&nbsp;人咸云宫人之用，与兴戎军国之费，所尽略齐。民不堪命，皆有怨怒。书曰‘天<br /><br />&nbsp;&nbsp;&nbsp;&nbsp;聪明自我民聪明，天明畏自我民明威’，舆人作颂，则向以五福，民怒吁嗟，则<br /><br />&nbsp;&nbsp;&nbsp;&nbsp;威以六极，言天之赏罚，随民言，顺民心也。是以临政务在安民为先，然后稽古<br /><br />&nbsp;&nbsp;&nbsp;&nbsp;之化，格于上下，自古及今，未尝不然也。夫采椽卑宫，唐、虞、大禹之所以垂<br /><br />&nbsp;&nbsp;&nbsp;&nbsp;皇风也；玉台琼室，夏癸、商辛之所以犯昊天也。今之宫室，实违礼度，乃更建<br /><br />&nbsp;&nbsp;&nbsp;&nbsp;立九龙，华饰过前。天彗章灼，始起於房心，犯帝坐而干紫微，此乃皇天子爱陛<br /><br />&nbsp;&nbsp;&nbsp;&nbsp;下，是以发教戒之象，始卒皆於尊位，殷勤郑重，欲必觉寤陛下；斯乃慈父恳切<br /><br />&nbsp;&nbsp;&nbsp;&nbsp;之训，宜崇孝子祗耸之礼，以率先先下，以昭示后昆，不宜有忽，以重天怒。”<br /><br />&nbsp;&nbsp;&nbsp;&nbsp;时军国多事，用法深重。隆上疏曰：“夫拓迹垂统，必俟圣明，辅世匡治，<br /><br />&nbsp;&nbsp;&nbsp;&nbsp;亦须良佐，用能庶绩其凝而品物康V也。夫移风易俗，宣明道化，使四表同风，<br /><br />&nbsp;&nbsp;&nbsp;&nbsp;回首面内，德教光熙，九服慕义，固非俗吏之所能也。今有司务纠刑书，不本大<br /><br />&nbsp;&nbsp;&nbsp;&nbsp;道，是以刑用而不措，俗弊而不敦。宜崇礼乐，班叙明堂，修三雍、大射、养老，<br /><br />&nbsp;&nbsp;&nbsp;&nbsp;营建郊庙，尊儒士，举逸民，表章制度，改正朔，易服色，布恺悌，尚俭素，然<br /><br />&nbsp;&nbsp;&nbsp;&nbsp;后备礼封禅，归功天地，使雅颂之声盈于六合，缉熙之化混于后嗣。斯盖至治之<br /><br />&nbsp;&nbsp;&nbsp;&nbsp;美事，不朽之贵业也。然九域之内，可揖让而治，尚何忧哉！不正其本而救其末，<br /><br />&nbsp;&nbsp;&nbsp;&nbsp;譬犹棼丝，非政理也。可命群公卿士通儒，造具其事，以为典式。”隆又以为改<br /><br />&nbsp;&nbsp;&nbsp;&nbsp;正朔，易服色，殊徽号，异器械，自古帝王所以神明其政，变民耳目，故三春称<br /><br />&nbsp;&nbsp;&nbsp;&nbsp;王，明三统也。於是敷演旧章，奏而改焉。帝从其议，改青龙五年春三月为景初<br /><br />&nbsp;&nbsp;&nbsp;&nbsp;元年孟夏四月，服色尚黄，牺牲用白，从地正也。<br /><br />&nbsp;&nbsp;&nbsp;&nbsp;迁光禄勋。帝愈增崇宫殿，饰观阁，凿太行之石英，采谷城之文石，起景<br /><br />&nbsp;&nbsp;&nbsp;&nbsp;阳山於芳林之园，建昭阳殿於太极之北，铸作黄龙凤皇奇伟之兽，饰金墉、陵云<br /><br />&nbsp;&nbsp;&nbsp;&nbsp;台、陵霄阙。百役繁兴，作者万数，公卿以下至于学生，莫不展力，帝乃躬自掘<br /><br />&nbsp;&nbsp;&nbsp;&nbsp;土以率之。而辽东不朝。悼皇后崩。天作淫雨，冀州水出，漂没民物。隆上疏切<br /><br />&nbsp;&nbsp;&nbsp;&nbsp;谏曰：<br /><br />&nbsp;&nbsp;&nbsp;&nbsp;盖“天地之大德曰生，圣人之大宝曰位；何以守位？曰仁；何以聚人？曰财”。<br /><br />&nbsp;&nbsp;&nbsp;&nbsp;然则士民者，乃国家之镇也；谷帛者，乃士民之命也。谷帛非造化不育，非人力<br /><br />&nbsp;&nbsp;&nbsp;&nbsp;不成。是以帝耕以劝农，后桑以成服，所以昭事上帝，告虔报施也。昔在伊唐，<br /><br />&nbsp;&nbsp;&nbsp;&nbsp;世值阳九厄运之会，洪水滔天，使鲧治之，绩用不成，乃举文命，随山刊木，前<br /><br />&nbsp;&nbsp;&nbsp;&nbsp;后历年二十二载。灾眚之甚，莫过於彼，力役之兴，莫久於此，尧、舜君臣，南<br /><br />&nbsp;&nbsp;&nbsp;&nbsp;面而已。禹敷九州，庶士庸勋，各有等差，君子小人，物有服章。今无若时之急，<br /><br />&nbsp;&nbsp;&nbsp;&nbsp;而使公卿大夫并与厮徒共供事役，闻之四夷，非嘉声也，垂之竹帛，非令名也。<br /><br />&nbsp;&nbsp;&nbsp;&nbsp;是以有国有家者，近取诸身，远取诸物，妪煦养育，故称“恺悌君子，民之父母”。<br /><br />&nbsp;&nbsp;&nbsp;&nbsp;今上下劳役，疾病凶荒，耕稼者寡，饥馑荐臻，无以卒岁；宜加愍恤，以救其困。<br /><br />&nbsp;&nbsp;&nbsp;&nbsp;臣观在昔书籍所载，天人之际，未有不应也。是以古先哲王，畏上天之明命，<br /><br />&nbsp;&nbsp;&nbsp;&nbsp;循阴阳之逆顺，矜矜业业，惟恐有违。然后治道用兴，德与神符，灾异既发，惧<br /><br />&nbsp;&nbsp;&nbsp;&nbsp;而政，未有不延期流祚者也。爰及末叶，君荒主，不崇先王之令轨，不纳正<br /><br />&nbsp;&nbsp;&nbsp;&nbsp;士之直言，以遂其情志，恬忽变戒，未有不寻践祸难，至於颠覆者也。<br /><br />&nbsp;&nbsp;&nbsp;&nbsp;天道既著，请以人道论之。夫六情五性，同在於人，嗜欲廉贞，各居其一。<br /><br />&nbsp;&nbsp;&nbsp;&nbsp;及其动也，交争于心。欲强质弱，则纵滥不禁；精诚不制，则放溢无极。夫情之<br /><br />&nbsp;&nbsp;&nbsp;&nbsp;所在，非好则美，而美好之集，非人力不成，非谷帛不立。情苟无极，则人不堪<br /><br />&nbsp;&nbsp;&nbsp;&nbsp;其劳，物不充其求。劳求并至，将起祸乱。故不割情，无以相供。仲尼云：“人<br /><br />&nbsp;&nbsp;&nbsp;&nbsp;无远虑，必有近忧。”由此观之，礼义之制，非苟拘分，将以远害而兴治也。<br /><br />&nbsp;&nbsp;&nbsp;&nbsp;今吴、蜀二贼，非徒白地小虏、聚邑之寇，乃据险乘流，跨有士众，c号称<br /><br />&nbsp;&nbsp;&nbsp;&nbsp;帝，欲与中国争衡。今若有人来告，权、【备】禅并德政，复履清俭，轻省租<br /><br />&nbsp;&nbsp;&nbsp;&nbsp;赋，不治玩好，动咨耆贤，事遵礼度。陛下闻之，岂不惕然恶其如此，以为难卒<br /><br />&nbsp;&nbsp;&nbsp;&nbsp;讨灭，而为国忧乎？若使告者曰，彼二贼并为无道，崇侈无度，役其士民，重其<br /><br />&nbsp;&nbsp;&nbsp;&nbsp;徵赋，下不堪命，吁嗟日甚。陛下闻之，岂不勃然忿其困我无辜之民，而欲速加<br /><br />&nbsp;&nbsp;&nbsp;&nbsp;之诛，其次，岂不幸彼疲弊而取之不难乎？苟如此，则可易心而度，事义之数亦<br /><br />&nbsp;&nbsp;&nbsp;&nbsp;不远矣。<br /><br />&nbsp;&nbsp;&nbsp;&nbsp;且秦始皇不筑道德之基，而筑阿房之宫，不忧萧墙之变，而长城之役。当<br /><br />&nbsp;&nbsp;&nbsp;&nbsp;其君臣为此计也，亦欲立万世之业，使子孙长有天下，岂意一朝匹夫大呼，而天<br /><br />&nbsp;&nbsp;&nbsp;&nbsp;下倾覆哉？故臣以为使先代之君知其所行必将至於败，则弗为之矣。是以亡国之<br /><br />&nbsp;&nbsp;&nbsp;&nbsp;主自谓不亡，然后至於亡；贤圣之君自谓将亡，然后至於不亡。昔汉文帝称为贤<br /><br />&nbsp;&nbsp;&nbsp;&nbsp;主，躬行约俭，惠下养民，而贾谊方之，以为天下倒悬，可为痛哭者一，可为流<br /><br />&nbsp;&nbsp;&nbsp;&nbsp;涕者二，可为长叹息者三。况今天下弊，民无儋石之储，国无终年之畜，外有<br /><br />&nbsp;&nbsp;&nbsp;&nbsp;强敌，六军暴边，内兴土功，州郡骚动，若有寇警，则臣惧版筑之士不能投命虏<br /><br />&nbsp;&nbsp;&nbsp;&nbsp;庭矣。<br /><br />&nbsp;&nbsp;&nbsp;&nbsp;又，将吏奉禄，稍见折减，方之於昔，五分居一；诸受休者又绝廪赐，不应<br /><br />&nbsp;&nbsp;&nbsp;&nbsp;输者今皆出半：此为官入兼多於旧，其所出与参少於昔。而度支经用，更每不足，<br /><br />&nbsp;&nbsp;&nbsp;&nbsp;牛肉小赋，前后相继。反而推之，凡此诸费，必有所在。且夫禄赐谷帛，人主所<br /><br />&nbsp;&nbsp;&nbsp;&nbsp;以惠养吏民而为之司命者也，若今有废，是夺其命矣。既得之而又失之，此生怨<br /><br />&nbsp;&nbsp;&nbsp;&nbsp;之府也。周礼，【天】大府掌九【伐】赋之【则】财，以给九式之用，入有其分，<br /><br />&nbsp;&nbsp;&nbsp;&nbsp;其所，不相干乘而用各足。各足之后，乃以式贡之馀，供王玩好。又上用财，必<br /><br />&nbsp;&nbsp;&nbsp;&nbsp;考于司会。【会音脍。】今陛下所与共坐廊庙治天下者，非三司九列，则台阁近<br /><br />&nbsp;&nbsp;&nbsp;&nbsp;臣，皆腹心造膝，宜在无讳。若见丰省而不敢以告，从命奔走，惟恐不胜，是则<br /><br />&nbsp;&nbsp;&nbsp;&nbsp;具臣，非鲠辅也。昔李斯教秦二世曰：“为人主而不恣睢，命之曰天下桎梏。”<br /><br />&nbsp;&nbsp;&nbsp;&nbsp;二世用之，秦国以覆，斯亦灭族。是以史迁议其不正谏，而为世诫。<br /><br />&nbsp;&nbsp;&nbsp;&nbsp;书奏，帝览焉，谓中书监、令曰：“观隆此奏，使朕惧哉！”<br /><br />&nbsp;&nbsp;&nbsp;&nbsp;隆疾笃，口占上疏曰：<br /><br />&nbsp;&nbsp;&nbsp;&nbsp;曾子有疾，孟敬子问之。曾子曰：“鸟之将死，其鸣也哀；人之将死，其言<br /><br />&nbsp;&nbsp;&nbsp;&nbsp;也善。”臣寝疾病，有增无损，常惧奄忽，忠款不昭。臣之丹诚，岂惟曾子，愿<br /><br />&nbsp;&nbsp;&nbsp;&nbsp;陛下少垂省览！涣然改往事之过谬，勃然兴来事之渊塞，使神人向应，殊方慕义，<br /><br />&nbsp;&nbsp;&nbsp;&nbsp;四灵效珍，玉衡曜精，则三王可迈，五帝可越，非徒继体守文而已也。<br /><br />&nbsp;&nbsp;&nbsp;&nbsp;臣常疾世主莫不思绍尧、舜、汤、武之治，而蹈踵桀、纣、幽、厉之迹，莫<br /><br />&nbsp;&nbsp;&nbsp;&nbsp;不蚩笑季世惑乱亡国之主，而不登践虞、夏、殷、周之轨。悲夫！以若所为，求<br /><br />&nbsp;&nbsp;&nbsp;&nbsp;若所致，犹缘木求鱼，煎水作冰，其不可得，明矣。寻观三代之有天下也，圣贤<br /><br />&nbsp;&nbsp;&nbsp;&nbsp;相承，历载数百，尺土莫非其有，一民莫非其臣，万国咸宁，九有有截；鹿台之<br /><br />&nbsp;&nbsp;&nbsp;&nbsp;金，巨桥之粟，无所用之，仍旧南面，夫何为哉！然癸、辛之徒，恃其旅力，知<br /><br />&nbsp;&nbsp;&nbsp;&nbsp;足以拒谏，才足以饰非，谄谀是尚，台观是崇，淫乐是好，倡优是说，作靡靡之<br /><br />&nbsp;&nbsp;&nbsp;&nbsp;乐，安濮上之音。上天不蠲，眷然回顾，宗国为墟，下夷子隶，纣县白旗，桀放<br /><br />&nbsp;&nbsp;&nbsp;&nbsp;条；天子之尊，汤、武有之，岂伊异人，皆明王之胄也。且当六国之时，天下殷<br /><br />&nbsp;&nbsp;&nbsp;&nbsp;炽，秦既兼之，不圣道，乃构阿房之宫，筑长城之守，矜夸中国，威服百蛮，<br /><br />&nbsp;&nbsp;&nbsp;&nbsp;天下震竦，道路以目；自谓本枝百叶，永垂洪晖，岂寤二世而灭，社稷崩圮哉？<br /><br />&nbsp;&nbsp;&nbsp;&nbsp;近汉孝武乘文、景之福，外攘夷狄，内兴宫殿，十馀年间，天下嚣然。乃信越巫，<br /><br />&nbsp;&nbsp;&nbsp;&nbsp;怼天迁怒，起建章之宫，千门万户，卒致江充妖蛊之变，至於宫室乖离，父子相<br /><br />&nbsp;&nbsp;&nbsp;&nbsp;残，殃咎之毒，祸流数世。<br /><br />&nbsp;&nbsp;&nbsp;&nbsp;臣观黄初之际，天兆其戒，异类之鸟，育长燕巢，口爪胸赤，此魏室之大异<br /><br />&nbsp;&nbsp;&nbsp;&nbsp;也，宜防鹰扬之臣於萧墙之内。可选诸王，使君国典兵，往往棋N，镇抚皇畿，<br /><br />&nbsp;&nbsp;&nbsp;&nbsp;翼亮帝室。昔周之东迁，晋、郑是依，汉吕之乱，实赖朱虚，斯盖前代之明鉴。<br /><br />&nbsp;&nbsp;&nbsp;&nbsp;夫皇天无亲，惟德是辅。民咏德政，则延期过历，下有怨叹，掇录授能。由此观<br /><br />&nbsp;&nbsp;&nbsp;&nbsp;之，天下之天下，非独陛下之天下也。臣百疾所锺，气力稍微，辄自舆出，归还<br /><br />&nbsp;&nbsp;&nbsp;&nbsp;里舍，若遂沈沦，魂而有知，结草以报。<br /><br />&nbsp;&nbsp;&nbsp;&nbsp;诏曰：“生廉追伯夷，直过史鱼，执心坚白，謇謇匪躬，如何微疾未除，退<br /><br />&nbsp;&nbsp;&nbsp;&nbsp;身里舍？禹以守节，疾笃而济愈。生其强饭专精以自持。”隆卒，遗令薄葬，敛<br /><br />&nbsp;&nbsp;&nbsp;&nbsp;以时服。【习凿齿曰：高堂隆可谓忠臣矣。君侈每思谏其恶，将死不忘忧社稷，<br /><br />&nbsp;&nbsp;&nbsp;&nbsp;正辞动於昏主，明戒验於身后，謇谔足以励物，德音没而弥彰，可不谓忠且智乎！<br /><br />&nbsp;&nbsp;&nbsp;&nbsp;诗云：“听用我谋，庶无大悔。”又曰：“曾是莫听，大命以倾。”其高堂隆之<br /><br />&nbsp;&nbsp;&nbsp;&nbsp;谓也。】<br /><br />&nbsp;&nbsp;&nbsp;&nbsp;初，太和中，中护军蒋济上疏曰“宜遵古封禅”。诏曰：“闻济斯言，使吾<br /><br />&nbsp;&nbsp;&nbsp;&nbsp;汗出流足。”事寝历岁，后遂议之，使隆撰其礼仪。帝闻隆没，叹息曰：“天<br /><br />&nbsp;&nbsp;&nbsp;&nbsp;不欲成吾事，高堂生舍我亡也。”子琛嗣爵。<br /><br />&nbsp;&nbsp;&nbsp;&nbsp;始，景初中，帝以苏林、秦静等并老，恐无能传业者。乃诏曰：“昔先圣既<br /><br />&nbsp;&nbsp;&nbsp;&nbsp;没，而其遗言馀教，著於六艺。六艺之文，礼又为急，弗可斯须离者也。末俗背<br /><br />&nbsp;&nbsp;&nbsp;&nbsp;本，所由来久。故闵子讥原伯之不学，荀卿丑秦世之坑儒，儒学既废，则风化曷<br /><br />&nbsp;&nbsp;&nbsp;&nbsp;由兴哉？方今宿生巨儒，并各年高，教训之道，孰为其继？昔伏生将老，汉文帝<br /><br />&nbsp;&nbsp;&nbsp;&nbsp;嗣以晁错；谷梁寡畴，宣帝承以十郎。其科郎吏高才解经义者三十人，从光禄勋<br /><br />&nbsp;&nbsp;&nbsp;&nbsp;隆、散骑常侍林、博士静，分受四经三礼，主者具为设课试之法。夏侯胜有言：<br /><br />&nbsp;&nbsp;&nbsp;&nbsp;‘士病不明经术，经术苟明，其取青紫如俯拾地芥耳。’今学者有能究极经道，<br /><br />&nbsp;&nbsp;&nbsp;&nbsp;则爵禄荣宠，不期而至。可不勉哉！”数年，隆等皆卒，学者遂废。<br /><br />&nbsp;&nbsp;&nbsp;&nbsp;初，任城栈潜，太祖世历县令，【潜字彦皇，见应璩书林。】尝督守邺城。<br /><br />&nbsp;&nbsp;&nbsp;&nbsp;时文帝为太子，耽乐田猎，晨出夜还。潜谏曰：“王公设险以固其国，都城禁卫，<br /><br />&nbsp;&nbsp;&nbsp;&nbsp;用戒不虞。大雅云：‘宗子维城，无俾城坏。’又曰：‘犹之未远，是用大谏。’<br /><br />&nbsp;&nbsp;&nbsp;&nbsp;若逸于游田，晨出e归，以一日从禽之娱，而忘无垠之衅，愚窃惑之。”太子不<br /><br />&nbsp;&nbsp;&nbsp;&nbsp;悦，然自后游出差简。黄初中，文帝将立郭贵嫔为皇后，潜上疏谏，语在后妃传。<br /><br />&nbsp;&nbsp;&nbsp;&nbsp;明帝时，众役并兴，戚属疏斥，潜上疏曰：“天生蒸民而树之君，所以覆焘群生，<br /><br />&nbsp;&nbsp;&nbsp;&nbsp;熙育兆庶，故方制四海匪为天子，裂土分疆匪为诸侯也。始自三皇，爰暨唐、虞，<br /><br />&nbsp;&nbsp;&nbsp;&nbsp;咸以博济加于天下，醇德以洽，黎元赖之。三王既微，降逮于汉，治日益少，丧<br /><br />&nbsp;&nbsp;&nbsp;&nbsp;乱弘多，自时厥后，亦罔克V。太祖F哲神武，芟除暴乱，克复王纲，以开帝业。<br /><br />&nbsp;&nbsp;&nbsp;&nbsp;文帝受天明命，廓恢皇基，践阼七载，每事未遑。陛下圣德，纂承洪绪，宜崇晏<br /><br />&nbsp;&nbsp;&nbsp;&nbsp;晏，与民休息。而方隅匪宁，征夫远戍，有事海外，县旌万里，六军骚动，水陆<br /><br />&nbsp;&nbsp;&nbsp;&nbsp;转运，百姓舍业，日费千金。大兴殿舍，功作万计，徂来之松，刊山穷谷，怪石<br /><br />&nbsp;&nbsp;&nbsp;&nbsp;c，浮于河、淮，都圻之内，尽为甸服，当供槁秸粟之调，而为苑囿<br /><br />&nbsp;&nbsp;&nbsp;&nbsp;择禽之府，盛林莽之秽，丰鹿兔之薮；伤害农功，地繁茨棘，灾疫流行，民物大<br /><br />&nbsp;&nbsp;&nbsp;&nbsp;溃，上减和气，嘉禾不植。臣闻文王作丰，经始勿亟，百姓子来，不日而成。灵<br /><br />&nbsp;&nbsp;&nbsp;&nbsp;沼、灵囿，与民共之。今宫观崇侈，镂极妙，忘有虞之总期，思殷辛之琼室，<br /><br />&nbsp;&nbsp;&nbsp;&nbsp;禁地千里，举足投网，丽拟阿房，役百乾G，臣恐民力尽，下不堪命也。昔秦<br /><br />&nbsp;&nbsp;&nbsp;&nbsp;据ズ以制六合，自以德高三皇，功兼五帝，欲号谥至万叶，而二世颠覆，愿为<br /><br />&nbsp;&nbsp;&nbsp;&nbsp;黔首，由枝旨取捐弧N，本实先拔也。盖圣王之御世也，克明俊德，庸勋亲；<br /><br />&nbsp;&nbsp;&nbsp;&nbsp;俊V在官，则功业可隆，亲亲显用，则安危同忧；深根固本，并为忠恚虽历盛<br /><br />&nbsp;&nbsp;&nbsp;&nbsp;衰，内外有辅。昔成王幼冲，未能莅政，周、吕、召、毕，并在左右；今既无卫<br /><br />&nbsp;&nbsp;&nbsp;&nbsp;侯、康叔之监，分陕所任，又非旦、]。东宫未建，天下无副。愿陛下留心关塞，<br /><br />&nbsp;&nbsp;&nbsp;&nbsp;永保无极，则海内幸甚。”后为燕中尉，辞疾不就，卒。<br /><br />&nbsp;&nbsp;&nbsp;&nbsp;评曰：辛毗、杨阜，刚亮公直，正谏匪躬，亚乎汲黯之高风焉。高堂隆学业<br /><br />&nbsp;&nbsp;&nbsp;&nbsp;明，志在匡君，因变陈戒，发於恳诚，忠矣哉！及至必改正朔，俾魏祖虞，所<br /><br />&nbsp;&nbsp;&nbsp;&nbsp;谓意过其通者欤！</div>
            <div class="link">
                <a id="err-report" href="javascript:void(0)" onClick="report('三国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(4,318);">加入书签</a><a
                        href="317.html">上一页</a>&larr;<a href="index.html">返回列表</a>&rarr;<a
                            href="319.html">下一页</a><a id="book-vote" href="javascript:void(0)" onClick="vote(4);">投推荐票</a><a
                                id="err-report" href="javascript:void(0)" onClick="report('三国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "317.html"; var next_page = "319.html"; var index_page = "index.html"; var sortid = "9"; var article_id = "4"; var chapter_id = "318"; var articlename = "三国志"; var chaptername = " 卷二十五 魏书二十五"; var author = "陈寿，裴松之注"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>