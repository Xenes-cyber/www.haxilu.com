<!DOCTYPE html>
<html>
<head>
<meta charset="gbk" />
<title>北史- 卷四十七 列传第三十五-在线阅读-哈西文学网</title>
<meta name="keywords" content="李延寿，北史， 卷四十七 列传第三十五全文， 卷四十七 列传第三十五在线阅读 哈西文学网" />
<meta name="description" content="哈西文学网提供李延寿的北史  卷四十七 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1794.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1794.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 列传第三十五</h1>
            <div class="link xb">
                <a href="1793.html">上一页</a>&larr;<a href="index.html">返回列表</a>&rarr;<a
                    href="1795.html">下一页</a></div>			
            <div id="BookText">&nbsp;&nbsp;&nbsp;&nbsp;○袁翻（弟跃跃子聿）阳尼（从孙固固子休之固从兄藻藻子斐<br /><br />&nbsp;&nbsp;&nbsp;&nbsp;固从弟元景）贾思伯祖莹（子E）<br /><br />&nbsp;&nbsp;&nbsp;&nbsp;袁翻，字景翔，陈郡项人也。父宣，为宋青州刺史沈文秀府主簿，随文秀入<br /><br />&nbsp;&nbsp;&nbsp;&nbsp;魏。而大将军刘昶言是其外祖淑近亲，令与其府谘议参军袁济为宗。宣时孤寒，<br /><br />&nbsp;&nbsp;&nbsp;&nbsp;甚相依附。及翻兄弟官显，与济子病⒀菟旄髁昃海驳饶司公府，以相排斥。<br /><br />&nbsp;&nbsp;&nbsp;&nbsp;翻少入东观，为徐纥所荐，李彪引兼著作佐郎，参史事。后拜尚书殿中郎。正始<br /><br />&nbsp;&nbsp;&nbsp;&nbsp;初，诏尚书门下于金墉中书外省考论律令，翻与门下录事常景、孙绍、廷尉监张<br /><br />&nbsp;&nbsp;&nbsp;&nbsp;彪、律博士侯坚固、书侍御史高绰、前将军邢苗、奉车都尉程灵虬、羽林监王元<br /><br />&nbsp;&nbsp;&nbsp;&nbsp;龟、尚书郎祖莹、宋世景、员外郎李琰之、太乐令公孙崇等并在议限。又诏太师<br /><br />&nbsp;&nbsp;&nbsp;&nbsp;彭城王勰、司州牧高阳王雍、中书监京兆王愉、青州刺史刘芳、左卫将军元丽、<br /><br />&nbsp;&nbsp;&nbsp;&nbsp;兼将作大匠李韶、国子祭酒郑道昭、廷尉少卿王显等入豫其事。后除豫州中正。<br /><br />&nbsp;&nbsp;&nbsp;&nbsp;是时，修明堂辟雍，翻议曰：<br /><br />&nbsp;&nbsp;&nbsp;&nbsp;谨按明堂之义，今古诸儒论之备矣。盖唐、虞以上，事难该悉；夏、殷以降，<br /><br />&nbsp;&nbsp;&nbsp;&nbsp;校可知之。按《周官考工》所记，皆记其时事，具论夏、殷名制，岂其纟比缪？<br /><br />&nbsp;&nbsp;&nbsp;&nbsp;是知明堂五室，三代同焉，配帝像行，义则明矣。及《淮南》、《吕氏》与《月<br /><br />&nbsp;&nbsp;&nbsp;&nbsp;令》同文，虽布政班时，有堂个之别，然推其体，则无九室之证。<br /><br />&nbsp;&nbsp;&nbsp;&nbsp;既而正义残隐，妄说斐然。明堂九室，著自《戴礼》，探绪求源，罔知所出，<br /><br />&nbsp;&nbsp;&nbsp;&nbsp;而汉氏因之，自欲为一代之法。故郑玄云：“周人明堂五室，是帝一室也，合于<br /><br />&nbsp;&nbsp;&nbsp;&nbsp;五行之数。《周礼》依数，以为之室。”本制著存，是周五室也。于今不同，是<br /><br />&nbsp;&nbsp;&nbsp;&nbsp;汉异周也。汉为九室，略可知矣。但就其此制，犹有懵焉。何者？张衡《东京赋》<br /><br />&nbsp;&nbsp;&nbsp;&nbsp;云：“乃营三宫，布教班常，复庙重屋，八达九房。”此乃明堂之文也。而薛综<br /><br />&nbsp;&nbsp;&nbsp;&nbsp;注云：“房，室也。谓堂后有九室。”堂后有九室之制，非巨异乎。裴Q又云：<br /><br />&nbsp;&nbsp;&nbsp;&nbsp;“汉氏作四维之个，不能令各据其辰，就使其像可图，莫能通其居用之礼，此为<br /><br />&nbsp;&nbsp;&nbsp;&nbsp;设虚器也。”甚知汉世徒欲削灭周典，捐弃旧章，改物创制，故不复拘于载籍。<br /><br />&nbsp;&nbsp;&nbsp;&nbsp;且郑玄之诂训《三礼》及释《五经》异义，并尽思穷神，不坠周公之旧法也。伯<br /><br />&nbsp;&nbsp;&nbsp;&nbsp;喈损益汉制，章句繁杂，既违古背新，又不能易玄之妙矣。魏、晋书纪，亦有明<br /><br />&nbsp;&nbsp;&nbsp;&nbsp;堂祀五帝之文，而不记其经始之制，双无坦然可准。观夫今之基趾，犹或仿佛，<br /><br />&nbsp;&nbsp;&nbsp;&nbsp;高卑广狭，颇与《戴礼》不同，何得以意抑心，便谓九室可明？且三雍异所，复<br /><br />&nbsp;&nbsp;&nbsp;&nbsp;乖卢、蔡之义，进退无据，何用经通？晋朝亦以钻凿难明，故有一屋之论，并非<br /><br />&nbsp;&nbsp;&nbsp;&nbsp;经典正义，皆以意妄作，兹为不典。学家常谈，不足以范时轨世。皇代既乘乾统<br /><br />&nbsp;&nbsp;&nbsp;&nbsp;历，得一御宸，自宜稽古则天，宪章文武，追踪周孔，述而不作。岂容虚追子氏<br /><br />&nbsp;&nbsp;&nbsp;&nbsp;放篇之浮说，徒损经纪雅诰之遗训，而欲以支离横义，指画妄图，仪刑宇宙而贻<br /><br />&nbsp;&nbsp;&nbsp;&nbsp;来叶者也？<br /><br />&nbsp;&nbsp;&nbsp;&nbsp;又北京制置，求皆允G，缮修草创，以意良多。事移化变，存者无几，理苟<br /><br />&nbsp;&nbsp;&nbsp;&nbsp;宜革，何必仍旧。且迁都之始，日不遑给，先朝规度，每事循古，是以数年之中，<br /><br />&nbsp;&nbsp;&nbsp;&nbsp;悛换非一，良以永法为难，数改为易。何为宫室府库多因故迹，而明堂辟雍独遵<br /><br />&nbsp;&nbsp;&nbsp;&nbsp;此制？建立之辰，复未可知矣。既猥班访逮，辄轻率瞽言，明堂五室，请同周制，<br /><br />&nbsp;&nbsp;&nbsp;&nbsp;郊建三雍，求依故所，庶有会经诰，无失典刑。<br /><br />&nbsp;&nbsp;&nbsp;&nbsp;后议选边戍事，翻议曰：<br /><br />&nbsp;&nbsp;&nbsp;&nbsp;臣闻两汉警于西北，魏、晋备在东南。是以镇边守塞，必寄威重；伐叛柔服，<br /><br />&nbsp;&nbsp;&nbsp;&nbsp;实赖温良。故田叔、魏尚，声高于沙漠；当阳、钜平，绩流于江汉。纪籍用为美<br /><br />&nbsp;&nbsp;&nbsp;&nbsp;谈，今古以为盛德。自皇上以睿明纂御，风清化远，威厉秋霜，惠沾春露，故能<br /><br />&nbsp;&nbsp;&nbsp;&nbsp;使淮海输诚，华阳即序，连城革面，比屋归仁。县车剑阁，岂伊曩载；鼓噪金陵，<br /><br />&nbsp;&nbsp;&nbsp;&nbsp;复在兹日。然荆、扬之牧，宜尽一时才望；梁、郢之君，尤须当今秀异。<br /><br />&nbsp;&nbsp;&nbsp;&nbsp;自比缘边州郡，官至便登，疆场统戍，阶当即用。或逢秽德凡人，或遇贪家<br /><br />&nbsp;&nbsp;&nbsp;&nbsp;恶子，不识字人温恤之方，唯知重役残忍之法。广开戍逻，多置帅领，或用其左<br /><br />&nbsp;&nbsp;&nbsp;&nbsp;右姻亲，或受人货财请属，皆无防寇御贼之心，唯有通商聚敛之意。其勇力之兵，<br /><br />&nbsp;&nbsp;&nbsp;&nbsp;驱合抄掠，若遇强敌，即为奴虏；如有执获，夺为己富。其羸弱老小之辈，微解<br /><br />&nbsp;&nbsp;&nbsp;&nbsp;金铁之工，少闲草木之作，无不搜营穷垒，苦役百端。自余或伐木高山，或芸草<br /><br />&nbsp;&nbsp;&nbsp;&nbsp;平陆，贩货往还，相望道路。此等禄既不多，资亦有限，皆收其实绢，给其虚粟。<br /><br />&nbsp;&nbsp;&nbsp;&nbsp;穷其力，薄其衣，用其工，节其食，绵冬历夏，加之疾苦，死于沟渎者常十七八<br /><br />&nbsp;&nbsp;&nbsp;&nbsp;焉。是以吴、楚间伺，审此虚实，皆云粮匮兵疲，易可乘扰，故驱率犬羊，屡犯<br /><br />&nbsp;&nbsp;&nbsp;&nbsp;疆场。频年已来，甲胄生虮，十万在郊，千金日费。为弊之深，一至于此！皆由<br /><br />&nbsp;&nbsp;&nbsp;&nbsp;边任不得其人，故延若斯之患。贾生所以痛哭，良有以也。<br /><br />&nbsp;&nbsp;&nbsp;&nbsp;夫洁其流者清其源，理其末者正其本，既失之在始，庸可止乎。愚谓自今已<br /><br />&nbsp;&nbsp;&nbsp;&nbsp;后，荆、扬、徐、豫、梁、益诸蕃及所统郡县府佐统军至于戍主，皆令朝臣王公<br /><br />&nbsp;&nbsp;&nbsp;&nbsp;已下各举所知，必选其才，不拘阶级。若能驾御有方，清高独著，威足临戎，信<br /><br />&nbsp;&nbsp;&nbsp;&nbsp;能怀远，抚循将士，得其忻心，不营私润，专修公利者，则就加爵赏，使久于其<br /><br />&nbsp;&nbsp;&nbsp;&nbsp;任，以时褒赉，厉其忠款。所举之人，亦垂优异，奖其得士，嘉其诚节。若不能<br /><br />&nbsp;&nbsp;&nbsp;&nbsp;一心奉公，才非捍御，贪婪日富，经略无闻，人不见德，兵厌其劳者，即加显戮，<br /><br />&nbsp;&nbsp;&nbsp;&nbsp;用章其罪。所举之人，随事免降，责其谬荐，罚其伪薄。如此则举人不得挟其私，<br /><br />&nbsp;&nbsp;&nbsp;&nbsp;受任不得孤其举。善恶既审，沮劝亦明。庶边患永消，讥议攸息矣。<br /><br />&nbsp;&nbsp;&nbsp;&nbsp;遭母忧去职。熙平初，除廷尉少卿，颇有不平之论，为灵太后所责。出为阳<br /><br />&nbsp;&nbsp;&nbsp;&nbsp;平太守，甚不自得，遂作思归赋。<br /><br />&nbsp;&nbsp;&nbsp;&nbsp;神龟末，迁凉州刺史。时蠕蠕主阿那瑰、后主婆罗门并以国乱来降，朝廷问<br /><br />&nbsp;&nbsp;&nbsp;&nbsp;安置之计。翻表曰：<br /><br />&nbsp;&nbsp;&nbsp;&nbsp;今蠕蠕内为高车所讨灭，外凭大国之威灵，两主投身，一期而至，百姓归诚，<br /><br />&nbsp;&nbsp;&nbsp;&nbsp;万里相属。然夷不乱华，前鉴无远，覆车在于刘、石，毁辙固不可寻。今蠕蠕虽<br /><br />&nbsp;&nbsp;&nbsp;&nbsp;主奔于上，人散于下，而余党实繁，部落犹众，高车亦未能一时并兼，尽令率附。<br /><br />&nbsp;&nbsp;&nbsp;&nbsp;又高车士马虽众，主甚愚弱，上不制下，下不奉上，唯以掠盗为资，陵夺为业。<br /><br />&nbsp;&nbsp;&nbsp;&nbsp;而河西捍御强敌，唯凉州、敦煌而已。凉州土广人稀，粮仗素阙，敦煌、酒泉，<br /><br />&nbsp;&nbsp;&nbsp;&nbsp;空虚尤基。若蠕蠕无复竖立，令高车独擅北垂，则西顾之忧，匪旦伊夕。<br /><br />&nbsp;&nbsp;&nbsp;&nbsp;愚谓蠕蠕二主，并宜存之。居阿那瑰于东偏，处婆罗门于西裔，分其降人，<br /><br />&nbsp;&nbsp;&nbsp;&nbsp;各有攸属。那瑰住所，非所经见，其中事势，不可辄陈。婆罗门请修西海故城以<br /><br />&nbsp;&nbsp;&nbsp;&nbsp;安处之。西海郡本属凉州，今在酒泉，直抵张掖西北千二百里，去高车所住金山<br /><br />&nbsp;&nbsp;&nbsp;&nbsp;一千余里。正是北虏往来之冲要，汉家行军之旧道，土地沃衍，大宜耕殖。非但<br /><br />&nbsp;&nbsp;&nbsp;&nbsp;今处婆罗门，于事为便，即可永为重戍，镇防西北。虽外为署蠕蠕之声，内实防<br /><br />&nbsp;&nbsp;&nbsp;&nbsp;高车之策。一二年后，足食足兵，斯固安边保塞之长计也。若婆罗门能自克厉，<br /><br />&nbsp;&nbsp;&nbsp;&nbsp;使余烬归心，收离聚散，复兴其国者，乃渐令北转，徙度流沙，即是我之外藩，<br /><br />&nbsp;&nbsp;&nbsp;&nbsp;高车之偷校西北之虞，可无过虑。如其奸回反覆，孤恩背德者，此不过为逋逃<br /><br />&nbsp;&nbsp;&nbsp;&nbsp;之寇，于我何损？今不早图，戎心一启，脱先据西河，夺我险要，则酒泉、张掖，<br /><br />&nbsp;&nbsp;&nbsp;&nbsp;自然孤危，长河已西，终非国有。不图厥始，而求忧其终，噬脐之恨，悔将何及。<br /><br />&nbsp;&nbsp;&nbsp;&nbsp;愚见如允，乞遣大使往凉州敦煌及于西海，躬行山谷要害之所，亲阅亭障远<br /><br />&nbsp;&nbsp;&nbsp;&nbsp;近之宜，商量士马，校纟柬粮仗，部分见定，处置得所。入春，西海之间，即令<br /><br />&nbsp;&nbsp;&nbsp;&nbsp;播种，至秋，收一年之食，使不复劳转输之功也。且西徼北垂，即是大碛，野兽<br /><br />&nbsp;&nbsp;&nbsp;&nbsp;所聚，千百为群，正是蠕蠕射猎之处。殖田以自供，籍兽以自给，彼此相资，足<br /><br />&nbsp;&nbsp;&nbsp;&nbsp;以自固。今之豫度，似如小损，岁终大计，其利实多。高车豺狼之心，何可专信？<br /><br />&nbsp;&nbsp;&nbsp;&nbsp;假令称臣致款，正可外加优纳，而复内备弥深，所谓先人有夺人之心者也。<br /><br />&nbsp;&nbsp;&nbsp;&nbsp;时朝议是之。还，拜吏部郎中。迁齐州刺史，无多政绩。孝昌中，除安南将<br /><br />&nbsp;&nbsp;&nbsp;&nbsp;军、中书令，领给事黄门侍郎，与徐纥俱在门下，并掌文翰。翻既才学名重，又<br /><br />&nbsp;&nbsp;&nbsp;&nbsp;善附会，亦为灵太后所信待。是时蛮贼充斥，六军将亲讨之，翻乃上表谏止。后<br /><br />&nbsp;&nbsp;&nbsp;&nbsp;萧宝夤大败于关西，翻上表，请为西军死亡将士举哀，存而还者，并加赈赉。后<br /><br />&nbsp;&nbsp;&nbsp;&nbsp;拜度支尚书，寻转都官。翻上表，愿以安南、尚书换一金紫。时天下多事，翻虽<br /><br />&nbsp;&nbsp;&nbsp;&nbsp;外请闲秩，而内有求进之心，识者怪之。于是加抚军将军。明帝、灵太后曾燕华<br /><br />&nbsp;&nbsp;&nbsp;&nbsp;林园，举觞谓群臣曰：“袁尚书朕之杜预，欲以此杯敬属元凯，今为尽之。”侍<br /><br />&nbsp;&nbsp;&nbsp;&nbsp;坐者莫不羡仰。<br /><br />&nbsp;&nbsp;&nbsp;&nbsp;翻名位俱重，当时贤达咸推与之。然独善其身，无所奖拔，排抑后进，论者<br /><br />&nbsp;&nbsp;&nbsp;&nbsp;鄙之。建义初，遇害河阴。所著文笔百余篇，行于世。赠使持节、侍中、车骑将<br /><br />&nbsp;&nbsp;&nbsp;&nbsp;军、仪同三司、青州刺史。嫡子宝首，武定中，司徒记室参军事。翻弟跃。<br /><br />&nbsp;&nbsp;&nbsp;&nbsp;跃字景腾，博学俊才，性不矫俗，笃交友。翻每谓人曰：“跃可谓我家千里<br /><br />&nbsp;&nbsp;&nbsp;&nbsp;驹也。”历位尚书都兵郎中，加员外散骑常侍。将立明堂，跃乃上议，当时称其<br /><br />&nbsp;&nbsp;&nbsp;&nbsp;博洽。蠕蠕主阿那环亡破来奔，朝廷矜之，送复其国。既而每使朝贡，辞旨颇不<br /><br />&nbsp;&nbsp;&nbsp;&nbsp;尽礼。跃为朝臣书与环，陈以祸福，言辞甚美。后迁车骑将军太傅清河王怿文学，<br /><br />&nbsp;&nbsp;&nbsp;&nbsp;雅为怿所爱赏。怿之文表，多出于跃。卒，赠冠军将军、吏部郎中。所制文集行<br /><br />&nbsp;&nbsp;&nbsp;&nbsp;于世。无子，兄翻以子聿继。<br /><br />&nbsp;&nbsp;&nbsp;&nbsp;聿，字叔德。七岁遭丧，居处礼若成人。九岁，州辟主簿。性深沈，有鉴<br /><br />&nbsp;&nbsp;&nbsp;&nbsp;识，清靖寡欲，与物无竞。姨丈人尚书崔休深所知赏。年十八，领本州中正，兼<br /><br />&nbsp;&nbsp;&nbsp;&nbsp;尚书度支郎中。齐天保初，除太子庶子，以本官行博陵太守，大有声绩，远近称<br /><br />&nbsp;&nbsp;&nbsp;&nbsp;之。累迁司徒左长史，领兼御史中丞。司徒录事参军卢思道私贷库钱三十万，娉<br /><br />&nbsp;&nbsp;&nbsp;&nbsp;太原王V女为妻，而王氏以先纳陆孔文礼娉为定。聿为首僚，又国之司宪，知<br /><br />&nbsp;&nbsp;&nbsp;&nbsp;而不劾，免中丞。寻迁秘书监。<br /><br />&nbsp;&nbsp;&nbsp;&nbsp;天统中，诏与赵郡王睿等议定三礼。出为信州刺史，即其本乡也。时久无例，<br /><br />&nbsp;&nbsp;&nbsp;&nbsp;莫不荣之。为政清靖，不言而化，自长史以下，爰逮鳏寡孤幼，皆得其欢心。武<br /><br />&nbsp;&nbsp;&nbsp;&nbsp;平初，御史普出，过诸州悉有举劾，唯不到信州。及还都，人庶道俗，追列满道，<br /><br />&nbsp;&nbsp;&nbsp;&nbsp;或将酒脯，涕泣留连，竞欲远送。时既盛暑，恐其劳敝，往往为之驻马，随举一<br /><br />&nbsp;&nbsp;&nbsp;&nbsp;酌，示领其意，辞谢令去。还后，州人郑播宗等七百余人请为立碑，敛缣布数百<br /><br />&nbsp;&nbsp;&nbsp;&nbsp;匹，托中书侍郎李德林为文，以记功德。敕许之。寻除都官尚书。聿少年平和<br /><br />&nbsp;&nbsp;&nbsp;&nbsp;温润，素流之中，最为规检，以名家子历任清华，时望多相器待，许其风鉴。在<br /><br />&nbsp;&nbsp;&nbsp;&nbsp;郎署之日，时赵彦深为水部郎中，同在一院，因成交友。彦深后重被沙汰停私，<br /><br />&nbsp;&nbsp;&nbsp;&nbsp;门生藜藿，聿犹以故情音问来往。彦深任用，铭戢甚深，虽人才无愧，盖亦由<br /><br />&nbsp;&nbsp;&nbsp;&nbsp;彦深接引。为吏部尚书以后，自以物望得之。<br /><br />&nbsp;&nbsp;&nbsp;&nbsp;初，冯子琮以仆射摄选，婚姻相寻。聿常非笑之，语人云：“冯公营婚，<br /><br />&nbsp;&nbsp;&nbsp;&nbsp;日不暇给。”及自居选曹，亦不能免，时论以为地势然也。素品孤官，颇有怨响。<br /><br />&nbsp;&nbsp;&nbsp;&nbsp;然在官廉谨，当时少匹。魏、齐世，台郎多不免交通饷馈。初，聿为尚书郎十<br /><br />&nbsp;&nbsp;&nbsp;&nbsp;年，未曾受升酒之遗。尚书邢邵与聿旧款，每省中语戏，常呼聿为清郎。大<br /><br />&nbsp;&nbsp;&nbsp;&nbsp;宁初，聿以太常少卿出使巡省，仍令考校官人得失。经衮州，时邢邵为刺史，<br /><br />&nbsp;&nbsp;&nbsp;&nbsp;别后，送白r为信。聿不受，与邢邵书云：“今日仰过，有异常行，瓜田李<br /><br />&nbsp;&nbsp;&nbsp;&nbsp;下，古人所慎，愿得此心，不贻厚责。”邵亦欣然领解，报书云：“老夫忽忽，<br /><br />&nbsp;&nbsp;&nbsp;&nbsp;意不及此，敬承来旨，吾无间然。弟昔为清郎，今日复作清卿矣。”及在吏部，<br /><br />&nbsp;&nbsp;&nbsp;&nbsp;属政衰道丧，若违忤要势，祸不旋踵，虽以清白自守，犹不免请谒之累。<br /><br />&nbsp;&nbsp;&nbsp;&nbsp;入周，位仪同大将军、吏部下大夫、东京司宗中大夫。隋开皇初，加上仪同，<br /><br />&nbsp;&nbsp;&nbsp;&nbsp;迁东京都官尚书。东京废，入朝，除都官尚书。二年，出为熊州刺史，卒。子知<br /><br />&nbsp;&nbsp;&nbsp;&nbsp;礼，大业初卒于太子内舍人。<br /><br />&nbsp;&nbsp;&nbsp;&nbsp;跃弟r，卒于豫州冠军府司马。r弟升，位正员郎。r死后，N通其妻。翻<br /><br />&nbsp;&nbsp;&nbsp;&nbsp;恚，为之发病，N终不止，时人鄙秽之。亦于河阴见害。赠左将军、齐州刺史。<br /><br />&nbsp;&nbsp;&nbsp;&nbsp;阳尼，字景文，北平无终人也。累世仕于慕容氏。尼少好学，博通群籍，与<br /><br />&nbsp;&nbsp;&nbsp;&nbsp;上谷侯天护、顿丘李彪同志齐名。幽州刺史胡泥表荐之，征拜秘书著作郎。及改<br /><br />&nbsp;&nbsp;&nbsp;&nbsp;中书学为国子。时中书监高闾、侍中李冲等以尼硕学，举为国子祭酒。后兼幽州<br /><br />&nbsp;&nbsp;&nbsp;&nbsp;中正。孝文临轩，令诸州中正各举所知，尼与齐州大中正房千秋各举其子。帝曰：<br /><br />&nbsp;&nbsp;&nbsp;&nbsp;“昔有一祁，名垂往史，今有二奚，当闻来牒。”出为幽州平北府长史，带渔阳<br /><br />&nbsp;&nbsp;&nbsp;&nbsp;太守，未拜，坐为中正时受乡人货免官。每自伤曰：“吾昔未仕，不曾羡人，今<br /><br />&nbsp;&nbsp;&nbsp;&nbsp;日失官，与本何异？然非吾宿志，命也如何！”既而还家，有书数千卷。所造《<br /><br />&nbsp;&nbsp;&nbsp;&nbsp;字释》数十篇，未就而卒。其从孙太学博士承庆撰为《字统》二十卷，行于世。<br /><br />&nbsp;&nbsp;&nbsp;&nbsp;承庆从弟固。<br /><br />&nbsp;&nbsp;&nbsp;&nbsp;固字敬安，性倜傥，不拘小节，少任侠，好剑客，弗事生产。年二十六，始<br /><br />&nbsp;&nbsp;&nbsp;&nbsp;折节好学，博览篇籍，有文才。太和中，从大将军、宋王刘昶征义阳，板府法曹<br /><br />&nbsp;&nbsp;&nbsp;&nbsp;行参军。昶性严暴，三军战栗，无敢言者。固启谏，并面陈事宜。昶大怒，欲斩<br /><br />&nbsp;&nbsp;&nbsp;&nbsp;之，使监当攻道。固在军勇决，意志闲雅，了无惧色，昶甚奇之。军还，言之孝<br /><br />&nbsp;&nbsp;&nbsp;&nbsp;文。年三十余，始辟大将军府参军事，累迁书侍御史，多所劾奏。<br /><br />&nbsp;&nbsp;&nbsp;&nbsp;宣武广访得失，固上谠言表曰：“当今之务，宜早正东储，立师傅以保护，<br /><br />&nbsp;&nbsp;&nbsp;&nbsp;立官司以防卫，以系苍生之心。揽权衡，亲宗室，强干弱枝，以立万世之计。举<br /><br />&nbsp;&nbsp;&nbsp;&nbsp;贤良，黜不肖，使野无遗才，朝无素餐。孜孜万机，躬勤庶政，使人无谤之响。<br /><br />&nbsp;&nbsp;&nbsp;&nbsp;省徭役，薄赋敛，修学宫，遵旧章，贵农桑，贱工贾，绝谈虚穷微之论，简桑门<br /><br />&nbsp;&nbsp;&nbsp;&nbsp;无用之费，以救饥寒之苦。然后备器械，修甲兵，习水战，灭吴会，撰封禅之礼，<br /><br />&nbsp;&nbsp;&nbsp;&nbsp;袭轩、唐之轨，岂不茂哉！”<br /><br />&nbsp;&nbsp;&nbsp;&nbsp;初，帝委任群下，不甚亲览，好桑门之法。尚书令高肇以外戚权宠，专决朝<br /><br />&nbsp;&nbsp;&nbsp;&nbsp;事。又咸阳王禧等并有衅，故宗室大臣相见疏薄，而王畿人庶，劳弊益甚。固乃<br /><br />&nbsp;&nbsp;&nbsp;&nbsp;作《南北二都赋》，称恒代田渔声乐侈靡之事，节以中京礼仪之式，因以讽谏。<br /><br />&nbsp;&nbsp;&nbsp;&nbsp;宣武末，中尉王显起宅既成，集僚属飨宴。酒酣，问固曰：“此宅何如？”<br /><br />&nbsp;&nbsp;&nbsp;&nbsp;固曰：“晏婴湫隘，流称于今，丰屋生灾，著于《周易》。此盖同传舍耳，唯有<br /><br />&nbsp;&nbsp;&nbsp;&nbsp;德能卒，愿公勉之。”显嘿然。他日又谓固曰：“吾作太府卿，府库充实，卿以<br /><br />&nbsp;&nbsp;&nbsp;&nbsp;为何如？”固对曰：“公收百官之禄四分之一，州郡赃赎悉入京藏，以此充府，<br /><br />&nbsp;&nbsp;&nbsp;&nbsp;未足为多。且有聚敛之臣，宁有盗臣，岂不戒欤！”显大不悦，以此衔固。以有<br /><br />&nbsp;&nbsp;&nbsp;&nbsp;人间固于显，因奏固剩请米麦，免固官。遂阖门自守，著《演赜赋》以明幽微通<br /><br />&nbsp;&nbsp;&nbsp;&nbsp;塞之事。又作《刺谗疾嬖幸诗》二首曰：<br /><br />&nbsp;&nbsp;&nbsp;&nbsp;巧佞巧佞，谗言兴兮。营营习习，似青蝇兮。以白为黑，在汝口兮。汝非蝮<br /><br />&nbsp;&nbsp;&nbsp;&nbsp;虿，毒何厚兮。巧巧佞佞，一何工矣。司闲司忿，言必从矣。朋党g<口沓>，自<br /><br />&nbsp;&nbsp;&nbsp;&nbsp;相同矣。浸润之谮，倾人墉矣。成人之美，君子责焉。攻人之恶，君子耻焉。汝<br /><br />&nbsp;&nbsp;&nbsp;&nbsp;何人斯，谮毁日繁？子实无罪，何骋汝言？番番缉缉，谗言侧入，君子好谗，如<br /><br />&nbsp;&nbsp;&nbsp;&nbsp;或弗及。天疾谗说，汝其至矣，无妄之祸，行将及矣。泛泛游凫，弗制弗拘，行<br /><br />&nbsp;&nbsp;&nbsp;&nbsp;藏之徒，或智或愚。维余小子，未明兹理，毁与行俱，言与衅起。我其惩矣，我<br /><br />&nbsp;&nbsp;&nbsp;&nbsp;其悔矣，岂求人兮，忠恕在己。<br /><br />&nbsp;&nbsp;&nbsp;&nbsp;彼谄谀兮，人之蠹兮。刺促昔粟，罔顾耻辱，以求媚兮。邪干侧入，如恐弗<br /><br />&nbsp;&nbsp;&nbsp;&nbsp;及，以自容兮。志行褊小，好习不道。朝挟其车，夕承其舆，或骑或徒，载奔载<br /><br />&nbsp;&nbsp;&nbsp;&nbsp;趋。或言或笑，曲事亲要。正路不由，邪径是蹈。不识大猷，不知话言，其朋其<br /><br />&nbsp;&nbsp;&nbsp;&nbsp;党，其徒实繁。有诡其行，有佞其音，cX戚施，邪媚是钦，既诡且妒，以通其<br /><br />&nbsp;&nbsp;&nbsp;&nbsp;心。是信是任，败其以多，不始不慎，末如之何。习习宰海营营无极。梁丘寡<br /><br />&nbsp;&nbsp;&nbsp;&nbsp;智，王鲋浅识，伊戾息夫，异世同力，江充赵高，甘言似直，竖刁上官，擅生羽<br /><br />&nbsp;&nbsp;&nbsp;&nbsp;翼。乃如之人，c爽其德，岂徒丧邦，又亦覆国。嗟尔中下，其亲其昵。不谓其<br /><br />&nbsp;&nbsp;&nbsp;&nbsp;非，不觉其失，好之有年，宠之有日。我思古人，心焉苦疾。凡百君子，宜其慎<br /><br />&nbsp;&nbsp;&nbsp;&nbsp;矣，覆车其鉴，近可信矣。言既备矣，事既至矣，反是不思，维尘及矣。<br /><br />&nbsp;&nbsp;&nbsp;&nbsp;明帝即位，除尚书考功郎中。奏诸秀孝考中第者听叙，自固始。大军征硖石，<br /><br />&nbsp;&nbsp;&nbsp;&nbsp;敕为仆射李平行台七兵郎。平奇固勇敢，军中大事，悉与谋之。又命固节度水军。<br /><br />&nbsp;&nbsp;&nbsp;&nbsp;固设奇计，先期乘贼，获其外城。后太傅、清河王怿举固，除步兵校尉，领汝南<br /><br />&nbsp;&nbsp;&nbsp;&nbsp;王悦郎中令。时悦年少，行多不法，固上疏谏悦，悦甚敬惮之。怿大悦，以为举<br /><br />&nbsp;&nbsp;&nbsp;&nbsp;得其人。除洛阳令，在县甚有威风。丁母忧，号慕毁疾，杖而能起，练V之后，<br /><br />&nbsp;&nbsp;&nbsp;&nbsp;酒肉不进。时固年逾五十，而丧过于哀，乡党亲族咸叹服焉。清河王怿领太尉，<br /><br />&nbsp;&nbsp;&nbsp;&nbsp;辟固从事中郎，属怿被害，不奏。怿之遇害，元叉执政，朝野震悚，怿诸子及门<br /><br />&nbsp;&nbsp;&nbsp;&nbsp;生僚吏，莫不虑祸，隐避不出。固以尝被辟命，遂独诣丧所，尽哀恸哭，良久乃<br /><br />&nbsp;&nbsp;&nbsp;&nbsp;还。仆射游肇闻而叹曰：“虽栾布、王，何以尚也？君子哉若人！”及汝南王<br /><br />&nbsp;&nbsp;&nbsp;&nbsp;悦为太尉，选举多非其人，又轻肆挝挞。固以前为元卿，虽离国，犹上疏切谏，<br /><br />&nbsp;&nbsp;&nbsp;&nbsp;事在《悦传》。后悦辟固为从事中郎，不就。京兆王继为司徒，高选官僚，辟固<br /><br />&nbsp;&nbsp;&nbsp;&nbsp;从事中郎。府解，除前军将军，又典科扬州勋赏。初，硖石之役，固有先登之功，<br /><br />&nbsp;&nbsp;&nbsp;&nbsp;而朝赏未及，至是，与尚书令李崇讼勋，更相表。崇虽贵盛，固据理不挠，谈者<br /><br />&nbsp;&nbsp;&nbsp;&nbsp;称焉。卒，赠辅国将军、太常少卿，谥曰文。<br /><br />&nbsp;&nbsp;&nbsp;&nbsp;固刚直雅正，不畏强御，居官清洁，家无余财，终没之日，室徒四壁，无以<br /><br />&nbsp;&nbsp;&nbsp;&nbsp;供丧，亲故为其棺敛。初，固著《终制》一篇，务从俭约。临终，又敕诸子一遵<br /><br />&nbsp;&nbsp;&nbsp;&nbsp;先制。五子，长子休之。<br /><br />&nbsp;&nbsp;&nbsp;&nbsp;休之字子烈，俊爽有风概，好学，爱文藻，时人为之语曰：“能赋能诗阳休<br /><br />&nbsp;&nbsp;&nbsp;&nbsp;之。”初为州主簿。孝昌中，杜洛周陷蓟城，休之与宗室南奔章武，转至青州。<br /><br />&nbsp;&nbsp;&nbsp;&nbsp;葛荣寇乱，河北流人，多氵奏青州。休之知将有变，请其族叔伯彦等潜归京师避<br /><br />&nbsp;&nbsp;&nbsp;&nbsp;之，多不能从。休之垂涕别去。俄而葛荣邢杲作乱，伯彦等咸为土人所杀，诸阳<br /><br />&nbsp;&nbsp;&nbsp;&nbsp;死者数十人，唯休之兄弟免。<br /><br />&nbsp;&nbsp;&nbsp;&nbsp;庄帝立，累迁太尉记室参军。李神俊监起居注，启休之，与河东裴伯茂、范<br /><br />&nbsp;&nbsp;&nbsp;&nbsp;阳卢元伯、河间邢子才俱入撰次。普泰中，为太保长孙承业府属。寻敕与魏收、<br /><br />&nbsp;&nbsp;&nbsp;&nbsp;李同轨等修国史。后行台贺拔胜经略樊沔，请为南道军司。俄而魏武帝入关，胜<br /><br />&nbsp;&nbsp;&nbsp;&nbsp;令休之奉表诣长安参谒。时齐神武亦启除休之太常少卿。寻属胜南奔，仍随胜至<br /><br />&nbsp;&nbsp;&nbsp;&nbsp;江南。休之闻神武推奉静帝，乃白胜启梁武求还，文襄以为大行台郎中。神武幸<br /><br />&nbsp;&nbsp;&nbsp;&nbsp;汾阳之天池，池边得一石，上有隐起字，文曰“六王三川。问休之曰：“此文字<br /><br />&nbsp;&nbsp;&nbsp;&nbsp;何义？”对曰：“‘六’者，大王字。河、洛、伊为三川，大王若受天命，终应<br /><br />&nbsp;&nbsp;&nbsp;&nbsp;统有关右。”神武曰：“世人常道我欲反，今若闻此，更致纷纭，慎莫妄言也。”<br /><br />&nbsp;&nbsp;&nbsp;&nbsp;元象初，录荆州军功，封新泰县伯。<br /><br />&nbsp;&nbsp;&nbsp;&nbsp;武定二年，除中书侍郎。先是，中书专主纶诰，魏宣武已来，事移门下。至<br /><br />&nbsp;&nbsp;&nbsp;&nbsp;是发诏依旧，任遇甚显。时魏收为散骑常侍，领兼侍郎，与休之参掌诏命，世论<br /><br />&nbsp;&nbsp;&nbsp;&nbsp;以为中兴。有人士戏嘲休之云：“有触藩之羝羊，乘连钱之骢马，从晋阳而向邺，<br /><br />&nbsp;&nbsp;&nbsp;&nbsp;怀属书而盈把。”左丞卢斐以其文书请谒，启神武禁止，会赦不问。历尚食典御、<br /><br />&nbsp;&nbsp;&nbsp;&nbsp;太子中庶子、给事黄门侍郎、中军将军、幽州大中正，兼侍中，持节奉玺书诣并<br /><br />&nbsp;&nbsp;&nbsp;&nbsp;州，敦喻文宣为相国、齐王。时将受魏禅，发晋阳至平阳郡，为人心未一，且还<br /><br />&nbsp;&nbsp;&nbsp;&nbsp;并州，恐漏泄，仍断行人。休之性疏放，使还，遂说其事，邺中悉知。后高德正<br /><br />&nbsp;&nbsp;&nbsp;&nbsp;以闻，文宣忿之而未发。齐受禅，除散骑常侍，监修起居注。顷之，坐诏书脱误，<br /><br />&nbsp;&nbsp;&nbsp;&nbsp;左迁骁骑将军，积其前事也。文宣郊天，百僚咸从，休之衣两裆甲，手持白。<br /><br />&nbsp;&nbsp;&nbsp;&nbsp;时魏收为中书令，嘲之曰：“义真服未？”休之曰：“我昔为常伯，首戴蝉冕；<br /><br />&nbsp;&nbsp;&nbsp;&nbsp;今处骁游，身被衫甲。允文允武，何必减卿。”谈笑晏然，议者服其夷旷。以禅<br /><br />&nbsp;&nbsp;&nbsp;&nbsp;让之际，参定礼仪，别封始平县男。后除中山太守。先是，韦道建、宋钦道代为<br /><br />&nbsp;&nbsp;&nbsp;&nbsp;定州长史，带中山太守，并立制，监临之官出行，不得过百姓饮食。有者，即数<br /><br />&nbsp;&nbsp;&nbsp;&nbsp;钱酬之。休之常以为非。及至郡，复相因循。或问其故，休之曰：“吾昔非之者，<br /><br />&nbsp;&nbsp;&nbsp;&nbsp;为其失仁义；今日行之者，自欲避嫌疑。岂是夙心，直是处世难耳。”在郡三年，<br /><br />&nbsp;&nbsp;&nbsp;&nbsp;再致甘露之瑞。<br /><br />&nbsp;&nbsp;&nbsp;&nbsp;文宣崩，徵休之至晋阳，经纪丧礼，与魏收俱至。尚书令杨遵彦与休之等款<br /><br />&nbsp;&nbsp;&nbsp;&nbsp;狎，相遇中书省，言及丧事，收掩泪失声，休之姑级已。他日遵彦谓曰：“昨<br /><br />&nbsp;&nbsp;&nbsp;&nbsp;闻讳，魏少傅悲不自胜，卿何容都不流涕？”休之曰：“天保之世，魏侯时遇甚<br /><br />&nbsp;&nbsp;&nbsp;&nbsp;深，鄙夫以众人见待，佞哀诈泣，实非本怀。”<br /><br />&nbsp;&nbsp;&nbsp;&nbsp;皇建初，兼度支尚书。昭帝留心政道，访以政术，休之答以明赏罚，慎官方，<br /><br />&nbsp;&nbsp;&nbsp;&nbsp;禁淫侈，恤人患，为政教之先。帝深纳之。大宁中，历都官、七兵、祠部三尚书。<br /><br />&nbsp;&nbsp;&nbsp;&nbsp;河清三年，出为西衮州刺史。天统初，徵为光禄卿，监国史。寻除吏部尚书。休<br /><br />&nbsp;&nbsp;&nbsp;&nbsp;之多识故事，谙悉氏族，凡所选用，莫不才地俱允。前国子助教熊安生，当时硕<br /><br />&nbsp;&nbsp;&nbsp;&nbsp;儒，因丧解职，久而不见调，休之引为国子博士，儒者以此归之。简率不乐烦职，<br /><br />&nbsp;&nbsp;&nbsp;&nbsp;典选稍久，非其所好，每谓人曰：“此官实自清华，但烦剧，妨吾赏适，直是樊<br /><br />&nbsp;&nbsp;&nbsp;&nbsp;笼矣。”武成崩后，频乞就闲。武平初，除中书监、尚书右仆射。三年，加位特<br /><br />&nbsp;&nbsp;&nbsp;&nbsp;进，与朝士撰《圣寿堂御览》。六年，正除尚书左仆射，领中书监。<br /><br />&nbsp;&nbsp;&nbsp;&nbsp;休之早得才名，为人物所倾服，外如疏放，内实谨厚。少年颇以峻急为累，<br /><br />&nbsp;&nbsp;&nbsp;&nbsp;晚节以通美见称。重衿期，好游赏。太常卿卢元明，人地华重，罕所交接，非一<br /><br />&nbsp;&nbsp;&nbsp;&nbsp;时名士，不得与之游。休之始为行台郎，便坦然投分，文酒会同，相得甚款，乡<br /><br />&nbsp;&nbsp;&nbsp;&nbsp;曲人士莫不企羡焉。太子中庶子平原明少遐，风流名士也，梁亡奔邺，昔因通聘，<br /><br />&nbsp;&nbsp;&nbsp;&nbsp;与休之同游。及少遐卒，其妻穷敝，休之经纪振恤，恩分甚厚。尚书仆射崔暹为<br /><br />&nbsp;&nbsp;&nbsp;&nbsp;文襄所亲任，势倾朝列，休之未尝请谒。暹子达幼而聪敏，年十余已作五言诗。<br /><br />&nbsp;&nbsp;&nbsp;&nbsp;时梁国通和，聘使在馆，暹持达数首诗示诸朝士有才学者，又欲示梁客。余人<br /><br />&nbsp;&nbsp;&nbsp;&nbsp;畏暹，皆随宜应对，休之独正言：“郎子聪明，方成伟器。但小儿文藻，恐未可<br /><br />&nbsp;&nbsp;&nbsp;&nbsp;以示远人。”其方直如此。元景每云：“当今直谏，阳子烈其有焉。”<br /><br />&nbsp;&nbsp;&nbsp;&nbsp;晚节，说祖E撰《御览》，书成加特进，令其子辟强预修《御览》书。及E<br /><br />&nbsp;&nbsp;&nbsp;&nbsp;黜，便布言于朝廷，云先有隙。及邓长J、颜之推奏立文林馆，之推本意不欲令<br /><br />&nbsp;&nbsp;&nbsp;&nbsp;耆旧贵人居之，便相附会，与少年朝请、参军之徒，同入待诏。时论贬焉。魏收<br /><br />&nbsp;&nbsp;&nbsp;&nbsp;监史之日，立《神武本纪》，取平西胡之岁为齐元。收在齐州，恐史官改夺其志，<br /><br />&nbsp;&nbsp;&nbsp;&nbsp;上表论之。及收还朝，敕集朝贤议其事，休之立议从天保为限断。魏收存日，犹<br /><br />&nbsp;&nbsp;&nbsp;&nbsp;两议未决。收死，便讽动内外，发诏从其议。后领中书监，谓人云：“我已三为<br /><br />&nbsp;&nbsp;&nbsp;&nbsp;中书监，用此何为！”隆化还邺，举朝多有迁授，封休之燕郡王。乃谓所亲曰：<br /><br />&nbsp;&nbsp;&nbsp;&nbsp;“我非蛮奴，何忽此授？”凡此诸事，为识者所讥。好学不倦，博综经史，文章<br /><br />&nbsp;&nbsp;&nbsp;&nbsp;虽不华靡，亦为典正。魏收在日，深为收所轻，魏殂后，以先达见推。位望虽高，<br /><br />&nbsp;&nbsp;&nbsp;&nbsp;虚怀接物，为|绅所爱重。<br /><br />&nbsp;&nbsp;&nbsp;&nbsp;周武帝平齐，与吏部尚书袁聿、卫尉卿李祖钦、度支尚书元伯、大理卿<br /><br />&nbsp;&nbsp;&nbsp;&nbsp;司马幼之、司农卿崔达、秘书监源宗、散骑常侍兼中书侍郎李若、散骑常侍兼<br /><br />&nbsp;&nbsp;&nbsp;&nbsp;给事黄门侍郎李孝贞、给事黄门侍郎卢思道、给事黄门侍郎颜之推、通直散骑常<br /><br />&nbsp;&nbsp;&nbsp;&nbsp;侍兼中书侍郎李德林、通直散骑常侍兼中书舍人陆V、中书侍郎薛道衡、中书舍<br /><br />&nbsp;&nbsp;&nbsp;&nbsp;人元行恭、辛德源、王邵、陆开明十八人同徵，令随驾后赴长安。寻除开府仪同，<br /><br />&nbsp;&nbsp;&nbsp;&nbsp;依例封临泽县男。历纳言中大夫、太子少保，进位上开府，除和州刺史。随开皇<br /><br />&nbsp;&nbsp;&nbsp;&nbsp;二年罢任，终于洛阳。所著文集四十卷，又撰《幽州人物志》，并行于世。<br /><br />&nbsp;&nbsp;&nbsp;&nbsp;初，休之在洛，将仕，夜梦见黄河北驿道上行，从东向西。道南有一冢，极<br /><br />&nbsp;&nbsp;&nbsp;&nbsp;高大。休之步登冢头，见一铜柱，趺为连花形。休之从西北登一柱础上，以手捉<br /><br />&nbsp;&nbsp;&nbsp;&nbsp;一柱，柱遂右转。休之咒曰：“柱转三匝，吾至三公”，柱遂三匝而止。休之寻<br /><br />&nbsp;&nbsp;&nbsp;&nbsp;寤，意如在邺城东南者，其梦竟验云。<br /><br />&nbsp;&nbsp;&nbsp;&nbsp;子辟强，字君大，性疏脱，又无艺，休之亦引入文林馆，为时人所嗤鄙。武<br /><br />&nbsp;&nbsp;&nbsp;&nbsp;平末，为尚书水部郎中。<br /><br />&nbsp;&nbsp;&nbsp;&nbsp;休之弟D之，天平中入关。次俊之，位兼通直常侍，聘陈副，尚书郎。当文<br /><br />&nbsp;&nbsp;&nbsp;&nbsp;襄时，多作六言歌辞，淫荡而拙，世俗流传，名为《阳五伴侣》，写而卖之，在<br /><br />&nbsp;&nbsp;&nbsp;&nbsp;市不绝。俊之尝过市，取而改之，言其字误。卖书者曰：“阳五古之贤人，作此<br /><br />&nbsp;&nbsp;&nbsp;&nbsp;《伴侣》，君何所知，轻敢议论！”俊之大喜。后待诏文林馆，自言：“有文集<br /><br />&nbsp;&nbsp;&nbsp;&nbsp;十卷，家兄亦不知吾是才士也。”固从兄藻。<br /><br />&nbsp;&nbsp;&nbsp;&nbsp;藻字景德，少孤，有雅志，涉猎经史。位中书博士，诏兼礼官，拜燕宣王庙<br /><br />&nbsp;&nbsp;&nbsp;&nbsp;于长安。还，赐爵魏昌男。累迁瀛州安东府长史，以年老归家，为贼杜洛周所囚，<br /><br />&nbsp;&nbsp;&nbsp;&nbsp;发病卒。永熙中，赠幽州刺史。子裴。<br /><br />&nbsp;&nbsp;&nbsp;&nbsp;斐字叔鸾，魏孝庄时，于西衮州督护流人有功，赐爵方城伯。历广平王开府<br /><br />&nbsp;&nbsp;&nbsp;&nbsp;中郎，修起居注。除起部郎中，兼通直散骑常侍，聘梁。梁尚书羊侃，魏之叛人<br /><br />&nbsp;&nbsp;&nbsp;&nbsp;也，与斐旧故，欲召斐至宅，三致书，斐不答。梁人曰：“羊来已久，经贵朝迁<br /><br />&nbsp;&nbsp;&nbsp;&nbsp;革，李、卢亦诣宅相见，卿何致难？”斐曰：“柳下惠则可，吾不可。”梁武帝<br /><br />&nbsp;&nbsp;&nbsp;&nbsp;又亲谓斐曰：“侃极愿相见，今二国和好，安得复论彼此。”斐终辞焉。还，除<br /><br />&nbsp;&nbsp;&nbsp;&nbsp;廷尉少卿。石齐河溢，桥坏，斐移津于白马，中河起石氵单，两岸造关城，累年<br /><br />&nbsp;&nbsp;&nbsp;&nbsp;乃就。东郡太守陆士佩以黎阳关河形胜，欲因山壑以为公家苑囿。斐书答以国步<br /><br />&nbsp;&nbsp;&nbsp;&nbsp;始康，人劳未息，诚宜轻徭薄赋，勤恤人隐，不从。天保中，除都水使者。诏斐<br /><br />&nbsp;&nbsp;&nbsp;&nbsp;监筑长城。累迁殿中尚书，以本官监瀛州事，拜仪同三司。卒，赠中书监、北豫<br /><br />&nbsp;&nbsp;&nbsp;&nbsp;州刺史，谥曰简。子师孝，中书舍人固从弟昭。<br /><br />&nbsp;&nbsp;&nbsp;&nbsp;昭字元景，学涉史传，尤闲案牍。为齐文襄府墨曹参军，甚见亲委，与陈元<br /><br />&nbsp;&nbsp;&nbsp;&nbsp;康、崔暹等参谋机密。及崔[为崔暹所告，元景劾成其狱，赖邢子才证白以免，<br /><br />&nbsp;&nbsp;&nbsp;&nbsp;时以元景为告而顺旨。初，文襄择日将受魏禅，令元景等定仪注，草诏册，并授<br /><br />&nbsp;&nbsp;&nbsp;&nbsp;官，未毕而文襄殂，罢府。天保初，除给事黄门侍郎。后以风气弥留，不堪近侍，<br /><br />&nbsp;&nbsp;&nbsp;&nbsp;出除青州高阳内史，卒于郡。文集十卷。<br /><br />&nbsp;&nbsp;&nbsp;&nbsp;子静立，性淳孝，操履清方，美词令，善尺牍。仕齐，位三公郎中。隋开皇<br /><br />&nbsp;&nbsp;&nbsp;&nbsp;初，州主簿。<br /><br />&nbsp;&nbsp;&nbsp;&nbsp;贾思伯，字仕休，齐郡益都人也。其先自武威徙焉。世父元寿，中书侍郎，<br /><br />&nbsp;&nbsp;&nbsp;&nbsp;有学行，见称于时。思伯自奉朝请累迁中书侍郎，颇为孝文所知。任城王澄之围<br /><br />&nbsp;&nbsp;&nbsp;&nbsp;钟离也，以思伯持节为其军司。及澄失利，思伯为后殿。澄以其儒者，谓之必死。<br /><br />&nbsp;&nbsp;&nbsp;&nbsp;及至，大喜曰：“仁者必有勇，常谓虚谈，今于军司见之矣！”思伯托以失道，<br /><br />&nbsp;&nbsp;&nbsp;&nbsp;不伐其功，时论称其长者。累迁南青州刺史。初，思伯与弟思同师事北海阴凤，<br /><br />&nbsp;&nbsp;&nbsp;&nbsp;业竟，无资酬之，凤遂质其衣物。时人为之语曰：“阴生读书不免痴，不识双凤<br /><br />&nbsp;&nbsp;&nbsp;&nbsp;脱人衣。”及思伯之部送缣百匹遗凤，因具车马迎之，凤惭不往。时人称叹焉。<br /><br />&nbsp;&nbsp;&nbsp;&nbsp;昭帝时，拜凉州刺史，思伯以边远不愿，辞以男女未婚。灵太后不许，因舍人徐<br /><br />&nbsp;&nbsp;&nbsp;&nbsp;纥言乞得停。后除廷尉卿，自以儒素为业，不好法律，希言事。俄转卫尉卿。<br /><br />&nbsp;&nbsp;&nbsp;&nbsp;时议建明堂，多有同异。思伯上议曰：<br /><br />&nbsp;&nbsp;&nbsp;&nbsp;案《周礼》，夏后氏世室，殷重屋，周明堂，皆五室。郑注云：“此三者或<br /><br />&nbsp;&nbsp;&nbsp;&nbsp;举宗庙，或举王寝，或举明堂，互言之以明其制同也。”若然，则夏、殷之世已<br /><br />&nbsp;&nbsp;&nbsp;&nbsp;有明堂矣。唐、虞以前，其事未闻。戴德《礼记》云：“明堂凡九室十二堂。”<br /><br />&nbsp;&nbsp;&nbsp;&nbsp;蔡邕云：“明堂者，天子太庙，飨功、养老、教学、选士皆于其中，九室十二堂。”<br /><br />&nbsp;&nbsp;&nbsp;&nbsp;案戴德撰《记》，世所不行。且九室十二堂，其于规制，恐难得厥衷。《周礼》<br /><br />&nbsp;&nbsp;&nbsp;&nbsp;：营国，左祖右社，明堂在国之阳。则非天子太庙明矣。然则《礼记月令》四堂<br /><br />&nbsp;&nbsp;&nbsp;&nbsp;及太室皆谓之庙者，当以天子暂配享五帝故耳。又《王制》云：“周人养国老于<br /><br />&nbsp;&nbsp;&nbsp;&nbsp;东胶。”郑注云：“东胶即辟雍，在王宫之东。”又《诗・大雅》云：“邕邕在<br /><br />&nbsp;&nbsp;&nbsp;&nbsp;宫，肃肃在庙。”郑注云：“宫谓辟雍宫也，所以助王，养老则尚和，助祭则尚<br /><br />&nbsp;&nbsp;&nbsp;&nbsp;敬。”又不在明堂之验矣。案《孟子》云齐宣王谓孟子曰：“吾欲毁明堂。”若<br /><br />&nbsp;&nbsp;&nbsp;&nbsp;明堂是庙，则不应有毁之问。且蔡邕论明堂之制云：“堂方百四十尺，象坤之策；<br /><br />&nbsp;&nbsp;&nbsp;&nbsp;屋圆径二百一十六尺，象乾之策；方六丈，径九丈，象阴阳九六之数；九室以象<br /><br />&nbsp;&nbsp;&nbsp;&nbsp;九州；屋高八十一尺，象黄钟九九之数；二十八柱以象宿；外广二十四丈以象气。”<br /><br />&nbsp;&nbsp;&nbsp;&nbsp;案此皆以天地阴阳气数为法，而室独象九州，何也？若立五室以象五行，岂不快<br /><br />&nbsp;&nbsp;&nbsp;&nbsp;也？如此，蔡邕之论，非为通典；九室之言，或未可从。<br /><br />&nbsp;&nbsp;&nbsp;&nbsp;窃寻《考工记》虽是补阙之书，相承已久，诸儒注述，无言非者，方之后作，<br /><br />&nbsp;&nbsp;&nbsp;&nbsp;不亦优乎。其《孝经援神契》、《五经要义》、旧《礼图》皆作五室，及徐、刘<br /><br />&nbsp;&nbsp;&nbsp;&nbsp;之论，谓同《考工》者多矣。朝廷若独绝今古，自为一代制作者，则所愿也。若<br /><br />&nbsp;&nbsp;&nbsp;&nbsp;犹祖述旧章，规摹前事，不应舍殷、周成法，袭近代妄作。且损益之极，极于三<br /><br />&nbsp;&nbsp;&nbsp;&nbsp;王，后来疑议，难可准信。郑玄云：“周人明堂五室，是帝各有一室也，合于五<br /><br />&nbsp;&nbsp;&nbsp;&nbsp;行之数，《周礼》依数以为之室。施行于今，虽有不同，时说然矣。”寻郑此论，<br /><br />&nbsp;&nbsp;&nbsp;&nbsp;非为无当。案《月令》亦无九室之文，原其制置，不乖五室。其青阳右个即明堂<br /><br />&nbsp;&nbsp;&nbsp;&nbsp;左个，明堂右个即总章左个，总章右个即玄堂左个，玄堂右个即青阳左个。如此，<br /><br />&nbsp;&nbsp;&nbsp;&nbsp;则室犹是五，而布政十二。五室之理，谓为可按。其方圆高广自依时量。戴氏九<br /><br />&nbsp;&nbsp;&nbsp;&nbsp;室之言，蔡子庙学之议，子干灵台之说，裴逸一屋之论，及诸家纷纭，并无取焉。<br /><br />&nbsp;&nbsp;&nbsp;&nbsp;学者善其义。后为都官尚书。时崔光疾甚，表荐思伯侍讲，中书舍人冯元兴<br /><br />&nbsp;&nbsp;&nbsp;&nbsp;为侍读。思伯遂入授明帝杜氏《春秋》。思伯少虽明经，从官废业，至是更延儒<br /><br />&nbsp;&nbsp;&nbsp;&nbsp;生，夜讲昼授。性谦和，倾身礼士，虽在街途，停车下马，接诱恂恂，曾无倦色。<br /><br />&nbsp;&nbsp;&nbsp;&nbsp;客有谓曰：“公今贵重，宁能不骄？”思伯曰：“衰至便骄，何常之有？”当世<br /><br />&nbsp;&nbsp;&nbsp;&nbsp;以为雅言。思伯与元兴同事，大相友昵，元兴时为元叉所宠，论者讥其趋势云。<br /><br />&nbsp;&nbsp;&nbsp;&nbsp;卒，赠青州刺史，又赠尚书左仆射，谥曰文贞。<br /><br />&nbsp;&nbsp;&nbsp;&nbsp;子彦始，武定中淮阳太守。<br /><br />&nbsp;&nbsp;&nbsp;&nbsp;思伯弟思同，字仕明，少励志行，雅好经史，与兄思伯，年少时俱为乡里所<br /><br />&nbsp;&nbsp;&nbsp;&nbsp;重。累迁襄州刺史，虽无明察之誉，百姓安之。元颢之乱，思同与广州刺史郑光<br /><br />&nbsp;&nbsp;&nbsp;&nbsp;护并不降。庄帝还宫，封营陵县男。后与国子祭酒韩子熙并为侍讲，授静帝杜氏<br /><br />&nbsp;&nbsp;&nbsp;&nbsp;《春秋》。加散骑常侍，兼七兵尚书，寻拜侍中。卒，赠尚书右仆射、司徒公，<br /><br />&nbsp;&nbsp;&nbsp;&nbsp;谥曰文献。<br /><br />&nbsp;&nbsp;&nbsp;&nbsp;初，思同为青州别驾，清河崔光韶先为中从事，自恃资地，耻居其下，闻思<br /><br />&nbsp;&nbsp;&nbsp;&nbsp;同还乡，遂便去职，州里人物为思同恨之。及光韶亡，遗诫子侄不听求赠。思同<br /><br />&nbsp;&nbsp;&nbsp;&nbsp;遂表讼光韶操业，特蒙赠谥，论者叹尚焉。<br /><br />&nbsp;&nbsp;&nbsp;&nbsp;思同之侍讲也，国子博士辽西卫冀隆精服氏学，上书难杜氏《春秋》六十三<br /><br />&nbsp;&nbsp;&nbsp;&nbsp;事，思同复驳冀隆乖错者一十余条，互相是非，积成十卷。诏下国学，集诸儒考<br /><br />&nbsp;&nbsp;&nbsp;&nbsp;之，事未竟而思同卒。后魏郡姚文安、乐陵秦道静复述思同意。冀隆亦寻物故，<br /><br />&nbsp;&nbsp;&nbsp;&nbsp;浮阳刘休和又持冀隆说。竟未能裁正。<br /><br />&nbsp;&nbsp;&nbsp;&nbsp;祖莹，字元珍，范阳遒人也。曾祖敏，仕慕容垂为平原太守。道武定中山，<br /><br />&nbsp;&nbsp;&nbsp;&nbsp;赐爵安固子，拜尚书左丞。卒，赠并州刺史。祖嶷，字元达，以从征平原功进爵，<br /><br />&nbsp;&nbsp;&nbsp;&nbsp;为侯，位冯翊太守，赠幽州刺史。父季真，多识前言往行，位中书侍郎、钜鹿太<br /><br />&nbsp;&nbsp;&nbsp;&nbsp;守。莹年八岁能诵诗书，十二为中书学生，耽书。父母恐其成疾，禁之不能止。<br /><br />&nbsp;&nbsp;&nbsp;&nbsp;常密于灰中藏火，驱逐僮仆，父母寝睡之后，燃火读书，以衣被蔽塞窗户，恐漏<br /><br />&nbsp;&nbsp;&nbsp;&nbsp;光明，为家人所觉。由是声誉甚盛，内外亲属呼为圣小儿。尤好属文，中书监高<br /><br />&nbsp;&nbsp;&nbsp;&nbsp;允每叹曰：“此子才器，非诸生所及，终当远至。”时中书博士张天龙讲《尚书》，<br /><br />&nbsp;&nbsp;&nbsp;&nbsp;选为都讲。生徒悉集。莹夜读劳倦，不觉天晓，催讲既切，遂误持同房生赵郡李<br /><br />&nbsp;&nbsp;&nbsp;&nbsp;孝怡《曲礼》卷上座。博士严毅，不敢复还，乃置《礼》于前，诵《尚书》三篇，<br /><br />&nbsp;&nbsp;&nbsp;&nbsp;不遗一字。孝文闻之，召入，令诵《五经》章句并陈大义。帝戏卢昶曰：“昔流<br /><br />&nbsp;&nbsp;&nbsp;&nbsp;共工于幽州，北裔之地那得忽有此子？”昶对曰：“当是才为世生。”以才名拜<br /><br />&nbsp;&nbsp;&nbsp;&nbsp;太学博士。徵署司徒彭城王勰法曹行参军。帝顾谓勰曰：“萧赜以王元长为子良<br /><br />&nbsp;&nbsp;&nbsp;&nbsp;法曹，今为汝用祖莹，岂非伦匹也？”敕令掌勰书记。莹与陈郡袁翻齐名秀出，<br /><br />&nbsp;&nbsp;&nbsp;&nbsp;时人为之语曰：“京师楚楚袁与祖，洛中翩翩祖与袁。”再迁尚书三公郎中。尚<br /><br />&nbsp;&nbsp;&nbsp;&nbsp;书令王肃曾于省中咏《悲平城诗》云：“悲平城，驱马入云中。阴山常晦雪，荒<br /><br />&nbsp;&nbsp;&nbsp;&nbsp;松无罢风。”彭城王勰甚嗟其美，欲使肃更咏，乃失语云：“公可更为诵《悲彭<br /><br />&nbsp;&nbsp;&nbsp;&nbsp;城诗》。”肃因戏勰云：“何意呼《悲平城》为《悲彭城》也？”勰有惭色。莹<br /><br />&nbsp;&nbsp;&nbsp;&nbsp;在座，即云：“悲彭城，王公自未见。”肃云：“可为诵之。”莹应声云：“悲<br /><br />&nbsp;&nbsp;&nbsp;&nbsp;彭城，楚歌四面起。尸积石梁亭，血流睢水里。”萧甚嗟赏之。勰亦大悦，退谓<br /><br />&nbsp;&nbsp;&nbsp;&nbsp;莹曰：“卿定是神口，今日若不得卿，几为吴子所屈。”<br /><br />&nbsp;&nbsp;&nbsp;&nbsp;为冀州镇东府长史，以货贿事发，除名。后侍中崔光举为国子博士，仍领尚<br /><br />&nbsp;&nbsp;&nbsp;&nbsp;书左户郎。李崇为都督北讨，引莹为长史，坐截没军资除名。未几，为散骑侍郎。<br /><br />&nbsp;&nbsp;&nbsp;&nbsp;孝昌中，于广平王第掘得古玉印，敕召莹与黄门侍郎李琰之辨之。莹云：“此是<br /><br />&nbsp;&nbsp;&nbsp;&nbsp;于阗国王晋太康中所献。”乃以墨涂字观之，果如莹言，时人称为博物。累迁国<br /><br />&nbsp;&nbsp;&nbsp;&nbsp;子祭酒，领给事黄门侍郎、幽州大中正，监起居事，又监议事。<br /><br />&nbsp;&nbsp;&nbsp;&nbsp;元颢入洛，以莹为殿中尚书。庄帝还宫，坐为颢作诏罪状尔朱荣，免官。后<br /><br />&nbsp;&nbsp;&nbsp;&nbsp;除秘书监，中正如故。以参义律历，赐爵容城县子。坐事系于廷尉。会尔朱兆入，<br /><br />&nbsp;&nbsp;&nbsp;&nbsp;焚烧乐署，钟石管弦略无存者。敕莹与录尚书事长孙承业、侍中元孚典造金石雅<br /><br />&nbsp;&nbsp;&nbsp;&nbsp;乐，三载乃就。迁车骑大将军。及孝武登阼，莹以太常行礼，封文安县子。天平<br /><br />&nbsp;&nbsp;&nbsp;&nbsp;初，将迁邺，齐神武困召莹议之，以功进爵为伯。卒，赠尚书左仆射、司徒公。<br /><br />&nbsp;&nbsp;&nbsp;&nbsp;莹以文学见重，常语人云：“文章须自出机杼成一家风骨，何能共人同生活<br /><br />&nbsp;&nbsp;&nbsp;&nbsp;也。”盖讥世人好窃他文以为己用。而莹之笔札亦无乏天才，但不能均调，玉石<br /><br />&nbsp;&nbsp;&nbsp;&nbsp;兼有，其制裁之体减于袁、常焉。性爽侠，有节气，士有穷厄，以命归之，必见<br /><br />&nbsp;&nbsp;&nbsp;&nbsp;存拯，时亦以此多之。其文集行于世。子E袭。<br /><br />&nbsp;&nbsp;&nbsp;&nbsp;E字孝徵，神情机警，词藻遒逸，少驰令誉，为当世所推。起家秘书郎，对<br /><br />&nbsp;&nbsp;&nbsp;&nbsp;策高第，为尚书仪曹郎中，典仪注。尝为冀州刺史万俟受洛制《清德颂》，其文<br /><br />&nbsp;&nbsp;&nbsp;&nbsp;典丽，由是齐神武闻之。时文宣为并州刺史，署E开府仓曹参军。神武口授E三<br /><br />&nbsp;&nbsp;&nbsp;&nbsp;十六事，出而疏之，一无遗失，大为僚类所赏。时神武送魏兰陵公主出塞嫁蠕蠕，<br /><br />&nbsp;&nbsp;&nbsp;&nbsp;魏收赋《出塞》及《公主远嫁诗》二首，E皆和之，大为时人传咏。<br /><br />&nbsp;&nbsp;&nbsp;&nbsp;E性疏率，不能廉慎守道。仓曹虽云州局，及受山东课输，由此大有受纳，<br /><br />&nbsp;&nbsp;&nbsp;&nbsp;丰于财产。又自解弹琵琶，能为新曲，招城市年少，歌舞为娱，游集诸倡家，与<br /><br />&nbsp;&nbsp;&nbsp;&nbsp;陈元康、穆子容、任胄、元士亮等为声色之游。诸人尝就E宿，出山东大文绫并<br /><br />&nbsp;&nbsp;&nbsp;&nbsp;连珠孔雀罗等百余匹，令诸妪掷股h赌之，以为戏乐。参军元景献，故尚书令元<br /><br />&nbsp;&nbsp;&nbsp;&nbsp;世俊子也，其妻司马庆云女，是魏孝静帝故博陵长公主所生。E忽迎景献妻赴席，<br /><br />&nbsp;&nbsp;&nbsp;&nbsp;与诸人递寝，亦以货物所致。其豪纵淫逸如此。常云：“丈夫一生不负身。”<br /><br />&nbsp;&nbsp;&nbsp;&nbsp;已文宣罢州，E例应随府，规为仓局之间，致请于陈元康。元康为白，由是<br /><br />&nbsp;&nbsp;&nbsp;&nbsp;还任仓曹。E又委体附参军事，摄典签陆子先，为画计，请粮之际，令子先宣教<br /><br />&nbsp;&nbsp;&nbsp;&nbsp;出仓粟十车。为僚官捉送。神武亲问之，E自言不署，归罪子先，神武信而释之。<br /><br />&nbsp;&nbsp;&nbsp;&nbsp;E出而言曰：“此丞相天缘明鉴，然实孝徵所为。”性不羁，放纵。曾至胶州刺<br /><br />&nbsp;&nbsp;&nbsp;&nbsp;史司马世云家饮酒，遂藏铜叠二面，厨人请搜诸客，果于E怀中得之。见者以为<br /><br />&nbsp;&nbsp;&nbsp;&nbsp;深耻。所乘老马，常称骝驹。又与寡妇王氏奸通，每人前相闻往复。裴让之与E<br /><br />&nbsp;&nbsp;&nbsp;&nbsp;早狎，于众中嘲E曰：“卿那得如此诡异，老马年十岁，犹号骝驹，奸耳顺，尚<br /><br />&nbsp;&nbsp;&nbsp;&nbsp;称娘子。”于时喧然传之。后为神武中外府功曹。神武宴僚属，于坐失金叵罗，<br /><br />&nbsp;&nbsp;&nbsp;&nbsp;窦太令饮酒者皆脱帽，于E髻上得之，神武不能罪也。后为秘书丞，领舍人，事<br /><br />&nbsp;&nbsp;&nbsp;&nbsp;文襄。州客至，请卖《华林遍略》。文襄多集书人，一日一夜写毕，退其本曰：<br /><br />&nbsp;&nbsp;&nbsp;&nbsp;“不须也。”E以《遍略》数帙质钱股h，文襄杖之四十。又与令史李双、仓督<br /><br />&nbsp;&nbsp;&nbsp;&nbsp;成祖等作晋州启，请粟三千石，代功曹参军赵彦深宣神武教，给城局参军。事过<br /><br />&nbsp;&nbsp;&nbsp;&nbsp;典签高景略，景略疑其不实，密以问彦深。彦深答都无此事，遂被推检。E即引<br /><br />&nbsp;&nbsp;&nbsp;&nbsp;伏。神武大怒，决鞭二百，配甲坊，加钳\，其谷倍徵。未及科，会并州定国<br /><br />&nbsp;&nbsp;&nbsp;&nbsp;寺成，神武谓陈元康、温子升曰：“昔作芒山寺碑文，时称妙绝，今定国寺碑当<br /><br />&nbsp;&nbsp;&nbsp;&nbsp;使谁作词也？”元康因荐E才学并解鲜卑语。乃给笔札，就禁所具草，二日内成，<br /><br />&nbsp;&nbsp;&nbsp;&nbsp;其文甚丽。神武以其工而且速，特恕不问，然犹免官，散参相府。<br /><br />&nbsp;&nbsp;&nbsp;&nbsp;文襄嗣事，以为功曹参军。及文襄遇害，元康被伤创重，倩E作书，属家累<br /><br />&nbsp;&nbsp;&nbsp;&nbsp;事，并云“祖喜边有少许物，宜早索取。”E乃不通此书，唤祖喜私问，得金二<br /><br />&nbsp;&nbsp;&nbsp;&nbsp;十五挺，唯与祖喜二挺，余尽自入，又盗元康家书数千卷。祖喜怀恨，遂告元康<br /><br />&nbsp;&nbsp;&nbsp;&nbsp;二弟叔谌、季璩等。叔谌以语杨郑姑即鹪唬骸翱植灰嫱稣摺！币虼说猛！<br /><br />&nbsp;&nbsp;&nbsp;&nbsp;文宣作相，E拟补令史十余人，皆有受纳，而谘取教判，并盗官《遍略》一<br /><br />&nbsp;&nbsp;&nbsp;&nbsp;部。时又除E秘书丞，兼中书舍人。还邺后，其事皆发。文宣付从事中郎王士阙<br /><br />&nbsp;&nbsp;&nbsp;&nbsp;推检，并书与平阳公淹，令录E付禁，勿令越逃。淹遣田曹参军孙子宽往唤。E<br /><br />&nbsp;&nbsp;&nbsp;&nbsp;受命，便尔私逃。黄门郎高德正副留台事，谋云：“E自知有犯，惊窜是常。但<br /><br />&nbsp;&nbsp;&nbsp;&nbsp;宣一命向秘书，称奉并州约束，须《五经》三部，仰丞亲检校催遣。如此，则E<br /><br />&nbsp;&nbsp;&nbsp;&nbsp;意安，夜当还宅，然后掩取。”E果如德正图，遂还宅，薄晚，就家掩之，缚E<br /><br />&nbsp;&nbsp;&nbsp;&nbsp;送廷尉。据犯枉法处绞刑，文宣以E伏事先世，讽所司，命特宽其罚，遂奏免死<br /><br />&nbsp;&nbsp;&nbsp;&nbsp;除名。天保元年，复被召从驾，依除免例，参于晋阳。<br /><br />&nbsp;&nbsp;&nbsp;&nbsp;E天性聪明，事无难学，凡诸伎艺，莫不措怀。文章之外，又善音律，解四<br /><br />&nbsp;&nbsp;&nbsp;&nbsp;夷语及阴阳占候。医药之术，尤是所长。帝虽嫌其数犯刑宪，而爱其才技，令直<br /><br />&nbsp;&nbsp;&nbsp;&nbsp;中书省掌诏诰。E通密状，列中书侍郎陆元规，敕令裴英推问，元规以应对忤旨，<br /><br />&nbsp;&nbsp;&nbsp;&nbsp;被配甲坊。除E尚药丞，寻选典御。又奏造胡桃油，复为割藏免官。文宣每见之，<br /><br />&nbsp;&nbsp;&nbsp;&nbsp;常呼为贼。文宣崩，普选劳旧，除为章武太守。会杨值戎铮不之官。授著作郎。<br /><br />&nbsp;&nbsp;&nbsp;&nbsp;数上密启，为孝昭所忿，敕中书、门下二省断E奏事。<br /><br />&nbsp;&nbsp;&nbsp;&nbsp;E善为胡桃油以涂画，为进之长广王，因言：“殿下有非常骨法，孝徵梦殿<br /><br />&nbsp;&nbsp;&nbsp;&nbsp;下乘龙上天。”王谓曰：“若然，当使兄大富贵。”及即位，是为武成皇帝，擢<br /><br />&nbsp;&nbsp;&nbsp;&nbsp;拜中书侍郎。帝于后园使E弹琵琶，和士开胡舞，各赏物百段。士开忌之，出为<br /><br />&nbsp;&nbsp;&nbsp;&nbsp;安德太守，转齐郡太守。以母老乞还侍养，诏许之。会南使入聘，为申劳使。寻<br /><br />&nbsp;&nbsp;&nbsp;&nbsp;为太常少卿、散骑常侍、假仪同三司，掌诏诰。<br /><br />&nbsp;&nbsp;&nbsp;&nbsp;初，E于乾明、皇建之时，知武成阴有大志，遂深自结纳，曲相祗奉。武成<br /><br />&nbsp;&nbsp;&nbsp;&nbsp;于天保频被责，心常衔之。E至是希旨，上书请追尊太祖献武皇帝为神武，高祖<br /><br />&nbsp;&nbsp;&nbsp;&nbsp;文宣皇帝改为威宗景烈皇帝，以悦武成。武成从之。<br /><br />&nbsp;&nbsp;&nbsp;&nbsp;时皇后爱少子东平王俨，愿以为嗣，武成以后主体正居长，难于移易。E私<br /><br />&nbsp;&nbsp;&nbsp;&nbsp;于士开曰：“君之宠幸，振古无二。宫车一日晚驾，欲何以克终？”士开因求策<br /><br />&nbsp;&nbsp;&nbsp;&nbsp;焉。E曰：“宜说主上云：襄、宣、昭帝子俱不得立，今宜命皇太子早践大位，<br /><br />&nbsp;&nbsp;&nbsp;&nbsp;以定君臣。若事成，中宫少主皆德君，此万全计也。君且微说，令主上相解，E<br /><br />&nbsp;&nbsp;&nbsp;&nbsp;当自外表论之。”士开许诺。因有慧星出，太史奏云除旧布新之徵，E于是上书，<br /><br />&nbsp;&nbsp;&nbsp;&nbsp;言：“陛下虽为天子，未是极贵。案《春秋元命苞》云：‘乙酉之岁，除旧革政。<br /><br />&nbsp;&nbsp;&nbsp;&nbsp;’今年太岁乙酉，宜传位东宫，令君臣之分早定。且以上应天道。”并上魏献文<br /><br />&nbsp;&nbsp;&nbsp;&nbsp;禅子故事。帝从之。由是拜秘书监，加仪同三司，大被亲宠。<br /><br />&nbsp;&nbsp;&nbsp;&nbsp;既见重二宫，遂志于宰相。先与黄门侍郎刘逖友善，乃疏侍中尚书令赵彦深、<br /><br />&nbsp;&nbsp;&nbsp;&nbsp;侍中左仆射元文遥、侍中和士开罪状，令逖奏之。逖惧，不敢通，其事颇泄。彦<br /><br />&nbsp;&nbsp;&nbsp;&nbsp;深等先诣帝自陈。帝大怒，执E诘曰：“何故毁我士开？”E因厉声曰：“臣由<br /><br />&nbsp;&nbsp;&nbsp;&nbsp;士开得进，本无心毁之。陛下今既问臣，臣不敢不以实对。士开、文遥、彦深等<br /><br />&nbsp;&nbsp;&nbsp;&nbsp;专弄威权，控制朝廷，与吏部尚书尉瑾内外交通，共为表里，卖官鬻狱，政以贿<br /><br />&nbsp;&nbsp;&nbsp;&nbsp;成，天下歌谣。若为有识所知，安可闻于四裔？陛下不以为意，臣恐大齐之业隳<br /><br />&nbsp;&nbsp;&nbsp;&nbsp;矣！”帝曰：“尔乃诽谤我。”E曰：“不敢诽谤，陛下取人女。”帝曰：“我<br /><br />&nbsp;&nbsp;&nbsp;&nbsp;以其俭饿，故收养之。”E曰：“何不开仓振给，乃买取将入后宫乎？”帝益怒，<br /><br />&nbsp;&nbsp;&nbsp;&nbsp;以刀I筑口，鞭杖乱下，将扑杀之。大呼曰：“不杀臣，陛下得名；杀臣，臣得<br /><br />&nbsp;&nbsp;&nbsp;&nbsp;名。若欲得名，莫杀臣，为陛下合金丹。”遂少获宽放。E又曰：“陛下有一范<br /><br />&nbsp;&nbsp;&nbsp;&nbsp;增不能用，知如何！”帝又怒曰：“尔自作范增，以我为项羽邪？”E曰：“项<br /><br />&nbsp;&nbsp;&nbsp;&nbsp;羽人身亦何由可及，但天命不至耳。项羽布衣，率乌合众，五年而成霸王业。陛<br /><br />&nbsp;&nbsp;&nbsp;&nbsp;下藉父兄资财得至此，臣以谓项羽未易可轻。臣何止方于范增？纵拟张良，亦不<br /><br />&nbsp;&nbsp;&nbsp;&nbsp;能及。张良身傅太子，犹因四皓，方定汉嗣。臣位非辅弼，疏外之人，竭力尽忠，<br /><br />&nbsp;&nbsp;&nbsp;&nbsp;劝陛下禅位，使陛下尊为太上，子居宸，于己及子，俱保休祚。蕞尔张良，何<br /><br />&nbsp;&nbsp;&nbsp;&nbsp;足可数！”帝愈怒，令以土塞其口，E且吐且言，无所屈挠。乃鞭二百，配甲坊。<br /><br />&nbsp;&nbsp;&nbsp;&nbsp;寻徙于光州。刺史李祖勋遇之甚厚。别驾张奉礼希大臣意，上言E虽为流囚，常<br /><br />&nbsp;&nbsp;&nbsp;&nbsp;与刺史对坐。敕报曰：“牢掌。”奉礼曰：“牢者，地牢也。”乃为深坑，置诸<br /><br />&nbsp;&nbsp;&nbsp;&nbsp;内，苦加防禁，桎梏不离其身，家人亲戚不得临视，夜中以芜菁子烛熏眼，因此<br /><br />&nbsp;&nbsp;&nbsp;&nbsp;失明。<br /><br />&nbsp;&nbsp;&nbsp;&nbsp;武成崩，后主忆之，就除海州刺史。是时陆令萱外干朝政，其子穆提婆爱幸。<br /><br />&nbsp;&nbsp;&nbsp;&nbsp;E乃遗陆媪弟悉达书曰：“赵彦深心腹阴沈，欲行伊、霍事，仪同姊弟岂得平安！<br /><br />&nbsp;&nbsp;&nbsp;&nbsp;何不早用智士邪？”和士开亦以E能决大事，欲以为谋主，故弃除旧怨，虚心待<br /><br />&nbsp;&nbsp;&nbsp;&nbsp;之。与陆媪言于帝曰：“襄、宣、昭三帝，其子皆不得立，令至尊独在帝位者，<br /><br />&nbsp;&nbsp;&nbsp;&nbsp;实由祖孝徵。又有大功，宜重报之。孝徵心行虽薄，奇略出人，缓急真可冯仗。<br /><br />&nbsp;&nbsp;&nbsp;&nbsp;且其双盲，必无反意。请唤取，问其谋计。”帝从之。入为银青光禄大夫、秘书<br /><br />&nbsp;&nbsp;&nbsp;&nbsp;监，加开府仪同三司。<br /><br />&nbsp;&nbsp;&nbsp;&nbsp;和士开死后，仍说陆媪出彦深，以E为侍中。在晋阳通密启，请诛琅邪王。<br /><br />&nbsp;&nbsp;&nbsp;&nbsp;其计既行，渐被任遇。又灵太后之被幽也，E欲以陆媪为太后，撰魏帝皇太后故<br /><br />&nbsp;&nbsp;&nbsp;&nbsp;事，为太姬言之。谓人曰：“太姬虽云妇人，实是雄杰，女娲已来无有也。”太<br /><br />&nbsp;&nbsp;&nbsp;&nbsp;姬亦称E为“国师”、“国宝”。由是拜尚书左仆射，监国史，加特进，入文林<br /><br />&nbsp;&nbsp;&nbsp;&nbsp;馆，总监撰书；封燕郡公，食太原郡干，给兵七十人。所住宅在义井坊，旁拓邻<br /><br />&nbsp;&nbsp;&nbsp;&nbsp;居，大事修筑。陆媪自往案行，势倾朝野。<br /><br />&nbsp;&nbsp;&nbsp;&nbsp;斛律光甚恶之，遥见窃骂云：“多事乞索小人，欲作何计数！”尝谓诸将云：<br /><br />&nbsp;&nbsp;&nbsp;&nbsp;“边境消息，处分兵马，赵令恒与吾等参论之。盲人掌机密来，全不共我辈语，<br /><br />&nbsp;&nbsp;&nbsp;&nbsp;止恐误他国家事。”又E颇闻其言，因其女皇后无宠，以谣言闻上，曰“百升飞<br /><br />&nbsp;&nbsp;&nbsp;&nbsp;上天，明月照长安”。令其妻兄郑道盖奏之。帝问E，E证实。又说谣云：“高<br /><br />&nbsp;&nbsp;&nbsp;&nbsp;山崩，槲树举，盲老公背上下大斧，多事老母不得语。”E并云：“盲老公是臣”，<br /><br />&nbsp;&nbsp;&nbsp;&nbsp;自云与国同忧戚，劝上行，语“其多事老母，似道女侍中陆氏”。帝以问韩长鸾、<br /><br />&nbsp;&nbsp;&nbsp;&nbsp;穆提婆，并令高元海、段士良密议之，众人未从。因光府参军封士让启告光反，<br /><br />&nbsp;&nbsp;&nbsp;&nbsp;遂灭其族。<br /><br />&nbsp;&nbsp;&nbsp;&nbsp;E又附陆媪，求为领军，后主许之。诏须覆述，取侍中斛律孝卿署名。孝卿<br /><br />&nbsp;&nbsp;&nbsp;&nbsp;密告高元海，元海语侯吕芬、穆提婆云：“孝徵汉儿，两眼又不见物，岂合作领<br /><br />&nbsp;&nbsp;&nbsp;&nbsp;军也？”明旦面奏，具陈E不合之状，并书E与广宁王孝珩交结，无大臣体。E<br /><br />&nbsp;&nbsp;&nbsp;&nbsp;亦求面见，帝令引入。E自分疏，并云：“与元海素嫌，必是元海谮臣。”帝弱<br /><br />&nbsp;&nbsp;&nbsp;&nbsp;颜，不能讳，曰：“然。<br /><br />&nbsp;&nbsp;&nbsp;&nbsp;E列元海共司农卿尹子华、太府少卿李叔元、平准令张叔略等结朋树党。遂<br /><br />&nbsp;&nbsp;&nbsp;&nbsp;除子华仁州刺史，叔元襄城郡守，叔略南营州录事参军。陆媪又唱和之，复除元<br /><br />&nbsp;&nbsp;&nbsp;&nbsp;海郑州刺史。<br /><br />&nbsp;&nbsp;&nbsp;&nbsp;E自是专主机衡，总知骑兵、外兵事。内外亲戚，皆得显位。后主亦令中要<br /><br />&nbsp;&nbsp;&nbsp;&nbsp;数人扶侍出入，著纱帽直至永巷，出万春门向圣寿堂，每同御榻，论决政事，委<br /><br />&nbsp;&nbsp;&nbsp;&nbsp;任之重，群臣莫比。自和士开执事以来，政体隳坏，E推崇高望，官人称职，内<br /><br />&nbsp;&nbsp;&nbsp;&nbsp;外称美。复欲增损政务，沙汰人物。始奏罢京畿府并于领军，事连百姓，皆归郡<br /><br />&nbsp;&nbsp;&nbsp;&nbsp;县；宿卫都督等号位从旧官名，文武服章并依故事。又欲黜诸阉竖及群小辈，推<br /><br />&nbsp;&nbsp;&nbsp;&nbsp;诚延士，为致安之方。<br /><br />&nbsp;&nbsp;&nbsp;&nbsp;陆媪、穆提婆议颇同异。E乃讽御史中丞丽伯律，令劾主书王子冲纳赂，知<br /><br />&nbsp;&nbsp;&nbsp;&nbsp;其事连提婆，欲使赃罪相及，望因此坐，并及陆媪。犹恐后主溺于近习，欲因后<br /><br />&nbsp;&nbsp;&nbsp;&nbsp;党为援，请以皇后兄胡君瑜为侍中、中领军，又徵君瑜兄梁州刺史君璧，欲以为<br /><br />&nbsp;&nbsp;&nbsp;&nbsp;御史中丞。陆媪闻而怀怒，百方排毁，即出君瑜为金紫光禄大夫，解中领军，君<br /><br />&nbsp;&nbsp;&nbsp;&nbsp;璧还镇梁州。皇后之废，颇亦由此。王子冲释而不问。E日以益疏，又诸宦者更<br /><br />&nbsp;&nbsp;&nbsp;&nbsp;共谮毁之，无所不至。后主问诸太姬，悯嘿不对。三问，乃下床拜曰：“老婢合<br /><br />&nbsp;&nbsp;&nbsp;&nbsp;死，本见和士开道孝徵多才博学，言为善人，故举之。此来看之，极是罪过，人<br /><br />&nbsp;&nbsp;&nbsp;&nbsp;实难容，老婢合死。”后主令韩凤检案，得其诈出敕受赐十余事，以前与其重誓<br /><br />&nbsp;&nbsp;&nbsp;&nbsp;不杀，遂解E侍中、仆射，出为北徐州刺史。<br /><br />&nbsp;&nbsp;&nbsp;&nbsp;E求见分疏，韩长鸾积嫌于E，遣人推出柏阁。E固求面见，坐不肯行。长<br /><br />&nbsp;&nbsp;&nbsp;&nbsp;鸾乃令军士牵曳而出，立E于朝堂，大加诮责。上道后，复令追还，解其开府仪<br /><br />&nbsp;&nbsp;&nbsp;&nbsp;同、郡公，直为刺史。<br /><br />&nbsp;&nbsp;&nbsp;&nbsp;至州，会有陈寇，百姓多反。E不闭城门，守陴者皆令下城静坐，街巷禁断<br /><br />&nbsp;&nbsp;&nbsp;&nbsp;人行，鸡犬不听鸣吠。贼无所闻见，莫测所以。或疑人走城空，不设警备。至夜，<br /><br />&nbsp;&nbsp;&nbsp;&nbsp;E忽令大叫，鼓噪聒天。贼众大惊，登时走散。后复结陈向城，E乘马自出，令<br /><br />&nbsp;&nbsp;&nbsp;&nbsp;录事参军王君植率兵马，仍亲临战。贼先闻其盲，谓为不能拒抗，忽见亲在戎行，<br /><br />&nbsp;&nbsp;&nbsp;&nbsp;弯弧纵镝，相与惊怪，畏之而罢。时提婆憾之不已，欲令城陷没贼，虽知危急，<br /><br />&nbsp;&nbsp;&nbsp;&nbsp;不遣救援。E且守且战十余日，贼竟奔走，城卒保全。卒于州。<br /><br />&nbsp;&nbsp;&nbsp;&nbsp;子君信，涉猎书史，多谙杂艺。位兼通直散骑常侍，聘陈使副，中书郎。E<br /><br />&nbsp;&nbsp;&nbsp;&nbsp;出，亦见废免。<br /><br />&nbsp;&nbsp;&nbsp;&nbsp;君信弟君彦，容貌短小，言辞涩讷，少有才学。隋大业中，位至东平郡书佐。<br /><br />&nbsp;&nbsp;&nbsp;&nbsp;郡陷翟让，因为李密所得。密甚礼之，署为记室，军书羽檄，皆成其手。及密败，<br /><br />&nbsp;&nbsp;&nbsp;&nbsp;为王世充所杀。<br /><br />&nbsp;&nbsp;&nbsp;&nbsp;E弟孝隐，亦有文学，早知名。词章虽不逮兄，机警有口辨，兼解音律。魏<br /><br />&nbsp;&nbsp;&nbsp;&nbsp;末为兼散骑常侍，迎梁使。时徐君房、庾信来聘，名誉甚高，魏朝闻而重之。接<br /><br />&nbsp;&nbsp;&nbsp;&nbsp;对者多取一时之秀，卢元景之徒，并降阶摄职，更递司宾。孝隐少处其中，物议<br /><br />&nbsp;&nbsp;&nbsp;&nbsp;称美。<br /><br />&nbsp;&nbsp;&nbsp;&nbsp;孝隐从父弟茂，颇有辞情，然好酒性率，不为时所重。大宁中，以经学为本<br /><br />&nbsp;&nbsp;&nbsp;&nbsp;乡所荐，除给事，以疾辞，仍不复仕。E受任寄，故令呼茂，茂不获已，暂来就<br /><br />&nbsp;&nbsp;&nbsp;&nbsp;之。E欲为奏官，茂乃逃去。<br /><br />&nbsp;&nbsp;&nbsp;&nbsp;E族弟崇儒，涉学有辞，少以干局知名。武平末，位司州别驾、通直常侍。<br /><br />&nbsp;&nbsp;&nbsp;&nbsp;入周，为容昌郡太守。隋开皇初，终宕州长史。<br /><br />&nbsp;&nbsp;&nbsp;&nbsp;论曰：袁翻弟兄，可为一时才秀；聿修行业，亦乃不殒家风。景文学义见称，<br /><br />&nbsp;&nbsp;&nbsp;&nbsp;敬安正情自立，休之加以藻思，可谓载德者焉。思伯经明行修，乃惟门素。祖莹<br /><br />&nbsp;&nbsp;&nbsp;&nbsp;干能艺用，实曰时良；孝徵俊才虽多，适足败国。叔鸾器怀清峻，元景才干知名，<br /><br />&nbsp;&nbsp;&nbsp;&nbsp;并匡佐齐初，一时推重，美矣哉！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1794);">加入书签</a><a
                        href="1793.html">上一页</a>&larr;<a href="index.html">返回列表</a>&rarr;<a
                            href="1795.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1793.html"; var next_page = "1795.html"; var index_page = "index.html"; var sortid = "9"; var article_id = "29"; var chapter_id = "1794"; var articlename = "北史"; var chaptername = " 卷四十七 列传第三十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>