<!DOCTYPE html>
<html>
<head>
<meta charset="gbk" />
<title>北史- 卷七 齐本纪中第七-在线阅读-哈西文学网</title>
<meta name="keywords" content="李延寿，北史， 卷七 齐本纪中第七全文， 卷七 齐本纪中第七在线阅读 哈西文学网" />
<meta name="description" content="哈西文学网提供李延寿的北史  卷七 齐本纪中第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1718.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1718.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 齐本纪中第七</h1>
            <div class="link xb">
                <a href="1717.html">上一页</a>&larr;<a href="index.html">返回列表</a>&rarr;<a
                    href="1719.html">下一页</a></div>			
            <div id="BookText">&nbsp;&nbsp;&nbsp;&nbsp;显祖文宣皇帝讳洋，字子进，神武第二子，文襄之母弟也。武明太后初孕帝，<br /><br />&nbsp;&nbsp;&nbsp;&nbsp;每夜有赤光照室，太后私怪之。及产，命之曰侯尼于。鲜卑言有相子也。以生于<br /><br />&nbsp;&nbsp;&nbsp;&nbsp;晋阳，一名晋阳乐。时神武家徒壁立，后与亲姻相对，共忧寒馁。帝生始数月，<br /><br />&nbsp;&nbsp;&nbsp;&nbsp;尚未能言，H然曰：“得活。”太后及左右大惊，不敢言。及长，黑色，大颊兑<br /><br />&nbsp;&nbsp;&nbsp;&nbsp;下，鳞身重踝。瞻视审定，不好戏弄，深沈有大度。晋阳有沙门，乍愚乍智，时<br /><br />&nbsp;&nbsp;&nbsp;&nbsp;人不测，呼为阿秃师。太后见诸子焉，历问禄位。至帝，再三举手指天而已，口<br /><br />&nbsp;&nbsp;&nbsp;&nbsp;无所言，见者异之。神武尝从诸子过凤阳门，有龙在上，唯神武与帝见之。内虽<br /><br />&nbsp;&nbsp;&nbsp;&nbsp;明敏，貌若不足。文襄每嗤之曰：“此人亦得富贵，相法亦何由可解。”神武以<br /><br />&nbsp;&nbsp;&nbsp;&nbsp;帝貌陋，神彩不甚发扬。曾问以时事，帝略有所辨，傥语一事，必得事衷。又尝<br /><br />&nbsp;&nbsp;&nbsp;&nbsp;令诸子，各使理乱丝，帝独抽刀斩之，曰：“乱者须斩。”神武以为然。又各配<br /><br />&nbsp;&nbsp;&nbsp;&nbsp;兵四出，而使彭乐率甲骑伪攻之。文襄等怖挠，帝勒众与彭乐相格，乐免胄言情，<br /><br />&nbsp;&nbsp;&nbsp;&nbsp;犹禽之以献。由是神武称异之，谓长史薛`曰：“此儿意识过吾。”`亦私<br /><br />&nbsp;&nbsp;&nbsp;&nbsp;怪之。幼时，师事范阳卢景裕，默识过人，未尝有所自明，景裕不能测也。天平<br /><br />&nbsp;&nbsp;&nbsp;&nbsp;二年，封太原郡公，累迁尚书左仆射。后从文襄行过辽阳山，独见天门开，余无<br /><br />&nbsp;&nbsp;&nbsp;&nbsp;人见者。<br /><br />&nbsp;&nbsp;&nbsp;&nbsp;武定五年，神武崩。犹秘凶事，众情疑骇。帝虽内婴巨痛，外若平常，人情<br /><br />&nbsp;&nbsp;&nbsp;&nbsp;颇安。魏帝授帝尚书令、中书监、京畿大都督。<br /><br />&nbsp;&nbsp;&nbsp;&nbsp;七年八月，文襄遇贼。帝在城东双堂，事出仓卒，内外震骇。帝神色不变，<br /><br />&nbsp;&nbsp;&nbsp;&nbsp;指麾部分，自脔斩群贼而漆其首，秘不发丧。徐言奴反，大将军被伤，无大吉也。<br /><br />&nbsp;&nbsp;&nbsp;&nbsp;当时内外，莫不惊异。乃讽魏朝立皇太子，因以大赦。乃赴晋阳总庶政。帝内虽<br /><br />&nbsp;&nbsp;&nbsp;&nbsp;明察，外若不了，老臣宿将皆轻帝。于是帝推诚接下，务从宽厚，事有不便者咸<br /><br />&nbsp;&nbsp;&nbsp;&nbsp;蠲省焉，群情始服。<br /><br />&nbsp;&nbsp;&nbsp;&nbsp;八年正月辛酉，魏帝为文襄举哀于东堂。戊辰，诏进帝位使持节、丞相、都<br /><br />&nbsp;&nbsp;&nbsp;&nbsp;督中外诸军、录尚书事、大行台、齐郡王，食邑一万户。三月庚申，又进封齐王，<br /><br />&nbsp;&nbsp;&nbsp;&nbsp;食冀州之勃海、长乐、安德、武邑、瀛州之河间五郡，邑十万户。帝自居晋阳，<br /><br />&nbsp;&nbsp;&nbsp;&nbsp;寝室每夜有光如昼。既为王，梦人以笔点己额。旦日，以语馆客王昙哲，曰：<br /><br />&nbsp;&nbsp;&nbsp;&nbsp;“吾其退乎？”昙哲拜贺曰：“王上加点为主，当进也。”五月辛亥，帝如邺。<br /><br />&nbsp;&nbsp;&nbsp;&nbsp;光州获九尾狐以献。甲寅，魏帝遣兼太尉彭城王韶、司空潘相乐奉册，进帝位相<br /><br />&nbsp;&nbsp;&nbsp;&nbsp;国，总百揆。以冀州之勃海、长乐、安德、武邑；瀛州之河间、高阳、章武；定<br /><br />&nbsp;&nbsp;&nbsp;&nbsp;州之中山、常山、博陵十郡，邑二十万户，加九锡殊礼，齐王如故。丙辰，魏帝<br /><br />&nbsp;&nbsp;&nbsp;&nbsp;逊位别宫，又使兼太尉彭城王韶、兼司空敬显俊奉册禅位，致玺书于帝，并奉皇<br /><br />&nbsp;&nbsp;&nbsp;&nbsp;帝玺绶，禅代之礼，一依唐、虞、汉、魏故事。帝累表固辞，诏不许。于是尚书<br /><br />&nbsp;&nbsp;&nbsp;&nbsp;令高隆之率百僚劝进。<br /><br />&nbsp;&nbsp;&nbsp;&nbsp;天保元年夏五月戊午，皇帝即位于南郊，升坛，柴燎告天。是日，邺下获赤<br /><br />&nbsp;&nbsp;&nbsp;&nbsp;雀，献于郊所。事毕还宫，御太极前殿，大赦，改元。百官进两大阶；六州缘边<br /><br />&nbsp;&nbsp;&nbsp;&nbsp;职人三大阶。自魏孝庄已后，百官绝禄，至是复给焉。己未，诏封魏帝为中山王。<br /><br />&nbsp;&nbsp;&nbsp;&nbsp;追尊皇祖文穆王为文穆皇帝；皇祖妣为文穆皇后；皇考献武王为献武皇帝；皇兄<br /><br />&nbsp;&nbsp;&nbsp;&nbsp;文襄王为文襄皇帝。命有司议祖宗以闻。辛酉，尊王太后为皇太后。乙酉，降魏<br /><br />&nbsp;&nbsp;&nbsp;&nbsp;朝封爵各有差。其信都从义，及宣力霸朝者，又西来人，并武定六年以来南来投<br /><br />&nbsp;&nbsp;&nbsp;&nbsp;化者，不在降限。辛未，遣大使于四方观察风俗，问人疾苦。甲戌，迁神主于太<br /><br />&nbsp;&nbsp;&nbsp;&nbsp;庙。六月辛巳，诏改封崇圣侯孔长为恭圣侯，邑一百户，以奉孔子祀。并下鲁郡，<br /><br />&nbsp;&nbsp;&nbsp;&nbsp;以时修葺庙宇。又诏：吉凶车服制度，各为等差，具立条式，使俭而获中。分遣<br /><br />&nbsp;&nbsp;&nbsp;&nbsp;使人致祭于五岳、四渎，其尧祠、舜庙下及孔父、老君等载于祀典者，咸秩罔遗。<br /><br />&nbsp;&nbsp;&nbsp;&nbsp;又诏：冀州之勃海、长乐二郡，先帝始封之国，义旗初起之地，并州之太原、青<br /><br />&nbsp;&nbsp;&nbsp;&nbsp;州之齐郡，霸朝所在，王命是基。君子有作，贵不忘本，齐郡、勃海，可并复一<br /><br />&nbsp;&nbsp;&nbsp;&nbsp;年，长乐复二年，太原复三年。壬午，诏故太傅孙腾、故太保尉景、故大司马娄<br /><br />&nbsp;&nbsp;&nbsp;&nbsp;昭、故司徒高敖曹、故尚书左仆射慕容绍宗、故领军万俟干、故定州刺史段荣、<br /><br />&nbsp;&nbsp;&nbsp;&nbsp;故御史中尉刘贵、故御史中尉窦泰、故殷州刺史刘丰、故济州刺史蔡俊等，并左<br /><br />&nbsp;&nbsp;&nbsp;&nbsp;右先帝，经赞皇基，或不幸早殂，或陨身王事，可遣使者就墓致祭，并抚问妻子。<br /><br />&nbsp;&nbsp;&nbsp;&nbsp;又诏封宗室，太尉高岳为清河王，太保高隆之为平原王，开府仪同三司高归彦为<br /><br />&nbsp;&nbsp;&nbsp;&nbsp;平秦王，徐州刺史高思宗为上洛王，营州刺史高长弼为广武王，兼武卫将军高普<br /><br />&nbsp;&nbsp;&nbsp;&nbsp;为武兴王，兼武卫将军高子瑗为平昌王，兼北中郎将高显国为襄乐王，前太子庶<br /><br />&nbsp;&nbsp;&nbsp;&nbsp;子高睿为赵郡王，扬州县开国公高孝绪为修城王。又诏封功臣，太师库狄干为章<br /><br />&nbsp;&nbsp;&nbsp;&nbsp;武王，大司马斛律金为咸阳王，并州刺史贺拔仁为安定王，殷州刺史韩轨为安德<br /><br />&nbsp;&nbsp;&nbsp;&nbsp;王，瀛州刺史可朱浑道元为扶风王，司徒公彭乐为陈留王，司空公潘相乐为河东<br /><br />&nbsp;&nbsp;&nbsp;&nbsp;王。癸未，诏封诸弟，青州刺史浚为永安王；尚书左仆射淹为平阳王，定州刺史<br /><br />&nbsp;&nbsp;&nbsp;&nbsp;廖彭城王，仪同三司演为常山王，冀州刺史涣为上党王，仪同三司U为襄<br /><br />&nbsp;&nbsp;&nbsp;&nbsp;城王，仪同三司湛为长广王，为任城王，为高阳王，济为博陵王，凝为新<br /><br />&nbsp;&nbsp;&nbsp;&nbsp;平王，润为冯翊王，洽为汉阳王。丁亥，诏立王子殷为皇太子，王后李氏为皇后。<br /><br />&nbsp;&nbsp;&nbsp;&nbsp;庚寅，诏以太师库狄干为太宰，司徒彭乐为太尉，司空潘相乐为司徒，开府仪同<br /><br />&nbsp;&nbsp;&nbsp;&nbsp;三司司马子如为司空。己亥，以皇太子初入东宫，赦畿内及并州死罪已下，降余<br /><br />&nbsp;&nbsp;&nbsp;&nbsp;州死罪已下囚。秋七月辛亥，尊文襄妃元氏为文襄皇后，宫曰静德。又封文襄子<br /><br />&nbsp;&nbsp;&nbsp;&nbsp;孝琬为河间王，孝瑜为河南王。乙卯，以尚书令、平原王封隆之为录尚书事，尚<br /><br />&nbsp;&nbsp;&nbsp;&nbsp;书左仆射、平阳王淹为尚书令，改御史中尉还为中丞。诏魏御府所有珍奇杂彩常<br /><br />&nbsp;&nbsp;&nbsp;&nbsp;所不给人者，悉送内后园，以供七日宴赐。八月，诏郡国修立黉序，广延髦俊，<br /><br />&nbsp;&nbsp;&nbsp;&nbsp;敦述儒风。其国子学生，亦依旧铨补。往者文襄皇帝所运蔡邕石经五十二枚，移<br /><br />&nbsp;&nbsp;&nbsp;&nbsp;置学馆，依次修立。又诏求直言正谏之士，待以不次。命牧人之官，广劝农桑。<br /><br />&nbsp;&nbsp;&nbsp;&nbsp;庚寅，诏曰：“朕以虚薄，嗣弘王业，思所以赞扬盛绩，播之万古。虽史官执笔，<br /><br />&nbsp;&nbsp;&nbsp;&nbsp;有闻无坠，犹恐绪言遗美，时或未书。在位王公、文武大小，降及庶人，爰至僧<br /><br />&nbsp;&nbsp;&nbsp;&nbsp;徒，或亲奉音旨，或承传旁说，凡可载之文籍，悉条封上。”甲午，诏曰：“魏<br /><br />&nbsp;&nbsp;&nbsp;&nbsp;世议定《麟趾格》，遂为通制，官司施用，犹未尽善。群官可更论讨新令。未成<br /><br />&nbsp;&nbsp;&nbsp;&nbsp;之间，仍以旧格从事。”九月癸丑，以领东夷校尉、辽东郡开国公、高丽王成为<br /><br />&nbsp;&nbsp;&nbsp;&nbsp;使持节、侍中、骠骑大将军、领护东夷校尉，王、公如故。丁卯，诏以梁侍中、<br /><br />&nbsp;&nbsp;&nbsp;&nbsp;使持节、假黄钺、都督中外诸军事、大将军、承制邵陵王萧纶为梁王。庚午，幸<br /><br />&nbsp;&nbsp;&nbsp;&nbsp;晋阳。是日，皇太子入居凉风堂，监国。冬十月己卯，法驾，御金辂，入晋阳宫，<br /><br />&nbsp;&nbsp;&nbsp;&nbsp;朝皇太后于内殿。辛巳，曲赦并州太原郡晋阳县及相国府四狱囚。乙酉，以特进<br /><br />&nbsp;&nbsp;&nbsp;&nbsp;元绍为尚书左仆射，并州刺史段绍为右仆射。壬辰，罢相国府，留骑兵、外兵曹，<br /><br />&nbsp;&nbsp;&nbsp;&nbsp;各立一省，别掌机密。十一月，周文帝帅师至陕城，分骑北度至建州。甲寅，梁<br /><br />&nbsp;&nbsp;&nbsp;&nbsp;湘东王萧绎遣使朝贡。丙寅，帝亲戎出次城东，周文帝见军容严盛，叹曰：“高<br /><br />&nbsp;&nbsp;&nbsp;&nbsp;欢不死矣！”遂班师。十二月辛丑，车驾至自晋阳。是岁，高丽、蠕蠕、吐谷浑、<br /><br />&nbsp;&nbsp;&nbsp;&nbsp;库莫奚并遣使朝贡。<br /><br />&nbsp;&nbsp;&nbsp;&nbsp;二年春正月丁未，梁湘东王萧绎遣使朝贡。辛亥，祀圆丘，以神武皇帝配。<br /><br />&nbsp;&nbsp;&nbsp;&nbsp;癸亥，亲耕籍田。乙丑，享太庙。二月壬辰，太尉彭乐谋反，伏诛。三月丙午，<br /><br />&nbsp;&nbsp;&nbsp;&nbsp;襄城王U薨。己未，诏梁承制湘东王绎为梁使持节、假黄钺、相国，建梁台，<br /><br />&nbsp;&nbsp;&nbsp;&nbsp;总百揆、承制梁王。庚申，司空司马子如坐事免。是月，梁交、梁、义、新四州<br /><br />&nbsp;&nbsp;&nbsp;&nbsp;刺史，各以地内附。西魏文帝崩。夏四月壬辰，梁王萧绎遣使朝贡。六月庚午，<br /><br />&nbsp;&nbsp;&nbsp;&nbsp;以前司空司马子如为太尉。秋七月己卯，改显阳殿还为昭阳殿。辛卯，改殷州为<br /><br />&nbsp;&nbsp;&nbsp;&nbsp;赵州以避太子之讳。是月，侯景废梁简文帝，立萧栋为主。九月壬申，免诸伎作<br /><br />&nbsp;&nbsp;&nbsp;&nbsp;屯牧杂色役隶之徒为白户。癸巳，行幸赵、定二州，因至晋阳。冬十月戊申，起<br /><br />&nbsp;&nbsp;&nbsp;&nbsp;宣光、建始、嘉福、仁寿诸殿。庚申，萧绎遣使朝贡。丁卯，文襄皇帝神主入于<br /><br />&nbsp;&nbsp;&nbsp;&nbsp;庙。十一月，侯景废梁主栋，c即伪位于建邺，自称曰汉。十二月，中山王殂。<br /><br />&nbsp;&nbsp;&nbsp;&nbsp;是岁，蠕蠕、室韦、高丽并遣使朝贡。<br /><br />&nbsp;&nbsp;&nbsp;&nbsp;三年春正月丙申，帝亲讨库莫奚于代郡，大破之，以其口配山东为百姓。二<br /><br />&nbsp;&nbsp;&nbsp;&nbsp;月，蠕蠕主阿那瑰为突厥所破。瑰自杀。其太子庵罗辰及瑰从弟登注俟刑、登注<br /><br />&nbsp;&nbsp;&nbsp;&nbsp;子库提并拥众来奔。蠕蠕余众立注次子铁伐为主。辛丑，契丹遣使朝贡。三月戊<br /><br />&nbsp;&nbsp;&nbsp;&nbsp;子，诏清河王岳、司徒潘相乐、行台辛术帅师南伐。癸巳，诏进梁王萧绎为梁主。<br /><br />&nbsp;&nbsp;&nbsp;&nbsp;夏四月壬申，东南道行台辛术于广陵送传国八玺。甲申，以吏部尚书杨治尚书<br /><br />&nbsp;&nbsp;&nbsp;&nbsp;右仆射。六月己亥，清河王岳等班师。乙卯，车驾幸晋阳。冬十月乙未，次黄栌<br /><br />&nbsp;&nbsp;&nbsp;&nbsp;岭。仍起长城，北至社于戍，四百余里，立三十六戍。十一月辛巳，梁主萧绎即<br /><br />&nbsp;&nbsp;&nbsp;&nbsp;位于江陵，是为元帝，遣使来聘。十二月壬子，车驾还宫。戊午，幸晋阳。是岁，<br /><br />&nbsp;&nbsp;&nbsp;&nbsp;西魏废帝元年。<br /><br />&nbsp;&nbsp;&nbsp;&nbsp;四年春正月丙子，山胡围离石戍，帝亲讨之。未至而逃。因巡三堆戍，大狩<br /><br />&nbsp;&nbsp;&nbsp;&nbsp;而旋。戊寅，库莫奚遣使朝贡。自魏末用永安钱，又有数品，皆轻滥。己丑，铸<br /><br />&nbsp;&nbsp;&nbsp;&nbsp;新钱，文曰常平五铢。二月，送蠕蠕铁伐父登注及子库提还北。铁伐寻为契丹所<br /><br />&nbsp;&nbsp;&nbsp;&nbsp;杀。国人复立登注为主。仍为其大人阿富提等所杀，国人复立库提为主。夏四月，<br /><br />&nbsp;&nbsp;&nbsp;&nbsp;车驾还宫。戊午，西南有大声如雷。五月庚午，校猎于林虑山。戊子，还宫。六<br /><br />&nbsp;&nbsp;&nbsp;&nbsp;月甲辰，章武王库狄干薨。秋，北巡冀、定、幽、安，仍北讨契丹。冬十月丁酉，<br /><br />&nbsp;&nbsp;&nbsp;&nbsp;车驾至平州，遂西道趣长堑。甲辰，帝步逾山岭，为士卒先，指麾奋击，大破契<br /><br />&nbsp;&nbsp;&nbsp;&nbsp;丹。是行也，帝露头袒身，昼夜不息，行千余里。唯食肉饮水，气色弥厉。丁巳，<br /><br />&nbsp;&nbsp;&nbsp;&nbsp;登碣石山，临沧海。十一月己未，帝自平州还，遂如晋阳。闰月壬寅，梁人来聘。<br /><br />&nbsp;&nbsp;&nbsp;&nbsp;十二月己未，突厥复攻蠕蠕，蠕蠕举国来奔。癸亥，帝北讨突厥，迎纳蠕蠕。乃<br /><br />&nbsp;&nbsp;&nbsp;&nbsp;废其主库提，立阿那瑰子庵罗辰为主，置之马邑川。追突厥于朔方，突厥请降，<br /><br />&nbsp;&nbsp;&nbsp;&nbsp;许之而还。自是贡献相继。<br /><br />&nbsp;&nbsp;&nbsp;&nbsp;五年春正月癸丑，帝讨山胡大破之。男子十二已上皆斩，女子及幼弱以赏军。<br /><br />&nbsp;&nbsp;&nbsp;&nbsp;遂平石楼。石楼绝险，自魏代所不能至。于是远近山胡，莫不慑伏。是役也，有<br /><br />&nbsp;&nbsp;&nbsp;&nbsp;都督战伤，其什长路晖礼不能救，帝命刳其五藏，使九人分食之，肉及秽恶皆尽。<br /><br />&nbsp;&nbsp;&nbsp;&nbsp;自是始行威虐。是月，周文帝废西魏帝而立齐王廓，是为恭帝。三月，蠕蠕庵罗<br /><br />&nbsp;&nbsp;&nbsp;&nbsp;辰叛，帝亲讨大破之，辰父子北遁。太保贺拔仁坐违缓，拔其发，免为庶人，使<br /><br />&nbsp;&nbsp;&nbsp;&nbsp;负炭输晋阳宫。夏四月，蠕蠕寇肆州。丁巳，帝自晋阳讨之，至恒州。时虏骑散<br /><br />&nbsp;&nbsp;&nbsp;&nbsp;走，大军已还，帝帅麾下二千余骑为殿，夜宿黄瓜堆。蠕蠕别部数万骑，扣鞍而<br /><br />&nbsp;&nbsp;&nbsp;&nbsp;进，四面围逼。帝安睡，平明方起。神色自若，指画军形，溃围而出。虏走，追<br /><br />&nbsp;&nbsp;&nbsp;&nbsp;击之，伏尸二十里。获庵罗辰妻子、生口三万余。五月丁亥，地豆干、契丹并遣<br /><br />&nbsp;&nbsp;&nbsp;&nbsp;使朝贡。丁未，北讨蠕蠕，又大破之。六月，蠕蠕远遁。秋七月戊子，肃慎遣使<br /><br />&nbsp;&nbsp;&nbsp;&nbsp;朝贡。壬辰，降罪人。庚戌，至自北伐。八月庚午，以司州牧、清河王岳为太保，<br /><br />&nbsp;&nbsp;&nbsp;&nbsp;以安德王轨为大司马，以扶风王可朱浑道元为大将军，以司空尉粲为司徒，以太<br /><br />&nbsp;&nbsp;&nbsp;&nbsp;子少师侯莫陈相为司空，以尚书令、平阳王淹为录尚书事，以常山王演为尚书令，<br /><br />&nbsp;&nbsp;&nbsp;&nbsp;以上党王涣为尚书右仆射。丁丑，行幸晋阳。辛巳，录尚书事、平原王高隆之薨。<br /><br />&nbsp;&nbsp;&nbsp;&nbsp;封冀州刺史段韶为平原王。是月，诏常山王演、上党王涣、清河王岳、平原王段<br /><br />&nbsp;&nbsp;&nbsp;&nbsp;韶率众于洛阳西南筑伐恶城、新城、严城、河南城四镇。九月，帝亲自临幸，欲<br /><br />&nbsp;&nbsp;&nbsp;&nbsp;以致西师。西师不出，乃如晋阳。冬十月，西魏攻陷江陵，杀梁元帝。梁将王僧<br /><br />&nbsp;&nbsp;&nbsp;&nbsp;辩在建业，推其晋安王萧方智为太宰、都督中外诸军事、承制置百官。十二月庚<br /><br />&nbsp;&nbsp;&nbsp;&nbsp;申，车驾北巡，至达速岭，亲览山川险要，将起长城。是岁，西魏恭帝元年。<br /><br />&nbsp;&nbsp;&nbsp;&nbsp;六年春正月壬寅，清河王岳度江，克夏首。梁司徒、郢州刺史陆法和请降。<br /><br />&nbsp;&nbsp;&nbsp;&nbsp;诏以梁贞阳侯萧明为梁主，遣尚书右仆射、上党王涣送之江南。二月甲子，以陆<br /><br />&nbsp;&nbsp;&nbsp;&nbsp;法和为使持节、都督十州诸军事、太尉、大都督、西南道大行台。三月丙戌，上<br /><br />&nbsp;&nbsp;&nbsp;&nbsp;党王涣克东关，斩梁将裴之横。丙申，车驾至自晋阳。封文襄二子，孝珩为广宁<br /><br />&nbsp;&nbsp;&nbsp;&nbsp;王，延宗为安德王。戊戌，帝临昭阳殿决狱。是月，发寡妇以配军士筑长城。夏<br /><br />&nbsp;&nbsp;&nbsp;&nbsp;五月，萧明入于建业。六月甲子，河东王潘相乐薨。壬申，帝亲讨蠕蠕。甲戌，<br /><br />&nbsp;&nbsp;&nbsp;&nbsp;诸军大会祁连池。乙亥，出塞，至库狄谷。百余里无水泉，六军渴乏，俄而大雨。<br /><br />&nbsp;&nbsp;&nbsp;&nbsp;秋七月己卯，帝顿白道，留辎重，亲率轻骑五千，追蠕蠕。壬午，及之怀朔镇。<br /><br />&nbsp;&nbsp;&nbsp;&nbsp;帝躬犯矢石，频大破之，遂至沃野。壬辰，还晋阳。九月己卯，车驾至自晋阳。<br /><br />&nbsp;&nbsp;&nbsp;&nbsp;冬十月，梁将陈霸先袭杀王僧辩，废萧明，复立萧方智为主。辛亥，行幸晋阳。<br /><br />&nbsp;&nbsp;&nbsp;&nbsp;十一月，梁秦州刺史徐嗣徽、南豫州刺史任约等袭据石头城，并以州内附。壬辰，<br /><br />&nbsp;&nbsp;&nbsp;&nbsp;大都督萧轨帅众至江，遣都督柳达摩等度江，镇石头。己亥，太保、清河王岳薨。<br /><br />&nbsp;&nbsp;&nbsp;&nbsp;柳达摩为霸先攻逼，以石自头降。是岁，高丽、库莫奚并遣使朝贡。诏发夫一百<br /><br />&nbsp;&nbsp;&nbsp;&nbsp;八十万人筑城，自幽州北夏口，西至恒州，九百余里。<br /><br />&nbsp;&nbsp;&nbsp;&nbsp;七年春正月辛丑，封司空侯莫陈相为白水郡王。车驾至自晋阳。于邺城西马<br /><br />&nbsp;&nbsp;&nbsp;&nbsp;射，大集众庶观之。二月辛未，诏常山王演等于凉风堂读尚书奏案，论定得失，<br /><br />&nbsp;&nbsp;&nbsp;&nbsp;帝亲决之。三月丁酉，大都督萧轨等帅众济江。夏四月乙丑，仪同三司娄睿讨鲁<br /><br />&nbsp;&nbsp;&nbsp;&nbsp;阳蛮，大破之。丁卯，造金华殿。五月，汉阳王洽薨。帝以肉为断慈，遂不复食。<br /><br />&nbsp;&nbsp;&nbsp;&nbsp;六月乙卯，萧轨等与梁师战于钟山西，遇霖雨失利，轨及都督李希光、王敬宝、<br /><br />&nbsp;&nbsp;&nbsp;&nbsp;东方老、军司裴英起并没，士卒还者十二三。乙丑，梁湘州刺史王琳献驯象。秋<br /><br />&nbsp;&nbsp;&nbsp;&nbsp;七月。乙亥，周文帝殂。是月，发山东寡妇二千六百人配军士，有夫而滥夺者十<br /><br />&nbsp;&nbsp;&nbsp;&nbsp;二三。十一月壬子，并省州三，郡一百五十三。县五百八十九，镇三，戍二十六。<br /><br />&nbsp;&nbsp;&nbsp;&nbsp;十二月庚子，魏恭帝逊位于周。是岁，库莫奚、契丹遣使朝贡。修广三台宫殿。<br /><br />&nbsp;&nbsp;&nbsp;&nbsp;先是，自西河总秦戍筑长城东至海。前后所筑，东西凡三千余里，六十里一戍，<br /><br />&nbsp;&nbsp;&nbsp;&nbsp;其要害置州镇凡二十五所。<br /><br />&nbsp;&nbsp;&nbsp;&nbsp;八年春三月，大热，人或死。夏四月庚午，诏禁取虾蟹蚬蛤之类，唯许<br /><br />&nbsp;&nbsp;&nbsp;&nbsp;私家捕鱼。乙酉，诏公私禁取鹰鹞。以太师、咸阳王斛律金为右丞相，以前大将<br /><br />&nbsp;&nbsp;&nbsp;&nbsp;军、扶风王可朱浑道元为太傅，以开府仪同三司贺拔仁为太保，尚书令、常山王<br /><br />&nbsp;&nbsp;&nbsp;&nbsp;演为司空，以录尚书事、长广王湛为尚书令，以尚书右仆射杨治左仆射，以并<br /><br />&nbsp;&nbsp;&nbsp;&nbsp;省尚书左仆射崔暹为右仆射，以上党王涣为录尚书事。是月，帝在城东马射，敕<br /><br />&nbsp;&nbsp;&nbsp;&nbsp;京师士女悉赴观，不赴省，罪以军法，七日乃止。五月辛酉，冀州人刘向于邺谋<br /><br />&nbsp;&nbsp;&nbsp;&nbsp;逆，党与皆伏诛。秋八月己巳，库莫奚遣使朝贡。庚辰，诏丘郊E时祭，皆市<br /><br />&nbsp;&nbsp;&nbsp;&nbsp;取少牢，不得l割，有司监视，必令丰备。农社、先蚕，酒肉而已。雩、衤某、<br /><br />&nbsp;&nbsp;&nbsp;&nbsp;风、雨、司人、司禄、灵星杂祀，果饼酒脯。唯当务尽诚敬，义同如在。辛巳，<br /><br />&nbsp;&nbsp;&nbsp;&nbsp;制榷酤。自夏至九月，河北六州、河南十三州、畿内八郡大蝗，飞至邺，蔽日，<br /><br />&nbsp;&nbsp;&nbsp;&nbsp;声如风雨。甲辰，诏今年遭蝗处，免租。冬十月乙亥，梁主萧方智逊位于陈。陈<br /><br />&nbsp;&nbsp;&nbsp;&nbsp;武帝遣使称藩朝贡。是岁，周闵帝元年。周冢宰宇文护杀闵帝而立明帝，又改元<br /><br />&nbsp;&nbsp;&nbsp;&nbsp;焉。初于长城内筑重城。库洛拔而东，至于坞纥戍，凡四百余里。<br /><br />&nbsp;&nbsp;&nbsp;&nbsp;九年春二月丁亥，降罪人。己丑，诏燎野限以仲冬，不得他时行火，损昆虫<br /><br />&nbsp;&nbsp;&nbsp;&nbsp;草木。三月丁酉，车驾至自晋阳。夏四月辛巳，大赦。是月，北豫州刺史司马消<br /><br />&nbsp;&nbsp;&nbsp;&nbsp;难以城叛于周。大旱，帝以祈雨不降，毁西门豹祠，掘其冢。五月辛丑，以尚书<br /><br />&nbsp;&nbsp;&nbsp;&nbsp;令、长广王湛为录尚书事，以骠骑大将军、平秦王归彦为右仆射。甲辰，以前左<br /><br />&nbsp;&nbsp;&nbsp;&nbsp;仆射杨治尚书令。六月乙丑，帝自晋阳北巡。己巳，至祁连池。戊寅，还晋阳。<br /><br />&nbsp;&nbsp;&nbsp;&nbsp;是夏，山东大蝗，差人夫捕而坑之。秋七月辛丑，给畿内老人刘奴等九百四十三<br /><br />&nbsp;&nbsp;&nbsp;&nbsp;人版职及杖帽，各有差。戊申，诏赵、燕、瀛、定、南营五州，及司州广平、清<br /><br />&nbsp;&nbsp;&nbsp;&nbsp;河二郡，去年螽涝损田，兼春夏少雨，苗稼薄者，免今年租税。八月乙丑，车驾<br /><br />&nbsp;&nbsp;&nbsp;&nbsp;至自晋阳。甲戌，行幸晋阳。先是，发丁匠三十余万人营三台于邺，因其旧基而<br /><br />&nbsp;&nbsp;&nbsp;&nbsp;高博之，大起宫室及游豫园。至是，三台成。改铜爵曰金凤，金武曰圣应，冰井<br /><br />&nbsp;&nbsp;&nbsp;&nbsp;曰崇光。冬十一月甲午，车驾至自晋阳。登三台，御乾象殿，朝宴群臣。以新宫<br /><br />&nbsp;&nbsp;&nbsp;&nbsp;成，丁酉，大赦内外，文武官并进一大阶。丁巳，梁湘州刺史王琳遣使请立萧庄<br /><br />&nbsp;&nbsp;&nbsp;&nbsp;为梁主，仍以江州内属，令庄居之。十二月癸酉，诏以梁王萧庄为梁主，进居九<br /><br />&nbsp;&nbsp;&nbsp;&nbsp;派。戊寅，以太傅可朱浑道元为太师，以司徒尉粲为太尉，以冀州刺史段韶为司<br /><br />&nbsp;&nbsp;&nbsp;&nbsp;空，以录尚书事、常山王演为大司马，以录尚书事、长广王湛为司徒。起大庄严<br /><br />&nbsp;&nbsp;&nbsp;&nbsp;寺。是岁，杀永安王浚、上党王涣。<br /><br />&nbsp;&nbsp;&nbsp;&nbsp;十年春正月戊戌，以司空侯莫陈相为大将军。辛丑，太尉长乐郡公尉粲、肆<br /><br />&nbsp;&nbsp;&nbsp;&nbsp;州刺史濮阳公娄仲远并进爵为王。甲寅，行幸辽阳甘露寺。二月丙戌，帝于甘露<br /><br />&nbsp;&nbsp;&nbsp;&nbsp;寺禅居深观，唯军国大政奏闻。三月戊戌，以侍中高德正为尚书右仆射。丙辰，<br /><br />&nbsp;&nbsp;&nbsp;&nbsp;车驾至自辽阳。是月，梁主萧庄至郢州，遣使朝贡。夏闰四月丁酉，以司州牧、<br /><br />&nbsp;&nbsp;&nbsp;&nbsp;彭城王廖兼司空，以侍中、高阳王为尚书左仆射。乙巳，以兼司空、彭城<br /><br />&nbsp;&nbsp;&nbsp;&nbsp;王廖兼太尉，摄司空事，封皇子绍廉为长乐王。五月癸未，诛始平公元世、<br /><br />&nbsp;&nbsp;&nbsp;&nbsp;东平公元景式等二十五家，禁止特进元韶等十九家。寻并诛之，男子无少长皆斩，<br /><br />&nbsp;&nbsp;&nbsp;&nbsp;所杀三千人，并投漳水。六月，陈武帝殂。秋八月戊戌，封皇子绍义为广阳王。<br /><br />&nbsp;&nbsp;&nbsp;&nbsp;以尚书右仆射、河间王孝琬为左仆射。癸卯，诏诸军人，或有父祖改姓冒入元氏，<br /><br />&nbsp;&nbsp;&nbsp;&nbsp;或假托携认，妄称姓元者，不问世数远近，悉听改复本姓。是月，杀左仆射高德<br /><br />&nbsp;&nbsp;&nbsp;&nbsp;正。九月己巳，行幸晋阳。冬十月甲午，帝暴崩于晋阳宫德阳堂，时年三十一。<br /><br />&nbsp;&nbsp;&nbsp;&nbsp;遗诏，凶事一从俭约，丧月之断，限以三十六日。嗣子百僚，内外遐迩，奉制割<br /><br />&nbsp;&nbsp;&nbsp;&nbsp;情，悉从公除。癸卯，发丧，敛于宣德殿。十一月辛未，梓宫还邺。十二月乙<br /><br />&nbsp;&nbsp;&nbsp;&nbsp;酉，殡于太极前殿。乾明元年二月丙申，葬于武宁陵，谥曰文宣帝，庙号显祖。<br /><br />&nbsp;&nbsp;&nbsp;&nbsp;帝沈敏有远量，外若不远，内鉴甚明。文襄年长英秀，神武特所爱重，百僚<br /><br />&nbsp;&nbsp;&nbsp;&nbsp;承风，莫不震惧。而帝善自晦迹，言不出口，恒自贬退，言咸顺从。故深见轻，<br /><br />&nbsp;&nbsp;&nbsp;&nbsp;虽家人亦以为不及。文襄嗣业，帝以次长见猜嫌。帝后李氏色美，每预宴会，容<br /><br />&nbsp;&nbsp;&nbsp;&nbsp;貌远过靖德皇后，文襄弥不平焉。帝每为后私营服玩，小佳，文襄即令逼取。后<br /><br />&nbsp;&nbsp;&nbsp;&nbsp;恚，有时未与。帝笑曰：“此物犹应可求，兄须，何容吝。”文襄或愧而不取，<br /><br />&nbsp;&nbsp;&nbsp;&nbsp;便恭受，亦无饰让。每退朝还第，t闭阁静坐，虽对妻子，能竟日不言。或袒<br /><br />&nbsp;&nbsp;&nbsp;&nbsp;跣奔跃。后问其故，对曰：“为尔漫戏。”此盖习劳而不肯言也。所寝至夜曾有<br /><br />&nbsp;&nbsp;&nbsp;&nbsp;光，巨细可察，后惊告帝。帝曰：“慎勿妄言。”自此唯与后寝，侍御皆令出外。<br /><br />&nbsp;&nbsp;&nbsp;&nbsp;文襄崩，秘不发丧。其后渐露，魏帝窃谓左右曰：“大将军此殂，似是天意，威<br /><br />&nbsp;&nbsp;&nbsp;&nbsp;权当归王室矣。”及帝将赴晋阳，亲入辞谒于昭阳殿，从者千人，居前持剑者十<br /><br />&nbsp;&nbsp;&nbsp;&nbsp;余辈。帝在殿下数十步立，而卫士升阶已二百许人，皆攘袂扣刃，若对严敌。帝<br /><br />&nbsp;&nbsp;&nbsp;&nbsp;令主者传奏，须诣晋阳。言讫，再拜而出。魏帝失色，目送帝曰：“此人似不能<br /><br />&nbsp;&nbsp;&nbsp;&nbsp;见容，吾不知死在何日。”及至并州，慰谕将士，措辞款实。众皆欣然，曰：<br /><br />&nbsp;&nbsp;&nbsp;&nbsp;“谁谓左仆射翻不减令公。”令公即指文襄也。时讹言上党出圣人。帝闻之，将<br /><br />&nbsp;&nbsp;&nbsp;&nbsp;从一郡。而郡人张思进上言，殿下生于南宫，坊名上党，即是上党出圣人，帝悦<br /><br />&nbsp;&nbsp;&nbsp;&nbsp;而止。先是童谣曰：“一束藁，两头然，河边lt历飞上天。”藁然两头，于文<br /><br />&nbsp;&nbsp;&nbsp;&nbsp;为高。河边lt历为水边羊，指帝名也。于是徐之才盛陈宜受禅。帝曰：“先父<br /><br />&nbsp;&nbsp;&nbsp;&nbsp;亡兄，功德如此，尚终北面，吾又何敢当。”之才曰：“正为不及父兄，须早升<br /><br />&nbsp;&nbsp;&nbsp;&nbsp;九五。如其不作，人将生心，且谶云：“羊饮盟津角挂天。”盟津，水也，羊饮<br /><br />&nbsp;&nbsp;&nbsp;&nbsp;水，王名也，角挂天，大位也。又阳平郡界面星驿傍有大水，土人常见群羊数百，<br /><br />&nbsp;&nbsp;&nbsp;&nbsp;立卧其中，就视不见。事与谶合，愿王勿疑。”帝以问高德正。德正又赞成之，<br /><br />&nbsp;&nbsp;&nbsp;&nbsp;于是始决。乃使李密卜之，遇《大横》，曰：“大吉，汉文帝之封也。”帝乃铸<br /><br />&nbsp;&nbsp;&nbsp;&nbsp;象以卜之，一写而成。使段韶问斛律金于肆州，金来朝，深言不可，以铠曹宗景<br /><br />&nbsp;&nbsp;&nbsp;&nbsp;业首陈符命，请杀之。乃议于太后前。太后谓诸贵曰：“我儿狞直，必自无此意，<br /><br />&nbsp;&nbsp;&nbsp;&nbsp;直高德正乐祸，教之耳。”帝意决，乃整兵而东。使高德正之邺，讽喻公卿，莫<br /><br />&nbsp;&nbsp;&nbsp;&nbsp;有应者。司马子如逆帝于辽阳，固言未可。杜弼亦抱马谏。帝欲还，尚食丞李集<br /><br />&nbsp;&nbsp;&nbsp;&nbsp;曰：“此行事非小，而言还？”帝伪言使向东门杀之，而别令赐绢十疋。四月，<br /><br />&nbsp;&nbsp;&nbsp;&nbsp;夜，禾生于魏帝铜研，旦长数寸，有穗。五月，帝复东赴邺，令左右曰：“异言<br /><br />&nbsp;&nbsp;&nbsp;&nbsp;者斩。”是月，光州献九尾狐。帝至邺城南，召入，并赍板策。旦，高隆之进谒<br /><br />&nbsp;&nbsp;&nbsp;&nbsp;曰：“用此何为？”帝作色曰：“我自作事，若欲族灭耶！”隆之谢而退。于是<br /><br />&nbsp;&nbsp;&nbsp;&nbsp;乃作圆丘，备法物，草禅让事。<br /><br />&nbsp;&nbsp;&nbsp;&nbsp;及登极之后，神明转茂，外柔内刚，果于断割，人莫能窥。又特明吏事，留<br /><br />&nbsp;&nbsp;&nbsp;&nbsp;心政术，简靖宽和，坦于任使。故杨值鹊镁∮诳镌蓿朝政粲然。兼以法驭下，<br /><br />&nbsp;&nbsp;&nbsp;&nbsp;不避权贵。或有违犯，不容勋戚，内外莫不肃然。至于军国机策，独决怀抱，规<br /><br />&nbsp;&nbsp;&nbsp;&nbsp;谋宏远，有人君大略。又以三方鼎峙，缮甲练兵，左右宿卫，置百保军士。每临<br /><br />&nbsp;&nbsp;&nbsp;&nbsp;行阵，亲当矢石。锋刃交接，唯恐前敌不多。屡犯艰厄，常致克捷。尝追及蠕蠕，<br /><br />&nbsp;&nbsp;&nbsp;&nbsp;令都督高阿那肱率骑数千，塞其走道。时虏军犹盛，五万余人。肱以兵少请益，<br /><br />&nbsp;&nbsp;&nbsp;&nbsp;帝更减其半骑。那肱奋击。遂大破之。虏主逾越岩谷，仅以身免。都督高元海、<br /><br />&nbsp;&nbsp;&nbsp;&nbsp;王师罗并无武艺，先称怯弱；一旦交锋，有逾骁壮。尝于东山游宴，以关陇未平，<br /><br />&nbsp;&nbsp;&nbsp;&nbsp;投杯震怒。召魏收于前，立为诏书，宣示远近，将事西行。是岁，周文帝殂，西<br /><br />&nbsp;&nbsp;&nbsp;&nbsp;人震恐，常为度陇之计。<br /><br />&nbsp;&nbsp;&nbsp;&nbsp;既征伐四克，威振戎夏。六七年后，以功业自矜。遂留情耽湎，肆行淫暴。<br /><br />&nbsp;&nbsp;&nbsp;&nbsp;或躬自鼓舞，歌讴不息，从旦通宵，以夜继昼；或袒露形体，涂傅粉黛，散发胡<br /><br />&nbsp;&nbsp;&nbsp;&nbsp;服，杂衣锦彩，拔刃张弓，游行市肆。勋戚之第，朝夕临幸。时乘鹿车、白象、<br /><br />&nbsp;&nbsp;&nbsp;&nbsp;骆驼、牛、驴，并不施鞍勒。或盛暑炎赫，日中暴身；隆冬酷寒，去衣驰走。从<br /><br />&nbsp;&nbsp;&nbsp;&nbsp;者不堪，帝居之自若。街坐巷宿，处处游行。多使刘桃枝、崔季舒负之而行。或<br /><br />&nbsp;&nbsp;&nbsp;&nbsp;担胡鼓而拍之。亲戚贵臣，左右近习，侍从错杂，无复差等。征集淫妪，悉去衣<br /><br />&nbsp;&nbsp;&nbsp;&nbsp;裳，分付从官，朝夕临视。或聚棘为马，纽草为索，逼遣乘骑，牵引来去，流血<br /><br />&nbsp;&nbsp;&nbsp;&nbsp;洒地，以为娱乐。凡诸杀害，多令支解。或焚之于火，或投之于河。沈酗既久，<br /><br />&nbsp;&nbsp;&nbsp;&nbsp;弥以狂惑。每至将醉，辄拔剑挂手，或张弓傅矢，或执持牟槊。游行高廛阝，问<br /><br />&nbsp;&nbsp;&nbsp;&nbsp;妇人曰：“天子何如？”答曰：“颠颠痴痴，何成天子。”帝乃杀之。或驰骋衢<br /><br />&nbsp;&nbsp;&nbsp;&nbsp;路，散掷钱物，恣人拾取，争竞喧哗，方以为喜。<br /><br />&nbsp;&nbsp;&nbsp;&nbsp;太后尝在北宫，坐一小榻。帝时已醉，手自举床，后便坠落，颇有伤损。醒<br /><br />&nbsp;&nbsp;&nbsp;&nbsp;悟之后，大怀惭恨。遂令多聚柴火，将入其中。太后惊惧，亲自持挽。又设地席，<br /><br />&nbsp;&nbsp;&nbsp;&nbsp;令平秦王高归彦执杖，口自责疏，脱背就罚。敕归彦：“杖不出血，当即斩汝。”<br /><br />&nbsp;&nbsp;&nbsp;&nbsp;太后涕泣，前自抱之。帝流涕苦请，不肯受于太后。太后听许，方舍背杖，笞脚<br /><br />&nbsp;&nbsp;&nbsp;&nbsp;五十，莫不至到。衣冠拜谢，悲不自胜，因此戒酒。一旬，还复如初。自是耽湎<br /><br />&nbsp;&nbsp;&nbsp;&nbsp;转剧。遂幸李后家，以鸣镝射后母崔，正中其颊。因骂曰：“吾醉时尚不识太后，<br /><br />&nbsp;&nbsp;&nbsp;&nbsp;老婢何事！”马鞭乱打一百有余。三台构木高二十七丈，两栋相距二百余尺，工<br /><br />&nbsp;&nbsp;&nbsp;&nbsp;匠危怯，皆系绳自防。帝登脊疾走，都无怖畏。时复雅舞，折旋中节；傍人见者，<br /><br />&nbsp;&nbsp;&nbsp;&nbsp;莫不寒心。又召死囚，以席为翅，从台飞下，免其罪戮。果敢不虑者，尽皆获全。<br /><br />&nbsp;&nbsp;&nbsp;&nbsp;疑怯犹豫者，或致损跌。<br /><br />&nbsp;&nbsp;&nbsp;&nbsp;沈酗既久，转亏本性。怒大司农穆子容，使之脱衣而伏，亲射之。不中，以<br /><br />&nbsp;&nbsp;&nbsp;&nbsp;橛贯其下窍，入肠。虽以杨治宰辅，使进厕筹。以其体肥，呼为杨大肚。马鞭<br /><br />&nbsp;&nbsp;&nbsp;&nbsp;鞭其背，流血浃袍。以刀子其腹藁。崔季舒托俳言曰：“老小公子恶戏？”<br /><br />&nbsp;&nbsp;&nbsp;&nbsp;因掣刀子而去之。又置钟诠字校载以W车，几下钉者数四。曾至彭城王<br /><br />&nbsp;&nbsp;&nbsp;&nbsp;宅，谓其母尔朱曰：“忆汝辱我母婿时，向何由可耐。”手自刃杀。又至故仆射<br /><br />&nbsp;&nbsp;&nbsp;&nbsp;崔暹第，谓暹妻李曰：“颇忆暹不？”李曰：“结发义深，实怀追忆。”帝曰：<br /><br />&nbsp;&nbsp;&nbsp;&nbsp;“若忆时，自往看也。”亲自斩之，弃头墙外。尝在晋阳，以槊戏刺都督尉子耀，<br /><br />&nbsp;&nbsp;&nbsp;&nbsp;应手而死。在三台太光殿上，锯杀都督穆嵩。又幸开府暴显家，有都督韩哲无罪，<br /><br />&nbsp;&nbsp;&nbsp;&nbsp;忽众中召，斩之数段。魏乐安王元昂，后之姊婿。其妻有色，帝数幸之，欲纳为<br /><br />&nbsp;&nbsp;&nbsp;&nbsp;昭仪。召昂令伏，以鸣镝射一百馀下，凝血垂将一石，竟至于死。后帝自往吊哭，<br /><br />&nbsp;&nbsp;&nbsp;&nbsp;于丧次逼拥其妻。仍令从官脱衣助`，兼钱彩，号为信物。一日所得，将逾巨<br /><br />&nbsp;&nbsp;&nbsp;&nbsp;万。后啼不食，乞让位于姊。太后又为言，帝意乃释。所幸薛嫔，甚被宠爱。忽<br /><br />&nbsp;&nbsp;&nbsp;&nbsp;意其经与高岳私通，无故斩首，藏之于怀。于东山宴，劝酬始合，忽探出头，投<br /><br />&nbsp;&nbsp;&nbsp;&nbsp;于上。支解其尸，弄其<骨毕>为琵琶。一座惊怖，莫不丧胆。帝方收取，对<br /><br />&nbsp;&nbsp;&nbsp;&nbsp;之流泪云：“佳人难再得，甚可惜也。”载尸以出，被发步哭而随之。至有闾巷<br /><br />&nbsp;&nbsp;&nbsp;&nbsp;庸猥，人无识知者，忽令召斩邺下。系徒罪至大辟，简取随驾，号为供御囚，手<br /><br />&nbsp;&nbsp;&nbsp;&nbsp;自刃杀，持以为戏。凡所屠害，动多支解，或投之烈火，或弃之漳流。兼以外筑<br /><br />&nbsp;&nbsp;&nbsp;&nbsp;长城，内营台殿，赏费过度，天下骚然；内外惨惨，各怀怨毒。而素严断临下，<br /><br />&nbsp;&nbsp;&nbsp;&nbsp;加之默识强记，百僚战栗，不敢为非。曾有典御丞李集面谏，比帝有甚于桀纣。<br /><br />&nbsp;&nbsp;&nbsp;&nbsp;帝令缚置流中。沈没久之，复令以出，谓曰：“吾何如桀纣？”集曰：“回来弥<br /><br />&nbsp;&nbsp;&nbsp;&nbsp;不及矣。”帝又令沈之，引出更问，如此数四，集对如初。帝大笑曰：“天下有<br /><br />&nbsp;&nbsp;&nbsp;&nbsp;如此痴汉！方知龙逢、比干，非是俊物。”遂解放之。又被引入见，似有所谏，<br /><br />&nbsp;&nbsp;&nbsp;&nbsp;帝令将出腰斩。其或斩或赦，莫能测焉。<br /><br />&nbsp;&nbsp;&nbsp;&nbsp;初，帝登阼，改年为天保。士有深识者曰：“天保之字，为一大人只十，帝<br /><br />&nbsp;&nbsp;&nbsp;&nbsp;其不过十乎。”又先是谣云：“马子入石室，三千六百日。”帝以午年生，故曰<br /><br />&nbsp;&nbsp;&nbsp;&nbsp;“马子”。三台，石季龙旧居，故曰“石室”。三千六百日，十年也。又，帝曾<br /><br />&nbsp;&nbsp;&nbsp;&nbsp;问太山道士曰：“吾得几年为天子？”答曰：“得三十年。”道士出后，帝谓李<br /><br />&nbsp;&nbsp;&nbsp;&nbsp;后曰：“十年十月十日，得非三十也？吾甚畏之，过此无虑。人生有死，何得致<br /><br />&nbsp;&nbsp;&nbsp;&nbsp;惜，但怜正道尚幼，人将夺之耳。”帝及期而崩，济南竟不终位，时以为知命。<br /><br />&nbsp;&nbsp;&nbsp;&nbsp;曾幸晋阳，夜宿杠门岭。岭有数株柏树，皆将千年，枝叶嫩茂，似有神物所托。<br /><br />&nbsp;&nbsp;&nbsp;&nbsp;时帝已被酒，向岭_骂。射中一株，未几，立枯而死。又出言屡中，时人故谓之<br /><br />&nbsp;&nbsp;&nbsp;&nbsp;神灵。虽为猖獗，不专云昏暴。末年遂不能进食，唯数饮酒，曲蘖成灾，因而致<br /><br />&nbsp;&nbsp;&nbsp;&nbsp;毙。先是，霍州发楚夷王女冢，尸如生焉。得珠襦玉匣，帝珍之，还以敛焉。始<br /><br />&nbsp;&nbsp;&nbsp;&nbsp;祖E以险薄多过，帝数罪之，每谓为老贼。及武成时，E被任遇，乃说武成曰：<br /><br />&nbsp;&nbsp;&nbsp;&nbsp;“文宣甚暴，何得称文？既非创业，何得称祖？若宣帝为祖，陛下万岁后将何以<br /><br />&nbsp;&nbsp;&nbsp;&nbsp;称？”武成溺于E说，天统初，有诏改谥景烈，庙号威宗。武平初，赵彦深执政，<br /><br />&nbsp;&nbsp;&nbsp;&nbsp;又奏复帝本谥，庙号显祖云。<br /><br />&nbsp;&nbsp;&nbsp;&nbsp;废帝殷，字正道，小名道人，文宣帝之长子也。母曰李皇后。天保元年，立<br /><br />&nbsp;&nbsp;&nbsp;&nbsp;为皇太子，时年六岁。性敏慧，初学反语，于迹字下注云“自反”。时侍者未达<br /><br />&nbsp;&nbsp;&nbsp;&nbsp;其故，太子曰：“迹字足傍亦为迹，岂非自反邪。”尝宴北宫，独令河间王勿入，<br /><br />&nbsp;&nbsp;&nbsp;&nbsp;左右问其故，太子曰：“世宗遇贼处，河间王复何宜在此。”文宣每言：“太子<br /><br />&nbsp;&nbsp;&nbsp;&nbsp;得汉家性质，不似我”，欲废之，立太原王。初诏国子博士李宝鼎傅之。宝鼎卒，<br /><br />&nbsp;&nbsp;&nbsp;&nbsp;复诏国子博士邢峙侍讲。太子虽富于春秋，而温裕开朗，有人君之度。贯综经业，<br /><br />&nbsp;&nbsp;&nbsp;&nbsp;省览时政，甚有美名。七年冬，文宣召朝臣文学者及礼学官于宫宴会，令以经义<br /><br />&nbsp;&nbsp;&nbsp;&nbsp;相质，亲自临听。太子手笔措问，在坐莫不叹美。九年，文宣在晋阳，太子监国，<br /><br />&nbsp;&nbsp;&nbsp;&nbsp;集诸儒讲《孝经》。令杨执旨谓国子助教许散愁曰：“先生在世，何以自资？”<br /><br />&nbsp;&nbsp;&nbsp;&nbsp;对曰：“散愁自少以来，不登娈童之床，不入季女之室，服膺简策，不知老之将<br /><br />&nbsp;&nbsp;&nbsp;&nbsp;至。平生素怀，若斯而已。”太子曰：“颜子缩屋称贞，柳下妪而不乱，未若此<br /><br />&nbsp;&nbsp;&nbsp;&nbsp;翁白首不娶者也。”乃赍绢百疋。后文宣登金凤台，召太子使手刃囚。太子恻然<br /><br />&nbsp;&nbsp;&nbsp;&nbsp;有难色，再三不断其首。文宣怒，亲以马鞭撞太子三下。由是气悸语吃，精神时<br /><br />&nbsp;&nbsp;&nbsp;&nbsp;复昏扰。<br /><br />&nbsp;&nbsp;&nbsp;&nbsp;十年十月，文宣崩，癸卯，太子即帝位于晋阳宣德殿，大赦。内外百官普加<br /><br />&nbsp;&nbsp;&nbsp;&nbsp;泛级，亡官失爵，听复资品。庚戌，尊皇太后为太皇太后，皇后为皇太后。诏九<br /><br />&nbsp;&nbsp;&nbsp;&nbsp;州军人七十已上，授以板职。武官年六十已上，及癃病不堪驱使者，并皆放免。<br /><br />&nbsp;&nbsp;&nbsp;&nbsp;土木营造金铜铁诸杂作工，一切停罢。十一月乙卯，以右丞相、咸阳王斛律金为<br /><br />&nbsp;&nbsp;&nbsp;&nbsp;左丞相。以录尚书事、常山王演为太傅。以司徒、长广王湛为太尉。以司空段韶<br /><br />&nbsp;&nbsp;&nbsp;&nbsp;为司徒，以平阳王淹为司空。高阳王为尚书左仆射，河间王孝琬为司州牧，侍<br /><br />&nbsp;&nbsp;&nbsp;&nbsp;中燕子献为右仆射。戊午，分命使者，巡省四方，求政得失，省察风俗，问人疾<br /><br />&nbsp;&nbsp;&nbsp;&nbsp;苦。十二月戊戌，改封上党王绍仁为渔阳王，广阳王绍义为范阳王，长乐王绍广<br /><br />&nbsp;&nbsp;&nbsp;&nbsp;为陇西王。是岁，周武成元年。<br /><br />&nbsp;&nbsp;&nbsp;&nbsp;乾明元年春正月癸丑朔，改元。己未，诏宽徭赋。癸亥，高阳王薨。是月，<br /><br />&nbsp;&nbsp;&nbsp;&nbsp;车驾至自晋阳。己亥，以太傅、常山王演为太师、录尚书事，以太尉、长广王湛<br /><br />&nbsp;&nbsp;&nbsp;&nbsp;为大司马、并省录尚书事。以尚书左仆射、平秦王归彦为司空，赵郡王睿为尚书<br /><br />&nbsp;&nbsp;&nbsp;&nbsp;左仆射。诏诸元良口配没宫内及赐人者，并放免。甲辰，帝幸芳林园，亲录囚徒，<br /><br />&nbsp;&nbsp;&nbsp;&nbsp;死罪已下，降免各有差。乙巳，太师、常山王演矫诏诛尚书令杨帧⑸惺橛移蜕<br /><br />&nbsp;&nbsp;&nbsp;&nbsp;燕子献、领军大将军可朱浑天和、侍中宋钦道、散骑常侍郑子默。戊申，以常山<br /><br />&nbsp;&nbsp;&nbsp;&nbsp;王演为大丞相、都督中外诸军、录尚书事。以大司马、长广王湛为太傅、京畿大<br /><br />&nbsp;&nbsp;&nbsp;&nbsp;都督。以司徒段韶为大将军。以前司空、平阳王淹为太尉。以司空、平秦王归彦<br /><br />&nbsp;&nbsp;&nbsp;&nbsp;为司徒，彭城王廖尚书令。又以高丽王世子汤为使持节、领东夷校尉、辽东<br /><br />&nbsp;&nbsp;&nbsp;&nbsp;郡公、高丽王。是月，王琳为陈所败，萧庄自拔至和州。三月甲寅，诏军国事皆<br /><br />&nbsp;&nbsp;&nbsp;&nbsp;申晋阳，禀大丞相常山王规算。壬申，封文襄第二子孝珩为广宁王，第三子长恭<br /><br />&nbsp;&nbsp;&nbsp;&nbsp;为兰陵王。夏四月癸亥，诏河南定、冀、赵、瀛、沧、南胶、光、南青九州，往<br /><br />&nbsp;&nbsp;&nbsp;&nbsp;因螽水，颇伤时稼，遣使分涂赡恤。是月，周明帝崩。五月壬子，以开府仪同三<br /><br />&nbsp;&nbsp;&nbsp;&nbsp;司刘洪徽为尚书右仆射。秋八月壬午，太皇太后令废帝为济南王，全食一郡。以<br /><br />&nbsp;&nbsp;&nbsp;&nbsp;大丞相、常山王演入纂大统。是日，王居别宫。皇建二年九月，殂于晋阳，时年<br /><br />&nbsp;&nbsp;&nbsp;&nbsp;十七。<br /><br />&nbsp;&nbsp;&nbsp;&nbsp;帝聪慧夙成，宽厚仁智，天保间，雅有令名。及承大位，杨帧⒀嘧酉住⑺<br /><br />&nbsp;&nbsp;&nbsp;&nbsp;钦道等同辅。以常山王地亲望重，内外畏服。加以文宣初崩之日，太后本欲立之，<br /><br />&nbsp;&nbsp;&nbsp;&nbsp;故值炔⒒巢录伞３Ｉ酵跤氢辏乃白太后，诛其党。时平秦王归彦亦预谋焉。皇<br /><br />&nbsp;&nbsp;&nbsp;&nbsp;建二年秋，天文告变，归彦虑有后害，仍白孝昭，以王当咎，乃遣归彦驰驷至晋<br /><br />&nbsp;&nbsp;&nbsp;&nbsp;阳害之。王薨后，孝昭不豫，见文宣为祟。孝昭深恶之，厌胜术备设而无益也。<br /><br />&nbsp;&nbsp;&nbsp;&nbsp;薨三旬而孝昭崩。大宁二年，葬于武宁之西北，谥闵悼王。初，文宣命邢邵制帝<br /><br />&nbsp;&nbsp;&nbsp;&nbsp;名殷字正道，从而尤之，“殷家弟及，‘正’字一止，吾身后儿不得也。”邵惧，<br /><br />&nbsp;&nbsp;&nbsp;&nbsp;请改焉。文宣不许，曰：“天也。”因谓昭帝曰：“夺时但夺，慎勿杀也。”<br /><br />&nbsp;&nbsp;&nbsp;&nbsp;孝昭皇帝演字延安，神武皇帝第六子，文宣皇帝之母弟也。幼而英峙，早有<br /><br />&nbsp;&nbsp;&nbsp;&nbsp;大成之量，武明皇太后早所爱重。魏元象元年，封常山郡公。及文襄执政，遣中<br /><br />&nbsp;&nbsp;&nbsp;&nbsp;书侍郎李同轨就霸府为诸弟师。帝所览文籍，源其指归，而不好辞彩。每叹云：<br /><br />&nbsp;&nbsp;&nbsp;&nbsp;“虽盟津之师左骖震而不衄”，以为能。遂笃志读《汉书》，至《李陵传》，恒<br /><br />&nbsp;&nbsp;&nbsp;&nbsp;壮其所为焉。聪敏过人。所与游处，一知其家讳，终身未尝误犯。同轨病卒，又<br /><br />&nbsp;&nbsp;&nbsp;&nbsp;命开府长流参军刁柔代之，性严褊，不适诱训之宜，中被遣出。帝送出阁，惨然<br /><br />&nbsp;&nbsp;&nbsp;&nbsp;敛容，泪数行下，左右莫不[欷。其敬业重旧如此。<br /><br />&nbsp;&nbsp;&nbsp;&nbsp;天保初，进爵为王。五年，除并省尚书令。帝善断割，长思理，省内畏服。<br /><br />&nbsp;&nbsp;&nbsp;&nbsp;七年，从文宣还邺。文宣以尚书奏事，多有异同，令帝与朝臣先论定得失，然后<br /><br />&nbsp;&nbsp;&nbsp;&nbsp;敷奏。帝长于政术，割断咸尽其理，文宣叹重之。八年，转司空、录尚书事。九<br /><br />&nbsp;&nbsp;&nbsp;&nbsp;年，除大司马，仍录尚书事。时文宣溺于游宴，帝忧愤，表于神色。文宣觉之，<br /><br />&nbsp;&nbsp;&nbsp;&nbsp;谓帝曰：“但令汝在，我何为不纵乐？”帝唯啼泣拜伏，竟无所言。文宣亦大悲，<br /><br />&nbsp;&nbsp;&nbsp;&nbsp;抵杯于地曰：“汝似嫌我，自今敢进酒者斩之！”因取所御杯，尽皆坏弃。后益<br /><br />&nbsp;&nbsp;&nbsp;&nbsp;沈湎，或入诸贵戚家，角力批拉，不限贵贱。唯常山王至，内外肃然。帝又密撰<br /><br />&nbsp;&nbsp;&nbsp;&nbsp;事条，将谏。其友王以为不可。帝不从，因间极言，遂逢大怒。顺成后本魏朝<br /><br />&nbsp;&nbsp;&nbsp;&nbsp;宗室，文宣欲帝离之。阴为帝广求淑媛，望移其宠。帝虽承旨有纳，而情义弥重。<br /><br />&nbsp;&nbsp;&nbsp;&nbsp;帝性颇严，尚书郎中剖断有失，辄加捶楚，令史奸慝，便即考竟。文宣乃立帝于<br /><br />&nbsp;&nbsp;&nbsp;&nbsp;前，以刀环拟胁。召被立罚者，临以白刃，求帝之短，咸无所陈，方见解释。自<br /><br />&nbsp;&nbsp;&nbsp;&nbsp;是不许笞郎中。后赐帝魏时宫人，醒而忘之。谓帝擅取，遂令刀环乱筑，因此<br /><br />&nbsp;&nbsp;&nbsp;&nbsp;致困。皇太后日夜啼泣，文宣不知所为。先是禁友王，乃舍之，令侍帝。帝月<br /><br />&nbsp;&nbsp;&nbsp;&nbsp;余渐瘳，不敢复谏。及文宣崩，帝居禁中护丧事。幼主即位，乃即朝班。除太傅、<br /><br />&nbsp;&nbsp;&nbsp;&nbsp;录尚书事，朝政皆决于帝。月余，乃居藩邸。自是，诏敕多不关帝。客或言于帝<br /><br />&nbsp;&nbsp;&nbsp;&nbsp;曰：“鸷鸟舍巢，必有探卵之患，今日之地，何宜屡出。”<br /><br />&nbsp;&nbsp;&nbsp;&nbsp;乾明元年，从废帝赴邺，居于领军府。时杨帧⒀嘧酉住⒖芍旎胩旌汀⑺吻<br /><br />&nbsp;&nbsp;&nbsp;&nbsp;道、郑子默等以帝威望既重，内惧权逼，请以帝为太师、司州牧、录尚书事；长<br /><br />&nbsp;&nbsp;&nbsp;&nbsp;广王湛为大司马、录并省尚书事，解京畿大都督。帝既以尊亲而见猜斥，乃与长<br /><br />&nbsp;&nbsp;&nbsp;&nbsp;广王期猎，谋之于野。三月甲戌，帝初上省。旦，发领军府，大风暴起，坏所御<br /><br />&nbsp;&nbsp;&nbsp;&nbsp;车幔。帝甚恶之。及至省，朝士咸集。坐定，酒数行，于坐执尚书令杨帧⒂移<br /><br />&nbsp;&nbsp;&nbsp;&nbsp;射燕子献、领军可朱浑天和、侍中宋钦道等于坐。帝戎服与平原王段韶、平秦王<br /><br />&nbsp;&nbsp;&nbsp;&nbsp;高归彦、领军刘洪徽入自云龙门，于中书省前遇散骑常侍郑子默，又执之，同斩<br /><br />&nbsp;&nbsp;&nbsp;&nbsp;于御府之内。帝至东阁门，都督成休宁抽刃呵帝。帝令高归彦喻之，休宁厉声大<br /><br />&nbsp;&nbsp;&nbsp;&nbsp;呼不从。归彦既为领军，素为兵士所服，悉皆弛杖。休宁方叹息而罢。帝入至昭<br /><br />&nbsp;&nbsp;&nbsp;&nbsp;阳殿，幼主、太皇太后、皇太后并出临御坐。帝奏值茸铮求伏专擅之辜。时庭<br /><br />&nbsp;&nbsp;&nbsp;&nbsp;中及两廊下卫士二千余人，皆被甲待诏。武卫娥永乐武力绝伦，又被文宣重遇，<br /><br />&nbsp;&nbsp;&nbsp;&nbsp;抚刃思效。废帝吃讷，兼仓卒，不知所言。太皇太后又为皇太后誓，言帝无异志，<br /><br />&nbsp;&nbsp;&nbsp;&nbsp;唯云逼而已。高归彦敕劳卫士戒严，永乐乃内刀而泣。帝乃令归彦引侍卫之士向<br /><br />&nbsp;&nbsp;&nbsp;&nbsp;华林园，以京畿军入守门阁，斩娥永乐于园。诏以帝为大丞相、都督中外诸军、<br /><br />&nbsp;&nbsp;&nbsp;&nbsp;录尚书事。相府佐史进位一等。帝寻如晋阳。有诏，军国大政，咸谘决焉。帝既<br /><br />&nbsp;&nbsp;&nbsp;&nbsp;当大位，知无不为，择其令典，考综名实。废帝恭己以听政。太皇太后寻下令废<br /><br />&nbsp;&nbsp;&nbsp;&nbsp;少主，命帝统大业。<br /><br />&nbsp;&nbsp;&nbsp;&nbsp;皇建元年八月壬午，皇帝即位于晋阳宣德殿。大赦，改乾明元年为皇建。诏<br /><br />&nbsp;&nbsp;&nbsp;&nbsp;奉太皇太后还称皇太后，皇太后称文宣皇后，宫曰昭信。乙酉，诏自太祖创业已<br /><br />&nbsp;&nbsp;&nbsp;&nbsp;来，诸有佐命功臣，子孙绝灭，国统不传者，有司搜访近亲，以名闻，当量为立<br /><br />&nbsp;&nbsp;&nbsp;&nbsp;后。诸郡国老人，各授板职，赐黄帽鸠杖。又诏謇正之士，并听进见陈事；军人<br /><br />&nbsp;&nbsp;&nbsp;&nbsp;战亡死王事者，以时申闻，当加荣赠。督将朝士名望素高，位历通显，天保以来<br /><br />&nbsp;&nbsp;&nbsp;&nbsp;未蒙追赠者。亦皆录奏。又以延尉、中丞，执法所在，绳违案罪，不得舞文弄法。<br /><br />&nbsp;&nbsp;&nbsp;&nbsp;其官奴婢年六十已上，免为庶人。戊子，以太傅、长广王湛为右丞相。以太尉、<br /><br />&nbsp;&nbsp;&nbsp;&nbsp;平阳王淹为太傅。以尚书令、彭城王廖大司马。壬辰，诏分遣大使，巡省四<br /><br />&nbsp;&nbsp;&nbsp;&nbsp;方。观察风俗，问人疾苦，考求得失，搜访贤良。甲午，诏曰：“昔武王克殷，<br /><br />&nbsp;&nbsp;&nbsp;&nbsp;先封往代。两汉魏晋，无废兹典。及元氏统历，不率旧章。朕纂承大业，思弘古<br /><br />&nbsp;&nbsp;&nbsp;&nbsp;典。但二王三恪，旧说不同，可议定是非，列名条奏。其礼仪体式，亦仰议之。”<br /><br />&nbsp;&nbsp;&nbsp;&nbsp;又诏国子寺可备立官属，依旧置生，讲习经典，岁时考试。其文襄帝所运石经，<br /><br />&nbsp;&nbsp;&nbsp;&nbsp;宜即施列于学馆。外州大学，亦仰典司，勤加督课。丙申，诏九州勋人有重封者，<br /><br />&nbsp;&nbsp;&nbsp;&nbsp;听分授子弟，以广骨肉之恩。九月壬申，诏议定三祖乐。冬十一月辛亥，立妃元<br /><br />&nbsp;&nbsp;&nbsp;&nbsp;氏为皇后，世子百年为皇太子。赐天下为父后者，爵一级。癸丑，有司奏太祖献<br /><br />&nbsp;&nbsp;&nbsp;&nbsp;武皇帝庙宜奏《武德之乐》，舞《昭烈之舞》；太宗文襄皇帝庙宜奏《文德之乐》，<br /><br />&nbsp;&nbsp;&nbsp;&nbsp;舞《宣政之舞》；高祖文宣皇帝庙宜奏《文正之乐》，舞《光大之舞》。诏曰：<br /><br />&nbsp;&nbsp;&nbsp;&nbsp;“可。”庚申，诏以故太师尉景、故太师窦泰、故太师太原王娄昭、故太宰章武<br /><br />&nbsp;&nbsp;&nbsp;&nbsp;王库狄干、故太尉段荣、故太师万俟普、故司徒蔡俊、故太师高乾、故司徒莫多<br /><br />&nbsp;&nbsp;&nbsp;&nbsp;娄贷文、故太保刘贵、故太保封祖裔、故广州刺史王怀十二人配飨太祖庙庭；故<br /><br />&nbsp;&nbsp;&nbsp;&nbsp;太师清河王岳、故太宰安德王韩轨、故太宰扶风王可朱浑道元、故太师高昂、故<br /><br />&nbsp;&nbsp;&nbsp;&nbsp;大司马刘丰、故太师万俟受洛干、故太尉慕容绍宗十一人配飨世宗庙庭；故太尉<br /><br />&nbsp;&nbsp;&nbsp;&nbsp;河东王潘相乐、故司空薛修义、故太傅破六韩常三人配飨高祖庙庭。是月，帝亲<br /><br />&nbsp;&nbsp;&nbsp;&nbsp;戎北讨库莫奚，出长城。虏奔遁，分兵致讨，大获牛马，括总入晋阳宫。十二月<br /><br />&nbsp;&nbsp;&nbsp;&nbsp;丙午，车驾至晋阳。<br /><br />&nbsp;&nbsp;&nbsp;&nbsp;二年春正月辛亥，祀圆丘。壬子，E于太庙。癸丑，诏降罪人各有差。二月<br /><br />&nbsp;&nbsp;&nbsp;&nbsp;丁丑，诏内外执事之官从五品已上、及三府主簿录事参军、诸王文学、侍御史、<br /><br />&nbsp;&nbsp;&nbsp;&nbsp;廷尉三官、尚书郎中、中书舍人，每二年之内，各举一人。冬十月丙子，以尚书<br /><br />&nbsp;&nbsp;&nbsp;&nbsp;令、彭城王廖太保，长乐王尉粲为太尉。己酉，野雉栖于前殿之庭。十一月<br /><br />&nbsp;&nbsp;&nbsp;&nbsp;甲辰，诏曰：“朕婴此暴疾，奄忽无逮。今嗣子冲眇，未闲政术，社稷业重，理<br /><br />&nbsp;&nbsp;&nbsp;&nbsp;归上德。右丞相、长广王湛，研机测化，体道居宗，人雄之望，海内瞻仰，同胞<br /><br />&nbsp;&nbsp;&nbsp;&nbsp;共气，家国所凭。可遣尚书左仆射、赵郡王睿喻旨，征王统兹大宝。其丧纪之礼，<br /><br />&nbsp;&nbsp;&nbsp;&nbsp;一同汉文，三十六日，悉从公除。山陵施用，务从俭约。”先是，帝不豫而无阙<br /><br />&nbsp;&nbsp;&nbsp;&nbsp;听览，是日，崩于晋阳宫，时年二十七。大宁元年闰十二月癸卯，梓宫还邺，上<br /><br />&nbsp;&nbsp;&nbsp;&nbsp;谥曰孝昭皇帝。庚午，葬于文静陵。<br /><br />&nbsp;&nbsp;&nbsp;&nbsp;帝聪敏有识度，深沈能断，不可窥测。身长八尺，腰带十围，仪望风表，迥<br /><br />&nbsp;&nbsp;&nbsp;&nbsp;然独秀。自居台省，留心政术，闲明簿领，吏所不逮。及正位宸居，弥所克励，<br /><br />&nbsp;&nbsp;&nbsp;&nbsp;轻徭薄赋，勤恤人隐。内无私宠，外收人物，虽后父，位亦特进无别。日昃临明，<br /><br />&nbsp;&nbsp;&nbsp;&nbsp;务知人之善恶。每访问左右，冀获直言。曾问舍人裴泽在外议论得失，泽率尔对<br /><br />&nbsp;&nbsp;&nbsp;&nbsp;曰：“陛下聪明至公，自可远侔古昔，而有识之士，咸言伤细，帝王之度，颇为<br /><br />&nbsp;&nbsp;&nbsp;&nbsp;未弘。”帝笑曰：“诚如卿言。朕初临万机，虑不周悉，故致尔耳。此事安可久<br /><br />&nbsp;&nbsp;&nbsp;&nbsp;行，恐后又嫌疏漏。”泽因被宠遇。其乐闻过也如此。赵郡王睿与库狄显安侍坐，<br /><br />&nbsp;&nbsp;&nbsp;&nbsp;帝曰：“须拔我同堂弟，显安我亲姑子，今序家人礼，除君臣之敬，可言我之不<br /><br />&nbsp;&nbsp;&nbsp;&nbsp;逮。”显安曰：“陛下多妄言。”曰：“若何？”对曰：“陛下昔见文宣以马鞭<br /><br />&nbsp;&nbsp;&nbsp;&nbsp;挞人，常以为非，而今行之，非妄言邪？”帝握其手谢之。又使直言，对曰：<br /><br />&nbsp;&nbsp;&nbsp;&nbsp;“陛下太细，天子乃更似吏。”帝曰：“朕甚知之，然无法来久，将整之以至无<br /><br />&nbsp;&nbsp;&nbsp;&nbsp;为耳。”又问王，，答如显安，皆从容受纳。性至孝。太后不豫，出居南宫，<br /><br />&nbsp;&nbsp;&nbsp;&nbsp;帝行不正履，容色贬悴，衣不解带，殆将四旬。殿去南宫五百余步，鸡鸣而去，<br /><br />&nbsp;&nbsp;&nbsp;&nbsp;辰时方还，来去徒行，不乘舆辇。太后所苦小增，便即寝伏阁外，食饮药物，尽<br /><br />&nbsp;&nbsp;&nbsp;&nbsp;皆躬亲。太后尝心痛，不自堪忍，帝立侍帷前，以爪掐手心，血流出袖。友爱诸<br /><br />&nbsp;&nbsp;&nbsp;&nbsp;弟，无君臣之隔。雄勇有谋。于时国富兵强，将雪神武遗恨，意在顿驾平阳，为<br /><br />&nbsp;&nbsp;&nbsp;&nbsp;进取之策。远图不遂，惜哉。<br /><br />&nbsp;&nbsp;&nbsp;&nbsp;初，帝与济南约，不相害。及舆驾在晋阳，武成镇邺。望气者云“邺城有天<br /><br />&nbsp;&nbsp;&nbsp;&nbsp;子气。”帝恐济南复兴，乃密行鸩毒。济南不从，乃扼而杀之。后颇愧悔。初苦<br /><br />&nbsp;&nbsp;&nbsp;&nbsp;内热，频进渴散。时有尚书令史姓赵，于邺见文宣从杨帧⒀嘧酉椎任餍校言相<br /><br />&nbsp;&nbsp;&nbsp;&nbsp;与复仇。帝在晋阳宫，与毛夫人亦见焉。遂渐危笃，备禳厌之事，或煮油四洒，<br /><br />&nbsp;&nbsp;&nbsp;&nbsp;或持炬烧逐。诸厉方出殿梁，山骑栋上，歌呼自若，了无惧容。时有天狗下，乃<br /><br />&nbsp;&nbsp;&nbsp;&nbsp;于其所讲武以厌之，有兔惊马，帝坠而绝肋。太后视疾，问济南所在者三，帝不<br /><br />&nbsp;&nbsp;&nbsp;&nbsp;对。太后怒曰：“杀去邪！不用吾言，死其宜矣。”临终之际，唯扶服床枕，叩<br /><br />&nbsp;&nbsp;&nbsp;&nbsp;头求哀。遣使诏追长广王入纂大统。又手书云：“宜将吾妻子置一好处，勿学前<br /><br />&nbsp;&nbsp;&nbsp;&nbsp;人也。”<br /><br />&nbsp;&nbsp;&nbsp;&nbsp;论曰：神武平定四方，威权在己。迁邺之后，虽主祭有人，号令所加，政皆<br /><br />&nbsp;&nbsp;&nbsp;&nbsp;自出。文宣因循鸿业，内外叶从。自朝及野，群心属望。东魏之地，举国乐推，<br /><br />&nbsp;&nbsp;&nbsp;&nbsp;曾未期月，遂登宸极。始则存心政事，风化肃然，数年之间，朝野安V。其后纵<br /><br />&nbsp;&nbsp;&nbsp;&nbsp;酒肆欲，事极猖狂，昏邪残暴，近代未有。飨国不永，实由斯疾。济南继业，大<br /><br />&nbsp;&nbsp;&nbsp;&nbsp;革其弊，风教粲然，|绅称幸。股肱辅弼，虽怀厥诚，既不能赞弘道德，和睦亲<br /><br />&nbsp;&nbsp;&nbsp;&nbsp;懿；又不能远虑防身，深谋卫主。应断不断，自取其灾。臣既诛夷，君寻废辱，<br /><br />&nbsp;&nbsp;&nbsp;&nbsp;皆任非其器之所致尔。孝昭早居台阁，故事通明；人吏之间，无所不委。文宣崩<br /><br />&nbsp;&nbsp;&nbsp;&nbsp;后，大革前弊。及临尊极，留心更深，时人服其明而讥其细也。情好稽古，率由<br /><br />&nbsp;&nbsp;&nbsp;&nbsp;礼度；将封先代之胤，且敦学校之风；征召才贤，文武毕集。于时周氏朝政，移<br /><br />&nbsp;&nbsp;&nbsp;&nbsp;于宰臣；主将相猜，不无危殆。乃眷关右，实怀兼并之志。经谋宏旷，谅近代之<br /><br />&nbsp;&nbsp;&nbsp;&nbsp;明主。而降年不永，其故何哉？岂幽显之涂，别有复报；将齐之基宇，止在于斯。<br /><br />&nbsp;&nbsp;&nbsp;&nbsp;帝欲大之，天不许也？</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1718);">加入书签</a><a
                        href="1717.html">上一页</a>&larr;<a href="index.html">返回列表</a>&rarr;<a
                            href="1719.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1717.html"; var next_page = "1719.html"; var index_page = "index.html"; var sortid = "9"; var article_id = "29"; var chapter_id = "1718"; var articlename = "北史"; var chaptername = " 卷七 齐本纪中第七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>