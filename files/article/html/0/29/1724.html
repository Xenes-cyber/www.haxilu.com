<!DOCTYPE html>
<html>
<head>
<meta charset="gbk" />
<title>北史- 卷十二 隋本纪下第十二-在线阅读-哈西文学网</title>
<meta name="keywords" content="李延寿，北史， 卷十二 隋本纪下第十二全文， 卷十二 隋本纪下第十二在线阅读 哈西文学网" />
<meta name="description" content="哈西文学网提供李延寿的北史  卷十二 隋本纪下第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1724.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1724.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 隋本纪下第十二</h1>
            <div class="link xb">
                <a href="1723.html">上一页</a>&larr;<a href="index.html">返回列表</a>&rarr;<a
                    href="1727.html">下一页</a></div>			
            <div id="BookText">&nbsp;&nbsp;&nbsp;&nbsp;炀皇帝讳广，一名英，小字阿，高祖第二子也。母曰文献独孤皇后。上美<br /><br />&nbsp;&nbsp;&nbsp;&nbsp;姿仪，少敏慧。高祖及后于诸子中，特所钟爱。在周以高祖勋，封雁门郡公。开<br /><br />&nbsp;&nbsp;&nbsp;&nbsp;皇元年，立为晋王，拜柱国、并州总管，时年十三。寻授武卫大将军，进上柱国、<br /><br />&nbsp;&nbsp;&nbsp;&nbsp;河北道行台尚书令，大将军如故。高祖令项城公歆、安道公李彻辅导之。上好学，<br /><br />&nbsp;&nbsp;&nbsp;&nbsp;善属文，沈深严重，朝野属望。高祖密令善相者来和遍视诸子。和曰：“晋王眉<br /><br />&nbsp;&nbsp;&nbsp;&nbsp;上双骨隆起，贵不可言。”既而高祖幸上所居第，见乐器弦多断绝，又有尘埃，<br /><br />&nbsp;&nbsp;&nbsp;&nbsp;若不用者，以为不好声妓之玩。上尤自矫饰，当时称为仁孝。尝观猎遇雨，左右<br /><br />&nbsp;&nbsp;&nbsp;&nbsp;进油衣，上曰：“士卒皆沾湿，我独衣此乎！”乃令持去。六年，转淮南道行台<br /><br />&nbsp;&nbsp;&nbsp;&nbsp;尚书令。其年，征拜雍州牧、内史令。<br /><br />&nbsp;&nbsp;&nbsp;&nbsp;八年冬，大举伐陈，以上为行军元帅。及陈平，执陈湘州刺史施文庆、散骑<br /><br />&nbsp;&nbsp;&nbsp;&nbsp;常侍沈客卿、市令汤慧朗、刑法监徐析、尚书都令史暨慧，以其邪佞，有害于民，<br /><br />&nbsp;&nbsp;&nbsp;&nbsp;斩之石阙下以谢三吴。于是封府库资财，无所取，天下称贤。进位太尉，赐路车、<br /><br />&nbsp;&nbsp;&nbsp;&nbsp;乘马、衮冕之服，玄、白璧各一双。复拜并州总管。俄而江南高智慧等相聚作<br /><br />&nbsp;&nbsp;&nbsp;&nbsp;乱，徙上为扬州总管，镇江都，每岁一朝。高祖之祠太山也，领武候大将军。明<br /><br />&nbsp;&nbsp;&nbsp;&nbsp;年，归藩，后数载，突厥寇边，复为行军元帅，出灵武。无虏而旋。及太子勇废，<br /><br />&nbsp;&nbsp;&nbsp;&nbsp;立上为皇太子。是月，当受册。高祖曰：“吾以大兴公成帝业。”令上出舍大兴。<br /><br />&nbsp;&nbsp;&nbsp;&nbsp;其夜，烈风大雪，地震山崩，民舍多坏，压死者百余口。仁寿初，奉诏巡抚东南。<br /><br />&nbsp;&nbsp;&nbsp;&nbsp;是后，高祖每避署仁寿宫，恒令上监国。<br /><br />&nbsp;&nbsp;&nbsp;&nbsp;四年七月，高祖崩，上即皇帝位于仁寿宫。八月，奉梓宫还京师。并州总管、<br /><br />&nbsp;&nbsp;&nbsp;&nbsp;汉王谅举兵反，诏尚书左仆射杨素讨平之。九月乙巳，以备身将军崔彭为左领军<br /><br />&nbsp;&nbsp;&nbsp;&nbsp;大将军。十一月乙未，幸洛阳。丙申，发丁男十数万掘堑，自龙门东接长平、汲<br /><br />&nbsp;&nbsp;&nbsp;&nbsp;郡，抵临清关，度河，至浚仪，襄城，达于上洛，以置关防。癸丑，诏曰：<br /><br />&nbsp;&nbsp;&nbsp;&nbsp;乾道变化，阴阳所以消息；沿创不同，生灵所以顺序。若使天意不变，施化<br /><br />&nbsp;&nbsp;&nbsp;&nbsp;何以成四时？人事不易，为政何以利万姓？《易》不云乎，通其变，使民不倦。<br /><br />&nbsp;&nbsp;&nbsp;&nbsp;变则通，通则久。有德则可久，有功则可大。朕又闻之，安安而能迁，民用丕变。<br /><br />&nbsp;&nbsp;&nbsp;&nbsp;是故姬邑两周，如武王之意；殷人五徙，成汤后之业。若不因民顺天，功业见乎<br /><br />&nbsp;&nbsp;&nbsp;&nbsp;变，爱民治国者，可不谓欤。<br /><br />&nbsp;&nbsp;&nbsp;&nbsp;然雒邑自古之都，王畿之内，天地之所合，阴阳之所和；控以三河，固以四<br /><br />&nbsp;&nbsp;&nbsp;&nbsp;塞；水陆通，贡赋等。故汉祖曰：“吾行天下多矣，唯见雒阳。”自古皇王，何<br /><br />&nbsp;&nbsp;&nbsp;&nbsp;尝不留意，所不都者，盖有由焉。或以九州未一，或以困其府库，作雒之制，所<br /><br />&nbsp;&nbsp;&nbsp;&nbsp;以未暇也。我有隋之始，便欲创兹怀、雒，日复一日，越暨于今。念兹在兹，兴<br /><br />&nbsp;&nbsp;&nbsp;&nbsp;言感哽。朕肃膺宝历，纂临万邦，遵而不失，心奉先志。今者，汉王谅悖逆，毒<br /><br />&nbsp;&nbsp;&nbsp;&nbsp;被山东；遂令州县，或沦非所。由关河悬远，兵不赴急。加以并州移户，复在河<br /><br />&nbsp;&nbsp;&nbsp;&nbsp;南；周迁殷民，意在于此。况复南服遐远，东夏殷大，因机顺动，今也其时。群<br /><br />&nbsp;&nbsp;&nbsp;&nbsp;司百辟，佥谐厥议。但成周[J，弗堪胥宇。今可于伊雒营建东京，便即设官<br /><br />&nbsp;&nbsp;&nbsp;&nbsp;分职，以为民极也。夫宫室之制，本以便生人；上栋下宇，足以避风露。高台广<br /><br />&nbsp;&nbsp;&nbsp;&nbsp;厦，岂曰适形？故《传》云：俭，德之恭；侈，恶之大。宣尼有云：与其不逊也，<br /><br />&nbsp;&nbsp;&nbsp;&nbsp;宁俭。岂谓瑶台琼室，方为宫殿者乎？土阶采椽，而非帝王者乎？是知非天下以<br /><br />&nbsp;&nbsp;&nbsp;&nbsp;奉一人，乃一人以主天下也。民惟国本，本固邦宁。百姓足，孰与不足。今所营<br /><br />&nbsp;&nbsp;&nbsp;&nbsp;构，务从节俭。无令雕墙峻宇，复起于当今；俗使卑宫菲食，将贻于后世。有司<br /><br />&nbsp;&nbsp;&nbsp;&nbsp;明为条格，称朕意焉。<br /><br />&nbsp;&nbsp;&nbsp;&nbsp;十二月乙丑，以右武卫将军来护儿为右骁卫大将军。戊辰，以柱国李景为右<br /><br />&nbsp;&nbsp;&nbsp;&nbsp;武卫大将军，以右卫率周罗T为右武候大将军。<br /><br />&nbsp;&nbsp;&nbsp;&nbsp;大业元年春正月壬辰朔，大赦，改元。立妃萧氏为皇后。改豫州为溱州，洛<br /><br />&nbsp;&nbsp;&nbsp;&nbsp;州为豫州。废诸州总管府。丙申，立晋王昭为皇太子。丁酉，以上柱国宇文述为<br /><br />&nbsp;&nbsp;&nbsp;&nbsp;左卫大将军，上柱国郭衍为左武卫大将军，延寿公于仲文为右卫大将军。己亥，<br /><br />&nbsp;&nbsp;&nbsp;&nbsp;以豫章王┪豫州牧。戊申，发八使巡省风俗。下诏曰：<br /><br />&nbsp;&nbsp;&nbsp;&nbsp;昔者哲王之理天下也，其在爱民乎？既富而教，家给人足，故能风教淳厚，<br /><br />&nbsp;&nbsp;&nbsp;&nbsp;远至迩安。理定功成，率由斯道。朕恭嗣宝位，抚育黎献，夙夜战兢，若临川谷。<br /><br />&nbsp;&nbsp;&nbsp;&nbsp;虽则聿遵先绪，弗敢失坠，永言政术，多有缺然。况以四海之远，兆民之众，未<br /><br />&nbsp;&nbsp;&nbsp;&nbsp;获亲临，问其疾苦。每虑幽仄莫举，冤屈不申，一物失所，用伤和气。万方有罪，<br /><br />&nbsp;&nbsp;&nbsp;&nbsp;责在朕躬，所以兴寤增叹，而夕惕载怀者也。今既布政惟始，宜存宽大。可分遣<br /><br />&nbsp;&nbsp;&nbsp;&nbsp;使人，巡省方俗，宣扬风化，荐拔淹滞，申达幽枉。孝悌力田，给以优复。鳏寡<br /><br />&nbsp;&nbsp;&nbsp;&nbsp;孤独不能自存者，量加振济。义夫节妇，旌表门闾。高年之老，加其板授，并依<br /><br />&nbsp;&nbsp;&nbsp;&nbsp;别条，赐以粟帛。笃疾之徒给侍丁者，虽有侍养之名，曾无Q赡之实，明加检校，<br /><br />&nbsp;&nbsp;&nbsp;&nbsp;使得存养。若有名行显著，操履修洁；及学业才能，一艺可取，咸宜访采，将身<br /><br />&nbsp;&nbsp;&nbsp;&nbsp;入朝。所在州县，以礼发遣。其蠹政害人，不便于时者，使还之日，具录奏闻。<br /><br />&nbsp;&nbsp;&nbsp;&nbsp;己酉，以吴州总管宇文弼为刑部尚书。二月己卯，以尚书左仆射杨素为尚书<br /><br />&nbsp;&nbsp;&nbsp;&nbsp;令。三月丁未，诏尚书令杨素、纳言杨达、将作大匠宇文恺营建东京，徙豫州郭<br /><br />&nbsp;&nbsp;&nbsp;&nbsp;下居民以实之。戊申，诏曰：“听采舆颂，谋及黎庶，故能审政刑之得失。是知<br /><br />&nbsp;&nbsp;&nbsp;&nbsp;昧旦思治，欲使幽枉必达，彝伦有章。而牧宰任称朝委，苟为侥幸，以求考课，<br /><br />&nbsp;&nbsp;&nbsp;&nbsp;虚立殿最，不存理实。纲纪于是不理，冤屈所以莫申。关河重阻，无由自达。朕<br /><br />&nbsp;&nbsp;&nbsp;&nbsp;故建立东京，躬亲存问。今将巡历淮海，观省风俗。眷求谠言，徒繁词翰，而乡<br /><br />&nbsp;&nbsp;&nbsp;&nbsp;校之内，阙尔无闻；b然夕惕，用劳兴寝。其民下有知州县官人政理苛刻，侵<br /><br />&nbsp;&nbsp;&nbsp;&nbsp;害百姓，背公徇私，不便于民者，听诣朝堂封奏。庶乎四聪以达，天下无冤。”<br /><br />&nbsp;&nbsp;&nbsp;&nbsp;又于皂涧营显仁宫，采海内奇禽异兽草木之类，以实园苑。徙天下富商大贾数万<br /><br />&nbsp;&nbsp;&nbsp;&nbsp;家于东京。辛亥，发河南诸郡男女七百万开通济渠，自西苑引谷、洛水达于河，<br /><br />&nbsp;&nbsp;&nbsp;&nbsp;自板渚引河通于淮。庚申，遣黄门侍郎王弘、上仪同于士澄往江南采木，造龙舟、<br /><br />&nbsp;&nbsp;&nbsp;&nbsp;凤\、黄龙、赤舰楼船等数万艘。夏四月癸亥，大将军刘仲方击林邑破之。五月<br /><br />&nbsp;&nbsp;&nbsp;&nbsp;庚戌，户部尚书、义丰侯韦冲卒。甲子，荧惑入太微。秋七月丁酉，制战亡之家，<br /><br />&nbsp;&nbsp;&nbsp;&nbsp;给复十年。丙午，滕王纶、卫王集并夺爵徙边。闰七月甲子，以尚书令杨素为太<br /><br />&nbsp;&nbsp;&nbsp;&nbsp;子太师，安德王雄为太子太傅，河间王弘为太子太保。丙子，诏曰：<br /><br />&nbsp;&nbsp;&nbsp;&nbsp;君民建国，教学为先；移风易俗，必自兹始。而言绝义乖，多历年代，进德<br /><br />&nbsp;&nbsp;&nbsp;&nbsp;修业，其道浸微。汉采坑焚之余，不绝如线；晋承板荡之运，扫地将尽。自时厥<br /><br />&nbsp;&nbsp;&nbsp;&nbsp;后，军国多虞；虽复黉宇时建，示同爱礼；函丈或陈，殆为虚器。遂使纡青拖紫，<br /><br />&nbsp;&nbsp;&nbsp;&nbsp;非以学优；制锦操刀，类多墙面。上陵下替，纲维不立，雅缺道消，实由于此。<br /><br />&nbsp;&nbsp;&nbsp;&nbsp;朕纂承洪绪，思弘大训。将欲尊师重道，用阐厥繇；讲信修睦，敦奖名教。方今<br /><br />&nbsp;&nbsp;&nbsp;&nbsp;区宇平壹，文轨攸同，十步之内，必有芳草；四海之中，岂无孝、秀。诸在家及<br /><br />&nbsp;&nbsp;&nbsp;&nbsp;见入学者，若有笃志好古，耽典悦礼，学行优敏，堪膺时务，所在采访，具以名<br /><br />&nbsp;&nbsp;&nbsp;&nbsp;闻。即当随其器能，擢以不次。若研精经术，未顾进仕，可依其艺业深浅，门荫<br /><br />&nbsp;&nbsp;&nbsp;&nbsp;高卑，虽未升朝，并量准给禄。庶夫恂恂善诱，不日成器，济济盈朝，何远之有。<br /><br />&nbsp;&nbsp;&nbsp;&nbsp;其国子等学，亦宜申明旧制，教习生徒，具为课试之法，以尽砥砺之道。<br /><br />&nbsp;&nbsp;&nbsp;&nbsp;八月壬寅，上御龙舟幸江都，以左武卫大将军郭衍为前军，右武卫大将军李<br /><br />&nbsp;&nbsp;&nbsp;&nbsp;景为后军。文武官五品以上给楼船，九品以上给黄篾。舳舻相接，二百余里。冬<br /><br />&nbsp;&nbsp;&nbsp;&nbsp;十月己丑，赦江、淮已南，扬州给复五年；旧总管内，给复三年。十一月己未，<br /><br />&nbsp;&nbsp;&nbsp;&nbsp;以大将军崔仲方为礼部尚书。<br /><br />&nbsp;&nbsp;&nbsp;&nbsp;二年春正月辛酉，东京成，赐监督者有差。以大理卿梁毗为刑部尚书。丁卯，<br /><br />&nbsp;&nbsp;&nbsp;&nbsp;遣十使，并省州县。二月丙戌，诏尚书令杨素、吏部尚书牛弘、大将军宇文恺、<br /><br />&nbsp;&nbsp;&nbsp;&nbsp;内史侍郎虞世基、礼部侍郎许善心制定舆服。始备辇辂及五时副车。上常服皮弁，<br /><br />&nbsp;&nbsp;&nbsp;&nbsp;十有二琪。文官弁服，玉；五品已上，给犊车通遥蝗公、亲王加油络。武<br /><br />&nbsp;&nbsp;&nbsp;&nbsp;官平巾帻，裤褶；三品已上，给槊。下至胥吏，服色各有差。非庶人不得<br /><br />&nbsp;&nbsp;&nbsp;&nbsp;戎服。戊戌，置都尉官。三月庚午，车驾发江都。先是，太府少卿何稠、太府丞<br /><br />&nbsp;&nbsp;&nbsp;&nbsp;云定兴盛修仪仗，于是课州县送羽毛。百姓求捕之，网罗被水陆，禽兽有堪毡<br /><br />&nbsp;&nbsp;&nbsp;&nbsp;之用者，殆无遗类。至是而成。夏四月庚戌，上自伊阙，陈法驾，备千乘万骑，<br /><br />&nbsp;&nbsp;&nbsp;&nbsp;入于东京。辛亥，上御端门，大赦天下，免今年租赋。癸丑，以冀州刺史杨文思<br /><br />&nbsp;&nbsp;&nbsp;&nbsp;为民部尚书。五月甲寅，金紫光禄大夫、兵部尚书李通坐事免。乙卯，诏曰：<br /><br />&nbsp;&nbsp;&nbsp;&nbsp;“旌表先哲，式在飨祀。所以优礼贤能，显彰遗爱。朕永鉴前修，尚想名德，何<br /><br />&nbsp;&nbsp;&nbsp;&nbsp;尝不兴叹九原，属怀千载。其自古以来贤人君子，有能树声立德，佐世匡时，博<br /><br />&nbsp;&nbsp;&nbsp;&nbsp;利殊功，有益于人者，并宜营立祠宇，以时致祭。坟垄之处，不得侵践。有司量<br /><br />&nbsp;&nbsp;&nbsp;&nbsp;为条式，称朕意焉。”六月壬子，以尚书令、太子太师杨素为司徒。进封豫章王<br /><br />&nbsp;&nbsp;&nbsp;&nbsp;┪齐王。秋七月癸丑，以卫尉卿卫玄为工部尚书。庚申，制百官不得计考增<br /><br />&nbsp;&nbsp;&nbsp;&nbsp;级。必有德行功能，灼然显著者，擢之。壬戌，擢藩邸旧臣鲜于罗等二十七人，<br /><br />&nbsp;&nbsp;&nbsp;&nbsp;官爵有差。甲戌，皇太子昭薨。乙亥，上柱国、司徒、楚国公杨素薨。八月辛卯，<br /><br />&nbsp;&nbsp;&nbsp;&nbsp;封皇孙为燕王，侗为越王，侑为代王。九月乙丑，立秦王俊子浩为秦王。冬<br /><br />&nbsp;&nbsp;&nbsp;&nbsp;十月戊子，以灵州刺史段文振为兵部尚书。十二月庚寅，诏曰：“前代帝王，因<br /><br />&nbsp;&nbsp;&nbsp;&nbsp;时创业，君民建国，礼尊南面。面历运推移，年代永久，丘垄残毁，樵牧相趋；<br /><br />&nbsp;&nbsp;&nbsp;&nbsp;茔兆堙芜，封树莫辨。兴言沦灭，有怆于怀。自古以来帝王陵墓，可给随近十户，<br /><br />&nbsp;&nbsp;&nbsp;&nbsp;蠲其杂役，以供守视。”<br /><br />&nbsp;&nbsp;&nbsp;&nbsp;三年春正月癸亥，敕并州逆人已流配而逃亡者，所获之处，即宜斩决。丙子，<br /><br />&nbsp;&nbsp;&nbsp;&nbsp;长星竟天，出于东壁，二旬而止。是月，武阳郡上言河水清。二月己丑，慧星见<br /><br />&nbsp;&nbsp;&nbsp;&nbsp;于东井、文昌；历大陵、五车、北河，入太微，扫帝座，前后百余日而止。三月<br /><br />&nbsp;&nbsp;&nbsp;&nbsp;辛亥，车驾还京师。壬子，以大将军姚辩为左卫将军。癸丑，遣羽骑朱宽使于流<br /><br />&nbsp;&nbsp;&nbsp;&nbsp;求国。乙卯，河间王弘薨。夏四月庚辰，诏曰：“古者帝王观风俗，皆所以忧勤<br /><br />&nbsp;&nbsp;&nbsp;&nbsp;兆庶，安集遐荒。自蕃夷内附，未遑亲抚，山东经乱，须加存恤。今欲安辑河北，<br /><br />&nbsp;&nbsp;&nbsp;&nbsp;巡省赵、魏，所司依式。”甲申，颁律令，大赦天下，关内给复三年。壬辰，改<br /><br />&nbsp;&nbsp;&nbsp;&nbsp;州为郡。改度量衡，并依古式。改上柱国以下官为大夫。甲午，诏曰：<br /><br />&nbsp;&nbsp;&nbsp;&nbsp;天下之重，非独理所安；帝王之功，岂一士之略。自古明君哲后，立政经邦，<br /><br />&nbsp;&nbsp;&nbsp;&nbsp;何尝不选贤与能，振拔淹滞。周称多士，汉号得人，尚想前风，载怀钦伫。朕负<br /><br />&nbsp;&nbsp;&nbsp;&nbsp;夙兴，冕旒待旦。引领岩谷，置以周行；冀与群才，共康庶绩。而汇茅寂漠，<br /><br />&nbsp;&nbsp;&nbsp;&nbsp;投竿罕至。岂美璞韬采，未值良工；将介石在怀，确乎难拔？永鉴则哲，怃然兴<br /><br />&nbsp;&nbsp;&nbsp;&nbsp;叹。凡厥在位，譬诸股肱，若济巨川，义同舟楫。岂得保兹宠禄，晦尔所知，优<br /><br />&nbsp;&nbsp;&nbsp;&nbsp;游卒岁，甚非谓也。祁大夫之举善，良史以为至公；臧文仲之蔽贤，尼父讥其窃<br /><br />&nbsp;&nbsp;&nbsp;&nbsp;位。求诸往古，非无褒贬。宜思进善，用匡寡薄。夫孝悌有闻，人伦之本；德行<br /><br />&nbsp;&nbsp;&nbsp;&nbsp;敦厚，立身之基。或节义可称，或操履清洁，所以激贪厉俗，有益风化。强毅正<br /><br />&nbsp;&nbsp;&nbsp;&nbsp;直，执宪不挠，学业优敏，文才美秀；并为廊庙之用，实乃瑚琏之资。才堪将略，<br /><br />&nbsp;&nbsp;&nbsp;&nbsp;则拔之以御侮；力有骁壮，则任之以爪牙。爰及一艺可取，亦宜采录；若众善毕<br /><br />&nbsp;&nbsp;&nbsp;&nbsp;举，与时无弃。以此求理，庶几非远。文武有职事者，五品已上，宜依令十科举<br /><br />&nbsp;&nbsp;&nbsp;&nbsp;人。有一于此，不必求备。朕当待以不次，随才升用。其见任九品已上官者，不<br /><br />&nbsp;&nbsp;&nbsp;&nbsp;在举送之限。<br /><br />&nbsp;&nbsp;&nbsp;&nbsp;丙申，车驾北巡狩。丁酉，以刑部尚书宇文弼为礼部尚书。戊戌，敕百司不<br /><br />&nbsp;&nbsp;&nbsp;&nbsp;得践暴禾稼。其有须开为路者，有司计地所收，即以近仓酬赐，务从优厚。己亥，<br /><br />&nbsp;&nbsp;&nbsp;&nbsp;至赤岸泽，以太牢祭故太师李穆。五月丁巳，突厥启民可汗遣子拓特勒来朝。戊<br /><br />&nbsp;&nbsp;&nbsp;&nbsp;午，发河北十余郡丁男，自太行山达于并州，以通驰道。丙寅，启民可汗遣其兄<br /><br />&nbsp;&nbsp;&nbsp;&nbsp;子毗黎伽特勒来朝。辛未，启民可汗使请自入寒奉迎舆驾，上不许。癸酉，有星<br /><br />&nbsp;&nbsp;&nbsp;&nbsp;孛于文昌，上将星常皆动摇。六月辛巳，猎于连谷。丁亥，诏曰：<br /><br />&nbsp;&nbsp;&nbsp;&nbsp;聿追孝飨，德莫至焉；崇建寝庙，礼之大者。然则质文异代，损益殊时。学<br /><br />&nbsp;&nbsp;&nbsp;&nbsp;灭坑焚，经典散逸；宪章湮坠，庙堂制度，师说不同。所以世数多少，莫能是正，<br /><br />&nbsp;&nbsp;&nbsp;&nbsp;连室异宫，亦无定准。朕获奉祖宗，钦承景业，永惟严配，冀隆大典。于是询谋<br /><br />&nbsp;&nbsp;&nbsp;&nbsp;在位，博访儒术。咸以为高祖文皇帝受天明命，奄有区夏。拯群飞于四海，革雕<br /><br />&nbsp;&nbsp;&nbsp;&nbsp;弊于百王。恤狱缓刑，生灵皆遂其性；轻徭薄赋，比屋各安其业。芟夷宇宙，混<br /><br />&nbsp;&nbsp;&nbsp;&nbsp;壹车书。东渐西被，无思不服；南征北怨，俱荷来苏。驾毳乘风，历代所弗至；<br /><br />&nbsp;&nbsp;&nbsp;&nbsp;辫发左衽，声教所罕及。莫不厥角关塞，顿颡阙庭；译靡绝时，书无虚月。韬戈<br /><br />&nbsp;&nbsp;&nbsp;&nbsp;偃伯，天下晏如；嘉瑞休征，表里A福。猗欤伟欤，无得而名者也。朕又闻之，<br /><br />&nbsp;&nbsp;&nbsp;&nbsp;德厚者流光，理辨者礼缛。是以周之文、武，汉之高、光，其典章特立，谥号斯<br /><br />&nbsp;&nbsp;&nbsp;&nbsp;重。岂非缘情称述，即崇显之义乎。高祖文皇帝宜别建庙宇，以彰巍巍之德；仍<br /><br />&nbsp;&nbsp;&nbsp;&nbsp;遵月祭，用表蒸蒸之怀。有司以时创造，务合典制。又名位既殊，礼亦异等。天<br /><br />&nbsp;&nbsp;&nbsp;&nbsp;子七庙，事著前经；诸侯二昭，义有差降。故知以多为贵，王者之礼，今可依用，<br /><br />&nbsp;&nbsp;&nbsp;&nbsp;贻厥后昆。<br /><br />&nbsp;&nbsp;&nbsp;&nbsp;戊子，次榆林郡。丁酉，启民可汗来朝。己亥，吐谷浑、高昌并遣使贡方物。<br /><br />&nbsp;&nbsp;&nbsp;&nbsp;甲辰，上御北楼，观渔于河，以宴百僚。秋七月辛亥，启民可汗上表请变服，袭<br /><br />&nbsp;&nbsp;&nbsp;&nbsp;冠带。诏启民赞拜不名，在诸侯王上。甲寅，上于郡城东御大帐，其下备仪卫，<br /><br />&nbsp;&nbsp;&nbsp;&nbsp;建旌旗，宴启民及其部落三千五百人。奏百戏之乐，赐启民及其部落各有差。丙<br /><br />&nbsp;&nbsp;&nbsp;&nbsp;子，杀光禄大夫贺苦弼、礼部尚书宇文弼、太常卿高G。尚书左仆射苏威坐事免。<br /><br />&nbsp;&nbsp;&nbsp;&nbsp;发丁男百余万筑长城，西钜榆林，东至紫河，二旬而罢，死者十五六。八月壬午，<br /><br />&nbsp;&nbsp;&nbsp;&nbsp;车驾发榆林。乙酉，启民饰卢清道以候乘舆，帝幸其帐。启民奉觞上寿，宴赐极<br /><br />&nbsp;&nbsp;&nbsp;&nbsp;厚。上谓高丽使者曰：“归语尔王，当早来朝见。不然者，吾与启民巡彼土矣。”<br /><br />&nbsp;&nbsp;&nbsp;&nbsp;皇后亦幸义城公主帐。己丑，启民可汗归蕃。癸巳，入楼烦关。壬寅，次太原，<br /><br />&nbsp;&nbsp;&nbsp;&nbsp;诏营晋阳宫。九月己未，次济源，幸御史大夫张衡宅，宴享极欢。己巳，至于东<br /><br />&nbsp;&nbsp;&nbsp;&nbsp;都。壬申，以齐王┪河南尹、开府仪同三司。癸酉，以户部尚书杨文思为纳<br /><br />&nbsp;&nbsp;&nbsp;&nbsp;言。<br /><br />&nbsp;&nbsp;&nbsp;&nbsp;四年春正月乙巳，诏发河北诸郡男女百余万开永济渠，引沁水南达于河，北<br /><br />&nbsp;&nbsp;&nbsp;&nbsp;通涿郡。庚戌，百僚大射于允武殿。丁卯，赐城内居民米各十石。壬申，以太府<br /><br />&nbsp;&nbsp;&nbsp;&nbsp;卿元寿为内史令，鸿胪卿杨玄感为礼部尚书。癸酉，以工部尚书卫玄为右武候大<br /><br />&nbsp;&nbsp;&nbsp;&nbsp;将军，大理卿长孙炽为户部尚书。二月己卯，遣司朝谒者崔毅使突厥处罗，致汗<br /><br />&nbsp;&nbsp;&nbsp;&nbsp;血马。三月辛酉，以将作大匠宇文恺为工部尚书。壬戌，百济、倭、赤土、迦罗<br /><br />&nbsp;&nbsp;&nbsp;&nbsp;含国并遣使贡方物。乙丑，车驾幸五原，因出塞，巡长城。丙寅，遣屯田主事常<br /><br />&nbsp;&nbsp;&nbsp;&nbsp;骏使赤土，致罗Y。夏四月丙午，以离石之汾源、临泉，雁门之秀容为楼烦郡。<br /><br />&nbsp;&nbsp;&nbsp;&nbsp;起汾阳宫。癸丑，以河内太守张定和为左屯卫大将军。乙卯，诏曰：“突厥意利<br /><br />&nbsp;&nbsp;&nbsp;&nbsp;珍豆启民可汗率领部落，保附关塞，遵奉朝礼，思改戎俗。频入谒觐，屡有陈请。<br /><br />&nbsp;&nbsp;&nbsp;&nbsp;以毡墙毳幕，事穷荒陋；上栋下宇，愿同比屋。诚心恳切，朕之所重。宜于万寿<br /><br />&nbsp;&nbsp;&nbsp;&nbsp;戍置城造屋，其帷帐床褥以上，随事量给，务从优厚，称朕意焉。”五月壬申，<br /><br />&nbsp;&nbsp;&nbsp;&nbsp;蜀郡获三足乌，张掖获玄狐，各一。秋七月辛巳，发丁男二十余万筑长城，自榆<br /><br />&nbsp;&nbsp;&nbsp;&nbsp;林谷而东。乙未，左翊卫大将军宇文述破吐谷浑于曼头、赤水。八月辛酉，亲祠<br /><br />&nbsp;&nbsp;&nbsp;&nbsp;恒岳，河北道郡守毕集。大赦天下，车驾所经郡县，免一年租调。九月辛未，征<br /><br />&nbsp;&nbsp;&nbsp;&nbsp;天下鹰师，悉集东京，至者万余人。戊寅，慧星出五车，扫文昌，至房而灭。辛<br /><br />&nbsp;&nbsp;&nbsp;&nbsp;巳，诏免长城役者一年租赋。冬十月丙午，诏曰：“先师尼父，圣德在躬，诞发<br /><br />&nbsp;&nbsp;&nbsp;&nbsp;天纵之姿，宪章文武之道；命世膺期，蕴兹素王。而颓山之叹，忽逾于千祀；盛<br /><br />&nbsp;&nbsp;&nbsp;&nbsp;德之美，不在于百代。永惟懿范，宜有优崇。可立孔子后为绍圣侯，有司求其苗<br /><br />&nbsp;&nbsp;&nbsp;&nbsp;裔，录以申上。”辛亥，诏曰：“昔周王下车，首封唐虞之胤；汉帝承历，亦命<br /><br />&nbsp;&nbsp;&nbsp;&nbsp;殷周之后。皆所以褒立先代，宪章在昔。朕嗣膺景业，傍求雅训，有一弘益，钦<br /><br />&nbsp;&nbsp;&nbsp;&nbsp;若令典。以为周兼夏殷，文质大备；汉有天下，车书混一；魏晋沿袭，风流未远。<br /><br />&nbsp;&nbsp;&nbsp;&nbsp;并宜立后，以存继绝之义。有司可求其胄绪，列闻。”乙卯，颁新式于天下。<br /><br />&nbsp;&nbsp;&nbsp;&nbsp;五年春正月丙子，改东京为东都。癸未，诏天下均田”戊子，上自东都还京<br /><br />&nbsp;&nbsp;&nbsp;&nbsp;师。己丑，制民间铁叉搭钩刃之类，皆禁绝之。太守每岁密上属官景迹。<br /><br />&nbsp;&nbsp;&nbsp;&nbsp;二月戊戌，次于阌乡。诏祭古帝王陵及开皇功臣墓。庚子制，汉魏、周官不得为<br /><br />&nbsp;&nbsp;&nbsp;&nbsp;荫。辛丑，赤土国遣使贡方物。戊申，车驾至京师。丙辰，宴耆旧四百人于武德<br /><br />&nbsp;&nbsp;&nbsp;&nbsp;殿，颁赐各有差。己未，上御崇德殿之西院，愀然不悦，顾谓左右曰：“此先帝<br /><br />&nbsp;&nbsp;&nbsp;&nbsp;所居，实用增感，情所未安。于此院之西，别营一殿。”壬戌，制父母听随子之<br /><br />&nbsp;&nbsp;&nbsp;&nbsp;官。三月己巳，车驾西巡河右。庚午，有司言武功男子史永遵与从父昆弟同居，<br /><br />&nbsp;&nbsp;&nbsp;&nbsp;上嘉之，赐物一百段，米二百石，表其门闾。乙亥，幸扶风旧宅。夏四月己亥，<br /><br />&nbsp;&nbsp;&nbsp;&nbsp;大猎于陇西。壬寅，高丽、吐谷浑、伊吾并遣使来朝。乙巳，次狄道。党项羌来<br /><br />&nbsp;&nbsp;&nbsp;&nbsp;贡方物。癸亥，出临津关，度黄河，至西平，陈兵讲武。五月乙亥，上大猎于延<br /><br />&nbsp;&nbsp;&nbsp;&nbsp;山。长围周亘二千里。庚辰，入长宁谷。壬午，度星岭。甲申，宴郡臣于金山之<br /><br />&nbsp;&nbsp;&nbsp;&nbsp;上。丙戌，梁浩，御马度而桥坏，斩朝散大夫黄亘及督役者九人。吐谷浑主率<br /><br />&nbsp;&nbsp;&nbsp;&nbsp;众保覆袁川。帝分命内史元寿南屯金山，兵部尚书段文振北屯雪山，太仆卿杨义<br /><br />&nbsp;&nbsp;&nbsp;&nbsp;臣东屯琵琶峡，将军张寿西屯泥岭，四面围之。吐谷浑主伏允以数十骑遁出，遣<br /><br />&nbsp;&nbsp;&nbsp;&nbsp;其名王诈称伏允，保车我真山。壬辰，诏右屯卫大将军张定和往捕之。定和挺身<br /><br />&nbsp;&nbsp;&nbsp;&nbsp;挑战，为贼所杀。亚将柳武建击破之，斩首数百级。甲午，其仙头王穷蹙，率男<br /><br />&nbsp;&nbsp;&nbsp;&nbsp;女十余万口来降。六月丁酉，遣左光禄大夫梁默、右翊卫将军李琼等追吐谷浑主，<br /><br />&nbsp;&nbsp;&nbsp;&nbsp;皆遇贼，死之。癸卯，经大斗拔谷。山路隘险，鱼贯而出，风霰晦暝，与后宫相<br /><br />&nbsp;&nbsp;&nbsp;&nbsp;失。士卒冻死者大半。丙午，次张掖。辛亥，诏诸郡学业该通，才艺优洽；膂力<br /><br />&nbsp;&nbsp;&nbsp;&nbsp;骁壮，超绝等伦；在官勤奋，堪理政事；立性正直，不避强御：四科举人。壬子，<br /><br />&nbsp;&nbsp;&nbsp;&nbsp;高昌王曲伯雅来朝。伊吾吐屯设等献西域数千里之地，上大悦。癸丑，置西海、<br /><br />&nbsp;&nbsp;&nbsp;&nbsp;河源、鄯善、且末等四郡。丙辰，上御观风行殿，盛陈文物；奏九部乐，设鱼龙<br /><br />&nbsp;&nbsp;&nbsp;&nbsp;曼延，宴高昌王、吐屯设于殿上，以宠异之。其蛮夷陪列者，三十余国。戊午，<br /><br />&nbsp;&nbsp;&nbsp;&nbsp;大赦天下。开皇已来流配，悉放还乡。晋阳逆党，不在此例。陇右诸郡，给复三<br /><br />&nbsp;&nbsp;&nbsp;&nbsp;年。秋七月丁卯，置马牧于青海渚中，以求龙种，无效而止。九月癸未，车驾入<br /><br />&nbsp;&nbsp;&nbsp;&nbsp;长安。冬十月癸亥，诏曰：“优德尚齿，载之典训；尊事乞言，义彰胶序。鬻熊<br /><br />&nbsp;&nbsp;&nbsp;&nbsp;为师，无取筋力；方叔元老，克壮其猷。朕永言稽古，用求至理。是以庞眉黄发，<br /><br />&nbsp;&nbsp;&nbsp;&nbsp;更令收叙；务简秩优，无亏药饵，庶等卧理，伫其弘益。今岁耆老赴集者，可于<br /><br />&nbsp;&nbsp;&nbsp;&nbsp;近郡处置。年七十已上，疾患沈滞不堪居职，即给赐帛，送还本郡。其官至七品<br /><br />&nbsp;&nbsp;&nbsp;&nbsp;以上者，量给廪以终厥身。”十一月丙子，车驾幸东都。<br /><br />&nbsp;&nbsp;&nbsp;&nbsp;六年春正月癸亥朔，旦，有盗数十人，皆素冠练衣，焚香持华，自称弥勒佛。<br /><br />&nbsp;&nbsp;&nbsp;&nbsp;入自建国门，监门者皆稽首。既而夺卫士仗，将为乱。齐王┯龆斩之。于是<br /><br />&nbsp;&nbsp;&nbsp;&nbsp;都下大索，与相连坐者千余家。丁丑，角抵大戏于端门街，天下奇伎异艺毕集，<br /><br />&nbsp;&nbsp;&nbsp;&nbsp;终月而罢。帝数微服往观之。己丑，倭国遣使贡方物。二月乙巳，武贲郎将陈棱、<br /><br />&nbsp;&nbsp;&nbsp;&nbsp;朝请大夫张镇州击流水破之。献俘万七千口，颁赐百官。乙卯，诏曰：“夫帝图<br /><br />&nbsp;&nbsp;&nbsp;&nbsp;草创，王业艰难，咸依股肱，叶同心德；用能救厥颓运，克膺大宝。然后畴庸茂<br /><br />&nbsp;&nbsp;&nbsp;&nbsp;赏，开国承家；誓以山河，传之不朽。近代凋丧，四海未壹。茅土妄假，名实相<br /><br />&nbsp;&nbsp;&nbsp;&nbsp;乖；历兹永久，莫能惩革。皇运之初，百度伊始，犹循旧贯，未暇改作。今天下<br /><br />&nbsp;&nbsp;&nbsp;&nbsp;交泰，文轨攸同。宜率遵先典，永垂大训。自今已后，唯有功勋，乃得赐封，仍<br /><br />&nbsp;&nbsp;&nbsp;&nbsp;令子孙承袭。”丙辰，改封安德王雄为观王，河间王子庆为郇王。庚申，征魏、<br /><br />&nbsp;&nbsp;&nbsp;&nbsp;齐、周、陈乐人，悉配太常。三月癸亥，幸江都宫。甲子，以鸿胪卿史祥为左骁<br /><br />&nbsp;&nbsp;&nbsp;&nbsp;卫大将军。夏四月丁未，宴江、淮已南父老，颁赐各有差。六月辛卯，室韦、赤<br /><br />&nbsp;&nbsp;&nbsp;&nbsp;土并遣使贡方物。壬辰，雁门贼帅尉文通，聚众三千，保于莫壁谷，遣鹰扬杨伯<br /><br />&nbsp;&nbsp;&nbsp;&nbsp;泉击破之。甲寅，制江都太守，秩同京尹。冬十月壬申，刑部尚书梁毗卒。壬子，<br /><br />&nbsp;&nbsp;&nbsp;&nbsp;户部尚书、银青光禄大夫长孙炽卒。十二月己未，左光禄大夫、吏部尚书牛弘卒。<br /><br />&nbsp;&nbsp;&nbsp;&nbsp;辛酉，朱崖人王万昌举兵作乱，遣陇西太守韩洪讨平之。<br /><br />&nbsp;&nbsp;&nbsp;&nbsp;七年春正月壬寅，左武卫大将军、光禄大夫、真定侯郭衍卒。二月己未，上<br /><br />&nbsp;&nbsp;&nbsp;&nbsp;升钓台，临杨子津，大宴百僚，颁赐各有差。庚申，百济遣使朝贡。乙亥，上自<br /><br />&nbsp;&nbsp;&nbsp;&nbsp;江都御龙舟入通济渠，遂幸于涿郡。壬午，诏曰：“武有七德，先之以安民；政<br /><br />&nbsp;&nbsp;&nbsp;&nbsp;有六本，兴之以教义。高丽亏失藩礼，将欲问罪辽左，恢宣胜略。虽怀伐国，仍<br /><br />&nbsp;&nbsp;&nbsp;&nbsp;事省力。今往涿郡，巡抚民俗。其河北诸郡及山西、山东年九十已上，版授太守；<br /><br />&nbsp;&nbsp;&nbsp;&nbsp;八十者，授县令。三月丁亥，右光禄大夫、左屯卫大将军姚辩卒。夏四月庚午，<br /><br />&nbsp;&nbsp;&nbsp;&nbsp;幸涿郡之临朔宫。五月戊子，以武威太守樊子盖为民部尚书。秋，大水，山东、<br /><br />&nbsp;&nbsp;&nbsp;&nbsp;河南漂没三十余郡，民相卖为奴婢。冬十月乙卯，底柱山崩，偃水逆流数十里。<br /><br />&nbsp;&nbsp;&nbsp;&nbsp;戊午，以东平太守吐万绪为左屯卫大将军。十二月己酉，突厥处罗多利可汗来朝，<br /><br />&nbsp;&nbsp;&nbsp;&nbsp;帝大悦，接以殊礼。于时，辽东战士及馈运者填咽于道，昼夜不绝。苦役者，始<br /><br />&nbsp;&nbsp;&nbsp;&nbsp;为群盗。甲子，敕都尉、鹰扬与郡县相知追捕，随获斩决之。<br /><br />&nbsp;&nbsp;&nbsp;&nbsp;八年春正月辛巳，大军集于涿郡。以兵部尚书段文振为左候卫大将军。壬午，<br /><br />&nbsp;&nbsp;&nbsp;&nbsp;下诏曰：<br /><br />&nbsp;&nbsp;&nbsp;&nbsp;天地大德，降繁霜于秋令；圣哲至仁，著兵甲于刑典。故知造化之有肃杀，<br /><br />&nbsp;&nbsp;&nbsp;&nbsp;义在无私；帝王之用干戈，盖非获已。版泉、丹浦，莫匪龚行；取乱覆昏，咸由<br /><br />&nbsp;&nbsp;&nbsp;&nbsp;顺动。况乎甘野誓师，夏开承大禹之业；商郊问罪，周发成文王之志。永监载籍，<br /><br />&nbsp;&nbsp;&nbsp;&nbsp;属当朕躬。粤我有隋，诞膺灵命。兼三才而建极，一六合而为家。提封所渐，细<br /><br />&nbsp;&nbsp;&nbsp;&nbsp;柳、蟠桃之外；声教爰暨，紫舌、黄枝之域。远至迩安，罔弗和会；功成理定，<br /><br />&nbsp;&nbsp;&nbsp;&nbsp;于是乎在。而高丽小丑，迷昏不恭。崇聚勃、碣之间，荐食辽、柚境。虽复汉、<br /><br />&nbsp;&nbsp;&nbsp;&nbsp;魏诛夷，巢窟暂扰；乱离多阻，种落还集。萃川薮于前代，播实繁以迄今。眷彼<br /><br />&nbsp;&nbsp;&nbsp;&nbsp;华壤，翦为夷类。历年永久，恶稔既盈；天道祸淫，亡征已兆，乱常败德，非可<br /><br />&nbsp;&nbsp;&nbsp;&nbsp;胜图；掩慝怀奸，唯日不足。移告之严，未尝面受；朝觐之礼，莫肯躬亲。诱纳<br /><br />&nbsp;&nbsp;&nbsp;&nbsp;亡叛，不知纪极；充斥边垂，亟劳烽候。关析以之不静，生人为之废业。在昔薄<br /><br />&nbsp;&nbsp;&nbsp;&nbsp;伐，已漏天网。既缓前禽之戮，未即后服之诛。曾不怀恩，翻其长恶。乃兼契丹<br /><br />&nbsp;&nbsp;&nbsp;&nbsp;之党。虔刘海戍；习H之服，侵轶辽西。又青丘之表，咸修职贡；碧海之滨，<br /><br />&nbsp;&nbsp;&nbsp;&nbsp;同禀正朔。遂复寇攘政琛赆，遏绝往来；虐及弗辜，诚而遇祸。轺轩奉使，爰暨<br /><br />&nbsp;&nbsp;&nbsp;&nbsp;海东；旌节所次，途经藩境；而拥塞道路，拒绝王人。无事君之心，岂为臣之礼？<br /><br />&nbsp;&nbsp;&nbsp;&nbsp;此而可忍，孰不可容！且法令苛酷，赋敛烦重。强臣豪族，咸执国均；朋党比周，<br /><br />&nbsp;&nbsp;&nbsp;&nbsp;以之成俗。贿货如市，冤枉莫申。重以仍岁灾凶，比屋饥馑；兵戈不息，徭役无<br /><br />&nbsp;&nbsp;&nbsp;&nbsp;期。力竭转输，身填沟壑。百姓愁苦，爰谁适从。境内哀惶，不胜其弊。回面内<br /><br />&nbsp;&nbsp;&nbsp;&nbsp;向，各怀性命之图；黄发稚齿，咸兴酷毒之叹。省俗观风，爰屈幽朔；吊人问罪，<br /><br />&nbsp;&nbsp;&nbsp;&nbsp;无俟再驾。亲总六师，用申九伐。拯厥阽危，协从天意；殄兹逋秽，克嗣先谟。<br /><br />&nbsp;&nbsp;&nbsp;&nbsp;今宜授律启行，分麾届路；掩勃识雷震，及夫余以电扫。比戈按甲，俟誓而后<br /><br />&nbsp;&nbsp;&nbsp;&nbsp;行；三令五申，必胜而后战。左第一军可镂方道，第二军可长岑道，第三军可海<br /><br />&nbsp;&nbsp;&nbsp;&nbsp;冥道，第四军可盖马道，第五军可建安道，第六军可南苏道，第七军可辽东道，<br /><br />&nbsp;&nbsp;&nbsp;&nbsp;第八军可玄菟道，第九军可扶余道，第十军可朝鲜道，第十一军可沃沮道，第十<br /><br />&nbsp;&nbsp;&nbsp;&nbsp;二军可乐浪道；右第一军可粘蝉道，第二军可含资道，第三军可浑弥道，第四军<br /><br />&nbsp;&nbsp;&nbsp;&nbsp;可临屯道，第五军可候城道，第六军可提奚道，第七军可踏顿道，第八军可肃慎<br /><br />&nbsp;&nbsp;&nbsp;&nbsp;道，第九军可碣石道，第十军可东<月施>道，第十一军可带方道，第十二军可襄平<br /><br />&nbsp;&nbsp;&nbsp;&nbsp;道。凡此众军，先奉庙略。络绎引途，总集平壤。莫非如豺如貔之勇，百战百胜<br /><br />&nbsp;&nbsp;&nbsp;&nbsp;之雄。顾眄则山岳倾颓，叱咤则风云腾郁。腹心攸同，爪牙斯在。朕躬驭元戎，<br /><br />&nbsp;&nbsp;&nbsp;&nbsp;为其节度。涉辽而东，循海之右。解倒悬于遐裔，问疾苦于遗黎。其外轻赍游阙，<br /><br />&nbsp;&nbsp;&nbsp;&nbsp;随机赴响；卷甲衔枚，出其不意。又沧海道军，舟舻千里；高帆电逝，巨舰云飞。<br /><br />&nbsp;&nbsp;&nbsp;&nbsp;横断沮江，迳造平壤。岛屿之望斯绝，坎井之路已穷。其余被发左衽之人，控弦<br /><br />&nbsp;&nbsp;&nbsp;&nbsp;待发；微、卢、彭、濮之旅，不谋同辞。杖顺临逆，人百其勇，以此众战，势等<br /><br />&nbsp;&nbsp;&nbsp;&nbsp;摧枯。然则王者之师，义存止杀；圣人之教，必也胜残。天罚有罪，本在元恶；<br /><br />&nbsp;&nbsp;&nbsp;&nbsp;人之多辟，胁从罔理。若高元泥首辕门，自归司寇，即解缚焚榇，弘之以恩。其<br /><br />&nbsp;&nbsp;&nbsp;&nbsp;余巨人，愿归朝奉化，咸加慰抚，各安生业，随才任用，无隔夷夏。营垒所次，<br /><br />&nbsp;&nbsp;&nbsp;&nbsp;务在整肃；萏尧有禁，秋毫勿犯。以布恩宥，以喻祸福。若其同恶相济，抗拒官<br /><br />&nbsp;&nbsp;&nbsp;&nbsp;军，国有常刑，俾无遗类。明加晓示，称朕意焉！<br /><br />&nbsp;&nbsp;&nbsp;&nbsp;总一百一十三万三千八百，号二百万，其馈运者倍之。癸未，第一军发，终<br /><br />&nbsp;&nbsp;&nbsp;&nbsp;四十日，引师乃尽。旌旗亘千里，近古出师之盛，未之有也。乙未，以右候卫大<br /><br />&nbsp;&nbsp;&nbsp;&nbsp;将军卫玄为刑部尚书。甲辰，内史令元寿卒。二月甲寅，诏曰：“朕观风燕裔，<br /><br />&nbsp;&nbsp;&nbsp;&nbsp;问罪辽滨，文武叶力，爪牙思奋；莫不执锐勤王，舍家从役。罕蓄仓廪之资，兼<br /><br />&nbsp;&nbsp;&nbsp;&nbsp;捐播殖之务。朕所以夕惕愀然，虑其匮乏。虽复素饱之众，情在忘私；悦使之徒，<br /><br />&nbsp;&nbsp;&nbsp;&nbsp;宜从其厚。诸行从一品以下璺赡既艘陨霞铱冢郡县宜数存问。若有粮食乏少，<br /><br />&nbsp;&nbsp;&nbsp;&nbsp;皆赈给之。或虽有田畴，贫弱不能自耕重，可于多丁富室，勤课相助。使夫居者<br /><br />&nbsp;&nbsp;&nbsp;&nbsp;有敛积之丰，行役无顾后之虑。”壬戎，司空、京兆尹、光禄大夫、观王雄薨。<br /><br />&nbsp;&nbsp;&nbsp;&nbsp;三月辛卯，兵部尚书、左候卫大将军段文振卒。癸巳，上御师。甲午，临戎于辽<br /><br />&nbsp;&nbsp;&nbsp;&nbsp;水桥。戊戌，大军为贼所拒，不果济。右屯卫大将军左光禄大夫麦铁杖、武贲郎<br /><br />&nbsp;&nbsp;&nbsp;&nbsp;将钱士雄、孟金叉等皆死之。甲午，车驾度辽，大战于东岸，击贼破之，进围辽<br /><br />&nbsp;&nbsp;&nbsp;&nbsp;东。乙未，大顿。见二大鸟，高丈余，皓身朱足，游泳自若。上异之，命工图写，<br /><br />&nbsp;&nbsp;&nbsp;&nbsp;并立铭颂。五月戊午，纳言杨达卒，于时，诸将各奉旨，不敢越机。既而高丽各<br /><br />&nbsp;&nbsp;&nbsp;&nbsp;固城守，攻之不下。六月己未，幸辽东，责怒诸将，止城西数里，御六合城。七<br /><br />&nbsp;&nbsp;&nbsp;&nbsp;月壬午，宇文述等败绩于萨水，右屯卫将军薛世雄死之。九军并陷，师奔还，亡<br /><br />&nbsp;&nbsp;&nbsp;&nbsp;者千余骑。癸卯，班师。九月庚辰，上至东都，己丑，诏：“军国异容，文武殊<br /><br />&nbsp;&nbsp;&nbsp;&nbsp;用，匡危拯难，则霸德攸兴；化人成俗，则王道斯贵。时当拨乱，屠贩可以登朝；<br /><br />&nbsp;&nbsp;&nbsp;&nbsp;世属隆平，经术然后升仕。丰都爰肇，儒服无预于周行；建武之朝，功臣不参于<br /><br />&nbsp;&nbsp;&nbsp;&nbsp;吏职。自三方未一，四海交争；不遑文教，唯尚武功。设官分职，罕以才授；班<br /><br />&nbsp;&nbsp;&nbsp;&nbsp;朝理人，乃由勋叙。莫非拔足行阵，出自勇夫。学之道，既所不习；政事之<br /><br />&nbsp;&nbsp;&nbsp;&nbsp;方，故亦无取。是非暗于在己，威福专于下吏。贪冒货贿，不知纪极；蠹政害民，<br /><br />&nbsp;&nbsp;&nbsp;&nbsp;实由于此。自今已后，诸授勋官者，并不得回授文武职事。庶遵彼更张，取类于<br /><br />&nbsp;&nbsp;&nbsp;&nbsp;调瑟；求诸名制，不伤于美锦。若吏部辄拟用者，御史即宜纠弹。”冬十月戊寅，<br /><br />&nbsp;&nbsp;&nbsp;&nbsp;工部尚书宇文恺卒。十一月己卯，以宗女华容公主嫁于高昌王。辛巳，光禄大夫<br /><br />&nbsp;&nbsp;&nbsp;&nbsp;韩寿卒。甲申，败将宇文述、于仲文等除名为民，斩尚书右丞刘士龙以谢天下。<br /><br />&nbsp;&nbsp;&nbsp;&nbsp;是岁，大旱疫，人多死，山东尤甚。密诏江、淮南诸郡，阅视民间童女姿质端丽<br /><br />&nbsp;&nbsp;&nbsp;&nbsp;者，每岁贡之。<br /><br />&nbsp;&nbsp;&nbsp;&nbsp;九年春正月丁丑，征天下兵，募民为骁果，集于涿郡。壬午，贼帅杜彦永、<br /><br />&nbsp;&nbsp;&nbsp;&nbsp;王润等陷平原郡，大掠而去。辛卯，置折冲、果毅、武勇、雄武等郎将官，以领<br /><br />&nbsp;&nbsp;&nbsp;&nbsp;骁果。乙未，平原李德逸聚众数万，称阿舅贼，劫掠山东。灵武白榆妄称奴贼，<br /><br />&nbsp;&nbsp;&nbsp;&nbsp;劫掠牧马；北连突厥，陇右多被其患。遣将军范贵讨之，连年不能克。戊戌，大<br /><br />&nbsp;&nbsp;&nbsp;&nbsp;赦。己亥，遣代王侑、刑部尚书卫玄镇京师。辛丑，以右骁卫将军李浑为右骁卫<br /><br />&nbsp;&nbsp;&nbsp;&nbsp;大将军。二月己未，济北人韩进洛聚众数万为群盗。壬午，复宇文述等官爵，又<br /><br />&nbsp;&nbsp;&nbsp;&nbsp;征兵讨高丽。三月丙子，济北人孟海公起兵为盗，众至数万。丁丑，发丁男十万<br /><br />&nbsp;&nbsp;&nbsp;&nbsp;城大兴。戊寅，幸辽东。以越王侗、工部尚书樊子盖镇东都。庚子，北海人郭方<br /><br />&nbsp;&nbsp;&nbsp;&nbsp;预聚徒为贼，自号卢公，众至三万，攻陷郡城，大掠而去。夏四月庚午，车驾度<br /><br />&nbsp;&nbsp;&nbsp;&nbsp;辽。壬申，遣宇文述、杨义臣趣平壤城。五月丁丑，荧惑入南斗。己卯，济北人<br /><br />&nbsp;&nbsp;&nbsp;&nbsp;甄宝车聚众万余，寇掠城邑。六月乙巳，礼部尚书杨玄感反于黎阳。丙辰，玄感<br /><br />&nbsp;&nbsp;&nbsp;&nbsp;逼东都。河南赞理裴弘策拒之，反为贼所败。戊辰，兵部侍郎斛斯政奔于高丽。<br /><br />&nbsp;&nbsp;&nbsp;&nbsp;庚午，上班师。高丽犯后军，敕右武卫大将军李景为后拒，遣左翊卫大将军宇文<br /><br />&nbsp;&nbsp;&nbsp;&nbsp;述、左候卫将军屈突通等驰传发兵，以讨玄感。秋七月己卯，令所在发人城县府<br /><br />&nbsp;&nbsp;&nbsp;&nbsp;驿。癸未，余杭人刘元进举兵反，众至数万。八月壬寅，左翊卫大将军宇文述等<br /><br />&nbsp;&nbsp;&nbsp;&nbsp;破杨玄感于阌乡，斩之。余党悉平。癸卯，吴人朱燮、晋陵人管崇拥众十万余，<br /><br />&nbsp;&nbsp;&nbsp;&nbsp;自称将军，寇江左。甲辰，制骁果之家，蠲免赋役。丁未，诏郡县城去道过五里<br /><br />&nbsp;&nbsp;&nbsp;&nbsp;已上者，徙就之。戊申，制盗贼籍没其家。乙卯，贼帅陈等三万，攻陷信安<br /><br />&nbsp;&nbsp;&nbsp;&nbsp;郡。辛酉，司农卿、光禄大夫、葛国公赵元淑以罪伏诛。九月己卯，济阴人吴海<br /><br />&nbsp;&nbsp;&nbsp;&nbsp;流、东海人彭孝才并举兵为盗，众数万。庚辰，贼帅梁慧尚聚众四万，陷苍梧郡。<br /><br />&nbsp;&nbsp;&nbsp;&nbsp;甲午，车驾次上谷。以供费不给，上大怒，免太守虞荷等官。丁酉，东阳人李三<br /><br />&nbsp;&nbsp;&nbsp;&nbsp;儿、向但子举兵作乱，众至万余。闰月己巳，幸博陵。庚午，上谓侍臣曰：“朕<br /><br />&nbsp;&nbsp;&nbsp;&nbsp;昔从先朝，周旋于此，年甫八岁。日月不居，倏经三纪，追惟曩昔，不可复希。”<br /><br />&nbsp;&nbsp;&nbsp;&nbsp;言未卒，流涕呜咽。侍卫者皆泣下沾襟。冬十月丁丑，贼帅吕明星率众数千围东<br /><br />&nbsp;&nbsp;&nbsp;&nbsp;郡，武贲郎将费青奴击斩之。乙酉，诏曰：“博陵昔为定州，地居冲要；先王历<br /><br />&nbsp;&nbsp;&nbsp;&nbsp;试所基，王化斯远。故以道冠《豳风》，义高姚邑。朕巡抚氓庶，爰届兹邦，瞻<br /><br />&nbsp;&nbsp;&nbsp;&nbsp;望郊廛，缅怀敬止。思所以宣播庆泽，覃被下人；崇纪显号，式光令绪。可改博<br /><br />&nbsp;&nbsp;&nbsp;&nbsp;陵为高阳郡，赦境内死罪以下，给复一年。”于是召高祖时故吏，皆量才授职。<br /><br />&nbsp;&nbsp;&nbsp;&nbsp;壬辰，以纳言苏威为开府仪同三司。朱燮、管崇推刘元进为天子，遣将军吐万绪、<br /><br />&nbsp;&nbsp;&nbsp;&nbsp;鱼俱罗讨之，连年不能克。齐人孟让、王薄等众十余万，据长白山，攻剽诸郡。<br /><br />&nbsp;&nbsp;&nbsp;&nbsp;清河贼张金称众各数万，勃海贼帅格谦，自号燕王，孙宣雅自号齐王，众各十万，<br /><br />&nbsp;&nbsp;&nbsp;&nbsp;山东苦之。丁亥，以右候卫将军郭荣为右候卫大将军。十一月己酉，右候卫将军<br /><br />&nbsp;&nbsp;&nbsp;&nbsp;冯孝慈讨张金称于清河，反为所败，孝慈死之。十二月甲辰，车裂杨玄感弟朝散<br /><br />&nbsp;&nbsp;&nbsp;&nbsp;大夫积善及党与十余人，仍焚而扬之。丁亥，扶风人向海明举兵作乱，称皇帝，<br /><br />&nbsp;&nbsp;&nbsp;&nbsp;建元白乌。遣太仆卿杨义臣击破之。<br /><br />&nbsp;&nbsp;&nbsp;&nbsp;十年春正月甲寅，以宗女为信义公主，嫁于突厥曷娑那可汗。二月辛未，诏<br /><br />&nbsp;&nbsp;&nbsp;&nbsp;百寮议伐高丽，数日无敢言者。戊子，诏曰：“竭力王役，致身戎事，咸由徇义，<br /><br />&nbsp;&nbsp;&nbsp;&nbsp;莫匪勤诚。委命草芥，暴骸原野；兴言念之，每怀愍恻。往年问罪，将届辽滨；<br /><br />&nbsp;&nbsp;&nbsp;&nbsp;庙算胜略，具有进止。而谅昏凶，罔识成败；高G愎狠，本无智谋。临三军犹儿<br /><br />&nbsp;&nbsp;&nbsp;&nbsp;戏，视人命如草芥；不遵成规，坐贻挠退。遂令死亡者众，不及埋藏。今宜遣使<br /><br />&nbsp;&nbsp;&nbsp;&nbsp;人，分道收葬。设祭于辽西郡，立道场一所。恩加泉壤，庶弭穷魂之冤；泽及枯<br /><br />&nbsp;&nbsp;&nbsp;&nbsp;骨，用弘仁者之惠。”辛卯，诏曰：<br /><br />&nbsp;&nbsp;&nbsp;&nbsp;黄帝五十二战，成汤二十七征，方乃德施诸侯，令行天下；卢芳小盗，汉祖<br /><br />&nbsp;&nbsp;&nbsp;&nbsp;尚且亲戎；隗嚣余烬，光武犹自登陇。岂不欲除暴止戈，劳而后逸者哉。朕纂承<br /><br />&nbsp;&nbsp;&nbsp;&nbsp;宝业，君临天下；日月所照，风雨所沾；孰非我臣，独隔声教。蕞尔高丽，僻居<br /><br />&nbsp;&nbsp;&nbsp;&nbsp;荒裔；鸱张狠噬，侮慢不恭；抄窃我边垂，侵逼我城镇。是以去岁出军，问罪辽、<br /><br />&nbsp;&nbsp;&nbsp;&nbsp;碣；殪长蛇于玄菟，戮封豕于襄平。扶余众军，风驰电逝；追奔逐北，径逾<br /><br />&nbsp;&nbsp;&nbsp;&nbsp;水。沧海舟楫，冲贼腹心；焚其城郭，@其宫室。高元伏钅质泥首，送款军门。<br /><br />&nbsp;&nbsp;&nbsp;&nbsp;寻请入朝，归罪司寇。朕以许其改过，乃诏班师。而长恶靡悛，宴安鸩毒。此而<br /><br />&nbsp;&nbsp;&nbsp;&nbsp;可忍，孰不可容。便可分命六师，百道俱进。朕当亲执武节，临御诸军；秣马九<br /><br />&nbsp;&nbsp;&nbsp;&nbsp;都，观兵辽水；顺天诛于海外，拯穷民于倒悬。征伐以正之；明德以诛之；止除<br /><br />&nbsp;&nbsp;&nbsp;&nbsp;元恶，余无所问。若有识存亡之分，悟安危之机，翻然北首，自求多福。必其同<br /><br />&nbsp;&nbsp;&nbsp;&nbsp;恶相济，抗拒王师，若火燎原，刑兹无赦。有司便宜宣布，咸使知闻。<br /><br />&nbsp;&nbsp;&nbsp;&nbsp;丁酉，扶风人唐弼举兵反，众十万，推李弘为天子，自称唐王。三月壬子，<br /><br />&nbsp;&nbsp;&nbsp;&nbsp;行幸涿郡。癸亥，次临渝宫。亲御戎服，l祭黄帝，斩叛军者以衅鼓。夏四月辛<br /><br />&nbsp;&nbsp;&nbsp;&nbsp;未，彭城贼张大彪聚众数万，保县薄山为盗，遣榆林太守董纯击破斩之。甲午，<br /><br />&nbsp;&nbsp;&nbsp;&nbsp;车驾次北平。五月庚子，诏举郡孝悌廉洁各十人。壬寅，贼帅宋世谟陷琅邪。庚<br /><br />&nbsp;&nbsp;&nbsp;&nbsp;申，延安人刘迦论举兵反，自称皇王，建元大世。六月辛未，贼帅郑文雅、林宝<br /><br />&nbsp;&nbsp;&nbsp;&nbsp;护等众三万，陷建安郡，太守杨景祥死之。秋七月癸丑，车驾次怀远镇。乙卯，<br /><br />&nbsp;&nbsp;&nbsp;&nbsp;曹国遣使贡方物。甲子，高丽遣使请降，囚送斛斯政。上大悦。八月己巳，班师。<br /><br />&nbsp;&nbsp;&nbsp;&nbsp;右卫大将军、左光禄大夫郑荣卒。冬十月丁卯，上至东都。己丑，还京师。十一<br /><br />&nbsp;&nbsp;&nbsp;&nbsp;月丙申，支解斛斯政于金光门外。乙巳，有事于南郊。己酉，贼帅司马长安破长<br /><br />&nbsp;&nbsp;&nbsp;&nbsp;平郡。乙卯，离石胡刘苗王举兵反，自称天子，以其弟六儿为永安王，众至数万。<br /><br />&nbsp;&nbsp;&nbsp;&nbsp;将军潘长文讨之，不能克。是月，贼帅王德仁拥众数万，保林虑山为盗。十二月<br /><br />&nbsp;&nbsp;&nbsp;&nbsp;壬申，上如东都，其日大赦天下。戊子，入东都。庚寅，贼帅孟让众十余万，据<br /><br />&nbsp;&nbsp;&nbsp;&nbsp;都梁宫。遣江都丞王世充击破之，尽虏其众。<br /><br />&nbsp;&nbsp;&nbsp;&nbsp;十一年春正月甲午朔，宴百寮。突厥、新罗、H、毕大辞、诃咄、傅越、<br /><br />&nbsp;&nbsp;&nbsp;&nbsp;乌那曷、波腊吐火罗、俱虑建、忽论、H、诃多、沛汗、龟兹、疏勒、于阗、<br /><br />&nbsp;&nbsp;&nbsp;&nbsp;安国、曹国、何国、穆国、毕、衣密、失范延、伽折、契丹等国，并遣使朝贡。<br /><br />&nbsp;&nbsp;&nbsp;&nbsp;戊戌，武贲郎将高建毗破贼帅颜宣政于齐郡，虏男女数千口。乙卯，大会蛮夷，<br /><br />&nbsp;&nbsp;&nbsp;&nbsp;设鱼龙曼延之乐，颁赐各有差。二月戊辰，贼帅杨仲绪等率众万余攻北平，滑公<br /><br />&nbsp;&nbsp;&nbsp;&nbsp;李景破斩之。庚午，诏曰：“设险守国，著自前经；重门御暴，事彰往策。所以<br /><br />&nbsp;&nbsp;&nbsp;&nbsp;宅土宁邦，禁邪固本。而近代战争，居人散逸，田畴无伍，郛郭不修。遂使游惰<br /><br />&nbsp;&nbsp;&nbsp;&nbsp;实繁，寇攘未息。今天下平一，海内晏如；宜令人悉城居，田随近给。使强弱相<br /><br />&nbsp;&nbsp;&nbsp;&nbsp;容，力役兼济；穿窬无所厝其奸宄，q蒲不得聚其逋逃。有司具为事条，务令得<br /><br />&nbsp;&nbsp;&nbsp;&nbsp;所。”丙子，王须拔反，自称漫天王，国号燕。贼帅魏刀儿自称历山飞，众各十<br /><br />&nbsp;&nbsp;&nbsp;&nbsp;余万，北连突厥，南寇赵。三月丁酉，杀右骁卫大将军光禄大夫J公李浑、将<br /><br />&nbsp;&nbsp;&nbsp;&nbsp;作监光禄大夫李敏，并族灭其家。癸卯，贼帅司马长安破西河。己酉，幸太原，<br /><br />&nbsp;&nbsp;&nbsp;&nbsp;避暑汾阳宫。秋七月己亥，淮南人张起绪举兵为盗，众至三万。辛丑，光禄大夫、<br /><br />&nbsp;&nbsp;&nbsp;&nbsp;右御卫大将军张寿卒。八月乙卯，巡北塞。戊辰，突厥始毕可汗率骑数十万，谋<br /><br />&nbsp;&nbsp;&nbsp;&nbsp;袭乘舆；义成公主遣使告变。壬申，车驾驰幸雁门。癸酉，突厥围城，官军频战<br /><br />&nbsp;&nbsp;&nbsp;&nbsp;不利。上大惧，欲率精骑溃围而出；民部尚书樊子盖固谏，乃止。齐王┮院<br /><br />&nbsp;&nbsp;&nbsp;&nbsp;军保于崞县。甲申，诏天下诸郡募兵。于是守令各来赴难。九月甲辰，突厥解围<br /><br />&nbsp;&nbsp;&nbsp;&nbsp;而去。丁未，曲赦太原、雁门死罪已下。冬十月壬戌，上至于东都。丁卯，彭城<br /><br />&nbsp;&nbsp;&nbsp;&nbsp;人魏骐聚众万余为盗，寇鲁郡。壬申，贼帅卢明月聚众十余万，寇陈、汝间。<br /><br />&nbsp;&nbsp;&nbsp;&nbsp;东海贼李子通拥众度淮，自号楚王，建元明政，寇江都。十一月乙卯，贼帅王须<br /><br />&nbsp;&nbsp;&nbsp;&nbsp;拔破高阳郡。十二月戊寅，有大流星如斛，坠明月营，破其冲车。庚辰，诏民部<br /><br />&nbsp;&nbsp;&nbsp;&nbsp;尚书樊子盖发关中兵，讨绛郡贼敬盘u、柴保昌等，经年不能克。谯郡人朱粲拥<br /><br />&nbsp;&nbsp;&nbsp;&nbsp;众数十万寇荆、襄，c称楚帝，建元昌达。汉南诸郡，多为所陷焉。<br /><br />&nbsp;&nbsp;&nbsp;&nbsp;十二年春正月甲午，雁门人翟松柏起兵于灵丘，众至数万，转攻傍县。二月<br /><br />&nbsp;&nbsp;&nbsp;&nbsp;己未，真腊遣使贡方物。甲子夜，有二大鸟似雕，飞入大业殿，止于御幄，至明<br /><br />&nbsp;&nbsp;&nbsp;&nbsp;而去。癸亥，东海贼卢公暹率众万余，保于苍山。夏四月丁巳，显阳门灾。癸亥，<br /><br />&nbsp;&nbsp;&nbsp;&nbsp;魏刀儿所部将甄翟儿号历山飞，众十万，转寇太原。将军潘长文讨之，反为所败，<br /><br />&nbsp;&nbsp;&nbsp;&nbsp;长文死之。五月丙戌朔，日有蚀之，既。癸巳，大流星殒于吴郡，为石。壬午，<br /><br />&nbsp;&nbsp;&nbsp;&nbsp;上于景华宫征求萤火，得数斛，夜出游山而放之，光遍岩谷。秋七月壬戌，民部<br /><br />&nbsp;&nbsp;&nbsp;&nbsp;尚书、光禄大夫、济北公樊子盖卒。甲子，幸江都宫，以越王侗、光禄大夫段达、<br /><br />&nbsp;&nbsp;&nbsp;&nbsp;太府卿元文都、检校民部尚书韦津、右武卫将军皇甫无逸、右司郎卢楚等总留守<br /><br />&nbsp;&nbsp;&nbsp;&nbsp;事。奉信郎崔民象以盗贼充斥，于建国门表谏不宜巡幸。上大怒，先解其颐，乃<br /><br />&nbsp;&nbsp;&nbsp;&nbsp;斩之。戊辰，冯翊人孙华自号总管，举兵为盗。高凉通守洗宝彻举兵作乱，岭南<br /><br />&nbsp;&nbsp;&nbsp;&nbsp;溪洞多应之。己巳，荧惑守羽林，月余乃退。车驾次汜水，奉信郎王爱仁以盗贼<br /><br />&nbsp;&nbsp;&nbsp;&nbsp;日盛，谏上，请还西京。上怒，斩之而行。八月乙巳，贼帅赵万海众数十万，自<br /><br />&nbsp;&nbsp;&nbsp;&nbsp;恒山寇高阳。壬子，有大流星如斗，出王良、阁道，声如坏墙。癸丑，大流星如<br /><br />&nbsp;&nbsp;&nbsp;&nbsp;瓮，出羽林。九月丁酉，东海人杜伏威、扬州沈觅敌等作乱，众至数万，右御卫<br /><br />&nbsp;&nbsp;&nbsp;&nbsp;将军陈棱击破之。戊午，有二枉矢，出北斗魁，委曲蛇形，注于南斗。壬戌，安<br /><br />&nbsp;&nbsp;&nbsp;&nbsp;定人荔非世雄杀临泾令，举兵作乱，自号将军。冬十月己丑，开府仪同三司、左<br /><br />&nbsp;&nbsp;&nbsp;&nbsp;翊卫大将军、光禄大夫、许公宇文述薨。十二月癸未，鄱阳贼操天成举兵反，自<br /><br />&nbsp;&nbsp;&nbsp;&nbsp;号元兴王，建元始兴，攻陷豫章郡。乙酉，以右翊卫大将军来护为开府仪同三司，<br /><br />&nbsp;&nbsp;&nbsp;&nbsp;行左翊卫大将军。壬辰，鄱阳人林士弘自称皇帝，国号楚，建元太平。攻陷九江、<br /><br />&nbsp;&nbsp;&nbsp;&nbsp;庐陵郡。唐公破甄翟儿于西河，虏男女千口。<br /><br />&nbsp;&nbsp;&nbsp;&nbsp;十三年春正月壬子，齐郡贼杜伏威率众度淮，攻陷历阳郡。丙辰，勃海贼窦<br /><br />&nbsp;&nbsp;&nbsp;&nbsp;建德设坛于河间之乐寿，自称长乐王，建元丁丑。辛巳，贼帅徐圆郎率众数千破<br /><br />&nbsp;&nbsp;&nbsp;&nbsp;东平郡。弘化人到成聚众万余人为盗，傍郡苦之。二月壬午，朔方人梁师都<br /><br />&nbsp;&nbsp;&nbsp;&nbsp;杀郡丞唐世宗，据郡反，自称大丞相。遣银青光禄大夫张世隆击之，反为所败。<br /><br />&nbsp;&nbsp;&nbsp;&nbsp;戊子，贼帅王子英破上谷郡。己丑，马邑校尉刘武周杀太守王仁恭，举兵作乱，<br /><br />&nbsp;&nbsp;&nbsp;&nbsp;北连突厥，自称定杨可汗。庚寅，贼帅李密、翟让等陷兴洛仓。越王侗遣武贲郎<br /><br />&nbsp;&nbsp;&nbsp;&nbsp;将刘长恭、光禄少卿房』髦，反为所败，死者十五六。庚子，李密自号魏公，<br /><br />&nbsp;&nbsp;&nbsp;&nbsp;称元年；开仓以赈群盗，众至数十万。河南诸郡，相继皆陷焉。壬寅，刘武周破<br /><br />&nbsp;&nbsp;&nbsp;&nbsp;武贲郎将王智辩于桑乾镇，智辩死之。三月戊午，庐江人张子路举兵反，遣右御<br /><br />&nbsp;&nbsp;&nbsp;&nbsp;卫将军陈棱讨平之。丁丑，贼帅李通德众十万寇庐江，左屯卫将军张镇州击破<br /><br />&nbsp;&nbsp;&nbsp;&nbsp;之。夏四月癸未，金城校尉薛举率众反，自称西秦霸王，建元秦兴。攻陷陇右诸<br /><br />&nbsp;&nbsp;&nbsp;&nbsp;郡。己丑，贼帅孟让夜入东都外郭，烧丰都市而去。癸巳，李密陷迥洛东仓。丁<br /><br />&nbsp;&nbsp;&nbsp;&nbsp;酉，贼帅房宪伯陷汝阴郡。是月，光禄大夫武贲郎将裴仁基、淮阳太守赵佗等，<br /><br />&nbsp;&nbsp;&nbsp;&nbsp;并以众叛归李密。五月辛酉夜，有流星如瓮，坠于江都，甲子，唐公起义师于太<br /><br />&nbsp;&nbsp;&nbsp;&nbsp;原。丙寅，突厥数千寇太原，唐公击破之。秋七月壬子，荧惑守积尸。丙辰，武<br /><br />&nbsp;&nbsp;&nbsp;&nbsp;威人李轨举兵反，攻陷河曲诸郡，自称凉王，建元安乐。八月辛巳，唐公破武牙<br /><br />&nbsp;&nbsp;&nbsp;&nbsp;郎将宋老生于霍邑，斩之。九月己丑，帝括江都人女、寡妇以配从兵。是月，武<br /><br />&nbsp;&nbsp;&nbsp;&nbsp;阳郡丞元宝藏以郡叛归李密，与贼帅李文相攻陷黎阳仓。彗星见于营室。冬十月<br /><br />&nbsp;&nbsp;&nbsp;&nbsp;丁亥，太原阳世洛聚众万余人。寇掠城邑。丙申，罗令萧铣以县反，鄱阳人董景<br /><br />&nbsp;&nbsp;&nbsp;&nbsp;珍以郡反，迎铣于罗县，号为梁王，攻陷傍郡。戊戌，武贲郎将高毗败济北郡贼<br /><br />&nbsp;&nbsp;&nbsp;&nbsp;甄宝车于<山监>山。十一月丙辰，唐公入京师。辛酉，遥尊帝为太上皇，立代王侑<br /><br />&nbsp;&nbsp;&nbsp;&nbsp;为帝，改元义宁。上起宫丹杨，将逊于江左。有乌鹊来巢幄帐，驱不能止。荧惑<br /><br />&nbsp;&nbsp;&nbsp;&nbsp;犯太微。有石自江浮入于杨子，日光四散如流血，上甚恶之。二年三月，右屯卫<br /><br />&nbsp;&nbsp;&nbsp;&nbsp;将军宇文化及、武贲郎将司马德戡、元礼、监门直阁裴虔通、将作少监宇文智及、<br /><br />&nbsp;&nbsp;&nbsp;&nbsp;武勇郎将赵行枢、鹰扬郎将孟景、内史舍人元敏、符玺郎李覆、牛方裕、千牛左<br /><br />&nbsp;&nbsp;&nbsp;&nbsp;右李孝本、弟孝质、直长许弘仁、薛世良、城门郎唐奉义、医正张恺等，以骁果<br /><br />&nbsp;&nbsp;&nbsp;&nbsp;作乱，入犯宫闱。上崩于温室，时年五十。萧后令宫人撤床箦为棺，以埋之。化<br /><br />&nbsp;&nbsp;&nbsp;&nbsp;及发后，右御卫将军陈棱奉梓宫于成象殿，葬吴公台下。发敛之始，容貌若生，<br /><br />&nbsp;&nbsp;&nbsp;&nbsp;众咸异之。大唐平江南之后，改葬雷塘。<br /><br />&nbsp;&nbsp;&nbsp;&nbsp;初，上自以蕃王，次不当立，每矫情饰行，以钓虚名，阴有夺宗之计。时高<br /><br />&nbsp;&nbsp;&nbsp;&nbsp;祖雅重文献皇后，而性忌妾媵；皇太子勇内多嬖幸，以此失爱。帝后庭有子皆不<br /><br />&nbsp;&nbsp;&nbsp;&nbsp;育之，示无私宠，取媚于后。大臣用事者，倾心与交。中使至第，无贵贱，皆曲<br /><br />&nbsp;&nbsp;&nbsp;&nbsp;承颜色，申以厚礼。婢仆往来者，无不称其仁孝。又常私入宫掖，密谋于文献后。<br /><br />&nbsp;&nbsp;&nbsp;&nbsp;杨素等因机构扇，遂成废立。自高祖大渐暨谅之中，蒸淫无度。山陵始就，即<br /><br />&nbsp;&nbsp;&nbsp;&nbsp;事巡游。以天下承平日久，士马全盛。慨然慕秦皇、汉武之事。乃盛理宫室，穷<br /><br />&nbsp;&nbsp;&nbsp;&nbsp;极侈靡。召募行人，分使绝域。诸蕃至者，厚加礼赐；有不恭命，以兵击之。盛<br /><br />&nbsp;&nbsp;&nbsp;&nbsp;兴屯田于玉门、柳城之外。课天下富室分道市武马，疋直十余万。富强坐是而<br /><br />&nbsp;&nbsp;&nbsp;&nbsp;冻馁者，十家而九。性多诡谲。所幸之处，不欲人知；每幸之所，辄数道置顿。<br /><br />&nbsp;&nbsp;&nbsp;&nbsp;四海珍羞殊味，水陆必备焉。求市者无远不至。郡县官人，竞为献食；丰厚者进<br /><br />&nbsp;&nbsp;&nbsp;&nbsp;擢，疏俭者获罪。奸吏侵渔，内外虚竭；头会箕敛，人不聊生。于时，军国多务，<br /><br />&nbsp;&nbsp;&nbsp;&nbsp;日不暇给。帝方骄怠，恶闻政事；冤屈不理，奏请罕决。又猜忌臣下，无所专任。<br /><br />&nbsp;&nbsp;&nbsp;&nbsp;朝臣有不合意者，必构其罪而族灭之。高G、贺若弼先皇心膂，参谋帷幄；张衡、<br /><br />&nbsp;&nbsp;&nbsp;&nbsp;李金才藩邸惟旧，绩著经纶。恶其直道，忌其正义；求其无形之罪，加以丹颈之<br /><br />&nbsp;&nbsp;&nbsp;&nbsp;戮。其余事君尽礼，謇謇匪躬；无辜无罪，横受夷戮者，不可胜纪。政刑弛紊，<br /><br />&nbsp;&nbsp;&nbsp;&nbsp;贿货公行，莫敢有言，道路以目。六军不息，百役繁兴；行者不归，居者失业；<br /><br />&nbsp;&nbsp;&nbsp;&nbsp;人饥相食，邑落为墟，上弗之恤也。东西行幸，靡有定居；每以供费不给，逆收<br /><br />&nbsp;&nbsp;&nbsp;&nbsp;数年之赋。所至，唯与后宫流连耽湎，惟日不足。招迎姥媪，朝夕共肆丑言。又<br /><br />&nbsp;&nbsp;&nbsp;&nbsp;引少年，令与宫人秽乱。不轨不逊，以为娱乐。区宇之内，盗贼蜂起；劫掠从官，<br /><br />&nbsp;&nbsp;&nbsp;&nbsp;屠陷城邑。近臣互相掩蔽，皆隐贼数，不以实对。或有言贼多者，辄大被诘责。<br /><br />&nbsp;&nbsp;&nbsp;&nbsp;各求苟免，上下相蒙。每出师徒，败亡相继。战士尽力，不加赏赐；百姓无辜，<br /><br />&nbsp;&nbsp;&nbsp;&nbsp;咸受屠戮。蒸庶积怨，天下土崩；至于就禽，而犹未之寤也。<br /><br />&nbsp;&nbsp;&nbsp;&nbsp;恭皇帝讳侑，元德太子之子也。母曰韦妃。性聪敏，有气度。大业三年，立<br /><br />&nbsp;&nbsp;&nbsp;&nbsp;为陈王。后数载，徙为代王。及炀帝亲征辽东，令于京师总留事。十一年，从幸<br /><br />&nbsp;&nbsp;&nbsp;&nbsp;晋阳，拜太原太守，寻镇京师。义兵入长安，尊炀帝为太上皇，奉帝纂业。<br /><br />&nbsp;&nbsp;&nbsp;&nbsp;义宁元年十一月壬戌，上即皇帝位于大兴殿。诏曰：“王道丧乱，天步不康；<br /><br />&nbsp;&nbsp;&nbsp;&nbsp;属之于朕，逢此百罹。襁褓之岁，夙遭悯凶；孺子之辰，太上播越。兴言感动，<br /><br />&nbsp;&nbsp;&nbsp;&nbsp;实疚于怀。太尉唐公，膺期作宰，纠合义兵，翼戴皇室。爰奉明诏，弼予幼冲，<br /><br />&nbsp;&nbsp;&nbsp;&nbsp;显命光临，天威咫尺。对扬尊号，悼心失图；一人在远，三让不遂；o勉南面，<br /><br />&nbsp;&nbsp;&nbsp;&nbsp;厝身无所。苟利社稷，莫敢或违；俯从群议，奉遵圣旨。可大赦天下。改大业十<br /><br />&nbsp;&nbsp;&nbsp;&nbsp;三年为义宁元年。十一月十六日昧爽以前，大辟罪已下，皆赦除之；常赦所不免<br /><br />&nbsp;&nbsp;&nbsp;&nbsp;者，不在赦限。”甲子，以光禄大夫、大将军、太尉唐公为假黄钺、使持节、大<br /><br />&nbsp;&nbsp;&nbsp;&nbsp;都督内外诸军事、尚书令、大丞相，进封唐王。丙寅，诏曰：“朕惟孺子，未出<br /><br />&nbsp;&nbsp;&nbsp;&nbsp;深宫；太上远巡，追踪穆满。时逢多难，委当尊极；辞不获免，恭己临朝。若涉<br /><br />&nbsp;&nbsp;&nbsp;&nbsp;大川，罔知所济；民之情伪，曾未之闻。赖股肱戮力，上宰贤良；匡佐冲人，辅<br /><br />&nbsp;&nbsp;&nbsp;&nbsp;其不逮。军国机务，事无大小；文武设官，位无贵贱；宪章赏罚，咸归相府。庶<br /><br />&nbsp;&nbsp;&nbsp;&nbsp;绩其凝，责成斯属。”己巳，以唐王子陇西公建成为唐国世子；敦煌公为京兆尹，<br /><br />&nbsp;&nbsp;&nbsp;&nbsp;改封秦公；元吉为齐公。太原置镇北府。乙亥，张掖康老和举兵反。十二月癸未，<br /><br />&nbsp;&nbsp;&nbsp;&nbsp;薛举自称天子，寇扶风，秦公为元帅击破之。丁亥，桂阳人曹武彻举兵反，建元<br /><br />&nbsp;&nbsp;&nbsp;&nbsp;通圣。丁酉，义师禽骁卫大将军屈突通于阌乡。乙巳，贼帅张善安陷庐江郡。<br /><br />&nbsp;&nbsp;&nbsp;&nbsp;二年春正月丁未，诏唐王剑履上殿，入朝不趋，赞拜不名，加前后羽葆鼓吹。<br /><br />&nbsp;&nbsp;&nbsp;&nbsp;壬戌，将军王世充为李密所败，河内通守孟善谊、武贲郎将王辩、杨威、刘长恭、<br /><br />&nbsp;&nbsp;&nbsp;&nbsp;梁德、董智通皆死之。庚戌，河阳郡尉独孤武都降于李密。三月丙辰，右屯卫将<br /><br />&nbsp;&nbsp;&nbsp;&nbsp;军宇文化及弑太上皇于江都宫。右御卫将军独孤盛死之。齐王、赵王杲、燕<br /><br />&nbsp;&nbsp;&nbsp;&nbsp;王、右翊卫大将军宇文协、内史侍郎虞世基、御史大夫裴蕴、给事郎许善心<br /><br />&nbsp;&nbsp;&nbsp;&nbsp;皆遇害。化及立秦王浩为帝，自称大丞相，朝士文武，皆受其官爵。光禄大夫宿<br /><br />&nbsp;&nbsp;&nbsp;&nbsp;公麦才、折冲郎将朝请大夫沈光同谋讨贼，夜袭化及营，反为所害。戊辰，诏唐<br /><br />&nbsp;&nbsp;&nbsp;&nbsp;王备九锡之礼，加玺绂、远游冠、绿F绶，位在诸侯王上。唐国置丞相已下，<br /><br />&nbsp;&nbsp;&nbsp;&nbsp;一依旧式。五月乙巳朔，诏唐王冕十有二旒，建天子旌旗；出警入跸，金根车，<br /><br />&nbsp;&nbsp;&nbsp;&nbsp;驾备五时副车，置旄头云罕车；舞八佾，设钟虞宫县。王后、王子、王女爵命之<br /><br />&nbsp;&nbsp;&nbsp;&nbsp;号，一遵旧典。戊午，诏曰：“天祸隋国，大行太上皇遇盗江都。悯予小子，哀<br /><br />&nbsp;&nbsp;&nbsp;&nbsp;号永感，仰惟荼毒，仇复靡申。相国唐王膺期命世，扶危拯溺；自北徂南，东征<br /><br />&nbsp;&nbsp;&nbsp;&nbsp;西怨。总九合于一匡，决百胜于千里。纠率夷夏，大庇氓黎；保义朕躬，王是<br /><br />&nbsp;&nbsp;&nbsp;&nbsp;赖。德侔造化，功格苍F；兆庶归心，历数斯在；屈为人臣，载违天命。当今九<br /><br />&nbsp;&nbsp;&nbsp;&nbsp;服崩离，三灵改卜，大运去矣，请避贤路。私僮命驾，须归藩国。予本代王，及<br /><br />&nbsp;&nbsp;&nbsp;&nbsp;予而代，天之所废，岂期如是。庶凭稽古之圣，以诛四凶；幸值惟新之恩，预充<br /><br />&nbsp;&nbsp;&nbsp;&nbsp;三恪。雪冤耻于皇祖，守祀为孝孙；朝闻夕殒，及泉无恨。今遵故事，逊于旧<br /><br />&nbsp;&nbsp;&nbsp;&nbsp;邸。庶官群辟，改事唐朝。宜依前典，趣上尊号。若释重负，感泰兼怀。假手真<br /><br />&nbsp;&nbsp;&nbsp;&nbsp;人，俾除丑逆。”仍敕有司，凡有表奏，皆不得以闻。是日，上逊位于大唐。以<br /><br />&nbsp;&nbsp;&nbsp;&nbsp;为@国公。武德二年夏五月崩，时年十五。<br /><br />&nbsp;&nbsp;&nbsp;&nbsp;史臣曰：炀帝爰在弱龄，早有志尚，南平吴会，北却匈奴，昆弟之中，独著<br /><br />&nbsp;&nbsp;&nbsp;&nbsp;声绩。于是矫情饰貌，肆厥奸回，故得献后钟心，文皇革虑。天方肇乱，遂升储<br /><br />&nbsp;&nbsp;&nbsp;&nbsp;两。践峻极之荣基，承丕显之休命。地广三代，威振八。单于顿颡，越常重译。<br /><br />&nbsp;&nbsp;&nbsp;&nbsp;赤仄之泉，流溢于都内；红腐之粟，充积于塞下。负其富强之资，思逞无厌之欲。<br /><br />&nbsp;&nbsp;&nbsp;&nbsp;狭殷周之制度，尚秦汉之规摹。恃才矜己，傲狠明德。内怀险躁，外示凝简。盛<br /><br />&nbsp;&nbsp;&nbsp;&nbsp;冠服以塞其奸，除谏官以掩其过。淫荒无度，法令滋彰；教绝四维，刑参五虐。<br /><br />&nbsp;&nbsp;&nbsp;&nbsp;诛锄骨肉，屠劓忠良。受赏者莫见其功，为戮者莫闻其罪。骄怒之兵屡动，土木<br /><br />&nbsp;&nbsp;&nbsp;&nbsp;之功不息。频出朔方，三驾辽左。旌旗万里，征税百端。猾吏侵渔，人弗堪命。<br /><br />&nbsp;&nbsp;&nbsp;&nbsp;乃急令暴赋以扰之，严刑峻法以临之，甲兵威武以董之，自是海内骚然，无聊生<br /><br />&nbsp;&nbsp;&nbsp;&nbsp;矣。俄而玄感肇黎阳之乱，匈奴有雁门之围。天子方弃中土，远之扬、越。奸宄<br /><br />&nbsp;&nbsp;&nbsp;&nbsp;乘衅，强弱相陵；关梁闭而不通，皇舆往而莫返。加之以师旅，因之以饥馑，流<br /><br />&nbsp;&nbsp;&nbsp;&nbsp;离道路，转死沟壑，十七八焉。于是相聚q蒲，猬毛而起。大则跨州连郡，称帝<br /><br />&nbsp;&nbsp;&nbsp;&nbsp;称王；小则千百为群，攻城剽邑。流血成川泽，死人如乱麻；炊者不及析骸，食<br /><br />&nbsp;&nbsp;&nbsp;&nbsp;者不遑易子。茫茫九土，并为糜鹿之场；虑黎，俱充蛇豕之饵。四方万<br /><br />&nbsp;&nbsp;&nbsp;&nbsp;里，简书相续。犹谓鼠窃狗盗，不足为虞；上下相蒙，莫肯念乱。振蜉蝣之羽，<br /><br />&nbsp;&nbsp;&nbsp;&nbsp;穷长夜之乐。土崩鱼烂，贯盈恶稔。普天之下，莫匪仇雠；左右之人，皆为敌国。<br /><br />&nbsp;&nbsp;&nbsp;&nbsp;终然不悟，同彼望夷；遂以万乘之尊，死于疋夫之手。亿兆靡感恩之士，九牧无<br /><br />&nbsp;&nbsp;&nbsp;&nbsp;勤王之师。子弟同就诛夷，体骨弃而莫掩。社稷颠陨，本枝殄绝。自肇有书契，<br /><br />&nbsp;&nbsp;&nbsp;&nbsp;以迄于兹，宇宙崩离，生灵涂炭，丧身灭国，未有若斯之甚也。《书》曰：“天<br /><br />&nbsp;&nbsp;&nbsp;&nbsp;作孽，犹可违；自作孽，不可逭。”《传》曰：“吉凶由人，妖不妄作。”又曰：<br /><br />&nbsp;&nbsp;&nbsp;&nbsp;“兵犹火也，不戢将自焚。”观隋室之存亡，斯言有征矣。恭帝年在幼冲，遭家<br /><br />&nbsp;&nbsp;&nbsp;&nbsp;金难。一人失德，四海土崩；群盗螽起，豺狼塞路；南巢遂往，流彘不归。既钟<br /><br />&nbsp;&nbsp;&nbsp;&nbsp;百六之期，躬践数终之运，讴歌有属，笙钟变响。虽欲不遵尧、舜之迹，庸可得<br /><br />&nbsp;&nbsp;&nbsp;&nbsp;乎。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1724);">加入书签</a><a
                        href="1723.html">上一页</a>&larr;<a href="index.html">返回列表</a>&rarr;<a
                            href="1727.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1723.html"; var next_page = "1727.html"; var index_page = "index.html"; var sortid = "9"; var article_id = "29"; var chapter_id = "1724"; var articlename = "北史"; var chaptername = " 卷十二 隋本纪下第十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>