<!DOCTYPE html>
<html>
<head>
<meta charset="gbk" />
<title>北史- 卷十 周本纪下第十-在线阅读-哈西文学网</title>
<meta name="keywords" content="李延寿，北史， 卷十 周本纪下第十全文， 卷十 周本纪下第十在线阅读 哈西文学网" />
<meta name="description" content="哈西文学网提供李延寿的北史  卷十 周本纪下第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1721.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1721.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 周本纪下第十</h1>
            <div class="link xb">
                <a href="1720.html">上一页</a>&larr;<a href="index.html">返回列表</a>&rarr;<a
                    href="1723.html">下一页</a></div>			
            <div id="BookText">&nbsp;&nbsp;&nbsp;&nbsp;高祖武皇帝讳邕，字祢罗突，文帝第四子也。母曰叱奴太后。魏大统九年，<br /><br />&nbsp;&nbsp;&nbsp;&nbsp;生于同州，有神光照室。帝幼而孝敬，聪敏有器质。文帝异之曰：“成吾志者，<br /><br />&nbsp;&nbsp;&nbsp;&nbsp;此儿也。”年十二，封辅城郡公。孝闵帝践阼，拜大将军，出镇同州。明帝即位，<br /><br />&nbsp;&nbsp;&nbsp;&nbsp;迁柱国，授蒲州刺史，入为大司空，行御正，进封鲁国公，领宗师。甚见亲爱，<br /><br />&nbsp;&nbsp;&nbsp;&nbsp;参议朝廷大事。性沉深，有远识，非因问，终无所言。帝每叹曰：“夫人不言，<br /><br />&nbsp;&nbsp;&nbsp;&nbsp;言必有中。”<br /><br />&nbsp;&nbsp;&nbsp;&nbsp;武成二年四月，帝崩，遣诏传位于帝。帝固让，百官劝进，乃从之。壬寅，<br /><br />&nbsp;&nbsp;&nbsp;&nbsp;即皇帝位，大赦。冬十二月，改作路门。是岁，齐孝昭帝废其主殷而自立。<br /><br />&nbsp;&nbsp;&nbsp;&nbsp;保定元年春正月戊申，改元，文武百官各增四级。以大冢宰、晋公护为都督<br /><br />&nbsp;&nbsp;&nbsp;&nbsp;中外诸军事，令五府总于天官。庚戌，祀圆丘。壬子，祀方丘。甲寅，祀感帝于<br /><br />&nbsp;&nbsp;&nbsp;&nbsp;南郊。乙卯，祭太社。己巳，享太庙。班文帝所述六官于庙庭。甲戌，板授高年<br /><br />&nbsp;&nbsp;&nbsp;&nbsp;官，各有差。乙亥，亲耕籍田。丙子，大射于正武殿，赐百官各有差。二月己卯，<br /><br />&nbsp;&nbsp;&nbsp;&nbsp;遣大使巡察天下风俗。甲午，朝日于东郊。丙午，省辇舆，去百戏。三月丙寅，<br /><br />&nbsp;&nbsp;&nbsp;&nbsp;改八丁兵为十二丁兵，率岁一月役。夏四月丙子朔，日有蚀之。庚寅，以少傅、<br /><br />&nbsp;&nbsp;&nbsp;&nbsp;吴公尉纲为大司空。丁酉，白兰遣使献犀甲铁铠。五月丙午，封孝闵皇帝子康为<br /><br />&nbsp;&nbsp;&nbsp;&nbsp;纪国公，皇子S为鲁国公。晋公护获玉斗以献。六月乙酉，遣御正殷不害使于陈。<br /><br />&nbsp;&nbsp;&nbsp;&nbsp;秋七月戊申，以旱故，诏所在降死罪已下囚。更铸钱，文曰布泉，以一当五，与<br /><br />&nbsp;&nbsp;&nbsp;&nbsp;五铢并行。九月甲辰，南宁州使献滇马及蜀铠。冬十月甲戌朔，日有蚀之。十一<br /><br />&nbsp;&nbsp;&nbsp;&nbsp;月乙巳，陈人来聘。丁巳，狩于岐阳。是月，齐孝昭帝殂。十二月，车驾至自岐<br /><br />&nbsp;&nbsp;&nbsp;&nbsp;阳。是岁，突厥、吐谷浑、高昌、宕昌、龟兹等国并遣使朝贡。<br /><br />&nbsp;&nbsp;&nbsp;&nbsp;二年春正月壬寅，初于蒲州开河渠，同州开龙首渠，以广溉灌。丁未，以陈<br /><br />&nbsp;&nbsp;&nbsp;&nbsp;主弟顼为柱国，送还江南。闰月己亥，大司马、凉公贺兰祥薨。二月癸丑，以久<br /><br />&nbsp;&nbsp;&nbsp;&nbsp;不雨，宥罪人。京城三十里内禁酒。梁主萧察薨。夏四月甲辰，以旱故，禁屠宰。<br /><br />&nbsp;&nbsp;&nbsp;&nbsp;癸亥，诏曰：“诸柱国等勋德隆重，宜有优崇。各准别制，邑户听寄食他县。”<br /><br />&nbsp;&nbsp;&nbsp;&nbsp;五月庚午，以南山众瑞并集，免今年役及租赋之半。壬辰，以柱国、随公杨忠为<br /><br />&nbsp;&nbsp;&nbsp;&nbsp;大司空。六月己亥，以柱国、蜀公尉迥为大司马。分山南荆州、安州、襄州、江<br /><br />&nbsp;&nbsp;&nbsp;&nbsp;陵为四总管。秋九月戊辰朔，日有蚀之。陈人来聘。冬十月辛亥，帝御大武殿大<br /><br />&nbsp;&nbsp;&nbsp;&nbsp;射。戊午，讲武于少陵原。十一月丁卯，以大将军卫公直、赵公招并为柱国。<br /><br />&nbsp;&nbsp;&nbsp;&nbsp;三年春正月辛未，改光迁国为迁州。乙酉、太保、梁公侯莫陈崇赐死。二月<br /><br />&nbsp;&nbsp;&nbsp;&nbsp;庚子，初颁新律。辛酉，诏自今举大事，行大政，非军机急速，皆依月令，以顺<br /><br />&nbsp;&nbsp;&nbsp;&nbsp;天心。三月乙丑朔，日有蚀之。丙子，宕昌国献生猛兽二，诏放之南山。夏四月<br /><br />&nbsp;&nbsp;&nbsp;&nbsp;乙未，以柱国、郑公达奚武为太保，大将军韩果为柱国。己亥，帝御正武殿录囚<br /><br />&nbsp;&nbsp;&nbsp;&nbsp;徒。癸卯，大雩。癸丑，有牛足生于背。戊午，幸太学，以太傅、燕公于谨为三<br /><br />&nbsp;&nbsp;&nbsp;&nbsp;老而问道焉。初禁天下报仇，犯者以杀人论。壬戌，诏百官及庶人上封事，极言<br /><br />&nbsp;&nbsp;&nbsp;&nbsp;得失。五月甲午朔，以旱故，避正寝，不受朝。甲戌，雨。秋七月戊辰，行幸原<br /><br />&nbsp;&nbsp;&nbsp;&nbsp;州。庚午，陈人来聘。丁丑，幸津门，问百年，赐以金帛，又赐高年板职，各有<br /><br />&nbsp;&nbsp;&nbsp;&nbsp;差。降死罪囚一等。八月丁未，改作路寝。九月甲子，自原州登陇山。丙戌，幸<br /><br />&nbsp;&nbsp;&nbsp;&nbsp;同州。戊子，诏柱国杨忠率骑一万与突厥伐齐。己丑，初令世袭州、郡、县者悉<br /><br />&nbsp;&nbsp;&nbsp;&nbsp;改为五等爵。州封伯，郡封子，县封男。冬十月庚戌，陈人来聘。十二月辛卯，<br /><br />&nbsp;&nbsp;&nbsp;&nbsp;车驾至自同州。遣太保达奚武率骑三万出平阳，以应杨忠。是月，有人生子，男<br /><br />&nbsp;&nbsp;&nbsp;&nbsp;而阴在背后，如尾，两足指如兽爪。有犬生子，腰以后分为二身，两尾六足。<br /><br />&nbsp;&nbsp;&nbsp;&nbsp;四年春正月庚申，杨忠破齐长城，至晋阳而还。二月庚寅朔，日有蚀之。三<br /><br />&nbsp;&nbsp;&nbsp;&nbsp;月庚辰，初令百官执笏。夏四月癸卯，以柱国、邓公窦炽为大宗伯。五月壬戌，<br /><br />&nbsp;&nbsp;&nbsp;&nbsp;封明帝长子贤为毕公。癸酉，以大将军、安武公李穆为柱国。丁亥，改礼部为司<br /><br />&nbsp;&nbsp;&nbsp;&nbsp;宗，大司礼为礼部，大司乐为乐部。六月庚寅，改御伯为纳言。秋七月，焉耆国<br /><br />&nbsp;&nbsp;&nbsp;&nbsp;遣使献名马。八月丁亥朔，日有蚀之。诏柱国杨忠帅师与突厥东伐，至北河而还。<br /><br />&nbsp;&nbsp;&nbsp;&nbsp;戊子，以柱国、齐公宪为雍州牧，以许公宇文贵为大司徒。九月丁巳，以柱国、<br /><br />&nbsp;&nbsp;&nbsp;&nbsp;卫公直为大司空。陈人来聘。是月，以皇世母阎氏自齐至，大赦。闰月己亥，以<br /><br />&nbsp;&nbsp;&nbsp;&nbsp;大将军韦孝宽、长孙俭并为柱国。冬十月癸亥，以大将军陆通、宇文盛、蔡公广<br /><br />&nbsp;&nbsp;&nbsp;&nbsp;并为柱国。甲子，诏大冢宰、晋公护伐齐，齐于太庙，庭授以斧钺。于是护总大<br /><br />&nbsp;&nbsp;&nbsp;&nbsp;军出潼关，大将军权景宣帅山南诸军出豫州，少师杨~出轵关。丁卯，帝幸<br /><br />&nbsp;&nbsp;&nbsp;&nbsp;沙苑劳师。癸酉，还宫。十一月甲午，柱国尉迟迥围洛阳，柱国、齐公宪营芒山，<br /><br />&nbsp;&nbsp;&nbsp;&nbsp;晋公护次陕州。十二月丙辰，齐豫州刺史王士良以州降。壬戌，齐师度河，晨至<br /><br />&nbsp;&nbsp;&nbsp;&nbsp;洛阳，诸军惊散。尉迥帅麾下数十骑捍敌，得却，至夜引还。柱国王雄力战，死<br /><br />&nbsp;&nbsp;&nbsp;&nbsp;之。遂班师。杨~于轵关战没。权景宜亦弃豫州而还。是岁，突厥、粟特等<br /><br />&nbsp;&nbsp;&nbsp;&nbsp;国并遣使朝贡。<br /><br />&nbsp;&nbsp;&nbsp;&nbsp;五年春正月甲申朔，以柱国王雄死王事故，废朝。乙巳，以雄世子谦为柱国。<br /><br />&nbsp;&nbsp;&nbsp;&nbsp;二月辛酉，诏陈公纯等逆皇后于突厥。丙寅，以柱国李穆为大司空，绥德公陆通<br /><br />&nbsp;&nbsp;&nbsp;&nbsp;为大司寇。壬申，行幸岐州。戊子，柱国豆卢宁薨。夏四月，齐武成帝禅位于其<br /><br />&nbsp;&nbsp;&nbsp;&nbsp;太子纬，自称太上皇帝。五月己亥，左右武伯各置中大夫一人。六月庚申，彗星<br /><br />&nbsp;&nbsp;&nbsp;&nbsp;出三台，入文昌，犯上将，经紫宫入苑，渐长丈余，百余日乃灭。辛未，诏江陵<br /><br />&nbsp;&nbsp;&nbsp;&nbsp;人年六十五已上为官奴婢者，已令放免；其公私奴婢年七十以外者，所在官私宜<br /><br />&nbsp;&nbsp;&nbsp;&nbsp;赎为庶人。秋七月辛巳朔，日有蚀之。庚寅，行幸秦州，降死罪已下刑。辛丑，<br /><br />&nbsp;&nbsp;&nbsp;&nbsp;遣大使巡察天下。八月丙子，车驾至自秦州。冬十月辛亥，改函谷关城为通洛防。<br /><br />&nbsp;&nbsp;&nbsp;&nbsp;十一月丁未，陈人来聘。是岁，吐谷浑遣使朝贡。<br /><br />&nbsp;&nbsp;&nbsp;&nbsp;天和元年春正月己卯朔，日有蚀之。辛巳，考路寝，命群臣赋诗。京邑耆老<br /><br />&nbsp;&nbsp;&nbsp;&nbsp;亦会焉，颁赐各有差。癸未，大赦，改元，百官普加四级。己亥，亲耕籍田。丁<br /><br />&nbsp;&nbsp;&nbsp;&nbsp;未，于宕昌国置宕州。遣小载师杜果使于陈。二月戊辰，诏三公已下，各举所知。<br /><br />&nbsp;&nbsp;&nbsp;&nbsp;庚午，日斗，光遂微，日中见乌。三月丙午，祀南郊。夏四月辛亥，雩。是月，<br /><br />&nbsp;&nbsp;&nbsp;&nbsp;陈文帝殂。五月庚辰，帝御正武殿，集群臣，亲讲《礼记》。吐谷浑龙涸王莫昌<br /><br />&nbsp;&nbsp;&nbsp;&nbsp;率户内附，以其地为扶州。甲午，诏曰：“甲子、乙卯，《礼》云不乐。苌弘表<br /><br />&nbsp;&nbsp;&nbsp;&nbsp;昆吾之稔，杜有扬觯之文。自世道丧乱，礼仪紊毁，此典茫然，已坠于地。宜<br /><br />&nbsp;&nbsp;&nbsp;&nbsp;依是日，有事停乐。庶知为君之难，为臣不易，贻之后昆，殷鉴斯在。”六月丙<br /><br />&nbsp;&nbsp;&nbsp;&nbsp;午，以大将军辛威为柱国。秋七月戊寅，筑武功、d、斜谷、武都、留谷、津坑<br /><br />&nbsp;&nbsp;&nbsp;&nbsp;诸城，以置军人。壬午，诏诸胄子入学，但束于师，不劳释奠。释奠者，学成<br /><br />&nbsp;&nbsp;&nbsp;&nbsp;之祭。自今即为恒式。八月己未，诏诸有三年之丧，或负土成坟，或寝苫骨立，<br /><br />&nbsp;&nbsp;&nbsp;&nbsp;一志一行，可称扬者，本部官司，随事上言。当加吊勉，以励薄俗。九月乙亥，<br /><br />&nbsp;&nbsp;&nbsp;&nbsp;信州蛮反，诏开府陆腾讨平之。冬十月甲子，初造《山云舞》，以备六代乐。十<br /><br />&nbsp;&nbsp;&nbsp;&nbsp;一月丙戌，行幸武功等城。十二月庚申，还宫。<br /><br />&nbsp;&nbsp;&nbsp;&nbsp;二年春正月癸酉朔，日有蚀之。己亥，亲耕籍田。三月癸酉，改武游园为道<br /><br />&nbsp;&nbsp;&nbsp;&nbsp;会苑。丁亥，初立郊丘坛弥贫取Ｏ乃脑乱宜龋省并东南诸州。以大将军、陈公<br /><br />&nbsp;&nbsp;&nbsp;&nbsp;纯为柱国。六月辛亥，尊所生叱奴氏为皇太后。闰月庚午，地震。戊寅，陈湘州<br /><br />&nbsp;&nbsp;&nbsp;&nbsp;刺史华皎帅众来附。壬辰，以大将军、谯公俭为柱国。秋七月辛丑，梁州上言凤<br /><br />&nbsp;&nbsp;&nbsp;&nbsp;凰集枫树，群鸟列侍以万数。甲辰，立路门学，置生七十二人。壬子，以太傅、<br /><br />&nbsp;&nbsp;&nbsp;&nbsp;燕公于谨为雍州牧。九月，卫公直等与陈将淳于量、吴明彻战于沌口，王师败绩。<br /><br />&nbsp;&nbsp;&nbsp;&nbsp;元定以步骑数千先度，遂没江南。冬十一月戊戌朔，日有蚀之。癸丑，太保、许<br /><br />&nbsp;&nbsp;&nbsp;&nbsp;国公宇文贵薨。是岁，突厥、吐谷浑、安息等国并遣使朝贡。<br /><br />&nbsp;&nbsp;&nbsp;&nbsp;三年春正月辛丑，祀南郊。三月癸卯，皇后阿史那氏至自突厥。甲辰，大赦。<br /><br />&nbsp;&nbsp;&nbsp;&nbsp;丁未，大会百寮及宾客于路寝。戊午，太傅、燕公于谨薨。夏四月辛巳，以太保<br /><br />&nbsp;&nbsp;&nbsp;&nbsp;达奚武为太傅，大司马尉迥为太保，柱国、齐公宪为大司马。五月庚戌，享太庙。<br /><br />&nbsp;&nbsp;&nbsp;&nbsp;六月甲戌，有星孛于东井。秋七月壬寅，柱国、随公杨忠薨。八月乙丑，韩公元<br /><br />&nbsp;&nbsp;&nbsp;&nbsp;罗薨。齐人来聘，请和亲，诏军司马陆逞报聘。癸酉，帝御大德殿，集百寮及沙<br /><br />&nbsp;&nbsp;&nbsp;&nbsp;门道士等，亲讲《礼记》。冬十月癸亥，享太庙。丁亥，上亲帅六军，讲武于城<br /><br />&nbsp;&nbsp;&nbsp;&nbsp;南。京邑观者，舆马弥漫数十里，诸蕃使咸在焉。十一月壬辰朔，日有蚀之。壬<br /><br />&nbsp;&nbsp;&nbsp;&nbsp;子，遣开府崔彦穆使于齐。甲寅，陈安成王顼废其主伯宗而自立。辛未，齐武成<br /><br />&nbsp;&nbsp;&nbsp;&nbsp;帝殂。<br /><br />&nbsp;&nbsp;&nbsp;&nbsp;四年春正月辛卯朔，以齐武成殂故，废朝。遣司会李纶等会葬于齐。二月戊<br /><br />&nbsp;&nbsp;&nbsp;&nbsp;辰，帝御大德殿，集百僚道士沙门等讨论释老。夏四月己巳，齐人来聘。五月己<br /><br />&nbsp;&nbsp;&nbsp;&nbsp;丑，帝制《象经》成，集百寮讲说。封魏广平公子元谦为韩国公，以绍魏后。丁<br /><br />&nbsp;&nbsp;&nbsp;&nbsp;巳，柱国、吴公尉纲薨。六月，筑原州及泾州东城。秋七月，突厥遣使献马。柱<br /><br />&nbsp;&nbsp;&nbsp;&nbsp;国、昌宁公长孙俭薨。<br /><br />&nbsp;&nbsp;&nbsp;&nbsp;五年春三月甲辰，初令宿卫官住关外者，将家累入京，不乐者，解宿卫。夏<br /><br />&nbsp;&nbsp;&nbsp;&nbsp;四月甲寅，以柱国宇文盛为大宗伯。省帅都督官。丙寅，遣大使巡察天下。六月<br /><br />&nbsp;&nbsp;&nbsp;&nbsp;庚子，以皇女生故，降宥罪人，并免逋租悬调。冬十月辛巳朔，日有蚀之。丁酉，<br /><br />&nbsp;&nbsp;&nbsp;&nbsp;太傅、郑公达奚武薨。十一月丁卯，柱国、幽公广薨。十二月癸巳，大将军郑恪<br /><br />&nbsp;&nbsp;&nbsp;&nbsp;帅师平越`，置西宁州。是月，齐将斛律光侵边，于汾北筑城，自华谷至龙门。<br /><br />&nbsp;&nbsp;&nbsp;&nbsp;六年春正月己酉朔，以路门未成故，庙朝。丁卯，以大将军王杰、谭公会、<br /><br />&nbsp;&nbsp;&nbsp;&nbsp;雁门公田弘、魏公李晖等并为柱国。三月己酉，齐公宪自龙门度河，斛律光退保<br /><br />&nbsp;&nbsp;&nbsp;&nbsp;华谷，宪攻拔其新筑五城。夏四月戊寅朔，日有蚀之。辛卯，信州蛮反，遣大将<br /><br />&nbsp;&nbsp;&nbsp;&nbsp;军赵帅师讨平之。庚子，以大将军司马消难、侯莫陈琼、大安公阎庆、神武公<br /><br />&nbsp;&nbsp;&nbsp;&nbsp;窦毅、南阳公叱罗协、平高公侯伏侯龙恩并为柱国。五月癸亥，遣纳言郑诩使于<br /><br />&nbsp;&nbsp;&nbsp;&nbsp;陈。丙寅，以大将军李\、中山公训、杞公亮、上庸公陆腾、安义公宇文丘、<br /><br />&nbsp;&nbsp;&nbsp;&nbsp;北平公寇绍、许公宇文善、犍为公高琳、郑公达奚震、陇东公杨纂、常山公于翼<br /><br />&nbsp;&nbsp;&nbsp;&nbsp;并为柱国。六月乙未，以大将军、太原公王秉为柱国。是月，齐将段孝先攻陷汾<br /><br />&nbsp;&nbsp;&nbsp;&nbsp;州。秋七月乙丑，以大将军、越公盛为柱国。八月癸酉，省掖庭四夷乐、后宫罗<br /><br />&nbsp;&nbsp;&nbsp;&nbsp;绮工五百余人。冬十月壬午，冀公通薨。乙未，遣右武伯谷会琨使于齐。壬寅，<br /><br />&nbsp;&nbsp;&nbsp;&nbsp;上亲帅六军讲武于城南。十一月壬子，以大将军梁公侯莫陈芮、大将军李意并为<br /><br />&nbsp;&nbsp;&nbsp;&nbsp;柱国。丙辰，齐人来聘。丁巳，行幸散关。十二月己丑，还宫。是冬，牛疫死者<br /><br />&nbsp;&nbsp;&nbsp;&nbsp;十六七。<br /><br />&nbsp;&nbsp;&nbsp;&nbsp;建德元年春正月戊午，帝幸玄都观，亲御法座讲说，公卿道俗论难，事毕还<br /><br />&nbsp;&nbsp;&nbsp;&nbsp;宫。降死罪及流罪一等，其五岁刑已下，并宥之。二月癸酉，遣大将军、昌城公<br /><br />&nbsp;&nbsp;&nbsp;&nbsp;深使于突厥，司宗李际使于齐。乙酉，柱国、安义公宇文丘薨。三月癸卯朔，日<br /><br />&nbsp;&nbsp;&nbsp;&nbsp;有蚀之。齐人来聘。丙辰，诛大冢宰、晋公护及其子柱国、谭公会，并柱国侯伏<br /><br />&nbsp;&nbsp;&nbsp;&nbsp;侯龙恩及其弟大将军万寿，大将军刘勇等。大赦，改元。罢中外府。癸亥，以太<br /><br />&nbsp;&nbsp;&nbsp;&nbsp;傅尉迥为太师，柱国窦炽为太傅，大司空李穆为太保，齐公宪为大冢宰，卫公直<br /><br />&nbsp;&nbsp;&nbsp;&nbsp;为大司徒，赵公招为大司空，柱国辛威为大司寇，绥德公陆通为大司马。诏曰：<br /><br />&nbsp;&nbsp;&nbsp;&nbsp;“人劳不止则星动于天，作事不时则石言于国。顷兴造无度，征发不已；加以频<br /><br />&nbsp;&nbsp;&nbsp;&nbsp;岁师旅，农亩废业，去秋灾蝗，年谷不登。自今正调以外，无妄征发。”夏四月<br /><br />&nbsp;&nbsp;&nbsp;&nbsp;甲戌，以代公达、滕肥并为柱国。己卯，诏公卿已下，各举所知。遣工部、代<br /><br />&nbsp;&nbsp;&nbsp;&nbsp;公达使于齐。丙戌，诏百官军人上封事，极言得失。丁亥，诏断四方非常贡献。<br /><br />&nbsp;&nbsp;&nbsp;&nbsp;庚寅，追尊略阳公为孝闵皇帝。癸巳，立鲁公S为皇太子。大赦，百官各加封级。<br /><br />&nbsp;&nbsp;&nbsp;&nbsp;五月壬戌，以大旱，集百官于庭。诏之曰：“亢阳不雨，岂朕德薄，刑赏乖中欤？<br /><br />&nbsp;&nbsp;&nbsp;&nbsp;将公卿大臣，或非其人欤？宜尽直言，无有所隐。”公卿各引咎自责，其夜澍雨。<br /><br />&nbsp;&nbsp;&nbsp;&nbsp;六月庚子，改置宿卫官员。秋七月辛丑，陈人来聘。九月庚子朔，日有蚀之。庚<br /><br />&nbsp;&nbsp;&nbsp;&nbsp;申，扶风掘地得玉杯以献。冬十月庚午，诏江陵所获俘虏充官口者，悉免为百姓。<br /><br />&nbsp;&nbsp;&nbsp;&nbsp;辛未，遣小匠师杨勰使于陈。大司马、绥德公陆通薨。十一月丙午，上亲御六军，<br /><br />&nbsp;&nbsp;&nbsp;&nbsp;讲武于城南。庚戌，行幸羌桥，集京城东诸都督以上，颁赐各有差。乙卯，还宫。<br /><br />&nbsp;&nbsp;&nbsp;&nbsp;壬戌，以大司空、赵公招为大司马。十二月壬申，行幸斜谷，集京城西诸都督以<br /><br />&nbsp;&nbsp;&nbsp;&nbsp;上，颁赐有差。丙戌，还宫。己丑，帝御正武殿，亲录囚徒，至夜而罢。庚寅，<br /><br />&nbsp;&nbsp;&nbsp;&nbsp;幸道会苑，以上善殿壮丽，遂焚之。<br /><br />&nbsp;&nbsp;&nbsp;&nbsp;二年春正月辛丑，祀南郊。乙巳，以柱国田弘为大司空，大将军若干凤为柱<br /><br />&nbsp;&nbsp;&nbsp;&nbsp;国。庚戌，复置帅都督官。乙卯，享太庙。闰月己巳，陈人来聘。二月甲寅，诏<br /><br />&nbsp;&nbsp;&nbsp;&nbsp;皇太子S巡抚西土。壬戌，遣司会侯莫陈凯使于齐。省雍州内八郡，并入京兆、<br /><br />&nbsp;&nbsp;&nbsp;&nbsp;冯翊、扶风、咸阳等郡。三月己卯，皇太子于岐州获白鹿二以献。诏答曰：“在<br /><br />&nbsp;&nbsp;&nbsp;&nbsp;德不在瑞。”癸巳，省六府诸司中大夫以下官，府置四司，以下大夫为官之长，<br /><br />&nbsp;&nbsp;&nbsp;&nbsp;上士贰之。夏四月己亥，享太庙。丙辰，增改东宫官员。五月丁丑，以柱国侯莫<br /><br />&nbsp;&nbsp;&nbsp;&nbsp;陈琼为大宗伯，荥阳公司马消难为大司寇，上庸公陆腾为大司空。六月庚子，省<br /><br />&nbsp;&nbsp;&nbsp;&nbsp;六府员外诸官，皆为丞。壬子，皇孙b生，文武官普加一级大阶。大选诸军将帅。<br /><br />&nbsp;&nbsp;&nbsp;&nbsp;丙辰，帝御路寝，集诸军将，勖以戎事。庚申，诏诸军旗旌皆画以猛兽鸷鸟之象。<br /><br />&nbsp;&nbsp;&nbsp;&nbsp;秋七月己巳，享太庙。自春末不雨，至于是月。壬申，集百僚于大德殿，帝责躬<br /><br />&nbsp;&nbsp;&nbsp;&nbsp;罪己，问以时政得失。戊子，雨。八月丙午，改三夫人为三妃。关中大蝗。九月<br /><br />&nbsp;&nbsp;&nbsp;&nbsp;乙丑，陈人来聘。戊寅，诏曰：“顷者婚嫁，竞为奢靡，有司宜加宣勒，使遵礼<br /><br />&nbsp;&nbsp;&nbsp;&nbsp;制。”冬十月癸卯，齐人来聘。甲辰，奏六代乐成，帝御崇信殿，集百官观之。<br /><br />&nbsp;&nbsp;&nbsp;&nbsp;十一月辛巳，帝亲帅六军，讲武于城东。癸未，集诸军都督以上五十人于道会苑<br /><br />&nbsp;&nbsp;&nbsp;&nbsp;大射，帝亲临射堂，大备军容。十二月癸巳，集群官及沙门道士等，帝升高座，<br /><br />&nbsp;&nbsp;&nbsp;&nbsp;辨释三教先后。以儒教为先，道教次之，佛教为后。以大将军赫连达为柱国。诏<br /><br />&nbsp;&nbsp;&nbsp;&nbsp;军人之间，年多耆寿，可颁授老职，使荣沾邑里。戊午，听讼于正武殿，自旦及<br /><br />&nbsp;&nbsp;&nbsp;&nbsp;夜，继之以烛。<br /><br />&nbsp;&nbsp;&nbsp;&nbsp;三年春正月壬戌，朝群臣于路门。册柱国齐公宪、卫公直、赵公招、谯公俭、<br /><br />&nbsp;&nbsp;&nbsp;&nbsp;陈公纯、越公盛、代公达、滕公并进爵为王。己巳，享太庙。庚午，突厥遣使<br /><br />&nbsp;&nbsp;&nbsp;&nbsp;献马。癸酉，诏自今男年十五，女年十三以上，爰及鳏寡，所在以时嫁娶，务从<br /><br />&nbsp;&nbsp;&nbsp;&nbsp;节俭。乙亥，亲耕籍田。丙子，初服短衣，享二十四军督将以下，试以军旅之法，<br /><br />&nbsp;&nbsp;&nbsp;&nbsp;纵酒尽欢。诏以往岁年谷不登，令公私道俗，凡有贮积粟麦者，皆准口听留，已<br /><br />&nbsp;&nbsp;&nbsp;&nbsp;外尽粜。二月壬辰朔，日有蚀之。丁酉，纪公康、毕公贤、酆公贞、宋公实、汉<br /><br />&nbsp;&nbsp;&nbsp;&nbsp;公赞、秦公贽、曹公允并进爵为王。丙午，令六府各举贤良清正之士。癸丑，柱<br /><br />&nbsp;&nbsp;&nbsp;&nbsp;国、许公宇文善有罪免。丙辰，大赦。三月癸酉，皇太后叱奴氏崩。帝居倚庐，<br /><br />&nbsp;&nbsp;&nbsp;&nbsp;朝夕共一溢米，群臣表请，累旬乃止。诏皇太子S总庶政。夏四月乙卯，齐人来<br /><br />&nbsp;&nbsp;&nbsp;&nbsp;吊R会葬。丁巳，有星孛于东井。五月庚申，葬文宣后于永固陵，帝袒跣至陵所。<br /><br />&nbsp;&nbsp;&nbsp;&nbsp;辛酉，诏曰：“齐斩之情，经籍彝训，近代沿革，遂亡斯礼。伏奉遗令，既葬便<br /><br />&nbsp;&nbsp;&nbsp;&nbsp;除；攀慕几筵，情实未忍。三年之丧，达于天子，古今无易之道，王者之所常行。<br /><br />&nbsp;&nbsp;&nbsp;&nbsp;但时有未谐，不得全制；军国务重，庶有听朝。衰麻之节，苫庐之礼，率遵前典，<br /><br />&nbsp;&nbsp;&nbsp;&nbsp;以申罔极。百僚以下，宜遵遗令。”公卿上表固请俯就权制，过葬即吉。帝不许，<br /><br />&nbsp;&nbsp;&nbsp;&nbsp;引古答之。群臣乃止。于是遂申三年之制。五服之内，亦令依礼。初置太子谏议，<br /><br />&nbsp;&nbsp;&nbsp;&nbsp;员四人；文学，十人。皇子、皇弟友，员各二人；学士，六人。戊辰，诏故晋公<br /><br />&nbsp;&nbsp;&nbsp;&nbsp;护及诸子并追复先封，改葬加谥。丙子，初断佛、道二教，经像悉毁，罢沙门、<br /><br />&nbsp;&nbsp;&nbsp;&nbsp;道士，并令还俗。并禁诸淫祀，非祀典所载者，尽除之。六月丁未，集诸军将，<br /><br />&nbsp;&nbsp;&nbsp;&nbsp;教以战阵之法。壬子，更铸五行大布钱，以一当十，与布泉钱并行。戊午，诏曰：<br /><br />&nbsp;&nbsp;&nbsp;&nbsp;“至道弘深，混成无际；体包空有，理极幽玄。但歧路既分，源流逾远；淳离朴<br /><br />&nbsp;&nbsp;&nbsp;&nbsp;散，形器斯乖。遂使三墨八儒，朱紫交竞；九流七略，毕说相腾。道隐小成，其<br /><br />&nbsp;&nbsp;&nbsp;&nbsp;来旧矣；不有会归，争驱靡息。今可立通道观。圣哲微言，先贤典训，金科玉篆，<br /><br />&nbsp;&nbsp;&nbsp;&nbsp;秘赜玄文；可以济养黎元，扶成教义者，并宜弘阐，一以贯之。俾夫玩培v者<br /><br />&nbsp;&nbsp;&nbsp;&nbsp;识嵩岱之崇崛；守碛砾者悟渤手泓澄，不亦可乎。”秋七月庚申，行幸云阳宫。<br /><br />&nbsp;&nbsp;&nbsp;&nbsp;乙酉，卫王直在京反，欲突入萧章门。司武尉迟运等拒守，直败，遁走。戊子，<br /><br />&nbsp;&nbsp;&nbsp;&nbsp;车驾至自云阳宫。八月辛卯，禽直于荆州，免为庶人。冬十月丙申，诏御正杨尚<br /><br />&nbsp;&nbsp;&nbsp;&nbsp;希使于陈。庚子，诏蒲州人遭饥乏绝者，令向d城以西及荆州管内就食。甲寅，<br /><br />&nbsp;&nbsp;&nbsp;&nbsp;行幸蒲州。乙卯，曲赦蒲州见囚大辟以下。丙辰，行幸同州。十一月戊午，于阗<br /><br />&nbsp;&nbsp;&nbsp;&nbsp;遣使献名马。己巳，大阅于同州城东。甲戌，车驾至自同州。十二月戊子，大会<br /><br />&nbsp;&nbsp;&nbsp;&nbsp;卫官及军人以上，赐钱帛各有差。丙申，改诸军军人并名侍官。癸卯，集诸军讲<br /><br />&nbsp;&nbsp;&nbsp;&nbsp;武于临皋泽。凉州比年地震，坏城郭，地裂涌泉出。<br /><br />&nbsp;&nbsp;&nbsp;&nbsp;四年春正月戊辰，初置营军器监。壬申，布宽大之诏，多所蠲免。二月丙戌<br /><br />&nbsp;&nbsp;&nbsp;&nbsp;朔，日有蚀之。辛卯，改置宿卫官员。己酉，柱国、广德公李意有罪免。三月丙<br /><br />&nbsp;&nbsp;&nbsp;&nbsp;辰，遣小司寇元伟使于齐。郡县各省主簿一人。甲戌，以柱国、赵王招为雍州牧。<br /><br />&nbsp;&nbsp;&nbsp;&nbsp;夏四月甲午，柱国、燕公于实有罪免。丁酉，初令上书者并为表，于皇太子以下<br /><br />&nbsp;&nbsp;&nbsp;&nbsp;称启。秋七月己未，禁五行大布钱不得出入关，布泉钱听入而不听出。甲戌，陈<br /><br />&nbsp;&nbsp;&nbsp;&nbsp;人来聘。丙子，召大将军以上于大德殿，帝亲谕以伐齐之旨。言往以政出权宰，<br /><br />&nbsp;&nbsp;&nbsp;&nbsp;无所措怀，自亲览万机，便图东讨。恶衣菲食，缮甲练兵，数年以来，战备稍足。<br /><br />&nbsp;&nbsp;&nbsp;&nbsp;而伪主昏虐，恣行无道，伐暴除乱，斯实其时。群臣咸称善。丁丑，下诏暴齐氏<br /><br />&nbsp;&nbsp;&nbsp;&nbsp;过恶。以柱国、陈王纯为前一军总管，荥阳公司马消难为前二军总管，郑公达奚<br /><br />&nbsp;&nbsp;&nbsp;&nbsp;震为前三军总管，越王盛为后一军总管，周昌公侯莫陈琼为后二军总管，越王招<br /><br />&nbsp;&nbsp;&nbsp;&nbsp;为后三军总管，齐王宪帅众二万趣黎阳，随公杨坚、广宁公侯莫陈回师三万自渭<br /><br />&nbsp;&nbsp;&nbsp;&nbsp;入河，柱国、梁公侯莫陈芮帅众一万守太行道。申国公李穆帅众三万守河阳道，<br /><br />&nbsp;&nbsp;&nbsp;&nbsp;常山公于翼帅众二万出陈、汝。壬午，上亲帅六军众六万，直指河阴。八月癸卯，<br /><br />&nbsp;&nbsp;&nbsp;&nbsp;入齐境，禁伐树残苗稼，犯者以军法从事。丁未，上亲帅诸军，攻拔河阴大城。<br /><br />&nbsp;&nbsp;&nbsp;&nbsp;攻子城未克，上有疾。九月辛酉夜，班师，水军焚舟而退。齐王宪、于翼、李穆<br /><br />&nbsp;&nbsp;&nbsp;&nbsp;等所在克捷，降拔三十余城，皆弃而不守。唯以王药城要害，令仪同三司韩正守<br /><br />&nbsp;&nbsp;&nbsp;&nbsp;之。正寻以城降齐。戊寅，至自东伐。冬十月戊子，初置上柱国、上大将军官，<br /><br />&nbsp;&nbsp;&nbsp;&nbsp;改开府仪同三司为开府仪同大将军，又置上开府、上仪同官。闰月，以柱国齐王<br /><br />&nbsp;&nbsp;&nbsp;&nbsp;宪、蜀公尉迟迥为上柱国。诏诸畿郡各举贤良。十一月己亥，改置司内官员。十<br /><br />&nbsp;&nbsp;&nbsp;&nbsp;二月辛亥朔，日有蚀之。丙子，陈人来聘。是岁，岐、宁二州人饥，开仓振恤。<br /><br />&nbsp;&nbsp;&nbsp;&nbsp;五年春正月辛卯，行幸河东涑川，集关中河东诸军校猎。甲午，还同州。丁<br /><br />&nbsp;&nbsp;&nbsp;&nbsp;酉，诏分遣大使，周省四方，察讼听谣，问人恤隐。废布泉钱。戊申，初令铸钱<br /><br />&nbsp;&nbsp;&nbsp;&nbsp;者至绞，从者远配。二月辛酉，遣皇太子S巡抚西土，仍讨吐谷浑。三月壬寅，<br /><br />&nbsp;&nbsp;&nbsp;&nbsp;车驾至自同州。文宣皇太后服再期。戊申，祥。夏六月戊申朔，日有蚀之。辛亥，<br /><br />&nbsp;&nbsp;&nbsp;&nbsp;享太庙。丙辰，利州总管、纪王康有罪，赐死。秋七月乙未，京师旱。八月戊申，<br /><br />&nbsp;&nbsp;&nbsp;&nbsp;皇太子入吐谷浑，至伏俟城而还。乙丑，陈人来聘。九月丁丑，大醮于正武殿，<br /><br />&nbsp;&nbsp;&nbsp;&nbsp;以祈东伐。冬十月，帝复谕群臣伐齐。以去岁属有疹疾，遂不得克平逋寇。于时<br /><br />&nbsp;&nbsp;&nbsp;&nbsp;出军河外，直为抚背，未扼其喉。然晋州本高欢所起，统摄要重，今往攻之，彼<br /><br />&nbsp;&nbsp;&nbsp;&nbsp;必来援，严军以待，击之必克。然后乘破竹之势，鼓行而东，足以穷其窟穴。诸<br /><br />&nbsp;&nbsp;&nbsp;&nbsp;将多不愿行。帝曰：“机者事之微，不可失矣。沮军事者，以军法裁之。”己酉，<br /><br />&nbsp;&nbsp;&nbsp;&nbsp;帝总戎东伐，以越王盛为右一军总管，杞公亮为右二军总管，隋公杨坚为右三军<br /><br />&nbsp;&nbsp;&nbsp;&nbsp;总管；谯王俭为左一军总管，大将军窦泰为左二军总管，广化公丘崇为左三军总<br /><br />&nbsp;&nbsp;&nbsp;&nbsp;管，齐王宪、陈王纯为前军。癸亥，帝至晋州，遣齐王宪帅精骑二万守雀鼠谷，<br /><br />&nbsp;&nbsp;&nbsp;&nbsp;陈王纯步骑二万守千里径，郑公达奚震步骑一万守统军川，大将军韩明步兵五千<br /><br />&nbsp;&nbsp;&nbsp;&nbsp;守齐子岭，乌氏公尹升步骑五千守鼓钟镇，凉城公辛韶步骑五千守蒲津关，柱国<br /><br />&nbsp;&nbsp;&nbsp;&nbsp;赵王招步骑一万自华谷攻汾州诸城，柱国宇文盛步兵一万守汾水关，遣内史王谊<br /><br />&nbsp;&nbsp;&nbsp;&nbsp;监六军攻晋州城。帝屯于汾曲。齐王宪攻洪洞、永安二城并拔之。是夜，虹见于<br /><br />&nbsp;&nbsp;&nbsp;&nbsp;晋州城上，首向南，尾入紫宫。帝每日自汾曲赴城下，亲督战。庚午，齐行台左<br /><br />&nbsp;&nbsp;&nbsp;&nbsp;丞侯子钦出降。壬申，齐晋州刺史崔嵩夜密使送款，上开府王轨应之。未明登城，<br /><br />&nbsp;&nbsp;&nbsp;&nbsp;遂克晋州。甲戌，以上开府梁士彦为晋州刺史以镇之。十一月己卯，齐主自并州<br /><br />&nbsp;&nbsp;&nbsp;&nbsp;帅众来援，帝以其兵新集，且避之，乃诏诸军班师。齐主逐围晋州。齐王宪屯诸<br /><br />&nbsp;&nbsp;&nbsp;&nbsp;军于涑水为晋州声援。河东地震。癸巳，至自东伐，献俘于太庙。丙申，放齐诸<br /><br />&nbsp;&nbsp;&nbsp;&nbsp;城镇降人还。丁酉，帝发京师。壬寅，度河，与诸军合。十二月戊申，次晋州。<br /><br />&nbsp;&nbsp;&nbsp;&nbsp;庚戌，帝帅诸军八万，置阵东西二十余里；乘常御马，从数人巡阵。所至辄呼主<br /><br />&nbsp;&nbsp;&nbsp;&nbsp;帅姓名以慰勉之，将士感见知之恩，各思自厉。将战，有司请换马，帝曰：“朕<br /><br />&nbsp;&nbsp;&nbsp;&nbsp;独乘良马何所之？”齐主亦于堑北列阵。申后，齐人填堑南引，帝大喜，勒诸军<br /><br />&nbsp;&nbsp;&nbsp;&nbsp;击之，齐人便退。齐主与其麾下数十骑走还并州。齐众大溃，军资甲仗数百里间<br /><br />&nbsp;&nbsp;&nbsp;&nbsp;委弃山积。辛亥，帝幸晋州，仍率诸军追齐主。诸将固请还师，帝曰：“纵敌患<br /><br />&nbsp;&nbsp;&nbsp;&nbsp;生。卿等若疑，朕将独往。”诸将不敢言。甲寅，齐主遣其丞相高阿那肱守高壁，<br /><br />&nbsp;&nbsp;&nbsp;&nbsp;帝麾军直进，那肱望风退散。丙辰，师次介休，齐将韩建业举城降，以为上柱国，<br /><br />&nbsp;&nbsp;&nbsp;&nbsp;封郇国公。丁巳，大军次并州。齐主留其从兄安德王延宗守并州，自将轻骑走邺。<br /><br />&nbsp;&nbsp;&nbsp;&nbsp;是日，诏齐王公以下，示以逆顺之道，于是齐将帅降者相继。戊午，高延宗c即<br /><br />&nbsp;&nbsp;&nbsp;&nbsp;伪位，改年曰德昌。己未，军次并州。帝帅诸军合战，齐人退，帝遂北入城东门，<br /><br />&nbsp;&nbsp;&nbsp;&nbsp;诸军绕城置阵。至夜，延宗帅其众排阵而前，城中军却，人相蹂践，大为延宗所<br /><br />&nbsp;&nbsp;&nbsp;&nbsp;败。齐人欲闭门，以阃下积尸，扉不得阖，帝从数骑，崎岖危险，仅得出门。至<br /><br />&nbsp;&nbsp;&nbsp;&nbsp;明，帅诸军更战，大破之，禽延宗，并州平。壬戌，诏曰：<br /><br />&nbsp;&nbsp;&nbsp;&nbsp;昔天厌水运，龙战于野，两京否隔，四纪于兹。朕垂拱岩廊，君临宇县；相<br /><br />&nbsp;&nbsp;&nbsp;&nbsp;人于海内，混楚弓于天下。一物失所，有若推沟。方欲德绥未服，义征不M。<br /><br />&nbsp;&nbsp;&nbsp;&nbsp;伪主高纬，放命燕、齐，怠慢典刑，m扰天纪。加以背惠怒邻，弃信忘义。朕应<br /><br />&nbsp;&nbsp;&nbsp;&nbsp;天从物，伐罪吊人；一鼓而荡平阳，再举而摧强敌。伪署王公，相继道左。高纬<br /><br />&nbsp;&nbsp;&nbsp;&nbsp;智穷数屈，逃窜草间。伪安德王高延宗，扰攘之间，遂窃名号，与伪齐昌王莫多<br /><br />&nbsp;&nbsp;&nbsp;&nbsp;娄敬显等，收合余烬，背城借一。王威既振，鱼溃鸟离；破竹更难，建瓴非易。<br /><br />&nbsp;&nbsp;&nbsp;&nbsp;延宗众散，衿甲军门。根本既倾，枝叶自陨。幽青海岱，折简而来；冀北河南，<br /><br />&nbsp;&nbsp;&nbsp;&nbsp;传檄可定。八共贯，六合同风。方当偃伯灵台，休牛桃塞，无疆之庆，非独在<br /><br />&nbsp;&nbsp;&nbsp;&nbsp;予。汉皇约法，除其苟政，姬王轻典，刑彼新邦。思覃惠泽，被之率土；新集臣<br /><br />&nbsp;&nbsp;&nbsp;&nbsp;庶，皆从荡涤。可大赦天下。高纬及王公以下，若释然归顺，咸许自新。诸亡入<br /><br />&nbsp;&nbsp;&nbsp;&nbsp;伪朝，亦从宽宥。官荣次序，依例无失。齐制伪令，即宜削除。邹、鲁|绅，幽、<br /><br />&nbsp;&nbsp;&nbsp;&nbsp;并骑士，一介可称，并宜铨录。<br /><br />&nbsp;&nbsp;&nbsp;&nbsp;丙寅，出齐宫中金银宝器珠玉丽服及宫女二千人，班赐将士。以柱国赵王招、<br /><br />&nbsp;&nbsp;&nbsp;&nbsp;陈王纯、越王盛、杞公亮、梁公侯莫陈芮、庸公王谦、北平公寇绍、郑公达奚震<br /><br />&nbsp;&nbsp;&nbsp;&nbsp;并为上柱国，封齐王宪子安城郡公质为河间王。诸有功者封授各有差。癸酉，帝<br /><br />&nbsp;&nbsp;&nbsp;&nbsp;帅六军趣邺。<br /><br />&nbsp;&nbsp;&nbsp;&nbsp;六年春正月乙亥，齐主传位于其太子恒，改年曰承光，自号太上皇。壬辰，<br /><br />&nbsp;&nbsp;&nbsp;&nbsp;帝至邺。癸巳，帅诸军围之，齐人拒守，诸军奋击，大破之，遂平。齐主先送其<br /><br />&nbsp;&nbsp;&nbsp;&nbsp;母及妻子于青州，及城陷，帅数十骑走青州，遣大将军尉勤追之。是战也，于阵<br /><br />&nbsp;&nbsp;&nbsp;&nbsp;获其齐昌王莫多娄敬显，帝数之曰：“汝有死罪三：前从并州走邺，弃母携妻妾，<br /><br />&nbsp;&nbsp;&nbsp;&nbsp;是不孝；外为伪主戮力，内实通启于朕，是不忠；送款之后，犹持两端，是不信。<br /><br />&nbsp;&nbsp;&nbsp;&nbsp;如此用怀，不死何待。”遂斩之。是日，西方有声如雷。甲午，帝入邺城。诏去<br /><br />&nbsp;&nbsp;&nbsp;&nbsp;年大赦班宣未及之处，皆从赦例。己亥，诏曰：“晋州大阵至邺，身殒战场者，<br /><br />&nbsp;&nbsp;&nbsp;&nbsp;其子即授父本官。”尉勤禽齐主及其太子恒于青州。庚子，诏曰：“伪齐之末，<br /><br />&nbsp;&nbsp;&nbsp;&nbsp;奸佞擅权，滥罚淫刑，动挂罗网。伪右丞相咸阳王故斛律明月、伪待中特进开府<br /><br />&nbsp;&nbsp;&nbsp;&nbsp;故崔季舒等七人，或功高获罪，或直言见诛。朕兵以义动，翦除凶暴，表闾封墓，<br /><br />&nbsp;&nbsp;&nbsp;&nbsp;事切下车。宜追赠谥，并加窆措。其见在子孙，各随荫叙录。家口田宅没官者，<br /><br />&nbsp;&nbsp;&nbsp;&nbsp;并还之。”辛丑，诏伪齐东山、南园及三台，并毁撤。瓦木诸物凡入用者，尽赐<br /><br />&nbsp;&nbsp;&nbsp;&nbsp;百姓。山园之田，各还本主。二月丙午，论定诸军勋，置酒于齐太极殿，会军士<br /><br />&nbsp;&nbsp;&nbsp;&nbsp;以上，班赐有差。丁未，齐主至，帝降自阼阶，见以宾主礼。齐任城王在冀<br /><br />&nbsp;&nbsp;&nbsp;&nbsp;州，拥兵未下，遣上柱国、齐王宪与柱国、隋公杨坚讨平之。齐范阳王高绍义叛<br /><br />&nbsp;&nbsp;&nbsp;&nbsp;入突厥。齐诸行台州镇悉降，关东平。合州五十五，郡一百六十二，县三百八十<br /><br />&nbsp;&nbsp;&nbsp;&nbsp;五，户三百三十万二千五百八十八，口二千万六千八百八十六。乃于河阳及幽、<br /><br />&nbsp;&nbsp;&nbsp;&nbsp;青、南兖、豫、徐、北朔、定州置官管府。相、并二总管，各置官及六府官。癸<br /><br />&nbsp;&nbsp;&nbsp;&nbsp;丑，诏自伪武平三年以来，河南诸州人，伪齐破掠为奴婢者，不问公私，并放免<br /><br />&nbsp;&nbsp;&nbsp;&nbsp;之。其住在淮南者，亦即听还；愿住淮北者，可随便安置。癃疾孤老不能自存者，<br /><br />&nbsp;&nbsp;&nbsp;&nbsp;所在矜恤。乙卯，车驾发自邺。三月壬午，诏山东诸州各举士。夏四月乙巳，至<br /><br />&nbsp;&nbsp;&nbsp;&nbsp;自东伐。列齐主于前，其王公等并从，车舆旌旗及器物以次陈于其后。大驾布六<br /><br />&nbsp;&nbsp;&nbsp;&nbsp;军，备凯乐，献俘于太庙。京邑观者，皆称万岁。戊申，封齐主为温国公。庚戌，<br /><br />&nbsp;&nbsp;&nbsp;&nbsp;大会群臣及诸蕃客于路寝。乙卯，废蒲、陕、泾、宁四州总管。己巳，享太庙。<br /><br />&nbsp;&nbsp;&nbsp;&nbsp;诏分遣使人，巡方抚慰，观风省俗。五月丁丑，以柱国、谯王俭为大冢宰。庚辰，<br /><br />&nbsp;&nbsp;&nbsp;&nbsp;以上柱国、杞公亮为大司徒，郑公达奚震为大宗伯，梁公侯莫陈芮为大司马，柱<br /><br />&nbsp;&nbsp;&nbsp;&nbsp;国、应公独孤永业为大司寇，郧公韦孝宽为大司空。辛巳，大醮于正武殿，以报<br /><br />&nbsp;&nbsp;&nbsp;&nbsp;功。己丑，祀方丘。诏曰：“往者，冢臣专任，制度有违，正殿别寝，事穷壮丽。<br /><br />&nbsp;&nbsp;&nbsp;&nbsp;非直雕墙峻宇，深戒前王；而缔构弘敞，有逾清庙；不轨不物，何以示后。兼东<br /><br />&nbsp;&nbsp;&nbsp;&nbsp;夏初平，人未见德；率先海内，宜自朕始。其路寝、会义、崇信、含仁、云和、<br /><br />&nbsp;&nbsp;&nbsp;&nbsp;思齐诸殿等，农隙之时，悉可毁撤。雕斫之物，并赐贫人。缮造之宜，务从卑朴。”<br /><br />&nbsp;&nbsp;&nbsp;&nbsp;戊戌，诏曰：“京师宫殿，已从撤毁；并、邺二所，华侈过度，诚复作之非我，<br /><br />&nbsp;&nbsp;&nbsp;&nbsp;岂容因而弗革。诸堂殿壮丽，并宜除荡；甍宇杂物，分赐穷人。三农之隙，别渐<br /><br />&nbsp;&nbsp;&nbsp;&nbsp;营构，止蔽风雨，务在卑狭。”庚子，陈人来聘。是月，青城门无故自崩。六月<br /><br />&nbsp;&nbsp;&nbsp;&nbsp;辛亥，御正武殿录囚徒。甲子，东巡。丁卯，诏曰：“自今不得娶母同姓以为妻<br /><br />&nbsp;&nbsp;&nbsp;&nbsp;妾。”秋七月丙戌，行幸洛州。己丑，诏山东诸州，举有才望者赴行在所，共论<br /><br />&nbsp;&nbsp;&nbsp;&nbsp;政事得失。八月壬寅，议权衡度量，颁于天下。其不依新式者，悉追停之。诏曰：<br /><br />&nbsp;&nbsp;&nbsp;&nbsp;“以刑止刑，以轻代重，罪不及嗣，皆有定科。杂役之徒，独异常宪，一从罪配，<br /><br />&nbsp;&nbsp;&nbsp;&nbsp;百代不免。罚既无穷，刑何以措？凡诸杂户，悉放为百姓。配杂之科，因之永削。”<br /><br />&nbsp;&nbsp;&nbsp;&nbsp;甲子，郑州献九尾狐，皮肉销尽，骨体犹具。帝曰：“瑞应之来，必昭有德。若<br /><br />&nbsp;&nbsp;&nbsp;&nbsp;使五品时序，州海和平，家识孝慈，乃能致此。今无其时，恐非实录。”乃令焚<br /><br />&nbsp;&nbsp;&nbsp;&nbsp;之。九月壬申，以柱国邓公窦炽、申公李穆为上柱国。戊寅，初令庶人以上，非<br /><br />&nbsp;&nbsp;&nbsp;&nbsp;朝祭之服，唯得衣绸、绵绸、丝布、圆绫、纱、绢、绡、葛、布等九种。壬辰，<br /><br />&nbsp;&nbsp;&nbsp;&nbsp;诏东土诸州儒生，明一经以上，并举送，州郡以礼发遣。冬十月戊申，行幸邺宫。<br /><br />&nbsp;&nbsp;&nbsp;&nbsp;戊午，改葬德皇帝于冀州，帝服，哭于太极殿，百官素服哭。是月，诛温公高<br /><br />&nbsp;&nbsp;&nbsp;&nbsp;纬。十一月壬申，封皇子充为道王，兑为蔡王。癸酉，陈将吴明彻侵吕梁，徐州<br /><br />&nbsp;&nbsp;&nbsp;&nbsp;总管梁士彦与战不利，退守徐州。遣上大将军、郯公王轨讨之。是月，稽胡反，<br /><br />&nbsp;&nbsp;&nbsp;&nbsp;遣齐王宪讨平之。诏自永熙三年七月以来，十月以前，东土人被钞在化内为奴婢<br /><br />&nbsp;&nbsp;&nbsp;&nbsp;者；及平江陵日，良人没为奴婢者，并免同人伍。诏曰：“正位于中，有圣通典，<br /><br />&nbsp;&nbsp;&nbsp;&nbsp;质文相革，损益不同。五帝则四星之象，三王制六宫之数。刘、曹已降，等列弥<br /><br />&nbsp;&nbsp;&nbsp;&nbsp;繁，选择偏于生灵，命秩方于庶职，椒房丹地，有众如云，本由嗜欲之情，非关<br /><br />&nbsp;&nbsp;&nbsp;&nbsp;风化之义。朕运当浇季，思复古始，弘赞后庭，事从简约。可置妃二人，世妇三<br /><br />&nbsp;&nbsp;&nbsp;&nbsp;人，御妻三人。自兹以外，宜悉减省。”己亥晦，日有蚀之。初行《刑书要制》。<br /><br />&nbsp;&nbsp;&nbsp;&nbsp;持杖群强盗一疋以上，不持杖群强盗五疋以上，监临主掌自盗二十疋以上，小盗<br /><br />&nbsp;&nbsp;&nbsp;&nbsp;及诈请官物三十疋以上，正长隐五户及十丁以上、隐地三顷以上，皆至死。《刑<br /><br />&nbsp;&nbsp;&nbsp;&nbsp;书》所不载者，自依律科。十二月，北营州刺史高宝宁据州反。庚申，行幸并州<br /><br />&nbsp;&nbsp;&nbsp;&nbsp;宫。移并州军人四万户于关中。戊辰，废并州宫及六府。是岁，吐谷浑、百济并<br /><br />&nbsp;&nbsp;&nbsp;&nbsp;遣使朝贡。<br /><br />&nbsp;&nbsp;&nbsp;&nbsp;宣政元年春正月癸酉，吐谷浑伪赵王他娄屯来降。壬午，行幸邺宫。辛卯，<br /><br />&nbsp;&nbsp;&nbsp;&nbsp;幸怀州。癸巳，幸洛州。诏于怀州置宫。二月甲辰，柱国、大冢宰、谯王俭薨。<br /><br />&nbsp;&nbsp;&nbsp;&nbsp;丁巳，车驾至自东巡。乙丑，以上柱国、越王盛为大冢宰，陈王纯为雍州牧。三<br /><br />&nbsp;&nbsp;&nbsp;&nbsp;月戊辰，于蒲州置宫，废同州及长春二宫。壬申，突厥遣使朝贡。甲戌，初服常<br /><br />&nbsp;&nbsp;&nbsp;&nbsp;冠，以皂纱为之，加簪而不施缨导，其制若今之折角巾也。上大将军王轨破陈师<br /><br />&nbsp;&nbsp;&nbsp;&nbsp;于吕梁，禽其将吴明彻等，俘斩三万余人。丁亥，诏柱国豆卢宁征江南武陵、南<br /><br />&nbsp;&nbsp;&nbsp;&nbsp;平等郡所有士庶为人奴婢者，悉依江陵放免。壬辰，改元。夏四月壬子，初令遭<br /><br />&nbsp;&nbsp;&nbsp;&nbsp;父母丧者，听终制。庚申，突厥入寇幽州。五月己丑，帝总戎北伐，遣柱国原公<br /><br />&nbsp;&nbsp;&nbsp;&nbsp;姬愿、东平公宇文神举等五道俱入。发关中公私马驴悉从军。癸巳，帝不豫，止<br /><br />&nbsp;&nbsp;&nbsp;&nbsp;于云阳宫。丙申，诏停诸军。六月丁酉，帝疾甚，还京。其夜崩于乘舆，时年三<br /><br />&nbsp;&nbsp;&nbsp;&nbsp;十六。遗诏曰：<br /><br />&nbsp;&nbsp;&nbsp;&nbsp;人肖形天地，禀质五常；修短之期，莫非命也。朕君临宇县，十有九年，未<br /><br />&nbsp;&nbsp;&nbsp;&nbsp;能使百姓安乐，刑措不用。未旦求衣，分宵忘寝。昔魏室将季，海内分崩；太祖<br /><br />&nbsp;&nbsp;&nbsp;&nbsp;扶危翼倾，肇开王业。燕、赵榛芜，又窃名号。朕上述先志，下顺人心，遂与王<br /><br />&nbsp;&nbsp;&nbsp;&nbsp;公将帅，共平东夏。虽复妖氛荡定，而人劳未康，每一念如此，若临冰谷。将欲<br /><br />&nbsp;&nbsp;&nbsp;&nbsp;包举六合，混同文轨。今遘疾大渐，力气稍微，有志不申，以此叹息。天下事重，<br /><br />&nbsp;&nbsp;&nbsp;&nbsp;万机不易；王公以下，爰及庶寮，宜辅导太子，副朕遗意；令上不负太祖，下无<br /><br />&nbsp;&nbsp;&nbsp;&nbsp;失为臣。朕虽瞑目九泉，无所复恨。朕平生居处，每存菲薄；非直以训子孙，亦<br /><br />&nbsp;&nbsp;&nbsp;&nbsp;乃本心所好。丧事资用，须使俭而合礼。墓而不坟，自古通典。随吉即葬，葬讫<br /><br />&nbsp;&nbsp;&nbsp;&nbsp;公除。四方士庶，各三日哭。妃嫔以下无子者，悉放还家。<br /><br />&nbsp;&nbsp;&nbsp;&nbsp;谥曰武皇帝，庙称高祖。己未，葬于孝陵。帝沉毅有智谋，初以晋公护专权，<br /><br />&nbsp;&nbsp;&nbsp;&nbsp;常自晦迹，人莫测其深浅。及诛护之后，始亲万机，克己励精，听览不怠。用法<br /><br />&nbsp;&nbsp;&nbsp;&nbsp;严整，多所罪杀。号令恳恻，唯属意于政。群下畏服，莫不肃然。性既明察，少<br /><br />&nbsp;&nbsp;&nbsp;&nbsp;于恩惠；凡布怀立行，皆欲逾越古人。身衣布袍，寝布被，无金宝之饰。诸宫殿<br /><br />&nbsp;&nbsp;&nbsp;&nbsp;华绮者，皆撤毁之，改为土阶数尺，不施栌怼Ｆ涞裎目田危锦绣纂组，一皆禁<br /><br />&nbsp;&nbsp;&nbsp;&nbsp;断。后宫嫔御，不过十余人。劳谦接下，自强不息。以海内未康，锐情教习，至<br /><br />&nbsp;&nbsp;&nbsp;&nbsp;于校兵阅武，步行山谷，履涉勤苦，皆人所不堪。平齐之役，见军士有跣行者，<br /><br />&nbsp;&nbsp;&nbsp;&nbsp;帝亲脱靴以赐之。每晏会将士，必自执杯劝酒，或手付赐物。至于征伐之处，躬<br /><br />&nbsp;&nbsp;&nbsp;&nbsp;在行阵。性又果决，能断大事，故能得士卒死力，以弱制强。破齐之后，遂欲穷<br /><br />&nbsp;&nbsp;&nbsp;&nbsp;兵极武。平突厥、定江南，一二年间，必使天下一统，此其志也。<br /><br />&nbsp;&nbsp;&nbsp;&nbsp;宣皇帝讳S，字乾伯，武帝长子也。母曰李太后。武成元年，生于同州。保<br /><br />&nbsp;&nbsp;&nbsp;&nbsp;定元年五月丙午，封鲁国公。建德元年四月癸巳，武帝亲告庙，冠于阼阶，立为<br /><br />&nbsp;&nbsp;&nbsp;&nbsp;皇太子。二年，诏皇太子巡抚西土。文宣后崩，武帝谅暗，诏太子总朝政，五旬<br /><br />&nbsp;&nbsp;&nbsp;&nbsp;而罢。武帝每巡幸四方，太子常留监国。五年二月，又诏太子巡西土，因讨吐谷<br /><br />&nbsp;&nbsp;&nbsp;&nbsp;浑。<br /><br />&nbsp;&nbsp;&nbsp;&nbsp;宣政元年六月丁酉，武帝崩，戊戌，太子即皇帝位。尊皇后曰皇太后。甲子，<br /><br />&nbsp;&nbsp;&nbsp;&nbsp;诛上柱国、齐王宪。闰月乙亥，诏山东流人新复业，及突厥侵掠家口破亡不能存<br /><br />&nbsp;&nbsp;&nbsp;&nbsp;济者，给复一年。立妃杨氏为皇后。辛巳，以上柱国、赵王招为太师，陈王纯为<br /><br />&nbsp;&nbsp;&nbsp;&nbsp;太傅，柱国、代王达、滕王、卢公尉迟运、薛公长孙览并为上柱国。是月，幽<br /><br />&nbsp;&nbsp;&nbsp;&nbsp;州卢昌期据范阳反，诏柱国、东平公宇文神举讨平之。秋七月乙巳，享太庙。丙<br /><br />&nbsp;&nbsp;&nbsp;&nbsp;午，祀圆丘。戊申，祀方泽。庚戌，以小宗伯、岐公斛斯征为大宗伯。壬戌，以<br /><br />&nbsp;&nbsp;&nbsp;&nbsp;南兖州总管、隋公杨坚为上柱国、大司马。癸亥，尊所生李氏为帝太后。八月丙<br /><br />&nbsp;&nbsp;&nbsp;&nbsp;寅，夕月于西郊。长安、万年二县人居京城者，给复三年。壬申，幸同州。遣大<br /><br />&nbsp;&nbsp;&nbsp;&nbsp;使‘巡察诸州。制九条，宣下州郡。其母族绝服外者，听婚。以上柱国、薛公长<br /><br />&nbsp;&nbsp;&nbsp;&nbsp;孙览为大司徒，柱国、杨公王谊为大司空。丙戌，以柱国、永昌公椿为大司寇。<br /><br />&nbsp;&nbsp;&nbsp;&nbsp;九月丁酉，以柱国宇文盛、张掖公王杰、⒑惫辛威、郧国公韦孝宽并为上柱国。<br /><br />&nbsp;&nbsp;&nbsp;&nbsp;庚戌，封皇弟元为荆王。诏诸应拜者，皆以三拜成礼。冬十月癸酉，至自同州。<br /><br />&nbsp;&nbsp;&nbsp;&nbsp;戊子，百济遣使朝贡。十一月己亥，讲武于道会苑，帝亲擐甲。是月，突厥犯边，<br /><br />&nbsp;&nbsp;&nbsp;&nbsp;围酒泉，杀掠吏士。十二月甲子，以柱国、毕王贤为大司空。己丑，以上柱国、<br /><br />&nbsp;&nbsp;&nbsp;&nbsp;河阳总管、滕王为行军元帅，伐陈。免京师见徒，并令从军。<br /><br />&nbsp;&nbsp;&nbsp;&nbsp;大象元年春正月乙丑，受朝于路门，帝服通天冠、绛纱袍，群臣皆服汉魏衣<br /><br />&nbsp;&nbsp;&nbsp;&nbsp;冠。大赦，改元为大成。初置四辅官，以大冢宰、越王盛为大前疑，蜀公尉迟迥<br /><br />&nbsp;&nbsp;&nbsp;&nbsp;为大右弼，申公李穆为大左辅，大司马隋公杨坚为大后丞。癸卯，封皇子衍为鲁<br /><br />&nbsp;&nbsp;&nbsp;&nbsp;王。甲辰，东巡。丙午，以柱国、常山公于翼为大司徒。辛亥，以柱国、许公宇<br /><br />&nbsp;&nbsp;&nbsp;&nbsp;文善为大宗伯。戊午，行幸洛阳。立鲁王衍为皇太子。二月癸亥，诏曰：“河、<br /><br />&nbsp;&nbsp;&nbsp;&nbsp;洛之地，旧称朝市，自魏氏失驭，城阙为墟。我太祖受命酆、镐，有怀光宅；高<br /><br />&nbsp;&nbsp;&nbsp;&nbsp;祖往巡东夏，布政此宫。朕以眇身，祗承宝运，虽庶几聿修之志，敢忘燕翼之心。<br /><br />&nbsp;&nbsp;&nbsp;&nbsp;一昨驻跸金墉，备尝游览。百王制度，基址尚存。今若因循，为功易立。宜命邦<br /><br />&nbsp;&nbsp;&nbsp;&nbsp;事，修复旧都。奢俭取文质之间，功役依子来之义。北瞻河内，咫尺非遥，前诏<br /><br />&nbsp;&nbsp;&nbsp;&nbsp;经营，今宜停罢。”于是发山东诸州兵，增一月功为四十五日役，起洛阳宫。常<br /><br />&nbsp;&nbsp;&nbsp;&nbsp;役四万人，以迄晏驾。并移相州六府于洛阳，称东京六府。杀柱国、徐州总管、<br /><br />&nbsp;&nbsp;&nbsp;&nbsp;郯公王轨。停南讨诸军。以赵王招女为千金公主，嫁于突厥。乙亥，行幸邺。丙<br /><br />&nbsp;&nbsp;&nbsp;&nbsp;子，初令总管、刺史行兵者加持节，余悉罢之。辛巳，诏传位于皇太子衍。大赦，<br /><br />&nbsp;&nbsp;&nbsp;&nbsp;改元，大成为大象。帝于是自称天元皇帝，所居称天台，冕二十有四旒，车服旗<br /><br />&nbsp;&nbsp;&nbsp;&nbsp;鼓皆以二十四为节。内史、御正皆置上大夫。皇帝衍称正阳宫。置纳言、御正、<br /><br />&nbsp;&nbsp;&nbsp;&nbsp;诸卫等官，皆准天台。尊皇太后为天元皇太后。癸未，日出、将入时，其中并有<br /><br />&nbsp;&nbsp;&nbsp;&nbsp;乌色，大如鸡卵，经四日乃灭。戊子，以大前疑、越王盛为太傅，大右弼、蜀公<br /><br />&nbsp;&nbsp;&nbsp;&nbsp;尉迥为大前疑，代王达为大右弼。辛卯，诏徙邺城石经于洛阳。又诏洛阳凡是元<br /><br />&nbsp;&nbsp;&nbsp;&nbsp;迁户，并听还洛州。此外欲往者，听之。河阳、幽、相、豫、亳、青、徐七总管<br /><br />&nbsp;&nbsp;&nbsp;&nbsp;受东京六府处分。三月庚申，车驾至自东巡，大陈军伍，亲擐甲胄，入自青门。<br /><br />&nbsp;&nbsp;&nbsp;&nbsp;皇帝衍备法驾从，百官迎于青门外。是时骤雨，仪卫失容。辛酉，封赵王招第二<br /><br />&nbsp;&nbsp;&nbsp;&nbsp;子贯为永康县王。夏四月壬戌朔，有司奏言日蚀，不视事。过时不蚀，乃临轩。<br /><br />&nbsp;&nbsp;&nbsp;&nbsp;立妃朱氏为天元帝后。癸亥，以柱国、毕王贤为上柱国。己巳，享太庙。壬午，<br /><br />&nbsp;&nbsp;&nbsp;&nbsp;大醮于正武殿。五月辛亥，以洛州襄国郡为赵国，齐州济南郡为陈国，丰州武当、<br /><br />&nbsp;&nbsp;&nbsp;&nbsp;安富二郡为越国，潞州上党郡为代国，荆州新野郡为滕国，邑各一万户。令赵王<br /><br />&nbsp;&nbsp;&nbsp;&nbsp;招、陈王纯、越王盛、代王达、滕王并之国。是月，遣使简视京城及诸州士庶<br /><br />&nbsp;&nbsp;&nbsp;&nbsp;女，充选后宫。突厥寇并州。六月，咸阳有池水变为血。征山东诸州人修长城。<br /><br />&nbsp;&nbsp;&nbsp;&nbsp;秋七月庚寅，以大司空、毕王贤为雍州牧，大后丞、隋公杨坚为大前疑，柱国、<br /><br />&nbsp;&nbsp;&nbsp;&nbsp;荥阳公司马消难为大后丞。丙申，纳大后丞司马消难女为正阳宫皇后。己酉，尊<br /><br />&nbsp;&nbsp;&nbsp;&nbsp;帝太后李氏为天皇太后。壬子，改天元帝后朱氏为天皇后，立妃元氏为天右皇后，<br /><br />&nbsp;&nbsp;&nbsp;&nbsp;妃陈氏为天左皇后。八月庚申，幸同州。壬申，还宫。甲戌，以天左皇后父大将<br /><br />&nbsp;&nbsp;&nbsp;&nbsp;军陈山提、天右皇后父开府元晟并为上柱国。初，武帝作《刑书要制》，用法严<br /><br />&nbsp;&nbsp;&nbsp;&nbsp;重。及帝即位，恐物情未附，除之。至是，为《刑经圣制》，其法深刻，大醮于<br /><br />&nbsp;&nbsp;&nbsp;&nbsp;正武殿，告天而行焉。壬午，以上柱国、雍州牧毕王贤为太师，上柱国、郇公韩<br /><br />&nbsp;&nbsp;&nbsp;&nbsp;建业为大左辅。是月，所在蚁群斗，各四五尺，死者十八九。九月己卯，以酆王<br /><br />&nbsp;&nbsp;&nbsp;&nbsp;贞为大冢宰。上柱国、郧公韦孝宽为行军元帅，率行军总管杞公亮、J公梁士<br /><br />&nbsp;&nbsp;&nbsp;&nbsp;彦伐陈。遣御正杜果使于陈。冬十月壬戌，幸道会苑，大醮，以高祖武皇帝配醮。<br /><br />&nbsp;&nbsp;&nbsp;&nbsp;初复佛象及天尊象，帝与二象俱南坐。大陈杂戏，令京城士庶纵观。是月，相州<br /><br />&nbsp;&nbsp;&nbsp;&nbsp;人段德举谋反，伏诛。十一月乙未夜，行幸同州。壬寅，还宫。丁巳，初铸永通<br /><br />&nbsp;&nbsp;&nbsp;&nbsp;万国钱，以一当千，与五行大布并行。是月，韦孝宽拔寿阳，杞国公亮拔黄城，<br /><br />&nbsp;&nbsp;&nbsp;&nbsp;梁士彦拔广陵。陈人退走，于是江北尽平。十二月戊午，以灾异屡见，帝御路寝，<br /><br />&nbsp;&nbsp;&nbsp;&nbsp;见百官。诏曰：“朕以寡德，君临区宇。始于秋季，及此玄冬，幽忧殷勤，屡贻<br /><br />&nbsp;&nbsp;&nbsp;&nbsp;深戒。至有金入南斗，木犯轩辕；荧惑干房，又与土合；流星照夜，东南而下。<br /><br />&nbsp;&nbsp;&nbsp;&nbsp;然则南斗主于爵禄，轩辕为于后宫，房曰明堂，布政所也。火、土则忧孽之兆，<br /><br />&nbsp;&nbsp;&nbsp;&nbsp;流星乃兵凶之验。岂其宫人失序，女谒尚行，政事乖方，忧患将至，何其昭著，<br /><br />&nbsp;&nbsp;&nbsp;&nbsp;若斯之甚。将避正寝，斋居克念；恶衣减膳，去饰彻悬；披不讳之诚，开直言之<br /><br />&nbsp;&nbsp;&nbsp;&nbsp;路。欲使刑不滥及，赏弗逾等，选举以才，宫闱修德。宜宣诸内外，庶尽弼谐；<br /><br />&nbsp;&nbsp;&nbsp;&nbsp;允叶人心，用消天谴。”于是舍仗卫，往天兴宫。百官上表，劝复寝膳，许之。<br /><br />&nbsp;&nbsp;&nbsp;&nbsp;甲子，还宫，御正武殿。集百官及宫人、内外命妇，大列妓乐；又纵胡人乞寒，<br /><br />&nbsp;&nbsp;&nbsp;&nbsp;用水浇沃以为戏乐。乙丑，行幸洛阳。帝亲御驿马，日行三百里。四皇后及文武<br /><br />&nbsp;&nbsp;&nbsp;&nbsp;侍卫数百人，并乘驿以从。令四后方驾齐驱，或有先后，便加谴责。人马顿仆，<br /><br />&nbsp;&nbsp;&nbsp;&nbsp;相属于道。己卯，还宫。<br /><br />&nbsp;&nbsp;&nbsp;&nbsp;二年春正月丁亥，帝受朝于道会苑。癸巳，享太庙。乙巳，造二，画日月<br /><br />&nbsp;&nbsp;&nbsp;&nbsp;象以置左右。戊申，雨雪。雪止又雨细黄土，移时乃息。乙卯，诏江右诸州新附<br /><br />&nbsp;&nbsp;&nbsp;&nbsp;人，给复二十年。初税入市者，人一钱。二月丁巳，帝幸路门学，行释奠礼。戊<br /><br />&nbsp;&nbsp;&nbsp;&nbsp;午，突厥遣使献方物，且逆千金公主。乙丑，改制诏为天制，敕为天敕。尊天元<br /><br />&nbsp;&nbsp;&nbsp;&nbsp;皇太后为天元上皇太后，天皇太后李氏曰天元圣皇太后。癸未，立天元皇后杨氏<br /><br />&nbsp;&nbsp;&nbsp;&nbsp;为天元大皇后，天皇后朱氏为天大皇后，天右皇后元氏为天右大皇后，天左皇后<br /><br />&nbsp;&nbsp;&nbsp;&nbsp;陈氏为天左大皇后，正阳宫皇后直称皇后。是月，洛阳有秃j鸟集新太极殿前，<br /><br />&nbsp;&nbsp;&nbsp;&nbsp;荥州有黑龙见，与赤龙斗于汴水侧，黑龙死。三月丁亥，赐百官及百姓大T。诏<br /><br />&nbsp;&nbsp;&nbsp;&nbsp;进封孔子为邹国公，邑数准旧，并立后承袭，别于京师置庙，以时祭享。戊子，<br /><br />&nbsp;&nbsp;&nbsp;&nbsp;行军总管、杞公亮举兵反，行军元帅韦孝宽获而杀之。辛卯，行幸同州。增候正，<br /><br />&nbsp;&nbsp;&nbsp;&nbsp;前驱式道，为三百六十重，自应门至赤岸泽，数十里间，幡旗相蔽，鼓乐俱作。<br /><br />&nbsp;&nbsp;&nbsp;&nbsp;又令武贲持l马上，称警跸，以至同州。乙未，改同州宫为天成宫。庚子，车驾<br /><br />&nbsp;&nbsp;&nbsp;&nbsp;至自同州。诏天台侍卫，皆着五色及红紫绿衣，以杂色缘，名曰品色衣；有大事，<br /><br />&nbsp;&nbsp;&nbsp;&nbsp;与公服间服之。壬寅，诏内外命妇皆执笏，其拜宗庙及天台，皆俯伏。甲辰，初<br /><br />&nbsp;&nbsp;&nbsp;&nbsp;置天中大皇后，立天左大皇后陈氏为天中大皇后，立妃尉迟氏为天左大皇后。夏<br /><br />&nbsp;&nbsp;&nbsp;&nbsp;四月己巳，享太庙。己卯，以旱故，降见囚死罪已下。壬午，幸仲山祈雨，至咸<br /><br />&nbsp;&nbsp;&nbsp;&nbsp;阳宫，雨降。甲申，还宫。令京城士女于衢巷作音乐以迎候。五月甲午，帝备法<br /><br />&nbsp;&nbsp;&nbsp;&nbsp;驾幸天兴宫。乙未，帝不，还宫。诏扬州总管、隋公杨坚入侍疾。丁未，追赵、<br /><br />&nbsp;&nbsp;&nbsp;&nbsp;越、陈、代、滕五王入朝。己酉，大渐。御正下大夫刘P与内史上大夫郑译矫制<br /><br />&nbsp;&nbsp;&nbsp;&nbsp;以隋公杨坚受遗辅政。是日，帝崩于天德殿，时年二十二。谥宣皇帝。七月丙申，<br /><br />&nbsp;&nbsp;&nbsp;&nbsp;葬定陵。<br /><br />&nbsp;&nbsp;&nbsp;&nbsp;帝之在东宫也，武帝虑其不堪承嗣，遇之甚严。朝见进止，与诸臣无异；虽<br /><br />&nbsp;&nbsp;&nbsp;&nbsp;隆寒盛署，亦不得休息。性嗜酒，武帝遂禁醪醴不许至东宫。帝每有过，辄加捶<br /><br />&nbsp;&nbsp;&nbsp;&nbsp;扑。尝谓之曰：“古来太子被废者几人，余儿岂不堪立邪！”于是遣东宫官属录<br /><br />&nbsp;&nbsp;&nbsp;&nbsp;帝言语动作，每月奏闻。帝惧威严，矫情修饰，以是恶不外闻。嗣位之初，方逞<br /><br />&nbsp;&nbsp;&nbsp;&nbsp;其欲。大行在殡，曾无戚容，即通乱先帝宫人。才逾年，便恣声乐，采择天下子<br /><br />&nbsp;&nbsp;&nbsp;&nbsp;女，以充后宫。好自矜夸，饰非拒谏。禅位之后，弥复骄奢。耽酗于后宫，或旬<br /><br />&nbsp;&nbsp;&nbsp;&nbsp;日不出，公卿近臣请事者，皆附阉官奏之。所居宫殿，帷帐皆饰以金玉珠宝，光<br /><br />&nbsp;&nbsp;&nbsp;&nbsp;华炫耀，极丽穷奢。及营洛阳宫，虽未成毕，其规摹壮丽，逾于汉、魏远矣。唯<br /><br />&nbsp;&nbsp;&nbsp;&nbsp;自尊崇，无所顾惮。国典朝仪，率情变改。后宫位号，莫难详录。每对臣下，自<br /><br />&nbsp;&nbsp;&nbsp;&nbsp;称为天。以五色土涂所御天德殿，各随方色。又于后宫，与皇后等列坐，用宗庙<br /><br />&nbsp;&nbsp;&nbsp;&nbsp;礼器樽彝圭瓒之属。以次食焉。又令群臣朝天台者，致斋三日，清身一日。<br /><br />&nbsp;&nbsp;&nbsp;&nbsp;车旗章服，倍于前王之数。既自比上帝，不欲令人同己。常自带授及冠通天冠，<br /><br />&nbsp;&nbsp;&nbsp;&nbsp;加金附蝉，顾见侍臣武弁上有金蝉，及王公有绶者，并令去之。又不听人有高者<br /><br />&nbsp;&nbsp;&nbsp;&nbsp;大者之称，诸姓高者改为姜，九族称高祖者为长祖，曾为次长祖。官称名位，凡<br /><br />&nbsp;&nbsp;&nbsp;&nbsp;谓上及大者，改为长；有天者，亦改之。又令天下车皆浑成为轮，禁天下妇人皆<br /><br />&nbsp;&nbsp;&nbsp;&nbsp;不得施粉黛，唯宫人得乘有辐车，加粉黛焉。西阳公温，杞公亮之子，即帝从祖<br /><br />&nbsp;&nbsp;&nbsp;&nbsp;兄子也。其妻尉迟氏有容色，因入朝，帝遂饮以酒，逼而淫之。亮闻之惧，谋反。<br /><br />&nbsp;&nbsp;&nbsp;&nbsp;才诛温，即追尉迟氏入宫，初为妃，寻立为皇后。每左右侍臣论议，唯欲兴造革<br /><br />&nbsp;&nbsp;&nbsp;&nbsp;易，未尝言及政事。其后游戏无恒，出入不节；羽仪仗卫，晨出夜还；或幸天兴<br /><br />&nbsp;&nbsp;&nbsp;&nbsp;宫，或游道会苑，陪侍之官，皆不堪命。散乐杂戏，鱼龙烂漫之伎，常在目前。<br /><br />&nbsp;&nbsp;&nbsp;&nbsp;好令京城少年为妇人服饰，入殿歌舞，与后宫观之，以为喜乐。摈斥近臣，多所<br /><br />&nbsp;&nbsp;&nbsp;&nbsp;猜怨。又吝于财，略无赐与。恐群臣规谏，不得行己之志。常遣左右密伺察之，<br /><br />&nbsp;&nbsp;&nbsp;&nbsp;动止所为，莫不抄录；小有乖违，辄加其罪。自公卿以下，皆被楚挞。其间诛戮<br /><br />&nbsp;&nbsp;&nbsp;&nbsp;黜免者，不可胜言。每捶人皆以百二十为度，名曰天杖。宫人内职亦如之。后妃<br /><br />&nbsp;&nbsp;&nbsp;&nbsp;嫔御，虽被宠嬖，亦多被杖背。于是内外恐惧，人不自安；皆求苟免，莫有固志；<br /><br />&nbsp;&nbsp;&nbsp;&nbsp;重足累息，以逮于终矣。<br /><br />&nbsp;&nbsp;&nbsp;&nbsp;静皇帝讳衍，后改名阐，宣帝之长子也。母曰朱皇后。建德二年六月，生于<br /><br />&nbsp;&nbsp;&nbsp;&nbsp;东宫。大象元年正月癸卯，封鲁王。戊午，立为皇太子。二月辛巳，宣帝于邺宫<br /><br />&nbsp;&nbsp;&nbsp;&nbsp;传位授帝，居正阳宫。<br /><br />&nbsp;&nbsp;&nbsp;&nbsp;二年五月乙未，宣帝寝疾，诏帝入宿路门学。己酉，宣帝崩，帝入居天台，<br /><br />&nbsp;&nbsp;&nbsp;&nbsp;废正阳宫。大赦，停洛阳宫作。庚戌，上天元上皇太后尊号为太皇太后，天元圣<br /><br />&nbsp;&nbsp;&nbsp;&nbsp;皇太后李氏为太帝太后，天元大皇后为皇太后，天大皇后朱氏为帝太后。其天中<br /><br />&nbsp;&nbsp;&nbsp;&nbsp;大皇后陈氏、天右大皇后元氏、天左大皇后尉迟氏并出俗为尼。以柱国、汉王赞<br /><br />&nbsp;&nbsp;&nbsp;&nbsp;为上柱国、右大丞相，上柱国、扬州总管、隋公杨坚为假黄钺左大丞相，柱国、<br /><br />&nbsp;&nbsp;&nbsp;&nbsp;秦王贽为上柱国。帝居谅娼，百官总己以听于左大丞相。壬子，以上柱国、郧公<br /><br />&nbsp;&nbsp;&nbsp;&nbsp;韦孝宽为相州总管。罢入市税钱。六月戊午，以柱国许公宇文善、神武公窦毅、<br /><br />&nbsp;&nbsp;&nbsp;&nbsp;修武公侯莫陈琼、大安公阎庆并为上柱国。赵王招、陈王纯、越王盛、代王达、<br /><br />&nbsp;&nbsp;&nbsp;&nbsp;滕王悄来朝。庚申，复佛、道二教。辛酉，以柱国杞公椿、燕公于实、郜公贺<br /><br />&nbsp;&nbsp;&nbsp;&nbsp;拔伏恩并为上柱国。甲子，相州总管尉迟迥举兵不受代，诏发关中兵，即以韦孝<br /><br />&nbsp;&nbsp;&nbsp;&nbsp;宽为行军元帅，讨之。上柱国、毕王贤以谋执政，被诛。以上柱国、秦王贽为大<br /><br />&nbsp;&nbsp;&nbsp;&nbsp;冢宰，杞公椿为大司徒。己巳，诏南定、北光、衡、巴四州人为宇文亮抑为奴<br /><br />&nbsp;&nbsp;&nbsp;&nbsp;婢者，并免之。甲戌，有赤气起西方，渐东行，遍天。庚辰，罢诸鱼池及山泽公<br /><br />&nbsp;&nbsp;&nbsp;&nbsp;禁者，与百姓共之。以柱国、蒋公梁睿为益州总管。秋七月甲申，突厥送齐范阳<br /><br />&nbsp;&nbsp;&nbsp;&nbsp;王高绍义。庚寅，申州刺史李惠起兵。庚子，诏赵、陈、越、代、滕五王，入朝<br /><br />&nbsp;&nbsp;&nbsp;&nbsp;不趋，剑履上殿。荥州刺史、邵公宇文胄举兵，遣大将军杨素讨之。青州总管尉<br /><br />&nbsp;&nbsp;&nbsp;&nbsp;迟纲举兵。丁未，隋公杨坚都督内外诸军事。己酉，郧州总管司马消难举兵，以<br /><br />&nbsp;&nbsp;&nbsp;&nbsp;柱国、杨公王谊为行军元帅讨之。壬子，赵王招、越王盛以谋执政，被诛。癸丑，<br /><br />&nbsp;&nbsp;&nbsp;&nbsp;封皇弟洁为莱王，术为郢王。是月，豫州、襄州总管诸蛮，各帅种落反。八月庚<br /><br />&nbsp;&nbsp;&nbsp;&nbsp;申，益州总管王谦举兵不受代，即以梁睿为行军元帅讨之。庚午，韦孝宽破尉迥<br /><br />&nbsp;&nbsp;&nbsp;&nbsp;于邺，迥自杀，相州平。移相州于安阳，其邺城及邑，毁废之。丙子，以汉王赞<br /><br />&nbsp;&nbsp;&nbsp;&nbsp;为太师，以上柱国、并州总管、申公李穆为太傅，以宋王实为大前疑，以秦王贽<br /><br />&nbsp;&nbsp;&nbsp;&nbsp;为大右弼，以燕公于实为大左辅。己卯，以尉迥平，大赦。庚辰，司马消难拥众<br /><br />&nbsp;&nbsp;&nbsp;&nbsp;以鲁山、甑山二镇奔陈。遣大将军元景山追击之，郧州平。沙州氐帅开府杨永安<br /><br />&nbsp;&nbsp;&nbsp;&nbsp;聚众反，应王谦，遣大将军达奚儒讨之。杨素破宇文胄于荥阳，斩之。以上柱国、<br /><br />&nbsp;&nbsp;&nbsp;&nbsp;神武公窦毅为大司马，以齐公于智为大司空。废相、青、荆、金、晋、梁州六总<br /><br />&nbsp;&nbsp;&nbsp;&nbsp;管。九月丙戌，废河阳总管为镇，隶洛州。以小宗伯、竟陵公杨慧为大宗伯。壬<br /><br />&nbsp;&nbsp;&nbsp;&nbsp;辰，废皇后司马氏为庶人。戊戌，以柱国、杨公王谊为上柱国。庚戌，以柱国常<br /><br />&nbsp;&nbsp;&nbsp;&nbsp;山公于翼、化政公宇文忻并为上柱国。壬子，丞相去左右号，隋公杨坚为大丞相。<br /><br />&nbsp;&nbsp;&nbsp;&nbsp;冬十月甲寅，日有蚀之。壬戌，陈王纯以怨执政，被诛。大丞相、隋公杨坚加大<br /><br />&nbsp;&nbsp;&nbsp;&nbsp;冢宰，五府总于天官。戊寅，梁睿破王谦，斩之。传首京师，益州平十一月甲辰，<br /><br />&nbsp;&nbsp;&nbsp;&nbsp;达奚儒破杨永安，沙州平。丁未，上柱国、郧公韦孝宽薨。十二月壬子，以柱国、<br /><br />&nbsp;&nbsp;&nbsp;&nbsp;蒋公梁睿为上柱国。丁巳，以柱国千阝公杨雄、普安公贺兰谟、J公梁士彦、<br /><br />&nbsp;&nbsp;&nbsp;&nbsp;上大将军新宁公叱列长文、武乡公崔弘度、大将军中山公宇文恩、濮阳公宇文述、<br /><br />&nbsp;&nbsp;&nbsp;&nbsp;渭原公和干子、任城公王景、渔阳公杨锐、上开府广宗公李崇、陇西公李询并为<br /><br />&nbsp;&nbsp;&nbsp;&nbsp;上柱国。庚申，以柱国、楚公豆卢绩为上柱国。癸亥，诏曰：“太祖受命，龙德<br /><br />&nbsp;&nbsp;&nbsp;&nbsp;犹潜；三分天下，志扶魏室；多所改作，冀允上玄。文武群官，赐姓者众，本殊<br /><br />&nbsp;&nbsp;&nbsp;&nbsp;国邑，实乖胙土。不歆非类，异骨肉而共蒸尝。不爱其亲，嗟行路而叙昭穆。且<br /><br />&nbsp;&nbsp;&nbsp;&nbsp;神征革姓，本为历数有归；天命在人，推让终而弗获。故君临区宇，累世于兹；<br /><br />&nbsp;&nbsp;&nbsp;&nbsp;不可仍遵谦挹之旨，久行权宜之制。诸改姓者，悉宜复旧。”甲子，大丞相、隋<br /><br />&nbsp;&nbsp;&nbsp;&nbsp;公杨坚进爵为王，以郡为隋国。己巳，以柱国、沛公郑译为上柱国。辛未，代王<br /><br />&nbsp;&nbsp;&nbsp;&nbsp;达、滕王悄并以谋执政，被诛。壬申，以大将军、长宁公杨勇为上柱国、大司马，<br /><br />&nbsp;&nbsp;&nbsp;&nbsp;以小冢宰、始平公元孝矩为大司寇。<br /><br />&nbsp;&nbsp;&nbsp;&nbsp;大定元年，春正月壬午，改元。丙戌，诏戎秩上开府以上，职事下大夫以上，<br /><br />&nbsp;&nbsp;&nbsp;&nbsp;外官刺史以上，各举贤良。二月甲子，帝逊位于隋，居于别宫。隋氏奉帝为介国<br /><br />&nbsp;&nbsp;&nbsp;&nbsp;公，邑万户，车服礼乐，一如周制；上书不称表，答表不称诏。有其文，事竟不<br /><br />&nbsp;&nbsp;&nbsp;&nbsp;行。隋开皇元年五月壬申，帝崩，时年九岁。隋志也。谥曰静皇帝。葬恭陵。<br /><br />&nbsp;&nbsp;&nbsp;&nbsp;论曰：自东西否隔，二国争强；戎马生郊，干戈日用；兵连祸结，力敌势均；<br /><br />&nbsp;&nbsp;&nbsp;&nbsp;疆场之事，一彼一此。武皇缵业，未亲万机；虑远谋深，以蒙养正。及英威电发，<br /><br />&nbsp;&nbsp;&nbsp;&nbsp;朝政惟新；内难既除，外略方始。乃苦心焦思，克己励精；劳役为士卒之先，居<br /><br />&nbsp;&nbsp;&nbsp;&nbsp;处同疋夫之俭；修富国之政，务强兵之术；乘雠人之有衅，顺天道而推亡。数年<br /><br />&nbsp;&nbsp;&nbsp;&nbsp;之间，大勋斯集。摅祖宗之宿愤，拯东夏之阽危。盛矣哉，有成功者也。若使翌<br /><br />&nbsp;&nbsp;&nbsp;&nbsp;日之瘳无爽，经营之志获申；黩武穷兵，虽见讥于良史；雄图远略，足方驾于前<br /><br />&nbsp;&nbsp;&nbsp;&nbsp;王。而识嗣子之非才，顾宗u之至重；滞爱同于晋武，则哲异于宋宣。但欲威<br /><br />&nbsp;&nbsp;&nbsp;&nbsp;之\楚，期于惩肃，义方之教，岂若是乎。卒使昏虐君临，奸回肆毒；迹宣后<br /><br />&nbsp;&nbsp;&nbsp;&nbsp;之行事，身殁已为幸矣。静帝越自幼冲，绍兹衰统；内挟有刘之诈，戚藩无齐、<br /><br />&nbsp;&nbsp;&nbsp;&nbsp;代之强；隋氏因之，遂迁龟鼎。虽复岷、峨投袂，翻成凌夺之威；漳、滏勤王，<br /><br />&nbsp;&nbsp;&nbsp;&nbsp;无救宗周之殒。呜呼！以文皇之经启鸿基，武皇之克隆景业，未逾二纪，不祀忽<br /><br />&nbsp;&nbsp;&nbsp;&nbsp;诸。斯盖先帝之余殃，非孺子之罪戾也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1721);">加入书签</a><a
                        href="1720.html">上一页</a>&larr;<a href="index.html">返回列表</a>&rarr;<a
                            href="1723.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1720.html"; var next_page = "1723.html"; var index_page = "index.html"; var sortid = "9"; var article_id = "29"; var chapter_id = "1721"; var articlename = "北史"; var chaptername = " 卷十 周本纪下第十"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>