<!DOCTYPE html>
<html>
<head>
<meta charset="gbk" />
<title>北史- 卷七十一 列传第五十九-在线阅读-哈西文学网</title>
<meta name="keywords" content="李延寿，北史， 卷七十一 列传第五十九全文， 卷七十一 列传第五十九在线阅读 哈西文学网" />
<meta name="description" content="哈西文学网提供李延寿的北史  卷七十一 列传第五十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1821.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1821.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十一 列传第五十九</h1>
            <div class="link xb">
                <a href="1820.html">上一页</a>&larr;<a href="index.html">返回列表</a>&rarr;<a
                    href="1822.html">下一页</a></div>			
            <div id="BookText">&nbsp;&nbsp;&nbsp;&nbsp;○隋宗室诸王<br /><br />&nbsp;&nbsp;&nbsp;&nbsp;蔡景王整滕穆王瓒道宣王嵩卫昭王爽河间王弘义城公处纲离石<br /><br />&nbsp;&nbsp;&nbsp;&nbsp;太守子崇文帝四王炀帝三子<br /><br />&nbsp;&nbsp;&nbsp;&nbsp;蔡景王整，隋文帝之次弟也。文帝四弟，唯整及滕穆王瓒与帝同生，次道宣<br /><br />&nbsp;&nbsp;&nbsp;&nbsp;王嵩，次卫昭王爽并异母。整，周明帝时以武元军功，赐爵陈留郡公。位开府、<br /><br />&nbsp;&nbsp;&nbsp;&nbsp;车骑大将军。从武帝平齐。力战而死。文帝初居武元之忧，率诸弟负土为坟，人<br /><br />&nbsp;&nbsp;&nbsp;&nbsp;植一柏，四根郁茂，西北一根整栽者独黄。后因大风雨，并根失之，果终不吉。<br /><br />&nbsp;&nbsp;&nbsp;&nbsp;文帝作相，赠柱国、大司徒、八州剌史。及受禅，追封谥焉。<br /><br />&nbsp;&nbsp;&nbsp;&nbsp;子智积袭。又封其弟智明为高阳郡公，智才开封县公。寻拜智积开府仪同三<br /><br />&nbsp;&nbsp;&nbsp;&nbsp;司，授同州刺史，仪卫资送甚盛。<br /><br />&nbsp;&nbsp;&nbsp;&nbsp;整娶同郡尉迟纲女，生智积。开皇中，有司奏智积将葬尉太妃，帝曰：“昔<br /><br />&nbsp;&nbsp;&nbsp;&nbsp;几杀我。我有同生二弟，并倚妇家势，常憎疾我。我向之笑云：‘尔既嗔我，不<br /><br />&nbsp;&nbsp;&nbsp;&nbsp;可与尔角嗔。’并云：‘阿兄止倚头额。’时有医师边隐逐势，言我后百日当病<br /><br />&nbsp;&nbsp;&nbsp;&nbsp;癫。二弟私喜。以告父母。父母泣谓我曰：‘尔二弟大剧，不能爱兄。’我因言：<br /><br />&nbsp;&nbsp;&nbsp;&nbsp;‘一日有天下，当改其姓。夫不受其亲而爱他人者，谓之悖德，当改之为悖。’<br /><br />&nbsp;&nbsp;&nbsp;&nbsp;父母许我此言。父母亡后，二弟及妇又谗我，言于晋公。于时每还，欲入门，常<br /><br />&nbsp;&nbsp;&nbsp;&nbsp;不喜，如见狱门。托以患气，常锁x静坐，唯食至时暂开x。每飞言入耳，窃云<br /><br />&nbsp;&nbsp;&nbsp;&nbsp;‘复未邪？’当时实不可耐，羡人无兄弟。世间贫家兄弟多相爱，由相假藉；达<br /><br />&nbsp;&nbsp;&nbsp;&nbsp;官兄弟多相憎，争名利故也。”<br /><br />&nbsp;&nbsp;&nbsp;&nbsp;智积在同州，未尝嬉戏游猎，听政之暇，端坐读书。门无私谒。有侍读公孙<br /><br />&nbsp;&nbsp;&nbsp;&nbsp;尚义，山东儒士，府佐杨君英、萧德言，并有文学，时延于坐。所设唯饼果，酒<br /><br />&nbsp;&nbsp;&nbsp;&nbsp;才三酌。家有女妓，唯年节嘉庆奏于太妃前。始，文帝龙潜时，与景王不睦，太<br /><br />&nbsp;&nbsp;&nbsp;&nbsp;妃尉氏又与独孤皇后不相谐，以是智积常怀危惧，每自贬损。帝亦以是哀怜之。<br /><br />&nbsp;&nbsp;&nbsp;&nbsp;人或劝智积为产业，智积曰：“昔平原露朽财帛，苦其多也。吾幸无可露，何更<br /><br />&nbsp;&nbsp;&nbsp;&nbsp;营乎！”有五男，止教读《论语》、《孝经》而已，亦不令交通宾客。或问其故，<br /><br />&nbsp;&nbsp;&nbsp;&nbsp;智积曰：“恐儿子有才能以致祸也。”开皇二十年，徵还京，无他职任，阖门自<br /><br />&nbsp;&nbsp;&nbsp;&nbsp;守，非朝觐不出。炀帝即位，滕王纶、卫王集并以谗构得罪，高阳公智明亦以交<br /><br />&nbsp;&nbsp;&nbsp;&nbsp;通夺爵，智积愈惧。大业三年，授弘农太守，委政僚佐，清静自居。及杨玄感作<br /><br />&nbsp;&nbsp;&nbsp;&nbsp;逆，自东都引军而西，智积谓官属曰：“玄感欲西图关中，若成其计，则根本固<br /><br />&nbsp;&nbsp;&nbsp;&nbsp;矣。当以计縻之，使不得进。不出一旬，自可禽耳。’及玄感军至城下，智积登<br /><br />&nbsp;&nbsp;&nbsp;&nbsp;陴詈辱之，玄感怒甚，留攻之。城门为贼所烧，智积乃更益火，贼不得入。数日，<br /><br />&nbsp;&nbsp;&nbsp;&nbsp;宇文述等军至，合击破之。寻拜宗正卿。<br /><br />&nbsp;&nbsp;&nbsp;&nbsp;十二年，从驾江都，寝疾。帝时疏薄骨肉，智积每不自安，及遇患，不呼医。<br /><br />&nbsp;&nbsp;&nbsp;&nbsp;临终，谓所亲曰：“吾今日始知得保首领没于地矣！”时人哀之。有子道玄。<br /><br />&nbsp;&nbsp;&nbsp;&nbsp;滕穆王瓒，字恒生，一名慧。仕周，以武元军功，封竟陵郡公，尚周武帝妹<br /><br />&nbsp;&nbsp;&nbsp;&nbsp;顺阳公主。保定四年，累迁纳言。瓒贵公子，又尚公主，美姿容，好书爱士，甚<br /><br />&nbsp;&nbsp;&nbsp;&nbsp;有当时誉，时人号曰杨三郎。武帝甚亲爱之。平齐之役，诸王咸从，留瓒居守，<br /><br />&nbsp;&nbsp;&nbsp;&nbsp;谓曰：“六府事殷，一以相付，朕无西顾之忧矣。”宣帝即位，迁吏部中大夫，<br /><br />&nbsp;&nbsp;&nbsp;&nbsp;加上仪同。<br /><br />&nbsp;&nbsp;&nbsp;&nbsp;宣帝崩，文帝入禁中，将总朝政，令废太子勇召之。瓒素与帝不协，不从，<br /><br />&nbsp;&nbsp;&nbsp;&nbsp;曰：“作隋国公恐不能保，何乃更为族灭事邪！”文帝作相，拜大宗伯，典修礼<br /><br />&nbsp;&nbsp;&nbsp;&nbsp;律，进位上柱国、邵国公。瓒见帝执政，恐为家祸，阴有图帝计，帝每优容之。<br /><br />&nbsp;&nbsp;&nbsp;&nbsp;及受禅，立为滕王，拜雍州牧。帝数与同坐，呼为阿三。后坐事去牧，以王就第。<br /><br />&nbsp;&nbsp;&nbsp;&nbsp;瓒妃宇文氏，素与独孤皇后不平，至是郁郁不得志，阴有咒诅。帝命瓒出之。<br /><br />&nbsp;&nbsp;&nbsp;&nbsp;瓒不忍离绝，固请。帝不得已，从之，宇文氏竟除属籍。由是恩礼更薄。开皇十<br /><br />&nbsp;&nbsp;&nbsp;&nbsp;一年，从幸栗园，坐树下，方饮酒，鼻忽流血，暴薨。时年四十四。人皆以为遇<br /><br />&nbsp;&nbsp;&nbsp;&nbsp;鸠。子纶嗣。<br /><br />&nbsp;&nbsp;&nbsp;&nbsp;纶字斌，性弘厚，美姿容，颇知钟律。文帝受禅，封邵国公。明年，拜邵<br /><br />&nbsp;&nbsp;&nbsp;&nbsp;州刺史。晋王广纳妃于梁，诏纶致礼，甚为梁人所敬。<br /><br />&nbsp;&nbsp;&nbsp;&nbsp;纶以穆王故，当文帝世，每不自安。炀帝即位，尤被猜忌。纶忧惧，呼术者<br /><br />&nbsp;&nbsp;&nbsp;&nbsp;王琛问之。琛答曰：“王相禄不凡。滕即腾也，此字足为善应。”有沙门惠恩、<br /><br />&nbsp;&nbsp;&nbsp;&nbsp;崛多等，颇解占候，纶每与交通，尝令些三人为厌胜法。有人告纶怨望咒诅，<br /><br />&nbsp;&nbsp;&nbsp;&nbsp;帝令黄门侍郎王弘穷验之。弘希旨奏纶厌蛊恶逆，坐当死。帝令卿议之，司徒杨<br /><br />&nbsp;&nbsp;&nbsp;&nbsp;素等曰：“纶怀恶之由，积自家世。惟皇运之始，四海同心，在于孔怀，弥须协<br /><br />&nbsp;&nbsp;&nbsp;&nbsp;力。其先乃离阻大谋，弃同即异。父悖于前，子逆于后，为恶有将，其罪莫大。<br /><br />&nbsp;&nbsp;&nbsp;&nbsp;请依前科。”帝以皇族不忍，除名徙边郡。<br /><br />&nbsp;&nbsp;&nbsp;&nbsp;大业七年，帝征辽东，纶欲上表，请从军自效，为郡司所遏。示几，徙珠崖。<br /><br />&nbsp;&nbsp;&nbsp;&nbsp;及天下大乱，为贼林仕弘逼，携妻子窜儋耳。后归国，封怀化县公。寻病卒。<br /><br />&nbsp;&nbsp;&nbsp;&nbsp;纶弟坦，字文，初封竟陵郡公，坐纶徙长沙。<br /><br />&nbsp;&nbsp;&nbsp;&nbsp;坦弟猛，字武，徙衡山。<br /><br />&nbsp;&nbsp;&nbsp;&nbsp;猛弟温，字明，初徙零陵。温好学，解属文，既而作《零陵赋》以自寄，<br /><br />&nbsp;&nbsp;&nbsp;&nbsp;其词哀思。帝见而怒之，转徙南海。<br /><br />&nbsp;&nbsp;&nbsp;&nbsp;温弟诜，字弘，前亦徙零陵。帝以其修谨，袭封滕王，以奉穆王嗣。大业<br /><br />&nbsp;&nbsp;&nbsp;&nbsp;末，于江都为宇文化及所害。<br /><br />&nbsp;&nbsp;&nbsp;&nbsp;道宣王嵩，在周以武元军功，赐爵兴城公。早卒。文帝受禅，追封谥焉。以<br /><br />&nbsp;&nbsp;&nbsp;&nbsp;滕穆王瓒子静袭。卒，谥曰悼。无子，以蔡王智积子世澄袭。<br /><br />&nbsp;&nbsp;&nbsp;&nbsp;卫昭王爽，字师仁，小字明达。在周以武元军功，于襁褓中封同安郡公。六<br /><br />&nbsp;&nbsp;&nbsp;&nbsp;岁而武元崩，为献皇后所养，由是宠爱特异诸弟。年十七，为内史上大夫。文帝<br /><br />&nbsp;&nbsp;&nbsp;&nbsp;执政，授蒲州刺史、柱国。及受禅，立为卫王，所生李氏为太妃。爽位雍州牧、<br /><br />&nbsp;&nbsp;&nbsp;&nbsp;右领军大将军、权领并州总管、上柱国、凉州总管。爽美风仪，有器局，政甚有<br /><br />&nbsp;&nbsp;&nbsp;&nbsp;声。大军北伐，河间王弘、豆卢蕖Ⅰ既俣ā⒏唢G、虞庆则等分道而进，以爽为<br /><br />&nbsp;&nbsp;&nbsp;&nbsp;元帅，俱受爽节度。亲率李充等四将出朔州，遇沙钵略可汗于白道，接战，大破<br /><br />&nbsp;&nbsp;&nbsp;&nbsp;之，沙钵略中重疮而遁。帝大悦，赐爽真食梁安县千户。六年，复为元帅，步骑<br /><br />&nbsp;&nbsp;&nbsp;&nbsp;十五万出合川，突厥遁逃。徵为纳言。帝甚重之。未几，爽疾，帝使薛荣宗视之，<br /><br />&nbsp;&nbsp;&nbsp;&nbsp;云众鬼为厉。爽令左右驱逐之。居数日，有鬼物来击荣宗，走下阶而毙。其夜爽<br /><br />&nbsp;&nbsp;&nbsp;&nbsp;薨，年二十五。赠太尉、冀州刺史。子集嗣。<br /><br />&nbsp;&nbsp;&nbsp;&nbsp;集字文会，初封遂安王，寻袭封卫王。炀帝时，诸侯王恩礼渐薄，猜防日甚，<br /><br />&nbsp;&nbsp;&nbsp;&nbsp;集忧惧，乃呼术者俞普明章醮以祈福助。有人告集咒诅，宪司希旨，锻成其狱，<br /><br />&nbsp;&nbsp;&nbsp;&nbsp;奏集恶逆，坐当死。诏下其议，杨素等曰：“集密怀左道，厌蛊君亲，是君父之<br /><br />&nbsp;&nbsp;&nbsp;&nbsp;罪人，非臣子之所赦，请论如律。”时滕王纶坐与相连，帝不忍加诛，除名远徙<br /><br />&nbsp;&nbsp;&nbsp;&nbsp;边郡。天下乱，不知所终。<br /><br />&nbsp;&nbsp;&nbsp;&nbsp;河间王弘，字辟恶，文帝从祖弟也。祖爱敬，早卒。父元孙，少孤，随母郭<br /><br />&nbsp;&nbsp;&nbsp;&nbsp;氏养于舅族。及武元帝与周文建义关中，元孙时在邺，惧为齐人所诛，因假外家<br /><br />&nbsp;&nbsp;&nbsp;&nbsp;姓为郭氏。元孙死，齐为周灭，弘始入关。与文帝相得，帝哀之，为买田宅。<br /><br />&nbsp;&nbsp;&nbsp;&nbsp;弘性明悟，有文武干略。数从征伐，累迁开府仪同三司。文帝为丞相，常置<br /><br />&nbsp;&nbsp;&nbsp;&nbsp;左右，委以心腹。帝诣周赵王宅，将及于难，弘时立于户外，以卫文帝。寻加上<br /><br />&nbsp;&nbsp;&nbsp;&nbsp;开府，赐爵永康县公。及爱禅，拜大将军，进爵郡公。寻赠其父柱国、尚书令、<br /><br />&nbsp;&nbsp;&nbsp;&nbsp;河间郡公。其年，立弘为河间王，拜右卫大将军。寻进柱国，以行军元帅出灵州<br /><br />&nbsp;&nbsp;&nbsp;&nbsp;道征突厥，大破之。拜宁州总管，进上柱国。政尚清静，甚有恩惠。迁蒲州刺史，<br /><br />&nbsp;&nbsp;&nbsp;&nbsp;得以便宜从事。时河东多盗贼，弘奏为盗者百余人，投之边裔，州境恬然，号为<br /><br />&nbsp;&nbsp;&nbsp;&nbsp;良吏。每晋王广入朝，弘辄领扬州总管，及王归藩，弘复还蒲州。在州十余年，<br /><br />&nbsp;&nbsp;&nbsp;&nbsp;风教大洽。炀帝嗣位，拜太子太保。岁余，薨。大业六年，追封郇王。子庆嗣。<br /><br />&nbsp;&nbsp;&nbsp;&nbsp;庆倾曲善候时变。帝猜忌骨肉，滕王纶等皆被废放，唯庆获全。累迁荥阳太<br /><br />&nbsp;&nbsp;&nbsp;&nbsp;守，颇有政绩。及李密据洛口仓。荥阳诸县多应密。庆勒兵拒守。岁余，城中粮<br /><br />&nbsp;&nbsp;&nbsp;&nbsp;尽，兵势日蹙。密遗庆书曰：“王之先世，家住山东，本姓郭氏，乃非杨族。娄<br /><br />&nbsp;&nbsp;&nbsp;&nbsp;敬之于汉高，殊非血胤；吕布之于董卓，良异天亲。芝焚蕙叹，事不同此。江都<br /><br />&nbsp;&nbsp;&nbsp;&nbsp;荒湎，流宕忘归，骨肉崩离，人神怨愤。举烽火于骊山，诸侯莫至；浮胶船于汉<br /><br />&nbsp;&nbsp;&nbsp;&nbsp;水，还日未期。王独守孤城，援绝千里，粮f支计，仅有月余，弊卒之多，才<br /><br />&nbsp;&nbsp;&nbsp;&nbsp;盈数百。有何恃赖，欲相抗拒？求枯鱼于市肆，既事非虚；因归雁以运粮，竟知<br /><br />&nbsp;&nbsp;&nbsp;&nbsp;何日！止恐祸生匕首，衅发萧墙，空以七尺之躯，悬赏千金之购，可为酸鼻者也。<br /><br />&nbsp;&nbsp;&nbsp;&nbsp;幸能三思，自求多福。”于时江都败问亦至，庆得书，遂降于密，改姓为郭氏。<br /><br />&nbsp;&nbsp;&nbsp;&nbsp;密破，归东都，又为杨氏，越王侗不之责也。及侗称制，拜宗正卿。<br /><br />&nbsp;&nbsp;&nbsp;&nbsp;世充既c伪号，降爵为郇国公，复为郭氏。世充以兄女妻之，署荥州刺史。<br /><br />&nbsp;&nbsp;&nbsp;&nbsp;及世充将败，庆欲将妻同归长安，其妻曰：“国家以妾奉箕帚于公者，欲以申厚<br /><br />&nbsp;&nbsp;&nbsp;&nbsp;意，结公心耳。今父叔穷迫，家国阽危，而不顾婚姻，孤负付属，为全身之计，<br /><br />&nbsp;&nbsp;&nbsp;&nbsp;非妾所能责公也。妾若至长安，公家一婢耳，何用妾为！顾送还东都，君之惠也。”<br /><br />&nbsp;&nbsp;&nbsp;&nbsp;庆不许。其妻遂沐浴靓庄。仰药而死。庆遂归国，为宜州刺史、郇国公，复姓杨<br /><br />&nbsp;&nbsp;&nbsp;&nbsp;氏。其嫡母元太妃，年老，两目丧明，世充斩之。<br /><br />&nbsp;&nbsp;&nbsp;&nbsp;义城公处纲，文帝族父也。生长北边，少习骑射。在周，以军功拜上仪同。<br /><br />&nbsp;&nbsp;&nbsp;&nbsp;文帝受禅，赠其父钟葵柱国、尚书令、义城县公，以处纲袭焉。累迁右领军将军。<br /><br />&nbsp;&nbsp;&nbsp;&nbsp;纲虽无才艺，而性质直，在官强济，亦为当时所称。拜蒲州刺史，吏人悦之。卒<br /><br />&nbsp;&nbsp;&nbsp;&nbsp;于秦州总管，谥曰恭。<br /><br />&nbsp;&nbsp;&nbsp;&nbsp;弟处乐，官至洛州刺史。汉王谅反，朝廷以为二心，废锢不齿。<br /><br />&nbsp;&nbsp;&nbsp;&nbsp;离石太守子崇，武元帝族弟也。父盆生，赠荆刺史。子崇少好学，涉猎书记，<br /><br />&nbsp;&nbsp;&nbsp;&nbsp;有风仪，爱贤好士。开皇初，拜仪同，以车骑将军恒典宿卫，后为司门侍郎。炀<br /><br />&nbsp;&nbsp;&nbsp;&nbsp;帝嗣位，累迁候卫将军。坐事免。未几，复检校将军事。从帝幸汾阳宫，子崇知<br /><br />&nbsp;&nbsp;&nbsp;&nbsp;突厥必为寇，屡请早还京师，不纳。寻有雁门之围。及贼退，帝怒之曰：“子崇<br /><br />&nbsp;&nbsp;&nbsp;&nbsp;怯懦，妄有陈请，惊动我众心，不可居爪牙寄。”出为离石郡太守，有能名。自<br /><br />&nbsp;&nbsp;&nbsp;&nbsp;是突屡寇边塞，胡贼刘六儿复拥众劫掠郡境，子崇表请兵镇遏。帝复大怒，令子<br /><br />&nbsp;&nbsp;&nbsp;&nbsp;崇行长城。子崇行百余里，四面路绝，不得进而归。<br /><br />&nbsp;&nbsp;&nbsp;&nbsp;岁余，朔方梁师都、马邑刘武周等各作乱，郡中诸胡复反。子崇患之，言欲<br /><br />&nbsp;&nbsp;&nbsp;&nbsp;朝集，遂与心腹数百人自孟门关将还京师。遇道路隔绝，退归离石。左右闻太原<br /><br />&nbsp;&nbsp;&nbsp;&nbsp;兵起，不复入城，各叛去。子崇悉收叛者父兄斩之。后数日，义兵至，城中应之。<br /><br />&nbsp;&nbsp;&nbsp;&nbsp;城陷，为雠家所杀。<br /><br />&nbsp;&nbsp;&nbsp;&nbsp;文帝五男，皆文献皇后所生。长曰房陵王勇，次炀帝，次秦孝王俊，次庶人<br /><br />&nbsp;&nbsp;&nbsp;&nbsp;秀，次庶人谅。<br /><br />&nbsp;&nbsp;&nbsp;&nbsp;房陵王勇，小名地伐。周世以武元军功，封博平县侯。及文帝辅政，立<br /><br />&nbsp;&nbsp;&nbsp;&nbsp;为世子，拜大将军、左司卫，封长宁郡公。出为洛州总管、东京少冢宰，总统旧<br /><br />&nbsp;&nbsp;&nbsp;&nbsp;齐之地。后徵还京师，进上柱国、大司马，领内史御正，诸禁卫皆属焉。文帝受<br /><br />&nbsp;&nbsp;&nbsp;&nbsp;禅，立为皇太子，军国政事及尚书奏死罪已下，皆令勇参决。帝以山东人多流冗，<br /><br />&nbsp;&nbsp;&nbsp;&nbsp;遣使案检，又欲徙人北实边塞。勇上书谏，以为“恋土怀旧，人之本情，波迸流<br /><br />&nbsp;&nbsp;&nbsp;&nbsp;离，盖不获已。有齐之末，主暗时昏，周平东夏，继以威虐，人不堪命，致有逃<br /><br />&nbsp;&nbsp;&nbsp;&nbsp;亡，非厌家乡，原为羁旅。若假以数岁，沐浴皇风，逃窜之徒，自然归本。虽北<br /><br />&nbsp;&nbsp;&nbsp;&nbsp;夷犯边，令所在严固，何待迁配，以致劳扰？”上览而嘉之。时晋王广亦表言不<br /><br />&nbsp;&nbsp;&nbsp;&nbsp;可，帝遂止。是后时政不便，多所损益，帝每纳之。帝常从容谓群臣曰：“前世<br /><br />&nbsp;&nbsp;&nbsp;&nbsp;皇王，溺于嬖幸，废立之所由生。朕傍无姬侍，五子同母，可谓真兄弟也。岂若<br /><br />&nbsp;&nbsp;&nbsp;&nbsp;前代，多诸内宠，孽子忿争，为亡国之道邪！”<br /><br />&nbsp;&nbsp;&nbsp;&nbsp;勇颇好学，解属词赋，性宽仁和厚，率意任情，无矫饰之行。引明克让、姚<br /><br />&nbsp;&nbsp;&nbsp;&nbsp;察、陆开明等为之宾友。勇尝文饰蜀铠，帝见而不悦，恐致奢侈之渐，因诫之曰：<br /><br />&nbsp;&nbsp;&nbsp;&nbsp;“我历观前代帝王，未有奢华而能长久者。汝当储后，若不上称帝心，下合人意，<br /><br />&nbsp;&nbsp;&nbsp;&nbsp;何以承宗庙之重，居兆人之上？吾昔衣服，各留一物，时复看以自警戒。又拟分<br /><br />&nbsp;&nbsp;&nbsp;&nbsp;赐汝兄弟。恐汝以今日皇太子之心，忘昔时之事，故令高G赐汝我旧所带刀子一<br /><br />&nbsp;&nbsp;&nbsp;&nbsp;枚，并菹酱一合，汝昔作上士时所常食如此。若存忆前事，应知我心。”<br /><br />&nbsp;&nbsp;&nbsp;&nbsp;后经冬至，百官朝勇，勇张乐受贺。帝知之，问朝臣：“近闻至节，内外百<br /><br />&nbsp;&nbsp;&nbsp;&nbsp;官相率朝东宫，是何礼也？”太常少卿辛对曰：“于东宫是贺，不得言朝。帝<br /><br />&nbsp;&nbsp;&nbsp;&nbsp;曰：“改节称贺，正可三数十人，逐情各去，何因有司徵召，一朝普集，太子法<br /><br />&nbsp;&nbsp;&nbsp;&nbsp;服设乐以待之？东宫如此，殊乖礼制。”乃下诏曰：“皇太子虽居上嗣，义兼臣<br /><br />&nbsp;&nbsp;&nbsp;&nbsp;子，而诸方岳牧正冬朝贺，任土作贡，别上东宫。事非典则，宜悉停断。”<br /><br />&nbsp;&nbsp;&nbsp;&nbsp;自此恩宠始衰，渐生凝阻。时帝令选强宗入上台宿卫，高G奏：“若尽取强<br /><br />&nbsp;&nbsp;&nbsp;&nbsp;者，恐东宫宿卫太劣。”帝作色曰：“我有时行动，宿卫须得雄毅。太子毓德东<br /><br />&nbsp;&nbsp;&nbsp;&nbsp;宫，左右何须强武？如我商量，恒于交番之日，分向东宫上下，团伍不别，岂非<br /><br />&nbsp;&nbsp;&nbsp;&nbsp;好事邪？我熟见前代，公不须仍踵旧风！”盖疑G男尚勇女，形于此言，以防之。<br /><br />&nbsp;&nbsp;&nbsp;&nbsp;勇多内宠，昭训云氏嬖幸，礼匹于嫡。而妃元氏无宠，尝遇心疾，二日而薨。<br /><br />&nbsp;&nbsp;&nbsp;&nbsp;献皇后意有他故，甚责望勇。又自妃薨，云昭训专擅内政，后弥不平，颇求勇罪<br /><br />&nbsp;&nbsp;&nbsp;&nbsp;过。晋王广知之，弥自矫饰，姬妾恒备员数，唯与萧妃居处。皇后由是薄勇，愈<br /><br />&nbsp;&nbsp;&nbsp;&nbsp;称晋王德行，后晋王来朝，车马侍从，皆为俭素，接朝臣，礼极卑屈，声名籍甚，<br /><br />&nbsp;&nbsp;&nbsp;&nbsp;冠于诸王。临还扬州，入内辞皇后，因哽咽流涕，伏不能兴。皇后泫然泣下，相<br /><br />&nbsp;&nbsp;&nbsp;&nbsp;对[欷。王曰：“臣性识愚下，常守平生昆弟之意，不知何罪，失爱东宫，恒蓄<br /><br />&nbsp;&nbsp;&nbsp;&nbsp;盛怒，欲加屠陷。每恐谗谮出于杼轴，鸠毒遇于杯杓。”皇后忿然曰：“地<br /><br />&nbsp;&nbsp;&nbsp;&nbsp;伐渐不可耐，我为伊索得元家女，望隆基业，竟不闻作夫妻，专宠阿云，有如许<br /><br />&nbsp;&nbsp;&nbsp;&nbsp;豚犬。前新妇本无病痛，忽尔暴亡，遣人投药，致此夭逝。事已如此，我亦不穷。<br /><br />&nbsp;&nbsp;&nbsp;&nbsp;何因复于汝处发如此意？我在尚尔，我死后当鱼肉汝乎？每思东宫竟无正嫡，至<br /><br />&nbsp;&nbsp;&nbsp;&nbsp;尊千秋万岁后，遣汝等兄弟向阳云儿前再拜问讯，此是几许大苦痛邪！”晋王又<br /><br />&nbsp;&nbsp;&nbsp;&nbsp;拜，呜咽不能止，皇后亦悲不自胜。此别之后，知皇后意移，始构夺宗之计。因<br /><br />&nbsp;&nbsp;&nbsp;&nbsp;引张衡定策，遣褒公宇文述深交杨约，令喻旨于越公素，具言皇后此语。素瞿然<br /><br />&nbsp;&nbsp;&nbsp;&nbsp;曰：“但不知皇后如何？但如所言，吾又何为者！”后数日，素入侍宴，微称晋<br /><br />&nbsp;&nbsp;&nbsp;&nbsp;王孝悌恭俭有礼，用此揣皇后意，后泣曰：“公言是也。我儿大孝顺，每闻至尊<br /><br />&nbsp;&nbsp;&nbsp;&nbsp;及我遣内使到，必迎于境首。又其新妇亦大可怜，我使婢去，常与同寝共食。岂<br /><br />&nbsp;&nbsp;&nbsp;&nbsp;如地伐共阿云相对而坐，终日酣宴，昵近小人，疑阻骨肉！我所以益怜阿<br /><br />&nbsp;&nbsp;&nbsp;&nbsp;者，尝恐暗地杀之。”素既知意，盛言太子不才。皇后遂遗素金，始有废立之意。<br /><br />&nbsp;&nbsp;&nbsp;&nbsp;勇颇知其谋，忧惧，计无所出。闻新丰人王辅贤能占候，召而问之。辅贤曰：<br /><br />&nbsp;&nbsp;&nbsp;&nbsp;“白虹贯东宫门，太白袭月，皇太子废退象也。”以铜铁五兵造诸厌胜。又于后<br /><br />&nbsp;&nbsp;&nbsp;&nbsp;园内作庶人村，屋宇卑陋，太子时于中寝息，布衣草褥，冀以当之。帝知其不安，<br /><br />&nbsp;&nbsp;&nbsp;&nbsp;在仁寿宫，使杨素观勇，素至东宫，偃息未入，勇束带待之，故亦不进以怒勇，<br /><br />&nbsp;&nbsp;&nbsp;&nbsp;勇衔之，形于言色。素还，言勇怨望，恐有他变。帝甚疑之。皇后又遣人伺觇东<br /><br />&nbsp;&nbsp;&nbsp;&nbsp;宫，纤介事皆闻奏，因加媒蘖，构成其罪。帝惑之，遂疏忌勇。乃于玄武门达至<br /><br />&nbsp;&nbsp;&nbsp;&nbsp;德门量置人候，以伺动静，皆随事奏闻。又东宫宿卫人，侍官已上，名籍悉令属<br /><br />&nbsp;&nbsp;&nbsp;&nbsp;诸卫府，有健儿者咸屏去之。晋王又令段达私货东宫幸臣姬威，令取太子消息，<br /><br />&nbsp;&nbsp;&nbsp;&nbsp;密告杨素。于是内外宣谤，过失日闻。段达胁姬威曰：“东宫罪过，主上皆已知<br /><br />&nbsp;&nbsp;&nbsp;&nbsp;之。已奉密诏，定当废立。君能告之，则大富贵。”威遂许诺。<br /><br />&nbsp;&nbsp;&nbsp;&nbsp;开皇二十年，车驾至自仁寿宫，御大兴殿，谓侍臣曰：“我新还京师，应开<br /><br />&nbsp;&nbsp;&nbsp;&nbsp;怀欢乐，不知何意，翻悒然愁苦。”吏部尚书牛弘对曰：“由臣等不称职，故至<br /><br />&nbsp;&nbsp;&nbsp;&nbsp;尊忧劳。帝既数闻谗谮，疑朝臣具委，故有斯问，冀闻太子之愆。弘既此对，大<br /><br />&nbsp;&nbsp;&nbsp;&nbsp;乖本指。帝因作色谓东宫官属曰：“仁寿宫去此不远，令我每还京师，严备如入<br /><br />&nbsp;&nbsp;&nbsp;&nbsp;敌国。我为患利，不脱衣卧。夜欲得近厕，故在后房。恐有惊急，还就前殿。岂<br /><br />&nbsp;&nbsp;&nbsp;&nbsp;非尔辈欲坏我家国邪！”乃执唐令则等数人，付所司讯鞫。令杨素陈东宫事状，<br /><br />&nbsp;&nbsp;&nbsp;&nbsp;以告近臣。素显言之曰：“奉敕向京，令皇太子检校刘居士余党。太子忿然作色，<br /><br />&nbsp;&nbsp;&nbsp;&nbsp;肉战泪下，云：‘居士党已尽，遣我何处穷讨？尔作右仆射，受委自求，何关我<br /><br />&nbsp;&nbsp;&nbsp;&nbsp;事！’又云：‘昔大事不遂，我先被诛。今作天子，竟乃令我不如弟，一事已上，<br /><br />&nbsp;&nbsp;&nbsp;&nbsp;不得自由。’因长叹回视云：‘我大觉身妨！’又云：‘诸王皆得奴，独不与我！<br /><br />&nbsp;&nbsp;&nbsp;&nbsp;’乃向西北奋头，喃喃细语。”帝曰：“此儿不堪妨承嗣久矣。皇后恒劝我废，<br /><br />&nbsp;&nbsp;&nbsp;&nbsp;我以布素时生，复长子，望其渐改，隐忍至今。勇昔从南兖州来，语卫王曰：‘<br /><br />&nbsp;&nbsp;&nbsp;&nbsp;阿娘不与我一好妇女，亦是可恨。’因指皇后侍儿曰：‘皆我物。’此言几许异<br /><br />&nbsp;&nbsp;&nbsp;&nbsp;事！其妇初亡，即以斗帐安余老妪。新妇初亡，我深疑使马嗣明药杀。我曾责之，<br /><br />&nbsp;&nbsp;&nbsp;&nbsp;便怼曰：‘会当杀元孝矩。’此欲害我而迁怒耳。初，长宁诞育，朕与皇后共抱<br /><br />&nbsp;&nbsp;&nbsp;&nbsp;养之，自怀彼此，连遣来索。且云定兴女，在外私合而生，想此由来，何必是其<br /><br />&nbsp;&nbsp;&nbsp;&nbsp;体胤？昔晋太子取屠家女，其儿即好屠割。今傥非类，便乱宗v。又刘金，佞<br /><br />&nbsp;&nbsp;&nbsp;&nbsp;人也，呼定兴作家翁。定兴愚人，受其此语。我前解金者，为其此事。勇昔在<br /><br />&nbsp;&nbsp;&nbsp;&nbsp;宫，引曹妙达共定兴女同宴，妙达在外云‘我今得劝妃酒。’直以其诸子偏庶，<br /><br />&nbsp;&nbsp;&nbsp;&nbsp;畏人不服，故逆纵之，欲收天下望耳。我虽德惭尧舜，终不以万姓付不肖子。我<br /><br />&nbsp;&nbsp;&nbsp;&nbsp;恒畏其加害，加防大敌，令欲废之，以安天下。”左卫大将军元F谏曰：“废立<br /><br />&nbsp;&nbsp;&nbsp;&nbsp;大事，天子无贰言，诏旨若行，后悔无及。谗言罔极，惟陛下察之。”辞直争强，<br /><br />&nbsp;&nbsp;&nbsp;&nbsp;声色俱厉，帝不答。<br /><br />&nbsp;&nbsp;&nbsp;&nbsp;时姬威又表告太子非法，帝使威尽言。威对曰：“皇太子由来共臣语，唯意<br /><br />&nbsp;&nbsp;&nbsp;&nbsp;在骄奢，欲得樊川以至散关，总规为苑。兼云：‘昔汉武将起上林苑，东方朔谏，<br /><br />&nbsp;&nbsp;&nbsp;&nbsp;赐朔黄金百斤，几许可笑！我实无金辄赐此等。若有谏者，正当斩之，不过杀百<br /><br />&nbsp;&nbsp;&nbsp;&nbsp;许人，自然永息。’前苏孝慈解左卫率，皇太子奋髯扬肘曰：‘大丈夫当有一日，<br /><br />&nbsp;&nbsp;&nbsp;&nbsp;终不忘之，决当快意。’又宫内所须，尚书多执法不与，便怒曰：‘仆射已下五<br /><br />&nbsp;&nbsp;&nbsp;&nbsp;人，会展三人脚，便使知慢我之祸。’又于苑内筑一小城，春夏秋冬作役不辍，<br /><br />&nbsp;&nbsp;&nbsp;&nbsp;营起亭殿，朝造夕改。每云：‘至尊嗔我多侧庶，高纬、陈叔宝岂是孽子乎？’<br /><br />&nbsp;&nbsp;&nbsp;&nbsp;尝令师姥卜吉凶，语臣曰：‘至尊忌在十八年，此期促矣。’”帝泫然曰：“谁<br /><br />&nbsp;&nbsp;&nbsp;&nbsp;非父母生，乃至于此！我有旧使妇女，令看东宫。奏云：‘勿令广平王至皇太子<br /><br />&nbsp;&nbsp;&nbsp;&nbsp;处。东宫憎妇，亦广平王教之。’元赞亦知其阴恶，劝我于左藏东加置两队。初<br /><br />&nbsp;&nbsp;&nbsp;&nbsp;平陈后，宫人好者悉配春坊，如闻不知厌足，于外更有求访。朕近览《齐书》，<br /><br />&nbsp;&nbsp;&nbsp;&nbsp;见高欢纵其儿子，不胜忿愤，安可效尤！”于是勇及诸子皆被禁锢，部分收其党<br /><br />&nbsp;&nbsp;&nbsp;&nbsp;与。杨素舞文锻炼，以成其狱。勇由是遂败。<br /><br />&nbsp;&nbsp;&nbsp;&nbsp;居数日，有司承素意，奏“元F身备宿卫，常曲事于勇，情有附托。在仁寿<br /><br />&nbsp;&nbsp;&nbsp;&nbsp;宫，裴弘将勇书于朝堂与F，题封云，勿令人见。”帝曰：“朕在仁寿宫。有纤<br /><br />&nbsp;&nbsp;&nbsp;&nbsp;小事，东宫必知，疾于驿马，怿之甚久，岂非此徒邪？”遣武士执F及弘付法。<br /><br />&nbsp;&nbsp;&nbsp;&nbsp;先是，勇尝于仁寿宫参起居还，途中见一枯槐树，根干蟠错，大且五六围，<br /><br />&nbsp;&nbsp;&nbsp;&nbsp;顾左右曰：“此堪作何器用？”或对曰：“古槐尤堪取火。”于时卫士皆佩火燧，<br /><br />&nbsp;&nbsp;&nbsp;&nbsp;勇因令匠者造数千枚，欲以分赐左右。至是，获于库。又药藏局贮艾数斛，亦搜<br /><br />&nbsp;&nbsp;&nbsp;&nbsp;得之。大将为怪，以问姬威。威曰：“太子此意别有所在。比令长宁王已下，诣<br /><br />&nbsp;&nbsp;&nbsp;&nbsp;仁寿宫还，每常急行，一宿便至。恒饲马千匹，云径往捉城门，自然饿死。”素<br /><br />&nbsp;&nbsp;&nbsp;&nbsp;以威言诘勇，勇不服曰：“窃闻公家马数万匹，勇忝备位太子，有马千匹，乃是<br /><br />&nbsp;&nbsp;&nbsp;&nbsp;反乎？”素又发泄东宫服玩似加h饰者，悉陈于庭，以示文帝群官，为太子罪。<br /><br />&nbsp;&nbsp;&nbsp;&nbsp;帝曰：“前簿王世积，得妇女领巾，状似槊幡，当时遍示百官，欲以为戒。今我<br /><br />&nbsp;&nbsp;&nbsp;&nbsp;儿乃自为之。领巾为槊幡，此是服妖。”使将诸物示勇以诘之。皇后又责之罪。<br /><br />&nbsp;&nbsp;&nbsp;&nbsp;帝使使问勇，勇不服。<br /><br />&nbsp;&nbsp;&nbsp;&nbsp;太史令袁充进曰：“臣观天文，皇太子当废。”上曰：“玄象久见矣。”群<br /><br />&nbsp;&nbsp;&nbsp;&nbsp;臣无敢言者。于是使人召勇。勇见使者，惊曰：“得无杀我邪？”帝戎服陈兵，<br /><br />&nbsp;&nbsp;&nbsp;&nbsp;御武德殿，集百官立于东面，诸亲立于西面，引勇及诸子烈于殿庭。命薛道衡宣<br /><br />&nbsp;&nbsp;&nbsp;&nbsp;诏废勇及其男女为王、公主者并为庶人。命道衡谓勇曰：“尔之罪恶，人神所弃，<br /><br />&nbsp;&nbsp;&nbsp;&nbsp;欲求不废，其可得邪！”勇再拜曰：“臣合尸之都市，为将来鉴诫。幸蒙哀怜，<br /><br />&nbsp;&nbsp;&nbsp;&nbsp;得全性命”。言毕，泣下流襟，既而舞蹈而去。左右莫不悯默。<br /><br />&nbsp;&nbsp;&nbsp;&nbsp;又下诏：“左卫大将军元F，任掌禁兵，委以心膂，乃包藏奸伏，离间君亲，<br /><br />&nbsp;&nbsp;&nbsp;&nbsp;崇长厉阶，最为魁首。太子左庶子唐令则，策名储贰，位长宫僚，谄曲取容，音<br /><br />&nbsp;&nbsp;&nbsp;&nbsp;技自进，躬执乐器，亲教内人，赞成骄侈，导引非法。太子家令邹文腾，专行左<br /><br />&nbsp;&nbsp;&nbsp;&nbsp;道，偏被亲昵，占问国家，希觊灾祸。左卫率司马夏侯福，内事谄谀，外作威势，<br /><br />&nbsp;&nbsp;&nbsp;&nbsp;陵侮上下，亵浊宫闱。典膳监元淹，谬陈爱憎，开示怨隙，进引妖巫，营事厌祷。<br /><br />&nbsp;&nbsp;&nbsp;&nbsp;前吏部侍郎萧子宝，往居省阁，旧非宫臣，进画奸谋，要射荣利。前主玺下士何<br /><br />&nbsp;&nbsp;&nbsp;&nbsp;竦，假托玄象，妄说妖怪，志图祸乱，心在速发；兼诸奇服，皆竦规模，增长骄<br /><br />&nbsp;&nbsp;&nbsp;&nbsp;奢，糜费百姓。此之七人，为害斯甚，并处斩刑，妻妾子孙皆没官。车骑将军阎<br /><br />&nbsp;&nbsp;&nbsp;&nbsp;毗、东郡公崔君绰、游骑尉沈福宝、瀛州人章仇太翼等四人，所为之事，并是悖<br /><br />&nbsp;&nbsp;&nbsp;&nbsp;逆，论其状迹，罪合极刑。但未能尽戮，并特免死，各决杖一百，身及妻子资财<br /><br />&nbsp;&nbsp;&nbsp;&nbsp;田宅悉没官。副将作大匠高龙叉，预追番丁，辄配东宫使役，营造亭舍，进入春<br /><br />&nbsp;&nbsp;&nbsp;&nbsp;坊；率更令晋文建、通直散骑侍郎判司农少卿事元衡，料度之外，私自出给，虚<br /><br />&nbsp;&nbsp;&nbsp;&nbsp;破丁功，擅割园地。并处自尽，”于是集群官于广阳门外，宣诏以戮之。乃移勇<br /><br />&nbsp;&nbsp;&nbsp;&nbsp;于内史省，给五品料食。立晋王广为皇太子，仍以勇付之，复囚于东宫。赐杨素<br /><br />&nbsp;&nbsp;&nbsp;&nbsp;物三千段，元胄、杨约并千段，杨难敌五百段，皆鞫勇之功赏也。<br /><br />&nbsp;&nbsp;&nbsp;&nbsp;时文林郎杨孝政上尽谏，言：“皇太子为小人所误，不宜废黜。”帝怒，挞<br /><br />&nbsp;&nbsp;&nbsp;&nbsp;其胸。寻而贝州长史裴肃表称：“庶人罪黜已久，当克已自新，请封一小国。”<br /><br />&nbsp;&nbsp;&nbsp;&nbsp;帝知勇黜不允天下情，乃徵肃入朝，具陈废立意。<br /><br />&nbsp;&nbsp;&nbsp;&nbsp;时勇自以废非其罪，频请见上，面申冤屈。皇太子遏不得闻。勇于是升树叫，<br /><br />&nbsp;&nbsp;&nbsp;&nbsp;闻于帝，冀得引见。杨素因奏言：“勇情志昏乱，又癫鬼所著，不可复收。”帝<br /><br />&nbsp;&nbsp;&nbsp;&nbsp;以为然，卒不得见。帝遇疾于仁寿宫，皇太子入侍医，奸乱事闻于帝。帝抵床曰：<br /><br />&nbsp;&nbsp;&nbsp;&nbsp;“枉废我儿！”遣追勇。未及发使而崩，秘不发丧。遽收柳述、元岩，系大理狱，<br /><br />&nbsp;&nbsp;&nbsp;&nbsp;伪敕赐庶人死。追封房陵王，不为立嗣。<br /><br />&nbsp;&nbsp;&nbsp;&nbsp;勇有十男：云昭训生长宁王俨、平原王裕、安城王筠。高良娣生安平王嶷、<br /><br />&nbsp;&nbsp;&nbsp;&nbsp;襄城王恪。王良媛生高阳王该、建安王韶。成姬生颍川王。后宫生孝实、孝范。<br /><br />&nbsp;&nbsp;&nbsp;&nbsp;初，俨诞，帝闻之曰：“此乃皇太孙，何乃生不得地！”云定兴奏曰：“天<br /><br />&nbsp;&nbsp;&nbsp;&nbsp;生龙种，所以因云而出。”时人以为敏对。六岁，封长宁郡王。勇败，并坐废。<br /><br />&nbsp;&nbsp;&nbsp;&nbsp;上表求宿卫，辞情哀切，帝览之恻然。杨素进曰：“伏愿圣心同于螫手，不宜留<br /><br />&nbsp;&nbsp;&nbsp;&nbsp;意。”炀帝践祚，俨常从行，遇鸩卒。诸弟分徙岭外，皆敕杀之。<br /><br />&nbsp;&nbsp;&nbsp;&nbsp;秦王俊，字阿祗。开皇元年，立为秦王。二年，拜上柱国、河南道行台尚书<br /><br />&nbsp;&nbsp;&nbsp;&nbsp;令、洛州刺史，时年十二。加右武卫大将军，领关东兵。三年，迁秦州总管，陇<br /><br />&nbsp;&nbsp;&nbsp;&nbsp;右诸州尽隶焉。俊仁恕慈爱，崇敬佛道，请为沙门，不许。六年，迁山南道行台<br /><br />&nbsp;&nbsp;&nbsp;&nbsp;尚书令。伐陈之役，为山南道行军元帅，督三十总管，水陆十余万，屯汉口，为<br /><br />&nbsp;&nbsp;&nbsp;&nbsp;上流节度。寻授扬州总管、四十四州诸军事，镇广陵。转并州总管、二十四州诸<br /><br />&nbsp;&nbsp;&nbsp;&nbsp;军事。初颇有令问，文帝闻而大悦。后渐奢侈，违犯制度，出钱求息。帝遣按其<br /><br />&nbsp;&nbsp;&nbsp;&nbsp;事，与相连坐者百余人。于是盛修宫室，穷极侈丽。俊有巧思，每亲运斤斧，工<br /><br />&nbsp;&nbsp;&nbsp;&nbsp;巧之器，饰以珠玉。为妃作七宝幕篱，重不可戴，以马负之而行。徵役无已。置<br /><br />&nbsp;&nbsp;&nbsp;&nbsp;浑天仪、测景表。又为水殿，香涂粉壁，玉砌金辏梁柱楣栋之间，周以明镜，<br /><br />&nbsp;&nbsp;&nbsp;&nbsp;间以宝珠，极莹饰之美。每与宾客伎女弦歌于上。<br /><br />&nbsp;&nbsp;&nbsp;&nbsp;俊颇好内，妃崔氏性妒，甚不平之，遂于瓜中进毒。俊由是遇疾，徵还京师。<br /><br />&nbsp;&nbsp;&nbsp;&nbsp;以俊奢纵，免官，以王就第。左武卫将军刘升谏曰：“秦王非有他过，但费官物、<br /><br />&nbsp;&nbsp;&nbsp;&nbsp;营廨舍而已。臣谓可容。”帝曰：“法不可违。”升固谏，帝忿然作色，升乃止。<br /><br />&nbsp;&nbsp;&nbsp;&nbsp;杨素复进谏，以秦王过不应至此。帝曰：“我是五儿之父，非兆人之父。若如公<br /><br />&nbsp;&nbsp;&nbsp;&nbsp;意，何不别制天子儿律！以周公为人，尚诛管、蔡。我诚不及周公远矣，安能亏<br /><br />&nbsp;&nbsp;&nbsp;&nbsp;法乎！”卒不许。<br /><br />&nbsp;&nbsp;&nbsp;&nbsp;俊疾笃，含银，银色变，以为遇蛊。未能起，遣使奉表陈谢。帝责以失德。<br /><br />&nbsp;&nbsp;&nbsp;&nbsp;大都督皇甫统上表请复王官，不许。岁余，以疾笃，复拜上柱国。二十年六月，<br /><br />&nbsp;&nbsp;&nbsp;&nbsp;薨于秦邸。帝哭之数声而已，曰：“晋王前送一鹿，我令作脯，拟赐秦王。今亡。<br /><br />&nbsp;&nbsp;&nbsp;&nbsp;可置灵坐之前。心已许之，不可亏信。”帝及后往视，见大蜘蛛、大螋从枕<br /><br />&nbsp;&nbsp;&nbsp;&nbsp;头出，求之不见。穷之，知妃所为也。俊所为侈丽物悉命焚之。敕送终之具，务<br /><br />&nbsp;&nbsp;&nbsp;&nbsp;从俭约，以为从世法。王府僚佐请立碑，帝曰：“欲求名，一卷史书足矣，何用<br /><br />&nbsp;&nbsp;&nbsp;&nbsp;碑为！若子孙不能保家，徒与人作镇石耳。”<br /><br />&nbsp;&nbsp;&nbsp;&nbsp;妃崔氏以毒王故，下诏废绝，赐死于其家。子浩，崔氏所生也。以其母谴死，<br /><br />&nbsp;&nbsp;&nbsp;&nbsp;遂不得立。于是以秦国官为丧主。俊长女永丰公主，年十三，遭父忧，哀慕尽礼，<br /><br />&nbsp;&nbsp;&nbsp;&nbsp;免丧，遂绝酒肉。每忌日，辄流涕不食。有开府王延者，性忠厚，领俊亲信兵十<br /><br />&nbsp;&nbsp;&nbsp;&nbsp;余年，俊甚礼之。及俊疾，延恒在x下，衣不解带。俊薨，勺饮不入口者数日，<br /><br />&nbsp;&nbsp;&nbsp;&nbsp;羸顿骨立。帝闻悯之，赐以御药，授骠骑将军，典宿卫。俊葬日，延号恸而绝。<br /><br />&nbsp;&nbsp;&nbsp;&nbsp;帝嗟异之，令通事舍人吊祭，诏葬延于俊墓侧。<br /><br />&nbsp;&nbsp;&nbsp;&nbsp;炀帝即位，立浩为秦王，以奉孝王嗣。封浩弟湛济北侯。后以浩为河阳都尉。<br /><br />&nbsp;&nbsp;&nbsp;&nbsp;杨玄感作逆之际，左翊卫大将军宇文述勒兵讨之。至河阳，修启于浩，浩诣述营，<br /><br />&nbsp;&nbsp;&nbsp;&nbsp;共相往复，有司劾浩以诸侯交通内臣，竟坐废免。宇文化及弑逆，立浩为帝。化<br /><br />&nbsp;&nbsp;&nbsp;&nbsp;及败于黎阳，北走魏县，自c为帝，因而害之。<br /><br />&nbsp;&nbsp;&nbsp;&nbsp;湛骁果有胆烈。大业初，为荥阳太守，坐浩免，亦为化及所害。<br /><br />&nbsp;&nbsp;&nbsp;&nbsp;庶人秀，开皇元年，立为越王。未几，徙封于蜀，拜柱国、益州总管、二十<br /><br />&nbsp;&nbsp;&nbsp;&nbsp;四州诸军事。二年，进上柱国、西南道行台尚书令，本官如故。岁余而罢。十二<br /><br />&nbsp;&nbsp;&nbsp;&nbsp;年，入为内史令、右领军大将军。寻出镇于蜀。<br /><br />&nbsp;&nbsp;&nbsp;&nbsp;秀有胆气，容貌瑰伟，美有须髯，多武艺，甚为朝臣所惮。帝每谓文献皇后<br /><br />&nbsp;&nbsp;&nbsp;&nbsp;曰：“秀必以恶终。我在当无虑，至兄弟必反。”兵部侍郎元衡使于蜀，秀深结<br /><br />&nbsp;&nbsp;&nbsp;&nbsp;于衡，以左右为请。衡既还京师，请益左右，帝不许。大将军刘哙之讨西爨，帝<br /><br />&nbsp;&nbsp;&nbsp;&nbsp;令上开府杨武通将兵继进。秀使嬖人万知先为武通行军司马，帝以秀任非其人，<br /><br />&nbsp;&nbsp;&nbsp;&nbsp;谴责之，因谓群臣曰：“坏我法者，必在子孙。譬如猛兽，物不能害，反为毛间<br /><br />&nbsp;&nbsp;&nbsp;&nbsp;虫所损食耳。”于是遂分秀所统。<br /><br />&nbsp;&nbsp;&nbsp;&nbsp;秀渐奢侈，违犯制度，车马被服拟于天子。及太子勇废，秀甚不平。皇太子<br /><br />&nbsp;&nbsp;&nbsp;&nbsp;恐秀终为后变，阴令杨素求其罪状而谮之。仁寿二年，徵还京师，见不与语。明<br /><br />&nbsp;&nbsp;&nbsp;&nbsp;日，使使切让之。皇太子及诸王流涕庭谢，帝曰：“顷者俊糜费财物，我以父道<br /><br />&nbsp;&nbsp;&nbsp;&nbsp;训之。今秀蠹害生灵，当以君道绳之。”乃下以法。开府庆整谏曰：“庶人勇既<br /><br />&nbsp;&nbsp;&nbsp;&nbsp;废，秦王已薨，陛下儿子无多，何至如是！蜀王性甚耿介，今被责，恐不自全。”<br /><br />&nbsp;&nbsp;&nbsp;&nbsp;帝大怒，欲断其舌。因谓群臣曰：“当斩秀于市以谢百姓。”乃令杨素、苏威、<br /><br />&nbsp;&nbsp;&nbsp;&nbsp;牛弘、柳述、赵绰推之。太子阴作偶人，书帝及汉王姓字，缚手钉心，令人埋之<br /><br />&nbsp;&nbsp;&nbsp;&nbsp;华山下，令杨素发之。又作檄文曰“逆臣贼子，专弄威柄，陛下唯守虚器，一无<br /><br />&nbsp;&nbsp;&nbsp;&nbsp;所知”，陈甲兵之盛，云“指期问罪”，置秀集中，因以闻奏。帝曰：“天下宁<br /><br />&nbsp;&nbsp;&nbsp;&nbsp;有是邪！”乃废为庶人，幽之内侍省，不得与妻子相见，令给獠婢二人驱使之。<br /><br />&nbsp;&nbsp;&nbsp;&nbsp;与连坐百余人。<br /><br />&nbsp;&nbsp;&nbsp;&nbsp;秀既幽逼，愤懑不知所为，乃上表陈己愆，请与其爱子爪子相见，并请赐一<br /><br />&nbsp;&nbsp;&nbsp;&nbsp;穴，今骸骨有所。帝乃下诏数其罪曰：“汝地居臣子，情兼家国，庸蜀险要，委<br /><br />&nbsp;&nbsp;&nbsp;&nbsp;以镇之。汝乃干纪乱常，怀恶乐祸，<目辟>睨二宫，伫望灾衅，容纳不逞，结构异<br /><br />&nbsp;&nbsp;&nbsp;&nbsp;端。我有不和，汝便觇候，望我不起，便有异心。皇太子，汝兄也，次当建立，<br /><br />&nbsp;&nbsp;&nbsp;&nbsp;汝假托妖言，乃云不终其位。妄称鬼怪，又道不得入宫，自言骨相非人臣，德业<br /><br />&nbsp;&nbsp;&nbsp;&nbsp;堪承重器。妄道清城出圣，欲己当之，诈称益州龙见，托言吉兆。重述木易之姓，<br /><br />&nbsp;&nbsp;&nbsp;&nbsp;更修成都之宫。妄说禾乃之名，以当八千之运。横生京师妖异，以证父兄之灾；<br /><br />&nbsp;&nbsp;&nbsp;&nbsp;妄造蜀地徵祥，以符已身之。汝岂不欲得国家恶也？天下乱也？辄造白玉之E，<br /><br />&nbsp;&nbsp;&nbsp;&nbsp;又为白羽之箭，文物服饰，岂似有君？鸠集左道，符书厌镇，汉王与汝，亲则弟<br /><br />&nbsp;&nbsp;&nbsp;&nbsp;也，乃画其形像，题其姓名，缚手钉心，枷锁械。仍云请西岳华山慈父圣母<br /><br />&nbsp;&nbsp;&nbsp;&nbsp;神兵九亿万骑，收杨谅魂神，闭在华山下，勿令散荡。我之于汝，亲则父也，复<br /><br />&nbsp;&nbsp;&nbsp;&nbsp;云请西岳华山慈父圣母，赐为开化杨坚夫妻，回心欢喜。又画我形像，缚手撮头，<br /><br />&nbsp;&nbsp;&nbsp;&nbsp;仍云请西岳神兵收杨坚魂神。如此形状，我今不知杨谅、杨坚是汝何亲也！包藏<br /><br />&nbsp;&nbsp;&nbsp;&nbsp;凶匿，图谋不轨，逆臣之迹也。希父之灾，以为身幸，贼子之心也。怀非分之望，<br /><br />&nbsp;&nbsp;&nbsp;&nbsp;肆毒心于兄，悖恶之行也。嫉妒于弟，无恶不为，无孔怀之情也。违犯制度，坏<br /><br />&nbsp;&nbsp;&nbsp;&nbsp;乱之极也。多杀不辜，豺狼之暴也。剥削人庶，酷虐之甚也。唯求财货，市井之<br /><br />&nbsp;&nbsp;&nbsp;&nbsp;业也。专事妖邪，顽嚣之性也。弗克负荷，不材之器也。凡此十者，灭天理，逆<br /><br />&nbsp;&nbsp;&nbsp;&nbsp;人伦，汝皆为之，不祥之甚也。欲免患祸，长守富贵，其可得乎！”后听与其子<br /><br />&nbsp;&nbsp;&nbsp;&nbsp;同处。炀帝即位，禁锢如初。宇文化及之弑逆也，欲立秀为帝，群议不许。于是<br /><br />&nbsp;&nbsp;&nbsp;&nbsp;害之，并其诸子。<br /><br />&nbsp;&nbsp;&nbsp;&nbsp;庶人谅，字德章，一名杰，小字益钱。开皇元年，立为汉王。十二年，为雍<br /><br />&nbsp;&nbsp;&nbsp;&nbsp;州牧，加上柱国、右卫大将军。转左卫大将军。十七年，出为并州总管，帝幸温<br /><br />&nbsp;&nbsp;&nbsp;&nbsp;汤而送之。自山以东，至于沧海，南拒黄河，五十二州尽隶焉。特许以便宜，不<br /><br />&nbsp;&nbsp;&nbsp;&nbsp;拘律令。十八年，起辽东之役，以谅为行军元帅。至辽水，师遇疾疫，不利而还。<br /><br />&nbsp;&nbsp;&nbsp;&nbsp;十九年，突厥犯塞，以谅为行军元帅，竟不临戎。文帝甚宠爱之。<br /><br />&nbsp;&nbsp;&nbsp;&nbsp;谅自以居天下精兵处，以太子谗废，居常怏怏，阴有异图。遂讽帝云：“突<br /><br />&nbsp;&nbsp;&nbsp;&nbsp;厥方强，太原即为重镇，宜修武备。”帝从之。于是大发工役，缮修器械，贮纳<br /><br />&nbsp;&nbsp;&nbsp;&nbsp;于并州。招集亡命，左右私人，殆将数万。王者，梁将王僧辩之子，少倜傥，<br /><br />&nbsp;&nbsp;&nbsp;&nbsp;有奇略，为谅谘议参军。萧摩诃者，陈氏旧将。二人俱不得志，每郁郁思乱，并<br /><br />&nbsp;&nbsp;&nbsp;&nbsp;为谅亲善。<br /><br />&nbsp;&nbsp;&nbsp;&nbsp;及蜀王以罪废，谅愈不自安。会文帝崩，使车骑屈突通徵之，不赴，遂发兵<br /><br />&nbsp;&nbsp;&nbsp;&nbsp;反。总管司马皇甫诞谏，谅怒，收系之。王说谅曰：“王所部将吏家属尽在关<br /><br />&nbsp;&nbsp;&nbsp;&nbsp;西，若用此等，即宜长驱深入，直据京都，所谓疾雷不及掩耳。若但欲割据旧齐<br /><br />&nbsp;&nbsp;&nbsp;&nbsp;之地，宜任东人。”谅不能专之。乃兼用二策，唱言：“杨素反，将诛之。”<br /><br />&nbsp;&nbsp;&nbsp;&nbsp;总管府兵曹河东裴文安说谅曰：“井陉以西，是王掌据内，山东士马，亦为<br /><br />&nbsp;&nbsp;&nbsp;&nbsp;我有，宜悉发之。分遣羸兵，屯守要路，仍令随方略地；率其精锐，直入蒲津。<br /><br />&nbsp;&nbsp;&nbsp;&nbsp;文安请为前锋，王以大军继后，风行电击，顿于霸上，咸阳以东可指麾而定。京<br /><br />&nbsp;&nbsp;&nbsp;&nbsp;师震扰，兵不暇集，上下相疑，群情离骇，我即陈兵号令，谁敢不从！旬日之间，<br /><br />&nbsp;&nbsp;&nbsp;&nbsp;事可定矣。”谅大悦。于是遣所署大将军余公理将兵出太谷，以趣河阳。大将军<br /><br />&nbsp;&nbsp;&nbsp;&nbsp;綦良出滏口，以趣黎阳。大将军邓建出井陉，以略燕、赵。柱国乔钟馗出雁门。<br /><br />&nbsp;&nbsp;&nbsp;&nbsp;署文安为柱国，纥单贵、王聃、大将军茹茹天保、侯莫陈惠直指京师。未至蒲津<br /><br />&nbsp;&nbsp;&nbsp;&nbsp;百余里。谅忽改图，令纥单贵断河桥，守蒲州，而召文安。文安至曰：“兵机诡<br /><br />&nbsp;&nbsp;&nbsp;&nbsp;速，本欲出其不意。王既不行，文安又返，使彼计成，大事去矣。”谅不对。于<br /><br />&nbsp;&nbsp;&nbsp;&nbsp;是从乱者十九州，乃以王聃为蒲州刺史，裴文安为晋州，薛粹为绛州，梁菩萨为<br /><br />&nbsp;&nbsp;&nbsp;&nbsp;潞州，韦道正为韩州，张伯英为泽州。遣伪署大将军常伦进兵绛州，遇晋州司法<br /><br />&nbsp;&nbsp;&nbsp;&nbsp;仲孝俊之子，谓曰：“吾晓天文遁甲，今年起兵，得晋地者王。”孝俊闻之曰：<br /><br />&nbsp;&nbsp;&nbsp;&nbsp;“皇太子常为晋王，故曰晋地，非谓反徒也。”时潞州有官羊生羔，二首相背，<br /><br />&nbsp;&nbsp;&nbsp;&nbsp;以为谅之咎徵。<br /><br />&nbsp;&nbsp;&nbsp;&nbsp;炀帝遣杨素率骑五千，袭王聃、纥单贵于蒲州，破之，于是率步骑四万趣太<br /><br />&nbsp;&nbsp;&nbsp;&nbsp;原。谅使赵子开守高壁，杨素击走之。谅大惧，拒素于蒿泽。属天大雨，谅欲旋<br /><br />&nbsp;&nbsp;&nbsp;&nbsp;师，王谏曰：“杨素悬军，士马疲弊，王以锐卒亲戎击之，其势必举。今见敌<br /><br />&nbsp;&nbsp;&nbsp;&nbsp;而还，示人以怯，阻战士之心，益西军之气，愿必勿还。”谅不从，退守清源。<br /><br />&nbsp;&nbsp;&nbsp;&nbsp;素进击之，谅与官兵大战，死者万八千人。谅退保并州，杨素进击之，谅乃降。<br /><br />&nbsp;&nbsp;&nbsp;&nbsp;百僚奏谅罪当死，帝曰：“朕终鲜兄弟，情不忍言，欲屈法恕谅一死。”于是除<br /><br />&nbsp;&nbsp;&nbsp;&nbsp;名，绝其属籍，竟以幽死。<br /><br />&nbsp;&nbsp;&nbsp;&nbsp;先是，并州谣言：“一张纸，两张纸，客量小儿作天子。”时伪署官告身皆<br /><br />&nbsp;&nbsp;&nbsp;&nbsp;一纸，别授则二纸。谅闻谣喜曰：“我幼字阿客，‘量’与‘谅’同音，吾于皇<br /><br />&nbsp;&nbsp;&nbsp;&nbsp;家最小。”以为应之。<br /><br />&nbsp;&nbsp;&nbsp;&nbsp;子颢，因而禁锢。宇文化及弑逆之际，遇害。<br /><br />&nbsp;&nbsp;&nbsp;&nbsp;炀帝三男：萧皇后生元德太子昭、齐王。萧嫔生赵王杲。<br /><br />&nbsp;&nbsp;&nbsp;&nbsp;元德太子昭，炀帝长子也。初，文帝以开皇三年四月庚午，梦神自天而降，<br /><br />&nbsp;&nbsp;&nbsp;&nbsp;云是天神将生降。寤，召纳言苏威以告之。及闻萧妃在并州有娠，迎置大兴宫之<br /><br />&nbsp;&nbsp;&nbsp;&nbsp;客省。明年正月戊辰而生昭，养于宫中，号大曹主。三岁时，于玄武门弄石师子，<br /><br />&nbsp;&nbsp;&nbsp;&nbsp;文帝与文献皇后至其所。文帝适患腰痛，举手冯后，昭因避去，如此者再三。文<br /><br />&nbsp;&nbsp;&nbsp;&nbsp;帝叹曰：“天生长者，谁复教乎！”由是大奇之。文帝尝谓曰：“当为尔娶妇。”<br /><br />&nbsp;&nbsp;&nbsp;&nbsp;应声而泣。文帝问其故，对曰：“汉王未婚时，恒在至尊所，一朝娶妇，便则出<br /><br />&nbsp;&nbsp;&nbsp;&nbsp;外。惧将违离，是以啼耳。”上叹其有至性，特钟爱焉。年十二，立为河南王。<br /><br />&nbsp;&nbsp;&nbsp;&nbsp;仁寿初，徙为晋王。拜内史令，兼左卫大将军。转雍州牧。炀帝即位，便幸洛阳<br /><br />&nbsp;&nbsp;&nbsp;&nbsp;宫，昭留守京师。及大业元年，帝遣使者立为皇太子。<br /><br />&nbsp;&nbsp;&nbsp;&nbsp;昭有武力，能引强。性谦冲，言色恂恂，未尝忿怒。其有深可嫌责者，但云<br /><br />&nbsp;&nbsp;&nbsp;&nbsp;“大不是”。所膳不许多品，帷席极于俭素。臣吏有老父母，必亲问其安否，岁<br /><br />&nbsp;&nbsp;&nbsp;&nbsp;时皆有惠赐。其仁爱如此。明年，朝于洛阳，后数月，将还京师，愿得少留，帝<br /><br />&nbsp;&nbsp;&nbsp;&nbsp;不许。拜请无数，体素肥，因致劳疾。帝令巫者视之，云房陵王为祟。未几而薨，<br /><br />&nbsp;&nbsp;&nbsp;&nbsp;时年二十三。先是，太史奏言楚分有丧，于是改封越公杨素于楚。及昭薨日，而<br /><br />&nbsp;&nbsp;&nbsp;&nbsp;素亦薨，盖隋、楚同分也。诏内史侍郎虞世基为哀册文，帝深追悼之。<br /><br />&nbsp;&nbsp;&nbsp;&nbsp;昭妃慈州刺史博陵崔弘升女。后秦王妃以蛊毒获谴，昭奏曰：“恶逆者，乃<br /><br />&nbsp;&nbsp;&nbsp;&nbsp;新妇之姑，请离之。”乃娶滑国公京兆韦寿女为妃。昭有子三人：韦妃生恭皇帝，<br /><br />&nbsp;&nbsp;&nbsp;&nbsp;大刘良娣生燕王，小刘良娣生越王侗。<br /><br />&nbsp;&nbsp;&nbsp;&nbsp;字仁安，敏慧美咨容，炀帝于诸孙中特所钟爱，常置左右。性好读书，<br /><br />&nbsp;&nbsp;&nbsp;&nbsp;尤重儒素，造次所及，有若成人。良娣早终，每忌日未尝不流涕呜咽，帝由是益<br /><br />&nbsp;&nbsp;&nbsp;&nbsp;奇之。宇文化及弑逆之际，觉变，欲入奏，恐露其事，因与梁公萧钜、千牛<br /><br />&nbsp;&nbsp;&nbsp;&nbsp;宇文晶等穿芳林门侧水窦入。至玄武门，诡奏曰：“臣卒中恶，命悬俄顷，请得<br /><br />&nbsp;&nbsp;&nbsp;&nbsp;面辞，死无所恨。”冀见帝，为司宫者所遏，竟不得闻。俄而难作，遇害，时年<br /><br />&nbsp;&nbsp;&nbsp;&nbsp;十六。<br /><br />&nbsp;&nbsp;&nbsp;&nbsp;越王侗，字仁谨，美姿容，性宽厚。大业三年，立为越王。帝每巡幸，侗常<br /><br />&nbsp;&nbsp;&nbsp;&nbsp;留守东都。杨玄感反，与户部尚书樊子盖拒之。事平，朝于高阳，拜高阳太守。<br /><br />&nbsp;&nbsp;&nbsp;&nbsp;俄以本官留守东都。十三年，帝幸江都，复令侗与金紫光禄大夫段达、太府卿元<br /><br />&nbsp;&nbsp;&nbsp;&nbsp;文都、摄户部尚书韦津、右武卫将军皇甫无逸等总留台事。<br /><br />&nbsp;&nbsp;&nbsp;&nbsp;宇文化及之弑逆，文都等议尊立侗，大赦，改元曰皇泰。谥帝曰明，庙号世<br /><br />&nbsp;&nbsp;&nbsp;&nbsp;祖，追尊元德太子为孝成皇帝，庙号世宗，尊其母刘良娣为皇太后。以段达为纳<br /><br />&nbsp;&nbsp;&nbsp;&nbsp;言、右翊卫大将军、摄礼部尚书，王世充为纳言、左翊卫大将军、摄吏部尚书，<br /><br />&nbsp;&nbsp;&nbsp;&nbsp;元文都为内史令、左骁卫大将军，卢楚亦内史令，皇甫无逸为兵部尚书、右武卫<br /><br />&nbsp;&nbsp;&nbsp;&nbsp;大将军，郭文懿为内史侍郎，赵长文为黄门侍郎，委以机务，为金书铁券，藏之<br /><br />&nbsp;&nbsp;&nbsp;&nbsp;宫掖。于时洛阳称段达等为“七贵”。<br /><br />&nbsp;&nbsp;&nbsp;&nbsp;未几，宇文化及以秦王浩为天子，来次彭城，所经城邑，多从逆党。侗惧，<br /><br />&nbsp;&nbsp;&nbsp;&nbsp;遣使者盖琮、马公政招怀李密。密遂请降，侗大忻悦，礼其使甚厚。即拜密为太<br /><br />&nbsp;&nbsp;&nbsp;&nbsp;尉、尚书令、魏国公，令拒化及。仍下书曰：<br /><br />&nbsp;&nbsp;&nbsp;&nbsp;我大隋之有天下，于兹三十八载。高祖文皇帝圣略神功。载造区夏。世祖明<br /><br />&nbsp;&nbsp;&nbsp;&nbsp;皇帝则天法地，混一华戎。东暨蟠木，西通细柳，前逾丹徼，后越幽都，日月之<br /><br />&nbsp;&nbsp;&nbsp;&nbsp;所临，风雨之所至，圆首方足，禀气食毛，莫不尽入提封，皆为臣妾。加以宝贶<br /><br />&nbsp;&nbsp;&nbsp;&nbsp;毕集，云瑞咸臻，作乐制礼，移风易俗。智周寰海，万物咸受其赐；道济天下，<br /><br />&nbsp;&nbsp;&nbsp;&nbsp;百姓用而不知。世祖往因历试，统临南服，自居皇极，顺兹望幸。所以往岁省方，<br /><br />&nbsp;&nbsp;&nbsp;&nbsp;展礼肆观，停銮驻跸，按驾清道，八屯如昔，七萃不移。岂意衅起非常，逮于轩<br /><br />&nbsp;&nbsp;&nbsp;&nbsp;陛，灾生不意，廷及冕旒。奉讳之日，五情崩殒，攀号荼毒，不能自胜。<br /><br />&nbsp;&nbsp;&nbsp;&nbsp;且闻之自古，代有屯剥，贼臣逆子，何世无之。至如宇文化及，世传庸品。<br /><br />&nbsp;&nbsp;&nbsp;&nbsp;其父述，往属时来，早沾厚遇，赐以昏媾，置之公辅。位尊九命，禄重万钟，礼<br /><br />&nbsp;&nbsp;&nbsp;&nbsp;极人臣，荣冠世表，徒承海岳之恩，未有涓尘之答。化及以此下材，夙蒙顾眄，<br /><br />&nbsp;&nbsp;&nbsp;&nbsp;出入外内，奉望阶墀。昔陪藩国，统领卫兵，及从升皇祚，陪列九卿。但本性凶<br /><br />&nbsp;&nbsp;&nbsp;&nbsp;狠，恣其贪秽，或交结恶党，或侵掠商货，事重刑签，状盈狱简。在上不遗簪履，<br /><br />&nbsp;&nbsp;&nbsp;&nbsp;恩加草芥，应至死辜，每蒙恕免。三经除解，寻复本职；再徙边裔，仍即追还。<br /><br />&nbsp;&nbsp;&nbsp;&nbsp;生成之恩，昊天罔极；奖擢之义，人事罕闻。化及枭獍为心，禽兽不若，从毒兴<br /><br />&nbsp;&nbsp;&nbsp;&nbsp;祸，倾覆行宫。诸王兄弟，一时残酷，痛暴行路，世不忍言。有穷之在夏时，犬<br /><br />&nbsp;&nbsp;&nbsp;&nbsp;戎之于周世，衅辱之极，亦未是过。朕所以刻骨崩心，饮胆尝血，瞻天视地，无<br /><br />&nbsp;&nbsp;&nbsp;&nbsp;处自容。<br /><br />&nbsp;&nbsp;&nbsp;&nbsp;今王公卿士，庶尹百辟，咸以大宝鸿名，不可颠坠，元凶巨猾，须早夷殄，<br /><br />&nbsp;&nbsp;&nbsp;&nbsp;翼戴朕躬，嗣守宝位。顾惟寡薄，志不逮此。今者出黼而仗旄钺，释衰麻而擐<br /><br />&nbsp;&nbsp;&nbsp;&nbsp;甲胄，衔冤誓众，忍泪临兵，指日遄征，以平大盗。且化及伪立秦王之子，幽遏<br /><br />&nbsp;&nbsp;&nbsp;&nbsp;比于拘囚；其身自称霸相，专擅拟于九五。履践禁御，据有宫关，昂首扬眉，初<br /><br />&nbsp;&nbsp;&nbsp;&nbsp;无惭色。衣冠朝望，外惧凶威，志士诚臣，内怀愤怨。以我义师，顺彼天道，枭<br /><br />&nbsp;&nbsp;&nbsp;&nbsp;夷丑族，匪夕伊朝。<br /><br />&nbsp;&nbsp;&nbsp;&nbsp;太尉、尚书令魏公，丹诚内发，宏略外举，率勤王之师，讨违天之逆。果毅<br /><br />&nbsp;&nbsp;&nbsp;&nbsp;争先，熊罴竞进，金鼓振，若火焚毛，锋刃从横，如汤沃雪。魏公志存匡济，<br /><br />&nbsp;&nbsp;&nbsp;&nbsp;投袂前驱，朕亲御六军，星言继轨。以此众战，以斯顺举，擘山可以动，射石可<br /><br />&nbsp;&nbsp;&nbsp;&nbsp;以入。况贼拥此人徒，皆有离德，京都侍卫，西忆乡家，江左淳人，南思邦邑。<br /><br />&nbsp;&nbsp;&nbsp;&nbsp;比来表书骆驿，人信相寻。若王师一临，旧章暂睹，自应解甲倒戈，冰销弃散。<br /><br />&nbsp;&nbsp;&nbsp;&nbsp;且闻化及自恣，天夺其心，杀戮不辜，挫辱人士，莫不道路以目，号天R地。朕<br /><br />&nbsp;&nbsp;&nbsp;&nbsp;今复仇雪耻，枭辕者一人，拯溺救焚，所哀者士庶。唯望天鉴孔殷，v我宗社，<br /><br />&nbsp;&nbsp;&nbsp;&nbsp;亿兆感义，俱会朕心。枭戮元凶，策勋饮至，四海交泰，称朕意焉。兵卫军机，<br /><br />&nbsp;&nbsp;&nbsp;&nbsp;并受魏公节度。<br /><br />&nbsp;&nbsp;&nbsp;&nbsp;密见使者，大悦，北面拜伏，臣礼甚恭，遂东拒化及。<br /><br />&nbsp;&nbsp;&nbsp;&nbsp;七贵颇不协。未几，元文都、卢楚、郭文懿、赵长文等为世充所杀，皇甫无<br /><br />&nbsp;&nbsp;&nbsp;&nbsp;逸遁归京师。世充诣侗所陈谢，辞情哀苦。侗以为至诚，命之上殿，被发为盟，<br /><br />&nbsp;&nbsp;&nbsp;&nbsp;誓无贰志。自是侗无所关预。及世充破李密，众望益归之，遂自为郑王，总百揆，<br /><br />&nbsp;&nbsp;&nbsp;&nbsp;加九锡，备法物，侗不能禁。段达、云定兴等十人入见侗曰：“天命不常，郑王<br /><br />&nbsp;&nbsp;&nbsp;&nbsp;功德甚盛，愿陛下遵唐、虞之迹。”侗怒曰：“天下者，高祖之天下，东都者，<br /><br />&nbsp;&nbsp;&nbsp;&nbsp;世祖之东都。若隋德未衰，此言不可而发。必天命有改，亦何论于禅让！公等或<br /><br />&nbsp;&nbsp;&nbsp;&nbsp;先朝旧臣，或勤王立节，忽有斯言，朕亦何望！”神色凛然，侍卫者莫不流汗。<br /><br />&nbsp;&nbsp;&nbsp;&nbsp;既而退朝，对良娣而泣。世充更使谓曰：“今海内未定，须得长君，待四方V安，<br /><br />&nbsp;&nbsp;&nbsp;&nbsp;复子明辟。必若前盟，义不违负。”侗不得已，逊位于世充，遂被幽于含凉殿。<br /><br />&nbsp;&nbsp;&nbsp;&nbsp;世充c伪号，封潞国公。<br /><br />&nbsp;&nbsp;&nbsp;&nbsp;有宇文儒童、裴仁基等谋诛世充，复尊立侗。事泄，并见害。世充兄世烈<br /><br />&nbsp;&nbsp;&nbsp;&nbsp;劝世充害侗。世充遣其侄行本赍鸠诣侗曰：“愿皇帝饮此酒。”侗知不免，请与<br /><br />&nbsp;&nbsp;&nbsp;&nbsp;母相见，不许。遂布席焚香礼佛，祝曰：“从今以去，不生帝王尊贵家。”及仰<br /><br />&nbsp;&nbsp;&nbsp;&nbsp;药，不能时绝，更以帛缢之。世充伪谥曰恭皇帝。<br /><br />&nbsp;&nbsp;&nbsp;&nbsp;齐王，字世F出，小字阿孩。美容仪，疏眉目，少为文帝所爱。开皇中，<br /><br />&nbsp;&nbsp;&nbsp;&nbsp;立为豫章王。及长，颇涉经史。尤工骑射。初为内史令。仁寿中，拜扬州总管、<br /><br />&nbsp;&nbsp;&nbsp;&nbsp;江淮以南诸军事。炀帝即位，进封齐王。大业二年，帝初入东都，盛陈卤簿，<br /><br />&nbsp;&nbsp;&nbsp;&nbsp;┪军导。转豫州牧。俄而元德太子薨，朝野注望，咸以┑彼谩５塾蛛防舨<br /><br />&nbsp;&nbsp;&nbsp;&nbsp;尚书牛弘妙选官属，公卿由是多进子弟。明年，转雍州牧，寻徙河南尹、开府仪<br /><br />&nbsp;&nbsp;&nbsp;&nbsp;同三司。元德太子左右二万余人悉隶于，宠遇益隆。自乐平公主及诸戚属竞<br /><br />&nbsp;&nbsp;&nbsp;&nbsp;来致礼，百官称谒，填咽道路。<br /><br />&nbsp;&nbsp;&nbsp;&nbsp;┢慕卷В昵近小人，所行多不法。遣乔令则、刘虔安、裴该、皇甫谌、<br /><br />&nbsp;&nbsp;&nbsp;&nbsp;狄仲<br /><br />&nbsp;&nbsp;&nbsp;&nbsp;、陈智伟等采求声色狗马。令则等因此放纵，方人家有女者，辄矫┟<br /><br />&nbsp;&nbsp;&nbsp;&nbsp;呼之，载入┱，因缘藏匿，恣行淫秽而后遣之。仲、智伟二人诣陇西，挝<br /><br />&nbsp;&nbsp;&nbsp;&nbsp;炙诸胡，责其名马，得数匹以进于。┝罨怪鳎仲等诈言王赐，将归家，<br /><br />&nbsp;&nbsp;&nbsp;&nbsp;┎恢知也。又乐平公主尝奏帝，云柳氏女美者，帝未有所答。久之，主复以<br /><br />&nbsp;&nbsp;&nbsp;&nbsp;柳氏进，┠芍。后帝问主柳氏女所在，主曰：“在齐王所。”帝不悦。<br /><br />&nbsp;&nbsp;&nbsp;&nbsp;┯诙都营第，大门无故崩，应事笾姓郏识者以为不祥。后从帝幸榆林，<br /><br />&nbsp;&nbsp;&nbsp;&nbsp;┒胶缶，步骑五万，恒与帝相去数十里而舍。会帝于汾阳宫大猎，诏┮<br /><br />&nbsp;&nbsp;&nbsp;&nbsp;千骑入围。┐蠡聍缏挂韵祝而帝未有得也，怒从官，皆言为┳笥宜遏，<br /><br />&nbsp;&nbsp;&nbsp;&nbsp;兽不得前。帝于是怒，求┳锸АＪ敝葡亓钗薰什坏贸鼍常有伊阙令皇甫诩幸<br /><br />&nbsp;&nbsp;&nbsp;&nbsp;于，违禁将之汾阳宫；又京兆人达奚通有妾王氏善歌，贵游宴聚，多或要致，<br /><br />&nbsp;&nbsp;&nbsp;&nbsp;于是展转亦入王家。御史韦德裕希旨劾。帝令甲士千余，大索┑冢因穷<br /><br />&nbsp;&nbsp;&nbsp;&nbsp;其事。<br /><br />&nbsp;&nbsp;&nbsp;&nbsp;╁韦氏，户部尚书冲之女也，早卒。┧煊脲姊元氏妇通，生一女。<br /><br />&nbsp;&nbsp;&nbsp;&nbsp;外人皆不得知，阴引乔令则于第内酣宴，令则称庆，脱┟币晕欢。召相工遍<br /><br />&nbsp;&nbsp;&nbsp;&nbsp;视后庭，相工指妃姊曰：“此产子者当为皇后，贵不可言。”时国无储副，<br /><br />&nbsp;&nbsp;&nbsp;&nbsp;自谓次当得立。又以元德太子有三子，内常不安，阴挟左道，为厌胜事。至是，<br /><br />&nbsp;&nbsp;&nbsp;&nbsp;皆发。帝大怒，斩令则等数人，妃姊赐死，└僚皆斥之边远。时赵王杲犹在<br /><br />&nbsp;&nbsp;&nbsp;&nbsp;孩孺，帝谓侍臣曰：“朕唯有┮蛔樱不然者，当肆诸市朝，以明国宪也。”<br /><br />&nbsp;&nbsp;&nbsp;&nbsp;┳允嵌鞒枞账ィ虽为京尹，不复关预时政。帝恒令武贲郎将一人监其府<br /><br />&nbsp;&nbsp;&nbsp;&nbsp;事，┯形⑹В辄奏之。帝亦虑┥变，所给左右，皆以老弱备员而已。<br /><br />&nbsp;&nbsp;&nbsp;&nbsp;┟炕澄＞澹心不自安。又帝在江都宫元会，┚叻ǚ将朝，无故有血从裳中<br /><br />&nbsp;&nbsp;&nbsp;&nbsp;而下；又坐斋中，见群鼠数十，至前而死，视皆无头。┥醵裰。俄而化及作<br /><br />&nbsp;&nbsp;&nbsp;&nbsp;乱，兵将犯跸，帝闻之，顾萧后曰：“得非阿孩也？”其见疏忌如此。化及复令<br /><br />&nbsp;&nbsp;&nbsp;&nbsp;人捕，时尚卧未起，贼进，┚曰：“是何人？”莫有报者。┯涛降<br /><br />&nbsp;&nbsp;&nbsp;&nbsp;令捕之，曰：“诏使且缓，儿不负国家！”贼曳至街，斩之，及其二子亦遇害。<br /><br />&nbsp;&nbsp;&nbsp;&nbsp;┚共恢杀者为谁。时年三十四。<br /><br />&nbsp;&nbsp;&nbsp;&nbsp;有遗腹子愍，与萧后同入突厥，处罗可汗号为隋王。中国人没入北蕃者，悉<br /><br />&nbsp;&nbsp;&nbsp;&nbsp;配之以为部落，以定襄城处之。及突厥灭，乃获之。贞观中，位至尚衣奉御，永<br /><br />&nbsp;&nbsp;&nbsp;&nbsp;徽初，卒。<br /><br />&nbsp;&nbsp;&nbsp;&nbsp;赵王杲，小字季子。年七岁，以大业九年封赵王。寻授光禄大夫，历河南尹，<br /><br />&nbsp;&nbsp;&nbsp;&nbsp;行江都太守。杲聪令，美容仪，帝有所制词赋，杲多能诵之。性至孝，尝见帝风<br /><br />&nbsp;&nbsp;&nbsp;&nbsp;动，不进膳，杲亦终日不食。又萧后尝灸，杲先请试炷，后不许之。杲泣请曰：<br /><br />&nbsp;&nbsp;&nbsp;&nbsp;“后所服药，皆蒙尝之。今灸，愿听尝炷。”悲咽不已。后为停灸，由是尤钟爱。<br /><br />&nbsp;&nbsp;&nbsp;&nbsp;后遇化及反，杲在帝侧，号恸不已。裴虔通使斩之帝前而血湔御服。时年十二。<br /><br />&nbsp;&nbsp;&nbsp;&nbsp;论曰：周建懿亲，汉开盘石，内以敦睦九族，外以辑宁亿兆，深根固本，崇<br /><br />&nbsp;&nbsp;&nbsp;&nbsp;奖王室，安则有以同其乐，衰则有以恤其危，所由来久矣。自魏、晋已下，多失<br /><br />&nbsp;&nbsp;&nbsp;&nbsp;厥中，不遵王度，各徇所私。抑之则势齐于匹夫，抗之则权侔于万乘，矫枉过正，<br /><br />&nbsp;&nbsp;&nbsp;&nbsp;非一时也。得失详于前史，不复究而论焉。隋文昆弟之恩，素非笃睦，闺房之隙，<br /><br />&nbsp;&nbsp;&nbsp;&nbsp;又不相容。至于二世承基，兹弊愈甚。是以滕穆暴薨，人皆窃议，蔡王将没，自<br /><br />&nbsp;&nbsp;&nbsp;&nbsp;以为幸。唯卫王养于献后，故任遇特隆，而诸子迁流莫知死所，悲夫！其锡以茅<br /><br />&nbsp;&nbsp;&nbsp;&nbsp;土，称为盘石，特无甲兵之卫，居与皂吏为伍。外内无虞，颠危不暇，时逢多难，<br /><br />&nbsp;&nbsp;&nbsp;&nbsp;将何望哉！河间属乃葭莩，地非宠逼，故高位厚秩，与时终始。杨庆二三其德，<br /><br />&nbsp;&nbsp;&nbsp;&nbsp;志在苟生，变本宗如反掌，弃慈母若遗迹，及身而绝，固宜然矣。文帝五子，莫<br /><br />&nbsp;&nbsp;&nbsp;&nbsp;有终其天年。房陵资于骨肉之亲，笃于君臣之义，经纶缔构，契阔夷险，抚军临<br /><br />&nbsp;&nbsp;&nbsp;&nbsp;国，凡二十年。虽三善未称，而视膳无阙。恩宠既变，谗言间之，顾复之慈，顿<br /><br />&nbsp;&nbsp;&nbsp;&nbsp;隔于人理；父子之道，遂灭于天性，隋室将亡之效，众庶皆知之矣。《慎子》曰：<br /><br />&nbsp;&nbsp;&nbsp;&nbsp;“一兔走街，百人逐之；积兔于市，过者不顾。”岂其无欲哉？分定故也。房陵<br /><br />&nbsp;&nbsp;&nbsp;&nbsp;分定久矣，而帝一朝易之，开逆乱之源，长觊觎之望。又维城肇建，崇其威重，<br /><br />&nbsp;&nbsp;&nbsp;&nbsp;恃宠而骄，厚自封植，进之既逾制，退之不以道，俊以忧卒，实此之由。俄属天<br /><br />&nbsp;&nbsp;&nbsp;&nbsp;步方艰，谗人已胜，尺布斗粟，莫肯相容。秀窥岷、蜀之阻，谅起晋阳之甲，成<br /><br />&nbsp;&nbsp;&nbsp;&nbsp;兹乱常之衅，盖亦有以动之也。《棠棣》之诗徒赋，有庳之封无期，或幽囚于囹<br /><br />&nbsp;&nbsp;&nbsp;&nbsp;圄，或颠殒于鸠毒。本根既绝，枝叶毕翦，十有余年，宗社沦陷。自古废嫡立庶，<br /><br />&nbsp;&nbsp;&nbsp;&nbsp;覆族倾宗者多矣，考其乱亡之祸，未若有隋之酷。《诗》云：“殷鉴不远，在夏<br /><br />&nbsp;&nbsp;&nbsp;&nbsp;后之世。”后之有国有家者，可不深戒哉！元德谨重，有君人之量，降年不永，<br /><br />&nbsp;&nbsp;&nbsp;&nbsp;哀哉！齐王敏慧可称，志不及远，颇怀骄c，故帝疏而忌之，内无父子之亲，貌<br /><br />&nbsp;&nbsp;&nbsp;&nbsp;展君臣之敬。身非积善，国有余殃，至令赵及燕、越，皆不得死，悲夫！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1821);">加入书签</a><a
                        href="1820.html">上一页</a>&larr;<a href="index.html">返回列表</a>&rarr;<a
                            href="1822.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1820.html"; var next_page = "1822.html"; var index_page = "index.html"; var sortid = "9"; var article_id = "29"; var chapter_id = "1821"; var articlename = "北史"; var chaptername = " 卷七十一 列传第五十九"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>