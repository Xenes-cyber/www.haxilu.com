<!DOCTYPE html>
<html>
<head>
<meta charset="gbk" />
<title>北史- 卷六十九 列传第五十七-在线阅读-哈西文学网</title>
<meta name="keywords" content="李延寿，北史， 卷六十九 列传第五十七全文， 卷六十九 列传第五十七在线阅读 哈西文学网" />
<meta name="description" content="哈西文学网提供李延寿的北史  卷六十九 列传第五十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1819.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1819.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 列传第五十七</h1>
            <div class="link xb">
                <a href="1818.html">上一页</a>&larr;<a href="index.html">返回列表</a>&rarr;<a
                    href="1820.html">下一页</a></div>			
            <div id="BookText">&nbsp;&nbsp;&nbsp;&nbsp;○申徽陆通（弟逞）狄峙杨荐王庆赵刚（子仲卿）赵昶王<br /><br />&nbsp;&nbsp;&nbsp;&nbsp;悦赵文表元定杨~<br /><br />&nbsp;&nbsp;&nbsp;&nbsp;申徽，字世仪，魏郡人也。六世祖钟，为后赵司徒。冉闵末，中原丧乱，钟<br /><br />&nbsp;&nbsp;&nbsp;&nbsp;子邃避地江左。曾祖爽，仕宋，位雍州刺史。祖隆道。宋北兖州刺史。父明仁，<br /><br />&nbsp;&nbsp;&nbsp;&nbsp;郡功曹，早卒。徽少与母居，尽力孝养。及长，好经史。性审慎，不妄交游。遭<br /><br />&nbsp;&nbsp;&nbsp;&nbsp;母忧，丧毕，乃归于魏。元颢入洛，以元邃为东徐州刺史，邃引徽为主簿。颢败，<br /><br />&nbsp;&nbsp;&nbsp;&nbsp;邃被槛车送洛阳，故吏宾客并委去，唯徽送之。及邃得免，乃广集宾友，叹徽有<br /><br />&nbsp;&nbsp;&nbsp;&nbsp;古人风。寻除太尉府行参军。<br /><br />&nbsp;&nbsp;&nbsp;&nbsp;孝武初，徽以洛阳兵难未已，遂间行入关见周文。周文与语，奇之，荐之于<br /><br />&nbsp;&nbsp;&nbsp;&nbsp;贺拔岳，岳亦雅相敬待，引为宾客。周文临夏州，以徽为记室参军，兼府主簿。<br /><br />&nbsp;&nbsp;&nbsp;&nbsp;周文察徽沉密有度量，每事信委之，乃为大行台郎中。时军国草创，幕府务殷，<br /><br />&nbsp;&nbsp;&nbsp;&nbsp;四方书檄皆徽之辞也。以迎孝武功，封博平县子、本州大中正。大统初，进爵为<br /><br />&nbsp;&nbsp;&nbsp;&nbsp;侯。四年，拜中书舍人，修起居注。河桥之役，大军不利，近侍之官分散者众，<br /><br />&nbsp;&nbsp;&nbsp;&nbsp;徽独不离左右，魏帝称叹之。十年，迁给事黄门侍郎。<br /><br />&nbsp;&nbsp;&nbsp;&nbsp;先是，东阳王元荣为瓜州刺史。其女婿刘彦随焉。及荣死，瓜州首望表荣子<br /><br />&nbsp;&nbsp;&nbsp;&nbsp;康为刺史，彦遂杀康而取其位。属四方多难，朝廷不遑问罪，因授彦刺史。频徵<br /><br />&nbsp;&nbsp;&nbsp;&nbsp;不奉诏，又南通吐谷浑，将图叛逆。周文难于动众，欲以权略致之，乃以徽为河<br /><br />&nbsp;&nbsp;&nbsp;&nbsp;西大使，密令图彦。徽轻以五十骑行，既至，止于宾馆。彦见徽单使，不以为疑，<br /><br />&nbsp;&nbsp;&nbsp;&nbsp;徽乃遣一人微劝彦归朝，以揣其意，彦不从。徽又使赞成其住计，彦便从之，遂<br /><br />&nbsp;&nbsp;&nbsp;&nbsp;来至馆。徽先与瓜州豪右密谋执彦，遂叱而缚之。彦辞无罪，徽数之曰：“君无<br /><br />&nbsp;&nbsp;&nbsp;&nbsp;尺寸之功，滥居方岳之重，恃远背诞，不恭贡职，戮辱使人，轻忽诏命。计君之<br /><br />&nbsp;&nbsp;&nbsp;&nbsp;咎，实不容诛。但受诏之日，本令相送归阙，所恨不得即申明罚，以谢边远耳。”<br /><br />&nbsp;&nbsp;&nbsp;&nbsp;于是宣诏慰劳吏人及彦所部，复云大军续至，城内无敢动者。使还，迁都官尚书。<br /><br />&nbsp;&nbsp;&nbsp;&nbsp;十二年，瓜州刺史成庆为城人张保所杀，都督令狐延等起义逐保，启请刺史。<br /><br />&nbsp;&nbsp;&nbsp;&nbsp;以徽信洽西土，拜假节、瓜州刺史。徽在州五稔，俭约率下，边人乐而安之。十<br /><br />&nbsp;&nbsp;&nbsp;&nbsp;六年，徽兼尚书右仆射，加侍中、骠骑大将军、开府仪同三司。废帝二年，进爵<br /><br />&nbsp;&nbsp;&nbsp;&nbsp;为公，正右仆射，赐姓宇文氏。<br /><br />&nbsp;&nbsp;&nbsp;&nbsp;徽性勤至，凡所居官，案牍无大小皆亲自省览，以是事无稽滞，吏不得为奸。<br /><br />&nbsp;&nbsp;&nbsp;&nbsp;后虽历公卿，此志不懈。出为襄州刺史。时南方初附，旧俗官人皆通饷遗。徽性<br /><br />&nbsp;&nbsp;&nbsp;&nbsp;廉慎，乃画杨震像于寝室以自戒。及代还，人吏送者数十里不绝。徽自以无德于<br /><br />&nbsp;&nbsp;&nbsp;&nbsp;人，慨然怀愧，因赋诗，题于清水亭。长幼闻之，皆竞来就读，递相谓曰：“此<br /><br />&nbsp;&nbsp;&nbsp;&nbsp;是申使君手迹。”并写诵之。<br /><br />&nbsp;&nbsp;&nbsp;&nbsp;明帝以御正任总丝纶，更崇其秩为上大夫，员四人，号大御正，又以徽为之。<br /><br />&nbsp;&nbsp;&nbsp;&nbsp;历小司空、少保，出为荆州刺史。入为小司徒、小宗伯。天和六年，上疏乞骸骨，<br /><br />&nbsp;&nbsp;&nbsp;&nbsp;诏许之。薨，赠泗州刺史，谥曰章。<br /><br />&nbsp;&nbsp;&nbsp;&nbsp;子康嗣。位泸州刺史、司织下大夫、上开府。<br /><br />&nbsp;&nbsp;&nbsp;&nbsp;康弟敦，汝南郡守。敦弟静，齐郡守。静弟处，上开府、同昌县侯。卒。<br /><br />&nbsp;&nbsp;&nbsp;&nbsp;陆通，字仲明，吴郡人也。曾祖载，从宋武帝平关中，军还，留载随其子义<br /><br />&nbsp;&nbsp;&nbsp;&nbsp;真镇长安，遂没赫连氏。魏太武平赫连氏，载仕魏，位中山郡守。父政，性致孝。<br /><br />&nbsp;&nbsp;&nbsp;&nbsp;其母吴人，好食鱼。北土鱼少，政求之常苦难。后宅侧忽有泉出，而有鱼，遂得<br /><br />&nbsp;&nbsp;&nbsp;&nbsp;以供膳。时人以为孝感所致，因谓其泉为孝鱼泉。从尔朱天光讨伐。及天光败，<br /><br />&nbsp;&nbsp;&nbsp;&nbsp;归周文。周文为行台，以政为行台左丞、原州长史，赐爵中都县伯。大统中，卒。<br /><br />&nbsp;&nbsp;&nbsp;&nbsp;通少敦敏好学，有志节。幼从政在河西，遂逢寇难，与政相失。通乃自拔东<br /><br />&nbsp;&nbsp;&nbsp;&nbsp;归，从尔朱荣。荣死，又从尔朱兆。及尔朱氏灭，及入关。周文时在夏州，引为<br /><br />&nbsp;&nbsp;&nbsp;&nbsp;帐内督。顷之，贺拔岳为侯莫陈悦所害。时有传岳军府已亡散者，周文忧之，通<br /><br />&nbsp;&nbsp;&nbsp;&nbsp;以为不然。居数日，问至，果如所策。自是愈见亲礼，遂昼夜陪侍，家人罕见其<br /><br />&nbsp;&nbsp;&nbsp;&nbsp;面。通虽处机密，愈自恭谨，周文以此重之。后以迎孝武功，封都昌县伯。<br /><br />&nbsp;&nbsp;&nbsp;&nbsp;大统元年，进爵为侯。从禽窦泰，复弘农。沙苑之后。力战有功。又从解洛<br /><br />&nbsp;&nbsp;&nbsp;&nbsp;阳围。军还，属赵青雀反于长安，周文将讨之，以人马疲弊，不可速行，又谓青<br /><br />&nbsp;&nbsp;&nbsp;&nbsp;雀等一时陆梁，不足为虑，乃云“我到长安，但轻骑临之，必当面缚。”通进曰：<br /><br />&nbsp;&nbsp;&nbsp;&nbsp;“青雀等既以大军不利，谓朝廷倾危，同恶相求，遂成反乱。然其逆谋久定，必<br /><br />&nbsp;&nbsp;&nbsp;&nbsp;无迁善之心。且其诈言大军败绩，东寇将至，若以轻骑往，百姓谓为信然，更沮<br /><br />&nbsp;&nbsp;&nbsp;&nbsp;兆庶之望。大兵虽疲弊，精锐犹多，以明公之威，率思归之众，以顺讨逆，何虑<br /><br />&nbsp;&nbsp;&nbsp;&nbsp;不平？”周文深纳之，因从平青雀。录前后功，进爵为公，徐州刺史。以寇难未<br /><br />&nbsp;&nbsp;&nbsp;&nbsp;平，留不之部。与于谨讨刘平伏，加大都督。从周文援玉壁，进仪同三司。<br /><br />&nbsp;&nbsp;&nbsp;&nbsp;九年，高仲密以地来附，通从若干惠战于芒山。众军皆退，唯惠与通率所部<br /><br />&nbsp;&nbsp;&nbsp;&nbsp;力战。至夜中乃阴引还，敌亦不敢逼。时授骠骑大将军、开府仆同三司、太仆卿，<br /><br />&nbsp;&nbsp;&nbsp;&nbsp;赐姓部六孤氏，进爵绥德郡公。周孝闵践祚，拜小司空。保定五年，累迁大司寇。<br /><br />&nbsp;&nbsp;&nbsp;&nbsp;通性柔谨，虽久处列位，常清慎自守。所得禄赐，尽与亲故共之，家无余财。<br /><br />&nbsp;&nbsp;&nbsp;&nbsp;常曰：“凡人患贫而不贵，不患贵而贫也。建德元年，转大司马。其年薨。通弟<br /><br />&nbsp;&nbsp;&nbsp;&nbsp;逞。<br /><br />&nbsp;&nbsp;&nbsp;&nbsp;逞字季明，初名彦，字世雄。魏文帝常从容谓之曰：“尔既温裕，何因乃字<br /><br />&nbsp;&nbsp;&nbsp;&nbsp;世雄？且为世之雄，非所宜也。于尔兄弟又复不类。”遂改焉。逞少谨密，早有<br /><br />&nbsp;&nbsp;&nbsp;&nbsp;名誉。兄通先以军功别受茅土，乃让父爵中都县伯令逞袭之。起家羽林监、周文<br /><br />&nbsp;&nbsp;&nbsp;&nbsp;内亲信。时辈皆以骁勇自达，唯逞独兼文雅，周文由此加礼遇焉。大统十四年，<br /><br />&nbsp;&nbsp;&nbsp;&nbsp;参大丞相府军事，寻兼记室。保定初，累迁吏部中大夫，历蕃部、御伯中大夫，<br /><br />&nbsp;&nbsp;&nbsp;&nbsp;进骠骑大将军、开府仪同三司，徙授司宗中大夫，转军司马。逞干识详明，历任<br /><br />&nbsp;&nbsp;&nbsp;&nbsp;三府，所在著绩。朝迁嘉之，进爵为公。<br /><br />&nbsp;&nbsp;&nbsp;&nbsp;天和三年，齐遣侍中斛斯文略、中书侍郎刘逖来聘。初修邻好，盛选行人，<br /><br />&nbsp;&nbsp;&nbsp;&nbsp;诏逞为使主，尹公正为副以报之。逞美容止，善辞令，敏而有礼，齐人称焉。还<br /><br />&nbsp;&nbsp;&nbsp;&nbsp;届近畿，诏令路车仪服郊迎而入，时人荣之。四年，除京兆尹。郡界有豕生数子，<br /><br />&nbsp;&nbsp;&nbsp;&nbsp;经旬而死。其家又有k，遂乳养之，诸豚赖之以活，时论以逞仁政所致。俄<br /><br />&nbsp;&nbsp;&nbsp;&nbsp;迁司会中大夫，出为河州刺史。晋公护雅重其才，表为中外府司马，颇委任之。<br /><br />&nbsp;&nbsp;&nbsp;&nbsp;寻复为司会，兼纳言，迁小司马。及护诛，坐免官。<br /><br />&nbsp;&nbsp;&nbsp;&nbsp;顷之，起为纳言。又以疾不堪剧任，乃除宜州刺史。故事，刺史奉辞，例备<br /><br />&nbsp;&nbsp;&nbsp;&nbsp;卤簿，逞以时属农要，奏请停之。武帝深嘉焉，诏遂其所请，以彰雅操。逞在州<br /><br />&nbsp;&nbsp;&nbsp;&nbsp;有惠政，吏人称之。东宫初建，授太子太保。卒，赠大将军。子操嗣。<br /><br />&nbsp;&nbsp;&nbsp;&nbsp;狄峙，其先辽东人，本姓段，匹之后也，因避难改焉。后徙居代，世为<br /><br />&nbsp;&nbsp;&nbsp;&nbsp;豪右。祖凌，武威郡守。父贞，上洛郡守。峙少以弘厚知名，善骑射，有谋略。<br /><br />&nbsp;&nbsp;&nbsp;&nbsp;仕魏，位高阳郡守，政存仁恕，百姓颇悦之。孝武西迁，峙乃弃官从入关。大统<br /><br />&nbsp;&nbsp;&nbsp;&nbsp;元年，拜中书舍人，参掌机密，以恭谨见称。迁黄门侍郎。时与东魏争衡，蠕蠕<br /><br />&nbsp;&nbsp;&nbsp;&nbsp;乘虚，屡为边患，朝议欲结和亲，乃使峙往。峙状貌魁梧，善于辞令，蠕蠕主雅<br /><br />&nbsp;&nbsp;&nbsp;&nbsp;信重之，自是不复为寇。周文谓峙曰：“昔魏绛和戎，见称前史。以君方之，彼<br /><br />&nbsp;&nbsp;&nbsp;&nbsp;有愧色。”封高邑县公。累迁骠骑大将军、开府仪同三司，拜侍中。蠕蠕灭后，<br /><br />&nbsp;&nbsp;&nbsp;&nbsp;突厥强盛，虽与周通好，而外连齐氏。周文又令峙衔命喻之。突厥感悟，即执齐<br /><br />&nbsp;&nbsp;&nbsp;&nbsp;使归诸京师。进爵安丰郡公，历小司空、小司寇。<br /><br />&nbsp;&nbsp;&nbsp;&nbsp;明帝初，为益州刺史、都督三十一州诸军事。峙性宽和，尚清靖，为夷獠所<br /><br />&nbsp;&nbsp;&nbsp;&nbsp;安。后为宜州刺史，入为少师。以年老，乞骸骨，诏许之。卒，谥曰定。<br /><br />&nbsp;&nbsp;&nbsp;&nbsp;子嶷嗣，少知名，位开府仪同三司、职方中大夫、蔡州刺史。卒官。<br /><br />&nbsp;&nbsp;&nbsp;&nbsp;嶷弟徵，从平齐，以功拜仪同大将军，赐爵乐陵县公。<br /><br />&nbsp;&nbsp;&nbsp;&nbsp;徵弟徽，亦以军功至仪同大将军、保城县男。<br /><br />&nbsp;&nbsp;&nbsp;&nbsp;徽弟拢性弘厚，有局度，以齐右下大夫从武帝东伐，入并州。军败，侍臣<br /><br />&nbsp;&nbsp;&nbsp;&nbsp;歼焉。及帝之出，唯率檀印Ｒ怨κ谏弦峭大将军，迁开府，历右宫伯，赐爵乐<br /><br />&nbsp;&nbsp;&nbsp;&nbsp;城县侯。仕隋，位至户部尚书。<br /><br />&nbsp;&nbsp;&nbsp;&nbsp;杨荐，字承略，秦郡宁夷人也。父宝，昌平郡守。荐幼孤，早有名誉，性廉<br /><br />&nbsp;&nbsp;&nbsp;&nbsp;谨，喜怒不形于色。魏永安中，随尔朱天光入关讨君贼，封高邑县男。周文临夏<br /><br />&nbsp;&nbsp;&nbsp;&nbsp;州，补帐内都督。及平侯莫陈悦，使荐入洛请事，孝武授周文关西大行台，仍除<br /><br />&nbsp;&nbsp;&nbsp;&nbsp;荐直x将军。时冯翊长公主嫠居，孝武意欲归诸周文，乃令武卫元毗喻旨。荐归<br /><br />&nbsp;&nbsp;&nbsp;&nbsp;白周文，又遣荐入洛阳请之，孝武即许焉。孝武欲向关中，荐赞成其计。孝武曰：<br /><br />&nbsp;&nbsp;&nbsp;&nbsp;“卿归语行台迎我。”周文又遣荐与长史宇文测出关候接。孝武至长安。进爵清<br /><br />&nbsp;&nbsp;&nbsp;&nbsp;水县子。<br /><br />&nbsp;&nbsp;&nbsp;&nbsp;大统元年，蠕蠕请和亲，周文遣荐与杨宽使，并结婚而还。进爵为侯。又使<br /><br />&nbsp;&nbsp;&nbsp;&nbsp;荐纳币于蠕蠕。魏文帝郁久闾后崩，周文遣仆射赵善使蠕蠕，更请婚。善至夏州，<br /><br />&nbsp;&nbsp;&nbsp;&nbsp;闻蠕蠕贰于东魏，欲执使者，善惧，乃还。周文乃使荐往，赐黄金十斤，杂彩三<br /><br />&nbsp;&nbsp;&nbsp;&nbsp;百匹。荐至蠕蠕，责其背惠食言，并论结婚之意，蠕蠕感悟，乃遣使随荐报命焉。<br /><br />&nbsp;&nbsp;&nbsp;&nbsp;及侯景来附，周文令荐助镇遏。荐知景翻覆，遂求还，具陈事实，周文乃遣使密<br /><br />&nbsp;&nbsp;&nbsp;&nbsp;追助景之兵。寻而景叛。<br /><br />&nbsp;&nbsp;&nbsp;&nbsp;十六年，大军东讨，周文恐蠕蠕乘虚寇掠，乃遣荐往，更论和好，以安慰之。<br /><br />&nbsp;&nbsp;&nbsp;&nbsp;进使持节、骠骑大将军、开府仪同三司，加侍中。周孝闵帝践阼，除御伯大夫，<br /><br />&nbsp;&nbsp;&nbsp;&nbsp;进爵姚谷县公，仍使突厥结婚。突厥可汗弟地头可汗阿史那库头居东面，与齐通<br /><br />&nbsp;&nbsp;&nbsp;&nbsp;和，说其兄欲背先约。计谋已定，将以荐等送齐。荐知其意，乃正色责之，辞气<br /><br />&nbsp;&nbsp;&nbsp;&nbsp;慷慨，涕泗横流。可汗惨然良久曰：“幸无所疑，当共平东贼，然后发遣我女。”<br /><br />&nbsp;&nbsp;&nbsp;&nbsp;乃令荐先报命，仍请东讨。以奉使称旨，廷大将军。保定四年，又纳币于突厥。<br /><br />&nbsp;&nbsp;&nbsp;&nbsp;还行小司马，又行大司徒。从陈公纯等逆女于突厥，进爵南安郡公。天和三年，<br /><br />&nbsp;&nbsp;&nbsp;&nbsp;迁总管梁州刺史。后以疾卒。<br /><br />&nbsp;&nbsp;&nbsp;&nbsp;王庆，字兴庆，太原祁人也。父因，魏灵州刺史、怀德县公。庆少开悟，有<br /><br />&nbsp;&nbsp;&nbsp;&nbsp;才略。初从周文征伐，复弘农，破沙苑，并有战功，每获殊赏。大统十年，授殿<br /><br />&nbsp;&nbsp;&nbsp;&nbsp;中将军。周孝闵帝践阼，晋公护引为典签。庆枢机明辩，渐见亲待，授大都督。<br /><br />&nbsp;&nbsp;&nbsp;&nbsp;武成元年，以前后功，赐爵始安县男。二年，行小宾部。保定二年，使吐谷浑。<br /><br />&nbsp;&nbsp;&nbsp;&nbsp;与其分疆，仍论和好之事。浑主悦服，遣所亲随庆贡献。<br /><br />&nbsp;&nbsp;&nbsp;&nbsp;初，突厥与周和亲，许纳女为后。而齐人知之，惧成合从之势，亦遣使求婚，<br /><br />&nbsp;&nbsp;&nbsp;&nbsp;财馈甚厚。突厥贪其重赂，便许之。朝议以魏氏昔与蠕蠕结婚，遂为齐人离贰，<br /><br />&nbsp;&nbsp;&nbsp;&nbsp;今者复恐改变，欲遣使结之。遂授庆左武伯，副杨荐为使。是岁，遂兴入并之役。<br /><br />&nbsp;&nbsp;&nbsp;&nbsp;庆乃引突厥骑，与隋公杨忠至太原而还。及齐人许送皇姑及世母，朝廷遂与通和。<br /><br />&nbsp;&nbsp;&nbsp;&nbsp;突厥闻之，复致疑阻，于是又遣庆往谕之。可汗感悦，结好如初。五年，复与宇<br /><br />&nbsp;&nbsp;&nbsp;&nbsp;文贵使突厥逆女。自此，以庆信著北蕃，频岁出使。后更至突厥，属其可汗暴殂，<br /><br />&nbsp;&nbsp;&nbsp;&nbsp;突厥谓庆曰：“前后使来，逢我国丧者，皆q面表哀。况今二国和亲，岂得不行<br /><br />&nbsp;&nbsp;&nbsp;&nbsp;此事！”庆抗辞不从。突厥见其守正，卒不敢逼，武帝闻而嘉之。录庆前后使功，<br /><br />&nbsp;&nbsp;&nbsp;&nbsp;迁开府仪同三司、兵部中大夫，进爵为公。历丹、中二州刺史，为政严肃，吏不<br /><br />&nbsp;&nbsp;&nbsp;&nbsp;敢犯。大象元年，授小司徒，加上大将军、总管汾石二州五镇诸军事、汾州刺史。<br /><br />&nbsp;&nbsp;&nbsp;&nbsp;又除延州总管，进位柱国。开皇元年，进爵平昌郡公。卒于镇，赠上柱国，谥曰<br /><br />&nbsp;&nbsp;&nbsp;&nbsp;庄。子淹嗣。<br /><br />&nbsp;&nbsp;&nbsp;&nbsp;赵刚，字僧庆，河南洛阳人也。祖宁，魏高平太守。父和，永平中，陵江将<br /><br />&nbsp;&nbsp;&nbsp;&nbsp;军。南讨度淮，闻父丧，辄还，所司将致之于法，和曰：“罔极之恩，终天莫报。<br /><br />&nbsp;&nbsp;&nbsp;&nbsp;若许安厝，礼毕而即罪戮，死且无恨。言讫号恸，悲感傍人。主司以闻，遂宥之。<br /><br />&nbsp;&nbsp;&nbsp;&nbsp;丧毕，除宁远将军。大统初，追赠胶州刺史。刚少机辩，有干能，起家奉朝请，<br /><br />&nbsp;&nbsp;&nbsp;&nbsp;累迁金紫光禄大夫，领司徒府从事中郎，加阁内都督。及孝武与齐神武构隙，刚<br /><br />&nbsp;&nbsp;&nbsp;&nbsp;密奉旨，召东荆州刺史冯景昭。未及发，而神武已逼洛阳，孝武西迁。景昭集府<br /><br />&nbsp;&nbsp;&nbsp;&nbsp;僚文武，议其去就，司马冯道和请据州待北方处分。刚抽刀投地曰：“公若为忠<br /><br />&nbsp;&nbsp;&nbsp;&nbsp;臣，可斩道和。如欲从贼，可见杀！”景昭感悟，遂率众赴关右。属侯景逼穰城，<br /><br />&nbsp;&nbsp;&nbsp;&nbsp;东荆州人杨欢等起兵应景，以其众邀景昭于路。景昭战败，刚遂没于蛮。后自赎<br /><br />&nbsp;&nbsp;&nbsp;&nbsp;免，乃见东魏东荆州刺史李魔怜，劝令归关西。魔怜纳之，使刚至并州，密观事<br /><br />&nbsp;&nbsp;&nbsp;&nbsp;势。神武引刚内宴，因令刚赉书申敕荆州。刚还报魔怜，仍说魔怜斩杨欢等，以<br /><br />&nbsp;&nbsp;&nbsp;&nbsp;州归西。魔怜乃使刚入朝。大统初，刚于灞上见周文，具陈关东情实。周文嘉之，<br /><br />&nbsp;&nbsp;&nbsp;&nbsp;封阳邑县子。论复东荆州功，进爵临汝县伯。<br /><br />&nbsp;&nbsp;&nbsp;&nbsp;初，贺拔胜、独孤信以孝武西迁之后，并流寓江左。至是，刚言于魏文帝，<br /><br />&nbsp;&nbsp;&nbsp;&nbsp;请追而复之。乃以刚为兼给事黄门侍郎，使梁魏兴，赉移书与其梁州刺史杜怀宝<br /><br />&nbsp;&nbsp;&nbsp;&nbsp;等。即与刚盟歃，受移送建康，仍遣人随刚报命。是年，又诏刚使三荆，听在所<br /><br />&nbsp;&nbsp;&nbsp;&nbsp;便宜从事。使还，称旨，进爵武成县侯，除大丞相府帐内都督。复使魏兴，重申<br /><br />&nbsp;&nbsp;&nbsp;&nbsp;前命。寻而梁人礼送贺拔胜、独孤信等。顷之，御史中尉董绍进策，请图梁汉，<br /><br />&nbsp;&nbsp;&nbsp;&nbsp;以绍为行台、梁州刺史。刚以为不可，而朝议已决，遂出军。绍竟无功还，免为<br /><br />&nbsp;&nbsp;&nbsp;&nbsp;庶人。除刚颍州郡守。高仲密以北豫州来附，兼大行台左丞，持节赴颍川节度义<br /><br />&nbsp;&nbsp;&nbsp;&nbsp;军。师还，刚别破侯景前驱于南陆，复获其郡守二人。时有流言，传刚东叛，神<br /><br />&nbsp;&nbsp;&nbsp;&nbsp;武因设反间，声遣迎接。刚乃率骑袭其丁坞，拔之，周文知刚无贰，乃加赉焉。<br /><br />&nbsp;&nbsp;&nbsp;&nbsp;除营州刺史，进爵为公。<br /><br />&nbsp;&nbsp;&nbsp;&nbsp;渭州人郑五丑构逆，与叛羌傍乞铁勿相应。令刚往镇之。将发，魏文帝引见<br /><br />&nbsp;&nbsp;&nbsp;&nbsp;内寝，举觞属刚曰：“昔侯景在东，为卿所困。黠羌小丑，岂足劳卿谋虑也？”<br /><br />&nbsp;&nbsp;&nbsp;&nbsp;时五丑已克定夷镇，所在立栅。刚至，并攻破之，散其党与。五丑于是西奔铁勿，<br /><br />&nbsp;&nbsp;&nbsp;&nbsp;刚又进破铁勿伪广宁郡。属宇文贵等西讨，诏以刚行渭州事，资给粮饩。加骠骑<br /><br />&nbsp;&nbsp;&nbsp;&nbsp;大将军、开府仪同三司，入为光禄卿。六官建，拜膳部中大夫。<br /><br />&nbsp;&nbsp;&nbsp;&nbsp;周孝闵帝践祚，进爵浮阳郡公，出为利州总管。沙州氐恃险逆命，刚再讨复<br /><br />&nbsp;&nbsp;&nbsp;&nbsp;之。方州生獠，自此始从赋役。刚以信州滨江负阻，乃表请讨之。诏刚率利、沙<br /><br />&nbsp;&nbsp;&nbsp;&nbsp;等十四州兵往经略焉。仍加授渠州刺史。刚初至，梁帅惮其军威，相次降款。刚<br /><br />&nbsp;&nbsp;&nbsp;&nbsp;师出逾年，士卒疲弊，寻复亡叛。后遂以入功而还。又与所部仪同尹才失和，被<br /><br />&nbsp;&nbsp;&nbsp;&nbsp;徵赴阙，遇疾，卒于路。赠中、淅、涿三州刺史，谥曰成。子元卿，弟仲卿。<br /><br />&nbsp;&nbsp;&nbsp;&nbsp;仲卿性粗暴，有膂力。周齐王宪甚礼之。以军功位上仪同，为畿伯中大夫。<br /><br />&nbsp;&nbsp;&nbsp;&nbsp;后以平王谦功，进位大将军，封长垣县公。隋文帝受禅，进河北郡公，寻拜石州<br /><br />&nbsp;&nbsp;&nbsp;&nbsp;刺史。法令严猛，纤介之失无所宽舍，鞭笞辄至二百。吏人战栗无敢违犯，盗贼<br /><br />&nbsp;&nbsp;&nbsp;&nbsp;屏息，皆称其能。迁朔州总管。时塞北盛兴屯田，仲卿总统之。微有不理者，仲<br /><br />&nbsp;&nbsp;&nbsp;&nbsp;卿辄召主掌挞其胸背，或解衣倒曳于荆棘中，时人谓之於菟。事多克济，由是收<br /><br />&nbsp;&nbsp;&nbsp;&nbsp;获岁广，边戍无馈运之忧。<br /><br />&nbsp;&nbsp;&nbsp;&nbsp;会突厥启人可汗求婚，上许之。仲卿因是间其骨肉，遂相攻击。十七年，启<br /><br />&nbsp;&nbsp;&nbsp;&nbsp;人窘迫，与隋使长孙晟投通汉镇。仲卿率骑千余援之，达头不敢逼。潜遣人诱致<br /><br />&nbsp;&nbsp;&nbsp;&nbsp;启人所部，至者二万余家。其年，从高G指白道以击达头，仲卿为前锋。至族蠡<br /><br />&nbsp;&nbsp;&nbsp;&nbsp;山，与虏遇，交战七日，大破之。追奔至乞伏泊，复启人。突厥悉众而至，仲卿<br /><br />&nbsp;&nbsp;&nbsp;&nbsp;为方阵，四面拒战，经五日。会高G大兵至，合击之，虏乃败走。追度白道，逾<br /><br />&nbsp;&nbsp;&nbsp;&nbsp;秦山七百余里。时突厥降者万余家，上令仲卿处之恒安。以功进上柱国。朝廷虑<br /><br />&nbsp;&nbsp;&nbsp;&nbsp;达头掩袭启人，令仲卿屯兵二万以备之，代州总管韩洪、永康公李药王、蔚州刺<br /><br />&nbsp;&nbsp;&nbsp;&nbsp;史刘隆等将步骑一万镇恒安，达头来寇，韩洪军大败。仲乡自乐宁镇邀击，斩千<br /><br />&nbsp;&nbsp;&nbsp;&nbsp;余级。明年，督役筑金河、定襄二城以居启人。<br /><br />&nbsp;&nbsp;&nbsp;&nbsp;时有上表言仲卿酷暴，上命御史王伟按之，并实。惜其功，不罪，因劳之曰：<br /><br />&nbsp;&nbsp;&nbsp;&nbsp;“知公清正，为下所恶。”赐物五百段。仲卿益恣，由是免官。仁寿初，检校司<br /><br />&nbsp;&nbsp;&nbsp;&nbsp;农卿。蜀王秀之得罪，奉诏往益州按之。秀宾客经过处，仲卿必深文致法，州县<br /><br />&nbsp;&nbsp;&nbsp;&nbsp;长吏坐者太半。上以为能，赏奴婢五十口、黄金二百两、米粟五千石、奇宝杂物<br /><br />&nbsp;&nbsp;&nbsp;&nbsp;称是。炀帝嗣位，判兵部、工部二尚书事。卒官。谥曰肃。子世弘嗣。<br /><br />&nbsp;&nbsp;&nbsp;&nbsp;赵昶，字长舒，天水南安人也。曾祖襄，仕魏，至中山郡守，因家于代焉。<br /><br />&nbsp;&nbsp;&nbsp;&nbsp;昶少聪敏，有志节。弱冠，以材力闻。魏北中郎将高千镇陕，以昶为长史、中军<br /><br />&nbsp;&nbsp;&nbsp;&nbsp;都督。周文平弘农，擢为相府典签。<br /><br />&nbsp;&nbsp;&nbsp;&nbsp;大统九年，大军失律于芒山，清水氐酋李鼠仁自军逃还，凭险作乱。周文将<br /><br />&nbsp;&nbsp;&nbsp;&nbsp;讨之，先求可使者，遂令昶使焉。见鼠仁，喻以祸福。群凶或从或不，从其命者，<br /><br />&nbsp;&nbsp;&nbsp;&nbsp;复将加刃于昶。而昶神色自若，志气弥厉。鼠仁感悟，遂相率降。氐梁道显叛，<br /><br />&nbsp;&nbsp;&nbsp;&nbsp;攻南由，周文复遣昶慰喻之，道显等皆即款附。东秦州刺史魏光因徙其豪帅三十<br /><br />&nbsp;&nbsp;&nbsp;&nbsp;余人并部落于华州，周文即以昶为都督领之。先是，汾州胡叛，再遣昶慰劳之，<br /><br />&nbsp;&nbsp;&nbsp;&nbsp;皆知其虚实。及大军往讨，昶为先驱，遂破之。以功封章武县伯。<br /><br />&nbsp;&nbsp;&nbsp;&nbsp;十五年，拜安夷郡守，带长蛇镇将。氐俗荒犷，昶威怀以礼，莫不悦服。期<br /><br />&nbsp;&nbsp;&nbsp;&nbsp;岁之后，乐从军者千余人。加授帅都督。时属军机，科发切急，氐情难之，复相<br /><br />&nbsp;&nbsp;&nbsp;&nbsp;率谋叛。昶又潜遣诱说，离间其情。因其携贰，遂轻往临之。群氐不知所为，咸<br /><br />&nbsp;&nbsp;&nbsp;&nbsp;来见昶，乃收其首逆者二十余人斩之，余众遂定。朝廷嘉之，除大都督，行南秦<br /><br />&nbsp;&nbsp;&nbsp;&nbsp;州事。时氐帅盖闹等反，昶复讨禽之。又与史宁破宕昌羌、獠二十余万。拜武州<br /><br />&nbsp;&nbsp;&nbsp;&nbsp;刺史。恭帝初，加骠骑大将军、开府仪同三司。潭水羌叛，杀武陵、潭水二郡守。<br /><br />&nbsp;&nbsp;&nbsp;&nbsp;昶率仪同骆天人等讨平之。<br /><br />&nbsp;&nbsp;&nbsp;&nbsp;周明帝初，凤州人仇周贡、魏兴等反，自号周公，破广化郡，攻没诸县，分<br /><br />&nbsp;&nbsp;&nbsp;&nbsp;兵西入，围广业、城二郡。广业郡守薛爽、城郡守杜杲等请昶为援。遣使报<br /><br />&nbsp;&nbsp;&nbsp;&nbsp;杲，为周贡党樊伏兴等所获。兴等知昶将至，解城围，据泥功岭，设六伏以待<br /><br />&nbsp;&nbsp;&nbsp;&nbsp;昶。昶至，遂遇其伏，合战破之。广业之围亦解，昶追之至泥阳川而还。兴州人<br /><br />&nbsp;&nbsp;&nbsp;&nbsp;段吒及氐酋姜多复反，攻没郡县，昶讨斩之。昶自以被拔擢居将帅之任，倾心下<br /><br />&nbsp;&nbsp;&nbsp;&nbsp;士，虏获氐、羌，抚而使之，皆为昶尽力。周文常曰：“不烦国家士马而能威服<br /><br />&nbsp;&nbsp;&nbsp;&nbsp;氐、羌者，赵昶有之矣。”至是，明帝录前后功，进爵长道郡公，赐姓宇文氏，<br /><br />&nbsp;&nbsp;&nbsp;&nbsp;赏劳甚厚。二年，徵拜宾部中大夫，行吏部。寻以疾卒。<br /><br />&nbsp;&nbsp;&nbsp;&nbsp;王悦，字众喜，京兆蓝田人也。少有气干，为州里所称。周文初定关陇，悦<br /><br />&nbsp;&nbsp;&nbsp;&nbsp;率募乡里从军。屡有战功。大统元年，除相府刑狱参军。封蓝田县伯。四年，东<br /><br />&nbsp;&nbsp;&nbsp;&nbsp;魏将侯景攻围洛阳，周文赴援，悦又率乡里千余人从军至洛阳。将战之夕，悦罄<br /><br />&nbsp;&nbsp;&nbsp;&nbsp;其行资，市牛飨战士。悦所部尽力。斩获居多。迁大行台右丞，转左丞。久居管<br /><br />&nbsp;&nbsp;&nbsp;&nbsp;辖，颇获时誉。<br /><br />&nbsp;&nbsp;&nbsp;&nbsp;十三年，侯景据河南来附，仍请兵为援，周文先遣韦法保、贺兰愿德等帅众<br /><br />&nbsp;&nbsp;&nbsp;&nbsp;助之。悦言于周文曰：“侯景之于高欢，始则笃乡党之情，末乃定君臣之契，位<br /><br />&nbsp;&nbsp;&nbsp;&nbsp;居上将，职重台司，论其分义，有同鱼水。今欢始死，景便离贰，岂不知君臣之<br /><br />&nbsp;&nbsp;&nbsp;&nbsp;道有违，忠义之礼不足？盖其图既大，不恤小嫌。然尚能背德于高氏，岂肯尽节<br /><br />&nbsp;&nbsp;&nbsp;&nbsp;于朝廷？今若益之以势，援之以兵，非唯侯景不为池中之物，亦恐朝廷贻笑将来<br /><br />&nbsp;&nbsp;&nbsp;&nbsp;也。”周文纳之，乃遣追法保等，而景寻叛。后拜京兆郡守、散骑常侍，迁大行<br /><br />&nbsp;&nbsp;&nbsp;&nbsp;台尚书。从达奚武征梁汉。军出，武令悦说其城主杨贤，悦乃贻之书，贤于是遂<br /><br />&nbsp;&nbsp;&nbsp;&nbsp;降。悦又白武云：“白马冲要，是必争之地。今城守寡弱，易可图也。若蜀兵更<br /><br />&nbsp;&nbsp;&nbsp;&nbsp;至，攻之实难。”武然之，即令悦率轻骑径趣白马。悦示其祸福，梁将深悟，遂<br /><br />&nbsp;&nbsp;&nbsp;&nbsp;以城降。时梁武陵王萧纪果遣其将任珍奇，欲先据白马。行次关城，闻其已降，<br /><br />&nbsp;&nbsp;&nbsp;&nbsp;乃还。及梁州平，周文即以悦行刺史事。招携初附，人吏安之。<br /><br />&nbsp;&nbsp;&nbsp;&nbsp;废帝二年，徵还本任。属改行台为中外府，尚书员废，悦以仪同领兵还乡里。<br /><br />&nbsp;&nbsp;&nbsp;&nbsp;悦既久居显职，及此之还，私怀怏怏，犹陵驾乡里，失于宗党之情，其长子康恃<br /><br />&nbsp;&nbsp;&nbsp;&nbsp;悦旧望，遂自骄纵。所部军人将有婚礼，康乃非理陵辱。军人诉之，悦及康并坐<br /><br />&nbsp;&nbsp;&nbsp;&nbsp;除名，仍配远防。及于谨伐江陵，令悦从军展效。江陵平，因留镇之。<br /><br />&nbsp;&nbsp;&nbsp;&nbsp;周孝闵帝践祚，依例复官，授郢州刺史。寻拜使持节、骠骑大将军、开府仪<br /><br />&nbsp;&nbsp;&nbsp;&nbsp;同三司、大都督、司水中大夫，进爵蓝田县侯。俄迁司宪中大夫，赐姓宇文氏，<br /><br />&nbsp;&nbsp;&nbsp;&nbsp;又进爵河北县公。性俭约，不营生业，虽出内荣显，家徒四壁而已，明帝手敕劳<br /><br />&nbsp;&nbsp;&nbsp;&nbsp;勉之。保定元年，卒于位。<br /><br />&nbsp;&nbsp;&nbsp;&nbsp;子康嗣，官至司邑下大夫。<br /><br />&nbsp;&nbsp;&nbsp;&nbsp;赵文表，其先天水西人也，后徙居南郑。累世为二千石。父珏，性方严，有<br /><br />&nbsp;&nbsp;&nbsp;&nbsp;度量。位御伯中大夫，封昌国县伯。赠虞、绛二州刺史，谥曰贞。文表少而修谨，<br /><br />&nbsp;&nbsp;&nbsp;&nbsp;志存忠节。起家为周文亲信，累迁左金紫光禄大夫。保定五年，授畿伯下大夫，<br /><br />&nbsp;&nbsp;&nbsp;&nbsp;迁许国公宇文贵府长史。寻拜车骑大将军、仪同三司。仍从贵使突厥迎皇后，进<br /><br />&nbsp;&nbsp;&nbsp;&nbsp;止仪注，皆令文表典之。文表斟酌而行，皆合礼度。及皇后将入境，突厥托以马<br /><br />&nbsp;&nbsp;&nbsp;&nbsp;瘦徐行，文表虑其为变，遂说突厥使罗莫缘曰：“后自发彼蕃，已淹时序，途经<br /><br />&nbsp;&nbsp;&nbsp;&nbsp;沙漠，人马疲劳，且东寇每伺间隙，吐谷浑亦能为变。今君以可汗爱女，结姻上<br /><br />&nbsp;&nbsp;&nbsp;&nbsp;国，曾无防虑，岂人臣之体乎？”莫缘然之，遂倍道兼行，数日至甘州。以迎后<br /><br />&nbsp;&nbsp;&nbsp;&nbsp;功，别封伯阳县伯。天和三年，除梁州总管府长史。所管地名恒棱者，方数百<br /><br />&nbsp;&nbsp;&nbsp;&nbsp;里，并夷、獠所居，恃其险固，常怀不轨，文表率众讨平之。迁蓬州刺史。政尚<br /><br />&nbsp;&nbsp;&nbsp;&nbsp;仁恕，夷、獠怀之。加骠骑大将军、开府仪同三司。又加大将军，进爵为公。大<br /><br />&nbsp;&nbsp;&nbsp;&nbsp;象中，拜吴州总管，时开府于为吴州刺史。及隋文帝执政，尉迟迥等举兵，远<br /><br />&nbsp;&nbsp;&nbsp;&nbsp;近骚然，人怀异望。自以族大，且为国家肺腑，惧文表负已，谋欲先之，乃称<br /><br />&nbsp;&nbsp;&nbsp;&nbsp;疾不出。文表往问之，遂手刃文表，因令其吏人告云：“文表谋反。”仍驰启<br /><br />&nbsp;&nbsp;&nbsp;&nbsp;其状。帝以诸方未定，恐为变，遂授吴州总管以安之。后知文表无异志，虽<br /><br />&nbsp;&nbsp;&nbsp;&nbsp;不罪，而听其子仁海袭爵。<br /><br />&nbsp;&nbsp;&nbsp;&nbsp;元定，字愿安，河南洛阳人也。祖比，魏婺州刺史。父道龙，钜鹿郡守。定<br /><br />&nbsp;&nbsp;&nbsp;&nbsp;厚少言，内沈审而外刚毅。从周文讨侯莫陈悦，以功拜步兵校尉。孝武西迁，<br /><br />&nbsp;&nbsp;&nbsp;&nbsp;封高邑县男。定有勇略，累从征伐，每战必陷阵，然未尝自言其功。周文深重之，<br /><br />&nbsp;&nbsp;&nbsp;&nbsp;诸将亦称其长者。累加骠骑大将军、开府仪同三司，进爵为公。废帝二年，以宗<br /><br />&nbsp;&nbsp;&nbsp;&nbsp;室进封建城郡王。三年，行《周礼》，爵随例降，改封长湖郡公。<br /><br />&nbsp;&nbsp;&nbsp;&nbsp;周明帝初，拜岷州刺史。威恩兼济，甚得羌豪之情，先时生羌据险不宾者，<br /><br />&nbsp;&nbsp;&nbsp;&nbsp;至是并出山谷，从征赋焉。及定代还，羌豪等咸恋慕之。保定中，授左宫伯中大<br /><br />&nbsp;&nbsp;&nbsp;&nbsp;夫。久之，转左武伯中大夫，进位大将军。天和二年，陈湘州刺史华皎举州归梁，<br /><br />&nbsp;&nbsp;&nbsp;&nbsp;梁主欲因其隙更图攻取，乃遣使请兵，诏定从卫公直率众赴之。梁人与华皎皆为<br /><br />&nbsp;&nbsp;&nbsp;&nbsp;水军，定为陆军，直总督之。俱至夏口，而陈郢州坚守不下，直令定围之。陈遣<br /><br />&nbsp;&nbsp;&nbsp;&nbsp;其将淳于量、徐度、吴明彻等水陆来拒，皎为陈人所败，真得脱身归梁。定既孤<br /><br />&nbsp;&nbsp;&nbsp;&nbsp;军县隔，进退无路，陈人乘胜，水陆逼之。定乃率所部，斫竹开路，且战且行，<br /><br />&nbsp;&nbsp;&nbsp;&nbsp;欲趋湘州，而湘州已陷。徐度等知定穷迫，遣使伪与定通和，重为盟誓，许放还<br /><br />&nbsp;&nbsp;&nbsp;&nbsp;国。定疑其诡诈，欲力战死之。而定长史长孙隆及诸将等多劝定和，定乃许之。<br /><br />&nbsp;&nbsp;&nbsp;&nbsp;于是与度等刑牲歃血，解仗就船。为度所执，所部众军亦被囚虏，送诣丹阳。居<br /><br />&nbsp;&nbsp;&nbsp;&nbsp;数月，忧愤发病卒。子乐嗣。<br /><br />&nbsp;&nbsp;&nbsp;&nbsp;杨~，字显进，正平高凉人也。祖贵、父猛，并为县令。~少豪侠，有志气。<br /><br />&nbsp;&nbsp;&nbsp;&nbsp;魏孝昌中，尔朱荣杀害朝士，大司马、城阳王元徽逃难投~，~藏而免之。孝庄<br /><br />&nbsp;&nbsp;&nbsp;&nbsp;帝立，徽乃出，复为司马。由是~以义烈，擢拜伏波将军、给事中。元颢入洛，<br /><br />&nbsp;&nbsp;&nbsp;&nbsp;孝庄北度太行。及尔朱荣奉帝南讨，至马渚，~乃具船以济王师。颢平，封肥如<br /><br />&nbsp;&nbsp;&nbsp;&nbsp;县伯，加镇远将军、步兵校尉、行济北郡事。进都督、平东将军、太中大夫。<br /><br />&nbsp;&nbsp;&nbsp;&nbsp;从孝武入关，进爵为侯，加抚军将军、银青光禄大夫。时东魏迁邺，周文欲<br /><br />&nbsp;&nbsp;&nbsp;&nbsp;知其所为，乃遣~间行诣邺以观察之。使还称旨，授通直散骑常侍、车骑将军。<br /><br />&nbsp;&nbsp;&nbsp;&nbsp;稽胡恃险不宾，屡行钞窃，以~兼黄门侍郎，往慰抚之。~颇有权略，能得边情，<br /><br />&nbsp;&nbsp;&nbsp;&nbsp;诱化酋梁，多来款附，乃有随树入朝者。时弘农为东魏守，~从周文攻拔之。然<br /><br />&nbsp;&nbsp;&nbsp;&nbsp;自河以北，犹附东魏。~父猛先为邵郡白水令，~与其豪右相知，请微行诣邵郡，<br /><br />&nbsp;&nbsp;&nbsp;&nbsp;举兵以应朝廷。周文许之，~遂行。与土豪王覆怜等阴谋举事，密相应会，内外<br /><br />&nbsp;&nbsp;&nbsp;&nbsp;俱发，遂拔邵郡，禽郡守程保及县令四人，并斩之。众议推~行郡事，~以因覆<br /><br />&nbsp;&nbsp;&nbsp;&nbsp;怜成事，遂表覆怜为邵郡守。以功授大行台左丞，仍率义徒更为经略。于是遣谍<br /><br />&nbsp;&nbsp;&nbsp;&nbsp;人诱说东魏城堡，旬月之间，正平、河北、南汾、二绛、建州、太宁等诸城，并<br /><br />&nbsp;&nbsp;&nbsp;&nbsp;有请为内应者，大军因攻而拔之。以~行正平郡事，左丞如故。齐神武败于沙苑，<br /><br />&nbsp;&nbsp;&nbsp;&nbsp;其将韩轨、潘乐、可朱浑元等为殿，~分兵要截，杀伤甚众。东雍州刺史司马恭<br /><br />&nbsp;&nbsp;&nbsp;&nbsp;惧~威声，弃城遁走。~遂移据东雍州。<br /><br />&nbsp;&nbsp;&nbsp;&nbsp;周文以~有谋略，堪委边任，乃表行建州事。时建州远在敌境，然~威恩夙<br /><br />&nbsp;&nbsp;&nbsp;&nbsp;著，所经之处，多赢粮附之。比至建州，众已一万。东魏州刺史车折于洛出兵逆<br /><br />&nbsp;&nbsp;&nbsp;&nbsp;战，~击败之。又破其行台斛律俱于州西，大获甲仗及军资，以给义士。由是威<br /><br />&nbsp;&nbsp;&nbsp;&nbsp;名大振。东魏遣太保尉景攻陷正平，复遣行台薛修义与斛律俱相会，于是敌众渐<br /><br />&nbsp;&nbsp;&nbsp;&nbsp;盛。~以孤军无援，且腹背受敌，谋欲拔还，复恐义徒背叛，遂伪为周文书，遣<br /><br />&nbsp;&nbsp;&nbsp;&nbsp;人若从外送来者，云已遣军四道赴援。因令人漏泄，使所在知之。又分士人义酋，<br /><br />&nbsp;&nbsp;&nbsp;&nbsp;令各领所部四出钞掠，拟供军费。~分遣讫，遂于夜中拔还邵郡。朝廷嘉其权以<br /><br />&nbsp;&nbsp;&nbsp;&nbsp;全军。既授建州刺史。时东魏以正平为东雍州，遣薛荣祖镇之。乃先遣奇兵，急<br /><br />&nbsp;&nbsp;&nbsp;&nbsp;攻汾桥。荣祖果尽出城中战士，于汾桥拒守。其夜，~从他道济，遂袭克之。进<br /><br />&nbsp;&nbsp;&nbsp;&nbsp;骠骑将军。邵郡人以郡东叛，郡守郭武安脱身走免。~又率兵攻而复之。转正平<br /><br />&nbsp;&nbsp;&nbsp;&nbsp;郡守。又击破东魏南绛郡，虏其郡守屈僧珍。录前后功，封A阳县伯。<br /><br />&nbsp;&nbsp;&nbsp;&nbsp;芒山之战，~攻拔标柏谷坞，因即镇之。及大军不利，~亦拔还。而东魏<br /><br />&nbsp;&nbsp;&nbsp;&nbsp;将侯景率骑追~，~与仪同韦法保同心抗御，且战且前，景乃引退。周文嘉之，<br /><br />&nbsp;&nbsp;&nbsp;&nbsp;复授建州刺史，镇军箱。~久从军役，末及葬父。至是，表请迁葬。诏赠其父车<br /><br />&nbsp;&nbsp;&nbsp;&nbsp;骑大将军、仪同三司、晋州刺史，赠其母夏阳县君，并给仪卫，州里荣之。及齐<br /><br />&nbsp;&nbsp;&nbsp;&nbsp;神武围玉壁，别令侯景趣齐子岭。~恐入寇邵郡，率骑御之。景远闻~至，斫木<br /><br />&nbsp;&nbsp;&nbsp;&nbsp;断路者六十馀里，犹惊而不安，遂退还河阳，其见惮如此。十二年，进授大都督，<br /><br />&nbsp;&nbsp;&nbsp;&nbsp;加晋、建二州诸军事。又攻破蓼坞，获东魏将李显，进仪同三司。寻加开府，复<br /><br />&nbsp;&nbsp;&nbsp;&nbsp;镇邵郡。十六年，大军东讨，授大行台尚书，率义众先驱敌境，攻其四戍，拔之。<br /><br />&nbsp;&nbsp;&nbsp;&nbsp;时以齐军不出，乃追~还。改封华阳县侯。又于邵郡置邵州，以~为刺史，率所<br /><br />&nbsp;&nbsp;&nbsp;&nbsp;部兵镇之。<br /><br />&nbsp;&nbsp;&nbsp;&nbsp;保定四年，迁少师。其年，大军围洛阳，诏~出轵关。然~自镇东境二十馀<br /><br />&nbsp;&nbsp;&nbsp;&nbsp;年，数与齐人战，每常克获，以此遂有轻敌之心。时洛阳未下，而~深入敌境，<br /><br />&nbsp;&nbsp;&nbsp;&nbsp;又不设备。齐人奄至，大破~军。~以众败，遂降于齐。~之立勋也，有慷慨壮<br /><br />&nbsp;&nbsp;&nbsp;&nbsp;烈之志，及军败，遂就虏以求苟免，时论以此鄙之，朝廷犹录其功，不以为罪，<br /><br />&nbsp;&nbsp;&nbsp;&nbsp;令其子袭爵。<br /><br />&nbsp;&nbsp;&nbsp;&nbsp;论曰：申徽局量深沉，文之以经史，陆通鉴悟明敏，饰之以温恭，并夙奉龙<br /><br />&nbsp;&nbsp;&nbsp;&nbsp;颜，早蒙任遇，效宣提戟，功预披荆，义结周旋，恩生契阔。遂得入居端揆，出<br /><br />&nbsp;&nbsp;&nbsp;&nbsp;抚列藩。虽以识用成名，抑亦情兼惟旧。陆逞于戎旅之际，以文雅见知，出境播<br /><br />&nbsp;&nbsp;&nbsp;&nbsp;延誉之能，莅官著从政之美，历居显要，岂徒然哉！狄峙建和戎之功，杨荐成<br /><br />&nbsp;&nbsp;&nbsp;&nbsp;入关之策，赵刚之克剪凶狡，赵昶之怀服氐、羌，王悦之料侯景，文表之谲突厥，<br /><br />&nbsp;&nbsp;&nbsp;&nbsp;或明称先觉，或识表见机，观其立功立事，皆一时志力之士也。元定败亡，同黄<br /><br />&nbsp;&nbsp;&nbsp;&nbsp;权之无路；杨~攻胜，亦兵破而身囚。功名寥落，良可嗟矣！《易》曰：“师出<br /><br />&nbsp;&nbsp;&nbsp;&nbsp;以律，否臧凶。”《传》曰：“不备不虞，不可以师。”其~之谓也！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1819);">加入书签</a><a
                        href="1818.html">上一页</a>&larr;<a href="index.html">返回列表</a>&rarr;<a
                            href="1820.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1818.html"; var next_page = "1820.html"; var index_page = "index.html"; var sortid = "9"; var article_id = "29"; var chapter_id = "1819"; var articlename = "北史"; var chaptername = " 卷六十九 列传第五十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>