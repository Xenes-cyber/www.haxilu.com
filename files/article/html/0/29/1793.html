<!DOCTYPE html>
<html>
<head>
<meta charset="gbk" />
<title>北史- 卷四十六 列传第三十四-在线阅读-哈西文学网</title>
<meta name="keywords" content="李延寿，北史， 卷四十六 列传第三十四全文， 卷四十六 列传第三十四在线阅读 哈西文学网" />
<meta name="description" content="哈西文学网提供李延寿的北史  卷四十六 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1793.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1793.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 列传第三十四</h1>
            <div class="link xb">
                <a href="1792.html">上一页</a>&larr;<a href="index.html">返回列表</a>&rarr;<a
                    href="1794.html">下一页</a></div>			
            <div id="BookText">&nbsp;&nbsp;&nbsp;&nbsp;○孙绍张普惠成淹范绍刘桃符鹿张耀刘道斌董绍冯元兴<br /><br />&nbsp;&nbsp;&nbsp;&nbsp;孙绍，字世庆，昌黎人也。少好学，通涉经史。初为校书郎，稍迁给事中，<br /><br />&nbsp;&nbsp;&nbsp;&nbsp;后为门下录事。好言得失，与常景共修律令。延昌中，绍表曰：<br /><br />&nbsp;&nbsp;&nbsp;&nbsp;臣闻建国有计，虽危必安；施化能和，虽寡必盛；政乖人理，虽合必离；作<br /><br />&nbsp;&nbsp;&nbsp;&nbsp;用失机，虽成必败。此乃古今同然，百王之定法也。今二虢京门，了无严防；南<br /><br />&nbsp;&nbsp;&nbsp;&nbsp;北二中，复阙固守；长安、邺城，股肱之寄；穰城、上党，腹背所冯。四军、五<br /><br />&nbsp;&nbsp;&nbsp;&nbsp;校之轨，领、护分事之式，徵兵储粟之要，舟车水陆之资，山河要害之权，缓急<br /><br />&nbsp;&nbsp;&nbsp;&nbsp;去来之用，持平赴救之方，节用应时之法，特宜修置，以固堂堂之基。持盈之体，<br /><br />&nbsp;&nbsp;&nbsp;&nbsp;何得而忽？且法开清浊，而清浊不平；申滞理望，而卑寒亦免。士庶同悲，兵徒<br /><br />&nbsp;&nbsp;&nbsp;&nbsp;怀怨。中正卖望于下里，主案舞笔于上台，真伪混淆，知而不纠，得者不欣，失<br /><br />&nbsp;&nbsp;&nbsp;&nbsp;者倍怨。使门齐身等而泾、渭奄殊，类应同役而苦乐县异，士人居职，不以为荣；<br /><br />&nbsp;&nbsp;&nbsp;&nbsp;兵士役苦，必不忘乱。故有竞弃本生，飘藏他土。或诡名托养，散没人间；或亡<br /><br />&nbsp;&nbsp;&nbsp;&nbsp;命山薮，渔猎为命；或投杖强豪，寄命衣食。又应迁之户，逐乐诸州；应留之徒，<br /><br />&nbsp;&nbsp;&nbsp;&nbsp;避寒归暖。职人子弟，随荣浮游，南北东西，卜居莫定。关禁不修，任意取适，<br /><br />&nbsp;&nbsp;&nbsp;&nbsp;如此之徒，不可胜数。爪牙不复为用，百工争弃其业。混一之计，事实阙如；考<br /><br />&nbsp;&nbsp;&nbsp;&nbsp;课之方，责办无日；流浪之徒，决须精校。今强敌窥时，边黎伺隙，内人不平，<br /><br />&nbsp;&nbsp;&nbsp;&nbsp;久戍怀怨。战国之势，窃谓危矣。必造祸源者，北边镇戍之人也。若夫一统之年，<br /><br />&nbsp;&nbsp;&nbsp;&nbsp;持平用之者，大道之计也；乱离之期，纵横作之者，行权之势也。故道不可久，<br /><br />&nbsp;&nbsp;&nbsp;&nbsp;须文质以换情；权不可恒，随污隆以牧物。文质应世，道形自安；污隆获衷，权<br /><br />&nbsp;&nbsp;&nbsp;&nbsp;势亦济。然则王者计法之趣，化物之规，圆方务得其境，人物不失其地。又先帝<br /><br />&nbsp;&nbsp;&nbsp;&nbsp;时，律、令并议，律寻施行，令独不出，十余年矣。臣以令之为体，即帝王之身，<br /><br />&nbsp;&nbsp;&nbsp;&nbsp;分处百揆之仪，安置九服之节，乃是有为之枢机，世法之大本也。然修令之人，<br /><br />&nbsp;&nbsp;&nbsp;&nbsp;亦皆博古，依古撰置，大体可观，比之前令，精粗有在。但主议之家，大用古制。<br /><br />&nbsp;&nbsp;&nbsp;&nbsp;若令依古，高祖之法，复须升降，谁敢措意有是非哉？以是争故，久废不理。然<br /><br />&nbsp;&nbsp;&nbsp;&nbsp;律、令相须，不可偏用，今律班令止，于事甚滞。若令不班，是无典法，臣下执<br /><br />&nbsp;&nbsp;&nbsp;&nbsp;事，何依而行？臣等修律，非无勤止，署下之日，臣乃无名，是谓农夫尽力，他<br /><br />&nbsp;&nbsp;&nbsp;&nbsp;食其秋，功名之所，实怀于悒。<br /><br />&nbsp;&nbsp;&nbsp;&nbsp;正光初，兼中书侍郎。绍性抗直，每上封事，常至恳切，不惮犯忤。但天性<br /><br />&nbsp;&nbsp;&nbsp;&nbsp;疏脱，言乍高下，时人轻之，不见采览。绍兄世元善弹筝，早卒。绍后闻筝声，<br /><br />&nbsp;&nbsp;&nbsp;&nbsp;便涕泗鸣咽，舍之而去。后为太府少卿，曾因朝见，灵太后谓曰：“卿年稍老矣。”<br /><br />&nbsp;&nbsp;&nbsp;&nbsp;绍曰：“臣年虽老，臣卿乃少。”太后笑之。迁右将军、太中大夫。<br /><br />&nbsp;&nbsp;&nbsp;&nbsp;绍曾与百僚赴朝，东掖未开，守门候旦。绍于众中引吏部郎中辛雄于众外，<br /><br />&nbsp;&nbsp;&nbsp;&nbsp;窃谓曰：“此中诸人，寻当死尽，唯吾与卿，犹享富贵。”未几，有河阴之难。<br /><br />&nbsp;&nbsp;&nbsp;&nbsp;绍善推禄命，事验甚多，知者异之。<br /><br />&nbsp;&nbsp;&nbsp;&nbsp;永安中，拜太府卿，以前参议《正光壬子历》，赐爵新昌子。后卒于右光禄<br /><br />&nbsp;&nbsp;&nbsp;&nbsp;大夫，赠尚书左仆射，谥曰宣。子伯元袭爵。<br /><br />&nbsp;&nbsp;&nbsp;&nbsp;张普惠，字洪赈，常山九门人也。身长八尺，容貌魁伟，精于《三礼》，兼<br /><br />&nbsp;&nbsp;&nbsp;&nbsp;善《春秋》、百家之说。太和十九年，为主书，带制局监，颇为孝文所知。转尚<br /><br />&nbsp;&nbsp;&nbsp;&nbsp;书都令史。任城王澄重其学业，为其声价。澄为雍州刺史，启普惠为府录事参军，<br /><br />&nbsp;&nbsp;&nbsp;&nbsp;寻行冯翊郡事。<br /><br />&nbsp;&nbsp;&nbsp;&nbsp;澄功衰在身，欲七月七日集文武北园马射。普惠奏记于澄曰：<br /><br />&nbsp;&nbsp;&nbsp;&nbsp;窃闻三杀九亲，别疏昵之叙；五服六术，等衰麻之心。皆因事饰情，不易之<br /><br />&nbsp;&nbsp;&nbsp;&nbsp;道者也。然则莫大之痛，深于终身之外；书策之哀，除于丧纪之内。外者不可无<br /><br />&nbsp;&nbsp;&nbsp;&nbsp;节，故断之以三年；内者不可遂除，故敦之以日月。况《礼》，大练之日，鼓素<br /><br />&nbsp;&nbsp;&nbsp;&nbsp;琴，盖推以即吉也；小功以上，非虞y练除不沐浴，此拘之以制也。曾子问曰：<br /><br />&nbsp;&nbsp;&nbsp;&nbsp;“相识有丧服，可以与于祭乎？”孔子曰：“不祭，又何助于人。”祭既不与，<br /><br />&nbsp;&nbsp;&nbsp;&nbsp;疑无宴食之道。又曰：“废丧服，可以与于馈奠之事乎？”子曰：“脱衰与奠，<br /><br />&nbsp;&nbsp;&nbsp;&nbsp;非礼也。”注云：“谓其忘哀疾。”愚谓除丧之始，不与馈奠，小功之内，其可<br /><br />&nbsp;&nbsp;&nbsp;&nbsp;观射乎？《杂记》云：“大功以下，既葬适人，人食之。其党也食之，非其党不<br /><br />&nbsp;&nbsp;&nbsp;&nbsp;食。”食犹择人，于马射为或非宜。伏见明教，立射会之限，将以二七令辰，集<br /><br />&nbsp;&nbsp;&nbsp;&nbsp;城中文武肄武艺于北园，行揖让于中否。时非大阅之秋，景涉妨农之节，国家缟<br /><br />&nbsp;&nbsp;&nbsp;&nbsp;V甫除，殿下功衰仍袭，释而为乐，以训百姓，便是易先王之典教，忘哀戚之<br /><br />&nbsp;&nbsp;&nbsp;&nbsp;情，恐非所以昭令德、视子孙者也。案射仪，射者以礼乐为本，忘而从事，不可<br /><br />&nbsp;&nbsp;&nbsp;&nbsp;谓礼；钟鼓弗设，不可谓乐。舍此二事，何用射为！又七日之戏，令制无之，班<br /><br />&nbsp;&nbsp;&nbsp;&nbsp;劳所施，虑违事体，府库空虚，宜待新调。乞至九月，备饰尽行，然后奏《狸首》<br /><br />&nbsp;&nbsp;&nbsp;&nbsp;之章，宣矍相之命，声轩县，建云钲，神人忻畅于斯时也。<br /><br />&nbsp;&nbsp;&nbsp;&nbsp;澄意纳其言，托辞自罢，乃答曰：“今虽非公制，而此州承前已有斯式。且<br /><br />&nbsp;&nbsp;&nbsp;&nbsp;纂文习武，人之常艺。岂可于常艺之间，要须令制乎？《礼》，兄弟内除，明哀<br /><br />&nbsp;&nbsp;&nbsp;&nbsp;已杀；小功，客至主不绝乐。听乐则可，观武岂伤？直自事缘须罢，先以令停，<br /><br />&nbsp;&nbsp;&nbsp;&nbsp;方获此请，深具来意。”<br /><br />&nbsp;&nbsp;&nbsp;&nbsp;澄转扬州，启普惠以羽林监领镇南大将军开府主簿。普惠既为澄知，历佐二<br /><br />&nbsp;&nbsp;&nbsp;&nbsp;藩，甚有声誉。还朝，仍羽林监。<br /><br />&nbsp;&nbsp;&nbsp;&nbsp;澄遭太妃忧，臣僚为立碑颂，题碑欲云“康王元妃之碑”。澄访于普惠，普<br /><br />&nbsp;&nbsp;&nbsp;&nbsp;惠答曰：“谨寻朝典，但有王妃，而无元字。鲁夫人孟子称元妃者，欲下与继室<br /><br />&nbsp;&nbsp;&nbsp;&nbsp;声子相对。今烈懿太妃作配先王，更无声子、仲子之嫌，窃谓不假元字以别名位。<br /><br />&nbsp;&nbsp;&nbsp;&nbsp;且以氏配姓，愚以为在生之称，故《春秋》‘夫人姜氏至自齐’；既葬，以谥配<br /><br />&nbsp;&nbsp;&nbsp;&nbsp;姓，故经书‘葬我小君文姜’，又曰‘来归夫人成风之`’，皆以谥配姓。古<br /><br />&nbsp;&nbsp;&nbsp;&nbsp;者妇人从夫谥，今烈懿太妃德冠一世，故特蒙褒锡，乃万代之高事，岂容于定名<br /><br />&nbsp;&nbsp;&nbsp;&nbsp;之重，而不称‘烈懿’乎。”澄从之。<br /><br />&nbsp;&nbsp;&nbsp;&nbsp;后为步兵校尉，以本官领河南尹丞。宣武崩，坐与甄楷等饮酒游从，免官。<br /><br />&nbsp;&nbsp;&nbsp;&nbsp;故事，免官者，三载之后，降一阶而叙，若才优擢授，不拘此限。熙平中，吏部<br /><br />&nbsp;&nbsp;&nbsp;&nbsp;尚书李韶奏普惠有文学。依才优之例，敕除宁远将军、司空仓曹参军。朝议以不<br /><br />&nbsp;&nbsp;&nbsp;&nbsp;降阶为荣。时任城王澄为司空，表议书记多出普惠。<br /><br />&nbsp;&nbsp;&nbsp;&nbsp;广陵王恭、北海王颢疑为所生祖母服期与三年，诏群僚会议。普惠议曰：<br /><br />&nbsp;&nbsp;&nbsp;&nbsp;谨案：二王祖母皆受命先朝，为二国太妃，可谓受命于天子，为始封之母矣。<br /><br />&nbsp;&nbsp;&nbsp;&nbsp;《丧服》“慈母如母”，在三年章，传曰：“贵父命也。”郑注云：“大夫之妾<br /><br />&nbsp;&nbsp;&nbsp;&nbsp;子，父在为母大功，则士之妾子为母期。父卒，则皆得伸。”此大夫命其妾子，<br /><br />&nbsp;&nbsp;&nbsp;&nbsp;以为母所慈，犹曰贵父命，为之三年；况天子命其子为列国王，命其所生母为国<br /><br />&nbsp;&nbsp;&nbsp;&nbsp;太妃，反自同公子为母练冠之与大功乎。《传》曰：“始封之君，不臣诸父昆弟。”<br /><br />&nbsp;&nbsp;&nbsp;&nbsp;则当服其亲服。若鲁、卫列国，相为服期，判无疑矣。何以明之？《丧服》：<br /><br />&nbsp;&nbsp;&nbsp;&nbsp;“君为姑姊妹女子子嫁于国君者。”《传》曰：“何以大功？尊同也。尊同，则<br /><br />&nbsp;&nbsp;&nbsp;&nbsp;得服其亲服。诸侯之子称公子，公子不得祢先君。”然则兄弟一体，位列诸侯，<br /><br />&nbsp;&nbsp;&nbsp;&nbsp;自以尊同，得相为服，不可还准公子，远厌天王。故降有四品，君、大夫以尊降，<br /><br />&nbsp;&nbsp;&nbsp;&nbsp;公子、大夫之子以厌降，名例不同，何可乱也。《礼》，大夫之妾子，以父命慈<br /><br />&nbsp;&nbsp;&nbsp;&nbsp;己，申其三年。太妃既受命先帝，光昭一国，二王胙土茅社，显锡大邦，舍尊同<br /><br />&nbsp;&nbsp;&nbsp;&nbsp;之高据，附不祢之公子，虽许、蔡失位，亦不是过。《服问》曰：“有从轻而重，<br /><br />&nbsp;&nbsp;&nbsp;&nbsp;公子之妻，为其皇姑。”公子虽厌，妻尚获申，况广陵、北海，论封君则封君之<br /><br />&nbsp;&nbsp;&nbsp;&nbsp;子，语妃则命妃之孙，承妃纂重，远别先皇，更以先后之正统，厌其所生之祖嫡，<br /><br />&nbsp;&nbsp;&nbsp;&nbsp;方之皇姑，不以遥乎？今既许其申服，而复限之以期，比之慈母，不亦爽欤？《<br /><br />&nbsp;&nbsp;&nbsp;&nbsp;经》曰：“为君之祖父母、父母、妻、长子”，《传》曰：“何以期？父母长子<br /><br />&nbsp;&nbsp;&nbsp;&nbsp;君服斩。妻则小君。父卒，然后为祖后者，服斩。”今祖乃献文皇帝，诸侯不得<br /><br />&nbsp;&nbsp;&nbsp;&nbsp;祖之。母为太妃，盖二王三年之证。议者近背正经，以附非类，差之毫毛，所失<br /><br />&nbsp;&nbsp;&nbsp;&nbsp;或远。且天子尊则配天，莫非臣妾，何为命之为国母，而不听子服其亲乎？《记》<br /><br />&nbsp;&nbsp;&nbsp;&nbsp;曰：“从服者，所从亡则已。”又曰：“不为君母之党服，则为其母之党服。今<br /><br />&nbsp;&nbsp;&nbsp;&nbsp;所从既亡，不以亲服服其所生，则属从之服，于何所施？若以诸王入为公卿，便<br /><br />&nbsp;&nbsp;&nbsp;&nbsp;同大夫者，则当今之议皆不须以国为言也。今之诸王，自同列国，虽不之国，别<br /><br />&nbsp;&nbsp;&nbsp;&nbsp;置臣僚，玉食一方，得不以诸侯言之？<br /><br />&nbsp;&nbsp;&nbsp;&nbsp;敢据《周礼》，辄同三年。<br /><br />&nbsp;&nbsp;&nbsp;&nbsp;当时议者，亦有同异。国子博士李郁于议罢之后，书难普惠，普惠据《礼》<br /><br />&nbsp;&nbsp;&nbsp;&nbsp;还答，郑重三反，郁议遂屈。转谏议大夫，澄谓普惠曰：“不喜君得谏议，唯喜<br /><br />&nbsp;&nbsp;&nbsp;&nbsp;谏议得君。”<br /><br />&nbsp;&nbsp;&nbsp;&nbsp;时灵太后父司徒胡国珍薨，赠相国、太上秦公。普惠以前世后父无太上之号，<br /><br />&nbsp;&nbsp;&nbsp;&nbsp;诣阙上疏，陈其不可。左右畏惧，莫敢为通。会闻胡家穿圹下坟有盘石，乃密表<br /><br />&nbsp;&nbsp;&nbsp;&nbsp;曰：“窃见故侍中、司徒胡公，怀道含灵，实诞圣后，近枢克惟允之寄，居槐体<br /><br />&nbsp;&nbsp;&nbsp;&nbsp;论道之明。故以功余九锡，褒假鸾纛，深圣上之加隆，极慈后之至爱，宪章天下，<br /><br />&nbsp;&nbsp;&nbsp;&nbsp;不亦可乎！而太上之号，窃谓未衷。何者？《礼记》曰：‘天无二日，土无二王，<br /><br />&nbsp;&nbsp;&nbsp;&nbsp;尝E郊社，尊无二上。’窃谓高祖受禅于献文皇帝，故仰尊为太上皇，此因上上<br /><br />&nbsp;&nbsp;&nbsp;&nbsp;而生名也。皇太后称令以系敕下，盖取三从之道，远同文母，列于十乱，则司徒<br /><br />&nbsp;&nbsp;&nbsp;&nbsp;为太上，恐乖系敕之意。《易》曰‘困于上者，必反于下。’比克吉定兆，而以<br /><br />&nbsp;&nbsp;&nbsp;&nbsp;浅改卜，群心悲惋，亦或天地神灵所以垂至戒，启圣情。伏愿停司徒逼同之号，<br /><br />&nbsp;&nbsp;&nbsp;&nbsp;从卑下不逾之称，则天下幸甚。”<br /><br />&nbsp;&nbsp;&nbsp;&nbsp;太后览表，亲至国珍宅，召集五品已上博议其事。任城王澄、太傅清河王怿、<br /><br />&nbsp;&nbsp;&nbsp;&nbsp;侍中崔光、御史中尉元匡、尚书崔亮并同有难，普惠并以理正之，无所屈。廷尉<br /><br />&nbsp;&nbsp;&nbsp;&nbsp;少卿袁翻曰：“《周官》：上公九命，上大夫四命，命数虽殊，同名为上，何必<br /><br />&nbsp;&nbsp;&nbsp;&nbsp;上者皆是极尊。”普惠厉声呵翻曰：“礼有下卿、上士，何止大夫与公。但今所<br /><br />&nbsp;&nbsp;&nbsp;&nbsp;行，以太加上，二名双举，不得非极。雕虫小艺，微或相许，至于此处，岂卿所<br /><br />&nbsp;&nbsp;&nbsp;&nbsp;及！”翻甚有惭色，默不复言。议者咸以太后当朝，志相党顺，遂奏曰：“张普<br /><br />&nbsp;&nbsp;&nbsp;&nbsp;惠辞虽不屈，然非臣等所同。涣汗已流，请依前诏。”太后复遣元叉、贾璨宣令<br /><br />&nbsp;&nbsp;&nbsp;&nbsp;谓普惠曰：“朕之所行，孝子之志；卿之所陈，忠臣之道。群公已有成议，卿不<br /><br />&nbsp;&nbsp;&nbsp;&nbsp;得苦夺朕怀。后有所见，勿得难言。”<br /><br />&nbsp;&nbsp;&nbsp;&nbsp;初，普惠被召，传诏驰骅骝马来，甚迅速，伫立催去。普惠诸子忧怖涕泗。<br /><br />&nbsp;&nbsp;&nbsp;&nbsp;普惠谓曰：“我当休明之朝，掌谏议之任，若不言所难言，谏所难谏，便是唯唯，<br /><br />&nbsp;&nbsp;&nbsp;&nbsp;旷官尸禄。人生有死，死得其所，夫复何恨。然朝廷有道，汝辈勿忧。”及议罢，<br /><br />&nbsp;&nbsp;&nbsp;&nbsp;旨劳还宅，亲故贺其幸甚。<br /><br />&nbsp;&nbsp;&nbsp;&nbsp;时中山杜弼遗书普惠曰：“明侯深儒硕学，身负大才，执此公方，来居谏职，<br /><br />&nbsp;&nbsp;&nbsp;&nbsp;謇謇如也，谔谔如也。一昨承在胡司徒弟，当庭面诤，虽问难锋至，而应对响出。<br /><br />&nbsp;&nbsp;&nbsp;&nbsp;宋城之带始萦，鲁门之柝裁警，终使群后逡巡，庶僚拱默。虽不见用于一时，固<br /><br />&nbsp;&nbsp;&nbsp;&nbsp;已传美于百代。闻风快然，敬裁此白。”普惠美其此书，每为口实。<br /><br />&nbsp;&nbsp;&nbsp;&nbsp;普惠以天下人调，幅度长广，尚书计奏，复徵绵麻，恐人不堪命。上疏曰：<br /><br />&nbsp;&nbsp;&nbsp;&nbsp;“伏闻尚书奏复绵麻之调，遵先皇之轨。夙宵惟度，欣战交集。仰惟高祖废大斗，<br /><br />&nbsp;&nbsp;&nbsp;&nbsp;去长尺，改重秤，所以爱万姓，从薄赋。知军国须绵麻之用，故云幅度之间，亿<br /><br />&nbsp;&nbsp;&nbsp;&nbsp;兆应有绵麻之利，故绢上税绵八两，布上税麻十五斤。万姓得废大斗，去长尺，<br /><br />&nbsp;&nbsp;&nbsp;&nbsp;改重秤，荷轻赋之饶，不适于绵麻而已。故歌舞以供其赋，奔走以役其勤。夫信<br /><br />&nbsp;&nbsp;&nbsp;&nbsp;行于上，则亿兆乐输于下。自兹已降，渐渐长阔，百姓嗟怨，闻于朝野。伏惟皇<br /><br />&nbsp;&nbsp;&nbsp;&nbsp;太后未临朝之前，陛下居谅暗之日，宰辅不寻其本，知天下之怨绵麻，不察其幅<br /><br />&nbsp;&nbsp;&nbsp;&nbsp;广、度长、秤重、斗大，革其所弊，存其可存，而特放绵麻之调，以悦天下之心。<br /><br />&nbsp;&nbsp;&nbsp;&nbsp;此谓悦之不以道，愚臣所以未悦者也。”<br /><br />&nbsp;&nbsp;&nbsp;&nbsp;普惠又表乞朝直之日，时听奉见。自此之后，月一陛见。又以孝明不亲视朝，<br /><br />&nbsp;&nbsp;&nbsp;&nbsp;过崇佛法，郊庙之事，多委有司，上疏曰：“伏惟陛下重晖纂统，钦明文思，天<br /><br />&nbsp;&nbsp;&nbsp;&nbsp;地属心，百神伫望。伏愿躬致郊庙之虔，亲纡朔望之泽，释奠成均，竭心千亩，<br /><br />&nbsp;&nbsp;&nbsp;&nbsp;明发不寐，洁诚，孝弟可以通神明，德教可以光四海。然后精进三宝，信心<br /><br />&nbsp;&nbsp;&nbsp;&nbsp;如来。道由化深，故诸漏可尽；法随礼积，故彼岸可登。量撤僧寺不急之华，还<br /><br />&nbsp;&nbsp;&nbsp;&nbsp;复百官久折之秩。已兴之构，务从简成；将来之造，权令停息。但仍旧贯，亦何<br /><br />&nbsp;&nbsp;&nbsp;&nbsp;必改作。庶节用爱人，法俗俱赖。”寻别敕付外，议释奠之礼。<br /><br />&nbsp;&nbsp;&nbsp;&nbsp;时史官克日蚀，豫敕罢朝。普惠以逆废非礼，上疏陈之。又表论时政得失：<br /><br />&nbsp;&nbsp;&nbsp;&nbsp;一曰审法度，平斗尺，租调务轻，赋役务省。二曰听舆言，察怨讼，先皇旧事有<br /><br />&nbsp;&nbsp;&nbsp;&nbsp;不便于政者，请悉追改。三曰进忠謇，退不肖，任贤勿贰，去邪勿疑。四曰兴灭<br /><br />&nbsp;&nbsp;&nbsp;&nbsp;国，继绝世，勋亲之胤，所宜收叙。书奏，孝明、灵太后引普惠于宣光殿，随事<br /><br />&nbsp;&nbsp;&nbsp;&nbsp;难诘。延对移时，太后曰：“小小细务，一一翻动，更成烦扰。”普惠曰：“圣<br /><br />&nbsp;&nbsp;&nbsp;&nbsp;上之养庶物，若慈母之养赤子。今赤子几临危壑，将赴水火，以烦劳而不救，岂<br /><br />&nbsp;&nbsp;&nbsp;&nbsp;赤子所望于慈母！”太后曰：“天下苍生，宁有如此苦事？”普惠曰：“天下之<br /><br />&nbsp;&nbsp;&nbsp;&nbsp;亲懿，莫重于太师彭城王，然遂不免枉死。微细之苦，何可得无？”太后曰：<br /><br />&nbsp;&nbsp;&nbsp;&nbsp;“彭城之苦，吾已封其三子，何足复言。”普惠曰：“圣后封彭城之三子，天下<br /><br />&nbsp;&nbsp;&nbsp;&nbsp;莫不忻至德，知慈母之在上。臣所以重陈者，凡如此枉，乞垂圣察。”太后曰：<br /><br />&nbsp;&nbsp;&nbsp;&nbsp;“卿云兴灭继绝，意复谁是？”普惠曰：“昔淮南逆终，汉文封其四子，盖骨肉<br /><br />&nbsp;&nbsp;&nbsp;&nbsp;之不可弃，亲亲故也。窃见咸阳、京兆，乃皇子皇孙，一德之亏，自贻悔戾；沈<br /><br />&nbsp;&nbsp;&nbsp;&nbsp;沦幽壤，缅焉弗收，岂是兴灭继绝之意？”太后曰：“卿言有理，当命公卿博议。”<br /><br />&nbsp;&nbsp;&nbsp;&nbsp;及任城王澄薨，普惠荷其恩待，朔望奔赴，至于V除，虽寒暑风雨，无不<br /><br />&nbsp;&nbsp;&nbsp;&nbsp;必至。初，澄嘉赏普惠，临薨启为尚书右丞。灵太后既深悼澄，览启从之。诏行<br /><br />&nbsp;&nbsp;&nbsp;&nbsp;之后，尚书诸郎以普惠地寒，不应便居管辖，相与为约，并欲不放上省，纷纭多<br /><br />&nbsp;&nbsp;&nbsp;&nbsp;日乃息。<br /><br />&nbsp;&nbsp;&nbsp;&nbsp;正光二年，诏遣杨钧送蠕蠕主阿那瑰还国。普惠谓遣之将贻后患，上疏极言<br /><br />&nbsp;&nbsp;&nbsp;&nbsp;其不可。表奏不从。魏子建为益州刺史，有赃罪，普惠被使验之，事遂得释，故<br /><br />&nbsp;&nbsp;&nbsp;&nbsp;子建父子甚德之。时梁西丰侯正德诈称降款，朝廷颇事当迎。普惠请付扬州，移<br /><br />&nbsp;&nbsp;&nbsp;&nbsp;还萧氏，不从。俄而正德果逃还。后除光禄大夫，右丞如故。<br /><br />&nbsp;&nbsp;&nbsp;&nbsp;先是，仇池武兴郡氐数反，西垂郡戍，租连久绝。诏普惠以本官为持节、西<br /><br />&nbsp;&nbsp;&nbsp;&nbsp;道行台，给秦、岐、泾、华、雍、豳、东秦七州兵武三万人，任其召发；送南秦、<br /><br />&nbsp;&nbsp;&nbsp;&nbsp;东益二州兵租，分付诸戍。其所部将统，听于关西牧守之中随机召遣。军资板印<br /><br />&nbsp;&nbsp;&nbsp;&nbsp;之属，悉以自随。事讫还朝，赐绢布一百段。时诏访冤屈，普惠上疏，多所陈论。<br /><br />&nbsp;&nbsp;&nbsp;&nbsp;出除东豫州刺史。淮南九戍十三郡，犹因梁前弊，别郡异县之人错杂居止。普惠<br /><br />&nbsp;&nbsp;&nbsp;&nbsp;乃依次括比，省减郡县，上表陈状，诏许之。宰守因此，绾摄有方，奸盗不起，<br /><br />&nbsp;&nbsp;&nbsp;&nbsp;人以为便。<br /><br />&nbsp;&nbsp;&nbsp;&nbsp;普惠不营财业，好有进举，敦于故旧。冀州人侯坚固少时与其游学，早终。<br /><br />&nbsp;&nbsp;&nbsp;&nbsp;其子长瑜，普惠每于四时请禄，无不减赡，给其衣食。及为豫州，启长瑜解褐，<br /><br />&nbsp;&nbsp;&nbsp;&nbsp;携其合门拯给之。在州卒，谥曰宣恭。<br /><br />&nbsp;&nbsp;&nbsp;&nbsp;成淹，字季文，上谷居庸人也。好文学，有气尚。仕宋为员外郎，领军主，<br /><br />&nbsp;&nbsp;&nbsp;&nbsp;援东阳、历城。皇兴中，降慕容白曜，赴阙，授兼著作佐郎。时献文于仲冬月欲<br /><br />&nbsp;&nbsp;&nbsp;&nbsp;巡漠北，朝臣以寒甚固谏，并不纳。淹上《接舆释游论》，帝览之，诏尚书李<br /><br />&nbsp;&nbsp;&nbsp;&nbsp;曰：“卿诸人不如成淹论，通释人意。”乃敕停行。<br /><br />&nbsp;&nbsp;&nbsp;&nbsp;太和中，文明太后崩，齐遣其散骑常侍裴昭明、散骑侍郎谢竣等来吊，欲以<br /><br />&nbsp;&nbsp;&nbsp;&nbsp;朝服行事。主客不许，昭明等执志不移。孝文敕尚书李冲选一学识者更与论执。<br /><br />&nbsp;&nbsp;&nbsp;&nbsp;冲奏遣淹。昭明言：“不听朝服行礼，义出何典？”淹言：“玄冠不吊，童孺共<br /><br />&nbsp;&nbsp;&nbsp;&nbsp;闻。昔季孙将行，请遭丧之礼，千载之下，犹共称之。卿方谓义出何典，何其异<br /><br />&nbsp;&nbsp;&nbsp;&nbsp;哉！”昭明言：“齐高帝崩，魏遣李彪通吊，初不素服，齐朝亦不为疑。”淹言：<br /><br />&nbsp;&nbsp;&nbsp;&nbsp;“彪通吊之日，朝命以吊服自随。彼不遵高宗追远之慕，乃逾月即吉。齐之君臣，<br /><br />&nbsp;&nbsp;&nbsp;&nbsp;皆已鸣玉盈庭，彪行人，何容独以衰服间衣冠之中？我皇处谅暗以来，百官听于<br /><br />&nbsp;&nbsp;&nbsp;&nbsp;冢宰，卿岂得以此方彼也？”昭明乃摇膝而言曰：“三皇不同礼，亦安知得失所<br /><br />&nbsp;&nbsp;&nbsp;&nbsp;归。”淹言：“若如来谈，卿以虞舜、高宗为非也？”昭明相顾笑曰：“非孝者，<br /><br />&nbsp;&nbsp;&nbsp;&nbsp;宣尼有成责，行人亦弗敢言。使人唯赍F褶，不可以吊，幸借衣u，以申国命。<br /><br />&nbsp;&nbsp;&nbsp;&nbsp;今为魏朝所逼，还南日，必得罪本朝。”淹言：“彼有君子也，卿将命折中，还<br /><br />&nbsp;&nbsp;&nbsp;&nbsp;南日，应有高赏。若无君子也，但令有光国之誉，虽非理得罪，亦复何嫌。南史、<br /><br />&nbsp;&nbsp;&nbsp;&nbsp;董狐，自当直笔。”既而敕送衣u给昭明等，明旦引入，皆令文武尽哀。后正佐<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;其后，齐遣其散骑常侍庾荜、散骑侍郎何宪、主书邢宗庆等来聘，孝文敕淹<br /><br />&nbsp;&nbsp;&nbsp;&nbsp;接于外馆。宗庆语淹言：“南北连和既久，而比弃信绝好，为利而动，岂是大国<br /><br />&nbsp;&nbsp;&nbsp;&nbsp;善邻之义？”淹言：“夫为王者不拘小节，岂得眷眷守尾生之信！且齐先主历事<br /><br />&nbsp;&nbsp;&nbsp;&nbsp;宋朝，当应便尔欺夺？”宗庆、庾荜及从者皆相顾失色。何宪知淹昔从南入，以<br /><br />&nbsp;&nbsp;&nbsp;&nbsp;手掩目曰：“卿何不作于禁而作鲁肃？”淹言：“我舍逆效顺，欲追踪陈、韩，<br /><br />&nbsp;&nbsp;&nbsp;&nbsp;何于禁之有！”宪亦不对。<br /><br />&nbsp;&nbsp;&nbsp;&nbsp;王肃之至，銮舆行幸。肃多扈从，敕淹将引，若有古迹，皆使知之。行到朝<br /><br />&nbsp;&nbsp;&nbsp;&nbsp;歌，肃问：“此是何城？”淹言：“纣都朝歌城。”肃言：“故应有殷之顽人。”<br /><br />&nbsp;&nbsp;&nbsp;&nbsp;淹言：“昔武王灭纣，悉居河洛，中因刘、石乱华，仍随司马东度。”肃知淹寓<br /><br />&nbsp;&nbsp;&nbsp;&nbsp;青州，乃笑谓曰：“青州何必无其余种。”淹以肃本隶徐州：“若言青州，本非<br /><br />&nbsp;&nbsp;&nbsp;&nbsp;其地，徐州间今日重来，非所知也。”肃遂伏马上掩口笑，顾谓侍御史张思宁曰：<br /><br />&nbsp;&nbsp;&nbsp;&nbsp;“向聊因戏言，遂致辞溺。”思宁驰马以闻，孝文大悦，谓彭城王勰曰：“淹此<br /><br />&nbsp;&nbsp;&nbsp;&nbsp;段足为制胜。”舆驾至洛，肃因侍宴，帝戏肃曰：“近者行次朝歌，闻成淹共卿<br /><br />&nbsp;&nbsp;&nbsp;&nbsp;殊有往复，卿试重叙之。”肃言：“臣于朝歌失言，一之已甚，岂宜再说。”遂<br /><br />&nbsp;&nbsp;&nbsp;&nbsp;大笑。肃又言淹才词，宜应叙进。帝言：“若因此进淹，恐辱卿转甚。”肃言：<br /><br />&nbsp;&nbsp;&nbsp;&nbsp;“臣屈己达人，正可显臣之美。”帝曰：“卿为人所屈，欲求屈己之名，复于卿<br /><br />&nbsp;&nbsp;&nbsp;&nbsp;大优。”肃言：“淹既蒙进，臣得屈己申人，此所谓陛下惠而不费。”遂酣笑而<br /><br />&nbsp;&nbsp;&nbsp;&nbsp;止。赐淹龙厩上马一匹，并鞍勒宛具，朝服一袭。转谒者仆射。<br /><br />&nbsp;&nbsp;&nbsp;&nbsp;时迁都，帝以淹家贫，敕给事力，送至洛阳，使与家累相随。及车驾济淮，<br /><br />&nbsp;&nbsp;&nbsp;&nbsp;敕征淹。淹于路左请见，曰：“敌不可小，愿圣明保万全之策。伏闻发洛已来，<br /><br />&nbsp;&nbsp;&nbsp;&nbsp;诸有谏者，解官夺职，恐非圣明纳下之义。”帝优而容之。<br /><br />&nbsp;&nbsp;&nbsp;&nbsp;帝幸徐州，敕淹与闾龙驹专主舟楫，将泗入河，溯流还洛。军次x`，<br /><br />&nbsp;&nbsp;&nbsp;&nbsp;淹以黄河浚急，虑有倾危，乃上疏陈谏。帝敕淹曰：“朕以恒、代无运漕之路，<br /><br />&nbsp;&nbsp;&nbsp;&nbsp;故京邑人贫。今移都伊、洛，欲通运四方。黄河急浚，人皆难涉，我因此行乘流，<br /><br />&nbsp;&nbsp;&nbsp;&nbsp;所以开百姓之心。知卿诚至而不得相纳。”赐骅骝马一匹，衣冠一袭。除羽林监、<br /><br />&nbsp;&nbsp;&nbsp;&nbsp;主客令。<br /><br />&nbsp;&nbsp;&nbsp;&nbsp;于时宫殿初构，运材日有万计。伊、洛流澌，苦于厉涉。淹遂启求敕都水造<br /><br />&nbsp;&nbsp;&nbsp;&nbsp;浮航。帝赏纳之，意欲荣淹于众。朔旦受朝，百官在位，乃赐帛百匹，知左右二<br /><br />&nbsp;&nbsp;&nbsp;&nbsp;都水事。景明三年，出除平阳太守。还朝，病卒，赠光州刺史，谥曰定。<br /><br />&nbsp;&nbsp;&nbsp;&nbsp;子宵，字景鸾，好为文咏，坦率多鄙俗，与河东姜质等朋游相好，诗赋间起，<br /><br />&nbsp;&nbsp;&nbsp;&nbsp;知音之士所共嗤笑。卒于书侍御史。<br /><br />&nbsp;&nbsp;&nbsp;&nbsp;范绍，字始孙，敦煌龙勒人也。少聪敏。年十二，父命就学，师事崔光。<br /><br />&nbsp;&nbsp;&nbsp;&nbsp;以父忧废业。母又诫之曰：“汝父卒日，令汝远就崔生，希有成立。今已过期，<br /><br />&nbsp;&nbsp;&nbsp;&nbsp;宜遵成命。”绍还赴学。太和初，充太学生，转算生，颇涉经史。孝文选为门下<br /><br />&nbsp;&nbsp;&nbsp;&nbsp;通事令史，迁录事，掌奏文案。帝善之，又为侍中李冲、黄门崔光所知。帝曾谓<br /><br />&nbsp;&nbsp;&nbsp;&nbsp;近臣曰：“崔光从容，范绍之力。”后朝廷有南讨计，发河北数州田兵，通缘淮<br /><br />&nbsp;&nbsp;&nbsp;&nbsp;戍兵合五万余人，广开屯田。八座奏绍为西道六州营田大使，加步兵校尉。绍勤<br /><br />&nbsp;&nbsp;&nbsp;&nbsp;于劝课，频岁大获。又诏与都督、中山王英论攻钟离。绍观其城隍，恐不可陷，<br /><br />&nbsp;&nbsp;&nbsp;&nbsp;劝令班师，英不从。绍还，具以状奏闻。俄而英败。后历位并州刺史、太常卿。<br /><br />&nbsp;&nbsp;&nbsp;&nbsp;庄帝初，遇害河阴。<br /><br />&nbsp;&nbsp;&nbsp;&nbsp;刘桃符，中山卢奴人也。生不识父，九岁丧母。性恭谨，好学。举孝廉，射<br /><br />&nbsp;&nbsp;&nbsp;&nbsp;策甲科。历碎职，累迁中书舍人。以勤明见知，久不迁职。宣武谓曰：“扬子云<br /><br />&nbsp;&nbsp;&nbsp;&nbsp;为黄门，顿历三世。卿居此任始十年，不足辞也。”东豫州刺史田益宗居边贪秽，<br /><br />&nbsp;&nbsp;&nbsp;&nbsp;宣武频诏桃符慰喻之。桃符还，具称益宗老耄，而诸子非理处物。宣武后欲代之。<br /><br />&nbsp;&nbsp;&nbsp;&nbsp;恐其背叛，拜桃符东豫州刺史，与后将军李世哲领众袭益宗。语在《益宗传》。<br /><br />&nbsp;&nbsp;&nbsp;&nbsp;桃符善恤蛮左，为人吏所怀。久之，徵还。病卒，赠洛州刺史。<br /><br />&nbsp;&nbsp;&nbsp;&nbsp;鹿，字永吉，济阴乘氏人也。祖寿兴，沮渠氏库部郎。父生，再为济南太<br /><br />&nbsp;&nbsp;&nbsp;&nbsp;守，有政绩。献文嘉其能，特徵赴季秋马射，赐以骢马，加以青服，彰其廉洁。<br /><br />&nbsp;&nbsp;&nbsp;&nbsp;时三齐始附，人怀苟且，蒲博终朝，颇废农业。生立制断之，闻者嗟善。后卒于<br /><br />&nbsp;&nbsp;&nbsp;&nbsp;淮阳太守，追赠兖州刺史。好兵书、阴阳、释氏之学，彭城王勰召为馆客。尝<br /><br />&nbsp;&nbsp;&nbsp;&nbsp;诣徐州，马疲，附船而至大梁。夜睡，者上岸，窃禾四束饲马。船行数里，觉，<br /><br />&nbsp;&nbsp;&nbsp;&nbsp;即停船至取禾处，以缣三丈置禾束下而反。<br /><br />&nbsp;&nbsp;&nbsp;&nbsp;初为真定公子直国中尉，恒劝以忠廉之节。尝赋五言诗曰：“峄山万丈树，<br /><br />&nbsp;&nbsp;&nbsp;&nbsp;雕镂作琵琶，由此材高远，纟玄响蔼中华。”又曰：“援琴起何调？幽兰与白雪，<br /><br />&nbsp;&nbsp;&nbsp;&nbsp;丝管韵未成，莫使纟玄响绝！”子直少有令问，欲其善终，故以讽焉。后随子<br /><br />&nbsp;&nbsp;&nbsp;&nbsp;直镇梁州，州有兵粮和籴，和籴者靡不润屋，独不取。子直强之，终不从。<br /><br />&nbsp;&nbsp;&nbsp;&nbsp;孝庄为御史中尉，兼殿中侍御史，监临淮王军。时梁遣其豫章王综据徐<br /><br />&nbsp;&nbsp;&nbsp;&nbsp;州，综密信通，云欲归款。众议谓不然，遂请行，曰：“综若诚心，与之盟<br /><br />&nbsp;&nbsp;&nbsp;&nbsp;约；如其诈也，岂惜一人命乎！”时徐州始陷，边方骚扰，综部将成景俊、胡龙<br /><br />&nbsp;&nbsp;&nbsp;&nbsp;牙并总强兵，内外严固。遂单马间出，径趣彭城。未至之间，为综军主程兵润<br /><br />&nbsp;&nbsp;&nbsp;&nbsp;所止。问其来状。曰：“我为临淮王所使。”兵润遣人白龙牙等。综既有诚心，<br /><br />&nbsp;&nbsp;&nbsp;&nbsp;闻被执，语景俊等曰：“我每疑元略规欲叛城，将验虚实，且遣左右为元略使，<br /><br />&nbsp;&nbsp;&nbsp;&nbsp;入魏军中唤彼一人。其使果至，可令人诈作略身，在一深室，托为患状，呼使户<br /><br />&nbsp;&nbsp;&nbsp;&nbsp;外，令人传语。”时略始被梁武追还。综又遣腹心人梁话迎，密语意状，令善<br /><br />&nbsp;&nbsp;&nbsp;&nbsp;酬答。引诣龙牙所。龙牙语曰：“元中山甚欲相见，故令唤卿。”又曰：<br /><br />&nbsp;&nbsp;&nbsp;&nbsp;“安丰、临淮，将少弱卒，规复此城，容可得乎？”曰：“彭城，魏之东鄙，<br /><br />&nbsp;&nbsp;&nbsp;&nbsp;势在必争，可否在天，非人所测。”龙牙曰：“当如卿言。”复诣景俊住所，停<br /><br />&nbsp;&nbsp;&nbsp;&nbsp;外门，久而未入。时夜已久，有综军主姜桃来与言，谓曰：“元法僧魏之微<br /><br />&nbsp;&nbsp;&nbsp;&nbsp;子，拔城归梁，梁主待物有道。”乃上指曰：“今岁星在斗，吴之分野，君何不<br /><br />&nbsp;&nbsp;&nbsp;&nbsp;归梁国？”答曰：“法僧，莒仆之流，而梁纳之，无乃有愧于季孙也！今月建<br /><br />&nbsp;&nbsp;&nbsp;&nbsp;鹑首，斗牛受破，岁星木也，逆而克之，吴国败丧不久。且衣锦夜游，有识不许。”言未尽，乃引入见景俊。景俊良久谓曰：“卿不为刺客也？”答曰：“今者为<br /><br />&nbsp;&nbsp;&nbsp;&nbsp;使，欲反命本朝，相刺之事，更卜后图。”为设食，强饮多食，向敌数人，微<br /><br />&nbsp;&nbsp;&nbsp;&nbsp;自夸矜。诸人相谓曰：“壮哉！”乃引向元略所，一人引入户，指床令坐。一人<br /><br />&nbsp;&nbsp;&nbsp;&nbsp;别在室中出，谓曰：“中山王有教：‘我昔有以向南，且遣相唤，欲问卿事。<br /><br />&nbsp;&nbsp;&nbsp;&nbsp;晚来患动，不获相见。’遂辞而退。须臾天晓，综军主范勖、景俊司马杨髌钡龋<br /><br />&nbsp;&nbsp;&nbsp;&nbsp;竞问北朝士马多少，陈士马之盛。寻而与梁话盟契讫。未旬，综降诏封定陶<br /><br />&nbsp;&nbsp;&nbsp;&nbsp;县子，除员匀散骑常侍。永安中，为右将军、给事黄门侍郎，进爵为侯。虽任居<br /><br />&nbsp;&nbsp;&nbsp;&nbsp;通显，志在谦退，迎送亲宾，加于畴昔。而自无屋宅，常假赁居止，布衣粝食，<br /><br />&nbsp;&nbsp;&nbsp;&nbsp;寒暑不变。孝庄嘉其清洁，时复赐以钱帛。<br /><br />&nbsp;&nbsp;&nbsp;&nbsp;及东徐城人吕文欣杀刺史元大宾，南引梁人，诏以使持节、散骑常侍、安<br /><br />&nbsp;&nbsp;&nbsp;&nbsp;东将军为六州大使，与行台樊子鹄讨破之。又购斩文欣。还，拜金紫光禄大夫，<br /><br />&nbsp;&nbsp;&nbsp;&nbsp;兼尚书右仆射、东南道三徐行台。与都督贺拔胜等拒尔朱仲远，军败还京。<br /><br />&nbsp;&nbsp;&nbsp;&nbsp;天平中，除梁州刺史。时荥阳人郑荣业反，围州城。城降，荥业送于关西。<br /><br />&nbsp;&nbsp;&nbsp;&nbsp;张耀，字景世，自云南阳西鄂人也。仕魏，累迁步兵校尉。永宁寺塔大兴，<br /><br />&nbsp;&nbsp;&nbsp;&nbsp;经营务广。灵太后曾幸作所，凡有顾问，耀敷陈指画，无所遗阙，太后善之。后<br /><br />&nbsp;&nbsp;&nbsp;&nbsp;为别将，以军功封长平男。历岐、东荆州刺史。<br /><br />&nbsp;&nbsp;&nbsp;&nbsp;天平初，迁邺草创，右仆射高隆之、吏部尚书元世俊奏曰：“南京宫殿，毁<br /><br />&nbsp;&nbsp;&nbsp;&nbsp;撤送都，连筏竟河，首尾大至，自非贤明一人，专委受纳，则恐材木耗损，有关<br /><br />&nbsp;&nbsp;&nbsp;&nbsp;经构。耀清直素著，有称一时，臣等辄举为大将。”诏从之。耀勤于其事，寻转<br /><br />&nbsp;&nbsp;&nbsp;&nbsp;营构左都将。兴和初，加卫大将军。宫殿成，除东徐州刺史。卒于州，赠司空公，<br /><br />&nbsp;&nbsp;&nbsp;&nbsp;谥曰懿。<br /><br />&nbsp;&nbsp;&nbsp;&nbsp;刘道斌，武邑灌津人也。有器干，腰带十围，须髯甚美。初拜校书郎，转主<br /><br />&nbsp;&nbsp;&nbsp;&nbsp;书，颇为孝文所知。从征南阳，还，加积射将军、给事中。帝谓黄门郎邢峦曰：<br /><br />&nbsp;&nbsp;&nbsp;&nbsp;“道斌是行，便异侪流矣。”宣武即位，迁谒者仆射。后历恒农太守、岐州刺史，<br /><br />&nbsp;&nbsp;&nbsp;&nbsp;所在有清贞称。卒于州，谥曰康。道斌在恒农，修立学馆，建孔子庙堂，图画形<br /><br />&nbsp;&nbsp;&nbsp;&nbsp;像。去郡后，故吏追思之，复立道斌形于孔像之西而拜谒焉。<br /><br />&nbsp;&nbsp;&nbsp;&nbsp;董绍，字兴远，新蔡j阳人也。少好学，颇有文义。起家四门博士，累迁兼<br /><br />&nbsp;&nbsp;&nbsp;&nbsp;中书舍人，为宣武所赏。豫州城人白早生以城南叛，诏绍慰劳，为贼锁禁送江东。<br /><br />&nbsp;&nbsp;&nbsp;&nbsp;梁领军吕僧珍暂与绍言，便相器重。梁武闻之，使劳绍云：“忠臣孝子不可无之，<br /><br />&nbsp;&nbsp;&nbsp;&nbsp;今当听卿还国。”绍曰：“老母在洛，无复方寸，既奉恩贷，实若更生。”乃引<br /><br />&nbsp;&nbsp;&nbsp;&nbsp;见之，谓曰：“战争多年，人物涂炭，是以不耻先言，欲与魏朝通好，卿宜备申<br /><br />&nbsp;&nbsp;&nbsp;&nbsp;此意。若欲通好，今以宿豫还彼，彼当以汉中见归。”及绍还，虽陈说和计，朝<br /><br />&nbsp;&nbsp;&nbsp;&nbsp;廷不许。后除洛州刺史。绍好行小惠，颇得人情。萧宝夤反于长安，绍上书求击<br /><br />&nbsp;&nbsp;&nbsp;&nbsp;之，云：“臣当出瞎巴三千，生啖蜀子。”孝明谓黄门徐纥曰：“此巴真瞎也？”<br /><br />&nbsp;&nbsp;&nbsp;&nbsp;纥答：“此绍之壮辞，云巴人劲勇，见敌无所畏，非实瞎也。”帝大笑，敕绍速<br /><br />&nbsp;&nbsp;&nbsp;&nbsp;行。以拒宝夤功，赏新蔡县男。尔朱天光为关右大行台，启为大行台从事，兼吏<br /><br />&nbsp;&nbsp;&nbsp;&nbsp;部尚书。天光败，贺拔岳复请绍为其开府谘议参军。岳后携绍于高平牧马，绍悲<br /><br />&nbsp;&nbsp;&nbsp;&nbsp;而赋诗曰：“走马山之阿，马渴饮黄河。宁谓胡关下，复闻楚客歌！”岳死，周<br /><br />&nbsp;&nbsp;&nbsp;&nbsp;文帝亦重之。及孝武西迁，除御史中丞，非其好也。郁郁不得志，或行戏街衢，<br /><br />&nbsp;&nbsp;&nbsp;&nbsp;或与少年游聚，不自拘持，颇类失性。孝武崩，周文与百官推奉文帝，上表劝进，<br /><br />&nbsp;&nbsp;&nbsp;&nbsp;令吕思礼、薛~作表，前后再奏，帝尚执谦冲不许。周文曰：“为文能动至尊，<br /><br />&nbsp;&nbsp;&nbsp;&nbsp;唯董公耳！”乃命绍为第三表，操笔便成。表奏，周文曰：“开进人意，不当如<br /><br />&nbsp;&nbsp;&nbsp;&nbsp;此也？”及登祚，方任用之，而绍议论朝廷，赐死。孙嗣。<br /><br />&nbsp;&nbsp;&nbsp;&nbsp;冯元兴，字子盛，东魏郡肥乡人也。少有操尚。举秀才，中尉王显召为检校<br /><br />&nbsp;&nbsp;&nbsp;&nbsp;御史，迁殿中御史。司徒江阳王继召为记室参军，遂为元叉所知。叉执朝政，引<br /><br />&nbsp;&nbsp;&nbsp;&nbsp;为尚书殿中郎，领中书舍人，仍御史，预闻时事。卑身克己，人无恨焉。家素贫<br /><br />&nbsp;&nbsp;&nbsp;&nbsp;约，食客恒数十人，同其饥饱，时人叹尚之。太保崔光临薨，荐元兴为侍读，尚<br /><br />&nbsp;&nbsp;&nbsp;&nbsp;书贾思伯为侍讲，授孝明《杜氏春秋》。元兴常为`句，儒者荣之。叉既赐死，<br /><br />&nbsp;&nbsp;&nbsp;&nbsp;元兴亦被废。乃为《浮萍诗》以自喻曰：“有草生碧池，无根水上荡，脆弱恶风<br /><br />&nbsp;&nbsp;&nbsp;&nbsp;波，危微苦惊浪。”普泰初，为光禄大夫，领中书舍人。太昌初，卒于家，赠齐<br /><br />&nbsp;&nbsp;&nbsp;&nbsp;州刺史。元兴世寒，因元叉之势，托其交道，相用为州主簿，论者以为非伦。<br /><br />&nbsp;&nbsp;&nbsp;&nbsp;时有济郡曹昂，有学识，举秀才。永安中，除太学博士，兼尚书郎。常徒步<br /><br />&nbsp;&nbsp;&nbsp;&nbsp;上省，以示清贫，忽遇盗，大失绫缣，时人鄙其矫诈。<br /><br />&nbsp;&nbsp;&nbsp;&nbsp;论曰：孙绍关左之士，又能指论时务。张普惠明达典故，强直从官，侃然不<br /><br />&nbsp;&nbsp;&nbsp;&nbsp;挠，其有王臣之风矣。成淹、范绍、刘桃符、鹿、张耀、刘道斌、董绍、冯元<br /><br />&nbsp;&nbsp;&nbsp;&nbsp;兴等，身遭际会，俱得效其所能，苟曰非才，亦何能致于此也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1793);">加入书签</a><a
                        href="1792.html">上一页</a>&larr;<a href="index.html">返回列表</a>&rarr;<a
                            href="1794.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1792.html"; var next_page = "1794.html"; var index_page = "index.html"; var sortid = "9"; var article_id = "29"; var chapter_id = "1793"; var articlename = "北史"; var chaptername = " 卷四十六 列传第三十四"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>