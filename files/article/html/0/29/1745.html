<!DOCTYPE html>
<html>
<head>
<meta charset="gbk" />
<title>北史- 卷二十二 列传第十-在线阅读-哈西文学网</title>
<meta name="keywords" content="李延寿，北史， 卷二十二 列传第十全文， 卷二十二 列传第十在线阅读 哈西文学网" />
<meta name="description" content="哈西文学网提供李延寿的北史  卷二十二 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1745.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1745.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 列传第十</h1>
            <div class="link xb">
                <a href="1743.html">上一页</a>&larr;<a href="index.html">返回列表</a>&rarr;<a
                    href="1747.html">下一页</a></div>			
            <div id="BookText">&nbsp;&nbsp;&nbsp;&nbsp;○长孙嵩（五世孙俭俭子平）长孙道生（曾孙幼幼孙曾炽炽弟晟<br /><br />&nbsp;&nbsp;&nbsp;&nbsp;从祖绍远绍远子览弟澄长孙肥）<br /><br />&nbsp;&nbsp;&nbsp;&nbsp;长孙嵩，代人也。父仁，昭成时为南部大人。嵩宽雅有器度，昭成赐名焉。<br /><br />&nbsp;&nbsp;&nbsp;&nbsp;年十四，代父统事。昭成末年，诸部乖乱，苻坚使刘库仁摄国事，嵩与元他等率<br /><br />&nbsp;&nbsp;&nbsp;&nbsp;部众归之。<br /><br />&nbsp;&nbsp;&nbsp;&nbsp;刘显之谋难也，嵩率旧人及庶师七百余家叛显走。将至五原，时君之子渥<br /><br />&nbsp;&nbsp;&nbsp;&nbsp;亦聚众自立，嵩欲归之。见于乌渥，称逆父之子，劝嵩归道武。嵩未决，乌渥回<br /><br />&nbsp;&nbsp;&nbsp;&nbsp;其牛首，嵩oa从之，见道武于二汉亭。道武以为南部大人，累著军功。后<br /><br />&nbsp;&nbsp;&nbsp;&nbsp;从征中山，除冀州刺史，赐爵钜鹿公。历侍中、司徒、相州刺史，封南平公。所<br /><br />&nbsp;&nbsp;&nbsp;&nbsp;在著称。明元即位，山阳侯奚斤、北新侯安同、白马侯崔宏等八人坐止车门右，<br /><br />&nbsp;&nbsp;&nbsp;&nbsp;听理万机，故世号八公。<br /><br />&nbsp;&nbsp;&nbsp;&nbsp;晋将刘裕之伐姚泓，明元假嵩节，督山东诸军事，傅诣平原，缘河北岸列军，<br /><br />&nbsp;&nbsp;&nbsp;&nbsp;次于畔城。军颇失利。诏假裕道。裕于舟中望嵩麾盖，遗以酃酒及江南食物。嵩<br /><br />&nbsp;&nbsp;&nbsp;&nbsp;皆送京师。诏嵩厚答之。又敕简精兵为战备，若裕西过者，便率精锐，南出彭、<br /><br />&nbsp;&nbsp;&nbsp;&nbsp;沛；如不时过，但引军随之。彼至崤、陕间，必与姚泓相持，一死一伤，众力疲<br /><br />&nbsp;&nbsp;&nbsp;&nbsp;弊。比及秋月，徐乃乘之，则裕首可不战而县。于是叔孙建等。寻河趣洛，遂入<br /><br />&nbsp;&nbsp;&nbsp;&nbsp;关。嵩与建等自城皋南济，晋诸屯戍皆望尘奔溃。裕克长安，嵩乃班师。<br /><br />&nbsp;&nbsp;&nbsp;&nbsp;明元寝疾，问后事于嵩。嵩曰：“立长则顺，以德则人服。今长皇子贤而世<br /><br />&nbsp;&nbsp;&nbsp;&nbsp;嫡，天所命也，请立。”乃定策，诏太武临朝监国，嵩为左辅。<br /><br />&nbsp;&nbsp;&nbsp;&nbsp;太武即位，进爵北平王、司州中正。诏问公卿：“赫连、蠕蠕，征讨何先？”<br /><br />&nbsp;&nbsp;&nbsp;&nbsp;嵩与平阳王长孙翰、司空奚斤等曰：“赫连土居，未能为患。蠕蠕世为边害，宜<br /><br />&nbsp;&nbsp;&nbsp;&nbsp;先讨大檀。及则收其畜产，足以富国；不及则校猎阴山，多杀禽兽，皮肉筋角以<br /><br />&nbsp;&nbsp;&nbsp;&nbsp;充军实，亦愈于破一小国。”太常崔浩曰：“大檀迁徙鸟逝，疾追则不足经久，<br /><br />&nbsp;&nbsp;&nbsp;&nbsp;大众则不能及之。赫连屈丐土宇不过千里，其刑政残害，人神所弃，宜先讨之。”<br /><br />&nbsp;&nbsp;&nbsp;&nbsp;尚书刘洁、武京侯安原请先平冯跋。帝默然，遂西巡狩。后闻屈丐死，关中大乱，<br /><br />&nbsp;&nbsp;&nbsp;&nbsp;议欲征之。嵩等曰：“彼若城守，以逸待劳。大檀闻之，乘虚而寇，危道也。”<br /><br />&nbsp;&nbsp;&nbsp;&nbsp;帝乃问幽征于天师寇谦之。劝行，杜超之赞成，崔浩又言西伐利。嵩等固谏不可，<br /><br />&nbsp;&nbsp;&nbsp;&nbsp;帝大怒，责嵩在官贪污，使武士顿辱。寻迁太尉。久之，加柱国大将军。自是舆<br /><br />&nbsp;&nbsp;&nbsp;&nbsp;驾征伐。嵩以元老，多留镇京师，坐朝堂平断刑狱。薨，年八十，谥曰宣王。后<br /><br />&nbsp;&nbsp;&nbsp;&nbsp;孝文追录先朝功臣，以嵩配飨庙庭。<br /><br />&nbsp;&nbsp;&nbsp;&nbsp;子颓，善骑射，弯弓三百斤。袭爵，加侍中、征南大将军。有罪黜为戍兵。<br /><br />&nbsp;&nbsp;&nbsp;&nbsp;后复爵。薨，谥曰安王。<br /><br />&nbsp;&nbsp;&nbsp;&nbsp;子敦，字孝友，位北镇都将。坐黩货，降为公。孝文时，自讼先世勋重，复<br /><br />&nbsp;&nbsp;&nbsp;&nbsp;其王爵。薨。谥简王。<br /><br />&nbsp;&nbsp;&nbsp;&nbsp;子道，字念僧，袭爵。久之，随例降为公，位左卫将军。卒，谥慎。<br /><br />&nbsp;&nbsp;&nbsp;&nbsp;子悦，袭爵。建义初，复本王爵，寻降为公，位光禄少卿。卒，赠司空。<br /><br />&nbsp;&nbsp;&nbsp;&nbsp;嵩五世孙俭，仕周知名。俭，本名庆明。曾祖地汾，安东将军、临川公。祖<br /><br />&nbsp;&nbsp;&nbsp;&nbsp;酌，恒州刺史。父恚员外散骑侍郎，早卒。<br /><br />&nbsp;&nbsp;&nbsp;&nbsp;俭方正有操行，神彩严肃，虽在私室，终日俨然。性不妄交，非其同志，虽<br /><br />&nbsp;&nbsp;&nbsp;&nbsp;贵游造门，亦不与相见。太昌中，边方骚动，俭初假东夏州防城大都督，从尔朱<br /><br />&nbsp;&nbsp;&nbsp;&nbsp;天光破宿勤明达等，以功赐爵索卢侯。周文临夏州，以为录事参军事，深敬器之。<br /><br />&nbsp;&nbsp;&nbsp;&nbsp;及贺拔岳被害，周文赴平凉，凡有经纶谋策，俭皆参预。从平侯莫陈悦，留俭为<br /><br />&nbsp;&nbsp;&nbsp;&nbsp;秦州长史、防城大都督，委以后事，别封信都县伯。渭州刺史可朱浑元奔东魏后，<br /><br />&nbsp;&nbsp;&nbsp;&nbsp;河渭间人情离阻。刺史李弼令俭权镇渭州。俭将十余骑冒难赴之。复随机安抚，<br /><br />&nbsp;&nbsp;&nbsp;&nbsp;羌胡悦服。转夏州刺史。甚得人和。时西夏州仍未内属，而东魏遣许和为刺史。<br /><br />&nbsp;&nbsp;&nbsp;&nbsp;俭以信义招之，和乃归附。即以俭为西夏州刺史，总统三夏州诸军事。<br /><br />&nbsp;&nbsp;&nbsp;&nbsp;荆襄初附，周文表授俭都督三荆等十二州诸军事、荆州刺史、东南道行台仆<br /><br />&nbsp;&nbsp;&nbsp;&nbsp;射。所部郑县令泉璨为百姓所讼，推按获实。俭即大集寮属，遂于厅事前引己过，<br /><br />&nbsp;&nbsp;&nbsp;&nbsp;肉袒自罚，舍璨不问。于是属城肃励，莫敢犯法。魏文帝玺书劳之。周文又与俭<br /><br />&nbsp;&nbsp;&nbsp;&nbsp;书曰：“近闻公部内县令有罪，遂自杖三十，用肃群下，闻之嘉叹良久不可言。”<br /><br />&nbsp;&nbsp;&nbsp;&nbsp;俭清正率下，兼怀仁恕。有窃盗者，原情得实，诲而放之。荆蛮旧俗，少不敬长。<br /><br />&nbsp;&nbsp;&nbsp;&nbsp;俭殷勤劝导，风俗大革。务广耕桑，兼习武事，故边境无虞，人安其业。吏人表<br /><br />&nbsp;&nbsp;&nbsp;&nbsp;请为俭构清德楼，树碑刻颂，朝议许之。吏人又以俭秩满，恐有代至，诣阙乞留<br /><br />&nbsp;&nbsp;&nbsp;&nbsp;俭，朝廷嘉而许之，在州遂历七载。<br /><br />&nbsp;&nbsp;&nbsp;&nbsp;征授大行台尚书，兼相府司马。常与群公侍坐，及退，周文谓左右曰：“此<br /><br />&nbsp;&nbsp;&nbsp;&nbsp;人闲雅，孤每与语，常肃然畏敬，恐有所失。”他日，周文谓俭曰：“名实须相<br /><br />&nbsp;&nbsp;&nbsp;&nbsp;称，尚书志安贫素，可改名俭，以彰雅操。”迁尚书左仆射，加侍中。后除东南<br /><br />&nbsp;&nbsp;&nbsp;&nbsp;道行台仆射、大都督十五州诸军事、荆州刺史。时梁岳阳王萧内附，初遣使入<br /><br />&nbsp;&nbsp;&nbsp;&nbsp;朝。至荆州，俭于厅事列军仪，具戎服，以宾主礼见使。容貌魁伟，音声如钟，<br /><br />&nbsp;&nbsp;&nbsp;&nbsp;大为鲜卑语，遣人传译以答问。客惶恐不敢仰视。日晚，俭乃著裙襦纱帽，引客<br /><br />&nbsp;&nbsp;&nbsp;&nbsp;宴于别斋。因叙梁国丧乱，朝廷招携之意，发言可观。使人大悦，出曰：“吾所<br /><br />&nbsp;&nbsp;&nbsp;&nbsp;不能测也。”<br /><br />&nbsp;&nbsp;&nbsp;&nbsp;魏废帝二年，授东南道大都督、荆襄等三十三州镇防诸军事。及梁元帝嗣位<br /><br />&nbsp;&nbsp;&nbsp;&nbsp;于江陵，外敦邻睦，内怀异计。俭密启陈攻取之谋。于是征俭入朝，问以经略。<br /><br />&nbsp;&nbsp;&nbsp;&nbsp;俭陈谋，周文深然之，乃命还州，密为之备。寻令柱国于谨伐江陵。事平，以俭<br /><br />&nbsp;&nbsp;&nbsp;&nbsp;元谋，赏奴婢三百口。遂令俭镇江陵，进爵昌宁郡公。后移镇荆州，授总管荆襄<br /><br />&nbsp;&nbsp;&nbsp;&nbsp;等五十二州诸军事、行荆州刺史。及周闵帝初，赵贵等将图晋公护，俭长子僧衍<br /><br />&nbsp;&nbsp;&nbsp;&nbsp;预其谋，坐死。护乃征俭，拜小冢宰。保定四年，拜柱国。朝议以俭操行清白，<br /><br />&nbsp;&nbsp;&nbsp;&nbsp;勋绩隆重，乃下诏褒美之，兼赐以杂采粟麦，以彰其美。<br /><br />&nbsp;&nbsp;&nbsp;&nbsp;天和初，转陕州，总管七州诸军事、陕州刺史。俭尝诣阙奏事，时大雪，雪<br /><br />&nbsp;&nbsp;&nbsp;&nbsp;中待报，自旦达暮，竟无惰容。其谨悫若此。以疾还京，诏以俭旧居狭隘，赐甲<br /><br />&nbsp;&nbsp;&nbsp;&nbsp;第一区。<br /><br />&nbsp;&nbsp;&nbsp;&nbsp;后薨于夏州总管。临终遗令：敛以时服，素车载柩，不设仪仗，亲友赠`，<br /><br />&nbsp;&nbsp;&nbsp;&nbsp;一无所受。诸子并奉行之。又遗启请葬周文帝陵侧，并以所赐宅还官，诏皆从之。<br /><br />&nbsp;&nbsp;&nbsp;&nbsp;赠本官，加凉瓜等十州诸军事、凉州刺史，追封国公，谥曰文。荆州人仪同<br /><br />&nbsp;&nbsp;&nbsp;&nbsp;赵超等六百九十七人，诣阙请为俭立庙树碑，诏许之。<br /><br />&nbsp;&nbsp;&nbsp;&nbsp;建德元年，诏曰：“故柱国、国公俭，临终审正，爰吐德音。以所居之<br /><br />&nbsp;&nbsp;&nbsp;&nbsp;宅本因上赐，制度宏丽，非诸子所居，请以还官，更迁他所。昔叔敖辞沃壤之地，<br /><br />&nbsp;&nbsp;&nbsp;&nbsp;萧何就穷僻之乡。以古方令，无惭曩哲。而有司未达大体，遽以其第外给。夫追<br /><br />&nbsp;&nbsp;&nbsp;&nbsp;善念功，先王令典，岂得遂其谦挹，致乖惩劝！令以本宅还其妻子，俾清风远播，<br /><br />&nbsp;&nbsp;&nbsp;&nbsp;无替聿修。”<br /><br />&nbsp;&nbsp;&nbsp;&nbsp;次子隆，位司金中大夫。从长潮公元定代陈，没江南，卒。隆弟平，最知名。<br /><br />&nbsp;&nbsp;&nbsp;&nbsp;平字处均，美容仪，有器干，颇览书记，为周卫王侍读。时武帝逼于宇文护，<br /><br />&nbsp;&nbsp;&nbsp;&nbsp;与卫王谋诛之，王常使平通意于帝。护诛，拜开府仪同三司。宣帝置东京官属，<br /><br />&nbsp;&nbsp;&nbsp;&nbsp;以平为少司寇，与宗伯赵芬分掌六府。隋文龙潜时，与平情好款洽。及为丞相，<br /><br />&nbsp;&nbsp;&nbsp;&nbsp;恩礼弥厚。时贺若弼镇寿阳，帝恐其怀贰，遣平代之为扬州总管，赐爵襄阳公。<br /><br />&nbsp;&nbsp;&nbsp;&nbsp;弼果不从，平麾壮士执弼，送京师。<br /><br />&nbsp;&nbsp;&nbsp;&nbsp;隋开皇三年，征拜度支尚书。平见天下州县多罹水旱，百姓不给，奏令人间<br /><br />&nbsp;&nbsp;&nbsp;&nbsp;每秋家出粟麦一石以下，贫富为差，储之闾里，以备凶年，名曰义仓。帝深嘉纳。<br /><br />&nbsp;&nbsp;&nbsp;&nbsp;自是州里丰衍。后转工部尚书，名曰称职。时有人告大都督邴绍非毁朝庭为愦愦<br /><br />&nbsp;&nbsp;&nbsp;&nbsp;者，上怒，将斩之。平进谏曰：“谚云：‘不痴不聋，不作大家翁。’此言虽小，<br /><br />&nbsp;&nbsp;&nbsp;&nbsp;可以喻大。邴绍之言，不应闻奏。陛下又复诛之，恐百代之后，有亏圣德。”上<br /><br />&nbsp;&nbsp;&nbsp;&nbsp;于是赦绍。因敕群臣，诽谤之罪，勿复以闻。后突厥达头可汗与都蓝可汗相攻，<br /><br />&nbsp;&nbsp;&nbsp;&nbsp;各遣使请援。上遣平持节宣谕，令其和解。平至，陈利害，遂各解兵。可汗赠平<br /><br />&nbsp;&nbsp;&nbsp;&nbsp;马二百疋。还，进所得马，上尽以赐之。未几，遇谴，以尚书检校汴州事，寻除<br /><br />&nbsp;&nbsp;&nbsp;&nbsp;汴州刺史，后历许、贝二州，俱有善政。<br /><br />&nbsp;&nbsp;&nbsp;&nbsp;邺都俗薄，前后刺史，多不称职。朝庭以平为相州刺史，甚有能名。在州数<br /><br />&nbsp;&nbsp;&nbsp;&nbsp;年，坐正月十五日百姓大戏，画衣裳鍪甲象，上怒免之。俄而上念平镇淮南时事，<br /><br />&nbsp;&nbsp;&nbsp;&nbsp;进位大将军，拜太常卿、吏部尚书。卒官，谥曰康。<br /><br />&nbsp;&nbsp;&nbsp;&nbsp;子师孝，性轻狡好利，数犯法。上以其不克负荷，遣使吊平。以师孝为勃海<br /><br />&nbsp;&nbsp;&nbsp;&nbsp;郡主簿。属大业之季，恣行贪浊，一郡苦之。后为王世充所害。<br /><br />&nbsp;&nbsp;&nbsp;&nbsp;长孙道生，嵩从子也。忠厚廉谨，道武爱其慎重，使掌机密。与贺毗等四人，<br /><br />&nbsp;&nbsp;&nbsp;&nbsp;内侍左右，出入诏命。明元即位，除南统将军、冀州刺史。后取人美女以献，明<br /><br />&nbsp;&nbsp;&nbsp;&nbsp;元切责之，以旧臣不加罪黜。太武即位，进爵汝阴公，迁廷尉卿。从征蠕蠕，与<br /><br />&nbsp;&nbsp;&nbsp;&nbsp;尉眷等率众出白黑两漠间，大捷而还。太武征赫连昌，道生与司徒长孙翰、宗正<br /><br />&nbsp;&nbsp;&nbsp;&nbsp;娥清为前驱，遂平其国。昌弟定走保平凉，宋遣将到彦之、王仲德寇河南以救定。<br /><br />&nbsp;&nbsp;&nbsp;&nbsp;诏道生与丹阳王太之屯河上以御之。遂诱宋将檀道济，邀其前后，追至历城而还。<br /><br />&nbsp;&nbsp;&nbsp;&nbsp;除司空，加侍中，进封上党王。薨，年八十二，赠太尉，谥曰靖。<br /><br />&nbsp;&nbsp;&nbsp;&nbsp;道生廉约，身为三司，而衣不华饰，食不兼味。一熊皮鄣泥，数十年不易，<br /><br />&nbsp;&nbsp;&nbsp;&nbsp;时人比之晏婴。第宅卑陋。出镇后，其子弟颇更修缮，起堂庑。道生还，叹曰：<br /><br />&nbsp;&nbsp;&nbsp;&nbsp;“昔霍去病以匈奴未灭，无有家为。今强寇尚游魂漠北，吾岂可安坐华美也！”<br /><br />&nbsp;&nbsp;&nbsp;&nbsp;乃切责子弟，令毁其宅。太武世，所在著绩，每建大议，多合时机。为将有权略，<br /><br />&nbsp;&nbsp;&nbsp;&nbsp;善待士众。帝命歌工历颂群臣曰：“智如崔浩，廉如道生。”及年老，颇惑其妻<br /><br />&nbsp;&nbsp;&nbsp;&nbsp;孟氏，以此见讥。与从父嵩俱为三公，当世以为荣。<br /><br />&nbsp;&nbsp;&nbsp;&nbsp;子，位少卿，早卒。子观，少以壮勇知名，后袭祖爵上党王。<br /><br />&nbsp;&nbsp;&nbsp;&nbsp;时异姓诸王袭爵，多降为公，帝以其祖道生佐命先朝，故特不降。以征西大将军、<br /><br />&nbsp;&nbsp;&nbsp;&nbsp;假司空，督河西七镇诸军讨吐谷浑。部帅拾寅遁藏，焚其所居城邑而还。孝文初，<br /><br />&nbsp;&nbsp;&nbsp;&nbsp;拜殿中尚书、侍中。吐谷浑又侵逼，复假观司空讨降之。后为征南大将军。薨，<br /><br />&nbsp;&nbsp;&nbsp;&nbsp;谥曰定。葬礼依其祖靖王故事，陪葬云中金陵。<br /><br />&nbsp;&nbsp;&nbsp;&nbsp;子冀归，六岁袭爵，降为公。孝文以其幼承家业，赐名幼，字承业。承业聪<br /><br />&nbsp;&nbsp;&nbsp;&nbsp;敏有才艺，虚心爱士，为前将军，从孝文南讨。宣武时，为扬州刺史、假镇南大<br /><br />&nbsp;&nbsp;&nbsp;&nbsp;将军、都督淮南诸军事。梁将裴邃、虞鸿袭据寿春，承业诸子骁果，邃颇难之，<br /><br />&nbsp;&nbsp;&nbsp;&nbsp;号曰：“铁小儿”。诏河间王琛总众援之。琛欲决战，承业以雨久，更须持重。<br /><br />&nbsp;&nbsp;&nbsp;&nbsp;琛弗从，遂战，为贼所乘，承业后殿。<br /><br />&nbsp;&nbsp;&nbsp;&nbsp;初，承业既总强兵，久不决战，议者疑有异图。朝庭重遣河间王琛及临淮王<br /><br />&nbsp;&nbsp;&nbsp;&nbsp;、尚书李宪等三都督，外声助承业，内实防之。<br /><br />&nbsp;&nbsp;&nbsp;&nbsp;会鲜于修礼反于中山，以承业为大都督北讨。寻以本使达邺城，诏承业解行<br /><br />&nbsp;&nbsp;&nbsp;&nbsp;台，罢大使，遣河间王琛为大都督，郦道元为行台。承业遣子子裕奉表，称与琛<br /><br />&nbsp;&nbsp;&nbsp;&nbsp;同在淮南，俱当国难。琛败臣全，遂生私隙。且临机夺帅，非策所长。书奏，不<br /><br />&nbsp;&nbsp;&nbsp;&nbsp;纳。琛与承业前到呼沲，承业未欲战，而琛不从。行达五鹿，为修礼邀击，琛不<br /><br />&nbsp;&nbsp;&nbsp;&nbsp;赴之，贼总至，遂大败。承业与琛并除名。寻而正平郡蜀反，复假承业镇西将军、<br /><br />&nbsp;&nbsp;&nbsp;&nbsp;讨蜀都督。频战有功，除平东将军，复本爵。后除尚书右仆射。未几，雍州刺史<br /><br />&nbsp;&nbsp;&nbsp;&nbsp;萧宝夤据州反，复以承业为行台讨之。承业时背疽未愈，灵太后劳之曰：“卿疹<br /><br />&nbsp;&nbsp;&nbsp;&nbsp;源如此，朕欲相停，更无可寄，如何？”承业答曰：“死而后已，敢不自力。”<br /><br />&nbsp;&nbsp;&nbsp;&nbsp;时子彦亦患脚瘅，扶杖入辞。尚书仆射元顺顾相谓曰：“吾等备为大臣，各居宠<br /><br />&nbsp;&nbsp;&nbsp;&nbsp;位，危难之日，病者先行，无乃不可乎！”莫有对者。<br /><br />&nbsp;&nbsp;&nbsp;&nbsp;时薛凤贤反于正平，薛修义屯聚河东，分据盐池，攻围蒲坂，东西连结，以<br /><br />&nbsp;&nbsp;&nbsp;&nbsp;应宝夤。承业乃据河东。时有诏废盐池税，承业上表曰：“盐池天资贿货，密迩<br /><br />&nbsp;&nbsp;&nbsp;&nbsp;京畿，唯须宝而护之，均赡以理。今四境多虞，府藏罄竭，然冀、定二州，且亡<br /><br />&nbsp;&nbsp;&nbsp;&nbsp;且乱，常调之绢，不复可收。仰惟府库，有出无入，必须经纶，出入相补。略论<br /><br />&nbsp;&nbsp;&nbsp;&nbsp;盐税，一年之中，准绢而言，犹不应减三十万疋也。便是移冀、定二州置于畿甸，<br /><br />&nbsp;&nbsp;&nbsp;&nbsp;今若废之，事同再失。臣前仰违严旨，不先讨关贼，径解河东者，非是闲长安而<br /><br />&nbsp;&nbsp;&nbsp;&nbsp;急蒲坂。蒲坂一陷，没失盐池，三军口命，济赡理绝。天助大魏，兹计不爽。昔<br /><br />&nbsp;&nbsp;&nbsp;&nbsp;高祖升平之年，无所乏少，犹创置盐官而加典护。非为物而竞利，恐由利而乱俗<br /><br />&nbsp;&nbsp;&nbsp;&nbsp;也。况今王公素餐，百官尸禄，租征六年之粟，调折来岁之资。此皆出入私财，<br /><br />&nbsp;&nbsp;&nbsp;&nbsp;夺人膂力，岂是愿言，事不获已。臣辄符司监将尉，还率所部，依常收税，更听<br /><br />&nbsp;&nbsp;&nbsp;&nbsp;后敕。”及雍州平，除雍州刺史。<br /><br />&nbsp;&nbsp;&nbsp;&nbsp;孝庄初，封上党王，寻改冯翊王，后降为郡公。迁司徒公，加侍中、兼尚书<br /><br />&nbsp;&nbsp;&nbsp;&nbsp;令、大行台，仍镇长安。节闵立，迁太尉公、录尚书事。及韩陵之败，斛斯椿先<br /><br />&nbsp;&nbsp;&nbsp;&nbsp;据河桥，谋诛尔朱。使承业入洛，启节闵诛世隆兄弟之意。孝武初，转太傅，以<br /><br />&nbsp;&nbsp;&nbsp;&nbsp;定策功，更封开国子。承业表请回授其姨兄廷尉卿元洪超次子痢３酰承业生而<br /><br />&nbsp;&nbsp;&nbsp;&nbsp;母亡，为洪超母所抚养，是以求让。许之。<br /><br />&nbsp;&nbsp;&nbsp;&nbsp;武帝入关，承业时镇武牢，亦随赴长安，位太师、录尚书事，封上党王。大<br /><br />&nbsp;&nbsp;&nbsp;&nbsp;统元年，薨，赠假黄钺、大丞相、都督三十州诸军事、雍州刺史，谥曰文宣。<br /><br />&nbsp;&nbsp;&nbsp;&nbsp;承业少轻侠，斗鸡走马，力争杀人，因亡抵龙门将陈兴德家。会赦，乃免。<br /><br />&nbsp;&nbsp;&nbsp;&nbsp;因以后妻罗前夫女吕氏妻兴德兄兴恩以报之。罗年大承业十余岁，酷妒忌。承业<br /><br />&nbsp;&nbsp;&nbsp;&nbsp;雅相敬爱，无姬妾。童侍之中在承业左右嫌疑致死者，乃有数四。前妻张氏二子，<br /><br />&nbsp;&nbsp;&nbsp;&nbsp;子彦、子裕。罗生三子：绍远、士亮、季亮。兄弟皆雄武。<br /><br />&nbsp;&nbsp;&nbsp;&nbsp;子彦本名隽，有膂力，以累从父征讨功，封槐里县子。孝武帝与齐神武构隙，<br /><br />&nbsp;&nbsp;&nbsp;&nbsp;加子彦中军大都督、行台仆射，镇恒农，以为心膂。及从帝入关，封高平郡公，<br /><br />&nbsp;&nbsp;&nbsp;&nbsp;位仪同三司。以从征窦泰、战沙苑功，加开府、侍中。及东复旧京，以子彦兼尚<br /><br />&nbsp;&nbsp;&nbsp;&nbsp;书令、行司州牧，留镇洛阳。后以不利，班师。大统七年，拜太子太傅。<br /><br />&nbsp;&nbsp;&nbsp;&nbsp;子彦少常坠马折臂，肘上骨起寸余。乃命开肉锯骨，流血数升，言戏自若。<br /><br />&nbsp;&nbsp;&nbsp;&nbsp;时以为逾于关羽。末年石发，举体生疮，虽亲戚兄弟以为恶疾。子彦曰：“恶疾<br /><br />&nbsp;&nbsp;&nbsp;&nbsp;如此，难以自明。世无良医，吾其死矣！尝闻恶疾蝮蛇螫之不痛，试为求之，当<br /><br />&nbsp;&nbsp;&nbsp;&nbsp;令兄弟知我。”及于南山得蛇，以股触之，痛楚号叫，俄而肿死。文帝闻之。恸<br /><br />&nbsp;&nbsp;&nbsp;&nbsp;哭曰：“失我良将！”赠雍州刺史。<br /><br />&nbsp;&nbsp;&nbsp;&nbsp;子裕位卫尉少卿。启舍凡阶十七级，为子义贞求官。除左将军，加通直散骑<br /><br />&nbsp;&nbsp;&nbsp;&nbsp;常侍。又以父勋，封平原县伯。<br /><br />&nbsp;&nbsp;&nbsp;&nbsp;义贞弟兕，字若汗。性机辩，强记博闻，雅重宾游，尤善谈论。从魏孝武西<br /><br />&nbsp;&nbsp;&nbsp;&nbsp;迁，别封邺县侯。周天和初，进骠骑大将军、开府仪同三司。历熊、绛二州刺史，<br /><br />&nbsp;&nbsp;&nbsp;&nbsp;并有能名。袭爵平原县公。卒，子炽嗣。<br /><br />&nbsp;&nbsp;&nbsp;&nbsp;炽字仲光，性敏慧，美姿容，颇涉群书，兼长武艺。建德初，周武帝崇尚道<br /><br />&nbsp;&nbsp;&nbsp;&nbsp;法，求学兼经史者为通道馆学士，炽应其选。隋文帝作相，自御正上士擢为丞相<br /><br />&nbsp;&nbsp;&nbsp;&nbsp;府功曹参军，加大都督，封阳平县子，迁稍伯下大夫。以平王谦，拜仪同三司。<br /><br />&nbsp;&nbsp;&nbsp;&nbsp;及帝受禅，炽率官属先入清宫，即授内史舍人、上仪同三司，摄东宫右庶子，出<br /><br />&nbsp;&nbsp;&nbsp;&nbsp;入两宫，甚被委遇。累迁太常少卿，改封饶阳县子，进位开府仪同三司，改授吏<br /><br />&nbsp;&nbsp;&nbsp;&nbsp;部侍郎。大业中，历位大理卿、户部尚书。吐谷浑寇张掖，令炽击之，追至青海，<br /><br />&nbsp;&nbsp;&nbsp;&nbsp;以功授银青光禄大夫。六年，帝幸江都宫，留炽东都居守，摄左候卫将军。卒官，<br /><br />&nbsp;&nbsp;&nbsp;&nbsp;谥曰静。子安世，通事谒者。炽弟晟。<br /><br />&nbsp;&nbsp;&nbsp;&nbsp;晟字季晟，性通敏，略涉书记，善弹工射，矫捷过人。年十八，仕周为司卫<br /><br />&nbsp;&nbsp;&nbsp;&nbsp;上士。初未知名，唯隋文帝一见深异焉，谓曰：“长孙武艺逸群，又多奇略。后<br /><br />&nbsp;&nbsp;&nbsp;&nbsp;之名将，非此子邪？”及突厥摄图请婚，周以赵王招女妻之。周与摄图各相夸竞，<br /><br />&nbsp;&nbsp;&nbsp;&nbsp;妙选骁勇以充使者，因遣晟副汝南公宇文神庆送千金公主至其牙。前后使人数十<br /><br />&nbsp;&nbsp;&nbsp;&nbsp;辈，摄图多不礼之，独爱晟，每共游猎，留之竟岁。尝有二雕，飞而争肉，因以<br /><br />&nbsp;&nbsp;&nbsp;&nbsp;箭两只与晟，请射取之。晟驰往，遇雕相P，遂一发双贯焉。摄图喜，命诸子弟<br /><br />&nbsp;&nbsp;&nbsp;&nbsp;贵人皆相亲友，冀昵近之，以学弹射。其弟处罗侯号突利设，尤得众心，为摄图<br /><br />&nbsp;&nbsp;&nbsp;&nbsp;所忌，密托心腹，阴与晟盟。晟与之游猎，因察山川形势，部众强弱。皆尽知之。<br /><br />&nbsp;&nbsp;&nbsp;&nbsp;还，拜奉车都尉。<br /><br />&nbsp;&nbsp;&nbsp;&nbsp;开皇元年，摄图曰：“我，周家亲也。今隋公自立而不能制，何面目见可贺<br /><br />&nbsp;&nbsp;&nbsp;&nbsp;敦！”因与高宝宁攻陷临渝镇，约诸面部落，谋共南侵。文帝新立，由是大惧，<br /><br />&nbsp;&nbsp;&nbsp;&nbsp;修长城，发兵屯北境。命阴寿镇幽州、虞庆则镇并州，屯兵为之备。<br /><br />&nbsp;&nbsp;&nbsp;&nbsp;晟先知摄图、玷厥、阿波、突利等叔侄兄弟各统强兵，俱号可汗，分居四面，<br /><br />&nbsp;&nbsp;&nbsp;&nbsp;内怀猜忌，外示和同，难以力征，易可离间。因上书曰：“臣于周末，忝充外使，<br /><br />&nbsp;&nbsp;&nbsp;&nbsp;匈奴倚伏，实所具知。玷厥之于摄图，兵强而位下，外名相属，内隙已彰，鼓动<br /><br />&nbsp;&nbsp;&nbsp;&nbsp;其情，必将自战。又处罗侯者，摄图之弟，奸多而势弱，曲取众心，国人爱之，<br /><br />&nbsp;&nbsp;&nbsp;&nbsp;因为摄图所忌。又阿波首鼠，介在其间，颇畏摄图，受其牵率，唯强是与，未有<br /><br />&nbsp;&nbsp;&nbsp;&nbsp;定心。宜远交而近攻，离强而合弱。通使玷厥，说合阿波，则摄图回兵，自防右<br /><br />&nbsp;&nbsp;&nbsp;&nbsp;地。又引处罗，遣连奚、I，则摄图分众，还备左方。道尾猜嫌，腹心离阻，十<br /><br />&nbsp;&nbsp;&nbsp;&nbsp;数年后，承衅讨之，必可一举而空其国。”<br /><br />&nbsp;&nbsp;&nbsp;&nbsp;上省表大悦，因召与语。晟口陈形势，手画山川，写其虚实，皆如指掌。上<br /><br />&nbsp;&nbsp;&nbsp;&nbsp;深嗟异，皆纳用焉。因遣太仆元晖出伊吾道，使诣玷厥，赐以狼头纛，谬为钦敬。<br /><br />&nbsp;&nbsp;&nbsp;&nbsp;玷厥使来，引居摄图使上。反间既行，果相猜贰。授晟车骑将军，出黄龙道，赍<br /><br />&nbsp;&nbsp;&nbsp;&nbsp;敝赐奚、I、契丹等，遣为乡导，得至处罗侯所，深布心腹，诱令内附。<br /><br />&nbsp;&nbsp;&nbsp;&nbsp;二年，摄图号四十万骑，自兰州入，至于周盘，破达奚长儒军。更欲南入，<br /><br />&nbsp;&nbsp;&nbsp;&nbsp;玷厥不从，引兵而去。时晟又说染干诈告摄图曰：“铁勒等反，欲袭其牙。”摄<br /><br />&nbsp;&nbsp;&nbsp;&nbsp;图乃惧，回兵出塞。<br /><br />&nbsp;&nbsp;&nbsp;&nbsp;后数年，突厥大入，发八道元帅出拒之。阿波至凉州，与窦荣定战，贼帅累<br /><br />&nbsp;&nbsp;&nbsp;&nbsp;北。时晟为偏将，使谓之曰：“摄图每来，战皆大胜。阿波才入，便即致败，此<br /><br />&nbsp;&nbsp;&nbsp;&nbsp;乃突厥之耻。且摄图之与阿波，兵势本敌，今摄图日胜，为众所崇，阿波不利，<br /><br />&nbsp;&nbsp;&nbsp;&nbsp;为国生辱。摄图必当因此以罪归于阿波，成其夙计，灭北牙矣。”阿波使至，晟<br /><br />&nbsp;&nbsp;&nbsp;&nbsp;又谓曰：“今达头与隋连和，而摄图不能制。可汗何不依附天子，连结达头，相<br /><br />&nbsp;&nbsp;&nbsp;&nbsp;合为强？此万全之计。岂若丧兵负罪，归就摄图，受其戮辱耶！”阿波纳之，因<br /><br />&nbsp;&nbsp;&nbsp;&nbsp;留塞上。后使人随晟入朝。时摄图与卫王军遇，战于白道，败走。至碛，闻阿波<br /><br />&nbsp;&nbsp;&nbsp;&nbsp;怀贰，乃掩北牙，尽获其众而杀其母。阿波还无所归。西奔玷厥，乞师十余万，<br /><br />&nbsp;&nbsp;&nbsp;&nbsp;东击摄图，复得故地。收散卒，与摄图相攻。阿波频胜，其势益强。摄图又遣使<br /><br />&nbsp;&nbsp;&nbsp;&nbsp;朝贡，公主自请改姓，乞为帝女，上许之。<br /><br />&nbsp;&nbsp;&nbsp;&nbsp;四年，遣晟副虞庆则使于摄图，赐公主姓为杨氏，改封大义公主。摄图奉诏，<br /><br />&nbsp;&nbsp;&nbsp;&nbsp;不肯起拜。晟进曰：“突厥与隋俱是大国天子，可汗不起，安敢违意。但可贺敦<br /><br />&nbsp;&nbsp;&nbsp;&nbsp;为帝女，则可汗是大隋女媚，奈何不敬妇公？”摄图笑谓其达官曰：“须拜妇公。”<br /><br />&nbsp;&nbsp;&nbsp;&nbsp;乃拜受诏。使还称旨，授仪同三司、左勋卫车骑将军。<br /><br />&nbsp;&nbsp;&nbsp;&nbsp;七年，摄图死，遣晟持节拜其弟处罗侯为莫何可汗，以其子雍闾为叶护可汗。<br /><br />&nbsp;&nbsp;&nbsp;&nbsp;处罗侯因晟奏曰：“阿波为天所灭，与五六千骑在山谷间，当取之以献。”时召<br /><br />&nbsp;&nbsp;&nbsp;&nbsp;文武议焉。乐安公元谐曰：“请就彼枭首，以惩其恶。”武阳公李充请生将入朝，<br /><br />&nbsp;&nbsp;&nbsp;&nbsp;显戮而示百姓。上问晟，晟曰：“阿波之恶，非负国家。因其困穷，取而为戮，<br /><br />&nbsp;&nbsp;&nbsp;&nbsp;恐非招远之道。不如两存之。”上曰：“善。”<br /><br />&nbsp;&nbsp;&nbsp;&nbsp;八年，处罗侯死，遣晟往吊，仍赍陈国所献宝器，以赐雍闾。<br /><br />&nbsp;&nbsp;&nbsp;&nbsp;十三年，流人杨钦亡入突厥，诈言彭国公刘昶共宇文氏女谋欲反隋，遣其来<br /><br />&nbsp;&nbsp;&nbsp;&nbsp;密告公主。雍闾信之，乃不修贡。又遣晟出使，微观察焉。公主见晟，言辞不逊，<br /><br />&nbsp;&nbsp;&nbsp;&nbsp;又遣所私胡人安遂迦共钦计议，扇惑雍闾。晟还，以状奏。又遣晟往索钦，雍闾<br /><br />&nbsp;&nbsp;&nbsp;&nbsp;欲勿与，谬曰：“客内无此色人。”晟乃货其达官，知钦所在，夜掩获之，以示<br /><br />&nbsp;&nbsp;&nbsp;&nbsp;雍闾。因发公主私事。国人大耻。雍闾执遂迦等，并以付晟。使还，上大喜，加<br /><br />&nbsp;&nbsp;&nbsp;&nbsp;授开府，仍遣入蕃，闵贝笠骞主。雍闾又表请婚，佥议将许之。晟奏曰：<br /><br />&nbsp;&nbsp;&nbsp;&nbsp;“臣观雍闾反覆无信，特共玷厥有隙，所以依倚国家。纵与为婚，终当必叛。今<br /><br />&nbsp;&nbsp;&nbsp;&nbsp;若得尚公主，承藉威灵，玷厥、染干必又受其征发。强而更反，后恐难图。且染<br /><br />&nbsp;&nbsp;&nbsp;&nbsp;干者，处罗侯之子，素有诚款，于今两世。臣前与相见，亦乞通婚，不如许之，<br /><br />&nbsp;&nbsp;&nbsp;&nbsp;招令南徙。兵少力弱，易可抚驯，使敌雍闾，以为边捍。”上曰：“善。”又遣<br /><br />&nbsp;&nbsp;&nbsp;&nbsp;慰喻染干，许尚公主。<br /><br />&nbsp;&nbsp;&nbsp;&nbsp;十七年，染干遣使随晟来逆女。以宗女封安义公主以妻之。晟说染干南徙，<br /><br />&nbsp;&nbsp;&nbsp;&nbsp;居度斤旧镇。雍闾疾之，亟来抄略。染干伺知动静，辄遣奏闻，是以贼来，每先<br /><br />&nbsp;&nbsp;&nbsp;&nbsp;有备。<br /><br />&nbsp;&nbsp;&nbsp;&nbsp;十九年，染干因晟奏雍闾作攻具。欲打大同城。诏发六总管，并取汉王节度，<br /><br />&nbsp;&nbsp;&nbsp;&nbsp;分道出塞讨之。雍闾惧，复共达头同盟，合力掩袭染干，大战于大长城下。染干<br /><br />&nbsp;&nbsp;&nbsp;&nbsp;败绩，其兄弟子侄尽见杀，而部落亡散。染干与晟独以五骑逼夜南走。至旦，行<br /><br />&nbsp;&nbsp;&nbsp;&nbsp;百余里，收得数百骑。乃相与谋曰：“今兵败入朝，一降人耳，大隋天子岂礼我<br /><br />&nbsp;&nbsp;&nbsp;&nbsp;乎！玷厥虽来，本无冤隙，若往投之，必相存济。”晟知怀贰，乃密遣使者入伏<br /><br />&nbsp;&nbsp;&nbsp;&nbsp;远镇，令速举烽。染干见四烽俱发，问晟：“城上烽然，何也？”晟绐之曰：<br /><br />&nbsp;&nbsp;&nbsp;&nbsp;“城高地迥，必遥见贼来。我国家法，若贼少，举二烽；来多，举三烽；大逼，<br /><br />&nbsp;&nbsp;&nbsp;&nbsp;举四烽。使见贼多而又近耳。”染干大惧，谓其众曰：“追兵已逼，且可投城。”<br /><br />&nbsp;&nbsp;&nbsp;&nbsp;既入镇，晟留其达官执室以领其众，自将染干驰驿入朝。帝大喜，进晟左勋卫骠<br /><br />&nbsp;&nbsp;&nbsp;&nbsp;骑将军，持节护突厥。晟遣降虏觇候雍闾，知其牙内屡有灾变；夜见赤虹，光照<br /><br />&nbsp;&nbsp;&nbsp;&nbsp;数百里。天狗陨，雨血三日；流星坠其营内，有声如雷。每夜自惊，言隋师且至。<br /><br />&nbsp;&nbsp;&nbsp;&nbsp;并遣奏知。寻以染干为意弥豆启人可汗。赐射于武安殿，选善射者十二人，分为<br /><br />&nbsp;&nbsp;&nbsp;&nbsp;两朋。启人曰：“臣由长孙大使得见天子，今日赐射，愿入其朋。”许之。给箭，<br /><br />&nbsp;&nbsp;&nbsp;&nbsp;六发皆入鹿，启人之朋竟胜。时有鸢群飞，上曰：“公善弹，为我取之。”十发<br /><br />&nbsp;&nbsp;&nbsp;&nbsp;俱中，并应丸而落。是日，百官获赉，晟独居多。寻遣领五万人，于朔州筑大利<br /><br />&nbsp;&nbsp;&nbsp;&nbsp;城以处染干。安义公主死，持节送义城公主，复以妻之。晟又奏：“染干部落归<br /><br />&nbsp;&nbsp;&nbsp;&nbsp;者既众，虽在长城内，犹被雍闾抄略。往来辛苦，不得宁居。请徙五原，以河为<br /><br />&nbsp;&nbsp;&nbsp;&nbsp;固。于夏、胜两州间，东西至河，南北四百里，掘为横堑。令处其内，任情放牧，<br /><br />&nbsp;&nbsp;&nbsp;&nbsp;免于抄掠，人必自安。”上并从之。<br /><br />&nbsp;&nbsp;&nbsp;&nbsp;二十年，都蓝大乱，为部下所杀。晟因奏曰：“贼内携离，其主被杀。乘此<br /><br />&nbsp;&nbsp;&nbsp;&nbsp;招诱，必并来降。请遣染干部下，分头招尉。”上许之，果尽来附。达头恐怖，<br /><br />&nbsp;&nbsp;&nbsp;&nbsp;又大集兵。诏晟部领降人，为秦州行军总管，取晋王广节度，出讨达头。达头与<br /><br />&nbsp;&nbsp;&nbsp;&nbsp;王相抗，晟进策曰：“突厥饮泉，易可行毒。”因取诸药，毒水上流。达头人畜<br /><br />&nbsp;&nbsp;&nbsp;&nbsp;饮之多死，大惊曰：“天雨恶水，其亡我乎！”因夜遁。晟追之，斩首千余级，<br /><br />&nbsp;&nbsp;&nbsp;&nbsp;俘百余口。王大喜，引晟入内，同宴极欢。有突厥达官来降，时亦预坐。说言突<br /><br />&nbsp;&nbsp;&nbsp;&nbsp;厥之内，大畏长孙总管，闻其弓声谓为霹雳，见其走马称为闪电。王笑曰：“将<br /><br />&nbsp;&nbsp;&nbsp;&nbsp;军震怒，威行域外，遂与雷霆为比，一何壮哉！”师旋，授上开府仪同三司，复<br /><br />&nbsp;&nbsp;&nbsp;&nbsp;遣还大利城，安抚新附。<br /><br />&nbsp;&nbsp;&nbsp;&nbsp;仁寿元年，晟表奏曰：“臣夜登城楼，望见碛北有赤气，长百余里，皆如雨<br /><br />&nbsp;&nbsp;&nbsp;&nbsp;足，下垂被地。谨验兵书，此名洒血。其下之国，必且破亡。欲灭匈奴，宜在今<br /><br />&nbsp;&nbsp;&nbsp;&nbsp;日。”诏杨素为行军元帅，晟为受降使者，送染干北伐。<br /><br />&nbsp;&nbsp;&nbsp;&nbsp;二年，军次北河，逢贼帅思力俟斤等领兵拒战，晟与大将军梁默击走之，贼<br /><br />&nbsp;&nbsp;&nbsp;&nbsp;众多降。晟又教染干分遣使者，往北方铁勒等部，招携取之。三年，有铁勒思结、<br /><br />&nbsp;&nbsp;&nbsp;&nbsp;伏具、浑、斛薛、阿拔、仆骨等十余部，尽背达头来降附。达头众大溃，西奔吐<br /><br />&nbsp;&nbsp;&nbsp;&nbsp;谷浑。晟送染干，安置于碛口。事毕，入朝。<br /><br />&nbsp;&nbsp;&nbsp;&nbsp;遇文帝崩，匿丧未发。炀帝引晟于大行前委以内衙宿卫，知门禁事，即日拜<br /><br />&nbsp;&nbsp;&nbsp;&nbsp;左领军将军。遇杨谅作逆，敕以本官为相州刺史，发山东兵马，与李雄等共经略<br /><br />&nbsp;&nbsp;&nbsp;&nbsp;之。晟辞以子行布在逆地。帝曰：“公终不以儿害义，其勿辞也。”于是驰遣赴<br /><br />&nbsp;&nbsp;&nbsp;&nbsp;相州。谅破，追还，转武卫将军。<br /><br />&nbsp;&nbsp;&nbsp;&nbsp;大业三年，炀帝幸榆林，欲出塞外，陈兵耀武，经突厥中，指于涿郡。仍恐<br /><br />&nbsp;&nbsp;&nbsp;&nbsp;染干惊惧，先遣晟往喻旨，称述帝意。染干听之，因召所部诸国，奚、I、室韦<br /><br />&nbsp;&nbsp;&nbsp;&nbsp;等种落数十，酋长咸萃。晟见牙中草秽，欲令染干亲自除之，示诸部落，以明威<br /><br />&nbsp;&nbsp;&nbsp;&nbsp;重。乃指帐前草曰：“此根大香。”染干遽取嗅之，曰：“殊不香也。”曰：<br /><br />&nbsp;&nbsp;&nbsp;&nbsp;“国家法，天子行幸所在，诸侯并躬亲洒扫，耘除御路，以表至敬之心。今牙中<br /><br />&nbsp;&nbsp;&nbsp;&nbsp;芜秽，谓是留香草耳。”染干乃悟，曰：“奴罪过！奴之骨肉，皆天子赐也。得<br /><br />&nbsp;&nbsp;&nbsp;&nbsp;效筋力，岂敢有辞？特以旁人不知法耳。”遂拔所佩刀，亲自芟草。其贵人及诸<br /><br />&nbsp;&nbsp;&nbsp;&nbsp;产落争放效之。乃发榆林北境，至于其牙，又东达于蓟，长三千里，广百余步，<br /><br />&nbsp;&nbsp;&nbsp;&nbsp;举国就役而开御道。帝闻益喜焉。后除淮阳太守，未赴任，复为右骁卫将军。<br /><br />&nbsp;&nbsp;&nbsp;&nbsp;五年，卒，年五十八，帝悼惜之。后突厥围雁门，帝叹曰：“向使长孙晟在，<br /><br />&nbsp;&nbsp;&nbsp;&nbsp;不令匈奴至此！”<br /><br />&nbsp;&nbsp;&nbsp;&nbsp;晟好奇计，务立功名。性至孝，居忧毁瘠，为朝士所称。大唐贞观中，追赠<br /><br />&nbsp;&nbsp;&nbsp;&nbsp;司空、上柱国，谥曰献。少子无忌嗣。其长子行布，亦多谋略，有父风。起家汉<br /><br />&nbsp;&nbsp;&nbsp;&nbsp;王谅库直。后遇谅并州起逆，率从南拒官军，留行布守城。遂与豆卢毓闭门拒守<br /><br />&nbsp;&nbsp;&nbsp;&nbsp;谅，城陷，遇害。次子恒安，以兄功授鹰扬郎将。<br /><br />&nbsp;&nbsp;&nbsp;&nbsp;绍远字师，少名仁。宽容有大度，雅好坟籍，聪慧过人。父承业作牧寿春，<br /><br />&nbsp;&nbsp;&nbsp;&nbsp;时绍远年十三。承业管记有王硕者，文学士也，闻绍远强记，遂白承业，求验之。<br /><br />&nbsp;&nbsp;&nbsp;&nbsp;承业命试之。硕乃试以《礼记月令》。于是绍远读数纸，才一遍，诵之若流。硕<br /><br />&nbsp;&nbsp;&nbsp;&nbsp;叹服之。起家司徒府参军事。后以别将讨平河东蜀薛，封东阿县伯。<br /><br />&nbsp;&nbsp;&nbsp;&nbsp;魏孝武西迁，绍远随承业奔赴，以功别封文安县子。大统二年，除太常卿，<br /><br />&nbsp;&nbsp;&nbsp;&nbsp;迁中书令，仍袭父爵。后例降为公，改冯翊郡。恭帝二年，累迁录尚书事。周文<br /><br />&nbsp;&nbsp;&nbsp;&nbsp;每谓群臣曰：“长孙公任使处，令人无反顾忧；汉之萧、寇，何足多也。其容止<br /><br />&nbsp;&nbsp;&nbsp;&nbsp;堂堂，足为当今模楷。”六官建，拜大司乐。周闵践祚，复封上党郡公。<br /><br />&nbsp;&nbsp;&nbsp;&nbsp;初，绍远为太常，广召工人，创造乐器，唯黄钟不调，每恒恨之。尝经韩使<br /><br />&nbsp;&nbsp;&nbsp;&nbsp;君佛寺，闻浮图三层上铎鸣，其音雅合宫调，因取而配奏，方始克谐。乃启明帝<br /><br />&nbsp;&nbsp;&nbsp;&nbsp;曰：“魏氏来宅秦、雍，虽祖述乐章，然黄钟为君，天子之正位，往经创造，历<br /><br />&nbsp;&nbsp;&nbsp;&nbsp;稔无成。方知水行将季，木运伊始，天命有归，灵乐自降。此盖乾坤v助，宗庙<br /><br />&nbsp;&nbsp;&nbsp;&nbsp;致感。方当降物和神，祚隆万世。”诏曰：“朕以菲薄，何德可以当之。此盖天<br /><br />&nbsp;&nbsp;&nbsp;&nbsp;地祖宗之v，亦由公达鉴所致也。”俄改授礼部中大夫。时犹因魏氏旧乐，未遑<br /><br />&nbsp;&nbsp;&nbsp;&nbsp;更造，但去小吕，加大吕而已。绍远上疏陈雅乐，诏并行之。绍远所奏乐，以八<br /><br />&nbsp;&nbsp;&nbsp;&nbsp;为数。故梁黄门侍郎裴正上书，以为昔者大舜欲闻七始，下洎周武，爰制七音。<br /><br />&nbsp;&nbsp;&nbsp;&nbsp;持林钟作黄钟，以为正调之首。诏与绍远详议。<br /><br />&nbsp;&nbsp;&nbsp;&nbsp;正曰：“天子用八，非无典故；县而不击，未闻厥理。且黄钟为天，大吕为<br /><br />&nbsp;&nbsp;&nbsp;&nbsp;地，太蔟为人。今县黄钟而击太蔟，便是虚天位专用人矣。”<br /><br />&nbsp;&nbsp;&nbsp;&nbsp;绍远曰：“夫天不言，四时行焉。地不言，万物生焉。人感中和之气，居变<br /><br />&nbsp;&nbsp;&nbsp;&nbsp;通之道。今县黄钟而击太蔟，是天子端拱，群司奉职。从此而议，何往不可？”<br /><br />&nbsp;&nbsp;&nbsp;&nbsp;正曰：“案《吕氏春秋》曰：‘楚之衰也，为作巫音；齐之衰也，为作大吕。’<br /><br />&nbsp;&nbsp;&nbsp;&nbsp;且大吕以下七钟，皆是林钟之调，何得称为十一月调？专用六月之均，便是欲迎<br /><br />&nbsp;&nbsp;&nbsp;&nbsp;仲冬，犹行季夏。以此而奏，深非至理。”<br /><br />&nbsp;&nbsp;&nbsp;&nbsp;绍远曰：“卿之所言，似欲求胜。若穷理尽性，自伐更深。何者？案《周礼》<br /><br />&nbsp;&nbsp;&nbsp;&nbsp;祀天乐云：‘黄钟为宫，大吕为角。’此则大吕之用，宛而成章。虽知引吕氏之<br /><br />&nbsp;&nbsp;&nbsp;&nbsp;小文，不觉失周公之大礼。且今县大吕，则有黄钟、林钟，二均乃备。春夏则奏<br /><br />&nbsp;&nbsp;&nbsp;&nbsp;林钟，秋冬则奏黄钟，作黄钟不击大吕，作林钟不击黄钟。此所谓左之右之；君<br /><br />&nbsp;&nbsp;&nbsp;&nbsp;子宜之，右之左之，君子有之。而卿不县大吕，止有黄钟一宫，便是季夏之时仍<br /><br />&nbsp;&nbsp;&nbsp;&nbsp;作仲冬之调。以此为至理，无乃不可乎！然《周礼》又云：‘乃奏黄钟，歌大吕，<br /><br />&nbsp;&nbsp;&nbsp;&nbsp;以祀天神。’谓五帝及日月星辰也。王者各以夏之正月，祀感帝于南郊。又朝日<br /><br />&nbsp;&nbsp;&nbsp;&nbsp;以春分，夕月以秋分，依如正礼，并用仲冬之调。又曰：‘奏太蔟，歌应钟，以<br /><br />&nbsp;&nbsp;&nbsp;&nbsp;祭地o。’谓神州及社稷。以春秋二仲，依如正礼，唯奏孟春之宫。自外四望、<br /><br />&nbsp;&nbsp;&nbsp;&nbsp;山川、先妣、先祖，并各周宫，不依月变。略举大纲，则三隅可反。然则还相为<br /><br />&nbsp;&nbsp;&nbsp;&nbsp;宫，虽有其义，引《礼》取证，乃不月别变宫。且黄钟为君，则阳之正位，若随<br /><br />&nbsp;&nbsp;&nbsp;&nbsp;时变易，是君无定体。而卿用林钟，以为正调，便是君臣易位，阴阳相反。正之<br /><br />&nbsp;&nbsp;&nbsp;&nbsp;名器，将何取焉？”<br /><br />&nbsp;&nbsp;&nbsp;&nbsp;正曰：“今用林钟为黄钟者，实得相生之义。既清且韵，妙合真体。然八音<br /><br />&nbsp;&nbsp;&nbsp;&nbsp;平浊，何足可称？”<br /><br />&nbsp;&nbsp;&nbsp;&nbsp;绍远曰：“天者阳位，故其音平而浊，浊则君声。地者阴位，故其音急而清，<br /><br />&nbsp;&nbsp;&nbsp;&nbsp;清则臣调。然急清者于体易绝，平浊者在义可久。可久可大，王者之基。至于郑、<br /><br />&nbsp;&nbsp;&nbsp;&nbsp;卫新声，非不清韵，若欲施之圣世，吾所不取也。”于是遂定，以八为数焉。<br /><br />&nbsp;&nbsp;&nbsp;&nbsp;寻拜京兆尹，历少保、小司空，出为河州刺史。河右戎落，向化日近，同姓<br /><br />&nbsp;&nbsp;&nbsp;&nbsp;婚姻，因以成俗。绍远导之以礼，大革弊风。政存简恕，百姓悦服。入为小宗伯。<br /><br />&nbsp;&nbsp;&nbsp;&nbsp;武帝读史书，见武王克殷而作七始，又欲废八县七，并除黄钟之正宫，用林<br /><br />&nbsp;&nbsp;&nbsp;&nbsp;钟为调首。绍远奏云：“天子县八，百王共轨。下逮周武，甫修七始之音。详诸<br /><br />&nbsp;&nbsp;&nbsp;&nbsp;经义，又无废八之典。且黄钟为君，天子正位，今欲废之，未见其可。臣案《周<br /><br />&nbsp;&nbsp;&nbsp;&nbsp;礼》奏黄钟，歌大吕，此则先圣之弘范，不易之明证。愿勿轻变古典，趣改乐章。”<br /><br />&nbsp;&nbsp;&nbsp;&nbsp;帝默然久之，曰：“朕欲废八县七者，所望体本求直，岂苟易名。当更思其义。”<br /><br />&nbsp;&nbsp;&nbsp;&nbsp;后竟行七音。<br /><br />&nbsp;&nbsp;&nbsp;&nbsp;属绍远遘疾，未获面陈。虑有司遽捐乐器，乃与乐部齐树书曰：“伏闻朝廷<br /><br />&nbsp;&nbsp;&nbsp;&nbsp;前议，而欲废八县七。然则天子县八，有自来矣。古先圣，殊涂一致；逮周武克<br /><br />&nbsp;&nbsp;&nbsp;&nbsp;殷，逆取顺守，专用干戈，事乖揖让。反求经义，是用七音，盖非万代不易之典。<br /><br />&nbsp;&nbsp;&nbsp;&nbsp;其县八笋，不得毁之。宜待吾疾瘳，当别奏闻。”此后绍远疾笃，乃命其子览<br /><br />&nbsp;&nbsp;&nbsp;&nbsp;曰：“夫黄钟者，天子之宫。大吕者，皇后之位。今废黄钟之位，是禄去王室。<br /><br />&nbsp;&nbsp;&nbsp;&nbsp;若用林钟为首，是政出私门。将恐八百之祚，不得同姬周之永也。吾既为人臣，<br /><br />&nbsp;&nbsp;&nbsp;&nbsp;义无寝默，必舆疾固争阙庭。”后疾甚，乃上遗表曰：“谨案《春秋》隐公《传》<br /><br />&nbsp;&nbsp;&nbsp;&nbsp;云：‘天子用八。’周礼云天子县二八，氏之钟十六，母句氏之磬十六。汉<br /><br />&nbsp;&nbsp;&nbsp;&nbsp;成帝获古磬十六。《周礼图》县十六。此数事者，照烂典章。扬n而言，足为<br /><br />&nbsp;&nbsp;&nbsp;&nbsp;龟镜。伏惟陛下受图苍帝，接统玄精，秦、汉以还，独为称首。至如周武，有事<br /><br />&nbsp;&nbsp;&nbsp;&nbsp;干戈，臣独鄙之，而况陛下。以臣自揣余息，匪夕伊朝。伏愿珍御万机，不劳改<br /><br />&nbsp;&nbsp;&nbsp;&nbsp;八从七。”帝省表涕零，重赠柱国大将军，谥曰献，号乐祖，配飨庙庭。子览嗣。<br /><br />&nbsp;&nbsp;&nbsp;&nbsp;览字休因，性弘雅，有器度，喜愠不形于色。略涉书记，尤晓钟律。周明帝<br /><br />&nbsp;&nbsp;&nbsp;&nbsp;时，为大都督。明帝以览性质淳和，堪为师表，使事鲁公，甚见亲善。及鲁公即<br /><br />&nbsp;&nbsp;&nbsp;&nbsp;位，是为武帝，超拜车骑大将军。每公卿上奏，必令省读。览有口辩，声气雄壮，<br /><br />&nbsp;&nbsp;&nbsp;&nbsp;凡所宣传，百僚属目。帝每嘉叹之。览初名善，帝谓曰：“朕以万机委卿先览。”<br /><br />&nbsp;&nbsp;&nbsp;&nbsp;遂赐名焉。及诛宇文护，以功进封薛国公，累迁小司空。从平齐，进位柱国。武<br /><br />&nbsp;&nbsp;&nbsp;&nbsp;帝崩，受遗辅政。宣帝时，位上柱国、大司徒，历同、泾二州刺史。隋文帝为丞<br /><br />&nbsp;&nbsp;&nbsp;&nbsp;相，转宜州刺史。开皇二年，将有事于江南，征为东南道行军元帅，统八总管出<br /><br />&nbsp;&nbsp;&nbsp;&nbsp;寿阳，水陆俱进。师临江，陈人大骇。会陈宣帝殂，览欲乘衅灭之，监军高G以<br /><br />&nbsp;&nbsp;&nbsp;&nbsp;礼不伐丧，乃还。文帝命览与安德王杨雄、上柱国元谐、李充、左仆射高G、右<br /><br />&nbsp;&nbsp;&nbsp;&nbsp;卫大将军虞庆则、吴州总管贺若弼等同宴。上曰：“朕昔在周朝，备展诚节。但<br /><br />&nbsp;&nbsp;&nbsp;&nbsp;苦被猜忌，每致寒心。为臣若此，竟何情赖！朕与公等，共享终吉。罪非谋逆，<br /><br />&nbsp;&nbsp;&nbsp;&nbsp;一无所问。朕亦知公至诚侍太子，宜数参见之。柱臣素望，实属于公。宜识朕意。”<br /><br />&nbsp;&nbsp;&nbsp;&nbsp;其恩礼如此。又为蜀王秀纳览女为妃。后为泾州刺史。卒官。<br /><br />&nbsp;&nbsp;&nbsp;&nbsp;子洪嗣，位宋顺临三州刺史、司农少卿、北平太守。<br /><br />&nbsp;&nbsp;&nbsp;&nbsp;澄字士亮，年十岁，司徒李琰之见而奇之，遂以女妻焉。十四从父承业征讨，<br /><br />&nbsp;&nbsp;&nbsp;&nbsp;有智谋，勇冠诸将。以功封西华县侯。及长，容貌魁岸，风仪温雅。魏大统中，<br /><br />&nbsp;&nbsp;&nbsp;&nbsp;历位豫、渭二州刺史。以军功，别封永宁县伯，寻进覆津县侯。<br /><br />&nbsp;&nbsp;&nbsp;&nbsp;魏文帝与周文及群公宴，从容曰：“《孝经》一卷，人行之本，诸君宜各引<br /><br />&nbsp;&nbsp;&nbsp;&nbsp;《孝经》之要言。”澄应声曰：“夙夜匪懈，以事一人。”座中有人次云：“匡<br /><br />&nbsp;&nbsp;&nbsp;&nbsp;救其恶。”既出西阁，周文深叹澄之合机，而谴其次答者。<br /><br />&nbsp;&nbsp;&nbsp;&nbsp;周孝闵帝践阼，拜大将军，进爵义门郡公。出为玉壁总管，颇有威信。卒于<br /><br />&nbsp;&nbsp;&nbsp;&nbsp;镇，赠柱国，谥曰简。自丧初至及葬，明帝三临之。典祀中大夫宇文容谏曰：<br /><br />&nbsp;&nbsp;&nbsp;&nbsp;“君临臣丧，自有节制。今乘舆屡降，恐乖典礼。”帝不从。其为上所追惜如此。<br /><br />&nbsp;&nbsp;&nbsp;&nbsp;子嵘嗣。<br /><br />&nbsp;&nbsp;&nbsp;&nbsp;弟礼，少以父任为散骑侍郎，与襄城公卢鲁元等内侍。恭敏有才志。<br /><br />&nbsp;&nbsp;&nbsp;&nbsp;太武宠信之，曰：“其父亲近吾祖，子在我左右，不亦宜乎。”<br /><br />&nbsp;&nbsp;&nbsp;&nbsp;长孙肥，代人也。昭成时，年十三，以选内侍。少有雅度，果毅少言。道武<br /><br />&nbsp;&nbsp;&nbsp;&nbsp;之在独孤及贺兰部，常侍从，御侮左右，帝深信仗之。登国初，与莫题等俱为大<br /><br />&nbsp;&nbsp;&nbsp;&nbsp;将，屡有军功。后从平中山，以功赐爵琅邪公。迁卫尉卿，改爵卢乡。时中山太<br /><br />&nbsp;&nbsp;&nbsp;&nbsp;守仇儒不乐内徙，亡匿赵郡，推赵准为主。妄造妖言云：“燕东倾，赵当续。欲<br /><br />&nbsp;&nbsp;&nbsp;&nbsp;知其名，淮水不足。”准喜而从之，自号钜鹿公，儒为长史。据关城，连引丁零，<br /><br />&nbsp;&nbsp;&nbsp;&nbsp;杀害长吏。肥讨破准于九门，斩仇儒，禽准。诏以儒肉食准，传送京师，辕之于<br /><br />&nbsp;&nbsp;&nbsp;&nbsp;市，夷其族。除肥兖州刺史。<br /><br />&nbsp;&nbsp;&nbsp;&nbsp;姚平之寇平阳，道武征肥与毗陵王顺等为前锋。平退保柴壁，帝进攻屠之。<br /><br />&nbsp;&nbsp;&nbsp;&nbsp;遣肥还镇兖州，抚慰河南，威信著于淮泗。善策谋，勇冠诸将。前后征讨，未尝<br /><br />&nbsp;&nbsp;&nbsp;&nbsp;失败。故每有大难，令肥当之；南平中原，西摧羌寇，肥功居多，赏赐千计。后<br /><br />&nbsp;&nbsp;&nbsp;&nbsp;降爵蓝田侯。卒，谥曰武，陪葬金陵。子翰袭爵。<br /><br />&nbsp;&nbsp;&nbsp;&nbsp;翰少有父风。道武时，以善骑射，为猎郎。明元之在外，翰与元磨浑等潜谋<br /><br />&nbsp;&nbsp;&nbsp;&nbsp;奉迎。明元即位，与磨浑等拾遗左右。以功累迁平南将军。率众镇北境，威名甚<br /><br />&nbsp;&nbsp;&nbsp;&nbsp;著。太武即位，封平阳王。蠕蠕大檀之入寇云中，太武亲征之。遣翰与东平公娥<br /><br />&nbsp;&nbsp;&nbsp;&nbsp;清出长川讨大檀。大檀北遁，追击克获而还。迁司徒。从袭赫连昌，破之。翰清<br /><br />&nbsp;&nbsp;&nbsp;&nbsp;正严明，喜抚将士，薨，太武为之流涕，亲临其丧。丧礼依安城王叔孙俊故事。<br /><br />&nbsp;&nbsp;&nbsp;&nbsp;谥曰威，陪葬金陵。<br /><br />&nbsp;&nbsp;&nbsp;&nbsp;子成袭爵，降为公，位南部尚书。卒，陪葬金陵。翰弟陵，位驾部尚书。性<br /><br />&nbsp;&nbsp;&nbsp;&nbsp;宽厚，好学爱士。封吴郡公，赠吴郡王。谥恭，陪葬金陵。<br /><br />&nbsp;&nbsp;&nbsp;&nbsp;论曰：昭成之末，众叛亲离。长孙嵩宽厚沈毅，任重王室，历事累世，邈为<br /><br />&nbsp;&nbsp;&nbsp;&nbsp;元老。生则宗臣，殁祀清庙，美矣！俭器识明允，智谋通赡，堂堂焉有公辅之望，<br /><br />&nbsp;&nbsp;&nbsp;&nbsp;謇謇焉有王臣之节。而处朝廷之日少，在方岳之日多，何哉？平识具该通，出内<br /><br />&nbsp;&nbsp;&nbsp;&nbsp;流誉，取诸开物成务，盖亦有隋之榱桷也。道生恭慎廉约，兼著威名，见知明主，<br /><br />&nbsp;&nbsp;&nbsp;&nbsp;声入歌奏。二公并列，晖炫朝野，门祉世禄，荣被后昆。虽汉世八王，无以方其<br /><br />&nbsp;&nbsp;&nbsp;&nbsp;茂绩；张氏七叶，不能譬此重光。子彦勇烈绝伦，绍远乐声特妙；炽乃早称英俊，<br /><br />&nbsp;&nbsp;&nbsp;&nbsp;览乃独擅雄辩。不然则何以并统师旅，俱司礼阁，钟鼎不坠，且公且侯？晟体资<br /><br />&nbsp;&nbsp;&nbsp;&nbsp;英武，兼包奇略。因机制变，怀彼戎夷，倾巢尽落，屈膝稽颡。塞垣绝鸣镝之旅，<br /><br />&nbsp;&nbsp;&nbsp;&nbsp;渭桥有单于之拜。惠流边朔，功光王府，保兹世禄，不亦宜乎！肥结发内侍，雄<br /><br />&nbsp;&nbsp;&nbsp;&nbsp;武自立，军锋所指，罔不弃散，关、张万人敌，未足多也。翰有父风，不殒先构，<br /><br />&nbsp;&nbsp;&nbsp;&nbsp;临丧加礼，抑有由哉！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1745);">加入书签</a><a
                        href="1743.html">上一页</a>&larr;<a href="index.html">返回列表</a>&rarr;<a
                            href="1747.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1743.html"; var next_page = "1747.html"; var index_page = "index.html"; var sortid = "9"; var article_id = "29"; var chapter_id = "1745"; var articlename = "北史"; var chaptername = " 卷二十二 列传第十"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>