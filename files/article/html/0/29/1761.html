<!DOCTYPE html>
<html>
<head>
<meta charset="gbk" />
<title>北史- 卷三十 列传第十八-在线阅读-哈西文学网</title>
<meta name="keywords" content="李延寿，北史， 卷三十 列传第十八全文， 卷三十 列传第十八在线阅读 哈西文学网" />
<meta name="description" content="哈西文学网提供李延寿的北史  卷三十 列传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1761.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1761.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 列传第十八</h1>
            <div class="link xb">
                <a href="1759.html">上一页</a>&larr;<a href="index.html">返回列表</a>&rarr;<a
                    href="1764.html">下一页</a></div>			
            <div id="BookText">&nbsp;&nbsp;&nbsp;&nbsp;○卢玄（玄孙思道昌衡元明潜）卢柔（子恺）卢观（弟仲宣彪<br /><br />&nbsp;&nbsp;&nbsp;&nbsp;从子文伟）卢同（子斐兄子景裕景裕弟辩光光子贲光从弟勇）卢诞<br /><br />&nbsp;&nbsp;&nbsp;&nbsp;卢玄，字子真，范阳涿人也。曾祖谌，晋司空刘琨从事中郎。祖偃，父邈，<br /><br />&nbsp;&nbsp;&nbsp;&nbsp;并仁慕容氏。偃为营丘太守，邈为范阳太守，皆以儒雅称。<br /><br />&nbsp;&nbsp;&nbsp;&nbsp;神`四年，太武辟召天下儒俊，以玄为首。授中书博士，迁侍郎，本州大中<br /><br />&nbsp;&nbsp;&nbsp;&nbsp;正。使冯弘，称臣请附。外兄司徒崔浩每与言辄叹曰：“对子真，使我怀古之情<br /><br />&nbsp;&nbsp;&nbsp;&nbsp;更深。”浩大欲齐整人伦，分明姓族。玄曰：“创制立事，各有其时，乐为此者，<br /><br />&nbsp;&nbsp;&nbsp;&nbsp;讵几人也？宜三思。”浩当时虽无以异之，竟于不纳。浩败，颇亦由此。后赐爵<br /><br />&nbsp;&nbsp;&nbsp;&nbsp;固安子，散骑常侍，使宋。宋文帝与之言，嘉叹良久，曰：“中郎，卿曾祖也！”<br /><br />&nbsp;&nbsp;&nbsp;&nbsp;还，遇疾，归乡卒。赠平东将军、幽州刺史、固安侯，谥曰宣。<br /><br />&nbsp;&nbsp;&nbsp;&nbsp;子度世，字子迁。幼聪达，有计数。为中书学生，应选东宫。弱冠，与从兄<br /><br />&nbsp;&nbsp;&nbsp;&nbsp;遐俱以学行为时流所重。遐特为崔浩所敬，位至尚书、光禄大夫、范阳子。<br /><br />&nbsp;&nbsp;&nbsp;&nbsp;度世后以崔浩事，弃官逃于高阳郑罴家，罴匿之。使者囚罴长子，将加捶楚。<br /><br />&nbsp;&nbsp;&nbsp;&nbsp;罴诫之曰：“君子杀身以成仁，汝虽死勿言。”子奉父言，遂被拷掠，乃至火k<br /><br />&nbsp;&nbsp;&nbsp;&nbsp;其体，因以物故，卒无所言。度世后令弟娶罴妹，以报其恩。太武临江，宋文使<br /><br />&nbsp;&nbsp;&nbsp;&nbsp;其殿上将军黄延年至。帝问曰：“卢度世坐与崔浩亲通，逃命江表，应已至彼。”<br /><br />&nbsp;&nbsp;&nbsp;&nbsp;延年对曰：“都下无闻，当必不至。”帝诏东宫赦度世宗族逃亡籍没者，度世乃<br /><br />&nbsp;&nbsp;&nbsp;&nbsp;出。拜中书侍郎，袭爵。<br /><br />&nbsp;&nbsp;&nbsp;&nbsp;兴安初，兼太常卿，立保太后父辽西献王庙，进爵为侯。后除散骑侍郎，使<br /><br />&nbsp;&nbsp;&nbsp;&nbsp;宋，应对宋侍中柳元景失衷。还，被禁劾，经年乃释。除济州刺史。州接边境，<br /><br />&nbsp;&nbsp;&nbsp;&nbsp;将士数相侵掠。度世乃禁勒所统，还其俘虏，二境以宁。后坐事免。寻除青州刺<br /><br />&nbsp;&nbsp;&nbsp;&nbsp;史，未拜，卒，谥曰惠。四子，伯源、敏、昶、尚之。<br /><br />&nbsp;&nbsp;&nbsp;&nbsp;初，玄有五子，唯度世嫡，余皆别生。崔浩之难，其庶兄弟恒欲害之，度世<br /><br />&nbsp;&nbsp;&nbsp;&nbsp;常深忿恨。及度世有子，每诫绝妾孽，以防后患。至伯源兄弟，婢妾生子，虽形<br /><br />&nbsp;&nbsp;&nbsp;&nbsp;貌相类，皆不举接。为识者所非。<br /><br />&nbsp;&nbsp;&nbsp;&nbsp;伯源小名阳乌，性温雅寡欲，有祖父风。敦尚学业，闺门和睦。袭侯爵，降<br /><br />&nbsp;&nbsp;&nbsp;&nbsp;为伯。累加秘书监、本州大中正。时孝文帝将立冯后，先问伯源。请更简卜。帝<br /><br />&nbsp;&nbsp;&nbsp;&nbsp;曰：“以先后之侄，朕意已定。”伯源曰：“虽奉敕如此，然臣心实有未尽。”<br /><br />&nbsp;&nbsp;&nbsp;&nbsp;及朝臣集议，执意如前。冯诞有盛宠，深以为恨，伯源不以介怀。及孝文议伐齐，<br /><br />&nbsp;&nbsp;&nbsp;&nbsp;伯源表以为万乘亲戎，转运难继。诏虽不从，而优答之。寻以齐武帝殂，停师。<br /><br />&nbsp;&nbsp;&nbsp;&nbsp;时泾州羌叛，残破城邑。伯源以步骑六千号三万，徐行而进。未经三旬，贼<br /><br />&nbsp;&nbsp;&nbsp;&nbsp;众逃散。降者数万口，唯枭首恶，余悉不问。诏兼侍中。<br /><br />&nbsp;&nbsp;&nbsp;&nbsp;初，伯源年十四，尝诣长安。将还，饯送者五十余人，别于渭北。有相者扶<br /><br />&nbsp;&nbsp;&nbsp;&nbsp;风人王逵曰：“诸君皆不如此卢郎，虽位不副实，然得声名甚盛，望逾公辅。后<br /><br />&nbsp;&nbsp;&nbsp;&nbsp;二十余年，当制命关右，愿不相忘。”此行也，相者年过八十，诣军门请见，言<br /><br />&nbsp;&nbsp;&nbsp;&nbsp;叙平生。未几，守仪曹尚书。<br /><br />&nbsp;&nbsp;&nbsp;&nbsp;及齐雍州刺史曹武请降，乃以伯源为使持节、安南将军，督前锋诸军，径赴<br /><br />&nbsp;&nbsp;&nbsp;&nbsp;樊、邓。辞以儒生不行军事，帝不许。伯源曰：“臣恐曹武为周鲂耳。陛下宜审<br /><br />&nbsp;&nbsp;&nbsp;&nbsp;之。”武果伪降。伯源乃进攻赭阳，师败，坐免官爵。寻曹母忧。服阕，兼太尉<br /><br />&nbsp;&nbsp;&nbsp;&nbsp;长史。<br /><br />&nbsp;&nbsp;&nbsp;&nbsp;后为徐州京兆王愉兼长史。愉时年少，事无巨细，多决于伯源。伯源以诚信<br /><br />&nbsp;&nbsp;&nbsp;&nbsp;御物，甚得东南人和。南徐州刺史沈陵密谋叛，伯源屡有表闻，朝廷不纳。陵果<br /><br />&nbsp;&nbsp;&nbsp;&nbsp;逃叛。陵之余党，伯源皆抚而赦之，唯归罪于陵，由是众心乃安。<br /><br />&nbsp;&nbsp;&nbsp;&nbsp;景明初，卒于秘书监，年四十八，赠幽州刺史，复本爵固安伯。谥曰懿。<br /><br />&nbsp;&nbsp;&nbsp;&nbsp;初，谌父志，法钟繇书，子孙传业，累世有能名。至邈以上，兼善草迹。伯<br /><br />&nbsp;&nbsp;&nbsp;&nbsp;源习家法，代京宫殿，多其所题。白马公崔宏亦善书，世传卫体。魏初工书者，<br /><br />&nbsp;&nbsp;&nbsp;&nbsp;崔、卢二门。伯源与李冲特相友善，冲重伯源门风，伯源私冲才官，故结为婚姻，<br /><br />&nbsp;&nbsp;&nbsp;&nbsp;往来亲密。至于伯源荷孝文意遇，颇亦由冲。伯源有八子。<br /><br />&nbsp;&nbsp;&nbsp;&nbsp;长子道将，字祖业。应袭父爵而让第八弟道舒，诏不许。道将引清河王国常<br /><br />&nbsp;&nbsp;&nbsp;&nbsp;侍韩子熙让弟采鲁阳男之例，诏乃许之。道将涉猎经史，风气謇谔，颇有文才，<br /><br />&nbsp;&nbsp;&nbsp;&nbsp;为一家后来之寇，诸父并敬惮之。彭城王勰、任城王澄皆虚衿相待。勰为中军大<br /><br />&nbsp;&nbsp;&nbsp;&nbsp;将军，辟行参军。累迁燕郡太守。道将下车表乐毅、霍原之墓，为之立祠。优礼<br /><br />&nbsp;&nbsp;&nbsp;&nbsp;儒生，厉劝学业，敦课农桑，垦田岁倍。卒于司徒司马，赠太常卿，谥曰献。所<br /><br />&nbsp;&nbsp;&nbsp;&nbsp;为文笔数十篇。<br /><br />&nbsp;&nbsp;&nbsp;&nbsp;子怀祖，太学博士、员外散骑侍郎，卒。子庄，少有美名，位都水使者，卒<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;怀祖弟怀仁，字子友，涉学有辞。性恬静，萧然有闲雅致。历太尉记室、弘<br /><br />&nbsp;&nbsp;&nbsp;&nbsp;农郡守，不之任，卜居陈留界。所著诗赋铭颂二万余言，撰《中表实录》二十卷。<br /><br />&nbsp;&nbsp;&nbsp;&nbsp;怀仁有行检，善与人交。与琅邪王衍、陇西李寿之情好相得。常语衍云：“昔太<br /><br />&nbsp;&nbsp;&nbsp;&nbsp;丘道广，许劭知而不顾；嵇生峭立，钟会遇而绝言。吾处季、孟之间，去其太甚。”<br /><br />&nbsp;&nbsp;&nbsp;&nbsp;衍以为然。<br /><br />&nbsp;&nbsp;&nbsp;&nbsp;子彦卿，有学尚，仕隋位御史。撰《后魏纪》三十卷。贞观中位石门令、东<br /><br />&nbsp;&nbsp;&nbsp;&nbsp;宫学士。道将弟道亮，字仲业，隐居不仕。子思道。<br /><br />&nbsp;&nbsp;&nbsp;&nbsp;思道字子行，聪爽俊辩，通M不羁。年十六，中山刘松为人作碑铭，以示<br /><br />&nbsp;&nbsp;&nbsp;&nbsp;思道。思道读之，多所不解。乃感激读书，师事河间邢子才。后复为文示松，松<br /><br />&nbsp;&nbsp;&nbsp;&nbsp;不能甚解。乃喟然叹曰：“学之有益，岂徒然哉！”因就魏收借异书。数年间，<br /><br />&nbsp;&nbsp;&nbsp;&nbsp;才学兼著。然不持操行，好轻侮人物。齐天保中，《魏史》成，思道多所非毁。<br /><br />&nbsp;&nbsp;&nbsp;&nbsp;由是前后再被笞辱，因而落泊不调。<br /><br />&nbsp;&nbsp;&nbsp;&nbsp;后左仆射杨遵彦荐之于朝，解褐司空行参军、长兼员外散骑侍郎，直中书省。<br /><br />&nbsp;&nbsp;&nbsp;&nbsp;文宣帝崩，当朝文士各作挽歌十首，择其善者而用之。魏收、阳休之、祖孝征等<br /><br />&nbsp;&nbsp;&nbsp;&nbsp;不过得一二首，唯思道独有八篇。故时人称为“八米卢郎”。后漏泄省中语，出<br /><br />&nbsp;&nbsp;&nbsp;&nbsp;为丞相西阁祭酒。历太子舍人、司徒录事参军。每居官，多被谴辱。后以擅用库<br /><br />&nbsp;&nbsp;&nbsp;&nbsp;钱，免归家。尝于蓟北，怅然感慨，为五言诗见意，世以为工。后为给事黄门侍<br /><br />&nbsp;&nbsp;&nbsp;&nbsp;郎，待诏文林馆。<br /><br />&nbsp;&nbsp;&nbsp;&nbsp;周武帝平齐，授仪同三司，追赴长安。与同辈阳休之等数人作《听蝉鸣篇》。<br /><br />&nbsp;&nbsp;&nbsp;&nbsp;思道所为，词意清切，为时人所重。新野庾信遍览诸同作者，而深叹美之。未几，<br /><br />&nbsp;&nbsp;&nbsp;&nbsp;母疾，还乡。遇同郡祖英伯及从兄昌期等举兵作乱，思道豫焉。柱国宇文神举讨<br /><br />&nbsp;&nbsp;&nbsp;&nbsp;平之。思道罪当斩，已在死中。神举素闻其名，引出，令作露布。援笔立成，文<br /><br />&nbsp;&nbsp;&nbsp;&nbsp;不加点。神举嘉而宥之。后除掌教上士。隋文帝为丞相，迁武阳太守。位下，不<br /><br />&nbsp;&nbsp;&nbsp;&nbsp;得志，为《孤鸿赋》以寄其情。其序曰：<br /><br />&nbsp;&nbsp;&nbsp;&nbsp;余志学之岁，自乡里游京师，便见识知音，历受群公之眷。年登弱冠，甫就<br /><br />&nbsp;&nbsp;&nbsp;&nbsp;朝列；谈者过误，遂窃虚名。通人杨令君、邢特进以下，皆分庭致敬，倒屣相接，<br /><br />&nbsp;&nbsp;&nbsp;&nbsp;翦拂吹嘘，长其光价。而才本驽拙，性实疏懒，势利货殖，淡然不营。虽笼绊朝<br /><br />&nbsp;&nbsp;&nbsp;&nbsp;市，且三十载，而独往之心，未始去怀抱也。<br /><br />&nbsp;&nbsp;&nbsp;&nbsp;摄生舛和，有少气疾。分符坐啸，作守东原。洪河之湄，沃野弥望，嚣务既<br /><br />&nbsp;&nbsp;&nbsp;&nbsp;屏，鱼鸟为邻。有离群之鸿，为罗者所获，野人驯养，贡之于余。置诸池庭，朝<br /><br />&nbsp;&nbsp;&nbsp;&nbsp;夕赏玩，既用销忧，兼以轻疾。《大易》称“鸿渐于陆”，羽仪盛也。扬子曰<br /><br />&nbsp;&nbsp;&nbsp;&nbsp;“鸿飞冥冥”，骞翥高也。《淮南子》云“东归碣石”，违溽暑也。平子赋“南<br /><br />&nbsp;&nbsp;&nbsp;&nbsp;翔衡阳”，避祁寒也。若其雅步清音，远心高韵，g鸾已降，罕见其俦。而铩翮<br /><br />&nbsp;&nbsp;&nbsp;&nbsp;墙阴，偶影独立，唼喋秕稗，鸡鹜为伍，不亦伤乎。<br /><br />&nbsp;&nbsp;&nbsp;&nbsp;余五十之年，忽焉已至，永言身事，慨然多绪，乃为之赋，聊以自慰云。<br /><br />&nbsp;&nbsp;&nbsp;&nbsp;开皇初，以母老，表请解职，优诏许之。思道恃才地，多所陵轹，由是官途<br /><br />&nbsp;&nbsp;&nbsp;&nbsp;沦滞。既而又著《劳生论》，指切当世。岁余，奉诏郊劳陈使。顷之，遭母忧。<br /><br />&nbsp;&nbsp;&nbsp;&nbsp;未几，起为散骑侍郎，参内史侍郎事。于时，议置六卿，将除大理。思道上奏曰：<br /><br />&nbsp;&nbsp;&nbsp;&nbsp;“省有驾部，寺留太仆；省有刑部，寺除大理。斯则重畜产而贱刑名，诚为不可。”<br /><br />&nbsp;&nbsp;&nbsp;&nbsp;又陈殿庭非杖罚之所，朝臣犯笞罪，请以赎论。上悉嘉纳之。是岁，卒于京师。<br /><br />&nbsp;&nbsp;&nbsp;&nbsp;上甚惜之，遣使吊祭焉。集二十卷，行于世。子赤松，大业中，位河东县长。<br /><br />&nbsp;&nbsp;&nbsp;&nbsp;道亮弟道裕，字宁祖。少以学尚知名，风仪兼美。尚献文女乐浪长公主，拜<br /><br />&nbsp;&nbsp;&nbsp;&nbsp;驸马都尉。历位中书侍郎、太子中庶子、幽州大中正，卒于泾州刺史，谥曰文。<br /><br />&nbsp;&nbsp;&nbsp;&nbsp;道裕弟道虔，字庆祖。粗闲经史，兼通算术。尚孝文女济南长公主，拜驸马<br /><br />&nbsp;&nbsp;&nbsp;&nbsp;都尉。公主骄淫，声秽遐迩，无疾暴薨，时云道虔所害。宣武秘其事，不苦穷之。<br /><br />&nbsp;&nbsp;&nbsp;&nbsp;后灵太后追主薨事，黜道虔，令终身不仕。道虔外生李，尚庄帝姊丰亭公主，<br /><br />&nbsp;&nbsp;&nbsp;&nbsp;因相藉托。永安中，除辅国将军、通直常侍。以议历勋，赐爵临淄伯。天平中，<br /><br />&nbsp;&nbsp;&nbsp;&nbsp;历都官尚书、本州大中正，幽州刺史，加卫大将军。卒官，赠尚书右仆射、司空<br /><br />&nbsp;&nbsp;&nbsp;&nbsp;公、瀛州刺史，谥曰文恭。<br /><br />&nbsp;&nbsp;&nbsp;&nbsp;道虔好《礼》学，难齐尚书令王俭《丧服集记》七十余条。为尚书同寮于草<br /><br />&nbsp;&nbsp;&nbsp;&nbsp;屋下设鸡黍之膳，谈者以为高。昧旦将上省，必见其弟然后去。奴在马上弹琵琶，<br /><br />&nbsp;&nbsp;&nbsp;&nbsp;道虔闻之，杖奴一百。公主二子，昌寓宇、昌仁。昌宇不慧，昌仁早卒。道虔又<br /><br />&nbsp;&nbsp;&nbsp;&nbsp;娶司马氏，有子昌裕。后司马氏见出，更娉元氏，甚聪悟，常升高座讲《老子》。<br /><br />&nbsp;&nbsp;&nbsp;&nbsp;道虔从弟元明隔纱帷以听焉。元氏生二子，昌斯、昌衡，昌衡最知名。<br /><br />&nbsp;&nbsp;&nbsp;&nbsp;昌衡字子均，小字龙子。沈靖有才识，风神淡雅，容止可法。博涉经史，工<br /><br />&nbsp;&nbsp;&nbsp;&nbsp;草行书。从弟思道，小字释奴，宗中称英妙，昌衡与之俱被推重。故幽州语曰：<br /><br />&nbsp;&nbsp;&nbsp;&nbsp;“卢家千里，释奴、龙子。”仕魏，兼太尉外兵参军。齐受禅，历平恩令。右仆<br /><br />&nbsp;&nbsp;&nbsp;&nbsp;射祖孝征荐为尚书金部郎。孝征每曰：“吾用卢子均为尚书郎，自谓无愧幽明。”<br /><br />&nbsp;&nbsp;&nbsp;&nbsp;始天保中，尚书王昕以雅谈获罪，诸弟尚守而不坠。自兹以后，此道浸微。昌衡<br /><br />&nbsp;&nbsp;&nbsp;&nbsp;与顿丘李若、彭城刘珉、河南陆彦师、陇西辛德源、王循并为后进风流之士。后<br /><br />&nbsp;&nbsp;&nbsp;&nbsp;兼散骑侍郎，迎劳周使。周武平齐，授司玉中士，与大宗伯斛斯征修《礼令》。<br /><br />&nbsp;&nbsp;&nbsp;&nbsp;隋开皇初，拜尚书祠部侍郎。文帝尝大集群下，令自陈功，人皆竞进，昌衡<br /><br />&nbsp;&nbsp;&nbsp;&nbsp;独无所言。左仆射高G目而异之。陈使贺彻、周逑嗉汤雌福朝廷每令昌衡接对<br /><br />&nbsp;&nbsp;&nbsp;&nbsp;之。未几，出为徐州总管长史，甚有能名。吏部尚书苏威考之曰：“德为世表，<br /><br />&nbsp;&nbsp;&nbsp;&nbsp;行为士则。”论之者以为美谈。常行至浚仪，所乘马为人牛所触致死。牛主陈谢，<br /><br />&nbsp;&nbsp;&nbsp;&nbsp;求还价直。昌衡谓曰：“六畜相触，自关常理，此岂人情也，君何谢焉？”拒而<br /><br />&nbsp;&nbsp;&nbsp;&nbsp;不受。性宽厚不校，皆此类也。转寿州总管长史。宇文述甚敬之，委以州务。岁<br /><br />&nbsp;&nbsp;&nbsp;&nbsp;余，迁金州刺史。仁寿中，奉诏持节为河南道巡省大使。及还，以奉使称旨，授<br /><br />&nbsp;&nbsp;&nbsp;&nbsp;仪同三司，赐物二百段。昌衡自以年在县车，上表乞骸骨，优诏不许。大业初，<br /><br />&nbsp;&nbsp;&nbsp;&nbsp;征为太子左庶子，行诣洛阳，道卒。子宝素、宝胤。<br /><br />&nbsp;&nbsp;&nbsp;&nbsp;道虔弟道侃，字希祖，沈雅有学尚，位州主簿，卒。以弟道约子正达为后。<br /><br />&nbsp;&nbsp;&nbsp;&nbsp;道侃弟道和，字叔雍，兄弟之中，人望最下。位冀州中军府中兵参军，卒。<br /><br />&nbsp;&nbsp;&nbsp;&nbsp;子景猷，弘农太守。景猷子士彦，有风概，隋开皇中，为蜀王秀属。以秀所为不<br /><br />&nbsp;&nbsp;&nbsp;&nbsp;轨，辞疾，终于家。<br /><br />&nbsp;&nbsp;&nbsp;&nbsp;道和弟道约，字季恭，位司徒属、幽州大中正。兴和末，除卫大将军、兖州<br /><br />&nbsp;&nbsp;&nbsp;&nbsp;刺史，在州颇得人和。卒，赠仪同三司、幽州刺史。<br /><br />&nbsp;&nbsp;&nbsp;&nbsp;子正通，少有令誉，位开府谘议，卒。妻谢氏，与正通弟正思淫乱，为御史<br /><br />&nbsp;&nbsp;&nbsp;&nbsp;所劾，人士疾之。正思弟正山字公顺，早以文学见知，为符玺郎，待诏文林馆。<br /><br />&nbsp;&nbsp;&nbsp;&nbsp;正思兄弟以齐太后舅氏，武平中，并得优赠。<br /><br />&nbsp;&nbsp;&nbsp;&nbsp;道约弟道舒，字幼安，袭父爵，位中书侍郎，卒。子熙裕袭。熙裕清虚守道，<br /><br />&nbsp;&nbsp;&nbsp;&nbsp;有古人风，为亲表所敬。<br /><br />&nbsp;&nbsp;&nbsp;&nbsp;伯源弟敏，字仲通，小字洪崖，少有大量。孝文器之，纳其女为嫔。位仪曹<br /><br />&nbsp;&nbsp;&nbsp;&nbsp;郎，早卒，赠威远将军、范阳太守，谥曰靖。五子。<br /><br />&nbsp;&nbsp;&nbsp;&nbsp;长义僖，字远庆，早有学尚，识度沈雅。年九岁丧父，便有至性，少为仆射<br /><br />&nbsp;&nbsp;&nbsp;&nbsp;李冲所叹美。起家秘书郎，累迁冠军将军、中散大夫，以母忧去职。幽州刺史王<br /><br />&nbsp;&nbsp;&nbsp;&nbsp;诵与之交款，每与故旧李神俊等书曰：“卢冠军在此，时复惠存，辄连数日，得<br /><br />&nbsp;&nbsp;&nbsp;&nbsp;以谘询政道。”其见重若此。后拜征虏将军、太中大夫，散秩多年，澹然自得。<br /><br />&nbsp;&nbsp;&nbsp;&nbsp;李神俊劝其干谒当途，义僖曰：“既学先王之道，贵行先王之志，何得苟求富贵<br /><br />&nbsp;&nbsp;&nbsp;&nbsp;也？”孝昌中，除散骑常侍。时灵太后临朝，黄门侍郎李神轨势倾朝野，求结婚<br /><br />&nbsp;&nbsp;&nbsp;&nbsp;姻。义僖虑其必败，拒而不许。王诵谓义僖曰：“昔人不以一女易五男，卿易之<br /><br />&nbsp;&nbsp;&nbsp;&nbsp;也？”义僖曰：“所以不从，正为此耳。从，恐祸大而连速。”诵乃握义僖手曰：<br /><br />&nbsp;&nbsp;&nbsp;&nbsp;“我闻有命，不改以告人。”遂适他族。临婚之夕，灵太后遣中常侍服景就家敕<br /><br />&nbsp;&nbsp;&nbsp;&nbsp;停，内外惶怖，义僖夷然自若。普泰中，除都官尚书、骠骑大将军、左光禄大夫。<br /><br />&nbsp;&nbsp;&nbsp;&nbsp;义僖宽和畏慎，不妄交款。性清俭，不营财利。少时，幽州频遭水旱，先有<br /><br />&nbsp;&nbsp;&nbsp;&nbsp;数万石谷贷人，义僖以年谷不熟，乃燔其契，州闾悦其恩德。虽居显位，每至困<br /><br />&nbsp;&nbsp;&nbsp;&nbsp;乏，麦饭蔬食，怡然甘之。卒，赠大将军、仪同三司、瀛州刺史，谥曰孝简。<br /><br />&nbsp;&nbsp;&nbsp;&nbsp;子逊之，清靖寡欲，位太尉记室参军。义僖四弟，并远不逮兄也。<br /><br />&nbsp;&nbsp;&nbsp;&nbsp;敏弟昶，字叔达，小字师颜，学涉经史，早有时誉。太和中，兼员外散骑常<br /><br />&nbsp;&nbsp;&nbsp;&nbsp;侍，使于齐。孝文诏昶曰：“密迩江扬，不早当晚，会是朕物。卿等欲言便言，<br /><br />&nbsp;&nbsp;&nbsp;&nbsp;无相疑难。”又敕副使王清石曰：“卿莫以南人语致疑卢昶。若彼先有知识，欲<br /><br />&nbsp;&nbsp;&nbsp;&nbsp;见但见，须论即论。昶正宽柔君子，无多文才，或主客命卿作诗，莫以昶不作，<br /><br />&nbsp;&nbsp;&nbsp;&nbsp;便罢也。凡使人以和为贵，勿相矜夸，见于色貌。”及至彼，遇齐明立，孝文南<br /><br />&nbsp;&nbsp;&nbsp;&nbsp;讨，昶兄伯源为别道将。而齐明以朝廷加兵，遂酷遇之。昶等本非骨鲠，大怖，<br /><br />&nbsp;&nbsp;&nbsp;&nbsp;泪汗横流。齐明以腐米臭鱼s豆供之。而谒者张思宁，辞气謇愕，遂以壮烈<br /><br />&nbsp;&nbsp;&nbsp;&nbsp;死于馆中。昶还，孝文责之曰：“衔命之礼，有死无辱，虽流放海隅，犹宜抱节<br /><br />&nbsp;&nbsp;&nbsp;&nbsp;致殒。卿不能长缨羁首，已是可恨。乃a眉饮啄，自同犬马。有生必死，修短<br /><br />&nbsp;&nbsp;&nbsp;&nbsp;几何？卿若杀身成名，贻之竹素，何如甘彼刍菽，以辱君父。纵不能远惭苏武，<br /><br />&nbsp;&nbsp;&nbsp;&nbsp;宁不近愧思宁！”遂见罢黜。<br /><br />&nbsp;&nbsp;&nbsp;&nbsp;景明初，除中书侍郎，迁给事黄门侍郎、本州大中正、散骑常侍，兼尚书。<br /><br />&nbsp;&nbsp;&nbsp;&nbsp;时洛阳县获白鼠。昶奏，以为案《瑞典》，外镇刺史二千石令长不祗上命，刻暴，<br /><br />&nbsp;&nbsp;&nbsp;&nbsp;百姓怨嗟，则白鼠至。因陈时政，多所劝诫。诏书褒美其意。转侍中，又兼吏部<br /><br />&nbsp;&nbsp;&nbsp;&nbsp;尚书，寻即正，仍侍中。昶守职而已，无所激扬，与侍中元晖等更相朋附，为宣<br /><br />&nbsp;&nbsp;&nbsp;&nbsp;武所宠，时人鄙之。出为徐州刺史。昶既儒生，本少将略，又羊社子燮为昶司马，<br /><br />&nbsp;&nbsp;&nbsp;&nbsp;专任戎事，掩昶耳目，将士怨之。朐山戍主傅文骥粮樵俱罄，以城降梁。昶见城<br /><br />&nbsp;&nbsp;&nbsp;&nbsp;降，先走退，诸军相寻奔遁。遇大寒，军人冻死及落手足者太半。自魏经略江右，<br /><br />&nbsp;&nbsp;&nbsp;&nbsp;唯中山王英败于钟离，昶于朐山失利，最为甚焉。宣武遣黄门甄琛驰驿锁昶，穷<br /><br />&nbsp;&nbsp;&nbsp;&nbsp;其败状，诏以免官论。自余将统以下，悉听依赦复任。未几，拜太常卿，仍除雍<br /><br />&nbsp;&nbsp;&nbsp;&nbsp;州刺史，进号镇西将军，加散骑常侍。卒官，谥曰穆。<br /><br />&nbsp;&nbsp;&nbsp;&nbsp;昶宽和矜恕，善于绥怀。其在徐州，戍兵有疾，亲自检恤，至番兵年满不归，<br /><br />&nbsp;&nbsp;&nbsp;&nbsp;容充后役，终昶一政，然后始还，人庶称之。<br /><br />&nbsp;&nbsp;&nbsp;&nbsp;子元聿，字仲训，无他才能。尚孝文女义阳长公主，拜驸马都尉。位太尉司<br /><br />&nbsp;&nbsp;&nbsp;&nbsp;马、光禄大夫。卒，赠中书监。子士晟，仪同开府掾。<br /><br />&nbsp;&nbsp;&nbsp;&nbsp;元聿第五弟元明，字幼章。涉历群书，兼有文义，风彩闲润，进退可观。永<br /><br />&nbsp;&nbsp;&nbsp;&nbsp;安初，长兼尚书令、临淮王钦爱之。及开府，引为兼属，仍领部曲。孝武登<br /><br />&nbsp;&nbsp;&nbsp;&nbsp;阼，以郎任行礼，封城阳县子，迁中书侍郎。永熙末，居洛东缑山，乃作《幽居<br /><br />&nbsp;&nbsp;&nbsp;&nbsp;赋》焉。于时，元明友人王由居颍川，忽梦由携酒就之言别，赋诗为赠。及明，<br /><br />&nbsp;&nbsp;&nbsp;&nbsp;忆其诗十字，云：“自兹一去后，市朝不复游。”元明叹曰：“由性不狎俗，旅<br /><br />&nbsp;&nbsp;&nbsp;&nbsp;寄人间，乃有今梦，诗复如此，必有他故。”经三日，果闻由为乱兵所害。寻其<br /><br />&nbsp;&nbsp;&nbsp;&nbsp;亡日，乃是发梦之夜。天平中，兼吏部郎中，副李谐使梁，南人称之。还，拜尚<br /><br />&nbsp;&nbsp;&nbsp;&nbsp;书右丞，转散骑常侍，监起居。积年在史馆，了不措意。又兼黄门郎、本州大中<br /><br />&nbsp;&nbsp;&nbsp;&nbsp;正。<br /><br />&nbsp;&nbsp;&nbsp;&nbsp;元明善自标置，不妄交游，饮酒赋诗，遇兴忘返。性好玄理，作史子杂论数<br /><br />&nbsp;&nbsp;&nbsp;&nbsp;十篇，诸文别有集录。少时，常从乡还洛，途遇相州刺史、中山王熙。熙，博识<br /><br />&nbsp;&nbsp;&nbsp;&nbsp;之士，见而叹曰：“卢郎有如此风神，唯须诵《离骚》，饮美酒，自为佳器。”<br /><br />&nbsp;&nbsp;&nbsp;&nbsp;遂留之数日，赠帛及马而别。元明凡三娶，次妻郑氏与元明兄子士启淫污，元明<br /><br />&nbsp;&nbsp;&nbsp;&nbsp;不能离绝。又好以世地自矜，时论以此贬之。<br /><br />&nbsp;&nbsp;&nbsp;&nbsp;元明弟元缉，字幼绪，凶粗好酒，曾于妇氏饮宴，小有不平，手刃其客。位<br /><br />&nbsp;&nbsp;&nbsp;&nbsp;辅国将军、司徒司马，赠骠骑大将军、吏部尚书、幽州刺史，谥曰宣。<br /><br />&nbsp;&nbsp;&nbsp;&nbsp;昶弟尚之，字季儒，小字羡夏。亦以儒素见重，位司徒左长史、前将军、济<br /><br />&nbsp;&nbsp;&nbsp;&nbsp;州刺史、光禄大夫。<br /><br />&nbsp;&nbsp;&nbsp;&nbsp;长子文甫，字元v，涉历文史，有名誉于时。位司空行参军。文甫弟文翼，<br /><br />&nbsp;&nbsp;&nbsp;&nbsp;字仲v，少甚轻躁，晚颇改节。以军功赐爵范阳子，位太中大夫。文翼弟文符，<br /><br />&nbsp;&nbsp;&nbsp;&nbsp;字叔伟，性通率，位通直散骑侍郎。子潜。<br /><br />&nbsp;&nbsp;&nbsp;&nbsp;潜容貌瑰伟，善言谈，少有成人志尚，累迁大将军府中兵参军，机事强济，<br /><br />&nbsp;&nbsp;&nbsp;&nbsp;为文襄所知，言其终可大用。王思政见获于颍川，文襄重其才识。潜常从容白文<br /><br />&nbsp;&nbsp;&nbsp;&nbsp;襄：“思政不能死节，何足可重？”文襄谓左右曰：“我有卢潜，便是更得一王<br /><br />&nbsp;&nbsp;&nbsp;&nbsp;思政。”天保中，除左户郎中。坐讥议《魏书》，与王松年、李庶等俱被禁止。<br /><br />&nbsp;&nbsp;&nbsp;&nbsp;会清河王岳救江陵，特赦潜为岳行台郎。还，历中书、黄门侍郎。为奴诬告谋反，<br /><br />&nbsp;&nbsp;&nbsp;&nbsp;文宣明之，以奴付潜，潜不之责。黄门郑子默奏潜从清河王岳南讨，岳令潜说梁<br /><br />&nbsp;&nbsp;&nbsp;&nbsp;将侯，大纳赂遗，还不奏闻。文宣杖潜一百，仍截其须，潜颜色不变。<br /><br />&nbsp;&nbsp;&nbsp;&nbsp;历魏尹丞、怀州别驾、江州刺史，所在有善政。<br /><br />&nbsp;&nbsp;&nbsp;&nbsp;孝昭作相，以潜为扬州道行台左丞。先是，梁将王琳拥其主萧庄归寿阳，朝<br /><br />&nbsp;&nbsp;&nbsp;&nbsp;廷以琳为扬州刺史，敕潜与琳为南讨经略。后除行台尚书、仪同三司。王琳锐意<br /><br />&nbsp;&nbsp;&nbsp;&nbsp;图南，潜以为时事未可，由是与琳有隙，更相表列。武成追琳入邺，除潜扬州刺<br /><br />&nbsp;&nbsp;&nbsp;&nbsp;史，领行台尚书。潜在淮南十三年，大树风绩，为陈人所惮。陈主与其边将书云：<br /><br />&nbsp;&nbsp;&nbsp;&nbsp;“卢潜犹在，卿宜深备之。”文宣初平淮南，给复十年，年满后，逮天统、武平<br /><br />&nbsp;&nbsp;&nbsp;&nbsp;中，征税颇杂。又高元海执政，断渔猎，人家无以自资。诸商胡负官责息者，宦<br /><br />&nbsp;&nbsp;&nbsp;&nbsp;者陈德信纵其妄注淮南富家，令州县征责。又敕送突厥马数千匹于扬州管内，令<br /><br />&nbsp;&nbsp;&nbsp;&nbsp;土豪贵买之，钱直始入。便出敕括江、淮间马并送官厩。由是百姓骚扰，切齿嗟<br /><br />&nbsp;&nbsp;&nbsp;&nbsp;怨。潜随事抚慰，兼行权略，故得宁靖。武平三年，征为五兵尚书。扬州吏人以<br /><br />&nbsp;&nbsp;&nbsp;&nbsp;潜断酒肉，笃信释氏，大设僧会，以香花缘道流涕送之。潜叹曰：“正恐不久复<br /><br />&nbsp;&nbsp;&nbsp;&nbsp;来耳！”至邺未几，复为扬州道行台尚书。<br /><br />&nbsp;&nbsp;&nbsp;&nbsp;四年，陈将吴明彻来寇，领军封辅相赴援。陈兵及岘，辅相不从，潜固争不<br /><br />&nbsp;&nbsp;&nbsp;&nbsp;得，忧愤发病，卧幕下，果败。陈人遂围寿阳，壅芍陂，以水灌之。诏王长春为<br /><br />&nbsp;&nbsp;&nbsp;&nbsp;南讨都督。长春军次河南，多给兵士粮，便鸣角欲引，而贱籴其米；及顿兵，更<br /><br />&nbsp;&nbsp;&nbsp;&nbsp;贵粜其米。乃与皮景和拥众十万于淮北，不进。寿阳城中青黑龙升天，城寻陷。<br /><br />&nbsp;&nbsp;&nbsp;&nbsp;潜及行台仆射王贵显、特进巴陵王王琳、扶风王可朱浑孝裕、武卫将军奚永乐、<br /><br />&nbsp;&nbsp;&nbsp;&nbsp;仪同索景和、仁州刺史郦伯伟、霍州刺史封子绣、泰州刺史高子植、行台左丞李<br /><br />&nbsp;&nbsp;&nbsp;&nbsp;PB等督将五十八，军士一万，皆没焉。陈人杀王琳，余皆囚于东冶。陈主<br /><br />&nbsp;&nbsp;&nbsp;&nbsp;欲知齐之虚实，乃出潜，曰：“囚本属幽州，于河北最小，口有五十万，落陈者，<br /><br />&nbsp;&nbsp;&nbsp;&nbsp;唯与郦伯伟二人耳。”<br /><br />&nbsp;&nbsp;&nbsp;&nbsp;时李PB将逃归，并要潜。潜曰：“我此头面，何可诳人？吾少时，相<br /><br />&nbsp;&nbsp;&nbsp;&nbsp;者云：没在吴越地。死生已定，弟其行也。”因寄书与弟士邃曰：“吾梦汝以某<br /><br />&nbsp;&nbsp;&nbsp;&nbsp;月某日得患，某月某日渐损。”皆如其言。既而叹曰：“寿阳陷，吾以颈血溅城<br /><br />&nbsp;&nbsp;&nbsp;&nbsp;而死，佛教不听自杀，故荏苒偷生，今可死矣！”于是闭气而绝。其家购尸归葬，<br /><br />&nbsp;&nbsp;&nbsp;&nbsp;赠开府仪同三司、尚书左仆射、兖州刺史。无子，以弟士邃子元孝嗣。<br /><br />&nbsp;&nbsp;&nbsp;&nbsp;潜雅性贞固。祖E常要潜陷仁州刺史刘逖，许以高位。潜曰：“如此事，吾<br /><br />&nbsp;&nbsp;&nbsp;&nbsp;不为也。”行台慕容恃德常所推重，有疾，谓其子曰：“卢尚书教我为人，有如<br /><br />&nbsp;&nbsp;&nbsp;&nbsp;昆弟。我死，持上U马与之。”其子以他马往。恃德柩出门自停，不可动，巫祝<br /><br />&nbsp;&nbsp;&nbsp;&nbsp;以为恃德声怒曰：“何不与卢尚书我所骑U马？”其子遽奉命，柩乃行。潜以马<br /><br />&nbsp;&nbsp;&nbsp;&nbsp;价为营福事。其为时重如此。<br /><br />&nbsp;&nbsp;&nbsp;&nbsp;士邃字子淹，少为崔昂所知。昂云：“此昆季足为后生之俊，但恨其俱不读<br /><br />&nbsp;&nbsp;&nbsp;&nbsp;书耳。”位尚书左右丞、吏部郎中、中山太守带定州长史。齐亡后，卒。<br /><br />&nbsp;&nbsp;&nbsp;&nbsp;度世之为济州也，魏初平升城。无盐房崇吉母傅，度世继外祖母兄之子妇也，<br /><br />&nbsp;&nbsp;&nbsp;&nbsp;兖州刺史申纂妻贾氏，崇吉之姑女也，皆亡破，老病憔悴。而度世推计中表，致<br /><br />&nbsp;&nbsp;&nbsp;&nbsp;其供恤。每觐见傅氏，跪问起居，随时奉送衣被食物；亦存赈贾氏，供其服膳。<br /><br />&nbsp;&nbsp;&nbsp;&nbsp;青州既陷，诸崔坠落，多所收赎。及伯源、昶等，并循父风。远亲疏属，叙为尊<br /><br />&nbsp;&nbsp;&nbsp;&nbsp;行长者，莫不毕拜致敬。闺门之礼，为世所推。谦退简约，不与世竞。父母亡后，<br /><br />&nbsp;&nbsp;&nbsp;&nbsp;同居共财，自祖至孙，家内百口。在洛时，有饥年，无以自赡，然尊卑怡穆，丰<br /><br />&nbsp;&nbsp;&nbsp;&nbsp;俭同之。亲从昆季，常旦省诸父，出坐别室，暮乃入内。朝府之外，不妄交游。<br /><br />&nbsp;&nbsp;&nbsp;&nbsp;其相勖以礼，如此。又一门三主，当世以为荣。伯源兄弟亡，及道将卒后，家风<br /><br />&nbsp;&nbsp;&nbsp;&nbsp;衰损。子孙多有非法，帏薄混秽，为时所鄙。<br /><br />&nbsp;&nbsp;&nbsp;&nbsp;度世从祖弟神宝，位中书博士。孝文为弟高阳王雍纳其女为妃。<br /><br />&nbsp;&nbsp;&nbsp;&nbsp;初，玄从祖兄溥，慕容宝之末，统摄乡部屯海滨，杀其乡姻诸祖十余人，称<br /><br />&nbsp;&nbsp;&nbsp;&nbsp;征北大将军、幽州刺史，攻掠郡县。天兴中，讨禽之。<br /><br />&nbsp;&nbsp;&nbsp;&nbsp;溥玄孙洪，字曾孙。太和中，位中书博士，乐陵、阳平二郡太守，幽州中正。<br /><br />&nbsp;&nbsp;&nbsp;&nbsp;洪三子。长子崇，少立美名，有识者许之以远大，卒于骠骑府法曹参军。崇子柔。<br /><br />&nbsp;&nbsp;&nbsp;&nbsp;柔字子刚。少孤，为叔母所养，抚视甚于其子。柔尽心温清，亦同己亲，亲<br /><br />&nbsp;&nbsp;&nbsp;&nbsp;族叹重之。性聪敏好学，未冠解属文。但口吃，不能持论。颇使酒诞节，为世所<br /><br />&nbsp;&nbsp;&nbsp;&nbsp;讥。司徒、临淮王见而器之，以女妻焉。<br /><br />&nbsp;&nbsp;&nbsp;&nbsp;及魏孝武与齐神武有隙，诏贺拔胜出牧荆州。柔谓因此可著功绩，遂从胜之<br /><br />&nbsp;&nbsp;&nbsp;&nbsp;荆州。以柔为大行台郎中，掌书记，军之机务，柔多预之。及胜为太保，以柔为<br /><br />&nbsp;&nbsp;&nbsp;&nbsp;掾。孝武后召胜引兵赴洛，胜以问柔。柔曰：“高欢托晋阳之甲，意实难知。公<br /><br />&nbsp;&nbsp;&nbsp;&nbsp;宜席卷赴都，与决胜负，存没以之，此忠之上策也。若北阻鲁阳，南并旧楚，东<br /><br />&nbsp;&nbsp;&nbsp;&nbsp;连兖、豫，西接关中，带甲十万，观衅而动，亦中策也。举三荆之地，通款梁国，<br /><br />&nbsp;&nbsp;&nbsp;&nbsp;可以庇身，功名去矣，策之下者。”胜轻柔年少，笑而不应。<br /><br />&nbsp;&nbsp;&nbsp;&nbsp;及孝武西迁，东魏遣侯景袭穰。胜败，遂南奔梁，柔亦从之。胜频表梁武帝，<br /><br />&nbsp;&nbsp;&nbsp;&nbsp;求归关中。梁武帝览表，嘉其辞彩，既知柔所制，因遣舍人劳问，并遗缣锦。后<br /><br />&nbsp;&nbsp;&nbsp;&nbsp;与胜俱还，行至襄阳。齐神武惧胜西入，遣侯景以轻骑邀之。胜及柔惧，乃弃船<br /><br />&nbsp;&nbsp;&nbsp;&nbsp;山行，赢粮冒险，经数百里。时属秋霖，徒侣冻馁者，太半至于死。大统二年，<br /><br />&nbsp;&nbsp;&nbsp;&nbsp;至长安，封容城县男。周文帝引为行台郎中，除从事中郎。与郎中苏绰掌机密。<br /><br />&nbsp;&nbsp;&nbsp;&nbsp;时沙苑之役，大军屡捷，汝、颍之间，多举义来附。书翰往反，日百余牒，柔随<br /><br />&nbsp;&nbsp;&nbsp;&nbsp;机报答，皆合事宜。进爵为子。累迁中书侍郎，兼著作，撰直居注。后为黄门侍<br /><br />&nbsp;&nbsp;&nbsp;&nbsp;郎，周文知其贫，解衣赐之。后迁中书监。周孝闵帝践阼，拜小内史大夫，进位<br /><br />&nbsp;&nbsp;&nbsp;&nbsp;开府仪同三司，卒于位。所作诗、颂、碑、铭、檄、表、启行于世者数十篇。子<br /><br />&nbsp;&nbsp;&nbsp;&nbsp;恺嗣。<br /><br />&nbsp;&nbsp;&nbsp;&nbsp;恺字长仁。性孝友，神情颖悟，涉猎经史，有当世干能，颇解属文。周齐王<br /><br />&nbsp;&nbsp;&nbsp;&nbsp;宪引为记室。从宪伐齐，说齐柏社镇下之。迁小吏部大夫。时染工王神欢者，以<br /><br />&nbsp;&nbsp;&nbsp;&nbsp;赂自进，冢宰宇文护擢为计部下大夫。恺谏曰：“古者，登高能赋，可为大夫；<br /><br />&nbsp;&nbsp;&nbsp;&nbsp;求贤审官，理须详慎。今神欢出自染工，更无殊异，徒以家富自通，遂与晋绅并<br /><br />&nbsp;&nbsp;&nbsp;&nbsp;列，实恐鹈翼之刺，闻之外境。”护竟寝其事。转内史下大夫。武帝在云阳宫，<br /><br />&nbsp;&nbsp;&nbsp;&nbsp;敕诸屯简老牛，欲以享士。恺谏曰：“昔田子方赎老马，君子以为美谈。向奉明<br /><br />&nbsp;&nbsp;&nbsp;&nbsp;敕，欲以老牛享士，有亏仁政。”帝美其言而止。转礼部大夫，为聘陈使副。先<br /><br />&nbsp;&nbsp;&nbsp;&nbsp;是，行人多从其国礼，及恺为使，一依本朝，陈人莫能屈。建德四年，李穆攻拔<br /><br />&nbsp;&nbsp;&nbsp;&nbsp;轵关、柏崖二镇，命恺作露布。帝读大悦曰：“卢恺文章大进，荀景茜故是令君<br /><br />&nbsp;&nbsp;&nbsp;&nbsp;之子。”大象元年，拜东都吏部大夫。<br /><br />&nbsp;&nbsp;&nbsp;&nbsp;隋开皇初，加上仪同三司，除尚书吏部侍郎。进爵为侯，仍摄尚书左丞。每<br /><br />&nbsp;&nbsp;&nbsp;&nbsp;有敷奏，侃然正色，虽逢喜怒，不改其常。加散骑常侍。八年，上亲考百僚，以<br /><br />&nbsp;&nbsp;&nbsp;&nbsp;恺为上，固让不敢受。文帝曰：“当仁不让，何愧之有？皆在朕心，无劳饰让。”<br /><br />&nbsp;&nbsp;&nbsp;&nbsp;岁余，拜礼部尚书，摄吏部尚书事。会国子博士何妥与右仆射苏威不平，奏威阴<br /><br />&nbsp;&nbsp;&nbsp;&nbsp;事，恺坐与相连。宪司奏恺曰：“房恭懿者，尉迟迥之党，不当仕进。威、恺二<br /><br />&nbsp;&nbsp;&nbsp;&nbsp;人，曲相荐达，累转海州刺史。吏部预选者甚多，恺不即授官，皆注色而遣。威<br /><br />&nbsp;&nbsp;&nbsp;&nbsp;之从父弟彻、肃二人，并以乡正征诣吏部。彻文状后至，而先任用。肃左足挛蹇，<br /><br />&nbsp;&nbsp;&nbsp;&nbsp;才用无算，恺以威故，授朝请郎。恺之朋党，事甚明白。”上大怒曰：“恺敢将<br /><br />&nbsp;&nbsp;&nbsp;&nbsp;天官以为私惠！”恺免冠顿首曰：“皇太子将以通事舍人苏夔为舍人。夔，威之<br /><br />&nbsp;&nbsp;&nbsp;&nbsp;子，臣以夔未当迁，固启而止。臣若与威有私，岂当如此？”上曰：“威子，朝<br /><br />&nbsp;&nbsp;&nbsp;&nbsp;廷共知，卿乃固执，以徼身幸；至所不知，便行朋附。奸臣之行也。”于是除名，<br /><br />&nbsp;&nbsp;&nbsp;&nbsp;卒于家。自周氏以降，选无清浊。及恺摄吏部，与薛道衡、陆彦师等甄别士流，<br /><br />&nbsp;&nbsp;&nbsp;&nbsp;故涉党锢之谮，遂及于此。<br /><br />&nbsp;&nbsp;&nbsp;&nbsp;崇弟仲义，字小黑，知名于世，位员外散骑侍郎、幽州刺史。崇兄弟官虽不<br /><br />&nbsp;&nbsp;&nbsp;&nbsp;达，婚姻常与玄家齐等。洪弟光宗，位尚书郎。光宗子观。<br /><br />&nbsp;&nbsp;&nbsp;&nbsp;观字伯举。少好学，有俊才，举秀才，射策甲科。除太学博士、著作佐郎。<br /><br />&nbsp;&nbsp;&nbsp;&nbsp;与太常少卿李神俊、光禄大夫王诵等在尚书上省，撰定朝仪。迁尚书仪曹郎中。<br /><br />&nbsp;&nbsp;&nbsp;&nbsp;孝昌元年卒。<br /><br />&nbsp;&nbsp;&nbsp;&nbsp;观弟仲宣，小名金。才学优洽，乃逾于观，但文体颇细。兄弟俱以文章显，<br /><br />&nbsp;&nbsp;&nbsp;&nbsp;论者美之。位太尉属。魏孝庄帝初，遇害河阴。及兄观并无子，文集莫为撰次，<br /><br />&nbsp;&nbsp;&nbsp;&nbsp;罕有存者。仲宣弟叔彪。<br /><br />&nbsp;&nbsp;&nbsp;&nbsp;叔彪少机悟，豪率轻侠，好奇策，慕诸葛亮之为人。为贺拔胜荆州开府长史。<br /><br />&nbsp;&nbsp;&nbsp;&nbsp;胜不用其计，弃城奔梁。叔彪归本县，筑室临陂，优游自适。齐文襄降辟书，辞<br /><br />&nbsp;&nbsp;&nbsp;&nbsp;疾不到。天保初，复征。不得已，布裙露车至邺。杨滞候之，以为司徒谘议，<br /><br />&nbsp;&nbsp;&nbsp;&nbsp;辞疾不受。孝昭即位，召为中庶子，问以世事。叔彪劝讨关西，画地陈兵势，请<br /><br />&nbsp;&nbsp;&nbsp;&nbsp;立重镇于平阳，与彼蒲州相对，深沟高垒，运粮实之。帝深纳之。又愿自居平阳，<br /><br />&nbsp;&nbsp;&nbsp;&nbsp;成此谋略。帝命元文遥与叔虎参谋，撰《平西策》一卷。未几，帝崩，事寝。武<br /><br />&nbsp;&nbsp;&nbsp;&nbsp;成即位，拜仪同三司，判都官尚书，出为金州刺史，迁太子詹事。<br /><br />&nbsp;&nbsp;&nbsp;&nbsp;叔彪在乡时，有粟千石，每至春夏，乡人无食者，令自载取。至秋，任还其<br /><br />&nbsp;&nbsp;&nbsp;&nbsp;价而不计。岁岁常得倍余。既在朝通贵，自以年老，儿子又多，遂营一大屋，曰：<br /><br />&nbsp;&nbsp;&nbsp;&nbsp;“歌于斯，哭于斯。”魏收常来诣之，访以洛京旧事。不待食而起，云：“难为<br /><br />&nbsp;&nbsp;&nbsp;&nbsp;子费。”叔彪留之，良久食至，但有粟{葵菜，木碗盛之，片脯而已。所将仆<br /><br />&nbsp;&nbsp;&nbsp;&nbsp;从，亦尽设食，一与此同。<br /><br />&nbsp;&nbsp;&nbsp;&nbsp;齐灭，归范阳。遭乱城陷，与族弟士邃皆以寒馁毙。周将宇文神举以二人有<br /><br />&nbsp;&nbsp;&nbsp;&nbsp;名德，收而葬之。<br /><br />&nbsp;&nbsp;&nbsp;&nbsp;洪从弟附伯，附伯弟侍伯，并有学识。附伯位沧州平东府长史，侍伯南岐州<br /><br />&nbsp;&nbsp;&nbsp;&nbsp;刺史。侍伯从弟文伟。<br /><br />&nbsp;&nbsp;&nbsp;&nbsp;文伟字休族。父敞，位议郎，后以文伟勋，赠幽州刺史。文伟少孤，有志尚，<br /><br />&nbsp;&nbsp;&nbsp;&nbsp;颇涉经史。州辟主簿。年三十八，始举秀才，除本州平北府长流参军。说刺史裴<br /><br />&nbsp;&nbsp;&nbsp;&nbsp;俊案旧迹修督亢陂，溉田万余倾，人赖其利。俊修立之功，多以委之。文伟既善<br /><br />&nbsp;&nbsp;&nbsp;&nbsp;于营理，兼展私力，家素贫俭，因此致富。及北方将乱，文伟积稻谷于范阳城，<br /><br />&nbsp;&nbsp;&nbsp;&nbsp;时经荒俭，多所振赡，弥为乡里所归。及韩楼据蓟城，文伟率乡闾守范阳。楼平，<br /><br />&nbsp;&nbsp;&nbsp;&nbsp;以功封大夏县男，除范阳太守。<br /><br />&nbsp;&nbsp;&nbsp;&nbsp;庄帝崩，文伟与幽州刺史刘灵助同谋起义。灵助克瀛州，留文伟行州事，自<br /><br />&nbsp;&nbsp;&nbsp;&nbsp;率兵赴定州，为尔朱荣将侯深所败。文伟走还本郡，仍与高乾兄弟相影响。属神<br /><br />&nbsp;&nbsp;&nbsp;&nbsp;武至信都，文伟遣子怀道奉启陈谢。中兴初，除安州刺史，不之官，寻转幽州刺<br /><br />&nbsp;&nbsp;&nbsp;&nbsp;史。安州刺史卢曹亦从灵助举兵。灵助败，因据幽州降尔朱兆。兆仍以为刺史，<br /><br />&nbsp;&nbsp;&nbsp;&nbsp;据城不下，文伟不得入。后除青州刺史。<br /><br />&nbsp;&nbsp;&nbsp;&nbsp;文伟轻财爱客，善于抚接；好为小惠。是以所在颇得人情。经纪生资，常若<br /><br />&nbsp;&nbsp;&nbsp;&nbsp;不足，致财积聚，承候宠要，饷遗不绝。卒，赠司徒公、尚书右仆射，谥曰孝威。<br /><br />&nbsp;&nbsp;&nbsp;&nbsp;子恭道，性温良，颇有文学。位范阳郡太守，有德惠。先文伟卒。赠度支尚<br /><br />&nbsp;&nbsp;&nbsp;&nbsp;书，谥曰定。<br /><br />&nbsp;&nbsp;&nbsp;&nbsp;子询祖，袭祖爵大夏男。有术学，文辞华美，为后生之俊。举秀才，至邺。<br /><br />&nbsp;&nbsp;&nbsp;&nbsp;赵郡李祖勋尝宴诸文士。齐文宣使小黄门敕祖勋母曰：“蠕蠕既破，何无贺表？”<br /><br />&nbsp;&nbsp;&nbsp;&nbsp;使者待之。诸宾皆为表，询祖俄顷便成。其词云：“昔十万横行，樊将军请而受<br /><br />&nbsp;&nbsp;&nbsp;&nbsp;屈；五千深入，李都尉降而不归。”时重其工。后朝廷大迁除，同日催拜。询祖<br /><br />&nbsp;&nbsp;&nbsp;&nbsp;立于东止车门外，为二十余人作表，文不加点，辞理可观。询祖初袭爵，有宿德<br /><br />&nbsp;&nbsp;&nbsp;&nbsp;朝士谓曰：“大夏初成”，询祖应声曰：“且得燕雀相贺”。<br /><br />&nbsp;&nbsp;&nbsp;&nbsp;天保末，为筑长城子使。自负其才，内怀郁怏，遂毁容服如贱役者以见杨帧<br /><br />&nbsp;&nbsp;&nbsp;&nbsp;衷唬骸肮示山杂兴縻，唯大夏未加处分。”询祖厉声曰：“是谁之咎？”既至<br /><br />&nbsp;&nbsp;&nbsp;&nbsp;役所，作《筑长城赋》以寄其意。其略曰：“板则紫柏，杵则木瓜，何期材而<br /><br />&nbsp;&nbsp;&nbsp;&nbsp;斯用也？草则离离靡靡，缘冈而殖。但使十步而有一芳，余亦何辞间于荆棘。”<br /><br />&nbsp;&nbsp;&nbsp;&nbsp;邢邵常戏曰：“卿小年才学富盛，戴角者无上齿，恐卿不寿。”对曰：“询祖初<br /><br />&nbsp;&nbsp;&nbsp;&nbsp;闻此言，实怀惕惧；见丈人苍苍在鬓，差以自安。”邵甚重其敏赡。既有口辩，<br /><br />&nbsp;&nbsp;&nbsp;&nbsp;好臧否人物。众共嫉之，言其淫于从妹。宗人思道谓曰：“大夏何为招四海议？”<br /><br />&nbsp;&nbsp;&nbsp;&nbsp;询祖曰：“骨肉还相残，何况执玉帛者万国。”与思道俱为北州人俊，魏收杨誉<br /><br />&nbsp;&nbsp;&nbsp;&nbsp;思道而以询祖为不及。询祖谓人曰：“见未能高飞者，借其羽毛；知逸势冲天者，<br /><br />&nbsp;&nbsp;&nbsp;&nbsp;翦其翅翮。”既诸谤毁日至，素论皆薄其为人。长广太守邢子广曰：“询祖有规<br /><br />&nbsp;&nbsp;&nbsp;&nbsp;检祢衡，思道无冰棱文举。”后颇折节。历太子舍人、司徒记室，卒。有文集<br /><br />&nbsp;&nbsp;&nbsp;&nbsp;十卷，皆遗逸。<br /><br />&nbsp;&nbsp;&nbsp;&nbsp;恭道弟怀道，性轻率好酒，颇有慕尚。既家预义举，神武亲待之。卒于乌苏<br /><br />&nbsp;&nbsp;&nbsp;&nbsp;镇城都督。<br /><br />&nbsp;&nbsp;&nbsp;&nbsp;怀道弟宗道，性粗率，动作狂侠，位南营州刺史。尝于晋阳置酒，宾游满座；<br /><br />&nbsp;&nbsp;&nbsp;&nbsp;中书舍人马士达目其弹箜篌女妓，云手甚纤素，宗道即以遗之。士达固辞，宗道<br /><br />&nbsp;&nbsp;&nbsp;&nbsp;便命其家人，将解其腕，士达不得已而受之。将赴营州，于督亢城坡，大集乡人，<br /><br />&nbsp;&nbsp;&nbsp;&nbsp;杀牛聚会。有一旧门人，醉言疏失，宗道令沈之于水。后坐酷滥除名。<br /><br />&nbsp;&nbsp;&nbsp;&nbsp;玄族子辅，字显光，本州别驾。子同。<br /><br />&nbsp;&nbsp;&nbsp;&nbsp;同字叔伦，身长八尺，容貌魁伟，善于处世。太和中，起家北海王详国常侍。<br /><br />&nbsp;&nbsp;&nbsp;&nbsp;熙平初，累迁尚书左丞。时相州刺史奚康生征百姓岁调，皆长七八十尺，以邀忧<br /><br />&nbsp;&nbsp;&nbsp;&nbsp;公之誉，部内患之。同于岁禄，官给长绢。同乃举案康生度外征调。书奏，诏科<br /><br />&nbsp;&nbsp;&nbsp;&nbsp;康生罪，兼褒同在公之绩。明帝世，朝政稍稀，人多窃冒军功。同阅吏部勋书，<br /><br />&nbsp;&nbsp;&nbsp;&nbsp;因加检核，得窃阶者三百余人。乃表言：<br /><br />&nbsp;&nbsp;&nbsp;&nbsp;窃见吏部勋簿，多皆改换，乃校中兵秦案，并复乖舛。愚谓罪虽恩免，犹须<br /><br />&nbsp;&nbsp;&nbsp;&nbsp;刊定。请遣一都令史，与令仆省事各一人，总集吏部、中兵二局勋簿，对句奏案。<br /><br />&nbsp;&nbsp;&nbsp;&nbsp;若名级相应者，即于黄素楷书大字，具件阶级数，令本曹尚书以朱印印之。明造<br /><br />&nbsp;&nbsp;&nbsp;&nbsp;两通，一关吏部，一留兵局，与奏案对掌。进则防揩洗之伪，退则无改易之理。<br /><br />&nbsp;&nbsp;&nbsp;&nbsp;从前以来，勋书上省，唯列姓名，不载本属。致令窃滥之徒，轻为苟且。今<br /><br />&nbsp;&nbsp;&nbsp;&nbsp;请征职白身，具列本州郡县三长之所；其实官正职者，亦列官名曹别录历。皆仰<br /><br />&nbsp;&nbsp;&nbsp;&nbsp;本军印记其上，然后印缝，各上所司。统将、都督，并皆印记，然后列上行台。<br /><br />&nbsp;&nbsp;&nbsp;&nbsp;行台关太尉。太尉检练精实，乃始关刺。省重究括，然后奏申。奏出之日，黄素<br /><br />&nbsp;&nbsp;&nbsp;&nbsp;朱印，关付吏部。顷来，非但偷阶冒名，改换勋簿而已，或一阶再取，或易名受<br /><br />&nbsp;&nbsp;&nbsp;&nbsp;级，凡如此者，其人不少。良由吏部无法，防塞失方。何者？吏部加阶之后，簿<br /><br />&nbsp;&nbsp;&nbsp;&nbsp;不注记，缘此之故，易生侥。自今叙阶之后，名簿具注，加补日月，尚书印<br /><br />&nbsp;&nbsp;&nbsp;&nbsp;记，然后付曹，郎中别作抄目，迁代相付。此制一行，差止奸罔。<br /><br />&nbsp;&nbsp;&nbsp;&nbsp;诏从之。同又奏曰：<br /><br />&nbsp;&nbsp;&nbsp;&nbsp;臣伏思黄素勋簿，政可粗止奸伪，然在军虚诈，犹未可尽。请自今在军阅簿<br /><br />&nbsp;&nbsp;&nbsp;&nbsp;之日，行台、军司、监军、都督各明立文案，处处记之。斩首成一阶以上，即令<br /><br />&nbsp;&nbsp;&nbsp;&nbsp;给券。其券，一纸之上，当中大书，起行台、统军位号，勋人甲乙。斩三贼及被<br /><br />&nbsp;&nbsp;&nbsp;&nbsp;伤成阶以上，亦具书于券，各尽一行，当行竖裂。其券，前后皆起年号日月，破<br /><br />&nbsp;&nbsp;&nbsp;&nbsp;某处阵，某官某勋，印记为验。一支付勋人，一支付行台。记至京，即送门下，<br /><br />&nbsp;&nbsp;&nbsp;&nbsp;别丞守录。<br /><br />&nbsp;&nbsp;&nbsp;&nbsp;又自迁都以来，戎车屡捷，所以征勋转多，叙不可尽者，良由岁久生奸，积<br /><br />&nbsp;&nbsp;&nbsp;&nbsp;年长伪，巧吏阶缘，偷增遂甚。请自今为始，诸有勋簿已经奏赏者，即广下远近，<br /><br />&nbsp;&nbsp;&nbsp;&nbsp;云某处勋判，咸令知闻。立格酬叙，以三年为断。其职人及出身，限内悉令铨除；<br /><br />&nbsp;&nbsp;&nbsp;&nbsp;实官及外号，隋才加授。庶使酬勤速申，立效者劝，事不经久，侥易息。或<br /><br />&nbsp;&nbsp;&nbsp;&nbsp;遭穷难，州无中正者，不在此限。又勋簿之示，征还之日，即应申送。然顷来，<br /><br />&nbsp;&nbsp;&nbsp;&nbsp;行台、督将至京始造，或一年二岁，方上勋书。奸伪之原，实自由此。于今以后，<br /><br />&nbsp;&nbsp;&nbsp;&nbsp;军还之日，便通勋簿，不听隔月。<br /><br />&nbsp;&nbsp;&nbsp;&nbsp;诏复依行。<br /><br />&nbsp;&nbsp;&nbsp;&nbsp;元叉之废灵太后也，相州刺史、中山王熙起兵于邺。败之。叉以同为持节兼<br /><br />&nbsp;&nbsp;&nbsp;&nbsp;黄门侍郎慰劳使，乃就州刑熙。还，授正黄门。同善事在位，为叉所亲。戮熙之<br /><br />&nbsp;&nbsp;&nbsp;&nbsp;日，深穷党与，以希叉旨，论者非之。同兄L，少多大言，常云公侯可致。至此，<br /><br />&nbsp;&nbsp;&nbsp;&nbsp;始为都水使者。同启求回身二阶以加L。L遂除安州刺史，论者称之。营州城人<br /><br />&nbsp;&nbsp;&nbsp;&nbsp;就德兴谋反，除同度支尚书，持节使营州慰劳，听以便宜从事。同乃遣贼家口三<br /><br />&nbsp;&nbsp;&nbsp;&nbsp;十人，并免家奴为良，赍书喻之。德兴乃降，安辑其人而还。德兴复反，诏同为<br /><br />&nbsp;&nbsp;&nbsp;&nbsp;幽州刺史，兼尚书行台，慰劳之。同虑德兴难信，勒众而往，为德兴所击，大败<br /><br />&nbsp;&nbsp;&nbsp;&nbsp;而还。<br /><br />&nbsp;&nbsp;&nbsp;&nbsp;灵太后反政，以同叉党，除名。庄帝践祚，诏复本秩，除都官尚书，复兼七<br /><br />&nbsp;&nbsp;&nbsp;&nbsp;兵。以前慰劳德兴功，封章武县伯，正除七兵。转殿中。普泰初，除侍中，进号<br /><br />&nbsp;&nbsp;&nbsp;&nbsp;骠骑将军、左光禄大夫。同时久病，牵强启乞仪同。<br /><br />&nbsp;&nbsp;&nbsp;&nbsp;初同之为黄门也，与节闵帝俱在门下，同异其为人，素相款托。帝以恩旧，<br /><br />&nbsp;&nbsp;&nbsp;&nbsp;许之，除仪同三司。永熙初，薨，赠尚书右仆射。四子，长子斐嗣。<br /><br />&nbsp;&nbsp;&nbsp;&nbsp;斐字子章，性残忍，以强断知名。齐文襄引为大将军府刑狱参军，谓云：<br /><br />&nbsp;&nbsp;&nbsp;&nbsp;“狂简，斐然成章，非嘉名字也。”天保中，稍迁尚书左丞，别典京畿诏狱。酷<br /><br />&nbsp;&nbsp;&nbsp;&nbsp;滥非人情所为，无问事之大小，拷掠过度，于大棒车辐下死者非一。或严冬至寒，<br /><br />&nbsp;&nbsp;&nbsp;&nbsp;置囚于冰雪之上；或盛夏酷热，暴之日下，枉陷人致死者，前后百数人。伺察官<br /><br />&nbsp;&nbsp;&nbsp;&nbsp;人罪失，动即奏闻。朝士见之，莫不重迹屏气，皆目之为校事。斐扬扬得志，言<br /><br />&nbsp;&nbsp;&nbsp;&nbsp;必自矜。后以谤史事，与李庶俱病鞭杖，死狱中。斐弟筠，青州中从事。<br /><br />&nbsp;&nbsp;&nbsp;&nbsp;同兄静，好学有风度，饮酒至数斗不乱。终于太常丞。大统初，赠太仆卿、<br /><br />&nbsp;&nbsp;&nbsp;&nbsp;平州刺史。静子景裕。<br /><br />&nbsp;&nbsp;&nbsp;&nbsp;景裕字仲孺，小字白头。少敏，专经为学。居拒马河，将一老婢作食，妻子<br /><br />&nbsp;&nbsp;&nbsp;&nbsp;不自随从。又避地大宁山，不营世事。居无二业，唯在注解。其叔父同职居显要，<br /><br />&nbsp;&nbsp;&nbsp;&nbsp;而景裕止于园舍，情均郊野。谦恭守道，贞素自得，由是世号居士。节闵初，除<br /><br />&nbsp;&nbsp;&nbsp;&nbsp;国子博士，参议正声，其见亲遇，待以不臣之礼。永熙初，以例解。天平中，还<br /><br />&nbsp;&nbsp;&nbsp;&nbsp;乡里。与邢子才、魏季景、魏收、邢昕等同征赴邺，景裕寓托僧寺，讲听不已。<br /><br />&nbsp;&nbsp;&nbsp;&nbsp;未几，归本郡。<br /><br />&nbsp;&nbsp;&nbsp;&nbsp;河间邢摩纳与景裕从兄仲礼据乡作逆，逼其同反，以应西魏。齐神武命都督<br /><br />&nbsp;&nbsp;&nbsp;&nbsp;贺拔仁讨平之。闻景裕经明行著，驿马特征。既而舍之，使教诸子，在馆十日一<br /><br />&nbsp;&nbsp;&nbsp;&nbsp;归家，随以鼎食。景裕风仪言行，雅见嗟赏。<br /><br />&nbsp;&nbsp;&nbsp;&nbsp;先是，景裕注《周易》、《尚书》、《孝经》、《论语》、《礼记》、《老<br /><br />&nbsp;&nbsp;&nbsp;&nbsp;子》，其《毛诗》、《春秋左氏》未讫。齐文襄入相，于第开讲；招延时俊，令<br /><br />&nbsp;&nbsp;&nbsp;&nbsp;景裕解所注《易》。景裕理义精微，吐发闲雅。时有问难，或相诋诃，大声厉色，<br /><br />&nbsp;&nbsp;&nbsp;&nbsp;言至不逊。而景裕神彩俨然，风诵如一，从容往复，无际可寻，由是士君子嗟美<br /><br />&nbsp;&nbsp;&nbsp;&nbsp;之。初，元颢入洛，以为中书郎。普泰中，复除国子博士。进退其间，未曾有得<br /><br />&nbsp;&nbsp;&nbsp;&nbsp;失之色。性清静，淡于荣利，弊衣粗食，恬然自安，终日端严，如对宾客。兴和<br /><br />&nbsp;&nbsp;&nbsp;&nbsp;中，补齐王开府属，卒于晋阳。神武悼惜之。<br /><br />&nbsp;&nbsp;&nbsp;&nbsp;景裕虽不聚徒教授，所注《易》大行于世。又好释氏，通其大义。天竺胡沙<br /><br />&nbsp;&nbsp;&nbsp;&nbsp;门道，每译诸经论，辄托景裕为之序。景裕之败也，系晋阳狱，至心诵经，<br /><br />&nbsp;&nbsp;&nbsp;&nbsp;枷锁自脱。是时，又有人负罪当死，梦沙门教讲经，觉时如所梦，谓诵千遍，临<br /><br />&nbsp;&nbsp;&nbsp;&nbsp;刑刀折。主者以闻，赦之。此经遂行，号曰《高王观世音》。景裕弟辩。<br /><br />&nbsp;&nbsp;&nbsp;&nbsp;辩字景宣，少好学，博通经籍。正光初，举秀才，为太学博士。以《大戴礼》<br /><br />&nbsp;&nbsp;&nbsp;&nbsp;未有解诂，辩乃注之。其兄景裕为当时硕儒，谓辩曰：“昔侍中注《小戴》，今<br /><br />&nbsp;&nbsp;&nbsp;&nbsp;汝注《大戴》，庶纂前修矣。”节闵帝立，除中书舍人。属齐神武起兵信都，既<br /><br />&nbsp;&nbsp;&nbsp;&nbsp;破尔朱氏，遂鼓行指洛。节闵遣辩持节劳之于邺。神武令辩见其所奉中兴主，辩<br /><br />&nbsp;&nbsp;&nbsp;&nbsp;抗节不从。神武怒曰：“我举大义，诛群丑，车驾在此，谁遣尔来？”辩抗言酬<br /><br />&nbsp;&nbsp;&nbsp;&nbsp;答，守节不挠。神武异之，舍而不逼。<br /><br />&nbsp;&nbsp;&nbsp;&nbsp;孝武即位，以辩为广平王赞师。永熙二年，平等浮屠成，孝武会万僧于寺。<br /><br />&nbsp;&nbsp;&nbsp;&nbsp;石佛低举其头，终日乃止。帝礼拜之。辩曰：“石立社移，自古有此，陛下何怪。”<br /><br />&nbsp;&nbsp;&nbsp;&nbsp;及帝入关，事起仓卒，辩不及至家，单马而从。或问辩曰：“得辞家不？”辩曰：<br /><br />&nbsp;&nbsp;&nbsp;&nbsp;“门外之道，以义断恩，复何辞也。”<br /><br />&nbsp;&nbsp;&nbsp;&nbsp;孝武至长安，封范阳县公。历位给事黄门侍郎，领著作，加本州大中正。周<br /><br />&nbsp;&nbsp;&nbsp;&nbsp;文帝以辩有儒术，甚礼之，朝廷大议，常召顾问。迁太子少保，领国子祭酒。赵<br /><br />&nbsp;&nbsp;&nbsp;&nbsp;青雀之乱，魏太子出居渭北，辩时随从，亦不告家人。其执志敢决，皆此类也。<br /><br />&nbsp;&nbsp;&nbsp;&nbsp;寻除太常卿、太子少傅，转少师，魏太子及诸王等皆行束之礼，受业于辩，进<br /><br />&nbsp;&nbsp;&nbsp;&nbsp;爵范阳郡公。<br /><br />&nbsp;&nbsp;&nbsp;&nbsp;自孝武西迁，朝仪湮坠，于时朝廷宪章、乘舆法服、金石律吕、晷刻浑仪，<br /><br />&nbsp;&nbsp;&nbsp;&nbsp;皆令辩因时制宜。皆合轨度，多依古礼。性强记默识，能断大事，凡所创制，处<br /><br />&nbsp;&nbsp;&nbsp;&nbsp;之不疑。加骠骑大将军、开府仪同三司，累迁尚书令。及建门官，为师氏中大夫。<br /><br />&nbsp;&nbsp;&nbsp;&nbsp;明帝即位，迁小宗伯，进位大将军。<br /><br />&nbsp;&nbsp;&nbsp;&nbsp;帝尝与诸公幸其第，儒者荣之。出为宜州刺史，以患不之部。卒，谥曰献，<br /><br />&nbsp;&nbsp;&nbsp;&nbsp;配食文帝庙庭。子慎嗣。位复州刺史。慎弟诠，性捷，善骑射，位仪同三司。<br /><br />&nbsp;&nbsp;&nbsp;&nbsp;隋开皇初，以辩前代名德，追封沈国公。<br /><br />&nbsp;&nbsp;&nbsp;&nbsp;初，周文欲行《周官》，命苏绰专掌其事。未几而绰卒，乃令辩成之。于是<br /><br />&nbsp;&nbsp;&nbsp;&nbsp;依《周礼》建六官，革汉、魏之法。以魏恭帝三年，始命行之。六卿之外，置太<br /><br />&nbsp;&nbsp;&nbsp;&nbsp;师、太傅、太保各一人，是曰三孤。时未建东宫，其太子官员，改创未毕。寻又<br /><br />&nbsp;&nbsp;&nbsp;&nbsp;改典命为大司礼，置中大夫。自兹厥后，世有损益。武成元年，增御正四人，位<br /><br />&nbsp;&nbsp;&nbsp;&nbsp;上大夫。保定四年，改宗伯为纳言，礼部为司宗，大司礼为礼部，大司乐为乐部。<br /><br />&nbsp;&nbsp;&nbsp;&nbsp;五年，左右武伯各置大夫一人。以建德元年，改置宿卫官员。二年，省六府诸司<br /><br />&nbsp;&nbsp;&nbsp;&nbsp;中大夫以下官，府置四司，以下大夫为官之长，士贰之。是岁，又增改东宫官员。<br /><br />&nbsp;&nbsp;&nbsp;&nbsp;三年，初置太子谏议大夫，员四人，文学十人。皇弟、皇子友，员各二人，学士<br /><br />&nbsp;&nbsp;&nbsp;&nbsp;六人。四年，又改置宿卫官员。其司武、司卫之类，皆后所增改。太子正宫尹之<br /><br />&nbsp;&nbsp;&nbsp;&nbsp;属，亦后所创置。而典章散灭，弗可复知。宣帝嗣位，事不师古，官员班品，随<br /><br />&nbsp;&nbsp;&nbsp;&nbsp;情变革。至如初置四辅官，及六府诸司复置中大夫，并御正、内史增置上大夫等，<br /><br />&nbsp;&nbsp;&nbsp;&nbsp;则今载于外史。余则朝出夕改，莫能详录。<br /><br />&nbsp;&nbsp;&nbsp;&nbsp;于时，虽行《周礼》，内外众职，又兼用秦、汉等官，今略举其名号及命数，<br /><br />&nbsp;&nbsp;&nbsp;&nbsp;附之于左。其纪传内更有余官而于此不载者，亦史之阙文也。<br /><br />&nbsp;&nbsp;&nbsp;&nbsp;柱国、大将军，建德四年增置上柱国、上大将军也。正九命。<br /><br />&nbsp;&nbsp;&nbsp;&nbsp;骠骑大将军、开府仪同三司，建德四年改为开府仪同大将军，仍增上开府仪<br /><br />&nbsp;&nbsp;&nbsp;&nbsp;同大将军；车骑大将军、仪同三司，建德四年改为仪同大将军，仍增上仪同大将<br /><br />&nbsp;&nbsp;&nbsp;&nbsp;军；雍州牧。九命。<br /><br />&nbsp;&nbsp;&nbsp;&nbsp;骠骑大将军、右光禄大夫，车骑将军、左光禄大夫，户三万以上州刺史。正<br /><br />&nbsp;&nbsp;&nbsp;&nbsp;八命。<br /><br />&nbsp;&nbsp;&nbsp;&nbsp;征东、征南、征西、征北等将军、右金紫光禄大夫；中军、镇军、抚军等将<br /><br />&nbsp;&nbsp;&nbsp;&nbsp;军，左金紫光禄大夫；大都督；户二万以上州刺史；京兆尹。八命。<br /><br />&nbsp;&nbsp;&nbsp;&nbsp;平东、平西、平南、平北等将军，右银青光禄大夫；前、右、左、后等将军，<br /><br />&nbsp;&nbsp;&nbsp;&nbsp;左银青光禄大夫；帅都督；柱国大将军府长史、司马、司录；户一万以上州刺史。<br /><br />&nbsp;&nbsp;&nbsp;&nbsp;正七命。<br /><br />&nbsp;&nbsp;&nbsp;&nbsp;冠军将军、太中大夫；辅国将军、中散大夫；都督；户五千以上州刺史；户<br /><br />&nbsp;&nbsp;&nbsp;&nbsp;一万五千以上郡守。七命。<br /><br />&nbsp;&nbsp;&nbsp;&nbsp;镇远将军、谏议大夫；建忠将军、诚议大夫；别将；开府长史、司马、司录；<br /><br />&nbsp;&nbsp;&nbsp;&nbsp;户不满五千以下州刺史；户一万以上郡守。正六命。<br /><br />&nbsp;&nbsp;&nbsp;&nbsp;中坚将军、右中郎将；宁朔将军、左中郎将；仪同府、正八命州长史，司马，<br /><br />&nbsp;&nbsp;&nbsp;&nbsp;司录；户五千以上郡守；大呼药。六命。<br /><br />&nbsp;&nbsp;&nbsp;&nbsp;宁远将军、右员外常侍；扬烈将军、左员外常侍；统军；骠骑车骑将军府、<br /><br />&nbsp;&nbsp;&nbsp;&nbsp;八命州长史，司马，司录；柱国大将军府中郎、掾、属；户一千以上郡守；长安、<br /><br />&nbsp;&nbsp;&nbsp;&nbsp;万年县令。正五命。<br /><br />&nbsp;&nbsp;&nbsp;&nbsp;伏波将军、奉车都尉；轻车将军、奉骑都尉；四征中镇抚将军府、正七命州<br /><br />&nbsp;&nbsp;&nbsp;&nbsp;长史，司马，司录；开府府中郎、掾、属；户不满一千以下郡守；户七千以上县<br /><br />&nbsp;&nbsp;&nbsp;&nbsp;令；正八命州呼药。五命。<br /><br />&nbsp;&nbsp;&nbsp;&nbsp;宣威将军、武贲给事；明威将军、冗从给事；仪同府中郎、掾、属；柱国大<br /><br />&nbsp;&nbsp;&nbsp;&nbsp;将军府列曹参军；四平前左右后将军府、七命州长史，司马，司录；正八命州别<br /><br />&nbsp;&nbsp;&nbsp;&nbsp;驾；户四千以上县令；八命州呼药。正四命。<br /><br />&nbsp;&nbsp;&nbsp;&nbsp;襄威将军、给事中；厉威将军、奉朝请；军主；开府列曹参军；冠军辅国将<br /><br />&nbsp;&nbsp;&nbsp;&nbsp;军府、正六命州长史，司马，司录；正七命州别驾；正八命州中从事；七命郡丞；<br /><br />&nbsp;&nbsp;&nbsp;&nbsp;户二千以上县令；正七命州呼药。四命。<br /><br />&nbsp;&nbsp;&nbsp;&nbsp;威烈将军、右员外侍郎；讨寇将军、左员外侍郎；幢主；仪同府、正八命州<br /><br />&nbsp;&nbsp;&nbsp;&nbsp;列曹参军；柱国大将军府参军；镇远建忠中坚宁朔将军府长史，司马；正六命州<br /><br />&nbsp;&nbsp;&nbsp;&nbsp;别驾；正七命州中从事；正六命郡丞；户五百以上县令；七命州呼药。正三命。<br /><br />&nbsp;&nbsp;&nbsp;&nbsp;荡寇将军、武骑常侍；荡难将军、武骑侍郎；开府参军，骠骑车骑将军府、<br /><br />&nbsp;&nbsp;&nbsp;&nbsp;八命州列曹参军，宁远扬烈伏波轻车将军府长史；正六命州中从事，六命郡丞；<br /><br />&nbsp;&nbsp;&nbsp;&nbsp;户不满五百以下县令；戍主；正六命州呼药。三命。<br /><br />&nbsp;&nbsp;&nbsp;&nbsp;殄寇将军、强弩司马；殄难将军、积弩司马；四征中镇抚将军府、正七命州<br /><br />&nbsp;&nbsp;&nbsp;&nbsp;列曹参军；正五命郡丞。正二命。<br /><br />&nbsp;&nbsp;&nbsp;&nbsp;扫寇将军、武骑司马；扫难将军、武威司马；四平前右左后将军府、七命州<br /><br />&nbsp;&nbsp;&nbsp;&nbsp;列曹参军；五命郡丞；戍副。二命。<br /><br />&nbsp;&nbsp;&nbsp;&nbsp;旷野将军、殿中司马；横野将军、员外司马；冠军辅国将军府、正六命州列<br /><br />&nbsp;&nbsp;&nbsp;&nbsp;曹参军。正一命。<br /><br />&nbsp;&nbsp;&nbsp;&nbsp;武威将军、淮海都尉；武邪将军、山林都尉；镇远建忠中坚宁朔宁远扬烈伏<br /><br />&nbsp;&nbsp;&nbsp;&nbsp;波轻车将军府列曹参军。一命。<br /><br />&nbsp;&nbsp;&nbsp;&nbsp;周制：封郡县五等爵者，皆加开国；授柱国大将军、开府、仪同者，并加使<br /><br />&nbsp;&nbsp;&nbsp;&nbsp;持节、大都督；其开府又加骠骑大将军、侍中；其仪同又加车骑大将军、散骑常<br /><br />&nbsp;&nbsp;&nbsp;&nbsp;侍；其授总管、刺史，则加使持节、诸军事。以此为常。大象元年，诏总管、刺<br /><br />&nbsp;&nbsp;&nbsp;&nbsp;史及行兵者，加持节，余悉罢之。辩所制定之后，又有改革。今粗附之云。辩弟<br /><br />&nbsp;&nbsp;&nbsp;&nbsp;光。<br /><br />&nbsp;&nbsp;&nbsp;&nbsp;光子景仁。性温谨，博览群书，精于《三礼》，善阴阳，解钟律，又好玄言。<br /><br />&nbsp;&nbsp;&nbsp;&nbsp;孝昌初，释褐司空府参军事。及魏孝武西迁，光于山东立义，遥授晋州刺史。大<br /><br />&nbsp;&nbsp;&nbsp;&nbsp;统六年，携家西入，除丞相府记室参军，赐爵范阳县伯。俄拜行台郎中，专掌书<br /><br />&nbsp;&nbsp;&nbsp;&nbsp;记，改封安息县伯。历位京兆郡守、侍中、开府仪同三司、匠师中大夫，进爵燕<br /><br />&nbsp;&nbsp;&nbsp;&nbsp;郡公、虞州刺史，行陕州总管府长史，卒官。周武帝少尝受业于光，故赠赙有加<br /><br />&nbsp;&nbsp;&nbsp;&nbsp;恒典，赠少傅，谥曰简。<br /><br />&nbsp;&nbsp;&nbsp;&nbsp;光性崇佛道，至诚信敬。常从周文狩于檀台山，时猎围既合，帝遥指山上谓<br /><br />&nbsp;&nbsp;&nbsp;&nbsp;群公曰：“公等有所见不？”咸曰：无所见。”光独曰：“见一桑门。”帝曰：<br /><br />&nbsp;&nbsp;&nbsp;&nbsp;“是也。”即解围而还。令光于桑门立处造浮图。掘基一丈，得瓦钵锡杖各一，<br /><br />&nbsp;&nbsp;&nbsp;&nbsp;帝称叹，因立寺焉。及为京兆，而郡舍先是数有妖怪，前后郡将，无敢居者。光<br /><br />&nbsp;&nbsp;&nbsp;&nbsp;曰：“吉凶由人，妖不妄作。”遂人居之。未几，光所乘马忽升厅事，登床，南<br /><br />&nbsp;&nbsp;&nbsp;&nbsp;首而立。食器无故自破。光并不以介怀，其精诚守正如此。注《道德经章句》行<br /><br />&nbsp;&nbsp;&nbsp;&nbsp;于世。子贲。<br /><br />&nbsp;&nbsp;&nbsp;&nbsp;贲字子征。略涉书记，颇解钟律。在周，袭爵燕郡公，历位鲁阳太守、太子<br /><br />&nbsp;&nbsp;&nbsp;&nbsp;少宫尹、仪同三司、司武上士。时隋文帝为大司马，贲知帝非常人，深自推结。<br /><br />&nbsp;&nbsp;&nbsp;&nbsp;宣帝嗣位，加开府。及文帝被顾托，群情未一，引贲置左右。帝将之东第，百官<br /><br />&nbsp;&nbsp;&nbsp;&nbsp;皆不知所去，帝潜令贲部伍仗卫，因召公卿而谓曰：“欲富贵者当相随来！”往<br /><br />&nbsp;&nbsp;&nbsp;&nbsp;往偶语，欲有去就。贲严兵而至，众莫敢动。出崇阳门至东宫，门者拒不内，贲<br /><br />&nbsp;&nbsp;&nbsp;&nbsp;谕之不去，_目叱之，门者遂却。既而帝得入，贲恒典宿卫，承间进说以应天顺<br /><br />&nbsp;&nbsp;&nbsp;&nbsp;人之事，帝从之。及受禅，命贲清宫，因典宿卫。贲乃奏改周旗帜，更为嘉名，<br /><br />&nbsp;&nbsp;&nbsp;&nbsp;其青龙、驺虞、朱雀、玄武、千秋、万岁之旗，皆贲所创也。寻拜散骑常侍，兼<br /><br />&nbsp;&nbsp;&nbsp;&nbsp;太子左庶子、左领军将军。<br /><br />&nbsp;&nbsp;&nbsp;&nbsp;及高G、苏威共掌朝政，贲甚不平。时柱国刘P被疏忌，贲讽P及上柱国元<br /><br />&nbsp;&nbsp;&nbsp;&nbsp;谐、李询、华州刺史张宾等谋黜G、威，五人相与辅政。又以晋王上之爱子，谋<br /><br />&nbsp;&nbsp;&nbsp;&nbsp;行废立。复私谓皇太子曰：“贲将数谒殿下，恐为上谴，愿察区区之心。”谋泄，<br /><br />&nbsp;&nbsp;&nbsp;&nbsp;P等委罪于宾、贲。公卿奏二人坐当死，帝以龙潜之旧，不忍加诛，并除名。宾<br /><br />&nbsp;&nbsp;&nbsp;&nbsp;未几卒。岁余，贲复爵位，检校太常卿。以古乐宫县七八，损益不同，历代通儒，<br /><br />&nbsp;&nbsp;&nbsp;&nbsp;议无定准，乃上表曰：“殷人以上，通用五音。周武克殷，得鹑火天驷之应，其<br /><br />&nbsp;&nbsp;&nbsp;&nbsp;音用七。汉兴，加应钟，故十六枚而在一。郑玄注《周礼》，“二八十六为”，<br /><br />&nbsp;&nbsp;&nbsp;&nbsp;此则七八之义，其来远矣。然世有沿革，用舍不同。至周武帝复改县七，以林钟<br /><br />&nbsp;&nbsp;&nbsp;&nbsp;为宫。夫乐者，政之本也，故移风易俗，莫善于乐，是以吴札观而辩兴亡。然则<br /><br />&nbsp;&nbsp;&nbsp;&nbsp;乐也者，所以动天地，感鬼神，情发于声，安危斯应。周武以林钟为宫，盖将亡<br /><br />&nbsp;&nbsp;&nbsp;&nbsp;之征也。且林钟之管，即黄种下生之义。黄钟，君也，而生于臣，明于皇朝九五<br /><br />&nbsp;&nbsp;&nbsp;&nbsp;之应。又阴者臣也，而居君位，更显国家登极之祥。斯实冥数相符，非关人事。<br /><br />&nbsp;&nbsp;&nbsp;&nbsp;臣闻五帝不相沿乐，三王不相袭礼，此盖随时改制而不失雅正者也。”帝竟从之，<br /><br />&nbsp;&nbsp;&nbsp;&nbsp;改七县八，黄钟为宫。诏贲与仪同杨庆和刊定周、齐音律。<br /><br />&nbsp;&nbsp;&nbsp;&nbsp;未几，历郢、虢、怀三州刺史。在怀州决沁水东注，名曰利人渠，又派入温<br /><br />&nbsp;&nbsp;&nbsp;&nbsp;县，名曰温润渠，以溉舄咸，人赖其利。后为齐州刺史，粜官米而自粜，坐除名。<br /><br />&nbsp;&nbsp;&nbsp;&nbsp;后从幸洛阳，帝从容谓曰：“我始为大司马，及总百揆，频繁左右，与卿足<br /><br />&nbsp;&nbsp;&nbsp;&nbsp;为恩旧。卿若无过，位与高G齐。坐与凶人交构，由是废黜。言念畴昔之恩，复<br /><br />&nbsp;&nbsp;&nbsp;&nbsp;处牧伯之位，何乃不思报效，以至于此！吾不忍杀卿，是屈法申私耳。”贲俯伏<br /><br />&nbsp;&nbsp;&nbsp;&nbsp;陈谢。诏复本官。后数日，对诏失旨，又自叙功绩，有怨言。帝大怒，谓群臣曰：<br /><br />&nbsp;&nbsp;&nbsp;&nbsp;“吾将与贲一州，观此，不可复用。”<br /><br />&nbsp;&nbsp;&nbsp;&nbsp;后皇太子为其言曰：“此辈并有佐命功，虽性行轻险，诚不可弃。”帝曰：<br /><br />&nbsp;&nbsp;&nbsp;&nbsp;“我抑屈之，全其命也。微刘P、郑译及贲、柳裘、皇甫绩等，则我不至此。然<br /><br />&nbsp;&nbsp;&nbsp;&nbsp;此等皆反覆子也。当周宣帝时，以无赖得幸。及帝大渐，颜之仪等请以赵王辅政，<br /><br />&nbsp;&nbsp;&nbsp;&nbsp;此辈行诈，顾命于我。我将为政，又欲乱之，故P谋大逆于前，译为巫蛊于后。<br /><br />&nbsp;&nbsp;&nbsp;&nbsp;如贲之例，皆不满志，任之则不逊，致之则怨，自难信也，非我弃之。众人见此，<br /><br />&nbsp;&nbsp;&nbsp;&nbsp;或有窃议，谓我薄于功臣，斯不然矣。”苏威进曰：“汉光武欲全功臣，皆以列<br /><br />&nbsp;&nbsp;&nbsp;&nbsp;侯奉朝请，至尊仁育，复用此道以安之。”上曰：“然。”遂废，卒于家。<br /><br />&nbsp;&nbsp;&nbsp;&nbsp;勇字季礼，景裕从弟也。父璧，魏下邳太守。勇初与景裕俱在学，其叔同曰：<br /><br />&nbsp;&nbsp;&nbsp;&nbsp;“白头必以文通，季礼当以武达。兴吾门者，二子也。”幽州反者仆骨邢以勇为<br /><br />&nbsp;&nbsp;&nbsp;&nbsp;本郡范阳王，时年十八。后葛荣又以勇为燕王。齐神武起兵，卢文伟召之，不应。<br /><br />&nbsp;&nbsp;&nbsp;&nbsp;尔朱氏灭，乃赴晋阳。<br /><br />&nbsp;&nbsp;&nbsp;&nbsp;神武署丞相主簿。属山西霜俭，运山东租输，皆令实载，违者罪之。令勇典<br /><br />&nbsp;&nbsp;&nbsp;&nbsp;其事。乡郡公主虚僦千余车，勇劾之。公主诉于神武，而勇守法不亏。神武谓郭<br /><br />&nbsp;&nbsp;&nbsp;&nbsp;秀曰：“卢勇懔懔，有不可犯色，真公人也。方当委之大事，岂止纳租而已。”<br /><br />&nbsp;&nbsp;&nbsp;&nbsp;后行洛州事。<br /><br />&nbsp;&nbsp;&nbsp;&nbsp;元象初，官军围广州，未拔，行台侯景闻西魏救兵将至，集诸将议之。勇请<br /><br />&nbsp;&nbsp;&nbsp;&nbsp;进观形势，于是率百骑，各拢一马。至大o山，知西魏将李景和将至。勇乃多<br /><br />&nbsp;&nbsp;&nbsp;&nbsp;置幡旗于树头，分骑为数十队，鸣角直前。禽西魏仪同程华，斩仪同王征蛮而还。<br /><br />&nbsp;&nbsp;&nbsp;&nbsp;再迁阳州刺史，镇宜阳。叛人韩木兰、陈忻等常为边患，勇大破之。启求入<br /><br />&nbsp;&nbsp;&nbsp;&nbsp;朝，神武赐勇书曰：“吾委卿阳州，安枕高卧，无西南之虑矣。表启宜停，当使<br /><br />&nbsp;&nbsp;&nbsp;&nbsp;汉儿之中，无在卿前者。”卒，年三十二。勇有马五百匹，私造甲仗，遗启尽献<br /><br />&nbsp;&nbsp;&nbsp;&nbsp;之。赠司空、冀州刺史，谥武贞。<br /><br />&nbsp;&nbsp;&nbsp;&nbsp;诞本名恭祖。曾祖晏，博学，善隶书，有名于世；仕慕容氏，位给事黄门侍<br /><br />&nbsp;&nbsp;&nbsp;&nbsp;郎，营丘、成周二郡守。祖寿，太子洗马；慕容氏灭，入魏为鲁郡守。<br /><br />&nbsp;&nbsp;&nbsp;&nbsp;父叔仁，年十八，州辟主簿，举秀才，除员外郎。以亲老乃辞归就养。<br /><br />&nbsp;&nbsp;&nbsp;&nbsp;父母既没哀毁六年，躬营坟垅，遂有终焉之志。景明中，被征入洛，授武贲<br /><br />&nbsp;&nbsp;&nbsp;&nbsp;中郎将，非其好也。寻除镇远将军、通直散骑常侍，并称疾不朝。乃出为幽州司<br /><br />&nbsp;&nbsp;&nbsp;&nbsp;马，又辞归乡里。当时咸称其高尚焉。<br /><br />&nbsp;&nbsp;&nbsp;&nbsp;诞于度世为族弟。幼而通亮，博学，有祠彩。郡辟功曹，州举秀才，不得。<br /><br />&nbsp;&nbsp;&nbsp;&nbsp;起家侍御史，累迁辅国大将军、太中大夫、幽州别驾、北豫州都督府长史。时刺<br /><br />&nbsp;&nbsp;&nbsp;&nbsp;史高仲密以州归西魏，遣大将军李远率军赴援，诞与文武二千余人奉候大军。以<br /><br />&nbsp;&nbsp;&nbsp;&nbsp;功授镇东将军、金紫光禄大夫，封固安县伯。寻加散骑侍郎，拜给事黄门侍郎。<br /><br />&nbsp;&nbsp;&nbsp;&nbsp;魏帝诏曰：“经师易求，人师难得。朕诸儿稍长，欲令卿为师。”于是亲幸<br /><br />&nbsp;&nbsp;&nbsp;&nbsp;晋王第，敕晋王以下皆拜之于帝前，因赐名曰诞。加征东将军、散骑常侍。周文<br /><br />&nbsp;&nbsp;&nbsp;&nbsp;帝又以诞儒宗学府，为当世所推，乃拜国子祭酒，进车骑大将军、仪同三司。恭<br /><br />&nbsp;&nbsp;&nbsp;&nbsp;帝二年，除秘书监，后以疾卒。<br /><br />&nbsp;&nbsp;&nbsp;&nbsp;论曰：卢玄绪业著闻，首应旌命，子孙继迹，为世盛门。其文武功列殆无足<br /><br />&nbsp;&nbsp;&nbsp;&nbsp;纪，而见重于时，声高冠带，盖德业儒素有过人者。伯源兄弟亦有二方之风流，<br /><br />&nbsp;&nbsp;&nbsp;&nbsp;雅道家声，诸子不逮。思道一代俊伟，而宦途寥落，虽曰穷通有命，抑亦不护细<br /><br />&nbsp;&nbsp;&nbsp;&nbsp;行之所致乎！潜及昌衡，雅素之纪，家风克嗣，堂构无亏。子刚使酒诞节，盖亦<br /><br />&nbsp;&nbsp;&nbsp;&nbsp;明珠之类。长仁谏说可重，一篑而倾，惜矣！伯举、仲宣，文雅俱劭。叔彪志尚<br /><br />&nbsp;&nbsp;&nbsp;&nbsp;宏远，任侠好谋。文伟望重地华，早有志尚，间关夷险之际，终遇英雄之主，虽<br /><br />&nbsp;&nbsp;&nbsp;&nbsp;礼秩未弘，亦为佐命之一也。询祖辞情艳发，早著声名，负其才地，肆情矜矫，<br /><br />&nbsp;&nbsp;&nbsp;&nbsp;位遇未闻，弱年夭逝。若得终介眉寿，通塞未可量焉。叔伦质器洪厚，卷舒兼济。<br /><br />&nbsp;&nbsp;&nbsp;&nbsp;子章残忍为志，咎之徒也。景裕兄弟，雅业可宗，虽择木异邦，而立名俱劭。辩<br /><br />&nbsp;&nbsp;&nbsp;&nbsp;捐益成务，其殆优乎。勇虽文武异趣，各其美也。贲二三其德，虽取悦于报己，<br /><br />&nbsp;&nbsp;&nbsp;&nbsp;而移之在我，亦安能其骂人。见遣末路，尚何足怪？诞不殒儒业，亦足称云。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1761);">加入书签</a><a
                        href="1759.html">上一页</a>&larr;<a href="index.html">返回列表</a>&rarr;<a
                            href="1764.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1759.html"; var next_page = "1764.html"; var index_page = "index.html"; var sortid = "9"; var article_id = "29"; var chapter_id = "1761"; var articlename = "北史"; var chaptername = " 卷三十 列传第十八"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>