<!DOCTYPE html>
<html>
<head>
<meta charset="gbk" />
<title>北史- 卷四十五 列传第三十三-在线阅读-哈西文学网</title>
<meta name="keywords" content="李延寿，北史， 卷四十五 列传第三十三全文， 卷四十五 列传第三十三在线阅读 哈西文学网" />
<meta name="description" content="哈西文学网提供李延寿的北史  卷四十五 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1792.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1792.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 列传第三十三</h1>
            <div class="link xb">
                <a href="1791.html">上一页</a>&larr;<a href="index.html">返回列表</a>&rarr;<a
                    href="1793.html">下一页</a></div>			
            <div id="BookText">&nbsp;&nbsp;&nbsp;&nbsp;○裴叔业夏侯道迁李元护席法友王世弼江悦之淳于诞沈文秀<br /><br />&nbsp;&nbsp;&nbsp;&nbsp;张谠李苗刘藻傅永傅竖眼张烈李叔彪路恃庆房亮曹世表<br /><br />&nbsp;&nbsp;&nbsp;&nbsp;潘永基朱元旭<br /><br />&nbsp;&nbsp;&nbsp;&nbsp;裴叔业，河东闻喜人。魏冀州刺史徽之后也。五世祖苞，晋秦州刺史。祖邕，<br /><br />&nbsp;&nbsp;&nbsp;&nbsp;自河东居于襄阳。父顺宗，兄叔宝，仕宋、齐，并有名位。叔业少有气干，颇以<br /><br />&nbsp;&nbsp;&nbsp;&nbsp;将略自许。宋元徽末，历官为羽林监、齐高帝骠骑行参军。齐受命，累迁为宁蛮<br /><br />&nbsp;&nbsp;&nbsp;&nbsp;长史、广平太守。叔业早与齐明帝同事。明帝辅政，以为心腹，使领军奄袭诸蕃<br /><br />&nbsp;&nbsp;&nbsp;&nbsp;镇，尽心用命。及即位，以为给事黄门侍郎，封武昌县伯。孝文南次钟离，拜叔<br /><br />&nbsp;&nbsp;&nbsp;&nbsp;业为徐州刺史，以水军入淮。帝令郎中裴聿往与之语，叔业盛饰左右服玩以夸之。<br /><br />&nbsp;&nbsp;&nbsp;&nbsp;聿曰：“伯父仪服诚为美丽，但恨不昼游耳。”<br /><br />&nbsp;&nbsp;&nbsp;&nbsp;齐帝崩，废帝即位。诛大臣，都下屡有变发。叔业登寿春城，北望肥水，谓<br /><br />&nbsp;&nbsp;&nbsp;&nbsp;部下曰：“卿等欲富贵乎？我言富贵亦可办耳。”未几，见徙南衮州刺史。会陈<br /><br />&nbsp;&nbsp;&nbsp;&nbsp;显达围建邺，叔业遣司马李元护应之，及显达败而还。叔业虑内难未已，不愿为<br /><br />&nbsp;&nbsp;&nbsp;&nbsp;南兖州。齐废主嬖臣茹法珍、王I之等疑其有异，去来者并云叔业北入。叔业<br /><br />&nbsp;&nbsp;&nbsp;&nbsp;兄子植、r、瑜、粲等弃母奔寿阳。法珍等以其既在疆场，且欲羁縻之，白齐<br /><br />&nbsp;&nbsp;&nbsp;&nbsp;主，遣中书舍人裴穆慰诱之，许不须回换。叔业虽得停，而忧惧不已。时梁武帝<br /><br />&nbsp;&nbsp;&nbsp;&nbsp;为雍州刺史，叔业遣亲人马文范以自安之计访之梁武帝，曰：“雍州若能坚据襄<br /><br />&nbsp;&nbsp;&nbsp;&nbsp;阳，辄当戮力自保。若不尔，回面向北，不失河南公。”梁武报曰：“唯应送家<br /><br />&nbsp;&nbsp;&nbsp;&nbsp;还都以安慰之，自然无患。若意外相逼，当勒马二万人，直出横江，以断其后，<br /><br />&nbsp;&nbsp;&nbsp;&nbsp;则天下事一举可定。若欲北向，彼必遣人相代，以河北一地相处，河南公宁复可<br /><br />&nbsp;&nbsp;&nbsp;&nbsp;得？如此，则南归望绝矣。”叔业沉疑未决，遣信诣豫州刺史薛真度，访入北之<br /><br />&nbsp;&nbsp;&nbsp;&nbsp;宜。真度答书，盛陈朝廷风化。叔业乃遣子芬之及兄女夫韦伯昕奉表内附。<br /><br />&nbsp;&nbsp;&nbsp;&nbsp;景明元年正月，宣武诏授叔业持节、散骑常侍、都督、豫州刺史、征南将军，<br /><br />&nbsp;&nbsp;&nbsp;&nbsp;封兰陵郡公。又赐叔业玺书，遣彭城王勰、尚书令王肃赴接。军未度淮，叔业病<br /><br />&nbsp;&nbsp;&nbsp;&nbsp;卒，李元护、席法友等推叔业兄子植监州事。诏赠叔业骠骑大将军、开府仪同三<br /><br />&nbsp;&nbsp;&nbsp;&nbsp;司，谥忠武公，给东园温明秘器。<br /><br />&nbsp;&nbsp;&nbsp;&nbsp;子`之，字文德，仕齐，随郡王左常侍，先卒。<br /><br />&nbsp;&nbsp;&nbsp;&nbsp;子谭绍封。谭粗险好杀，所乘牛马为小惊逸，手自杀之。然孝事诸叔，尽于<br /><br />&nbsp;&nbsp;&nbsp;&nbsp;子道，国禄岁入，每以分赡，世以此称之。位辅国将军、中散大夫。卒，赠南豫<br /><br />&nbsp;&nbsp;&nbsp;&nbsp;州刺史，谥曰敬。<br /><br />&nbsp;&nbsp;&nbsp;&nbsp;子测，字伯源，袭。历通直散骑侍郎，天平中，走于关中。<br /><br />&nbsp;&nbsp;&nbsp;&nbsp;`之弟芬之，字文馥，长者好施，笃爱诸弟。仕齐，位羽林监。入魏，以父<br /><br />&nbsp;&nbsp;&nbsp;&nbsp;勋封上蔡伯。为东秦州刺史，在州有清静称。后徙封山茌县，迁岐州刺史。为陇<br /><br />&nbsp;&nbsp;&nbsp;&nbsp;贼所围，城陷，贼以送上，为莫折念生所害，赠青州刺史。<br /><br />&nbsp;&nbsp;&nbsp;&nbsp;芬之弟蔼之，字幼重，性轻率，好琴书。其内弟柳谐善鼓琴，蔼之师而微不<br /><br />&nbsp;&nbsp;&nbsp;&nbsp;及也。位汝阳太守。<br /><br />&nbsp;&nbsp;&nbsp;&nbsp;叔业长兄子彦先，少有志尚。叔业以寿春入魏，彦先封雍丘县子，位勃海相。<br /><br />&nbsp;&nbsp;&nbsp;&nbsp;卒，谥曰惠恭。<br /><br />&nbsp;&nbsp;&nbsp;&nbsp;彦先子约，字元俭，性颇刚鲠，后袭爵。冀州大乘贼起，敕为别将，行勃海<br /><br />&nbsp;&nbsp;&nbsp;&nbsp;郡事，城陷见害。<br /><br />&nbsp;&nbsp;&nbsp;&nbsp;长子英起，武定末洛州刺史。英起弟威起，卒于齐王府中兵参军，赠鸿胪少<br /><br />&nbsp;&nbsp;&nbsp;&nbsp;卿。<br /><br />&nbsp;&nbsp;&nbsp;&nbsp;彦先弟绚，扬州中从事。时扬州霖雨，水入城，刺史李崇居城上，系船凭焉。<br /><br />&nbsp;&nbsp;&nbsp;&nbsp;绚率城南人数千家氵凡舟南走高原。谓崇还北，遂与别驾郑祖起等送子十四人于<br /><br />&nbsp;&nbsp;&nbsp;&nbsp;梁。崇勒水军讨之，众溃见获，投水而死。<br /><br />&nbsp;&nbsp;&nbsp;&nbsp;植字文远，叔业兄叔宝子也。少而好学，览综经史，尤长释典，善谈理义。<br /><br />&nbsp;&nbsp;&nbsp;&nbsp;随叔业在寿春。叔业卒，席法友、柳玄达等共举植监州。秘叔业丧问，教命处分，<br /><br />&nbsp;&nbsp;&nbsp;&nbsp;皆出于植。于是开门纳魏军。诏以植为衮州刺史、崇义县侯，入为大鸿胪卿。后<br /><br />&nbsp;&nbsp;&nbsp;&nbsp;以长子昕南叛，有司处之大辟，诏特恕其罪，以表勋诚。寻除授扬州大中正，出<br /><br />&nbsp;&nbsp;&nbsp;&nbsp;为瀛州刺史，再迁度支尚书，加金紫光禄大夫。<br /><br />&nbsp;&nbsp;&nbsp;&nbsp;植性非柱石，所为无恒。衮州之还也，表请解官，隐于嵩山，宣武不许，深<br /><br />&nbsp;&nbsp;&nbsp;&nbsp;以为怪。然公私集论，自言人门不后王肃，怪朝廷处之不高。及为尚书，志意颇<br /><br />&nbsp;&nbsp;&nbsp;&nbsp;满，欲以政事为己任，谓人曰：“非我须尚书，尚书亦须我。”辞气激扬，见于<br /><br />&nbsp;&nbsp;&nbsp;&nbsp;言色。及入参议论，时对众官，面有讥毁。又表毁征南将军田益宗，言华夷异类，<br /><br />&nbsp;&nbsp;&nbsp;&nbsp;不应在百世衣冠之上。率多侵侮，皆此类也。侍中于忠、黄门元昭览之切齿，寝<br /><br />&nbsp;&nbsp;&nbsp;&nbsp;而不奏。韦伯昕告植欲谋废黜。尚书又奏，羊祉告植姑子皇甫仲达，云受植旨，<br /><br />&nbsp;&nbsp;&nbsp;&nbsp;遂诈称被诏，率合部曲，欲图领军于忠。时忠专权，既构成其祸，又矫诏杀之，<br /><br />&nbsp;&nbsp;&nbsp;&nbsp;朝野称冤。临终，神志自若，遗令子弟，命尽之后，剪落须发，被以法服，以沙<br /><br />&nbsp;&nbsp;&nbsp;&nbsp;门礼葬于嵩高之阴。<br /><br />&nbsp;&nbsp;&nbsp;&nbsp;初，植与仆射郭祚、都水使者韦俊等同时见害。后祚、俊事雪加赠，而植追<br /><br />&nbsp;&nbsp;&nbsp;&nbsp;复封爵而已。植故吏勃海刁冲上疏讼之，于是赠尚书仆射、扬州刺史，乃改葬。<br /><br />&nbsp;&nbsp;&nbsp;&nbsp;植母，夏侯道迁姊也。性甚刚峻，于诸子皆如严君。长成后，非衣挡患，<br /><br />&nbsp;&nbsp;&nbsp;&nbsp;小有罪过，必束带伏门，经五三日乃引见之，督以严训。唯少子衍得以常服见之，<br /><br />&nbsp;&nbsp;&nbsp;&nbsp;旦夕温酢Ｖ苍阱州也，其母年逾七十，以身为婢，自施三宝，布衣麻菲，手<br /><br />&nbsp;&nbsp;&nbsp;&nbsp;执箕帚于沙门寺扫洒。植弟瑜、粲、衍并亦奴仆之服，泣涕而从，有感道俗。诸<br /><br />&nbsp;&nbsp;&nbsp;&nbsp;子各以布帛数百赎免其母，于是出家为比丘。入嵩高积岁，乃还家。植既长嫡，<br /><br />&nbsp;&nbsp;&nbsp;&nbsp;母又年老，其在州数岁，以妻子自随。虽自州送禄奉母及赡诸弟，而各别资财，<br /><br />&nbsp;&nbsp;&nbsp;&nbsp;同居异爨，一门数灶，盖亦染江南之俗也。论者讥焉。<br /><br />&nbsp;&nbsp;&nbsp;&nbsp;植弟r，壮果有谋略。在齐，以军功位骁骑将军。入魏，为南司州刺史，封<br /><br />&nbsp;&nbsp;&nbsp;&nbsp;义阳县伯。诏命未至，为贼所杀，进爵为侯。宣武以r勋效未立而卒，其子K<br /><br />&nbsp;&nbsp;&nbsp;&nbsp;不得袭封。明帝初，K行货于执事，乃封城平县伯。<br /><br />&nbsp;&nbsp;&nbsp;&nbsp;K字休光，小字黄头，颇有文学，善事权门。领军元叉纳其金帛，除镇远<br /><br />&nbsp;&nbsp;&nbsp;&nbsp;将军、散骑常侍、扬州大中正，进爵为侯，改封高城。寻兼尚书右丞，出为东郡<br /><br />&nbsp;&nbsp;&nbsp;&nbsp;太守，为城人所害。赠散骑常侍、青州刺史，谥曰简。<br /><br />&nbsp;&nbsp;&nbsp;&nbsp;r弟瑜，字文琬，封下密县子，试守荥阳郡，坐虐暴杀人免官。后徙封灌津<br /><br />&nbsp;&nbsp;&nbsp;&nbsp;子，卒于勃海太守，赠豫州刺史，谥曰定。<br /><br />&nbsp;&nbsp;&nbsp;&nbsp;瑜弟粲，字文亮，封舒县子。沉重善风仪，颇以骄豪为失。历正平、恒农二<br /><br />&nbsp;&nbsp;&nbsp;&nbsp;郡太守。高阳王雍曾以事属粲，粲不从，雍甚为恨。后因九日马射，敕畿内太守<br /><br />&nbsp;&nbsp;&nbsp;&nbsp;皆赴京师，雍时为州牧，粲修谒，雍含怒待之。粲神情闲迈，举止抑扬，雍目而<br /><br />&nbsp;&nbsp;&nbsp;&nbsp;不觉解颜。及坐定，谓粲曰：“可更为一行。”粲便下席为行，从容而出。坐事<br /><br />&nbsp;&nbsp;&nbsp;&nbsp;免。后宣武闻粲善自标置，欲观其风度，令传诏就家急召之，须臾间，使者相属，<br /><br />&nbsp;&nbsp;&nbsp;&nbsp;合家b惧，不测所以，粲更恬然，神色不变。帝叹异之。时仆射高肇以外戚之<br /><br />&nbsp;&nbsp;&nbsp;&nbsp;贵，势倾一时，朝士见者，咸望尘拜谒。粲候肇，唯长揖而已。及还，家人尤责<br /><br />&nbsp;&nbsp;&nbsp;&nbsp;之，粲曰：“何可自同凡俗也。”又曾诣清河王怿，下车始进，便属暴雨，粲容<br /><br />&nbsp;&nbsp;&nbsp;&nbsp;步舒雅，不以、濡改节。怿乃令人持盖覆之，叹谓左右曰：“何代无奇人！”<br /><br />&nbsp;&nbsp;&nbsp;&nbsp;性好释学，亲升讲座，虽持义未精，而风韵可重。但不涉经史，终为知音所轻。<br /><br />&nbsp;&nbsp;&nbsp;&nbsp;后为扬州大中正、中书令。明帝释奠，以为侍讲，转金紫光禄大夫。元颢入<br /><br />&nbsp;&nbsp;&nbsp;&nbsp;洛，以粲为西衮州刺史，寻为濮阳太守崔巨伦所逐，弃州入嵩高山。节闵帝初，<br /><br />&nbsp;&nbsp;&nbsp;&nbsp;复为中书令。后正月晦，帝出临洛滨，粲起御前，再拜上寿酒。帝曰：“昔北海<br /><br />&nbsp;&nbsp;&nbsp;&nbsp;入朝，暂窃神器，尔日卿戒之以酒；今欲我饮，何异于往情？”粲曰：“北海志<br /><br />&nbsp;&nbsp;&nbsp;&nbsp;在沈湎，故谏其所失，陛下齐圣温克，臣敢献微诚。”帝曰：“甚愧来誉。”仍<br /><br />&nbsp;&nbsp;&nbsp;&nbsp;为命酌。孝武初，出为骠骑大将军、胶州刺史。属时亢旱，土人劝令祷于海神。<br /><br />&nbsp;&nbsp;&nbsp;&nbsp;粲惮违众人，乃为祈请，直据胡床，举杯曰：“仆白君。”左右云：“前后例皆<br /><br />&nbsp;&nbsp;&nbsp;&nbsp;拜谒。”粲曰：“五岳视三公，四渎视诸侯，安有方伯致礼海神。”卒不肯拜。<br /><br />&nbsp;&nbsp;&nbsp;&nbsp;时青州叛贼耿翔寇乱三齐，粲唯高谭虚论，不事防御之术。翔乘其无备，掩袭州<br /><br />&nbsp;&nbsp;&nbsp;&nbsp;城。左右白言贼至，粲云：“岂有此理！”左右又言“已入州门！”粲乃徐云：<br /><br />&nbsp;&nbsp;&nbsp;&nbsp;“耿王可引上听事，自余部众，且付城人。”不达时变如此。寻为翔害，送首于<br /><br />&nbsp;&nbsp;&nbsp;&nbsp;梁。<br /><br />&nbsp;&nbsp;&nbsp;&nbsp;子含，字文若，员外散骑侍郎。<br /><br />&nbsp;&nbsp;&nbsp;&nbsp;粲弟衍，字文舒，学识优于诸兄，才亦过之。事亲以孝闻，兼有将略。仕齐，<br /><br />&nbsp;&nbsp;&nbsp;&nbsp;位阴平太守。归魏，授通直郎，衍坚辞朝命，上表请隐嵩高。诏从之。宣武末稍<br /><br />&nbsp;&nbsp;&nbsp;&nbsp;以出山，干禄执事。从历建兴、河内二郡太守。历二郡，廉贞寡欲，善抚百姓，<br /><br />&nbsp;&nbsp;&nbsp;&nbsp;人吏追思之。孝昌初，梁将曹敬宗寇荆州。诏衍为别将，与恒农太守王罴救荆州。<br /><br />&nbsp;&nbsp;&nbsp;&nbsp;衍大破之，荆州围解。除北道都督，镇邺西之武城，封安阳县子。时相州刺史安<br /><br />&nbsp;&nbsp;&nbsp;&nbsp;乐王鉴潜图叛逆，衍觉其有异，密表陈之。寻而鉴所部别将嵇宗驰驿告变，乃诏<br /><br />&nbsp;&nbsp;&nbsp;&nbsp;衍与都督源子邕、李神轨等讨鉴，平之。除相州刺史、北道大都督，进封临汝县<br /><br />&nbsp;&nbsp;&nbsp;&nbsp;公。诏衍与子邕北讨葛荣，军败见害。赠车骑大将军、司空、相州刺史。子嵩袭。<br /><br />&nbsp;&nbsp;&nbsp;&nbsp;叔业之归魏，又有尹挺、柳玄达、韦伯昕、皇甫光、梁v、崔高容、阎庆胤、<br /><br />&nbsp;&nbsp;&nbsp;&nbsp;柳僧习并预其功。<br /><br />&nbsp;&nbsp;&nbsp;&nbsp;尹挺，天水冀人，仕齐，位陈郡太守。与叔业参谋归诚，历南司州刺史。<br /><br />&nbsp;&nbsp;&nbsp;&nbsp;柳玄达，河东解人，颇涉经史，仕齐，诸王参军。与叔业姻娅周旋。叔业献<br /><br />&nbsp;&nbsp;&nbsp;&nbsp;款，玄达赞成其计。入魏，除司徒谘议参军，封南顿县子。卒，改封夏阳县，子<br /><br />&nbsp;&nbsp;&nbsp;&nbsp;绛袭。绛弟远，字季云，性粗放无拘检，时人或谓之柳癫。好弹琴耽酒，时有文<br /><br />&nbsp;&nbsp;&nbsp;&nbsp;咏。孝武初，除仪同、开府参军事。情琴酒之间，每出行返，家人或问消息，答<br /><br />&nbsp;&nbsp;&nbsp;&nbsp;云：“无所闻，纵闻亦不解。”后客游卒。玄达弟玄瑜，位阴平太守，卒。子谐，<br /><br />&nbsp;&nbsp;&nbsp;&nbsp;颇有文学，善鼓琴，以新声手势，京师士子翕然从学。除著作佐郎，于河阴遇害。<br /><br />&nbsp;&nbsp;&nbsp;&nbsp;韦伯昕，京兆杜陵人，学尚有壮气。自以才智优于裴植，常轻之，植嫉之如<br /><br />&nbsp;&nbsp;&nbsp;&nbsp;仇。即彦先之妹夫也。叔业以其有大志，故遣子芬之为质。入魏，封零陵县男，<br /><br />&nbsp;&nbsp;&nbsp;&nbsp;历南阳太守，坐事免。后拜员外散骑常侍，加中垒将军。告裴植谋为废黜，植坐<br /><br />&nbsp;&nbsp;&nbsp;&nbsp;死。后百余日，伯昕亦病卒。临亡，见植为祟，口云：“裴尚书死，不独见由，<br /><br />&nbsp;&nbsp;&nbsp;&nbsp;何以见怒？”<br /><br />&nbsp;&nbsp;&nbsp;&nbsp;皇甫光，安定人，美须髯，善言笑。入魏，卒于勃海太守。兄椿龄，从薛安<br /><br />&nbsp;&nbsp;&nbsp;&nbsp;都于彭城内附，除岐州刺史。椿龄子璋，乡郡相。璋弟ǎ位吏部郎，性贪婪，<br /><br />&nbsp;&nbsp;&nbsp;&nbsp;多所受纳，鬻卖吏官，皆有定价。后以丞相、高阳王雍之婿，为豫州刺史。为政<br /><br />&nbsp;&nbsp;&nbsp;&nbsp;残暴，百姓患之。卒于安南将军、光禄大夫、赠尚书左仆射。子长卿，太尉司马。<br /><br />&nbsp;&nbsp;&nbsp;&nbsp;梁v，北地人，叔业从姑子也。好学，便弓马，随叔业征伐，身被五十余创。<br /><br />&nbsp;&nbsp;&nbsp;&nbsp;景明初，赐爵山桑子。出为北地太守，清身率下，甚有声称。历大中大夫。从容<br /><br />&nbsp;&nbsp;&nbsp;&nbsp;风雅，好为谈咏，常与朝廷名贤，泛舟洛水，以诗酒自娱。迁光禄大夫，端然养<br /><br />&nbsp;&nbsp;&nbsp;&nbsp;志，不历权门，卒于京兆内史。<br /><br />&nbsp;&nbsp;&nbsp;&nbsp;崔高容，清河人，博学善文辞，美风彩。景明初，位散骑侍郎，出为扬州开<br /><br />&nbsp;&nbsp;&nbsp;&nbsp;府掾，带陈留太守，卒官。<br /><br />&nbsp;&nbsp;&nbsp;&nbsp;阎庆胤，天水人，博识洽闻，善于谈论，听其言说，不觉忘疲。卒于敷城太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;柳僧习见其子虬传。<br /><br />&nbsp;&nbsp;&nbsp;&nbsp;夏侯道迁，谯国人也。少有志操。年十七，父母为结婚韦氏，道迁云：“欲<br /><br />&nbsp;&nbsp;&nbsp;&nbsp;怀四方之志，不愿取妇。”家人咸谓戏言。及婚，求觅不知所在。访问，乃云逃<br /><br />&nbsp;&nbsp;&nbsp;&nbsp;入益州。后随裴叔业于寿春，为南谯太守。二家虽为姻好，亲情不协，遂单骑归<br /><br />&nbsp;&nbsp;&nbsp;&nbsp;魏，拜骁骑将军，随王肃至寿春。肃薨，道迁弃戍南叛。<br /><br />&nbsp;&nbsp;&nbsp;&nbsp;会梁以庄丘黑为征虏将军、梁秦二州刺史，镇南郑。黑请道迁为长史，带汉<br /><br />&nbsp;&nbsp;&nbsp;&nbsp;中郡。会黑死，而道迁阴图归顺。先是，仇池镇将杨灵珍反叛南奔，梁以灵珍为<br /><br />&nbsp;&nbsp;&nbsp;&nbsp;征虏将军，假武都王，助戍汉中。道迁乃击灵珍，斩其父子，送首于京师。江悦<br /><br />&nbsp;&nbsp;&nbsp;&nbsp;之等推道迁为梁、秦二州刺史。道迁遣表归阙，诏玺书慰勉，授持节、散骑常侍、<br /><br />&nbsp;&nbsp;&nbsp;&nbsp;平南将军、豫州刺史，封丰县侯，遣尚书邢峦指授节度。道迁表受平南、常侍，<br /><br />&nbsp;&nbsp;&nbsp;&nbsp;而辞豫州、丰县侯，引裴叔业公爵为例。宣武不许。<br /><br />&nbsp;&nbsp;&nbsp;&nbsp;道迁自南郑来朝京师，引见于太极东堂，免冠徒跣谢曰：“比在寿春，遭韦<br /><br />&nbsp;&nbsp;&nbsp;&nbsp;缵之酷，申控无所，致此猖狂。是段之来，希酬昔遇。”宣武曰：“卿建为山之<br /><br />&nbsp;&nbsp;&nbsp;&nbsp;功，一篑之玷，何足谢也。”道迁以赏报为微，逡巡不拜，寻改封濮阳县侯。岁<br /><br />&nbsp;&nbsp;&nbsp;&nbsp;余，频表解州，宣武许之。除南衮州大中正，不拜。<br /><br />&nbsp;&nbsp;&nbsp;&nbsp;道迁虽学不深洽，而历览书史，闲习尺牍。好言宴，务口实，京师珍羞，罔<br /><br />&nbsp;&nbsp;&nbsp;&nbsp;不毕有。于京城西水次市地，大起园池，殖列蔬果，延致秀彦，时往游适。妓妾<br /><br />&nbsp;&nbsp;&nbsp;&nbsp;十余，常自娱乐，国秩岁入三千余匹，专供酒馔，不营家产。每诵孔融语曰：<br /><br />&nbsp;&nbsp;&nbsp;&nbsp;“坐上客恒满，樽中酒不空，余非吾事也。”识者多之。历华、瀛二州刺史，为<br /><br />&nbsp;&nbsp;&nbsp;&nbsp;政清严，善禁盗贼。卒，赠雍州刺史，谥明侯。初，道迁以拔汉中归诚本由王颍<br /><br />&nbsp;&nbsp;&nbsp;&nbsp;兴之计，求分邑户五百封之，宣武不许。灵太后临朝，道迁重求分封，太后大奇<br /><br />&nbsp;&nbsp;&nbsp;&nbsp;之，议欲更以三百户封颍兴，会卒，遂寝。道迁不聘正室，唯有庶子数人。<br /><br />&nbsp;&nbsp;&nbsp;&nbsp;长子、，字元廷，历镇远将军、南衮州大中正。性好酒，居丧不戚，醇<br /><br />&nbsp;&nbsp;&nbsp;&nbsp;醪肥鲜，不离于口，沽买饮啖，多所费用。父时田园，货卖略尽，人间债犹数千<br /><br />&nbsp;&nbsp;&nbsp;&nbsp;余匹，谷食至常不足，弟妹不免饥寒。<br /><br />&nbsp;&nbsp;&nbsp;&nbsp;初，道迁知好酒，不欲传授国封。未亡前，忽梦见征虏将军房世宝至其<br /><br />&nbsp;&nbsp;&nbsp;&nbsp;家听事，与其父坐，屏人密言。心惊惧，谓人曰：“世宝为官，少间必击我也。”<br /><br />&nbsp;&nbsp;&nbsp;&nbsp;寻有人至，云：“官呼郎”，随召即去，遣左右杖之二百，不胜楚痛，大叫。良<br /><br />&nbsp;&nbsp;&nbsp;&nbsp;久乃悟，流汗彻于寝具。至明，前京城太守赵卓诣之，见其衣湿，谓曰：“卿<br /><br />&nbsp;&nbsp;&nbsp;&nbsp;昨夜当大饮，溺衣如此。”乃具陈所梦。先是旬余，秘书监郑道昭暴病卒，<br /><br />&nbsp;&nbsp;&nbsp;&nbsp;闻，谓卓曰：“人生何常，唯当纵饮。”于是昏酣遂甚。梦后，二日不能言，针<br /><br />&nbsp;&nbsp;&nbsp;&nbsp;之，乃得语，而犹虚劣。俄而心闷而死。洗浴者视其尸体，大有杖处，青赤隐起，<br /><br />&nbsp;&nbsp;&nbsp;&nbsp;二百下许。赠钜鹿太守。<br /><br />&nbsp;&nbsp;&nbsp;&nbsp;初，与南人辛谌、庾遵、江文遥等终日游聚。酣饮之际，恒相谓曰：“人<br /><br />&nbsp;&nbsp;&nbsp;&nbsp;生局促，何殊朝露，坐上相看，先后间耳。脱有先亡者，于良辰美景，灵前饮宴，<br /><br />&nbsp;&nbsp;&nbsp;&nbsp;傥或有知，庶共歆飨。”及亡后，三月上巳，诸人相率至灵前，仍共酌饮。<br /><br />&nbsp;&nbsp;&nbsp;&nbsp;时日晚天阴，室中微暗，咸见在坐，衣服形容，不异平昔，时执杯酒，似若献<br /><br />&nbsp;&nbsp;&nbsp;&nbsp;酬，但无语耳。家客雍僧明心有畏恐，披帘欲出，便即僵仆，状若被殴。从<br /><br />&nbsp;&nbsp;&nbsp;&nbsp;兄欣宗云：“今是节日，诸人忆弟畴昔之言，故来共饮。僧明何罪，而被嗔责？”<br /><br />&nbsp;&nbsp;&nbsp;&nbsp;僧明便悟。而欣宗鬼语如平生，并怒家人，皆得其罪，又发阴私窃盗，咸有次<br /><br />&nbsp;&nbsp;&nbsp;&nbsp;绪。<br /><br />&nbsp;&nbsp;&nbsp;&nbsp;妻，裴植之女也，与道迁诸妾不睦，讼阋彻于公庭。子籍，年十余岁，袭<br /><br />&nbsp;&nbsp;&nbsp;&nbsp;祖封已数年，而弟等言其眇目G疾，不任承继，自以与同庶，己应绍<br /><br />&nbsp;&nbsp;&nbsp;&nbsp;袭。尚书奏籍承封。<br /><br />&nbsp;&nbsp;&nbsp;&nbsp;道迁兄子ＩＳ，位咸阳太守。<br /><br />&nbsp;&nbsp;&nbsp;&nbsp;道迁之谋，又襄阳罗道珍、北海王安世、颍川辛谌、汉中姜永等皆参其勋末。<br /><br />&nbsp;&nbsp;&nbsp;&nbsp;道珍为齐州东平原相，有能名。安世，苻坚丞相王猛玄孙也。历涉书传，位北华<br /><br />&nbsp;&nbsp;&nbsp;&nbsp;州刺史。谌，魏卫尉辛毗后也，有文学，位濮阳、上党二郡太守。永善弹琴，有<br /><br />&nbsp;&nbsp;&nbsp;&nbsp;文学，位汉中太守。永弟漾，亦善士，性至孝。时颍川庾道者，亦与道迁俱入国，<br /><br />&nbsp;&nbsp;&nbsp;&nbsp;虽不参勋谋，亦为奇士。历览史传，善草隶书，轻财重义。仕梁，右中郎将。及<br /><br />&nbsp;&nbsp;&nbsp;&nbsp;至洛阳，环堵弊庐，多与俊秀交旧，积二十余岁，殊无宦情。后为饶安县令，罢，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;李元护，辽东襄平人，晋司徒胤之八世孙也。胤子顺、[及孙沉、志皆有名<br /><br />&nbsp;&nbsp;&nbsp;&nbsp;宦。沉孙根，仕慕容宝，为中书监。根子后智等随慕容德南渡河，居青州，数世<br /><br />&nbsp;&nbsp;&nbsp;&nbsp;无名，三齐豪门多轻之。元护以魏平齐后，随父怀庆南奔。身长八尺，美须髯，<br /><br />&nbsp;&nbsp;&nbsp;&nbsp;少有武力。仕齐，位马头太守，虽以将用自达，然亦颇览文史，习于简牍。后为<br /><br />&nbsp;&nbsp;&nbsp;&nbsp;裴叔业司马，带汝阴太守。叔业归顺，元护赞同其谋。叔业疾病，元护督率上下<br /><br />&nbsp;&nbsp;&nbsp;&nbsp;以俟援军。寿春克定，元护颇有力焉。景明初，以元护为齐州刺史、广饶县伯。<br /><br />&nbsp;&nbsp;&nbsp;&nbsp;寻以州人柳世明图为不轨，元护诛戮所加，微为滥酷。州内饥俭，表请赈贷，蠲<br /><br />&nbsp;&nbsp;&nbsp;&nbsp;其赋役。但多有部曲，时为侵扰，城邑苦之，故不得为良刺史也。三年卒。病前<br /><br />&nbsp;&nbsp;&nbsp;&nbsp;月余，京师无故传其凶问。又城外送客亭柱有人书曰“李齐州死”，纲佐饯别者<br /><br />&nbsp;&nbsp;&nbsp;&nbsp;见而拭之，后复如此。元护妾妓十余，声色自纵。情欲既甚，支骨稍消，须长二<br /><br />&nbsp;&nbsp;&nbsp;&nbsp;尺，一时落尽。赠青州刺史。元护为齐州，经拜旧墓，巡省故宅，飨赐村老，莫<br /><br />&nbsp;&nbsp;&nbsp;&nbsp;不欣畅。及将亡，谓左右曰：“吾尝以方伯簿伍至青州，士女属目。若丧过东阳，<br /><br />&nbsp;&nbsp;&nbsp;&nbsp;不可不好设仪卫，哭泣尽哀，令观者改容也。”家人遵其诫。<br /><br />&nbsp;&nbsp;&nbsp;&nbsp;子会袭，正始中降爵为子。会顽I好酒，其妻南阳太守清河房伯玉女也，甚<br /><br />&nbsp;&nbsp;&nbsp;&nbsp;有姿色，会不答之。房乃通其弟机，因会醉，杀之。子景宣袭。机与房遂如夫妇，<br /><br />&nbsp;&nbsp;&nbsp;&nbsp;积十余年，房氏色衰，乃更婚娶。<br /><br />&nbsp;&nbsp;&nbsp;&nbsp;元护弟静，性贪忍，兄亡未敛，便剥妓服玩及余物。历齐郡内史。<br /><br />&nbsp;&nbsp;&nbsp;&nbsp;席法友，安定人也，祖、父南奔。法友仕齐，以膂力自效，任安丰新蔡二郡<br /><br />&nbsp;&nbsp;&nbsp;&nbsp;太守、建安戍主。后与裴叔业同谋归魏，拜豫州刺史、苞信县伯。叔业卒后，法<br /><br />&nbsp;&nbsp;&nbsp;&nbsp;友与裴植追成业志，淮南克定，法友有力焉。历华、并二州刺史。后为别将出淮<br /><br />&nbsp;&nbsp;&nbsp;&nbsp;南，欲解朐山之围。法友始渡淮而朐山败没，遂停十年。恬静自安，不竞世利。<br /><br />&nbsp;&nbsp;&nbsp;&nbsp;宣武末，除济州刺史，廉和著称。又徙封乘氏。后卒于光禄大夫，赠秦州刺史，<br /><br />&nbsp;&nbsp;&nbsp;&nbsp;谥襄侯。<br /><br />&nbsp;&nbsp;&nbsp;&nbsp;子景通袭，善事元叉，兼赂叉父继。继为司空，引景通为掾。卒，赠卫尉少<br /><br />&nbsp;&nbsp;&nbsp;&nbsp;卿。子郾袭，走关西。<br /><br />&nbsp;&nbsp;&nbsp;&nbsp;王世弼，京兆霸城人也。姚泓之灭，其祖、父南迁。世弼身长七尺八寸，魁<br /><br />&nbsp;&nbsp;&nbsp;&nbsp;岸有壮气，善草隶书，好爱坟典。仕齐为军主，助戍寿春，遂与裴叔业同谋归诚。<br /><br />&nbsp;&nbsp;&nbsp;&nbsp;除南徐州刺史，封慎县伯。后除东秦州刺史，政任于刑，为人所怨，有受纳之响，<br /><br />&nbsp;&nbsp;&nbsp;&nbsp;为御史中尉李平所弹，会赦免。后为河北太守，有清称。再迁中山内史，加平北<br /><br />&nbsp;&nbsp;&nbsp;&nbsp;将军。直阁元罗，领军元叉弟也，曾过中山，谓曰：“二州刺史，翻复为郡，当<br /><br />&nbsp;&nbsp;&nbsp;&nbsp;恨恨耳。”世弼曰：“仪同之号，起自邓骘，平北为郡，始在下官。”卒，赠豫<br /><br />&nbsp;&nbsp;&nbsp;&nbsp;州刺史，谥曰康。<br /><br />&nbsp;&nbsp;&nbsp;&nbsp;长子会，汝阳太守。次子由，字茂道，好学有文才，尤善草隶书，性方厚，<br /><br />&nbsp;&nbsp;&nbsp;&nbsp;有名士风，又工摹书，为时人所服。位东莱太守，罢郡寓居颍川。天平初，元洪<br /><br />&nbsp;&nbsp;&nbsp;&nbsp;威构逆，大军攻讨，为乱兵所害。名流悼惜之。<br /><br />&nbsp;&nbsp;&nbsp;&nbsp;江悦之，字彦和，济阳考城人也。七世祖统，晋散骑常侍，避刘、石之乱，<br /><br />&nbsp;&nbsp;&nbsp;&nbsp;南渡。祖兴之，父范之，并为宋武所诛。悦之少孤，仕宋，历诸王参军。好兵书，<br /><br />&nbsp;&nbsp;&nbsp;&nbsp;有将略，善待士，有部曲数百人。仕齐，为后军将军，部曲称众，千有余人。梁<br /><br />&nbsp;&nbsp;&nbsp;&nbsp;初，以讨灭刘季连功，进号冠军将军。武兴氐攻破白马，进图南郑，悦之大破氐<br /><br />&nbsp;&nbsp;&nbsp;&nbsp;众，还复白马。梁、秦二州刺史庄丘黑死，夏侯道迁与悦之及庞树，军主李忻荣、<br /><br />&nbsp;&nbsp;&nbsp;&nbsp;张元亮、士孙天与等谋以梁州内附。梁华阳太守尹天宝率众向州城，遂围南郑。<br /><br />&nbsp;&nbsp;&nbsp;&nbsp;悦之昼夜督战，会武兴军至，天宝败。道迁克全勋款，悦之实有力焉。与道迁俱<br /><br />&nbsp;&nbsp;&nbsp;&nbsp;至洛阳。寻卒，赠梁州刺史，追封安平县子，谥曰庄。<br /><br />&nbsp;&nbsp;&nbsp;&nbsp;悦之二子，文遥、文远。文遥少有大度，轻财好士，士多归之。道迁之图杨<br /><br />&nbsp;&nbsp;&nbsp;&nbsp;灵珍，文遥奋剑请行，遂手斩灵珍。袭父封，拜咸阳太守。勤于礼接，终日坐听<br /><br />&nbsp;&nbsp;&nbsp;&nbsp;事。至者见之，假以恩颜，屏人密问，于是人所疾苦，大盗姓名，奸猾吏长，无<br /><br />&nbsp;&nbsp;&nbsp;&nbsp;不知悉。郡中震肃，奸劫息止，政为雍州诸郡之最。后为安州刺史，善于绥纳，<br /><br />&nbsp;&nbsp;&nbsp;&nbsp;甚得物情。时杜洛周、葛荣等相继叛逆，幽、燕已南悉没，唯文遥介在群贼之外，<br /><br />&nbsp;&nbsp;&nbsp;&nbsp;孤城独守，鸠集荒余，且耕且战，百姓皆乐为用。卒官，长史许思祖等以文遥有<br /><br />&nbsp;&nbsp;&nbsp;&nbsp;遗爱，复推其子果行州事。既摄州事，乃遣使奉表。庄帝嘉之，除果通直散骑侍<br /><br />&nbsp;&nbsp;&nbsp;&nbsp;郎，行安州事。既而贼势转盛，救援不接，果乃携诸弟并率城人东奔高丽。天平<br /><br />&nbsp;&nbsp;&nbsp;&nbsp;中，诏高丽送果等。元象中，乃得还朝。文远善骑射，勇于攻战，以军功位中散<br /><br />&nbsp;&nbsp;&nbsp;&nbsp;大夫、龙骧将军。<br /><br />&nbsp;&nbsp;&nbsp;&nbsp;淳于诞，字灵远，其先太山博人也，后世居蜀汉，或家安固之桓陵县。父兴<br /><br />&nbsp;&nbsp;&nbsp;&nbsp;宗，齐南安太守。诞年十二，随父向扬州。父于路为群盗所害，诞虽幼而哀感奋<br /><br />&nbsp;&nbsp;&nbsp;&nbsp;发，倾资结客，旬朔之内，遂得复仇。州里之间，无不称叹。景明中，自汉中归<br /><br />&nbsp;&nbsp;&nbsp;&nbsp;魏，陈伐蜀计，宣武嘉纳之。延昌末，王旅大举，除骠骑将军、都督、别部司马，<br /><br />&nbsp;&nbsp;&nbsp;&nbsp;领乡导统军。诞不愿先受荣爵，乃固让实官，止参戎号。及奉辞之日，诏若克成<br /><br />&nbsp;&nbsp;&nbsp;&nbsp;都，即以益州许之。师次晋寿，蜀人大震。属宣武晏驾，不果而还。后以客例，<br /><br />&nbsp;&nbsp;&nbsp;&nbsp;起家羽林监。正光中，秦、陇反叛，诏诞为西南道军司马，与行台魏子建共参经<br /><br />&nbsp;&nbsp;&nbsp;&nbsp;略。时梁益州刺史萧深猷遣将樊文炽萧世澄等率众数万围小剑戍。子建遣诞勒兵<br /><br />&nbsp;&nbsp;&nbsp;&nbsp;驰赴，大败之，禽世澄等十一人，文炽先走获免。孝昌初，子建以诞行华阳郡，<br /><br />&nbsp;&nbsp;&nbsp;&nbsp;带白马戍。后卒于东梁州刺史，赠益州刺史，谥曰庄。<br /><br />&nbsp;&nbsp;&nbsp;&nbsp;沈文秀，字仲远，吴兴武康人也。伯父庆之，《南史》有传。文秀仕宋，位<br /><br />&nbsp;&nbsp;&nbsp;&nbsp;青州刺史。和平六年，宋明帝杀其主子业，文秀与诸州推立子业弟子勋。子勋败，<br /><br />&nbsp;&nbsp;&nbsp;&nbsp;皇兴初，文秀与崔道固俱以州降魏。宋遣其弟文景来谕之，文秀复归宋，为刺史<br /><br />&nbsp;&nbsp;&nbsp;&nbsp;如故。后慕容白曜长驱至东阳，文秀始欲降，以军人虏掠，遂有悔心，乃婴城固<br /><br />&nbsp;&nbsp;&nbsp;&nbsp;守。白曜既下历城，乃并力攻讨，自夏至春始克。文秀取所持节，衣冠俨然，坐<br /><br />&nbsp;&nbsp;&nbsp;&nbsp;于斋内。乱兵入曰：“文秀何在！”文秀历声曰：“身是！”执而裸送于白曜。<br /><br />&nbsp;&nbsp;&nbsp;&nbsp;左右令拜，文秀曰：“各二国大臣，无相拜礼。”白曜忿之，因至挝挞。后还其<br /><br />&nbsp;&nbsp;&nbsp;&nbsp;衣，为之设馔，与长史房天乐、司马沈嵩等锁送京师，面缚数罪，宥死，待为下<br /><br />&nbsp;&nbsp;&nbsp;&nbsp;客，给以粗衣蔬食。献文重其节义，稍亦嘉礼之，拜外都下大夫。太和三年，迁<br /><br />&nbsp;&nbsp;&nbsp;&nbsp;外都大官。孝文嘉其忠于其国，赐绢彩二百匹。后为南征都将，临发，赐以戎服。<br /><br />&nbsp;&nbsp;&nbsp;&nbsp;除怀州刺史，假吴郡公。守清贫而政宽，不能禁止盗贼。大兴水田，于公私颇有<br /><br />&nbsp;&nbsp;&nbsp;&nbsp;利益。卒官。<br /><br />&nbsp;&nbsp;&nbsp;&nbsp;子保冲，后为徐州冠军长史，坐据连口退败，有司处之死刑。孝文诏：“保<br /><br />&nbsp;&nbsp;&nbsp;&nbsp;冲，文秀之子，可特原命，配洛阳作部终身。”宣武时，卒于下邳太守。<br /><br />&nbsp;&nbsp;&nbsp;&nbsp;房天乐者，清河人，滑稽多智。文秀板为长史，督齐郡，州府事一以委之。<br /><br />&nbsp;&nbsp;&nbsp;&nbsp;卒于京师。弟子嘉庆，渔阳太守。<br /><br />&nbsp;&nbsp;&nbsp;&nbsp;张谠，字处言，清河东武城人也。六世祖弘，晋长秋卿。父华，慕容超左仆<br /><br />&nbsp;&nbsp;&nbsp;&nbsp;射。谠仕宋，位东徐州刺史。及平徐、兖，谠乃归顺于尉元，亦表授东徐州刺史。<br /><br />&nbsp;&nbsp;&nbsp;&nbsp;遣中书侍郎高闾与谠对为刺史。后至京师，礼遇亚于薛、毕，赐爵平陆侯。谠性<br /><br />&nbsp;&nbsp;&nbsp;&nbsp;开通，笃于接恤，青、齐之士，虽疏族末姻，咸相敬视。李敷、李等宠要势家，<br /><br />&nbsp;&nbsp;&nbsp;&nbsp;亦推怀陈款，无所顾避。毕众敬等皆敬重之，高允之徒亦相器待。卒，赠青州刺<br /><br />&nbsp;&nbsp;&nbsp;&nbsp;史，谥康侯。<br /><br />&nbsp;&nbsp;&nbsp;&nbsp;子敬伯，求致父丧，出葬冀州清河旧墓，久不被许，停柩在家积五六年。第<br /><br />&nbsp;&nbsp;&nbsp;&nbsp;四子敬叔，先在徐州，初闻父丧，不欲奔赴，而规南叛，为徐州所勒送。至乃自<br /><br />&nbsp;&nbsp;&nbsp;&nbsp;理，后得袭父爵。敬伯自以随父归国功，赐爵昌安侯，出为乐陵太守。敬叔，武<br /><br />&nbsp;&nbsp;&nbsp;&nbsp;邑太守。父丧得葬旧墓，还属清河。<br /><br />&nbsp;&nbsp;&nbsp;&nbsp;初，谠兄弟十人。兄忠，字处顺，在南为合乡令。归降，赐爵新昌侯。卒于<br /><br />&nbsp;&nbsp;&nbsp;&nbsp;新兴太守，赠冀州刺史。谠妻皇甫氏被掠，赐中官为婢，皇甫遂诈痴，不能梳沐。<br /><br />&nbsp;&nbsp;&nbsp;&nbsp;后谠为宋冀州长史，因货千余匹，购求皇甫。文成怪其纳财之多，引见之，时皇<br /><br />&nbsp;&nbsp;&nbsp;&nbsp;甫年垂六十矣。文成曰：“南人奇好，能重室家之义。此老母复何所任，乃能如<br /><br />&nbsp;&nbsp;&nbsp;&nbsp;此致费也。”皇甫氏归，谠令诸妾境上奉迎。数年卒。后十年而谠入魏。<br /><br />&nbsp;&nbsp;&nbsp;&nbsp;谠兄子安世，正始中，自梁汉同夏侯道迁归款，为客积年，出为东河间太守。<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;李苗，字子宣，梓潼涪人也。父膺，梁太仆卿。苗出后叔父畎。畎为梁州刺<br /><br />&nbsp;&nbsp;&nbsp;&nbsp;史，大著威名。王足之伐蜀，梁武命畎拒足于涪，许其益州。及足退，梁武遂改<br /><br />&nbsp;&nbsp;&nbsp;&nbsp;授。畎怒，将有异图，事发被害。苗年十五，有报雪志。延昌中归魏，仍陈图蜀<br /><br />&nbsp;&nbsp;&nbsp;&nbsp;计。大将军高肇西伐，诏假苗龙骧将军乡导。次晋寿，宣武宴驾，班师。后以客<br /><br />&nbsp;&nbsp;&nbsp;&nbsp;例，除员外散骑侍郎。苗有文武才干，以大功不就，家耻未雪，常怀慷慨。乃上<br /><br />&nbsp;&nbsp;&nbsp;&nbsp;书陈平定江南之计，其文理甚切于时。明帝幼冲，无远略之意，竟不能纳。<br /><br />&nbsp;&nbsp;&nbsp;&nbsp;正光末，三秦反叛，侵及三辅。时承平既久，人不习战。苗以陇兵强悍，且<br /><br />&nbsp;&nbsp;&nbsp;&nbsp;群聚无资，乃上书以为：“食少兵精，利于速战；粮多卒众，事宜持久。今陇贼<br /><br />&nbsp;&nbsp;&nbsp;&nbsp;猖狂，非有素蓄，虽据两城，本无德义，其势在于疾攻，日有降纳，迟则人情离<br /><br />&nbsp;&nbsp;&nbsp;&nbsp;阻，坐受崩溃。夫飙至风起，逆者求万一之功；高壁深垒，王师有全制之策。今<br /><br />&nbsp;&nbsp;&nbsp;&nbsp;且宜勒大将，深沟高垒，坚守勿战。别命偏师，精卒数千，出麦积崖以袭其后，<br /><br />&nbsp;&nbsp;&nbsp;&nbsp;则氵浴⑨之下，群妖自散。”于是诏苗为统军，与别将淳于诞出梁、益，隶行<br /><br />&nbsp;&nbsp;&nbsp;&nbsp;台魏子建。子建以苗为郎中，仍领统军，深见知待。<br /><br />&nbsp;&nbsp;&nbsp;&nbsp;孝昌中，兼尚书左丞，为西北道行台，与大都督宗正珍孙讨汾、绛蜀贼，平<br /><br />&nbsp;&nbsp;&nbsp;&nbsp;之。及杀尔朱荣，荣从弟世隆拥部曲还逼都邑。孝庄幸大夏门，集群臣博议，<br /><br />&nbsp;&nbsp;&nbsp;&nbsp;百僚计无所出。苗独奋衣起曰：“今朝廷有不测之危，正是忠臣烈士效节之时，<br /><br />&nbsp;&nbsp;&nbsp;&nbsp;请以一旅之众，为陛下径断河梁。”庄帝壮而许焉。苗乃募人于马渚上流，以师<br /><br />&nbsp;&nbsp;&nbsp;&nbsp;夜下。去桥数里，放火烧船，俄然桥绝，贼没水死者甚众。官军不至，贼乃涉水<br /><br />&nbsp;&nbsp;&nbsp;&nbsp;与苗死斗，众寡不敌，苗浮河而没。帝闻，哀伤久之。赠都督、梁州刺史、车骑<br /><br />&nbsp;&nbsp;&nbsp;&nbsp;大将军、仪同三司、河阳县侯，谥忠烈。<br /><br />&nbsp;&nbsp;&nbsp;&nbsp;苗少有节操，志尚功名。每读《蜀书》，见魏延请出长安，诸葛不许，叹息<br /><br />&nbsp;&nbsp;&nbsp;&nbsp;谓亮无奇计。及览《周瑜传》，未曾不嗟咨绝倒。太保城阳王徽、司徒临淮王<br /><br />&nbsp;&nbsp;&nbsp;&nbsp;并重之。二王颇或不穆，苗每谏责。徽宠势隆极，猜忌弥甚，苗谓人曰：“城阳<br /><br />&nbsp;&nbsp;&nbsp;&nbsp;蜂目豺声，今转彰矣！”解鼓琴，善属文咏，工尺牍之敏，当世罕及。死之日，<br /><br />&nbsp;&nbsp;&nbsp;&nbsp;朝野悲壮之。及帝幽崩，世隆入洛，主者追苗赠封，以白世隆。世隆曰：“吾尔<br /><br />&nbsp;&nbsp;&nbsp;&nbsp;时群议，更三日便欲大纵兵士，烧燔都邑，任其采掠。赖苗，京师获全。天下之<br /><br />&nbsp;&nbsp;&nbsp;&nbsp;善一也，不宜追之。”子昙袭爵。<br /><br />&nbsp;&nbsp;&nbsp;&nbsp;刘藻，字彦先，广平易阳人也。六世祖遐，从晋元帝南渡。父宗之，宋庐江<br /><br />&nbsp;&nbsp;&nbsp;&nbsp;太守。藻涉猎群籍，美谈笑，善与人交，饮酒至一石不乱。太安中，与姊夫李嶷<br /><br />&nbsp;&nbsp;&nbsp;&nbsp;俱来归魏，赐爵易阳子。擢拜南部主书，号为称职。<br /><br />&nbsp;&nbsp;&nbsp;&nbsp;时北地诸羌，恃险作乱，前后宰守不能制。朝廷患之，以藻为北地太守。藻<br /><br />&nbsp;&nbsp;&nbsp;&nbsp;推诚布信，诸羌咸来归款，朝廷嘉之。雍州人王叔保等三百人表乞藻为I奴戍主，<br /><br />&nbsp;&nbsp;&nbsp;&nbsp;诏曰：“选曹已用人，藻有惠政，自宜他叙。”在任八年，迁离城镇将。太和中<br /><br />&nbsp;&nbsp;&nbsp;&nbsp;改镇为岐州，以藻为岐州刺史。转秦州刺史。秦人恃险，率多粗暴，或拒课输，<br /><br />&nbsp;&nbsp;&nbsp;&nbsp;或害吏长，自前守宰，皆遥领，不入郡县。藻开示恩信，诛戮豪横，羌、氐惮之，<br /><br />&nbsp;&nbsp;&nbsp;&nbsp;守宰于是始得居其旧所。遇车驾南伐，以藻为东道都督。秦人纷扰，诏藻还州，<br /><br />&nbsp;&nbsp;&nbsp;&nbsp;人情乃定。仍与安南元英征汉中，破贼军，长驱至南郑，垂平梁州，奉诏还军，<br /><br />&nbsp;&nbsp;&nbsp;&nbsp;乃不果克。<br /><br />&nbsp;&nbsp;&nbsp;&nbsp;后车驾南伐，以藻为征虏将军，督统军高聪等四军为东道别将，辞于洛水之<br /><br />&nbsp;&nbsp;&nbsp;&nbsp;南。孝文曰：“与卿石头相见。”藻对曰：“臣虽才非古人，庶亦不留贼虏而遗<br /><br />&nbsp;&nbsp;&nbsp;&nbsp;陛下。辄当酾曲阿之酒以待百官。”帝大笑曰：“今未至曲阿，且以河东数石赐<br /><br />&nbsp;&nbsp;&nbsp;&nbsp;卿。”后与高聪等战败，俱徙平州。景明初，宣武追录旧功，拜藻为太尉司马。<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;子绍珍，无他才用，善附会，好饮酒。结托刘腾，启为其国郎中令，袭子爵。<br /><br />&nbsp;&nbsp;&nbsp;&nbsp;永安中，历河北、黎阳二郡太守，所在无政绩。天平中，坐子洪业入于关中，率<br /><br />&nbsp;&nbsp;&nbsp;&nbsp;众侵扰，伏法。<br /><br />&nbsp;&nbsp;&nbsp;&nbsp;傅永，字期，清河人也。幼随叔父洪仲与张幸自青州入魏，寻复南奔。有<br /><br />&nbsp;&nbsp;&nbsp;&nbsp;气干，拳勇过人，能手执鞍桥，倒立驰骋。年二十余，有友人与之书而不能答，<br /><br />&nbsp;&nbsp;&nbsp;&nbsp;请洪仲，洪仲深让之而不为报。永乃发愤读书，涉猎经史，兼有才干。为崔道固<br /><br />&nbsp;&nbsp;&nbsp;&nbsp;城局参军，与道固俱降，入为平齐百姓。父母并老，饥寒十数年，赖其强于人事，<br /><br />&nbsp;&nbsp;&nbsp;&nbsp;戮力佣丐，得以存立。晚为奉礼郎，诣长安拜文明太后父燕宣王庙，赐爵贝丘男，<br /><br />&nbsp;&nbsp;&nbsp;&nbsp;除中书博士。王肃之为豫州，又以永为王肃平南长史。咸阳王禧虑肃难信，言于<br /><br />&nbsp;&nbsp;&nbsp;&nbsp;孝文。曰：“已选傅期为其长史，虽威仪不足，而文武有余矣。”肃以永宿士，<br /><br />&nbsp;&nbsp;&nbsp;&nbsp;礼之甚厚；永亦以肃为帝眷遇，尽心事之，情义至穆。<br /><br />&nbsp;&nbsp;&nbsp;&nbsp;齐将鲁康祖、赵公政侵豫州之太仓口，肃令永击之。永量吴、楚兵好以斫营<br /><br />&nbsp;&nbsp;&nbsp;&nbsp;为事，又贼若夜来，必于渡淮之所，以火记其浅处。永既设伏，仍密令人以瓠盛<br /><br />&nbsp;&nbsp;&nbsp;&nbsp;火，渡南岸，当深处置之，教云：“若有火起，即亦燃之。”其夜，康祖、公政<br /><br />&nbsp;&nbsp;&nbsp;&nbsp;等果亲率领来斫营。东西二伏夹击之，康祖等奔趋淮水。火既竞起，不能记其本<br /><br />&nbsp;&nbsp;&nbsp;&nbsp;济，遂望永所置火争渡。水深溺死，斩首者数千级，生禽公政。康祖人马坠淮，<br /><br />&nbsp;&nbsp;&nbsp;&nbsp;晓而获其尸，斩首并公政送京师。<br /><br />&nbsp;&nbsp;&nbsp;&nbsp;时裴叔业率王茂先、李定等东侵楚王戍，肃复令永将伏兵，击其后军，破之，<br /><br />&nbsp;&nbsp;&nbsp;&nbsp;获叔业伞扇鼓幕甲仗万余。两月之中，遂献再捷。帝嘉之，遣谒者就豫州，策拜<br /><br />&nbsp;&nbsp;&nbsp;&nbsp;永安远将军、镇南府长史、汝南太守、贝丘县男。帝每叹曰：“上马能击贼，下<br /><br />&nbsp;&nbsp;&nbsp;&nbsp;马作露布，唯傅期耳。”<br /><br />&nbsp;&nbsp;&nbsp;&nbsp;裴叔业又围涡阳，时帝在豫州，遣永为统军，与高聪、刘藻、成道益、任莫<br /><br />&nbsp;&nbsp;&nbsp;&nbsp;问等救之。永曰：“深沟固垒，然后图之。”聪等不从，一战而败。聪等弃甲奔<br /><br />&nbsp;&nbsp;&nbsp;&nbsp;悬瓠，永独收散卒徐还。贼追至，又设伏击之，挫其锐。藻徙边，永免官爵而已。<br /><br />&nbsp;&nbsp;&nbsp;&nbsp;不经旬，诏永为汝阴镇将，带汝阴太守。<br /><br />&nbsp;&nbsp;&nbsp;&nbsp;景明初，裴叔业将以寿春归魏，密通于永。及将迎纳，诏永为统军，与杨大<br /><br />&nbsp;&nbsp;&nbsp;&nbsp;眼、奚康生等诸军俱入寿春。同日而永在后，故康生、大眼二人并赏列士，永唯<br /><br />&nbsp;&nbsp;&nbsp;&nbsp;清河男。齐将陈伯之逼寿春，沿淮为寇。时司徒彭城王勰、广陵侯元衍同镇寿春，<br /><br />&nbsp;&nbsp;&nbsp;&nbsp;以九江初附，人情未洽，兼台援不至，深以为忧。诏遣永为统军，领汝阴三千人<br /><br />&nbsp;&nbsp;&nbsp;&nbsp;先援之。永至，勰令永引军入城。永曰：“若如教旨，便共殿下同被围守，岂是<br /><br />&nbsp;&nbsp;&nbsp;&nbsp;救援之意？”遂孤军城外，与勰并势以击伯之，频有克捷。<br /><br />&nbsp;&nbsp;&nbsp;&nbsp;中山王英之征义阳，永为宁朔将军、统军，当长围遏其南门。齐将马仙V<br /><br />&nbsp;&nbsp;&nbsp;&nbsp;连营稍进，规解城围。永乃分兵付长史贾思祖，令守营垒，自将马步千人，南逆<br /><br />&nbsp;&nbsp;&nbsp;&nbsp;仙V。贼俯射永，洞其左股，永出箭复入，遂大破之。仙V烧营卷甲而遁。<br /><br />&nbsp;&nbsp;&nbsp;&nbsp;英曰：“公伤矣！且还营。”永曰：“昔汉祖扪足，不欲人知。下官虽微，国家<br /><br />&nbsp;&nbsp;&nbsp;&nbsp;一帅，奈何使虏有伤将之名！”遂与诸军追之，极夜而返。时年七十余矣，三军<br /><br />&nbsp;&nbsp;&nbsp;&nbsp;莫不壮之。<br /><br />&nbsp;&nbsp;&nbsp;&nbsp;义阳既平，英使司马陆希道为露布，意谓不可，令永改之。永亦不增文采，<br /><br />&nbsp;&nbsp;&nbsp;&nbsp;直与之改，陈列军仪，处置形要，而英深赏之。还京，除太中大夫。<br /><br />&nbsp;&nbsp;&nbsp;&nbsp;后除恒农太守，非心所乐。时英东征钟离，表请永，求以为将，朝廷不听。<br /><br />&nbsp;&nbsp;&nbsp;&nbsp;永每言曰：“马援、充国，竟何人哉？吾独白首见拘此郡！”然于御人非其所长，<br /><br />&nbsp;&nbsp;&nbsp;&nbsp;故在任无多声称。后为南衮州刺史。年逾八十，犹能驰射，盘马奋槊，常讳言老，<br /><br />&nbsp;&nbsp;&nbsp;&nbsp;每自称六十九。还京，拜光禄大夫。卒，赠齐州刺史。<br /><br />&nbsp;&nbsp;&nbsp;&nbsp;永尝登北芒，于平坦处奋矛跃马，盘旋瞻望，有终焉之志。远慕杜预，近好<br /><br />&nbsp;&nbsp;&nbsp;&nbsp;李冲、王肃，欲葬附墓。遂买左右地数顷，遗敕子叔伟：“此吾之永宅也。”永<br /><br />&nbsp;&nbsp;&nbsp;&nbsp;妻贾氏留本乡，永至代都，娶妾冯氏，生叔伟及数女。贾后归平城，无男，唯一<br /><br />&nbsp;&nbsp;&nbsp;&nbsp;女。冯恃子，事贾无礼，叔伟亦奉贾不顺，贾常忿之。冯先永卒，叔伟称父命欲<br /><br />&nbsp;&nbsp;&nbsp;&nbsp;葬北芒，贾疑叔伟将以冯合葬，遂求归葬永于所封贝丘县。事经司徒，司徒胡国<br /><br />&nbsp;&nbsp;&nbsp;&nbsp;珍感其所慕，许叔伟葬焉。贾乃邀诉灵太后，太后从贾意，乃葬于东清河。又永<br /><br />&nbsp;&nbsp;&nbsp;&nbsp;昔营宅兆，葬父母于旧乡，贾于此强徙之，与永同处，永宗亲不能抑。葬已数十<br /><br />&nbsp;&nbsp;&nbsp;&nbsp;年矣，棺为桑枣根所绕束，去地尺余，甚为周固。以斧斫，出之于坎，时人咸怪。<br /><br />&nbsp;&nbsp;&nbsp;&nbsp;叔伟膂力过人，弯弓三百斤，左右驰射，能立马上与人角骋，见者以为得永<br /><br />&nbsp;&nbsp;&nbsp;&nbsp;武而不得永文。<br /><br />&nbsp;&nbsp;&nbsp;&nbsp;傅竖眼，本清河人也。七世祖啤谱渝埽石季龙太常。祖父融，南徙度河，<br /><br />&nbsp;&nbsp;&nbsp;&nbsp;家于磐阳，为乡闾所重。性豪侠，有三子，灵庆、灵根、灵越，并有才力。融以<br /><br />&nbsp;&nbsp;&nbsp;&nbsp;自负，谓足为一时之雄。尝谓人曰：“吾昨梦夜，有一骏马，无堪乘者，人曰‘<br /><br />&nbsp;&nbsp;&nbsp;&nbsp;何由得人乘’，有一人曰‘唯傅灵庆堪乘此马’；又有弓一张，亦无人堪引，人<br /><br />&nbsp;&nbsp;&nbsp;&nbsp;曰‘唯有傅灵根可弯此弓’；又有数纸文书，人皆读不能解，人曰‘唯有傅灵越<br /><br />&nbsp;&nbsp;&nbsp;&nbsp;能解此文。’”融谓其三子文武才干足以驾驭当世，常从容谓乡人曰：“汝闻之<br /><br />&nbsp;&nbsp;&nbsp;&nbsp;不？鬲虫之子有三灵，此图谶文也。”好事者然之，故豪勇士多相归附。<br /><br />&nbsp;&nbsp;&nbsp;&nbsp;宋将萧斌、王玄谟寇x`。时融始死，玄谟强引灵庆为军主。将攻城，<br /><br />&nbsp;&nbsp;&nbsp;&nbsp;攻车为城内所烧，灵庆惧军法，诈云伤重，令左右舆还营，遂与壮士数十骑遁还。<br /><br />&nbsp;&nbsp;&nbsp;&nbsp;斌、玄谟命追之。左右谏曰：“灵庆兄弟并有雄才，兼其部曲多是壮勇，如彭超、<br /><br />&nbsp;&nbsp;&nbsp;&nbsp;尸生之徒，皆一当数十人，援不虚发，不可逼也。”玄谟乃止。灵庆至家，遂与<br /><br />&nbsp;&nbsp;&nbsp;&nbsp;二弟匿山泽间。时灵庆从叔乾爱为斌法曹参军，斌遣乾爱诱呼之，以腰刀为信，<br /><br />&nbsp;&nbsp;&nbsp;&nbsp;密令壮健者随之。而乾爱不知斌之欲图灵庆。既至，斌所遣壮士执灵庆杀之。灵<br /><br />&nbsp;&nbsp;&nbsp;&nbsp;庆将死，与母崔氏诀，言：“法曹杀人，不可忘也。”<br /><br />&nbsp;&nbsp;&nbsp;&nbsp;灵根、灵越奔河北。灵越至京师，因说齐人慕化，青州可平。文成大悦，拜<br /><br />&nbsp;&nbsp;&nbsp;&nbsp;灵越青州刺史、贝丘子，镇羊兰城；灵根为临齐副将，镇明潜垒。灵越北入之后，<br /><br />&nbsp;&nbsp;&nbsp;&nbsp;母崔氏遇赦免。宋恐灵越在边扰三齐，乃以灵越叔父琰为冀州中从事，乾爱为乐<br /><br />&nbsp;&nbsp;&nbsp;&nbsp;陵太守。乐陵与羊兰隔河相对，命琰遣其门生与灵越婢诈为夫妇，投化以招之。<br /><br />&nbsp;&nbsp;&nbsp;&nbsp;灵越与母分离思积，遂与灵根南走。灵越与羊兰奋兵相击，乾爱出，遣船迎之，<br /><br />&nbsp;&nbsp;&nbsp;&nbsp;得免。灵根差期，不得俱渡，临齐人知，v斩杀之。乾爱出郡迎灵越，问灵根愆<br /><br />&nbsp;&nbsp;&nbsp;&nbsp;期状，灵越殊不应答。乾爱不以为恶，敕左右出匣中乌皮F褶，令灵越代所常服。<br /><br />&nbsp;&nbsp;&nbsp;&nbsp;灵越言“不须”。乾爱云：“汝可着体上衣服见垣公也？”时垣护之为刺史。灵<br /><br />&nbsp;&nbsp;&nbsp;&nbsp;越奋声言：“垣公！垣公！着此当见南方国主，岂垣公也！”竟不肯着。及至丹<br /><br />&nbsp;&nbsp;&nbsp;&nbsp;阳，宋孝武见而礼之，拜衮州司马，而乾爱亦迁青、冀司马，带魏郡。后二人俱<br /><br />&nbsp;&nbsp;&nbsp;&nbsp;还建邺。灵越意恒欲为兄复仇，而乾爱初不疑防。知乾爱嗜鸡肉葵菜食，乃为作<br /><br />&nbsp;&nbsp;&nbsp;&nbsp;之，下以毒药，乾爱饭还而卒。后数年，灵越为太原太守，戍升城。后举兵同孝<br /><br />&nbsp;&nbsp;&nbsp;&nbsp;武子子勋，子勋以灵越为前军将军。子勋败，灵越军众散亡，为明帝将王广之军<br /><br />&nbsp;&nbsp;&nbsp;&nbsp;人所擒，厉声曰：“我傅灵越也，汝得贼何不即杀！”广之生送诣宋辅国司马刘<br /><br />&nbsp;&nbsp;&nbsp;&nbsp;遥夜自慰劳。灵越曰：“人生归于死，实无面求活。”易称湟猓送诣建康。<br /><br />&nbsp;&nbsp;&nbsp;&nbsp;宋明帝欲加原宥，灵越辞对如一，乃杀之。<br /><br />&nbsp;&nbsp;&nbsp;&nbsp;竖眼即灵越子也，沉毅壮烈，少有父风。入魏，镇南王肃见而异之，且奇其<br /><br />&nbsp;&nbsp;&nbsp;&nbsp;父节，倾身礼敬，表为参军。以军功累迁益州刺史。高肇伐蜀，假竖眼征虏将军、<br /><br />&nbsp;&nbsp;&nbsp;&nbsp;持节，领步兵三万，先讨巴北，所至克捷。竖眼性既清素，不营产业，衣食之外，<br /><br />&nbsp;&nbsp;&nbsp;&nbsp;俸禄粟帛皆以飨赐夷首，振恤士卒。抚蜀人以恩信为本，保境安人，不以小利侵<br /><br />&nbsp;&nbsp;&nbsp;&nbsp;窃。有掠蜀人入境者，皆移送还本。检勒部下，守宰肃然。远近杂夷相率款谒，<br /><br />&nbsp;&nbsp;&nbsp;&nbsp;仰其德化，思为魏人矣。宣武甚嘉之。<br /><br />&nbsp;&nbsp;&nbsp;&nbsp;明帝初，屡请解州，乃以元法僧代之，益州人追随恋泣者数百里。梁将赵祖<br /><br />&nbsp;&nbsp;&nbsp;&nbsp;悦逼寿春，镇南将军崔亮讨之，以竖眼为持节、镇南军司。<br /><br />&nbsp;&nbsp;&nbsp;&nbsp;法僧既至，大失人和。梁遣其衡州刺史张齐因人心怨入寇，进围州城。朝廷<br /><br />&nbsp;&nbsp;&nbsp;&nbsp;以西南为忧，乃驿征竖眼于淮南，以为益州刺史。寻加散骑常侍、西征都督，率<br /><br />&nbsp;&nbsp;&nbsp;&nbsp;步骑三千以讨齐。给铜印千余，须有假职者，听六品已下板之。竖眼既出梁州，<br /><br />&nbsp;&nbsp;&nbsp;&nbsp;梁军所在拒塞，竖眼三日中转战二百余里，甲不去身，频致九捷。蜀人闻竖眼复<br /><br />&nbsp;&nbsp;&nbsp;&nbsp;为刺史，人人喜悦，迎于路者日有百数。竖眼至州，白水已东，人皆宁业。张齐<br /><br />&nbsp;&nbsp;&nbsp;&nbsp;仍阻白水屯，寇葭萌。竖眼分遣诸将水陆讨之，大破其军。齐被重创，奔而退，<br /><br />&nbsp;&nbsp;&nbsp;&nbsp;小剑大剑贼亦捐城西走，益州平。灵太后玺书慰劳，赐骅骝马一匹，宝剑一口。<br /><br />&nbsp;&nbsp;&nbsp;&nbsp;后转岐州刺史，仍转梁州刺史。梁州人既得竖眼为牧，人咸自贺。而竖眼至<br /><br />&nbsp;&nbsp;&nbsp;&nbsp;州遇患，不堪综理。其子敬绍暴不仁，聚货耽色，甚为人害，远近怨望。寻假<br /><br />&nbsp;&nbsp;&nbsp;&nbsp;镇南将军，都督梁、西益、巴三州诸军事。梁遣其北梁州长史锡休儒等十军率众<br /><br />&nbsp;&nbsp;&nbsp;&nbsp;三万人寇直城，竖眼遣敬绍总众赴击，大破之。敬绍颇览书传，微有胆力，而奢<br /><br />&nbsp;&nbsp;&nbsp;&nbsp;淫倜傥，轻为残害，又见天下多事，阴怀异图，欲杜绝四方，擅据南郑。令其妾<br /><br />&nbsp;&nbsp;&nbsp;&nbsp;兄唐昆仑扇搅于外，聚众围城，敬绍谋为内应。贼围既合，事泄，在城兵执敬绍；<br /><br />&nbsp;&nbsp;&nbsp;&nbsp;白竖眼而杀之。竖眼恚，发疾卒。永安中，赠吏部尚书、齐州刺史。孝武帝初，<br /><br />&nbsp;&nbsp;&nbsp;&nbsp;赠司空公、相州刺史。<br /><br />&nbsp;&nbsp;&nbsp;&nbsp;长子敬和，次敬仲，并好酒薄行，倾侧势家。敬和，孝庄时以其父有遗惠于<br /><br />&nbsp;&nbsp;&nbsp;&nbsp;益州，复为益州刺史。至州，聚敛无已，好酒嗜色，远近失望。仍为梁将樊文炽<br /><br />&nbsp;&nbsp;&nbsp;&nbsp;攻围，城降，送于江南。后以齐神武威德日广，令敬和还北，以申和通之意。除<br /><br />&nbsp;&nbsp;&nbsp;&nbsp;北徐州刺史，复以耽酒为土贼掩袭，弃城走。遂废弃，卒于家。<br /><br />&nbsp;&nbsp;&nbsp;&nbsp;张烈，字徽之，清河东武城人也，孝文帝赐名曰烈，仍以本名为字焉。高祖<br /><br />&nbsp;&nbsp;&nbsp;&nbsp;，为慕容俊尚书右仆射。曾祖恂，散骑常侍，随慕容德南度，因居齐郡之临<br /><br />&nbsp;&nbsp;&nbsp;&nbsp;淄县。<br /><br />&nbsp;&nbsp;&nbsp;&nbsp;烈少孤贫，涉猎经史，有气概，时青州有崔徽伯、房徽叔、与烈并有令誉，<br /><br />&nbsp;&nbsp;&nbsp;&nbsp;时人号“三徽”。孝文时，入官代都，历侍御、主文中散。迁洛，为太子步兵校<br /><br />&nbsp;&nbsp;&nbsp;&nbsp;尉。<br /><br />&nbsp;&nbsp;&nbsp;&nbsp;齐将陈显达谋将入寇，时顺阳太守王青石，世官江南，荆州刺史、广阳王嘉<br /><br />&nbsp;&nbsp;&nbsp;&nbsp;虑其有异，表请代之。诏侍臣各举所知，互有申荐者。帝曰：“太子步兵张烈，<br /><br />&nbsp;&nbsp;&nbsp;&nbsp;每论军国事，时有会人意处，朕欲用之如何？”彭城王勰称赞之，遂除顺阳太守。<br /><br />&nbsp;&nbsp;&nbsp;&nbsp;烈到郡二日，便为齐将崔慧景攻，围之七十余日，烈抚厉将士，甚得军人之和。<br /><br />&nbsp;&nbsp;&nbsp;&nbsp;会车驾南讨，慧景遁走。帝亲劳之曰：“卿果能不负所寄。”烈谢曰：“不遇銮<br /><br />&nbsp;&nbsp;&nbsp;&nbsp;舆亲驾，臣不免困于犬羊。自是陛上不负臣，非臣能不负陛下。”帝善其对。<br /><br />&nbsp;&nbsp;&nbsp;&nbsp;宣武即位，追录先勋，封清河县子。寻以母老归养，积十余年。频遇凶俭，<br /><br />&nbsp;&nbsp;&nbsp;&nbsp;烈为粥以食饥人，蒙济者甚众，乡党以此称之。<br /><br />&nbsp;&nbsp;&nbsp;&nbsp;明帝即位，为司空长史。先是元叉父江阳王继曾为青州刺史，及叉当权，烈<br /><br />&nbsp;&nbsp;&nbsp;&nbsp;托故义之怀，遂相谄附。历给事黄门侍郎、光禄大夫。灵太后反政，以叉党出为<br /><br />&nbsp;&nbsp;&nbsp;&nbsp;青州刺史。时议者以烈家产畜殖，家僮甚多，虑其有异，恐不宜出为本州，改瀛<br /><br />&nbsp;&nbsp;&nbsp;&nbsp;州刺史。为政清静，吏人安之。后因辞老还乡，兄弟同居怡然，为亲类所慕。卒<br /><br />&nbsp;&nbsp;&nbsp;&nbsp;于家。<br /><br />&nbsp;&nbsp;&nbsp;&nbsp;烈先为家诫千余言，并自叙志行及所历之官。临终，敕子侄不听求赠，但勒<br /><br />&nbsp;&nbsp;&nbsp;&nbsp;家诫立碣而已。其子质奉行焉。<br /><br />&nbsp;&nbsp;&nbsp;&nbsp;质博学有才艺，位谏议大夫。<br /><br />&nbsp;&nbsp;&nbsp;&nbsp;烈弟僧皓，字山容，历涉群书，工于谈说，有名于当世。以谏议大夫、国子<br /><br />&nbsp;&nbsp;&nbsp;&nbsp;博士、散骑侍郎徵，并不起，世号徵君焉。好营产业，孜孜不已，藏镪巨万，他<br /><br />&nbsp;&nbsp;&nbsp;&nbsp;资称是。兄弟自供俭约，车马瘦弊，身服布裳，而婢妾纨绮。僧皓尤好蒲弈，戏<br /><br />&nbsp;&nbsp;&nbsp;&nbsp;不择人，是以获讥于世。节闵帝时，崔祖螭举兵攻东阳城，僧皓与同事，事败，<br /><br />&nbsp;&nbsp;&nbsp;&nbsp;死于狱中。<br /><br />&nbsp;&nbsp;&nbsp;&nbsp;李叔彪，勃海人也。从祖金，神`中，与高允俱徵，位征南从事中郎。叔<br /><br />&nbsp;&nbsp;&nbsp;&nbsp;彪好学博闻，有识度，为乡闾所称。太和中，拜中书博士，与清河崔亮、河间邢<br /><br />&nbsp;&nbsp;&nbsp;&nbsp;峦并相亲友。三迁国子博士、本国中正，摄乐陵中正。性清直，甚有公平之称。<br /><br />&nbsp;&nbsp;&nbsp;&nbsp;历中书侍郎。太尉、高阳王雍以其器操重之。寻除假节，行华州事，为吏人所称。<br /><br />&nbsp;&nbsp;&nbsp;&nbsp;卒，赠南青州刺史，谥曰穆。<br /><br />&nbsp;&nbsp;&nbsp;&nbsp;叔彪子述，字道兴，有学识，州举秀才，拜太常博士。使诣长安册祭燕宣王<br /><br />&nbsp;&nbsp;&nbsp;&nbsp;庙。还，除仪曹郎，赐爵县男。稍迁兴平太守。卒。<br /><br />&nbsp;&nbsp;&nbsp;&nbsp;子象，字孟则，清简有风概，博涉群书。袭爵，稍迁中书侍郎、光禄大夫，<br /><br />&nbsp;&nbsp;&nbsp;&nbsp;兼散骑常侍，使梁。卒，赠骠骑大将军、仪同三司，冀州刺史。象从容风素，有<br /><br />&nbsp;&nbsp;&nbsp;&nbsp;名于时，丧妻无子，终竟不娶，论者非之。<br /><br />&nbsp;&nbsp;&nbsp;&nbsp;路恃庆，字伯瑞，阳平清泉人也。祖绰，阳平太守。恃庆有干用，与广平宋<br /><br />&nbsp;&nbsp;&nbsp;&nbsp;翻俱知名，为乡闾所称。太和中，除奉朝请，恃庆以从兄文举有才望，因推让之，<br /><br />&nbsp;&nbsp;&nbsp;&nbsp;孝文遂并拜焉。累迁定州河间王琛长史。琛贪暴肆意，恃庆每进苦言。卒，赠左<br /><br />&nbsp;&nbsp;&nbsp;&nbsp;将军、安州刺史，谥曰襄。子祖璧，给事中。<br /><br />&nbsp;&nbsp;&nbsp;&nbsp;恃庆弟仲信、思令，并有令名官位。<br /><br />&nbsp;&nbsp;&nbsp;&nbsp;房亮，字景高，清河人也。父法延，谯郡太守。亮好学有节操。太和中，举<br /><br />&nbsp;&nbsp;&nbsp;&nbsp;秀才，为奉朝请。后兼员外常侍，使高丽。高丽王托疾不拜。以亮辱命，坐白衣<br /><br />&nbsp;&nbsp;&nbsp;&nbsp;守郎中。历济北、平原二郡太守，以清严称。后为东荆州刺史，亮留心抚纳，夷<br /><br />&nbsp;&nbsp;&nbsp;&nbsp;夏安之。时边州刺史例得一子出身，亮不言其子而启弟子起为奉朝请，议者称之。<br /><br />&nbsp;&nbsp;&nbsp;&nbsp;卒于光禄大夫，赠抚军将军、齐州刺史。<br /><br />&nbsp;&nbsp;&nbsp;&nbsp;弟诠、悦等，并历位清显。<br /><br />&nbsp;&nbsp;&nbsp;&nbsp;曹世表，字景升，魏大司马休九世孙也。祖谟，父庆，并有学问。世表性雅<br /><br />&nbsp;&nbsp;&nbsp;&nbsp;正，工尺牍，涉猎群书。为司徒记室，与武威贾思伯、范阳卢同、陇西辛雄并相<br /><br />&nbsp;&nbsp;&nbsp;&nbsp;友善。侍中崔光，乡里贵达，每称美之。延昌中，除清河太守，临官省约，百姓<br /><br />&nbsp;&nbsp;&nbsp;&nbsp;安之。孝昌中，为尚书左丞，出行东豫州刺史，迁东南道行台。卒，赠齐州刺史。<br /><br />&nbsp;&nbsp;&nbsp;&nbsp;潘永基，字绍业，长乐广宗人也。父灵乾，中书侍郎。永基性通率，轻财好<br /><br />&nbsp;&nbsp;&nbsp;&nbsp;施。为长乐太守。时葛荣攻信都，永基与刺史元孚同心防捍。力穷城陷，荣欲害<br /><br />&nbsp;&nbsp;&nbsp;&nbsp;孚，永基请以身代孚死。永安二年，除颍川太守，迁东徐州刺史。永熙中，为车<br /><br />&nbsp;&nbsp;&nbsp;&nbsp;骑将军、左光禄大夫，寻加卫大将军。复除东徐州刺史，前后在州，为吏人所爱。<br /><br />&nbsp;&nbsp;&nbsp;&nbsp;卒，赠尚书右仆射、司徒公、冀州刺史。<br /><br />&nbsp;&nbsp;&nbsp;&nbsp;子子义、子智。子义学涉有父风，仕随，至尚书右丞。<br /><br />&nbsp;&nbsp;&nbsp;&nbsp;朱元旭，字君升，本乐陵人也。颇涉子史，开解几案。稍迁尚书度支郎中。<br /><br />&nbsp;&nbsp;&nbsp;&nbsp;神龟末，以郎选不精，大加沙汰。元旭与陇西辛雄、范阳祖莹、太山羊深、西平<br /><br />&nbsp;&nbsp;&nbsp;&nbsp;源子恭并以才用见留。寻兼尚书右丞，仍郎中、本州中正。时关西都督萧宝夤启<br /><br />&nbsp;&nbsp;&nbsp;&nbsp;云所统十万，食唯一月。明帝大怒，诏问所由，录、令已下皆推罪元旭。入见御<br /><br />&nbsp;&nbsp;&nbsp;&nbsp;坐前，屈指校计，宝夤兵粮乃逾一年，事乃得释。后迁卫将军、左光禄大夫。天<br /><br />&nbsp;&nbsp;&nbsp;&nbsp;平中，复拜尚书左丞。既无风操，a仰随俗，性多机数，自容而已。于时朝廷<br /><br />&nbsp;&nbsp;&nbsp;&nbsp;分汲郡河内二界挟河之地立义州，置关西归款户，除元旭义州刺史，卒官。<br /><br />&nbsp;&nbsp;&nbsp;&nbsp;论曰：寿春形胜，南郑要险，乃建邺之肩髀，成都之喉嗌。裴叔业、夏侯道<br /><br />&nbsp;&nbsp;&nbsp;&nbsp;迁体运知机，翻然鹊起，举地而来，功诚两茂，其以大启茅赋，兼列旄，固<br /><br />&nbsp;&nbsp;&nbsp;&nbsp;其宜矣。植不恒其德，器小志大，斯所以颠覆也。衍才行将略，不遂其终，惜哉！<br /><br />&nbsp;&nbsp;&nbsp;&nbsp;李、席、王、江虽复因人成事，亦为果决之士。淳于诞好立功名，有志竟不遂也。<br /><br />&nbsp;&nbsp;&nbsp;&nbsp;文秀不回，有死节之气，非直身蒙嘉礼，遂乃子免刑戮，在我欲其骂人，忠义可<br /><br />&nbsp;&nbsp;&nbsp;&nbsp;不勉也？张谠观机委质，笃恤流离，亦仁智矣。李苗以文武干局，沉毅过人，临<br /><br />&nbsp;&nbsp;&nbsp;&nbsp;难慨然，奋斯大节，蹈忠履义，没而后已，仁必有勇，其斯人之谓乎！刘藻、傅<br /><br />&nbsp;&nbsp;&nbsp;&nbsp;永，竖眼文武器干，知名于时。竖眼加以抚边导俗，风化尤美，方之二子，固已<br /><br />&nbsp;&nbsp;&nbsp;&nbsp;优乎，抑又魏世良牧。张烈早有气尚，名辈见知，趣舍沉浮，俱至显达，雅道正<br /><br />&nbsp;&nbsp;&nbsp;&nbsp;路，其殆病诸。李、路器尚所及，俱可观者。象风彩词涉，亦当年之俊V。房亮、<br /><br />&nbsp;&nbsp;&nbsp;&nbsp;曹世表、潘永基、朱元旭拔萃从官，咸享名器，各有由也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1792);">加入书签</a><a
                        href="1791.html">上一页</a>&larr;<a href="index.html">返回列表</a>&rarr;<a
                            href="1793.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1791.html"; var next_page = "1793.html"; var index_page = "index.html"; var sortid = "9"; var article_id = "29"; var chapter_id = "1792"; var articlename = "北史"; var chaptername = " 卷四十五 列传第三十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>