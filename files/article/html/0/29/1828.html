<!DOCTYPE html>
<html>
<head>
<meta charset="gbk" />
<title>北史- 卷七十八 列传第六十六-在线阅读-哈西文学网</title>
<meta name="keywords" content="李延寿，北史， 卷七十八 列传第六十六全文， 卷七十八 列传第六十六在线阅读 哈西文学网" />
<meta name="description" content="哈西文学网提供李延寿的北史  卷七十八 列传第六十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1828.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1828.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十八 列传第六十六</h1>
            <div class="link xb">
                <a href="1827.html">上一页</a>&larr;<a href="index.html">返回列表</a>&rarr;<a
                    href="1829.html">下一页</a></div>			
            <div id="BookText">&nbsp;&nbsp;&nbsp;&nbsp;○张定和张[麦铁杖（沈光）权武王仁恭吐万绪董纯鱼俱罗<br /><br />&nbsp;&nbsp;&nbsp;&nbsp;王辩陈棱赵才<br /><br />&nbsp;&nbsp;&nbsp;&nbsp;张定和，字处谧，京兆万年人也。家少贫贱，有志节。初为侍官，隋开皇九<br /><br />&nbsp;&nbsp;&nbsp;&nbsp;年平陈，定和当从征，无以自给。其妻有嫁时衣服，定和求鬻之，妻不与，定和<br /><br />&nbsp;&nbsp;&nbsp;&nbsp;遂行。以功拜仪同，赐帛千匹，遂弃其妻。后数以军功，加上开府、骠骑将军。<br /><br />&nbsp;&nbsp;&nbsp;&nbsp;从上柱国李充征突厥，先登陷阵，所劳问之。进位柱国，封武安县侯，尝物二千<br /><br />&nbsp;&nbsp;&nbsp;&nbsp;段，良马二匹，金百两。炀帝嗣位，历宜州刺史、河内太守，颇有惠政。迁左屯<br /><br />&nbsp;&nbsp;&nbsp;&nbsp;卫大将军。从帝征吐谷浑，至覆袁川。时吐谷浑主与数骑遁，其名王诈为浑主，<br /><br />&nbsp;&nbsp;&nbsp;&nbsp;保车我真山，帝命定和击之。既与贼遇，轻其众少，呼之令降，贼不肯下。定和<br /><br />&nbsp;&nbsp;&nbsp;&nbsp;不被甲，挺身登山，中流矢而毙。其亚将柳武达击贼，悉斩之。帝为之流涕，赠<br /><br />&nbsp;&nbsp;&nbsp;&nbsp;光禄大夫。时旧爵例除，于是复封和武安侯，谥曰壮武。子世立嗣，寻拜光禄大<br /><br />&nbsp;&nbsp;&nbsp;&nbsp;夫。<br /><br />&nbsp;&nbsp;&nbsp;&nbsp;张[，字文懿，清河东武城人也。本名犯庙讳。七代祖沈，石季龙末，自广<br /><br />&nbsp;&nbsp;&nbsp;&nbsp;陵六合度江家焉。仕至桂阳太守。孙F，晋佐著作郎。坐外祖杨缙诔名，徙于<br /><br />&nbsp;&nbsp;&nbsp;&nbsp;南谯，因寓居之。[好读兵书，长于骑射，尤便刀J。父双，自清河太守免，归<br /><br />&nbsp;&nbsp;&nbsp;&nbsp;周。时乡人郭子冀密引陈寇，双欲率子弟击之，犹豫未决。[赞成其谋，竟破贼，<br /><br />&nbsp;&nbsp;&nbsp;&nbsp;由是以勇决知名。起家州主簿。及隋文帝作相，授丞相府大都督，领乡兵。贺若<br /><br />&nbsp;&nbsp;&nbsp;&nbsp;弼之镇江都也，特敕[从，因为间谍。平陈之役，颇有力焉。进位开府仪同三司，<br /><br />&nbsp;&nbsp;&nbsp;&nbsp;封文安县子。岁余，[率水军破逆贼笮子游于京口、薛子建于和州。征入，拜大<br /><br />&nbsp;&nbsp;&nbsp;&nbsp;将军。文帝命升御坐宴之，谓曰：“卿可为朕儿，朕为卿父。今日聚集，示无外<br /><br />&nbsp;&nbsp;&nbsp;&nbsp;也。”后赐绿沈甲、兽文具装，绮罗千匹。寻从杨素征江表，别破高智慧于会稽，<br /><br />&nbsp;&nbsp;&nbsp;&nbsp;吴世华于临海。进位上大将军。历抚、济二州刺史，俱有能名。开皇十八年，为<br /><br />&nbsp;&nbsp;&nbsp;&nbsp;行军总管，从汉王谅征辽东。谅军多物故，[众独全，帝善之。仁寿中，卒于潭<br /><br />&nbsp;&nbsp;&nbsp;&nbsp;州总管，谥曰庄。子孝廉。<br /><br />&nbsp;&nbsp;&nbsp;&nbsp;麦铁杖，始兴人也。贫贱，少勇骁，有膂力，日行五百里，走及奔马。性疏<br /><br />&nbsp;&nbsp;&nbsp;&nbsp;诞使酒，好交游，重信义，每以渔猎为事，不修生业。陈大建中，结聚为群盗，<br /><br />&nbsp;&nbsp;&nbsp;&nbsp;广州刺史欧阳Q俘之以献，没为官户，配执御伞。每罢朝后，行百余里，夜至南<br /><br />&nbsp;&nbsp;&nbsp;&nbsp;徐州，窬城而入，行光火劫盗。旦还，及牙时，仍又执伞。如此者十余度，物主<br /><br />&nbsp;&nbsp;&nbsp;&nbsp;识之，州以状奏。朝士见铁杖每旦恒在，弗之信。后南徐州数告变，尚书蔡征曰：<br /><br />&nbsp;&nbsp;&nbsp;&nbsp;“此可验矣。”于仗下时，购以百金，求人送诏书与南徐州刺史。铁杖出应募，<br /><br />&nbsp;&nbsp;&nbsp;&nbsp;赍敕而往，明旦反奏事。帝曰：“信然，为盗明矣。”惜其勇捷，诫而释之。陈<br /><br />&nbsp;&nbsp;&nbsp;&nbsp;亡后，徙居清流县。遇江东反，杨素遣铁杖头戴草束，夜浮度江，觇贼中消息，<br /><br />&nbsp;&nbsp;&nbsp;&nbsp;具知还报。后复更往，为贼所禽，逆帅李棱缚送高智慧。行至裢ぃ卫者憩食，<br /><br />&nbsp;&nbsp;&nbsp;&nbsp;哀其馁，解手以给其餐。铁杖取贼刀乱斩卫者，杀之皆尽，悉割其鼻，怀之以归。<br /><br />&nbsp;&nbsp;&nbsp;&nbsp;素大奇之。后叙战勋，不及铁杖，遇素驰驿归于京师，铁杖步追之，每夜则同宿。<br /><br />&nbsp;&nbsp;&nbsp;&nbsp;素见而悟，特奏授仪同三司。以不识书，放还乡里。成阳公李彻称其骁武，开皇<br /><br />&nbsp;&nbsp;&nbsp;&nbsp;十六年，征至京师，除车骑将军。仍从杨素北征突厥，加上开府。<br /><br />&nbsp;&nbsp;&nbsp;&nbsp;炀帝即位，汉王谅反，从杨素击之，每战先登。进位柱国。除莱州刺史，无<br /><br />&nbsp;&nbsp;&nbsp;&nbsp;莅政名。转汝南太守，稍习法令，群盗屏迹。后因朝集，考功郎窦威嘲之曰：<br /><br />&nbsp;&nbsp;&nbsp;&nbsp;“麦是何姓？”铁杖应声曰：“麦豆不殊，何忽相怪？”威赧然无以应，时人以<br /><br />&nbsp;&nbsp;&nbsp;&nbsp;为敏捷。寻除右屯卫大将军。帝待之愈密。<br /><br />&nbsp;&nbsp;&nbsp;&nbsp;铁杖自以荷恩深重，每怀竭命之志。及辽东之役，请为前锋，顾谓医者吴景<br /><br />&nbsp;&nbsp;&nbsp;&nbsp;贤曰：“大丈夫性命自有所在，岂能艾炷灸O，瓜GF鼻，疗黄不差，而卧死儿<br /><br />&nbsp;&nbsp;&nbsp;&nbsp;女手中乎！”将度辽，呼其三子曰：“阿奴！当备浅色黄衫。吾荷国恩，今是死<br /><br />&nbsp;&nbsp;&nbsp;&nbsp;日。我得被杀，尔当富贵。唯诚与孝，尔其勉之。”及济，桥未成，去东岸尚数<br /><br />&nbsp;&nbsp;&nbsp;&nbsp;丈，贼大至。杖跳上岸，与贼战，死。武贲郎将钱士雄、孟金叉亦死之，左右更<br /><br />&nbsp;&nbsp;&nbsp;&nbsp;无及者。帝为之流涕，购得其尸，赠光禄大夫、宿国公，谥曰武烈。子孟才嗣，<br /><br />&nbsp;&nbsp;&nbsp;&nbsp;授光禄大夫。孟才二弟仲才、季才，俱拜正议大夫。R赠钜万，赐dc车，给<br /><br />&nbsp;&nbsp;&nbsp;&nbsp;前后部羽葆鼓吹。命平壤道败将宇文述等百余人皆为执绋，王公以下送至郊外。<br /><br />&nbsp;&nbsp;&nbsp;&nbsp;士雄赠左光禄大夫、右屯卫将军、武强侯，谥曰刚。子杰嗣。金叉赠右光禄大夫，<br /><br />&nbsp;&nbsp;&nbsp;&nbsp;子善谊袭官。<br /><br />&nbsp;&nbsp;&nbsp;&nbsp;孟才，字智棱，果烈有父风，帝以其死节将子，恩锡殊厚，拜武贲郎将。<br /><br />&nbsp;&nbsp;&nbsp;&nbsp;及江都之难，慨然有复仇志。与武牙郎将钱杰素交友，二人相谓曰：“事等世荷<br /><br />&nbsp;&nbsp;&nbsp;&nbsp;国恩，门著诚节。今贼臣杀逆，社稷沦亡，无节可纪，何面目视息世间哉！”乃<br /><br />&nbsp;&nbsp;&nbsp;&nbsp;流涕扼腕，相与谋于显福宫邀击宇文化及。事临发，陈藩之子谦知而告之，与其<br /><br />&nbsp;&nbsp;&nbsp;&nbsp;党沈光俱为化及所害，忠义之士哀焉。<br /><br />&nbsp;&nbsp;&nbsp;&nbsp;光字总持，吴兴人也。父居道，仕陈为吏部侍郎。陈灭，徙家长安。皇太子<br /><br />&nbsp;&nbsp;&nbsp;&nbsp;勇引署学士。后为汉王谅府掾，谅败，除名。<br /><br />&nbsp;&nbsp;&nbsp;&nbsp;光少骁捷，善戏马，为天下之最。略综书记，微有词藻，常慕立功名，不拘<br /><br />&nbsp;&nbsp;&nbsp;&nbsp;小节。家贫，父兄并以佣书为事，光独，交通轻侠，为京师恶少年所附。<br /><br />&nbsp;&nbsp;&nbsp;&nbsp;人多赡遗，得以养亲，每致甘食美服，未尝困匮。初建禅定寺，其中幡竿高十余<br /><br />&nbsp;&nbsp;&nbsp;&nbsp;丈，适值绳绝，非人力所及。光谓僧曰：“当相为上绳。”与诸僧惊喜。光因取<br /><br />&nbsp;&nbsp;&nbsp;&nbsp;索口衔，拍竿而上，直至龙头。击绳毕，手足皆放，透空而下，以掌拓地，倒行<br /><br />&nbsp;&nbsp;&nbsp;&nbsp;十余步。观者骇悦，莫不嗟异，时人号为“肉飞仙”。<br /><br />&nbsp;&nbsp;&nbsp;&nbsp;大业中，炀帝征天下骁果之士伐辽东，光预焉。同类数万人，皆出其下。光<br /><br />&nbsp;&nbsp;&nbsp;&nbsp;将诣行在所，宾客送至灞上百余骑。光酹酒誓曰：“是行若不建功立名，当死于<br /><br />&nbsp;&nbsp;&nbsp;&nbsp;高丽，不复与诸君相见。”及从帝攻辽东，以冲梯击城，竿长十五丈，光升其端，<br /><br />&nbsp;&nbsp;&nbsp;&nbsp;临城与贼战，知兵接敌，杀伤十数人。贼竞击而坠，未及地，适遇竿有垂K，光<br /><br />&nbsp;&nbsp;&nbsp;&nbsp;接而复上。帝望见，壮而异之，驰召与语，大悦，即日拜朝散大夫，赐宝刀良马。<br /><br />&nbsp;&nbsp;&nbsp;&nbsp;恒置左右，亲顾渐密。未几，以为折冲郎将，赏遇优重。帝每推食解衣赐之，同<br /><br />&nbsp;&nbsp;&nbsp;&nbsp;辈莫比。<br /><br />&nbsp;&nbsp;&nbsp;&nbsp;光自以荷恩深重，思怀竭节。及江都之难，潜构义勇，将为帝复仇。先是，<br /><br />&nbsp;&nbsp;&nbsp;&nbsp;帝宠昵官奴，名为给使，宇文化及以光骁男，方任之，使总统，营于禁内。时麦<br /><br />&nbsp;&nbsp;&nbsp;&nbsp;孟才、钱杰等阴图化及，因谓光曰：“我等荷国厚恩，不能死难，又俯首事雠，<br /><br />&nbsp;&nbsp;&nbsp;&nbsp;受其驱率，何用生为！吾必欲杀之，死无所恨。公义士也，肯从我乎？”光泣下<br /><br />&nbsp;&nbsp;&nbsp;&nbsp;沾衿曰：“是所望于将军也。仆领给使数百人，并荷先帝恩，今在化及内营。以<br /><br />&nbsp;&nbsp;&nbsp;&nbsp;此复仇，如鹰r之逐乌雀。”孟才为将军。领江淮众数千人，期以营将发时，晨<br /><br />&nbsp;&nbsp;&nbsp;&nbsp;起袭化及。光语泄，陈谦告其事。化及大惧曰：“此麦铁杖子也，及沈光者，并<br /><br />&nbsp;&nbsp;&nbsp;&nbsp;勇决不可当，须避其锋。”是夜即与腹心走出营外，留人告司马德戡等，遣领兵<br /><br />&nbsp;&nbsp;&nbsp;&nbsp;马，逮捕孟才。光闻营内喧声，知事发，不及被甲。即袭化及营，空无所获。逢<br /><br />&nbsp;&nbsp;&nbsp;&nbsp;舍人元敏，数而斩之。德戡兵至，四面围合。光大呼溃围，给使齐奋，斩首数十<br /><br />&nbsp;&nbsp;&nbsp;&nbsp;级，贼皆披靡。德戡辄复遣骑，翼而射之。光身无介胄，遇害，时年二十八。麾<br /><br />&nbsp;&nbsp;&nbsp;&nbsp;下百人皆斗死，一无降者。壮士闻之，莫不为之陨涕。<br /><br />&nbsp;&nbsp;&nbsp;&nbsp;权武，字武弄，天水人也。祖超，魏秦州刺史。父袭庆，仕周，为开府。时<br /><br />&nbsp;&nbsp;&nbsp;&nbsp;武元皇帝之为周将也，与齐师战于并州。袭庆时从，被围百余重，力战矢尽，短<br /><br />&nbsp;&nbsp;&nbsp;&nbsp;兵接战，杀伤甚众，刀槊皆折，脱胄掷地，向贼大骂曰：“何不来斫头！”贼遂<br /><br />&nbsp;&nbsp;&nbsp;&nbsp;杀之。武以忠臣子，起家拜开府，袭爵齐郡公。武少果劲，勇力绝人，能重甲上<br /><br />&nbsp;&nbsp;&nbsp;&nbsp;马。尝倒投于井，未及泉，复跃而出，其拳捷如此。频以军功增邑。周宣帝时，<br /><br />&nbsp;&nbsp;&nbsp;&nbsp;拜劲捷左旅上大夫，进位上开府。隋文帝为丞相，引置左右。平陈之役，以行军<br /><br />&nbsp;&nbsp;&nbsp;&nbsp;总管从晋王出六合，还拜豫州刺史。以创业之旧，进位大将军，检校潭州总管。<br /><br />&nbsp;&nbsp;&nbsp;&nbsp;其年，桂州人李世贤作乱，武以行军总管与武候大将军虞庆则击平之。庆则以罪<br /><br />&nbsp;&nbsp;&nbsp;&nbsp;诛，功竟不录，复还于州。多造金带，遣岭南酋领，其人复答以宝物，武皆纳之，<br /><br />&nbsp;&nbsp;&nbsp;&nbsp;由是致富。后武晚生一子，与亲客宴集，酒酣，遂擅赦所部狱囚。武常以南越边<br /><br />&nbsp;&nbsp;&nbsp;&nbsp;远，政从其俗，务适便宜，不依律令，而每言当今法急，官不可为。上令有案之，<br /><br />&nbsp;&nbsp;&nbsp;&nbsp;皆验，令斩之。武于狱中上书，言父为武元皇帝战死于马前，以求哀，由是除名。<br /><br />&nbsp;&nbsp;&nbsp;&nbsp;仁寿中，复拜大将军。封邑如旧。未几，授太子右卫率。炀帝即位，拜右武卫将<br /><br />&nbsp;&nbsp;&nbsp;&nbsp;军，坐事免。后为右屯卫大将军。坐事除名。卒于家。子弘。<br /><br />&nbsp;&nbsp;&nbsp;&nbsp;王仁恭，字元实，天水上人也。祖建，周凤州刺史。父猛，鄯州刺史。仁<br /><br />&nbsp;&nbsp;&nbsp;&nbsp;恭少刚毅修谨，工骑射。秦孝王引为记室，后为车骑将军。从杨素击突厥于灵武，<br /><br />&nbsp;&nbsp;&nbsp;&nbsp;以功拜上开府。以骠骑将军典蜀王军事。蜀王以罪废，官属多罹其患。上以仁恭<br /><br />&nbsp;&nbsp;&nbsp;&nbsp;素质直，置而不问。后从杨素讨平汉王谅，以功进位大将军。历吕、卫二州刺史。<br /><br />&nbsp;&nbsp;&nbsp;&nbsp;寻改为汲郡太守，有能名。上征入朝，慰勉之，褒赐甚厚。迁信都太守。汲郡吏<br /><br />&nbsp;&nbsp;&nbsp;&nbsp;民扣马号哭于道，数日不得出境。辽东之役，以仁恭为军将。及班师，仁恭为殿，<br /><br />&nbsp;&nbsp;&nbsp;&nbsp;遇贼，败之。进左光禄大夫，明年，复以军将指扶余道，帝谓曰：“往者诸军多<br /><br />&nbsp;&nbsp;&nbsp;&nbsp;不利，公独以一军破贼。古人云，败军之将不可以言勇，诸将其可任乎？今委公<br /><br />&nbsp;&nbsp;&nbsp;&nbsp;为前军。”前后赏赉甚重。仁恭遂进军。至新城，破其军，因围之。帝闻之大悦，<br /><br />&nbsp;&nbsp;&nbsp;&nbsp;遣赐以珍物，进光禄大夫。会杨玄感反，其兄子武贲郎将仲伯预焉，由是坐免。<br /><br />&nbsp;&nbsp;&nbsp;&nbsp;寻而突厥为寇，诏仁恭以本官领马邑太守。其年，始毕可汗来寇马邑，复令二将<br /><br />&nbsp;&nbsp;&nbsp;&nbsp;勒兵南过。时郡兵不满三千，仁恭简精锐逆击，破之，并斩二将。后突厥复入定<br /><br />&nbsp;&nbsp;&nbsp;&nbsp;襄，仁恭复大破之。时天下大乱，道路隔绝，仁恭颇改旧节，受纳货贿，又不敢<br /><br />&nbsp;&nbsp;&nbsp;&nbsp;辄开仓赈恤百姓。其麾下校尉刘武周与仁恭侍婢奸通，恐其事泄，遂害之。武周<br /><br />&nbsp;&nbsp;&nbsp;&nbsp;于是开仓赈给，郡内皆从之，自称天子，置百官，转攻傍郡。<br /><br />&nbsp;&nbsp;&nbsp;&nbsp;吐万绪，字长绪，代郡鲜卑人也。父通，周郢州刺史。绪少有武略，在周，<br /><br />&nbsp;&nbsp;&nbsp;&nbsp;袭爵元寿县公，累迁大将军、小司武。隋文帝受禅，拜襄州总管，封谷城郡公。<br /><br />&nbsp;&nbsp;&nbsp;&nbsp;转青州总管，颇有政名。徙朔州总管，甚为北狄所惮。后帝有吞陈志，转为徐州<br /><br />&nbsp;&nbsp;&nbsp;&nbsp;总管，令修战具。及大举济江，绪以行军总管与四河纥豆陵洪景屯兵江北。及陈<br /><br />&nbsp;&nbsp;&nbsp;&nbsp;平，拜夏州总管。晋王广为太子，引为右虞候率。及帝即位，恐汉王谅为变，拜<br /><br />&nbsp;&nbsp;&nbsp;&nbsp;绪晋、绛二州刺史。未出关，谅已举兵，诏绪从杨素击破之，拜左武候将军。大<br /><br />&nbsp;&nbsp;&nbsp;&nbsp;业初，转光禄卿。贺若弼遇谗，引绪为证，绪明其无罪，由是免官。后守东平太<br /><br />&nbsp;&nbsp;&nbsp;&nbsp;守。帝幸江都，路经其境，迎谒道傍。帝命升龙舟，绪因顿首谢往事。帝大悦，<br /><br />&nbsp;&nbsp;&nbsp;&nbsp;拜金紫光禄大夫，太守如故。及辽东之役，请为先锋，拜左屯卫大将军。指盖马<br /><br />&nbsp;&nbsp;&nbsp;&nbsp;道。及还，留镇怀远，进位左光禄大夫。时刘元进作乱，攻润州，帝徵绪讨之。<br /><br />&nbsp;&nbsp;&nbsp;&nbsp;绪击破元进，解润州围。贼穷蹙请降，元进及其伪仆射朱燮仅以身免，于阵斩其<br /><br />&nbsp;&nbsp;&nbsp;&nbsp;伪仆射管崇及其将军陆等五千余人。进解会稽围。元进复据建安，帝令进讨之。<br /><br />&nbsp;&nbsp;&nbsp;&nbsp;绪以士卒疲弊，请息甲待来春。帝不悦，密求绪罪，有司奏绪怯懦违诏，除名配<br /><br />&nbsp;&nbsp;&nbsp;&nbsp;防建安。寻徵诣行在所，绪郁郁不得志，还至永嘉，发疾而卒。<br /><br />&nbsp;&nbsp;&nbsp;&nbsp;董纯，字德厚，陇西成纪人。祖和，魏太子左卫率。父升，周柱国。纯少有<br /><br />&nbsp;&nbsp;&nbsp;&nbsp;膂力，便弓马。仕周，位司御上士、典驭下大夫。从武帝平齐，拜仪同，进为大<br /><br />&nbsp;&nbsp;&nbsp;&nbsp;兴县侯。隋文帝受禅，进爵汉曲县公。后以军功，进位上开府。开皇末，以劳旧<br /><br />&nbsp;&nbsp;&nbsp;&nbsp;拜左卫将军，改封顺政县公。后从杨素平汉王谅，以功拜柱国，进爵郡公，再迁<br /><br />&nbsp;&nbsp;&nbsp;&nbsp;左骁卫将军。齐王┲得罪，纯坐与交通，帝谴之。纯曰：“此数诣齐王者，<br /><br />&nbsp;&nbsp;&nbsp;&nbsp;以先帝、先后往在仁寿宫，置元德太子及齐王于膝上，谓臣曰：‘汝好看此二儿，<br /><br />&nbsp;&nbsp;&nbsp;&nbsp;勿忘吾言。’臣诚不敢忘先帝言。时陛下亦侍先帝侧。”帝改容曰：“诚有斯旨。”<br /><br />&nbsp;&nbsp;&nbsp;&nbsp;于是舍之。数日，出为汶山太守。岁余，突厥寇边，转榆林太守。会彭城贼帅张<br /><br />&nbsp;&nbsp;&nbsp;&nbsp;大彪、宗世模等保悬薄山，帝令纯讨破之，斩万余级，筑为京观。又破贼魏麒麟<br /><br />&nbsp;&nbsp;&nbsp;&nbsp;于单父。及帝重征辽东，复以纯为彭城留守。东海贼彭孝才转入沂水，保伍不及<br /><br />&nbsp;&nbsp;&nbsp;&nbsp;山，纯击之，禽孝才于阵，车裂之。时盗贼日益，纯虽克捷，而所在蜂起。有谮<br /><br />&nbsp;&nbsp;&nbsp;&nbsp;纯怯懦不能平贼，帝遣锁诣东都。有司见帝怒甚，希旨致纯死罪，竟诛。<br /><br />&nbsp;&nbsp;&nbsp;&nbsp;鱼俱罗，冯翊下人。身长八尺，膂力绝人，声气雄壮，言闻数百步。为大<br /><br />&nbsp;&nbsp;&nbsp;&nbsp;都督，从晋王广平陈，以功拜开府。及沈玄！⒏咧腔鄣茸髀医南，杨素以俱<br /><br />&nbsp;&nbsp;&nbsp;&nbsp;罗壮勇，请与同行。有功，加上开府，封高唐县公，拜叠州总管。以母忧去职。<br /><br />&nbsp;&nbsp;&nbsp;&nbsp;还至扶风，会杨素将出灵州道击突厥，逢之，送与俱行。及遇贼，俱罗与数骑奔<br /><br />&nbsp;&nbsp;&nbsp;&nbsp;击，_目大呼，所当皆披靡。以功进位柱国，拜丰州总管。突厥入境，辄禽斩之，<br /><br />&nbsp;&nbsp;&nbsp;&nbsp;自是屏迹，不敢畜牧于塞下。<br /><br />&nbsp;&nbsp;&nbsp;&nbsp;初，炀帝在藩，俱罗弟赞以左右从，累迁大都督。及帝嗣位，拜车骑将军。<br /><br />&nbsp;&nbsp;&nbsp;&nbsp;赞凶暴，令左右炙肉，遇不中意，以签刺瞎其眼，温酒不适口者，立断其舌。帝<br /><br />&nbsp;&nbsp;&nbsp;&nbsp;以藩邸之旧，不忍加诛，谓近臣曰：“弟既如此，兄亦可知。”因召俱罗责之，<br /><br />&nbsp;&nbsp;&nbsp;&nbsp;出赞于狱，令自为计。赞至家，饮药而死。帝恐俱罗不安，虑生边患，转安州刺<br /><br />&nbsp;&nbsp;&nbsp;&nbsp;史，迁赵郡太守。后因朝集至东都，与将军梁伯隐有旧，数相往来。又从郡多将<br /><br />&nbsp;&nbsp;&nbsp;&nbsp;杂物以贡献，帝不受，因遗权贵。御史劾俱罗以郡将交通内臣，帝大怒，与伯隐<br /><br />&nbsp;&nbsp;&nbsp;&nbsp;俱坐除名。未几，越`飞山蛮反，诏俱罗白衣领将，并率蜀郡都尉段钟葵讨平之。<br /><br />&nbsp;&nbsp;&nbsp;&nbsp;大业九年，重征高丽，以俱罗为碣石道军将。及还，江南刘元进作乱，诏俱罗将<br /><br />&nbsp;&nbsp;&nbsp;&nbsp;兵向会稽诸郡逐捕之。时百姓思乱，从盗如市，俱罗击贼帅朱燮、管崇等，战无<br /><br />&nbsp;&nbsp;&nbsp;&nbsp;不捷。然贼势浸盛，败而复聚。俱罗度贼非岁月可平，诸子并在京、洛，又见天<br /><br />&nbsp;&nbsp;&nbsp;&nbsp;下渐乱，终恐道路隔绝。于时东都饥馑，谷食踊贵，俱罗遣家僮将船米至东都粜<br /><br />&nbsp;&nbsp;&nbsp;&nbsp;之，益市财货，潜迎诸子。朝廷微知之，恐有异志，案验不得其罪。帝复令大理<br /><br />&nbsp;&nbsp;&nbsp;&nbsp;司直梁敬真就锁将诣东都，俱罗相表异人，目有重瞳，阴为帝之所忌。敬真希旨，<br /><br />&nbsp;&nbsp;&nbsp;&nbsp;奏俱罗师徒败衄，斩东都市，家口籍没。<br /><br />&nbsp;&nbsp;&nbsp;&nbsp;王辩，字警略，冯翊蒲城人也。祖训，以行商致富。魏世，出粟助给军粮，<br /><br />&nbsp;&nbsp;&nbsp;&nbsp;为假清河太守。辩少习兵书，尤善骑射，慷慨有大志。在周，以军功授帅都督。<br /><br />&nbsp;&nbsp;&nbsp;&nbsp;仁寿中，累迁车骑将军。后从杨素讨平汉王谅，赐爵武宁县男。累以军功，加至<br /><br />&nbsp;&nbsp;&nbsp;&nbsp;通议大夫，寻迁武贲郎将。及山东盗贼起，帝引辩升御榻，问以方略。辩论取贼<br /><br />&nbsp;&nbsp;&nbsp;&nbsp;势，帝称善曰：“诚如此，贼不足忧。”于是发从行步骑三千，击败之，赐黄金<br /><br />&nbsp;&nbsp;&nbsp;&nbsp;二百两。勃海贼帅高士达自号东海公，众以万数。令辩击之，屡挫其锐。帝在江<br /><br />&nbsp;&nbsp;&nbsp;&nbsp;都宫，闻而召之，及见，礼赐甚厚，复令往信都经略士达，复战破之，优诏褒显。<br /><br />&nbsp;&nbsp;&nbsp;&nbsp;时贼帅郝孝德、孙宣雅、时季康、窦建德、魏刀儿等往往屯聚，大者十数万，小<br /><br />&nbsp;&nbsp;&nbsp;&nbsp;者数千，寇掠河北。辩击之，所向皆捷。及翟让寇徐、豫，辩频击走之。让寻与<br /><br />&nbsp;&nbsp;&nbsp;&nbsp;李密屯据洛口仓，辩与王世充讨密，阻洛水相持经年。辩攻败密。乘胜将入城，<br /><br />&nbsp;&nbsp;&nbsp;&nbsp;世充不知，恐将士劳倦，鸣角收兵，翻为密徒所乘，官军大溃，不可救止。辩至<br /><br />&nbsp;&nbsp;&nbsp;&nbsp;洛水，桥已坏。遂涉水至中流，为溺人所引坠马，竟溺死。三军莫不痛惜之。<br /><br />&nbsp;&nbsp;&nbsp;&nbsp;时有河南斛斯万善，骁勇果毅，与辩齐名。从卫玄讨杨玄感，万善与数骑追<br /><br />&nbsp;&nbsp;&nbsp;&nbsp;及之，玄感窘迫自杀。由是知名，拜武贲郎将。突厥始毕之围雁门，万善奋击之，<br /><br />&nbsp;&nbsp;&nbsp;&nbsp;所向皆破。由是突厥莫敢逼城，十许日竟退，万善力也。后频讨群盗，累功至将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;又有将军鹿愿、范贵、冯孝慈，俱为将帅，数从征伐，并有名于世。事皆亡<br /><br />&nbsp;&nbsp;&nbsp;&nbsp;失，故史官阙云。<br /><br />&nbsp;&nbsp;&nbsp;&nbsp;陈棱，字长威，庐江襄安人也。祖硕，以渔钓自给。父岘，少骁勇，事章<br /><br />&nbsp;&nbsp;&nbsp;&nbsp;大宝为帐内部曲。告大宝反，授谯州刺史。陈灭，废于家。高智慧、汪文进反，<br /><br />&nbsp;&nbsp;&nbsp;&nbsp;庐江豪杰亦举兵相应。以岘旧将，共推为主。岘欲拒之，棱谓岘曰：“众乱既<br /><br />&nbsp;&nbsp;&nbsp;&nbsp;作，拒之祸且及己，不如伪从，别为后计。”岘然之。后潜使棱至柱国李彻所，<br /><br />&nbsp;&nbsp;&nbsp;&nbsp;请为内应。彻上其事，拜上大将军、宣州刺史，封谯郡公，诏彻应接之。彻军未<br /><br />&nbsp;&nbsp;&nbsp;&nbsp;至，谋泄，为其党所杀，棱以获免。上以其父之故，拜开府，寻领乡兵。<br /><br />&nbsp;&nbsp;&nbsp;&nbsp;大业三年，拜武贲郎将。后与朝请大夫张镇周自义安泛海击流求国，月余而<br /><br />&nbsp;&nbsp;&nbsp;&nbsp;至。流求人初见船舰，以为商旅，往往诣军贸易。棱率众登岸，遣镇周为先锋。<br /><br />&nbsp;&nbsp;&nbsp;&nbsp;其主欢斯渴刺兜遣兵拒战，镇周频破之。棱进至低没檀洞，其小王欢斯老模拒<br /><br />&nbsp;&nbsp;&nbsp;&nbsp;战，棱败之，斩老模。其日雾雨晦冥，将士皆惧，棱刑白马以祭海神，既而<br /><br />&nbsp;&nbsp;&nbsp;&nbsp;开霁。分为五军，趣其都邑，乘胜逐北，至其栅，破之，斩渴刺兜，获其子岛槌，<br /><br />&nbsp;&nbsp;&nbsp;&nbsp;虏男女数千而归。帝大悦。加棱右光禄大夫，镇周金紫光禄大夫。<br /><br />&nbsp;&nbsp;&nbsp;&nbsp;辽东之役，以宿卫迁左光禄大夫。明年，帝复征辽东，棱为东莱留守。杨<br /><br />&nbsp;&nbsp;&nbsp;&nbsp;玄感反，棱击平黎阳，斩玄感所署刺史元务本。寻奉诏于江南营战舰。至彭城，<br /><br />&nbsp;&nbsp;&nbsp;&nbsp;贼帅孟让据都梁宫，阻淮为固。棱潜于下流而济，至江都，袭破让。以功进位<br /><br />&nbsp;&nbsp;&nbsp;&nbsp;光禄大夫，赐爵信安侯。<br /><br />&nbsp;&nbsp;&nbsp;&nbsp;后帝幸江都宫，俄而李子通据海陵，左才相掠淮北，杜伏威屯六合，帝遣棱<br /><br />&nbsp;&nbsp;&nbsp;&nbsp;击之，往见克捷，超拜右御卫将军。复度清江，击宣城贼。俄而帝以弑崩，宇<br /><br />&nbsp;&nbsp;&nbsp;&nbsp;文化及引军北上，召棱守江都。棱集众缟素，为炀帝发丧，备仪卫，改葬于<br /><br />&nbsp;&nbsp;&nbsp;&nbsp;吴公台下，衰杖送丧，恸感行路，论者深义之。棱后为李子通所陷，奔杜伏威，<br /><br />&nbsp;&nbsp;&nbsp;&nbsp;伏威忌而害之。<br /><br />&nbsp;&nbsp;&nbsp;&nbsp;赵才，字孝才，张掖酒泉人也。祖隗，魏银表光禄大夫、乐浪太守。父寿，<br /><br />&nbsp;&nbsp;&nbsp;&nbsp;周顺政太守。才少骁武，便弓马，性粗悍，无威仪。仕周，为舆正上士。隋文帝<br /><br />&nbsp;&nbsp;&nbsp;&nbsp;受禅，以军功至上仪同。后配事晋王，为右虞候率。炀帝即位，转左备身骠骑、<br /><br />&nbsp;&nbsp;&nbsp;&nbsp;右骁卫将军。帝以才藩邸旧臣，渐见亲待。才亦恪勤匪懈，所在有声。转右候卫<br /><br />&nbsp;&nbsp;&nbsp;&nbsp;将军。从征吐谷浑，以为行军总管，率卫尉卿刘权、兵部侍郎明雅等出合河道，<br /><br />&nbsp;&nbsp;&nbsp;&nbsp;破贼，以功进金紫光禄大夫。及辽东之役，再出碣石道。再迁右候卫大将军。时<br /><br />&nbsp;&nbsp;&nbsp;&nbsp;帝每事巡幸，才恒为斥候，肃遏奸非，无所回避。在途遇公卿妻子有违禁者，才<br /><br />&nbsp;&nbsp;&nbsp;&nbsp;辄丑言大骂，多所援及。时人虽患其不逊，然才守正，无如之何。<br /><br />&nbsp;&nbsp;&nbsp;&nbsp;十二年，帝将幸江都，才见四海土崩，谏请还京师，安兆庶。帝大怒，以才<br /><br />&nbsp;&nbsp;&nbsp;&nbsp;属吏，旬日乃出之。遂幸江都，待遇逾昵。时江都粮尽，内史侍郎虞世基、秘书<br /><br />&nbsp;&nbsp;&nbsp;&nbsp;监袁充等多劝帝幸丹阳。才极陈入京策，世基极言度江便。帝无言，才与世基相<br /><br />&nbsp;&nbsp;&nbsp;&nbsp;忿而出。<br /><br />&nbsp;&nbsp;&nbsp;&nbsp;宇文化及杀逆之际，才时在苑北，化及遣骁果席德方执之，谓曰：“今日之<br /><br />&nbsp;&nbsp;&nbsp;&nbsp;事，o得如此。”才默然不对。化及忿才无言，将杀之，三日乃释，以本官从事，<br /><br />&nbsp;&nbsp;&nbsp;&nbsp;郁郁不得志。才尝对化及宴，请劝其同谋逆者十八人杨士览等酒，化及许之。才<br /><br />&nbsp;&nbsp;&nbsp;&nbsp;执杯曰：“十八人止可一度作，勿复余处更为。诸人默然不对。行止聊城，遇疾。<br /><br />&nbsp;&nbsp;&nbsp;&nbsp;俄而化及为窦建德所破，才复见虏。心弥不平，数日而卒。<br /><br />&nbsp;&nbsp;&nbsp;&nbsp;仁寿、大业间有兰兴洛、贺兰蕃，俱为武候将军，刚严正直，不避强御，咸<br /><br />&nbsp;&nbsp;&nbsp;&nbsp;以称职知名。<br /><br />&nbsp;&nbsp;&nbsp;&nbsp;论曰：虎啸风生，龙腾云起，英贤夺发，亦各因时。张定和、张ＣＯ、麦铁<br /><br />&nbsp;&nbsp;&nbsp;&nbsp;杖皆一时壮士，而困于贫贱。当其郁抑未遇，亦安知有鸿鹄志哉！终能振拔@泥，<br /><br />&nbsp;&nbsp;&nbsp;&nbsp;申其力用，符马革之愿，快生平之必，得丈夫之节矣。孟才、钱杰、沈光等感怀<br /><br />&nbsp;&nbsp;&nbsp;&nbsp;恩旧，临难亡身，虽功无所成，其志有可称矣。权武素无行检，不拘刑宪，终取<br /><br />&nbsp;&nbsp;&nbsp;&nbsp;黜辱，不亦宜哉！仁恭武毅见知，文以取达，初在汲郡，清能可纪，后居马邑，<br /><br />&nbsp;&nbsp;&nbsp;&nbsp;贪吝而亡。鲜克有终，斯言乃验。吐万绪、董纯以萑蒲不翦，遽婴罪戮。大业之<br /><br />&nbsp;&nbsp;&nbsp;&nbsp;季，盗可尽乎？俱罗欲加之罪，非其咎衅。王辩殒身偷校志在勤王。陈棱缟<br /><br />&nbsp;&nbsp;&nbsp;&nbsp;素发丧，哀感行路，义之所动，固已深乎！赵才虽人而无仪，志在强直，拒世基<br /><br />&nbsp;&nbsp;&nbsp;&nbsp;之谄，可谓不苟同矣。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1828);">加入书签</a><a
                        href="1827.html">上一页</a>&larr;<a href="index.html">返回列表</a>&rarr;<a
                            href="1829.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1827.html"; var next_page = "1829.html"; var index_page = "index.html"; var sortid = "9"; var article_id = "29"; var chapter_id = "1828"; var articlename = "北史"; var chaptername = " 卷七十八 列传第六十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>