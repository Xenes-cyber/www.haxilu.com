<!DOCTYPE html>
<html>
<head>
<meta charset="gbk" />
<title>北史- 卷六十四 列传第五十二-在线阅读-哈西文学网</title>
<meta name="keywords" content="李延寿，北史， 卷六十四 列传第五十二全文， 卷六十四 列传第五十二在线阅读 哈西文学网" />
<meta name="description" content="哈西文学网提供李延寿的北史  卷六十四 列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1814.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1814.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十四 列传第五十二</h1>
            <div class="link xb">
                <a href="1813.html">上一页</a>&larr;<a href="index.html">返回列表</a>&rarr;<a
                    href="1815.html">下一页</a></div>			
            <div id="BookText">&nbsp;&nbsp;&nbsp;&nbsp;○韦孝宽（兄缸邮揽担┪が（子师）柳虬（弟桧庆庆子机机<br /><br />&nbsp;&nbsp;&nbsp;&nbsp;子述机弟弘旦肃机从子謇之）<br /><br />&nbsp;&nbsp;&nbsp;&nbsp;韦叔裕，字孝宽，京兆杜陵人也，少以字行。世为三辅著姓。祖直善，魏冯<br /><br />&nbsp;&nbsp;&nbsp;&nbsp;翊、扶风二郡守。父旭，武威郡守。建义初，为大行台右丞，加辅国将军、雍州<br /><br />&nbsp;&nbsp;&nbsp;&nbsp;大中正。永安二年，拜右将军、南豳州刺史。时氐贼数为抄窃，旭随机招抚，并<br /><br />&nbsp;&nbsp;&nbsp;&nbsp;即归附。寻卒官，赠司空、冀州刺史，谥曰文惠。孝宽沈敏和正，涉猎经史。弱<br /><br />&nbsp;&nbsp;&nbsp;&nbsp;冠，属萧宝夤作乱关右，乃诣阙，请为军前驱。朝廷嘉之，即拜统军。随冯翊公<br /><br />&nbsp;&nbsp;&nbsp;&nbsp;长孙承业西征，每战有功。拜国子博士，行华山郡事。属侍中杨侃为大都督，出<br /><br />&nbsp;&nbsp;&nbsp;&nbsp;镇潼关，引孝宽为司马。侃奇其才，以女妻之。永安中，授宣威将军、给事中，<br /><br />&nbsp;&nbsp;&nbsp;&nbsp;寻赐爵山北县男。普泰中，以都督从荆州刺史源子恭镇穰城，以功除淅阳郡守。<br /><br />&nbsp;&nbsp;&nbsp;&nbsp;时独孤信为新野郡守，同隶荆州，与孝宽情好款密，政术俱美，荆部吏人号为连<br /><br />&nbsp;&nbsp;&nbsp;&nbsp;璧。孝武初，以都督镇城。周文帝自原州赴雍州，命孝宽随军。及克潼关，即授<br /><br />&nbsp;&nbsp;&nbsp;&nbsp;弘农郡守。从拎窦泰，兼左丞，节度宜阳兵马事。仍与独孤信入洛，为阳城郡守，<br /><br />&nbsp;&nbsp;&nbsp;&nbsp;复与宇文贵、怡峰应接颍川义徒，破东魏将任祥、尧雄于颍川。孝宽又进平乐口，<br /><br />&nbsp;&nbsp;&nbsp;&nbsp;下豫州，获刺史冯邕。又从战于河桥。时大军不利，边境骚然，乃令孝宽以本将<br /><br />&nbsp;&nbsp;&nbsp;&nbsp;军行宜阳郡事。寻迁南兖州刺史。是岁，东魏将段琛、尧杰复据宜阳，遣其阳州<br /><br />&nbsp;&nbsp;&nbsp;&nbsp;刺史牛道恒扇诱边人。孝宽深患之，乃遣谍人访获道恒手迹，令善学书者伪作道<br /><br />&nbsp;&nbsp;&nbsp;&nbsp;恒与孝宽书，论归款意，又为落烬烧迹，若火下书者，还令谍人送于琛营。琛得<br /><br />&nbsp;&nbsp;&nbsp;&nbsp;书，果疑道恒，其所欲经略，皆不见用。孝宽知其离阻，因出奇兵掩袭，禽道恒<br /><br />&nbsp;&nbsp;&nbsp;&nbsp;及琛等，崤渑遂清。大统五年，进爵为侯。八年，转晋州刺史，寻移镇玉壁，兼<br /><br />&nbsp;&nbsp;&nbsp;&nbsp;摄南汾州事。先是，山胡负险，屡为劫盗，孝宽示以威信，州境肃然。进授大都<br /><br />&nbsp;&nbsp;&nbsp;&nbsp;督。<br /><br />&nbsp;&nbsp;&nbsp;&nbsp;十二年，齐神武倾山东之众，志图西入，以玉壁冲要，先命攻之。连营数十<br /><br />&nbsp;&nbsp;&nbsp;&nbsp;里，至于城下。乃于城南起土山，欲乘之以入。当其山处，城上先有两高楼。孝<br /><br />&nbsp;&nbsp;&nbsp;&nbsp;宽更缚木接之，令极高峻，多积战具以御之。齐神武使谓城中曰：“纵尔缚楼至<br /><br />&nbsp;&nbsp;&nbsp;&nbsp;天，我会穿城取尔。”遂于城南凿地道，又于城北起土山，攻具，昼夜不息。孝<br /><br />&nbsp;&nbsp;&nbsp;&nbsp;宽复掘长堑，要其地道，仍简战士屯堑。城外每穿至堑，战土即擒杀之。又于堑<br /><br />&nbsp;&nbsp;&nbsp;&nbsp;外积柴贮火，敌人有在地道内者，便下柴火，以皮排吹之。火气一冲，咸即灼烂。<br /><br />&nbsp;&nbsp;&nbsp;&nbsp;城外又造攻车，车之所及，莫不摧毁，虽有排J，莫之能抗。孝宽乃缝布为缦，<br /><br />&nbsp;&nbsp;&nbsp;&nbsp;随其所向则张设之。布悬于空中，其车竟不能坏。城外又缚松于竿，灌油加火，<br /><br />&nbsp;&nbsp;&nbsp;&nbsp;规以烧布，并欲焚楼。孝宽复长作铁钩，利其锋刃，火竿一来，以钩遥豁之，松<br /><br />&nbsp;&nbsp;&nbsp;&nbsp;麻俱落。外又于城四面穿地，作二十一道，分为四路，于其中各施梁柱。作讫，<br /><br />&nbsp;&nbsp;&nbsp;&nbsp;以油灌柱，放火烧之，柱折，城并崩坏。孝宽又随崩处，竖木栅以捍之，敌不得<br /><br />&nbsp;&nbsp;&nbsp;&nbsp;入。城外尽其攻击之术，孝宽咸拒破之。神武无如之何，乃遣仓曹参军祖孝征谓<br /><br />&nbsp;&nbsp;&nbsp;&nbsp;曰：“未闻救兵，何不降也？”孝宽报云：“我城池严固，兵食有余，攻者自劳，<br /><br />&nbsp;&nbsp;&nbsp;&nbsp;守者常逸，岂有旬朔之间，已须救援？适忧尔众有不反之危。孝宽关西男子，必<br /><br />&nbsp;&nbsp;&nbsp;&nbsp;不为降将军也。”俄而孝征复谓城中人曰：“韦城主受彼荣禄，或复可尔，自外<br /><br />&nbsp;&nbsp;&nbsp;&nbsp;军士，何事相随入汤火中邪？”乃射募格于城中云：“能斩城主降者，拜太尉，<br /><br />&nbsp;&nbsp;&nbsp;&nbsp;封开国郡公，邑万户，赏帛万匹。”孝宽手题书背，反射城外，云：“若有斩高<br /><br />&nbsp;&nbsp;&nbsp;&nbsp;欢者，一依此赏。”孝宽弟子迁，先在山东，又锁至城下，临以白刃云：“若不<br /><br />&nbsp;&nbsp;&nbsp;&nbsp;早降，便行大戮。”孝宽慷慨激扬，略无顾意。士卒莫不感励，人有死难之心。<br /><br />&nbsp;&nbsp;&nbsp;&nbsp;神武苦战六旬，伤及病死者十四五，智力俱困，因而发疾。其夜遁去。后因此忿<br /><br />&nbsp;&nbsp;&nbsp;&nbsp;恚，遂殂。魏文帝嘉孝宽功，令殿中尚书长孙绍远、左丞王悦至玉壁劳问，授骠<br /><br />&nbsp;&nbsp;&nbsp;&nbsp;骑大将军、开府仪同三司，进爵建忠郡公。<br /><br />&nbsp;&nbsp;&nbsp;&nbsp;废帝二年，为雍州刺史。先是，路侧一里置一土堠，经雨颓毁，每须修之。<br /><br />&nbsp;&nbsp;&nbsp;&nbsp;自孝宽临州，乃勒部内，当堠处植槐树代之。既免修复，行旅又得庇阴。周文后<br /><br />&nbsp;&nbsp;&nbsp;&nbsp;见，怪问知之，曰：“岂得一州独尔，当令天下同之。”于是令诸州夹道一里种<br /><br />&nbsp;&nbsp;&nbsp;&nbsp;一树，十里种三树，百里种五树焉。恭帝元年，以大将军与燕公于谨伐江陵，平<br /><br />&nbsp;&nbsp;&nbsp;&nbsp;之，以功封穰县公。还，拜尚书右仆射，赐姓宇文氏。三年，周文北巡，命孝宽<br /><br />&nbsp;&nbsp;&nbsp;&nbsp;还镇玉壁。周孝闵帝践祚，拜小司徒。明帝初，参麟趾殿学士，考校图籍。保定<br /><br />&nbsp;&nbsp;&nbsp;&nbsp;初，以孝宽立勋玉壁，置勋州，仍授勋州刺史。齐人遣使至玉壁，求通互市。晋<br /><br />&nbsp;&nbsp;&nbsp;&nbsp;公护以其相持日久，绝无使命，一日忽来求交易，疑别有故。又以皇姑、皇世母<br /><br />&nbsp;&nbsp;&nbsp;&nbsp;先没在彼，因其请和之际，或可致之。遂令司门下大夫尹公正至玉壁，共孝宽详<br /><br />&nbsp;&nbsp;&nbsp;&nbsp;议。孝宽乃于郊盛设供帐，令公正接对使人，兼论皇家亲属在东之意。使者辞色<br /><br />&nbsp;&nbsp;&nbsp;&nbsp;甚悦。时又有汾州胡抄得关东人，孝宽复放东还，并致书一牍，具陈朝廷欲敦邻<br /><br />&nbsp;&nbsp;&nbsp;&nbsp;好。遂以礼送皇姑及护母等。孝宽善于抚御，能得人心，所遣间谍入齐者，皆为<br /><br />&nbsp;&nbsp;&nbsp;&nbsp;尽力。亦有齐人得孝宽金货，遥通书疏。故齐动静，朝廷皆先知。时有主帅许盆，<br /><br />&nbsp;&nbsp;&nbsp;&nbsp;孝宽度以心膂，令守一城。盆乃以城东入。孝宽怒，遣谍取之，俄而斩首而还。<br /><br />&nbsp;&nbsp;&nbsp;&nbsp;其能致物情如此。<br /><br />&nbsp;&nbsp;&nbsp;&nbsp;汾州之北，离石以南，悉是生胡，抄掠居人，阻断河路。孝宽深患之，而地<br /><br />&nbsp;&nbsp;&nbsp;&nbsp;入于齐，无方诛剪。欲当其要处，置一大城。乃于河西征役徒十万，甲士百人，<br /><br />&nbsp;&nbsp;&nbsp;&nbsp;遣开府姚岳监筑之。岳色惧，以兵少为难。孝宽曰：“计成此城，十日即毕。既<br /><br />&nbsp;&nbsp;&nbsp;&nbsp;去晋州四百余里，一日创手，二日伪境始知，设令晋州征兵，二日方集，谋议之<br /><br />&nbsp;&nbsp;&nbsp;&nbsp;间，自稽三日，计其军行，二日不到。我之城隍，足得办矣”。乃令筑之。齐人<br /><br />&nbsp;&nbsp;&nbsp;&nbsp;果至南首，疑有大军，乃停留不进。其夜，又令汾水以南，傍介山、稷山诸村，<br /><br />&nbsp;&nbsp;&nbsp;&nbsp;所在纵火。齐人谓是军营，遂收兵自固。版筑克就，卒如其言。<br /><br />&nbsp;&nbsp;&nbsp;&nbsp;四年，进位柱国。时晋公护将东讨，孝宽遣长史辛道宪启陈不可，护不纳。<br /><br />&nbsp;&nbsp;&nbsp;&nbsp;既而大军果不利。后孔城遂陷，宜阳被围。孝宽乃谓其将帅曰：“宜阳一城之地，<br /><br />&nbsp;&nbsp;&nbsp;&nbsp;未能损益。然两国争之，劳师数载。彼多君子，宁乏谋猷？若弃崤东，来图汾北，<br /><br />&nbsp;&nbsp;&nbsp;&nbsp;我之疆界，必见侵扰。今宜于华谷及长秋速筑城，以杜贼志。脱其先我，图之实<br /><br />&nbsp;&nbsp;&nbsp;&nbsp;难。”于是画地形，具陈其状。晋公护令长史叱罗协谓使人曰：“韦公子孙虽多，<br /><br />&nbsp;&nbsp;&nbsp;&nbsp;数不满百。汾北筑城，遣谁固守？”事遂不行。<br /><br />&nbsp;&nbsp;&nbsp;&nbsp;天和五年，进爵郧国公，增邑通前一万户。是岁，齐人果解宜阳之围，经略<br /><br />&nbsp;&nbsp;&nbsp;&nbsp;汾北，遂筑城守之。其丞相斛律明月至汾东，请与孝宽相见。明月云：“宜阳小<br /><br />&nbsp;&nbsp;&nbsp;&nbsp;城，久劳战争。今既入彼，欲于汾北取偿，幸勿怪也。”孝宽答曰：“宜阳彼之<br /><br />&nbsp;&nbsp;&nbsp;&nbsp;要冲，汾北我之所弃。我弃彼图，取偿安在？且若辅翼幼主，位重望隆，理宜调<br /><br />&nbsp;&nbsp;&nbsp;&nbsp;阴阳，抚百姓，焉用极武穷兵，构怨连祸！且沧、瀛大水，千里无烟，复欲使汾、<br /><br />&nbsp;&nbsp;&nbsp;&nbsp;晋之间，横尸暴骨，苟贪寻常之地，涂炭疲弊之人，窃为君不取。”孝宽参军曲<br /><br />&nbsp;&nbsp;&nbsp;&nbsp;岩颇知卜筮，谓孝宽曰：“来年东朝必大相杀戮。”孝宽因令岩作谣歌曰：“百<br /><br />&nbsp;&nbsp;&nbsp;&nbsp;升飞上天，明月照长安。”百升，斛也。又言：“高山不摧自崩，槲树不扶自竖。”<br /><br />&nbsp;&nbsp;&nbsp;&nbsp;令谍人多赉此文，遗之于邺。祖孝征既闻，更润色之，明月竟以此诛。<br /><br />&nbsp;&nbsp;&nbsp;&nbsp;建德之后，武帝志在平齐。孝宽乃上疏陈三策。<br /><br />&nbsp;&nbsp;&nbsp;&nbsp;其第一策曰：“臣在边积年，颇见间隙，不因际会，难以成功。是以往岁出<br /><br />&nbsp;&nbsp;&nbsp;&nbsp;军，徒有劳费，功绩不立，由失机会。何者？长淮之南，旧为沃土，陈氏以破亡<br /><br />&nbsp;&nbsp;&nbsp;&nbsp;余烬，犹能一举平之。齐人历年赴救，丧败而反。内离外叛，计尽力穷。传不云<br /><br />&nbsp;&nbsp;&nbsp;&nbsp;乎：‘雠有衅焉，不可失也。’今大军若出轵关，方轨而进，兼与陈氏共为掎角；<br /><br />&nbsp;&nbsp;&nbsp;&nbsp;并令广州义旅出自三<br /><br />&nbsp;&nbsp;&nbsp;&nbsp;s；又募山南骁锐，沿河而下，复遣北山稽胡绝其并、晋之路。凡此诸军，<br /><br />&nbsp;&nbsp;&nbsp;&nbsp;仍令各募关、河之外劲勇之士，厚其爵赏，使为前驱。岳动川移，雷骇电激，百<br /><br />&nbsp;&nbsp;&nbsp;&nbsp;道俱进，并趋虏庭。必当望旗奔溃，所向摧殄。一戎大定，实在此机。”<br /><br />&nbsp;&nbsp;&nbsp;&nbsp;其第二策曰：“若国家更为后图，未即大举，宜与陈人分其兵势。三s以<br /><br />&nbsp;&nbsp;&nbsp;&nbsp;北，万春以南，广事屯田，预为贮积。募其骁悍，立为部伍。彼既东南有敌，戎<br /><br />&nbsp;&nbsp;&nbsp;&nbsp;马相持，我出奇兵，破其疆埸。彼若兴师赴援，我则坚壁清野，待其去远，还复<br /><br />&nbsp;&nbsp;&nbsp;&nbsp;出师。常以边外之军，引其腹心之众。我无宿舂之费，彼有奔命之劳。一二年中，<br /><br />&nbsp;&nbsp;&nbsp;&nbsp;必自离叛。且齐氏昏暴，政出多门，鬻狱卖官，唯利是视，荒淫酒色，忌害忠良。<br /><br />&nbsp;&nbsp;&nbsp;&nbsp;阖境熬然，不胜其弊。以此而观，覆亡可待。然后乘间电扫，事等摧枯。”<br /><br />&nbsp;&nbsp;&nbsp;&nbsp;其第三策曰：“窃以大周土宇，跨据关、河，蓄席卷之威，持建瓴之势。太<br /><br />&nbsp;&nbsp;&nbsp;&nbsp;祖受天明命，与物更新，是以二纪之中，大功克举。南清江、汉，西龛巴、蜀，<br /><br />&nbsp;&nbsp;&nbsp;&nbsp;塞表无虞，河右底定。唯彼赵、魏，独为榛梗者，正以有事三方，未遑东略。遂<br /><br />&nbsp;&nbsp;&nbsp;&nbsp;使漳、滏游魂，更存余晷。昔勾践亡吴，尚期十载；武王取乱，犹烦再举。今若<br /><br />&nbsp;&nbsp;&nbsp;&nbsp;更存遵养，且复相时，臣谓宜还崇邻好，申其盟约，安人和众，通商惠工，蓄锐<br /><br />&nbsp;&nbsp;&nbsp;&nbsp;养威，观衅而动。斯则长策远驭，坐自兼并也。”<br /><br />&nbsp;&nbsp;&nbsp;&nbsp;书奏，武帝遣小司寇淮南公元伟、开府伊娄谦等重币聘齐。尔后遂大举，再<br /><br />&nbsp;&nbsp;&nbsp;&nbsp;驾而定山东。卒如孝宽之策。<br /><br />&nbsp;&nbsp;&nbsp;&nbsp;孝宽每以年迫悬车，屡请致仕。帝以海内未平，优诏弗许。至是，复称疾乞<br /><br />&nbsp;&nbsp;&nbsp;&nbsp;骸骨。帝曰：“往已面申本怀，何烦重请也。”<br /><br />&nbsp;&nbsp;&nbsp;&nbsp;五年，帝东伐，过幸玉壁。观御敌之所，深叹美之，移时乃去。孝宽自以习<br /><br />&nbsp;&nbsp;&nbsp;&nbsp;练齐人虚实，请为先驱。帝以玉壁要冲，非孝宽无以镇之，乃不许。及赵王招率<br /><br />&nbsp;&nbsp;&nbsp;&nbsp;兵出稽胡，与大军掎角，乃敕孝宽为行军总管，围守华谷以应接之。孝宽克其四<br /><br />&nbsp;&nbsp;&nbsp;&nbsp;城。武帝平晋州，复令孝宽还旧镇。及帝凯旋，复幸玉壁。从容谓孝宽曰：“世<br /><br />&nbsp;&nbsp;&nbsp;&nbsp;称老人多智，善为军谋。然朕唯共少年一举平贼，公以为如何？”孝宽对曰：<br /><br />&nbsp;&nbsp;&nbsp;&nbsp;“臣今衰耄，唯有诚心而已。然昔在少壮，亦曾输力先朝，以定关右。”帝大笑<br /><br />&nbsp;&nbsp;&nbsp;&nbsp;曰：“实如公言。”乃诏孝宽随驾还京。拜大司空，出为延州总管，进位上柱国。<br /><br />&nbsp;&nbsp;&nbsp;&nbsp;大象元年，除徐、兖等十一州十五镇诸军事、徐州总管。又为行军元帅，徇<br /><br />&nbsp;&nbsp;&nbsp;&nbsp;地淮南。乃分遣杞公宇文亮攻黄城，J公梁士彦攻广陵，孝宽率众攻寿阳，<br /><br />&nbsp;&nbsp;&nbsp;&nbsp;并拔之。初，孝宽到淮南，所在皆密送诚款。然彼五门，尤为险要，陈人若开塘<br /><br />&nbsp;&nbsp;&nbsp;&nbsp;放水，即津济路绝。孝宽遽令分兵据守之。陈刺史吴文立果遣决堰，已无及。于<br /><br />&nbsp;&nbsp;&nbsp;&nbsp;是陈人退走，江北悉平。军还，至豫州，宇文亮举兵反，立以数百骑袭孝宽营。<br /><br />&nbsp;&nbsp;&nbsp;&nbsp;时亮国官茹宽密白其状，孝宽有备，亮不得入，遁走，孝宽追获之。诏以平淮南<br /><br />&nbsp;&nbsp;&nbsp;&nbsp;之功，别封一子滑国公。<br /><br />&nbsp;&nbsp;&nbsp;&nbsp;及宣帝崩，隋文帝辅政。时尉迟迥先为相州总管，诏孝宽代之。又以小司徒<br /><br />&nbsp;&nbsp;&nbsp;&nbsp;叱列长叉为相州刺史，先令赴邺。孝宽续进，至朝歌，迥遣其大都督贺兰贵赉书<br /><br />&nbsp;&nbsp;&nbsp;&nbsp;候孝宽。孝宽留贵与语以察之，疑其有变，遂称疾徐行。又使人至相州求医药，<br /><br />&nbsp;&nbsp;&nbsp;&nbsp;密以伺之。既到汤阴，逢长叉奔还。孝宽兄子魏郡守艺又弃郡南走。孝宽审知其<br /><br />&nbsp;&nbsp;&nbsp;&nbsp;状，乃驰还。所经桥道，皆令毁撤，驿马悉拥以自随。又勒驿将曰：“蜀公将至，<br /><br />&nbsp;&nbsp;&nbsp;&nbsp;可多备肴酒及刍粟以待之。”迥果遣仪同梁子康将数百骑追孝宽，驿司供设丰厚，<br /><br />&nbsp;&nbsp;&nbsp;&nbsp;所经之处，皆辄停留，由是不及。<br /><br />&nbsp;&nbsp;&nbsp;&nbsp;时或劝孝宽，以为洛京虚弱，素无守备，河阳镇防，悉是关东鲜卑，迥若先<br /><br />&nbsp;&nbsp;&nbsp;&nbsp;往据之，则为祸不小。乃入保河阳。河阳城内，旧有鲜卑八百人，家并在邺，见<br /><br />&nbsp;&nbsp;&nbsp;&nbsp;孝宽轻来，谋欲应迥。孝宽知之，遂密造东京官司，诈称遣行，分人诣洛受赐。<br /><br />&nbsp;&nbsp;&nbsp;&nbsp;既至洛阳，并留不遣。因此离解，其谋不成。<br /><br />&nbsp;&nbsp;&nbsp;&nbsp;六月，诏发关中兵，以孝宽为元帅东伐。七月，军次河阳。迥所署仪同薛公<br /><br />&nbsp;&nbsp;&nbsp;&nbsp;礼等围逼怀州，孝宽遣兵击破之。进次怀县永桥城之东南，其城既在要冲，雉堞<br /><br />&nbsp;&nbsp;&nbsp;&nbsp;牢固，迥已遣兵据之。诸将士以此城当路，请先攻取。孝宽曰：“城小而固，若<br /><br />&nbsp;&nbsp;&nbsp;&nbsp;攻而不拔，损我兵威。今破其大军，此亦何能为也？”于是引军次于武陟，大破<br /><br />&nbsp;&nbsp;&nbsp;&nbsp;迥子，轻骑奔邺。军次于邺西门豹祠之南，迥自出战，又破之。迥穷迫自杀。<br /><br />&nbsp;&nbsp;&nbsp;&nbsp;兵士在小城中者，尽坑之于游豫园。诸有未服，皆随机讨之。关东悉平。十月，<br /><br />&nbsp;&nbsp;&nbsp;&nbsp;凯还京师。十一月，薨，时年七十二。赠太傅、十二州诸军事、雍州牧，谥曰襄。<br /><br />&nbsp;&nbsp;&nbsp;&nbsp;孝宽在边多载，屡抗强敌。所有经略，布置之初，人莫之解；见其成事，方<br /><br />&nbsp;&nbsp;&nbsp;&nbsp;乃惊服。虽在军中，笃意文史，政事之余，每自披阅。末年患眼，犹令学士读<br /><br />&nbsp;&nbsp;&nbsp;&nbsp;而听之。又早丧父母，事兄嫂甚谨，所得俸禄，不入私房。亲族有孤遗者，必加<br /><br />&nbsp;&nbsp;&nbsp;&nbsp;振赡。朝野以此称焉。长子谌，年十岁，魏文帝欲以女妻之。孝宽辞以兄子世康<br /><br />&nbsp;&nbsp;&nbsp;&nbsp;年长。帝嘉之，遂以妻世康。<br /><br />&nbsp;&nbsp;&nbsp;&nbsp;孝宽有六子，总、寿、霁、津知名。<br /><br />&nbsp;&nbsp;&nbsp;&nbsp;总字善会，聪敏好学。位骠骑大将军、开府仪同三司、纳言、京兆尹。武帝<br /><br />&nbsp;&nbsp;&nbsp;&nbsp;尝戏总曰：“卿师尹帝乡，故当不以富贵威福乡里邪？”总乃正色对曰：“陛下<br /><br />&nbsp;&nbsp;&nbsp;&nbsp;擢臣非分，窃谓已鉴愚诚。今奉严旨，便似未照丹赤。岂可久忝此职，用疑圣虑。<br /><br />&nbsp;&nbsp;&nbsp;&nbsp;请解印绶，以避贤能。”帝大笑曰：“前言戏之耳。”五年，从武帝东征。总每<br /><br />&nbsp;&nbsp;&nbsp;&nbsp;率麾下，先驱陷敌，遂于并州战殁，时年二十九。赠上大将军，追封河南郡公，<br /><br />&nbsp;&nbsp;&nbsp;&nbsp;谥曰贞。六年，重赠柱国、五州刺史。<br /><br />&nbsp;&nbsp;&nbsp;&nbsp;子国成嗣，后袭孝宽爵郧国公。隋文帝追录孝宽旧勋，开皇初，诏国成食封<br /><br />&nbsp;&nbsp;&nbsp;&nbsp;三千户，收其租赋。<br /><br />&nbsp;&nbsp;&nbsp;&nbsp;寿字世龄，以贵公子早有令誉。位京兆尹。武帝亲征齐，委以后事。以父军<br /><br />&nbsp;&nbsp;&nbsp;&nbsp;功，赐爵永安县侯。隋文帝为丞相，以其父平尉迟迥，拜寿仪同三司，进封滑国<br /><br />&nbsp;&nbsp;&nbsp;&nbsp;公。文帝受禅，历位恒、毛二州刺史，颇有能名。以疾征还，卒于家。谥曰定。<br /><br />&nbsp;&nbsp;&nbsp;&nbsp;仁寿中，文帝为晋王昭纳其女为妃。其子保峦嗣。<br /><br />&nbsp;&nbsp;&nbsp;&nbsp;寿弟霁，位太常少卿、安邑县伯。<br /><br />&nbsp;&nbsp;&nbsp;&nbsp;霁弟津，位内史侍郎、户部侍郎、判尚书事。<br /><br />&nbsp;&nbsp;&nbsp;&nbsp;孝宽兄浮缸志丛叮志尚夷简，澹于荣利。弱冠，被召拜雍州中从事，非<br /><br />&nbsp;&nbsp;&nbsp;&nbsp;其好也，遂谢疾去。前后十见征辟，皆不应命。属周文帝经纶王业，侧席求贤，<br /><br />&nbsp;&nbsp;&nbsp;&nbsp;闻秆高不仕，虚心敬悦，遣使辟之，备加礼命。虽情谕甚至，而竟不能屈。弥<br /><br />&nbsp;&nbsp;&nbsp;&nbsp;以重之，亦弗之夺也。所居之宅，枕带林泉。付酝媲偈椋萧然自逸，时人号为<br /><br />&nbsp;&nbsp;&nbsp;&nbsp;居士焉。至有慕其闲素者，或载酒从之，敢辔之尽欢，接对忘倦。明帝即位，<br /><br />&nbsp;&nbsp;&nbsp;&nbsp;礼敬愈厚。乃为诗以贻之曰：“六爻贞遁世，三辰光少微。颍阳让逾远，沧州去<br /><br />&nbsp;&nbsp;&nbsp;&nbsp;不归。香动秋兰佩，风飘莲叶衣。坐石窥仙洞，乘槎下钓矶。岭松千仞直，岩泉<br /><br />&nbsp;&nbsp;&nbsp;&nbsp;百丈飞。聊登平乐观，遥望首阳薇。讵能同四陷，来参余万机？”复鸬凼，愿<br /><br />&nbsp;&nbsp;&nbsp;&nbsp;时朝谒。帝大悦，敕有司日给河东酒一斗，号之曰逍遥公。时晋公护执政，广营<br /><br />&nbsp;&nbsp;&nbsp;&nbsp;第宅。尝召钢琳，访以政事。秆鍪悠涮茫徐而叹曰：“酣酒嗜音，峻宇雕墙，<br /><br />&nbsp;&nbsp;&nbsp;&nbsp;有一于此，未或弗亡。”护不悦。有识者以为知言。陈遣其尚书周弘正来聘，素<br /><br />&nbsp;&nbsp;&nbsp;&nbsp;闻该，请与相见。朝廷许之。弘正乃造福谈谑尽日，恨相遇之晚。后请钢<br /><br />&nbsp;&nbsp;&nbsp;&nbsp;宾馆，覆皇备啊：胝乃赠诗曰：“德星犹未动，真车讵肯来？”其为当时所钦<br /><br />&nbsp;&nbsp;&nbsp;&nbsp;挹如此。<br /><br />&nbsp;&nbsp;&nbsp;&nbsp;武帝尝与敢寡纾大赐之缣帛，令侍臣数人负以送出。肝ㄈ∫黄ィ示承恩<br /><br />&nbsp;&nbsp;&nbsp;&nbsp;旨而已，帝以此益重之。孝宽为延州总管，钢林荩与孝宽相见。将还，孝宽以<br /><br />&nbsp;&nbsp;&nbsp;&nbsp;所乘马及辔勒与浮敢云浠饰，心弗欲之。笑谓孝宽曰：“昔人不弃遗簪坠履<br /><br />&nbsp;&nbsp;&nbsp;&nbsp;者，恶与之同出，不与同归。吾之操行，虽不逮前烈，然舍旧录新，亦非吾志也。”<br /><br />&nbsp;&nbsp;&nbsp;&nbsp;于是乃乘旧马以归。武帝又以佛、道、儒三教不同，诏副嫫溆帕印敢匀教虽<br /><br />&nbsp;&nbsp;&nbsp;&nbsp;殊，同归于善，其迹似有深浅，其致理如无等级。乃著《三教序》奏之。帝览而<br /><br />&nbsp;&nbsp;&nbsp;&nbsp;称善。时宣帝在东宫，亦遗甘椋并令以帝所乘马迎之，问以立身之道。付栽唬<br /><br />&nbsp;&nbsp;&nbsp;&nbsp;“《传》不云乎，俭为德之恭，侈为恶之大。欲不可纵，志不可满。并圣人之训<br /><br />&nbsp;&nbsp;&nbsp;&nbsp;也，愿殿下察之。”<br /><br />&nbsp;&nbsp;&nbsp;&nbsp;缸迎，行随州刺史，因疾物故。孝宽子总复于并州战殁。一日之中，凶问<br /><br />&nbsp;&nbsp;&nbsp;&nbsp;俱至。家人相对悲恸，而干裆自若，谓之曰：“死生命也，去来常事，亦何足<br /><br />&nbsp;&nbsp;&nbsp;&nbsp;悲！”援琴抚之如旧。赣盅藕妹义，虚襟善诱，虽耕夫牧竖，有一介可称者，<br /><br />&nbsp;&nbsp;&nbsp;&nbsp;皆接引之。特与族人处玄及安定梁旷为放逸之友。少爱文史，留情著述，手自抄<br /><br />&nbsp;&nbsp;&nbsp;&nbsp;录数十万言。晚年虚静，唯以体道会真为务，旧所制述，咸削其藁，故文笔多并<br /><br />&nbsp;&nbsp;&nbsp;&nbsp;不存。<br /><br />&nbsp;&nbsp;&nbsp;&nbsp;建德中，敢阅昀希预戒其子等曰：“昔士安以cX束体，王孙以布囊绕尸，<br /><br />&nbsp;&nbsp;&nbsp;&nbsp;二贤高达，非庸才能继。吾死之日，可敛旧衣，勿更新造。使棺足周尸，牛车载<br /><br />&nbsp;&nbsp;&nbsp;&nbsp;柩，坟高四尺，圹深一丈。其余烦杂，悉无用也。朝晡奠食，于事弥烦，吾不能<br /><br />&nbsp;&nbsp;&nbsp;&nbsp;顿绝汝辈之情，可朔望一奠而已。仍荐蔬素，勿设牲牢。亲友欲以物吊祭者，并<br /><br />&nbsp;&nbsp;&nbsp;&nbsp;不得为受。吾常恐临终恍惚，故以此言预戒汝辈。瞑目之日，勿违吾志也。”宣<br /><br />&nbsp;&nbsp;&nbsp;&nbsp;政元年二月，卒于家，时年七十七。武帝遣使吊祭，赙R有加。其丧制葬礼，诸<br /><br />&nbsp;&nbsp;&nbsp;&nbsp;子等并遵其遗戒。子世康。<br /><br />&nbsp;&nbsp;&nbsp;&nbsp;世康幼而沈敏，有器度。年十岁，州辟主簿。在魏，弱冠为直寝，封汉安县<br /><br />&nbsp;&nbsp;&nbsp;&nbsp;公，尚周文帝女襄乐公主，授仪同三司。仕周，历位典祠下大夫，沔、硖二州刺<br /><br />&nbsp;&nbsp;&nbsp;&nbsp;史。从武帝平齐，授司州总管长史。时东夏初定，百姓未安，世康绥抚之，士庶<br /><br />&nbsp;&nbsp;&nbsp;&nbsp;胥悦。入为户部中大夫，进位上开府，转司会中大夫。尉迟迥之乱，隋文谓世康<br /><br />&nbsp;&nbsp;&nbsp;&nbsp;曰：“汾、绛旧是周、齐分界，因此乱阶，恐生摇动，今以委公。”因授绛州刺<br /><br />&nbsp;&nbsp;&nbsp;&nbsp;史。以雅望镇之，阖境清肃。<br /><br />&nbsp;&nbsp;&nbsp;&nbsp;世康性恬，素好古，不以得丧干怀。在州有止足之志，与子弟书曰：“吾生<br /><br />&nbsp;&nbsp;&nbsp;&nbsp;因绪余，夙沾缨弁，驱驰不已，四纪于兹，亟登衮命，频莅方岳，志除三惑，心<br /><br />&nbsp;&nbsp;&nbsp;&nbsp;慎四知，以不贪而为实，处脂膏而莫润。如斯之事，颇为时悉。今耄虽未及，壮<br /><br />&nbsp;&nbsp;&nbsp;&nbsp;年已谢。霜早梧楸，风先蒲柳。眼更剧，不见细书；足疾弥增，非可趋走。禄<br /><br />&nbsp;&nbsp;&nbsp;&nbsp;岂须多，防满则退；年不待暮，有疾便辞。况春秋已高，温清宜奉，晨昏有<br /><br />&nbsp;&nbsp;&nbsp;&nbsp;阙，罪在我躬。今世穆、世文，并从武役，吾与世冲，复婴远任，陟岵瞻望，此<br /><br />&nbsp;&nbsp;&nbsp;&nbsp;情弥切。桓山之悲，倍深常恋。意欲上闻，乞遵礼教，未访汝等，故遣此及。兴<br /><br />&nbsp;&nbsp;&nbsp;&nbsp;言远慕，感咽难胜。”。诸弟报以事恐难遂，乃止。<br /><br />&nbsp;&nbsp;&nbsp;&nbsp;在任有惠政，奏课连最，擢为礼部尚书。世康寡嗜欲，不慕势贵，未尝以位<br /><br />&nbsp;&nbsp;&nbsp;&nbsp;望矜物。闻人之善，若己有之，亦不显人过咎，以求名誉。进爵上庸郡公。转吏<br /><br />&nbsp;&nbsp;&nbsp;&nbsp;部尚书，选用平允，请托不行。以母忧去职，固辞，乞终私制。上不许。开皇七<br /><br />&nbsp;&nbsp;&nbsp;&nbsp;年，将事江南，议重方镇，拜襄州刺史。坐事免。未几授安州总管，迁信州总管。<br /><br />&nbsp;&nbsp;&nbsp;&nbsp;十三年，复拜吏部尚书，前后十余年间，多所进拔，朝廷称为廉平。<br /><br />&nbsp;&nbsp;&nbsp;&nbsp;尝因休暇，谓子弟曰：“吾闻功遂身退，古人常道。今年将耳顺，志在悬车，<br /><br />&nbsp;&nbsp;&nbsp;&nbsp;汝辈以为云何？”子福嗣答曰：“大人澡身浴德，名立官成。盈满之戒，先哲所<br /><br />&nbsp;&nbsp;&nbsp;&nbsp;重，欲追踪二疏，伏奉尊命。”后因侍宴，世康再拜陈让，愿乞骸骨。上曰：<br /><br />&nbsp;&nbsp;&nbsp;&nbsp;“冀与公共理天下，今之所请，深乖本望。纵筋力衰谢，犹屈公卧临一隅。”于<br /><br />&nbsp;&nbsp;&nbsp;&nbsp;是出拜荆州总管。时天下唯置荆、并、杨、益四大总管，并、杨、益三州并亲王<br /><br />&nbsp;&nbsp;&nbsp;&nbsp;临统，唯荆州委于世康，时论以此为美。世康为政简静，百姓爱悦。卒于州。上<br /><br />&nbsp;&nbsp;&nbsp;&nbsp;闻而痛惜，赠大将军，谥曰文。<br /><br />&nbsp;&nbsp;&nbsp;&nbsp;世康性孝友，初以诸弟位并隆贵，独季弟世约宦途不达，共推父时田宅尽以<br /><br />&nbsp;&nbsp;&nbsp;&nbsp;与之。世多其义。<br /><br />&nbsp;&nbsp;&nbsp;&nbsp;长子福子，位司隶别驾。<br /><br />&nbsp;&nbsp;&nbsp;&nbsp;次子福嗣，位内史舍人。后以罪黜。杨玄感之乱，从卫玄战，败于城北，为<br /><br />&nbsp;&nbsp;&nbsp;&nbsp;玄感所获。令为文檄，词甚不逊。寻背玄感还东都，帝衔之，车裂于高阳。<br /><br />&nbsp;&nbsp;&nbsp;&nbsp;少子福奖，通事舍人。在东都，与玄感战没。<br /><br />&nbsp;&nbsp;&nbsp;&nbsp;世康兄玻字世穆。性刚毅，有器干，少便弓马。仕周，释褐直寝上士。数<br /><br />&nbsp;&nbsp;&nbsp;&nbsp;从征伐，累迁开府，赐爵卫国县公。隋文帝为丞相，从季父孝宽击尉迟迥于相州，<br /><br />&nbsp;&nbsp;&nbsp;&nbsp;以功拜柱国，进襄阳郡公。时突厥寇边，皇太子屯咸阳，令餐潮出原州道。与<br /><br />&nbsp;&nbsp;&nbsp;&nbsp;虏相遇，击破之。拜江陵总管，俄拜安州总管。伐陈之役，为行军总管。及陈平，<br /><br />&nbsp;&nbsp;&nbsp;&nbsp;拜江州总管。略定九江，遂进图岭南。上与书慰勉之。仓凉阒荩岭表皆降之。<br /><br />&nbsp;&nbsp;&nbsp;&nbsp;上闻而大悦，许以便宜从事。菜绥集二十四州，拜广州总管。岁余，番禺夷王<br /><br />&nbsp;&nbsp;&nbsp;&nbsp;仲宣反，以兵围玻簿苤，中流矢卒。赠上柱国，赐绵绢万段，谥曰敬。<br /><br />&nbsp;&nbsp;&nbsp;&nbsp;子协，字钦仁。好学有雅量，位秘书郎。其父在广州有功，上命协赍诏书劳<br /><br />&nbsp;&nbsp;&nbsp;&nbsp;问，未至而父卒。上以其父死王事，拜协柱国，历定、息、秦三州刺史，有能名。<br /><br />&nbsp;&nbsp;&nbsp;&nbsp;卒官。<br /><br />&nbsp;&nbsp;&nbsp;&nbsp;驳墉，字世恭。御正下大夫，仪同三司、行随州刺史。<br /><br />&nbsp;&nbsp;&nbsp;&nbsp;弟艺，字世文。周武帝时，以军功位上仪同，赐爵修武县侯，授左旅下大<br /><br />&nbsp;&nbsp;&nbsp;&nbsp;失，出为魏郡太守。及隋文帝为丞相，尉迟迥阴图不轨，朝廷遣艺季父孝宽驰往<br /><br />&nbsp;&nbsp;&nbsp;&nbsp;代迥。孝宽将至邺，诈病止传舍，从迥求药，以密观变。艺因投孝宽，即从孝宽<br /><br />&nbsp;&nbsp;&nbsp;&nbsp;击迥。以功进位上大将军，改封武威县公，以修武县侯别封一子。文帝受禅，进<br /><br />&nbsp;&nbsp;&nbsp;&nbsp;封魏兴郡公，拜齐州刺史。为政通简，士庶怀惠。迁营州总管。艺容貌瑰伟，每<br /><br />&nbsp;&nbsp;&nbsp;&nbsp;夷狄参谒，必整仪卫，盛服以见之，独坐满一榻。蕃人畏惧，莫敢仰视。而大修<br /><br />&nbsp;&nbsp;&nbsp;&nbsp;产业，与北夷贸易，家资巨万。颇为清论所讥。卒官。谥曰怀。<br /><br />&nbsp;&nbsp;&nbsp;&nbsp;艺弟冲，字世冲。以名家子，在周释褐卫公府礼曹参军。从大将军元定度江<br /><br />&nbsp;&nbsp;&nbsp;&nbsp;伐陈，为陈人所虏。周武帝以币赎还之。帝复令冲以马千匹使陈，赎开府贺拔华<br /><br />&nbsp;&nbsp;&nbsp;&nbsp;等五十人及元定之柩而还。冲有辞辩，奉使称旨。累迁小御伯下大夫，加上仪同，<br /><br />&nbsp;&nbsp;&nbsp;&nbsp;拜汾州刺史。<br /><br />&nbsp;&nbsp;&nbsp;&nbsp;隋文帝践阼，征兼散骑常侍，进位开府，赐爵安固县侯。岁余，发南汾州胡<br /><br />&nbsp;&nbsp;&nbsp;&nbsp;千余人北筑长城，在途皆亡。上呼冲问计，冲曰：“皆由牧宰不称所致，请以理<br /><br />&nbsp;&nbsp;&nbsp;&nbsp;绥静，可不劳兵而定。”上因命冲绥怀叛者，月余，并赴长城。上降书劳勉之。<br /><br />&nbsp;&nbsp;&nbsp;&nbsp;寻拜石州刺史，甚得诸胡欢心。以母忧去职。俄起为南宁州总管，持节抚慰，复<br /><br />&nbsp;&nbsp;&nbsp;&nbsp;遣柱国王长述以兵继进。冲既至南宁，渠帅首领皆诣府参谒。上大悦，下诏褒扬<br /><br />&nbsp;&nbsp;&nbsp;&nbsp;之。其兄子伯仁随冲在府，掠人之妻，士卒纵暴，边人失望。上闻之，大怒，令<br /><br />&nbsp;&nbsp;&nbsp;&nbsp;蜀王秀按其事。益州长史元岩性方正，按冲无所宽贷。竟坐免官。其弟太子洗马<br /><br />&nbsp;&nbsp;&nbsp;&nbsp;世约谮岩于皇太子。上谓太子曰：“古人云：‘酤酒酸而不售者，为噬犬耳。’<br /><br />&nbsp;&nbsp;&nbsp;&nbsp;今何用世约乎！”世约遂除名。<br /><br />&nbsp;&nbsp;&nbsp;&nbsp;后令冲检校括州事。时东阳贼帅陶子定、吴州贼帅罗慧方并聚众为乱，冲率<br /><br />&nbsp;&nbsp;&nbsp;&nbsp;兵破之。改封义丰县侯，检校泉州事，迁营州总管。冲容貌都雅，宽厚得众心，<br /><br />&nbsp;&nbsp;&nbsp;&nbsp;抚羯、契丹，皆能致其死力。奚、尬肪澹朝贡相续。高丽尝入寇，冲击走之。<br /><br />&nbsp;&nbsp;&nbsp;&nbsp;及文帝为豫章王┠沙迮为妃，征拜户部尚书。卒官。少子挺知名。<br /><br />&nbsp;&nbsp;&nbsp;&nbsp;韦，字世珍，京兆杜陵人也。世为三辅著姓。曾祖惠度，姚泓尚书郎。随<br /><br />&nbsp;&nbsp;&nbsp;&nbsp;刘义真过江，仕宋为顺阳太守、行南雍州事。后于襄阳归魏，拜中书侍郎，赠洛<br /><br />&nbsp;&nbsp;&nbsp;&nbsp;州刺史。祖千雄，略阳郡守。父英，代郡守，赠兖州刺史。幼聪敏，有夙成之<br /><br />&nbsp;&nbsp;&nbsp;&nbsp;量。起家太尉府法曹参军，累迁谏议大夫。周文帝为丞相，封长安县男。转行台<br /><br />&nbsp;&nbsp;&nbsp;&nbsp;左丞，迁南郢州刺史，复令为行台左丞。明察有干局，再居左辖，时论荣之。<br /><br />&nbsp;&nbsp;&nbsp;&nbsp;从复弘农，战沙苑，加卫大将军、左光禄大夫。从战河桥，进爵为子。大统八年，<br /><br />&nbsp;&nbsp;&nbsp;&nbsp;齐神武侵汾、绛，从周文御之。军还，以本官镇蒲津关，带中氵单城主。历鸿<br /><br />&nbsp;&nbsp;&nbsp;&nbsp;胪卿。以望族兼领乡兵，加帅都督，进散骑常侍。<br /><br />&nbsp;&nbsp;&nbsp;&nbsp;魏恭帝二年，赐姓宇文氏。三年，除瓜州刺史。州通西域，蕃夷往来，前后<br /><br />&nbsp;&nbsp;&nbsp;&nbsp;刺史多受赂遗，胡寇犯边，又莫能御。雅性清俭，兼有武略，蕃夷赠遗，一无<br /><br />&nbsp;&nbsp;&nbsp;&nbsp;所受。胡人畏威，不敢为寇。公私安静，夷夏怀之。周孝闵帝践祚，进爵平齐县<br /><br />&nbsp;&nbsp;&nbsp;&nbsp;伯。秩满还京，吏人恋慕，老幼追送，留连十数日方得出境。明帝嘉之，授侍中、<br /><br />&nbsp;&nbsp;&nbsp;&nbsp;骠骑大将军、开府仪同三司。卒，赠岐、宜二州刺史，谥曰惠。又追封为公，诏<br /><br />&nbsp;&nbsp;&nbsp;&nbsp;其子峻袭。<br /><br />&nbsp;&nbsp;&nbsp;&nbsp;峻位至车骑大将军、仪同三司。峻子德政，隋大业中给事郎。峻弟师。<br /><br />&nbsp;&nbsp;&nbsp;&nbsp;师字公颖。少沈谨，有至性。初就学，始读《孝经》，舍书而叹曰：“名教<br /><br />&nbsp;&nbsp;&nbsp;&nbsp;之极，其在兹乎！”少丁父母忧，居丧尽礼，州里称其有孝行。及长，略涉经史，<br /><br />&nbsp;&nbsp;&nbsp;&nbsp;尤工骑射。周大冢宰宇文护引为中外府记室，转宾曹参军。师雅知诸蕃风俗及山<br /><br />&nbsp;&nbsp;&nbsp;&nbsp;川险易，其有夷狄朝贡，师必接对，论其国俗，如视诸掌。夷人惊服，无敢陷情。<br /><br />&nbsp;&nbsp;&nbsp;&nbsp;齐王宪为雍州牧，引为主簿，本官如故。及武帝亲总万机，转少府大夫。及齐平，<br /><br />&nbsp;&nbsp;&nbsp;&nbsp;诏师安抚山东。徙为宾部大夫。隋文帝受禅，拜吏部侍郎，赐爵井陉侯。迁河北<br /><br />&nbsp;&nbsp;&nbsp;&nbsp;道行台兵部尚书。奉诏为山东、河南十八州安抚大使。奏事称旨，兼领晋王广司<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;其族人世康为吏部尚书，与师素怀胜负。于时广为雍州牧，盛存望第，以司<br /><br />&nbsp;&nbsp;&nbsp;&nbsp;空杨雄、尚书左仆射高G并为州都，引师为主簿，而世康弟世约为法曹从事。世<br /><br />&nbsp;&nbsp;&nbsp;&nbsp;康恚恨不能食，又耻世约在师之下，召世约数之曰：“汝何故为从事！”遂杖之。<br /><br />&nbsp;&nbsp;&nbsp;&nbsp;后从上幸醴泉宫，上召师与左仆射高G、上柱国韩擒等于卧内赐宴，令各叙<br /><br />&nbsp;&nbsp;&nbsp;&nbsp;旧事，以为笑乐。平陈之役，以本官领元帅掾。陈国府藏，悉委于师，秋毫无犯，<br /><br />&nbsp;&nbsp;&nbsp;&nbsp;称为清白。后上为长宁王俨纳其女为妃。除汴州刺史，甚有政名。卒官，谥曰定。<br /><br />&nbsp;&nbsp;&nbsp;&nbsp;师宗人暮，仕周，位内史大夫。隋文帝初，以定策功，累迁上柱国，封普安<br /><br />&nbsp;&nbsp;&nbsp;&nbsp;郡公。开皇初，卒于蒲州刺史。<br /><br />&nbsp;&nbsp;&nbsp;&nbsp;柳虬，字仲盘，河东解人也。五世祖恭，仕后赵为河东郡守。后以秦、赵丧<br /><br />&nbsp;&nbsp;&nbsp;&nbsp;乱，率人南徙，居汝、颍间，遂仕江表。祖缉，宋司州别驾、宋安郡守。父僧习，<br /><br />&nbsp;&nbsp;&nbsp;&nbsp;善隶书，敏于当世。与豫州刺史裴叔业据州归魏，历北地颍川二郡守、扬州大中<br /><br />&nbsp;&nbsp;&nbsp;&nbsp;正。虬年十三，便专精好学。时贵游子弟就学者，并车服华盛，唯虬不事容饰。<br /><br />&nbsp;&nbsp;&nbsp;&nbsp;遍受五经，略通大义，兼涉子史，雅好属文。孝昌中，扬州刺史李宪举虬秀才，<br /><br />&nbsp;&nbsp;&nbsp;&nbsp;兖州刺史冯俊引虬为府主簿。既而樊子鹄为吏部尚书，其兄义为扬州刺史，乃以<br /><br />&nbsp;&nbsp;&nbsp;&nbsp;虬为扬州中从事，加镇远将军。非其好也，并弃官还洛阳。属天下丧乱，乃退耕<br /><br />&nbsp;&nbsp;&nbsp;&nbsp;于阳城，有终焉之志。<br /><br />&nbsp;&nbsp;&nbsp;&nbsp;大统三年，冯翊王元季海、领军独孤信镇洛阳。于时旧京荒废，人物罕存，<br /><br />&nbsp;&nbsp;&nbsp;&nbsp;唯有虬在阳城，裴诹在颍川。信等乃俱征之，以虬为行台郎中，诹为北府属，并<br /><br />&nbsp;&nbsp;&nbsp;&nbsp;掌文翰。时人为之语曰：“北府裴诹，南府柳虬。”时军旅务殷，虬励精从事，<br /><br />&nbsp;&nbsp;&nbsp;&nbsp;或通夜不寝。季海常云：“柳郎中判事，我不复重看。”四年入朝，周文帝欲官<br /><br />&nbsp;&nbsp;&nbsp;&nbsp;之，虬辞母老，乞侍医药。周文许焉。又为独孤信开府从事中郎。信出镇陇右，<br /><br />&nbsp;&nbsp;&nbsp;&nbsp;因为秦州刺史，以虬为二府司马。虽处元僚，不综府事，唯在信左右谈论而已。<br /><br />&nbsp;&nbsp;&nbsp;&nbsp;因使见周文，被留为丞相府记室。追论归朝功，封美阳县男。<br /><br />&nbsp;&nbsp;&nbsp;&nbsp;虬以史官密书善恶，未足惩劝，乃上疏曰：“古者人君立史官，非但记事而<br /><br />&nbsp;&nbsp;&nbsp;&nbsp;已，盖所为鉴诫也。动则左史书之，言则右史书之，彰善瘅恶，以树风声。故南<br /><br />&nbsp;&nbsp;&nbsp;&nbsp;史抗节，表崔杼之罪；董狐书法，明赵盾之愆。是知执笔于朝，其来久矣。而汉、<br /><br />&nbsp;&nbsp;&nbsp;&nbsp;魏已还，密为记注，徒闻后世，无益当时。非所谓将顺其美，匡救其恶者。且著<br /><br />&nbsp;&nbsp;&nbsp;&nbsp;述之人，密书纵能直笔，人莫知之。何止物生横议，亦自异端互起。故班固致受<br /><br />&nbsp;&nbsp;&nbsp;&nbsp;金之名，陈寿有求米之论。著汉、魏者非一氏，造晋史者至数家。后代纷纭，莫<br /><br />&nbsp;&nbsp;&nbsp;&nbsp;知准的。伏惟陛下则天稽古，劳心庶政，开诽谤之路，纳忠谠之言。诸史官记事<br /><br />&nbsp;&nbsp;&nbsp;&nbsp;者，请皆当朝显言其状，然后付之史阁。庶令是非明著，得失无陷，使闻善者日<br /><br />&nbsp;&nbsp;&nbsp;&nbsp;修，有过者知惧。”事遂施行。十四年，除秘书丞，领著作。旧丞不参史事，自<br /><br />&nbsp;&nbsp;&nbsp;&nbsp;虬为丞，始令监掌焉。迁中书侍郎，修起居注，仍领丞事。时人论文体者，有今<br /><br />&nbsp;&nbsp;&nbsp;&nbsp;古之异。虬又以为时有古今，非文有古今，乃为文质论。文多不载。废帝初，迁<br /><br />&nbsp;&nbsp;&nbsp;&nbsp;秘书监，加车骑大将军、仪同三司。<br /><br />&nbsp;&nbsp;&nbsp;&nbsp;虬脱略人间，不事小节，弊衣蔬食，未尝改操。人或讥之。虬曰：“衣不过<br /><br />&nbsp;&nbsp;&nbsp;&nbsp;适体，食不过充饥，孜孜营求，徒劳思虑耳。”恭帝元年冬卒，时年五十四。赠<br /><br />&nbsp;&nbsp;&nbsp;&nbsp;兖州刺史，谥曰孝。有文章数十篇，行于世。子鸿渐嗣。虬弟桧。<br /><br />&nbsp;&nbsp;&nbsp;&nbsp;桧字季华。性刚简，任气少文，善骑射，果于断决。年十八，起家奉朝请。<br /><br />&nbsp;&nbsp;&nbsp;&nbsp;居父丧，毁瘠骨立。服阕，除阳城郡丞、防城都督。大统四年，从周文战于河桥，<br /><br />&nbsp;&nbsp;&nbsp;&nbsp;先登有功。授都督，镇鄯州。八年，拜湟河郡守，仍典军事。寻加平东将军、太<br /><br />&nbsp;&nbsp;&nbsp;&nbsp;中大夫。吐谷浑入寇郡境，时桧兵少，人怀忧惧，桧抚而勉之，众心乃安。因率<br /><br />&nbsp;&nbsp;&nbsp;&nbsp;数十人先击之，浑人溃乱，余众乘之，遂大败而走。以功封万年县子。时吐谷浑<br /><br />&nbsp;&nbsp;&nbsp;&nbsp;强盛，数侵疆埸，自桧镇鄯州，屡战必破之。数年之后，不敢为寇。十四年，迁<br /><br />&nbsp;&nbsp;&nbsp;&nbsp;河州别驾，转帅都督。俄拜使持节、抚军将军、大都督。居三载，征还京师。<br /><br />&nbsp;&nbsp;&nbsp;&nbsp;时桧兄虬为秘书丞，弟庆为尚书左丞。桧尝谓兄弟曰：“兄则职典简牍，褒<br /><br />&nbsp;&nbsp;&nbsp;&nbsp;贬人伦；弟则管辖九司，股肱朝廷。可谓荣宠矣。然而四方未静，车书不一，桧<br /><br />&nbsp;&nbsp;&nbsp;&nbsp;唯当蒙矢石，履危难，以报国恩耳。”顷之，周文谓桧曰；’卿昔在鄯州，忠勇<br /><br />&nbsp;&nbsp;&nbsp;&nbsp;显著。今西境肃清，无劳经略。九曲，国之东鄙，当劳君守之。”遂令桧镇九曲。<br /><br />&nbsp;&nbsp;&nbsp;&nbsp;寻从大将军王雄讨上津、魏兴，平之，即除魏兴、华阳二郡守。安康人黄众<br /><br />&nbsp;&nbsp;&nbsp;&nbsp;宝谋反，连结党与，将围州城，乃相谓曰：“常闻柳府君勇悍有余，不可当。今<br /><br />&nbsp;&nbsp;&nbsp;&nbsp;既在外，方为吾徒腹心之疾也，不如先击之。”遂围桧郡。郡城卑下，士众寡弱，<br /><br />&nbsp;&nbsp;&nbsp;&nbsp;又无守御之备。连战积十余日，士卒仅有存者。于是力屈城陷，身被十余创，遂<br /><br />&nbsp;&nbsp;&nbsp;&nbsp;为贼所获。既而众宝等进围东梁州，乃缚桧置城下，欲令诱城中。桧乃大呼曰：<br /><br />&nbsp;&nbsp;&nbsp;&nbsp;“群贼乌合，粮食已罄，行即退散，各宜勉之！”众宝大怒，乃临桧以兵曰：<br /><br />&nbsp;&nbsp;&nbsp;&nbsp;“速更汝辞！不尔便就戮矣。”桧守节不变，遂害之，弃尸水中。城中人皆为之<br /><br />&nbsp;&nbsp;&nbsp;&nbsp;流涕。众宝解围之后，桧兄子止戈方收桧尸还长安。赠东梁州刺史。子斌嗣。<br /><br />&nbsp;&nbsp;&nbsp;&nbsp;斌字伯达。年十七，齐公宪召为记室。早卒。<br /><br />&nbsp;&nbsp;&nbsp;&nbsp;斌弟雄亮，字信诚。父桧在华阳见害，雄亮时年十四，哀毁过礼，阴有复雠<br /><br />&nbsp;&nbsp;&nbsp;&nbsp;之志。武帝时，众宝率其部归长安，帝待之甚厚。雄亮手斩众宝于城中，请罪阙<br /><br />&nbsp;&nbsp;&nbsp;&nbsp;下。帝特原之。后累迁内史中大夫，赐爵汝阳县子。隋文帝受禅，拜尚书考功侍<br /><br />&nbsp;&nbsp;&nbsp;&nbsp;郎，迁给事黄门侍郎。尚书省凡所奏事，多所驳正，深为公卿所惮。俄以本官检<br /><br />&nbsp;&nbsp;&nbsp;&nbsp;校太子左庶子，进爵为伯。秦王俊镇陇右，出为秦州总管府司马，领山南道行台<br /><br />&nbsp;&nbsp;&nbsp;&nbsp;左丞。卒。子赞嗣。<br /><br />&nbsp;&nbsp;&nbsp;&nbsp;桧弟|，好学善属文，卒于魏临淮王记室参军事。<br /><br />&nbsp;&nbsp;&nbsp;&nbsp;子带韦，字孝孙。深沈有度量，少好学，身长八尺三寸，美风仪，善占对。<br /><br />&nbsp;&nbsp;&nbsp;&nbsp;周文辟为参军事。侯景作乱江南，周文令带韦使江、郢二州，与梁邵陵、南平二<br /><br />&nbsp;&nbsp;&nbsp;&nbsp;王通好。行至安州，遇段宝等反，带韦乃矫为周文书以安之，并即降附。及见邵<br /><br />&nbsp;&nbsp;&nbsp;&nbsp;陵，具申周文意。邵陵遣使随带韦报命。以奉使称旨，授辅国将军、中散大夫。<br /><br />&nbsp;&nbsp;&nbsp;&nbsp;后达奚武经略汉川，以带韦为行台左丞，从军南讨。时梁宜丰侯萧修守南郑，<br /><br />&nbsp;&nbsp;&nbsp;&nbsp;武攻之未拔，乃令带韦入城，说修降之。废帝元年，出为解县令。加授骠骑将军、<br /><br />&nbsp;&nbsp;&nbsp;&nbsp;左光禄大夫。转汾阴令。发摘奸伏，百姓畏而怀之。周武成元年，授武藏下大夫。<br /><br />&nbsp;&nbsp;&nbsp;&nbsp;天和二年，封康城县男。累迁兵部中大夫。虽频改职，仍领武藏。五年，转武藏<br /><br />&nbsp;&nbsp;&nbsp;&nbsp;中大夫。俄迁骠骑大将军、开府仪同三司。凡居剧职十有余年，处断无滞，官曹<br /><br />&nbsp;&nbsp;&nbsp;&nbsp;清肃。<br /><br />&nbsp;&nbsp;&nbsp;&nbsp;时谯王俭为益州总管，汉王赞为益州刺史。武帝以带韦为益州总管府长史，<br /><br />&nbsp;&nbsp;&nbsp;&nbsp;领益州别驾，辅弼二王，总知军事。及大军东讨，征为前军总管齐王宪府长史。<br /><br />&nbsp;&nbsp;&nbsp;&nbsp;齐平，以功授上开府仪同大将军，进爵为公。陈王纯镇并州，以带韦为并州司会、<br /><br />&nbsp;&nbsp;&nbsp;&nbsp;并州总管府长史。卒官，谥曰恺。<br /><br />&nbsp;&nbsp;&nbsp;&nbsp;子祚嗣。少有名誉，位宣纳上士。入隋，位司勋侍郎。<br /><br />&nbsp;&nbsp;&nbsp;&nbsp;|弟庆。庆字更兴。幼聪敏有器量，博涉群书，不为章句，好饮酒，闲于占<br /><br />&nbsp;&nbsp;&nbsp;&nbsp;对。年十三，因暴书，父僧习试令庆于杂赋集中取赋一篇千余言，诵之。庆立读<br /><br />&nbsp;&nbsp;&nbsp;&nbsp;三遍，便诵之无所漏。时僧习为颍川郡守，地接都畿，人多豪右。将选乡官，皆<br /><br />&nbsp;&nbsp;&nbsp;&nbsp;依贵势，竞来请托。选用既定，僧习谓诸子曰：“权贵请托，吾并不用。其使欲<br /><br />&nbsp;&nbsp;&nbsp;&nbsp;还，皆须有答。汝各以意为吾作书。”庆乃具书草。僧习读，叹曰：“此儿有意<br /><br />&nbsp;&nbsp;&nbsp;&nbsp;气，丈夫理当如是。”即依庆所草以报。起家奉朝请。<br /><br />&nbsp;&nbsp;&nbsp;&nbsp;庆出后第四叔，及遭父忧，议者不许为服重。庆泣曰：“礼缘人情，若于出<br /><br />&nbsp;&nbsp;&nbsp;&nbsp;后之家，更有苴斩之服，可夺此以从彼。今四叔薨背已久，情事不追。岂容夺礼，<br /><br />&nbsp;&nbsp;&nbsp;&nbsp;乖违天性！”时论不能抑，遂以苫块终丧。既葬，乃与诸兄负土成坟。<br /><br />&nbsp;&nbsp;&nbsp;&nbsp;孝武将西迁，庆以散骑侍郎驰传入关。庆至高平，见周文，共论时事。周文<br /><br />&nbsp;&nbsp;&nbsp;&nbsp;即请奉迎舆驾，仍令庆先还复命。时贺拔胜在荆州，帝屏左右谓庆曰：“朕欲往<br /><br />&nbsp;&nbsp;&nbsp;&nbsp;荆州，何如？”庆曰：“关中金城千里，天下之强国也。荆州地无要害，宁足以<br /><br />&nbsp;&nbsp;&nbsp;&nbsp;固鸿基？”帝纳之。及帝西迁，庆以母老不从。独孤信之镇洛阳，乃得入关。除<br /><br />&nbsp;&nbsp;&nbsp;&nbsp;相府东阁祭酒。<br /><br />&nbsp;&nbsp;&nbsp;&nbsp;大统十年，除尚书都兵郎中，并领记室。时北雍州献白鹿，群臣欲贺。尚书<br /><br />&nbsp;&nbsp;&nbsp;&nbsp;苏绰谓庆曰：“近代已来，文章华靡，逮于江左，弥复轻薄。洛阳后进，祖述未<br /><br />&nbsp;&nbsp;&nbsp;&nbsp;已。相公柄人轨物，君职典文房，宜制此表，以革前弊。”庆操笔立成，辞兼文<br /><br />&nbsp;&nbsp;&nbsp;&nbsp;质。绰读而笑曰：“枳橘犹自可移，况才子也！”<br /><br />&nbsp;&nbsp;&nbsp;&nbsp;寻以本官领雍州别驾。广陵王欣，魏之懿亲。其甥孟氏，屡为凶横。或有告<br /><br />&nbsp;&nbsp;&nbsp;&nbsp;其盗牛。庆捕得实，趣令就禁。孟氏殊无惧容，乃谓庆曰：“若加以桎梏，后独<br /><br />&nbsp;&nbsp;&nbsp;&nbsp;何以脱之？”欣亦遣使辨其无罪。孟氏由此益骄。庆乃大集僚吏，盛言孟氏倚权<br /><br />&nbsp;&nbsp;&nbsp;&nbsp;侵虐之状。言毕，令笞杀之。此后贵戚敛手。<br /><br />&nbsp;&nbsp;&nbsp;&nbsp;有贾人持金二十斤诣京师，寄人居止。每欲出行，常自执管钥。无何，缄闭<br /><br />&nbsp;&nbsp;&nbsp;&nbsp;不异而并失之。谓主人所窃。郡县讯问，主人自诬服。庆疑之，乃召问贾人曰：<br /><br />&nbsp;&nbsp;&nbsp;&nbsp;“卿钥恒置何处？”对曰：“恒自带之。”庆曰：“颇与人同宿乎？”曰：“无。”<br /><br />&nbsp;&nbsp;&nbsp;&nbsp;“与同饮乎？”曰：“日者曾与一沙门再度酣宴，醉而昼寝。”庆曰：“沙门乃<br /><br />&nbsp;&nbsp;&nbsp;&nbsp;真盗耳。”即遣捕沙门，乃怀金逃匿。后捕得，尽获所失金。十二年，改三十六<br /><br />&nbsp;&nbsp;&nbsp;&nbsp;曹为十二部，以庆为计部郎中，别驾如故。<br /><br />&nbsp;&nbsp;&nbsp;&nbsp;又有胡家被劫，郡县按察，莫知贼所，邻近被囚者甚多。庆以贼是乌合，可<br /><br />&nbsp;&nbsp;&nbsp;&nbsp;以诈求之。乃作匿名书，多榜官门曰：“我等共劫胡家，徒侣混杂，终恐泄露。<br /><br />&nbsp;&nbsp;&nbsp;&nbsp;今欲首伏，惧不免诛。若听先首免罪，便欲来告。”庆乃复施免罪之牒。居二日，<br /><br />&nbsp;&nbsp;&nbsp;&nbsp;广陵王欣家奴面缚自告牒下，因此尽获党与。庆之守正明察，皆此类也。每叹曰：<br /><br />&nbsp;&nbsp;&nbsp;&nbsp;“或于公断狱无私，辟高门以待封。傥斯言有验，吾其庶几乎。”封清河县男，<br /><br />&nbsp;&nbsp;&nbsp;&nbsp;除尚书左丞，摄计部。<br /><br />&nbsp;&nbsp;&nbsp;&nbsp;周文尝怒安定国臣王茂，将杀之，而非其罪。朝臣咸知，而莫敢谏。庆乃进<br /><br />&nbsp;&nbsp;&nbsp;&nbsp;争之。周文逾怒曰：“卿若明其无罪，亦须坐之。”乃执庆于前。庆辞气不挠，<br /><br />&nbsp;&nbsp;&nbsp;&nbsp;抗声曰：“窃闻君有不达者为不明。臣有不争者为不忠。庆谨竭愚诚，实不敢爱<br /><br />&nbsp;&nbsp;&nbsp;&nbsp;死，但惧公为不明之君耳。”周文乃悟而赦茂，已不及矣。周文默然。明日，谓<br /><br />&nbsp;&nbsp;&nbsp;&nbsp;庆曰：“吾不用卿言，遂令王茂冤死。可赐茂家钱帛，以旌吾过。”寻进爵为子。<br /><br />&nbsp;&nbsp;&nbsp;&nbsp;庆威仪端肃，枢机明辩。周文每发号令，常使庆宣之。天性抗直，无所回避。周<br /><br />&nbsp;&nbsp;&nbsp;&nbsp;文亦以此深委仗焉。恭帝初，进位骠骑大将军、开府仪同三司、尚书右仆射，转<br /><br />&nbsp;&nbsp;&nbsp;&nbsp;左仆射，领著作。六官建，拜司会中大夫。<br /><br />&nbsp;&nbsp;&nbsp;&nbsp;周孝闵帝践祚，赐姓宇文氏，进爵平齐县公。晋公护初执政，欲引为腹心。<br /><br />&nbsp;&nbsp;&nbsp;&nbsp;庆辞之，颇忤旨。又与杨宽有隙，及宽参知政事，庆遂见疏忌，出为万州刺史。<br /><br />&nbsp;&nbsp;&nbsp;&nbsp;明帝寻悟，留为雍州别驾，领京兆尹。武成二年，除宜州刺史。庆自为郎，迄为<br /><br />&nbsp;&nbsp;&nbsp;&nbsp;司会，府库仓储，并其职也。及在宜州，宽为小冢宰，乃囚庆故吏，求其罪失。<br /><br />&nbsp;&nbsp;&nbsp;&nbsp;案验积六十余日，吏或有死于狱者，终无所言，唯得乘锦数匹。时人服其廉慎。<br /><br />&nbsp;&nbsp;&nbsp;&nbsp;又入为司会。<br /><br />&nbsp;&nbsp;&nbsp;&nbsp;先是，庆兄桧为魏兴郡守，为贼黄众宝所害。桧子三人皆幼弱，庆抚养甚笃。<br /><br />&nbsp;&nbsp;&nbsp;&nbsp;后众宝归朝，朝廷待以优礼。居数年，桧次子雄亮白日手刃众宝于长安城中。晋<br /><br />&nbsp;&nbsp;&nbsp;&nbsp;公护闻而大怒，执庆诸子侄皆囚之，让庆擅杀人。对曰：“庆闻父母之雠不同天，<br /><br />&nbsp;&nbsp;&nbsp;&nbsp;昆弟之雠不同国。明公以孝临天下，何乃责于此乎？”护逾怒，庆辞色无屈，竟<br /><br />&nbsp;&nbsp;&nbsp;&nbsp;以俱免。卒。赠~、绥、丹三州刺史，谥曰景。子机嗣。<br /><br />&nbsp;&nbsp;&nbsp;&nbsp;机字匡时。伟容仪，有器局，颇涉经史。年十九，周武帝时为鲁公，引为记<br /><br />&nbsp;&nbsp;&nbsp;&nbsp;室。及帝嗣位，累迁太子宫尹，封平齐县公。宣帝时，为御正上大夫。机见帝失<br /><br />&nbsp;&nbsp;&nbsp;&nbsp;德，屡谏不听，恐祸及己，托于郑译，求出，拜华州刺史。及隋文帝作相，征还<br /><br />&nbsp;&nbsp;&nbsp;&nbsp;京师。时周代旧臣皆劝禅让，机独义形于色，无所陈请。俄拜卫州刺史。及践祚，<br /><br />&nbsp;&nbsp;&nbsp;&nbsp;进爵建安郡公，征为纳言。机性宽简，有雅望，当近侍，无所损益。又好饮酒，<br /><br />&nbsp;&nbsp;&nbsp;&nbsp;不亲细务。数年，出为华州刺史，奉诏每月朝见。寻转冀州刺史。后征入朝，以<br /><br />&nbsp;&nbsp;&nbsp;&nbsp;其子述尚兰陵公主，礼遇益隆。初，机在周，与族人文城公昂俱历显要，及此，<br /><br />&nbsp;&nbsp;&nbsp;&nbsp;昂、机并为外职。杨素时为纳言，方用事，因上赐宴，素戏曰：“二柳俱摧，孤<br /><br />&nbsp;&nbsp;&nbsp;&nbsp;杨独耸。”坐者欢笑，机竟无言。未几还州。前后作守，俱称宽惠。后以征还，<br /><br />&nbsp;&nbsp;&nbsp;&nbsp;卒于家。赠大将军、青州刺史，谥曰简。子述嗣。<br /><br />&nbsp;&nbsp;&nbsp;&nbsp;述字业隆。性明敏，有干略，颇涉文艺。以父荫为太子亲卫。后以尚主故，<br /><br />&nbsp;&nbsp;&nbsp;&nbsp;拜开府仪同三司、内史侍郎。上于诸婿中特见宠遇。岁余，判兵部尚书事。父艰<br /><br />&nbsp;&nbsp;&nbsp;&nbsp;去职。未几，起摄给事黄门侍郎事，袭爵建安郡公。<br /><br />&nbsp;&nbsp;&nbsp;&nbsp;仁寿中，判吏部尚书事。述虽职务修理，为当时所称，然不达大体，暴于驭<br /><br />&nbsp;&nbsp;&nbsp;&nbsp;下，又怙宠骄豪，无所降屈。杨素时方贵重，朝臣莫不惮，述每陵侮之，数于<br /><br />&nbsp;&nbsp;&nbsp;&nbsp;上前面折素短。判事有不合，素意或令述改，辄谓将命者曰：“语仆射，道尚书<br /><br />&nbsp;&nbsp;&nbsp;&nbsp;不肯。”素由是衔之。俄而杨素被疏忌，不知省事。述任寄逾重，拜兵部尚书，<br /><br />&nbsp;&nbsp;&nbsp;&nbsp;参掌机密。述自以无功可纪，过叨匪服，抗表陈让。上许之，命摄兵部尚书。<br /><br />&nbsp;&nbsp;&nbsp;&nbsp;上于仁寿宫寝疾，述与杨素、黄门侍郎元岩等侍疾宫中。时皇太子无礼于陈<br /><br />&nbsp;&nbsp;&nbsp;&nbsp;贵人，上知之，大怒，令述召房陵王。述与元岩出外作敕书。杨素见之，与皇太<br /><br />&nbsp;&nbsp;&nbsp;&nbsp;子谋，矫诏执述、岩属吏。及炀帝嗣位，述坐除名。公主请与同徙，帝不听。述<br /><br />&nbsp;&nbsp;&nbsp;&nbsp;在龙川数年，复徙宁越，遇瘴疠死。<br /><br />&nbsp;&nbsp;&nbsp;&nbsp;机弟弘，字匡道。少聪颖，工草隶，博涉群书，辞采雅赡。与弘农杨素为莫<br /><br />&nbsp;&nbsp;&nbsp;&nbsp;逆交。解巾中外府记室。建德初，除内史上士。历小宫尹、御正上士。陈遣王偃<br /><br />&nbsp;&nbsp;&nbsp;&nbsp;人来聘，武帝令弘劳之。偃人谓弘曰：“来日至蓝田，正逢滋水暴长，所赉国信，<br /><br />&nbsp;&nbsp;&nbsp;&nbsp;溺而从流。今所进，假之从吏。请勒下流人见为寻此物。”弘曰：“昔淳于之献<br /><br />&nbsp;&nbsp;&nbsp;&nbsp;空笼，前史称以为美。足下假物而进，讵是陈君命乎？”偃人惭不能对。武帝闻<br /><br />&nbsp;&nbsp;&nbsp;&nbsp;而嘉之，尽以偃人所进物赐弘，仍令报聘。占对敏捷，见称于时。后卒于御正下<br /><br />&nbsp;&nbsp;&nbsp;&nbsp;大夫。赠晋州刺史。杨素诔之曰：“山阳王弼，风流长逝；颍川荀粲，零落无时。<br /><br />&nbsp;&nbsp;&nbsp;&nbsp;修竹夹池，永绝梁园之赋；长杨映沼，无复洛川之文。”其为士友所痛惜如此。<br /><br />&nbsp;&nbsp;&nbsp;&nbsp;有文集行于世。<br /><br />&nbsp;&nbsp;&nbsp;&nbsp;弘弟旦，字匡德。工骑射，颇涉书籍。仕周，位兵部下大夫。以行军长史从<br /><br />&nbsp;&nbsp;&nbsp;&nbsp;梁睿讨王谦，以功授仪同三司。开皇元年，加开府，封新城县男，授掌设骠骑。<br /><br />&nbsp;&nbsp;&nbsp;&nbsp;历罗、淅、鲁三州刺史，并有能名。大业初，拜龙川太守。郡人居山洞，好相攻<br /><br />&nbsp;&nbsp;&nbsp;&nbsp;击。旦为开设学校，大变其风。帝闻，下诏褒美之。征为太常少卿，摄判黄门侍<br /><br />&nbsp;&nbsp;&nbsp;&nbsp;郎事。卒。<br /><br />&nbsp;&nbsp;&nbsp;&nbsp;子燮，官至河内郡掾。<br /><br />&nbsp;&nbsp;&nbsp;&nbsp;旦弟肃，字匡仁。少聪敏，闲于占对。仕周，位宣纳上士。隋文帝作相，引<br /><br />&nbsp;&nbsp;&nbsp;&nbsp;为宾曹参军。开皇初，授太子洗马。陈使谢泉来聘，以才学见称，诏肃宴接，时<br /><br />&nbsp;&nbsp;&nbsp;&nbsp;论称其华辩。历太子内舍人，迁太子仆。太子废，坐除名。大业中，帝与段达语<br /><br />&nbsp;&nbsp;&nbsp;&nbsp;及庶人罪恶。达云：“柳肃在宫，大见疏斥。”帝问其故。答曰：“学士刘臻尝<br /><br />&nbsp;&nbsp;&nbsp;&nbsp;进章仇太翼宫中，为巫蛊事。肃知而谏曰：‘殿下位当储贰，戒在不孝，无患见<br /><br />&nbsp;&nbsp;&nbsp;&nbsp;疑。刘臻书生，鼓摇唇舌，适足以相诖误。愿勿纳之。’庶人不怿，他日，谓臻<br /><br />&nbsp;&nbsp;&nbsp;&nbsp;曰：‘汝何漏泄，使柳肃知之，令面折我！’自是后，言皆不用。”帝曰：“肃<br /><br />&nbsp;&nbsp;&nbsp;&nbsp;横除名。”乃召守礼部侍郎。坐事免。后守工部侍郎，大见亲任，每幸辽东，常<br /><br />&nbsp;&nbsp;&nbsp;&nbsp;委于涿郡留守。卒官。<br /><br />&nbsp;&nbsp;&nbsp;&nbsp;机从子謇之，字公正。父蔡年，周顺州刺史。謇之身长七尺五寸，仪容甚伟，<br /><br />&nbsp;&nbsp;&nbsp;&nbsp;风神爽亮，进止可观。为童儿时，周齐王宪遇之于途，异而与语，大奇之，因奏<br /><br />&nbsp;&nbsp;&nbsp;&nbsp;为国子生。以明经擢第，拜宫师中士，转守庙下士。武帝有事太庙，謇之读祝文，<br /><br />&nbsp;&nbsp;&nbsp;&nbsp;音韵清雅，观者属目。帝善之，擢为宣纳上士。开皇初，拜通事舍人，寻迁内史<br /><br />&nbsp;&nbsp;&nbsp;&nbsp;舍人。历兵部、司勋二曹侍郎。朝廷以謇之雅望，善谈谑，又饮酒至一石不乱，<br /><br />&nbsp;&nbsp;&nbsp;&nbsp;由是，每梁陈使至，辄令接对。迁光禄少卿。出入十余年，每参掌敷奏。<br /><br />&nbsp;&nbsp;&nbsp;&nbsp;会吐谷浑来降，朝廷以宗女光化公主妻之，以謇之兼散骑常侍，送公主于西<br /><br />&nbsp;&nbsp;&nbsp;&nbsp;域。及突厥启人可汗求和亲，复令謇之送义成公主于突厥。前后使二国，得赠马<br /><br />&nbsp;&nbsp;&nbsp;&nbsp;二千余匹，杂物称是，皆散之宗族，家无余财。出为肃、息二州刺史，俱有惠政。<br /><br />&nbsp;&nbsp;&nbsp;&nbsp;炀帝践祚，复拜光禄。大业初，启人可汗自以内附，遂畜牧于定襄、马邑间。帝<br /><br />&nbsp;&nbsp;&nbsp;&nbsp;使謇之谕令出塞。还，拜黄门侍郎。<br /><br />&nbsp;&nbsp;&nbsp;&nbsp;时元德太子初薨，朝野注望，以齐王当立。帝方重王府之选，拜为齐王长史。<br /><br />&nbsp;&nbsp;&nbsp;&nbsp;帝法服临轩，命齐王立于西朝堂，遣吏部尚书牛弘、内史令杨约、左卫大将军宇<br /><br />&nbsp;&nbsp;&nbsp;&nbsp;文述等从殿廷引謇之诣齐王所，西面立。弘宣敕谓齐王曰：“我出蕃之初，时年<br /><br />&nbsp;&nbsp;&nbsp;&nbsp;十二。先帝立我于西朝堂，乃令高G、虞庆则、元F等从内送王子相于我。诫我<br /><br />&nbsp;&nbsp;&nbsp;&nbsp;曰：‘以汝未更世事，令子相作辅于汝，事无大小，皆可委之。无得昵近小人，<br /><br />&nbsp;&nbsp;&nbsp;&nbsp;疏远子相。若从我言者，有益于社稷，成立汝名行；如不用此言，唯国及身，败<br /><br />&nbsp;&nbsp;&nbsp;&nbsp;无日矣。’吾受敕，奉以周旋，不敢失坠。微子相之力，吾几无今日矣。若与謇<br /><br />&nbsp;&nbsp;&nbsp;&nbsp;之从事，一如子相也。”又敕謇之曰：“今以卿作辅于齐，副朕所望。若齐王德<br /><br />&nbsp;&nbsp;&nbsp;&nbsp;业修备，富贵自当锺卿一门。若有不善，罪亦相及。”时齐王擅宠，乔令则之徒，<br /><br />&nbsp;&nbsp;&nbsp;&nbsp;深见昵狎，謇之知其非，不能匡正。及王得罪，謇之竟坐除名。及帝幸辽东，召<br /><br />&nbsp;&nbsp;&nbsp;&nbsp;检校燕郡事。帝班师至燕郡，坐供顿不给，配戍岭南，卒于口。子威明。<br /><br />&nbsp;&nbsp;&nbsp;&nbsp;论曰：高氏藉四胡之势，跨有山东，周文承二将之余，创基关右，似商、周<br /><br />&nbsp;&nbsp;&nbsp;&nbsp;之不敌，若汉、楚之争雄。又连官渡之兵，未定鸿沟之约。虽弘农、沙苑，齐卒<br /><br />&nbsp;&nbsp;&nbsp;&nbsp;先奔；而河桥、北芒，周师桡败。于是竞图进取，各务兵戈，齐谓兼并有余，周<br /><br />&nbsp;&nbsp;&nbsp;&nbsp;则自守不足。韦孝宽奇材异度，纬武经文，居要害之地，受干城之托。东人怙恃<br /><br />&nbsp;&nbsp;&nbsp;&nbsp;其众，悉力来攻，将欲酾酒未央，饮马清渭。孝宽乃冯兹雉堞，抗彼仇雠，事甚<br /><br />&nbsp;&nbsp;&nbsp;&nbsp;析骸，势危负户，终能奋其智勇，应变无方，城守六旬，竟摧大敌。齐人既焚营<br /><br />&nbsp;&nbsp;&nbsp;&nbsp;宵遁，高氏遂愤恚而殂。虽即墨破燕，晋阳存赵，何以能尚？若使平阳不守，邺<br /><br />&nbsp;&nbsp;&nbsp;&nbsp;城无众人之师；玉壁启关，函谷失封泥之固。斯岂一城之得丧，实亦二国之兴亡<br /><br />&nbsp;&nbsp;&nbsp;&nbsp;者欤。韦赶莶桓喝耍贞不绝俗，怡神坟籍，养素丘园，哀乐无以动其心，名利<br /><br />&nbsp;&nbsp;&nbsp;&nbsp;不足干其虑，确乎不拔，实近代之高人也。明帝比诸园、绮，岂徒然哉！世康风<br /><br />&nbsp;&nbsp;&nbsp;&nbsp;神雅量，一代称伟，簪缨人物，见重京华。素望高风，亦云美矣。柳虬兄弟，<br /><br />&nbsp;&nbsp;&nbsp;&nbsp;雅道是基，并能誉重|绅，岂虚至也。庆束带立朝，匪躬是蹈，莅官从政，清白<br /><br />&nbsp;&nbsp;&nbsp;&nbsp;著美。至于畏避权宠，违忤宰臣，虽取诎于一时，实获申于千载矣。机立身行已，<br /><br />&nbsp;&nbsp;&nbsp;&nbsp;本以宽雅流誉，至于登朝正色，可谓不违直道。虽陵谷迁贸，终以雅正自居，古<br /><br />&nbsp;&nbsp;&nbsp;&nbsp;所谓以道事人，斯之谓矣。述虽干略见称，终乃败于骄宠，惜矣。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1814);">加入书签</a><a
                        href="1813.html">上一页</a>&larr;<a href="index.html">返回列表</a>&rarr;<a
                            href="1815.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1813.html"; var next_page = "1815.html"; var index_page = "index.html"; var sortid = "9"; var article_id = "29"; var chapter_id = "1814"; var articlename = "北史"; var chaptername = " 卷六十四 列传第五十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>