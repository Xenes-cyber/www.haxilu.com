<!DOCTYPE html>
<html>
<head>
<meta charset="gbk" />
<title>北史- 卷九十九 列传第八十七-在线阅读-哈西文学网</title>
<meta name="keywords" content="李延寿，北史， 卷九十九 列传第八十七全文， 卷九十九 列传第八十七在线阅读 哈西文学网" />
<meta name="description" content="哈西文学网提供李延寿的北史  卷九十九 列传第八十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1850.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1850.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十九 列传第八十七</h1>
            <div class="link xb">
                <a href="1849.html">上一页</a>&larr;<a href="index.html">返回列表</a>&rarr;<a
                    href="1851.html">下一页</a></div>			
            <div id="BookText">&nbsp;&nbsp;&nbsp;&nbsp;○突厥铁勒<br /><br />&nbsp;&nbsp;&nbsp;&nbsp;突厥者，其先居西海之右，独为部落，盖匈奴之别种也。姓阿史那氏。后为<br /><br />&nbsp;&nbsp;&nbsp;&nbsp;邻国所破，尽灭其族。有一儿，年且十岁，兵人见其小，不忍杀之，乃刖足断其<br /><br />&nbsp;&nbsp;&nbsp;&nbsp;臂，弃草泽中。有牝狼以肉饵之，及长，与狼交合，遂有孕焉。彼王闻此儿尚在，<br /><br />&nbsp;&nbsp;&nbsp;&nbsp;重遣杀之。使者见在狼侧，并欲杀狼。于时若有神物，投狼于西海之东，落高昌<br /><br />&nbsp;&nbsp;&nbsp;&nbsp;国西北山。山有洞穴，穴内有平壤茂草，周迥数百里，四面俱山。狼匿其中，遂<br /><br />&nbsp;&nbsp;&nbsp;&nbsp;生十男。十男长，外托妻孕，其后各为一姓，阿史那即其一也，最贤，遂为君长。<br /><br />&nbsp;&nbsp;&nbsp;&nbsp;故牙门建狼头纛，示不忘本也。渐至数百家，经数世，有阿贤设者，率部落出于<br /><br />&nbsp;&nbsp;&nbsp;&nbsp;穴中，臣于蠕蠕。至大叶护，种类渐强。当魏之末，有伊利可汗，以兵击铁勒，<br /><br />&nbsp;&nbsp;&nbsp;&nbsp;大败之，降五万余家。遂求婚于蠕蠕主。阿那瑰大怒，遣使骂之。伊利斩其使，<br /><br />&nbsp;&nbsp;&nbsp;&nbsp;率众袭蠕蠕，破之。卒，弟阿逸可汗立，又破蠕蠕。病且卒，舍其子摄图，立其<br /><br />&nbsp;&nbsp;&nbsp;&nbsp;弟俟叔称为木杆可汗。<br /><br />&nbsp;&nbsp;&nbsp;&nbsp;或云突厥本平凉杂胡，姓阿史那氏。魏太武皇帝灭沮渠氏，阿史那以五百家<br /><br />&nbsp;&nbsp;&nbsp;&nbsp;奔蠕蠕。世居金山之阳，为蠕蠕铁工。金山形似兜鍪，俗号兜鍪为突厥，因以为<br /><br />&nbsp;&nbsp;&nbsp;&nbsp;号。<br /><br />&nbsp;&nbsp;&nbsp;&nbsp;又曰突厥之先，出于索国，在匈奴之北。其部落大人曰阿谤步，兄弟七十人，<br /><br />&nbsp;&nbsp;&nbsp;&nbsp;其一曰伊质泥师都，狼所生也。阿谤却等性并愚痴，国遂被灭。泥师都既别感异<br /><br />&nbsp;&nbsp;&nbsp;&nbsp;气，能征占风雨。取二妻，云是夏神、冬神之女。一孕而生四男：其一变为白鸿；<br /><br />&nbsp;&nbsp;&nbsp;&nbsp;其一国于阿辅水、剑水之间，号为契骨；其一国于处折水；其一居跋斯处折施山，<br /><br />&nbsp;&nbsp;&nbsp;&nbsp;即其大儿也。山上仍有阿谤步种类，并多寒露，大儿为出火温养之，咸得全济。<br /><br />&nbsp;&nbsp;&nbsp;&nbsp;遂共奉大儿为主，号为突厥，即纳都六设也。都六有十妻，所生子皆以母族姓，<br /><br />&nbsp;&nbsp;&nbsp;&nbsp;阿史那是其小妻之子也。都六死，十母子内欲择立一人，乃相率于大树下，共为<br /><br />&nbsp;&nbsp;&nbsp;&nbsp;约曰：“向树跳跃，能最高者，即推立之。”阿史那子年幼而跳最高，诸子遂奉<br /><br />&nbsp;&nbsp;&nbsp;&nbsp;以为主，号阿贤设。此说虽殊，终狼种也。<br /><br />&nbsp;&nbsp;&nbsp;&nbsp;其后曰土门，部落稍盛，始至塞上市缯絮，愿通中国。西魏大统十一年，周<br /><br />&nbsp;&nbsp;&nbsp;&nbsp;文帝遣酒泉胡安诺陀使焉。其国皆相庆曰：“今大国使至，我国将兴也。”十<br /><br />&nbsp;&nbsp;&nbsp;&nbsp;二年，土门遂遣使献方物。时铁勒将伐蠕蠕，土门率所部邀击破之，尽降其众五<br /><br />&nbsp;&nbsp;&nbsp;&nbsp;万余落。恃其强盛，乃求婚于蠕蠕主。阿那瑰大怒，使人詈辱之曰：“尔是我锻<br /><br />&nbsp;&nbsp;&nbsp;&nbsp;奴，何敢发是言也！”土门亦怒，杀其使者，遂与之绝，而求婚于魏。周文帝许<br /><br />&nbsp;&nbsp;&nbsp;&nbsp;之，十七年六月，以魏长乐公主妻之。是岁，魏文帝崩，土门遣使来吊，赠马二<br /><br />&nbsp;&nbsp;&nbsp;&nbsp;百疋。废帝元年正月，土门发兵击蠕蠕，大破之于怀荒北。阿那瑰自杀，其子庵<br /><br />&nbsp;&nbsp;&nbsp;&nbsp;罗辰奔齐，余众复立阿那瑰叔父邓叔子为主。土门遂自号伊利可汗，犹古之单于<br /><br />&nbsp;&nbsp;&nbsp;&nbsp;也；号其妻为可贺敦，亦犹古之阏氏也。亦与齐通使往来。<br /><br />&nbsp;&nbsp;&nbsp;&nbsp;土门死，子科罗立。科罗号乙息记可汗，又破叔子于沃野北赖山。且死，舍<br /><br />&nbsp;&nbsp;&nbsp;&nbsp;其子摄图，立其弟俟斤，是为木杆可汗。<br /><br />&nbsp;&nbsp;&nbsp;&nbsp;俟斤一名燕都，状貌奇异，面广尺余，其色赤甚，眼若琉璃，刚暴，勇而多<br /><br />&nbsp;&nbsp;&nbsp;&nbsp;知，务于征伐。乃率兵击邓叔子，破之。叔子以其余烬奔西魏。俟斤又西破<br /><br />&nbsp;&nbsp;&nbsp;&nbsp;哒，东走契丹，北并契骨，威服塞外诸国。其地，东自辽海以西，至西海，万里；<br /><br />&nbsp;&nbsp;&nbsp;&nbsp;南自沙漠以北，至北海，五六千里：皆属焉。抗衡中国，后与魏伐齐，至并州。<br /><br />&nbsp;&nbsp;&nbsp;&nbsp;其俗：被发左衽，穹庐毡帐，随逐水草迁徙，以畜牧射猎为事，食肉饮酪，<br /><br />&nbsp;&nbsp;&nbsp;&nbsp;身衣裘褐。贱老贵壮，寡廉耻，无礼义，犹古之匈奴。其主初立，近侍重臣等舆<br /><br />&nbsp;&nbsp;&nbsp;&nbsp;之以毡，随日转九回，每回臣下皆拜，拜讫乃扶令乘马，以帛绞其颈，使才不至<br /><br />&nbsp;&nbsp;&nbsp;&nbsp;绝，然后释而急问之曰：“你能作几年可汗？”其主既神情瞀乱，不能详定多少。<br /><br />&nbsp;&nbsp;&nbsp;&nbsp;臣下等随其所言，以验修短之数。大官有叶护，次设，次特勤，次俟利发，次吐<br /><br />&nbsp;&nbsp;&nbsp;&nbsp;屯发，及余小官，凡二十八等，皆世为之。兵器有角弓、鸣镝、甲、槊、刀、剑、<br /><br />&nbsp;&nbsp;&nbsp;&nbsp;佩饰则兼有伏突。旗纛之上，施金狼头。待卫之士谓之附离，夏言亦狼也。盖本<br /><br />&nbsp;&nbsp;&nbsp;&nbsp;狼生，志不忘旧。善骑射，性残忍。无文字，其征发兵马及诸税杂畜，刻木为数，<br /><br />&nbsp;&nbsp;&nbsp;&nbsp;并一金镞箭，蜡封印之，以为信契。候月将满，转为寇抄。其刑法：反叛、杀人、<br /><br />&nbsp;&nbsp;&nbsp;&nbsp;及奸人之妇、盗马绊者，皆死；淫者，割势而腰斩之；奸人女者，重责财物，即<br /><br />&nbsp;&nbsp;&nbsp;&nbsp;以其女妻之；斗伤人者，随轻重输物，伤目者偿以女，无女则输妇财，折支体者<br /><br />&nbsp;&nbsp;&nbsp;&nbsp;输马；盗马及杂物者，各十余倍征之。死者，停尸于帐，子孙及亲属男女各杀羊、<br /><br />&nbsp;&nbsp;&nbsp;&nbsp;马，陈于帐前祭之，绕帐走马七匝，诣帐门以刀面且哭，血泪俱流，如此者七<br /><br />&nbsp;&nbsp;&nbsp;&nbsp;度乃止。择日，取亡者所乘马及经服用之物，并尸俱焚之，收其余灰，待时而葬。<br /><br />&nbsp;&nbsp;&nbsp;&nbsp;春夏死者，候草木黄落；秋冬死者，候华茂，然后坎而痤之。葬日，亲属设祭及<br /><br />&nbsp;&nbsp;&nbsp;&nbsp;走马、面如初死之仪。表为茔，立屋，中图画死者形仪，及其生时所战阵状，<br /><br />&nbsp;&nbsp;&nbsp;&nbsp;尝杀一人，则立一石，有致千百者。又以祭之羊、马头，尽悬之于标上。是日也，<br /><br />&nbsp;&nbsp;&nbsp;&nbsp;男女咸盛服饰，会于葬所，男有悦爱于女者，归即遣人聘问，其父母多不违也。<br /><br />&nbsp;&nbsp;&nbsp;&nbsp;父、兄、伯、叔死，子、弟及侄等妻其后母、世叔母、嫂，唯尊者不得下淫。移<br /><br />&nbsp;&nbsp;&nbsp;&nbsp;徙无常，而各有地分。可汁恒处于都斤山，牙帐东开，盖敬日之所出也。每岁率<br /><br />&nbsp;&nbsp;&nbsp;&nbsp;诸贵人，祭其先窟。又以五月中旬，集他人水拜祭天神。于都斤西五百里有高山<br /><br />&nbsp;&nbsp;&nbsp;&nbsp;迥出，上无草树、谓为勃登凝梨，夏言地神也。其书字类胡，而不知年历，唯以<br /><br />&nbsp;&nbsp;&nbsp;&nbsp;草青为记。男子好樗蒲，女子踏鞠，饮马酪取醉，歌呼相对。敬鬼神，信巫觋，<br /><br />&nbsp;&nbsp;&nbsp;&nbsp;重兵死，耻病终，大抵与匈奴同俗。<br /><br />&nbsp;&nbsp;&nbsp;&nbsp;俟斤部众既盛，乃遣使请诛邓叔子等，周文帝许之，收叔子已下三千人，付<br /><br />&nbsp;&nbsp;&nbsp;&nbsp;其使者，杀之于青门外。三年，俟斤袭击吐谷浑破之。周明帝二年，俟斤遣使来<br /><br />&nbsp;&nbsp;&nbsp;&nbsp;献。保定元年，又遣三辈，贡其方物。时与齐人交争，戎车岁动，故连结之，以<br /><br />&nbsp;&nbsp;&nbsp;&nbsp;为外援。初，恭帝时，俟斤许进女于周文帝，契未定而周文崩。寻而俟斤又以他<br /><br />&nbsp;&nbsp;&nbsp;&nbsp;女许武帝，未及结纳，齐人亦遣求婚，俟斤贪其币厚，将悔之。至是，武帝诏遣<br /><br />&nbsp;&nbsp;&nbsp;&nbsp;凉州刺史杨荐、武伯王庆等往结之。庆等至，谕以信义，俟斤遂绝齐使而定婚焉。<br /><br />&nbsp;&nbsp;&nbsp;&nbsp;仍请举国东伐，于是诏随公杨忠率众一万与突厥伐齐。忠军度陉岭，侯斤率骑十<br /><br />&nbsp;&nbsp;&nbsp;&nbsp;万来会。明年正月，攻齐主于晋阳，不克，俟斤遂纵兵大掠而还。忠还，言于武<br /><br />&nbsp;&nbsp;&nbsp;&nbsp;帝曰：“突厥甲兵恶，赏罚轻，首领多而无法令，何谓难制驭？由比者使人妄道<br /><br />&nbsp;&nbsp;&nbsp;&nbsp;其强盛，欲令国家厚其使者，身往重取其报。朝廷受其虚言，将士望风畏慑。但<br /><br />&nbsp;&nbsp;&nbsp;&nbsp;虏态诈健，而实易与耳。今以臣观之，前后使人皆可斩也。”武帝不纳。是岁，<br /><br />&nbsp;&nbsp;&nbsp;&nbsp;俟斤复遣使来献，更请东伐。诏杨忠率兵出沃野，晋公护趣洛阳以应之。会护战<br /><br />&nbsp;&nbsp;&nbsp;&nbsp;不利，俟斤引还。五年，诏陈公纯、大司徒宇文贵、神武公窦毅、南安公杨荐往<br /><br />&nbsp;&nbsp;&nbsp;&nbsp;逆女。天和二年，俊斤又遣使来献。陈公纯等至，俟斤复贰于齐。会有雷风变，<br /><br />&nbsp;&nbsp;&nbsp;&nbsp;乃许纯等以后归。四年，又遣使贡献。<br /><br />&nbsp;&nbsp;&nbsp;&nbsp;俟斤死，复舍其子大逻便而立其弟，是为他钵可汗。他钵以摄图为尔伏可汗，<br /><br />&nbsp;&nbsp;&nbsp;&nbsp;统其东面；又以其弟褥但可汗为步离可汗，居西方。自俟斤以来，其国富强，有<br /><br />&nbsp;&nbsp;&nbsp;&nbsp;凌轹中夏之志。朝廷既与之和亲，岁给缯絮、锦彩十万段。突厥在京师者，又待<br /><br />&nbsp;&nbsp;&nbsp;&nbsp;以优礼，衣锦食肉，常以千数。齐人惧其寇掠，亦倾府藏以给之。他钵弥复骄傲，<br /><br />&nbsp;&nbsp;&nbsp;&nbsp;仍令其徒属曰：“但使我在南两个儿孝顺，何忧无物邪？”齐有沙门惠琳，掠入<br /><br />&nbsp;&nbsp;&nbsp;&nbsp;突厥中，因谓他钵曰：“齐国强富，皆为有佛法。”遂说以因缘果报之理。他钵<br /><br />&nbsp;&nbsp;&nbsp;&nbsp;闻而信之，建一伽蓝，遣使聘齐，求《净名》、《涅》、《华严》等经，并《<br /><br />&nbsp;&nbsp;&nbsp;&nbsp;十诵律》。他钵亦躬自斋戒，绕塔行道，恨不生内地。建德二年，他钵遣使献马。<br /><br />&nbsp;&nbsp;&nbsp;&nbsp;及齐灭，齐定州刺史、范阳王高绍义自马邑奔之。他钵立绍义为齐帝，召集所部，<br /><br />&nbsp;&nbsp;&nbsp;&nbsp;云为之复仇。宣政元年四月，他钵遂入寇幽州。柱国刘雄拒战，兵败死之。武帝<br /><br />&nbsp;&nbsp;&nbsp;&nbsp;亲总六军，将北伐，会帝崩，乃班师。是冬，他钵复寇边，围酒泉，大掠而去。<br /><br />&nbsp;&nbsp;&nbsp;&nbsp;大象元年，他钵复请和亲，帝策赵王招女为千金公主以嫁之，并遣执绍义送阙。<br /><br />&nbsp;&nbsp;&nbsp;&nbsp;他钵不许，仍寇并州。二年，始遣使奉献，且迎公主为亲，而绍义尚留不遣。帝<br /><br />&nbsp;&nbsp;&nbsp;&nbsp;又令贺若谊往谕之，始送绍义。<br /><br />&nbsp;&nbsp;&nbsp;&nbsp;他钵病且卒，谓其子庵逻曰：“吾闻亲莫过于父子。吾兄不亲其子，委位于<br /><br />&nbsp;&nbsp;&nbsp;&nbsp;我，我死，汝当避大逻便。”及卒，国中将立大逻便，以其母贱，众不服。庵逻<br /><br />&nbsp;&nbsp;&nbsp;&nbsp;实贵，突厥素重之。摄图最后至，谓国中曰：“若立庵逻者，我当率兄弟以事之；<br /><br />&nbsp;&nbsp;&nbsp;&nbsp;如立大逻便，我必守境，利刃长矛以相待。”摄图长而且雄，国人莫敢拒，竟立<br /><br />&nbsp;&nbsp;&nbsp;&nbsp;庵逻为嗣。大逻便不得立，心不服庵逻，每遣人詈辱之。庵逻不能制，因以国让<br /><br />&nbsp;&nbsp;&nbsp;&nbsp;摄图。国中相与议曰：“四可汗子，摄图最贤。”因迎立之，号伊利俱卢设莫何<br /><br />&nbsp;&nbsp;&nbsp;&nbsp;始波罗可汗，一号沙钵略，居都斤山。庵逻降居独洛水，称第三可汗。大逻便乃<br /><br />&nbsp;&nbsp;&nbsp;&nbsp;谓沙钵略曰：“我与尔俱可汗子，各承父后，尔今极尊，我独无位，何也？”沙<br /><br />&nbsp;&nbsp;&nbsp;&nbsp;钵略患之，以为阿波可汗，还领所部。<br /><br />&nbsp;&nbsp;&nbsp;&nbsp;沙钵略勇而得众，北夷皆归附之。隋文帝受禅，待之甚薄，北夷大怨。会营<br /><br />&nbsp;&nbsp;&nbsp;&nbsp;州刺史高宝宁作乱，沙钵略与之合军，攻陷临渝镇。上敕缘边修保鄣，峻长城，<br /><br />&nbsp;&nbsp;&nbsp;&nbsp;以备之。沙钵略妻，周千金公主，伤宗祀绝灭，由是悉众来寇，控弦士四十万。<br /><br />&nbsp;&nbsp;&nbsp;&nbsp;上令柱国冯昱屯乙弗泊，兰州总管叱李崇屯幽州，达奚长儒据周，皆为虏败。<br /><br />&nbsp;&nbsp;&nbsp;&nbsp;于是纵兵自木硖、石门两道来寇，武威、天水、安定、金城、上郡、弘化、延安<br /><br />&nbsp;&nbsp;&nbsp;&nbsp;六畜咸尽。天子震怒，下诏曰：<br /><br />&nbsp;&nbsp;&nbsp;&nbsp;往者周、齐抗衡，分割诸夏，突厥之虏，俱通二国。周人东虑，恐齐好之深；<br /><br />&nbsp;&nbsp;&nbsp;&nbsp;齐氏西虞，惧周交之厚。各谓虑意轻重，国遂安危。非徒并有大敌之忧，思减一<br /><br />&nbsp;&nbsp;&nbsp;&nbsp;边之防。竭生灵之力，供其来往，倾府库之财，弃于沙漠。华夏之地，实为劳扰。<br /><br />&nbsp;&nbsp;&nbsp;&nbsp;朕受天明命，子育万方，愍臣下之劳，除既往之弊。回入贼之物，加赐将士；息<br /><br />&nbsp;&nbsp;&nbsp;&nbsp;在路之人，务于耕织。凶丑愚暗，未知深旨，将大定之日，比战国之时，乘昔世<br /><br />&nbsp;&nbsp;&nbsp;&nbsp;之骄，结今时之恨。近者，尽其巢窟，俱犯北边，而远镇偏师，逢而摧翦，未及<br /><br />&nbsp;&nbsp;&nbsp;&nbsp;南上，遽已奔北。<br /><br />&nbsp;&nbsp;&nbsp;&nbsp;且彼渠师，其数凡五，昆季争长，父叔相猜，世行暴虐，家法残忍。东夷诸<br /><br />&nbsp;&nbsp;&nbsp;&nbsp;国，尽挟私雠；西戎群长，皆有宿怨。突厥之北，契骨之徒，切齿磨牙，常伺其<br /><br />&nbsp;&nbsp;&nbsp;&nbsp;后。达头前攻酒泉，于阗、波斯、揖怛三国，一时即叛；沙钵略近趣周，其部<br /><br />&nbsp;&nbsp;&nbsp;&nbsp;内薄孤、东纥罗寻亦翻动。往年利稽察大为高丽、H所破，沙毗设又为纥支可<br /><br />&nbsp;&nbsp;&nbsp;&nbsp;汗所杀。与其为邻，皆愿诛剿，部落之下，尽异纯人。千种万类，仇敌怨偶，泣<br /><br />&nbsp;&nbsp;&nbsp;&nbsp;血拊心，衔悲积恨。圆首方足，皆人类也，有一于此，更切朕怀。彼地咎征妖作，<br /><br />&nbsp;&nbsp;&nbsp;&nbsp;将年一纪。乃兽为人语，人作神言，云其国亡，讫而不见。每冬雷震，触地火生。<br /><br />&nbsp;&nbsp;&nbsp;&nbsp;种类资给，唯藉水草，去岁四时，竟无雨雪，川枯蝗暴，卉木烧尽，饥疫死亡，<br /><br />&nbsp;&nbsp;&nbsp;&nbsp;人畜相半。旧居之地，赤土无依，迁徙漠南，偷存晷刻。斯盖上天所忿，驱就齐<br /><br />&nbsp;&nbsp;&nbsp;&nbsp;斧，幽明合契，今也其时。<br /><br />&nbsp;&nbsp;&nbsp;&nbsp;故选将练兵，赢粮聚甲，义士奋发，壮夫肆愤，愿取名王之首，思挞单于之<br /><br />&nbsp;&nbsp;&nbsp;&nbsp;背。此则王恢所说，其犹射痈，何敌能当，何远不克。但皇王旧迹，北止幽都，<br /><br />&nbsp;&nbsp;&nbsp;&nbsp;荒遐之表，文轨所弃，得其地不可而居，得其人不忍皆杀。无劳兵革，远规溟海。<br /><br />&nbsp;&nbsp;&nbsp;&nbsp;普告海内，知朕意焉。<br /><br />&nbsp;&nbsp;&nbsp;&nbsp;于是河间王弘、上柱国豆卢绩、窦荣定、左仆射高G、右仆射虞庆则并为元<br /><br />&nbsp;&nbsp;&nbsp;&nbsp;帅，出塞击之。沙钵略率阿波、贪汗二可汗来拒战，皆败走。时虏饥不能得食，<br /><br />&nbsp;&nbsp;&nbsp;&nbsp;粉骨为粮，又多灾疫，死者极众。<br /><br />&nbsp;&nbsp;&nbsp;&nbsp;既而沙钵略以阿波骁悍，忌之，因其先归，袭击其部，大破之，杀阿波母。<br /><br />&nbsp;&nbsp;&nbsp;&nbsp;阿波还无所归，西奔达头可汗。达头者，名玷厥，沙钵略之从父也，旧为西面可<br /><br />&nbsp;&nbsp;&nbsp;&nbsp;汗。既而大怒，遣阿波率兵而东，其部落归之者将十万骑，遂与沙钵略相攻。又<br /><br />&nbsp;&nbsp;&nbsp;&nbsp;有贪汗可汗，素睦于阿波，沙钵略夺其众而废之，贪汗亡奔达头。沙钵略从弟地<br /><br />&nbsp;&nbsp;&nbsp;&nbsp;勤察，别统部落，与沙钵略有隙，复以众叛归阿波。连兵不已，各遣使诣阙，请<br /><br />&nbsp;&nbsp;&nbsp;&nbsp;和求援，上皆不许。<br /><br />&nbsp;&nbsp;&nbsp;&nbsp;会千金公主上书，请为一子之例，文帝遣开府徐平和使于沙钵略。晋王广时<br /><br />&nbsp;&nbsp;&nbsp;&nbsp;镇并州，请因其衅乘之，上不许。沙钵略遣使致书曰：“辰年九月十日，从天生<br /><br />&nbsp;&nbsp;&nbsp;&nbsp;大突厥天下贤圣天子伊利俱卢设莫何始波罗可汗致书大隋皇帝：使人开府徐平和<br /><br />&nbsp;&nbsp;&nbsp;&nbsp;至，辱告言语，具闻也。皇帝是妇父，即是翁，此是女夫，即是儿例，两境虽殊，<br /><br />&nbsp;&nbsp;&nbsp;&nbsp;情义是一。今重叠亲旧，子子孙孙，乃至万世不断。上天为证，终不违负。此国<br /><br />&nbsp;&nbsp;&nbsp;&nbsp;所有羊、马，都是皇帝畜生；彼有缯彩，都是此物。彼此不异也。”文帝报书曰：<br /><br />&nbsp;&nbsp;&nbsp;&nbsp;“大隋天子贻书大突厥伊利俱卢设莫何沙钵略可汗：得书，知大有好心向此也。<br /><br />&nbsp;&nbsp;&nbsp;&nbsp;既是沙钵略妇翁，今日看沙钵略共儿子不异。既以亲旧厚意，常使之外，今特别<br /><br />&nbsp;&nbsp;&nbsp;&nbsp;遣大臣虞庆则往彼看女，复看沙钵略也。”沙钵略陈兵列其宝物，坐见庆则，称<br /><br />&nbsp;&nbsp;&nbsp;&nbsp;病不能起，且曰：“我伯父以来，不向人拜。”庆则责而喻之。千金公主私谓庆<br /><br />&nbsp;&nbsp;&nbsp;&nbsp;则曰：“可汗豺狼性，过与争，将啮人。”长孙晟说谕之，摄图屈，乃顿颡受玺<br /><br />&nbsp;&nbsp;&nbsp;&nbsp;书，以戴于首。既而大惭，其群下因相聚恸哭。庆则又遣称臣，沙钵略谓其属曰：<br /><br />&nbsp;&nbsp;&nbsp;&nbsp;“何名为臣？”报曰：“隋国臣，犹此称奴。”沙钵略曰：“得作大隋天子奴，<br /><br />&nbsp;&nbsp;&nbsp;&nbsp;虞仆射之力也。”赠庆则马千匹，并以从妹妻之。<br /><br />&nbsp;&nbsp;&nbsp;&nbsp;时沙钵略既为达头所困，又东畏契丹，遣使告急，请将部落度漠南，寄居白<br /><br />&nbsp;&nbsp;&nbsp;&nbsp;道川内。有诏许之。晋王广以兵援之，给以衣食，赐以车服、鼓吹。沙钵略因西<br /><br />&nbsp;&nbsp;&nbsp;&nbsp;击阿波，破擒之。而阿拔国部落乘虚掠其妻子。官军为击阿拔，败之，所获悉与<br /><br />&nbsp;&nbsp;&nbsp;&nbsp;沙钵略。沙钵略大喜，乃立约，以碛为界。因上表曰：“大突厥伊利俱卢设始波<br /><br />&nbsp;&nbsp;&nbsp;&nbsp;罗莫何可汗臣摄图言：大使、尚书右仆射虞庆则至，伏奉诏书，兼宣慈旨，仰惟<br /><br />&nbsp;&nbsp;&nbsp;&nbsp;恩信之著，愈久愈明，徒知负荷，不能答谢。突厥自天置以来，五十余载，保有<br /><br />&nbsp;&nbsp;&nbsp;&nbsp;沙漠，自王蕃隅，地过万里，士马亿数，恒力兼戎夷，抗礼华夏，在于戎狄，莫<br /><br />&nbsp;&nbsp;&nbsp;&nbsp;与为大。顷者，气候清和，风雪顺序，意以华夏其有大圣兴焉。伏惟大隋皇帝真<br /><br />&nbsp;&nbsp;&nbsp;&nbsp;皇帝也，岂敢阻兵恃险，偷窃名号？今便感慕淳风，归心有道。虽复南瞻魏阙，<br /><br />&nbsp;&nbsp;&nbsp;&nbsp;山川悠远，北面之礼不敢废。当令侍子入朝，神马岁贡，朝夕恭承，惟命是亲。<br /><br />&nbsp;&nbsp;&nbsp;&nbsp;谨遣第七儿臣窟合真等奉表以闻。”文帝下诏曰：“沙钵略往虽与和，犹是二国，<br /><br />&nbsp;&nbsp;&nbsp;&nbsp;今作君臣，便成一体。已敕有司，肃告郊庙，宜传播天下，咸使知闻。”自是诏<br /><br />&nbsp;&nbsp;&nbsp;&nbsp;答诸事，并不称其名以异之。其妻可贺敦周千金公主，赐姓杨氏，编之属籍，改<br /><br />&nbsp;&nbsp;&nbsp;&nbsp;封大义公主。策拜窟合真为柱国，封安国公，宴于内殿，引见皇后，赏劳甚厚。<br /><br />&nbsp;&nbsp;&nbsp;&nbsp;沙钵略大悦。于是，岁时贡献不绝。<br /><br />&nbsp;&nbsp;&nbsp;&nbsp;七年正月，沙钵略遣其子入贡方物。因请猎于恒、代之间，诏许之，仍遣使<br /><br />&nbsp;&nbsp;&nbsp;&nbsp;人，赐其酒食。沙钵略率部落再拜受赐。沙钵略一日手杀鹿十八头，赍尾舌以献。<br /><br />&nbsp;&nbsp;&nbsp;&nbsp;还至紫河镇，其牙帐为火所烧，沙钵略恶之，月余而卒。上为之废朝三日，遣太<br /><br />&nbsp;&nbsp;&nbsp;&nbsp;常吊祭焉，赠物五千段。<br /><br />&nbsp;&nbsp;&nbsp;&nbsp;初，摄图以其子雍虞闾性懦，遣令立其弟叶护处罗侯。雍虞闾遣使迎处罗侯，<br /><br />&nbsp;&nbsp;&nbsp;&nbsp;将立之，处罗侯曰：“我突厥自木杆可汗来，多以弟代兄，以庶夺嫡，失先祖之<br /><br />&nbsp;&nbsp;&nbsp;&nbsp;法，不相敬畏。汝当嗣位，我不惮拜汝也。”雍虞闾又遣使谓处罗侯曰：“叔与<br /><br />&nbsp;&nbsp;&nbsp;&nbsp;我父，共根连体，我是枝叶，宁有我作主，令根本反同枝叶？愿叔勿疑。”相让<br /><br />&nbsp;&nbsp;&nbsp;&nbsp;者五六，处罗侯竟立，是为叶护。遣使上表言状，上赐之鼓吹、幡旗。处罗侯长<br /><br />&nbsp;&nbsp;&nbsp;&nbsp;颐偻背，眉目疏朗，勇而有谋。以隋所赐旗鼓，西征阿波，敌人以为得隋兵所助，<br /><br />&nbsp;&nbsp;&nbsp;&nbsp;多来降附，遂擒阿波。既而上书，请阿波死生之命。上下其议，左仆射高G进曰：<br /><br />&nbsp;&nbsp;&nbsp;&nbsp;“骨肉相残，教之蠹也，宜存养以示宽大。”上曰：“善。”G因奉觞进曰：<br /><br />&nbsp;&nbsp;&nbsp;&nbsp;“自轩辕以来，獯粥多为边患。今远穷北海，皆为臣妾，此之盛事，振古未闻。<br /><br />&nbsp;&nbsp;&nbsp;&nbsp;臣敢再拜上寿。”<br /><br />&nbsp;&nbsp;&nbsp;&nbsp;后处罗侯又西征，中流矢卒，其众奉雍虞闾为主，是为颉伽施多那都蓝可汗。<br /><br />&nbsp;&nbsp;&nbsp;&nbsp;雍虞闾遣使诣阙，赐物三千段，每岁遣使朝贡。时有流人杨钦，亡入突厥中，谬<br /><br />&nbsp;&nbsp;&nbsp;&nbsp;云彭国公刘昶与宇文氏谋反，令大义公主发兵扰边。都蓝执钦以闻，并贡勃布、<br /><br />&nbsp;&nbsp;&nbsp;&nbsp;鱼胶。其弟钦羽设部落强盛，都蓝忌而击之，斩首于阵。其年，遣其母弟褥但特<br /><br />&nbsp;&nbsp;&nbsp;&nbsp;勤献于阗玉杖，上拜褥但为柱国、康国公。明年，突厥部落大人相率遣使贡马万<br /><br />&nbsp;&nbsp;&nbsp;&nbsp;匹，羊二万口，驼、牛各五百头。寻遣请缘边置市，与中国贸易，诏许之。<br /><br />&nbsp;&nbsp;&nbsp;&nbsp;平陈后，上以陈叔宝屏风赐大义公主，主心恒不平，因书屏风为诗，叙陈亡<br /><br />&nbsp;&nbsp;&nbsp;&nbsp;以自寄曰：“盛衰等朝暮，世道若浮萍，荣华实难守，池台终自平。富贵今安在？<br /><br />&nbsp;&nbsp;&nbsp;&nbsp;空事写丹青。杯酒恒无乐，弦歌讵有声？余本皇家子，飘流入虏庭，一朝睹成败，<br /><br />&nbsp;&nbsp;&nbsp;&nbsp;怀抱忽纵横。古来共如此，非我独申名。唯有《昭君曲》，偏伤远嫁情。”上闻<br /><br />&nbsp;&nbsp;&nbsp;&nbsp;恶之，礼赐益薄。公主复与西突厥泥利可汗连结，上恐其为变，将图之。会主与<br /><br />&nbsp;&nbsp;&nbsp;&nbsp;所从胡私通，因发其事，下诏废之。恐都蓝不从，遣奇章公牛弘将美妓四人以啖<br /><br />&nbsp;&nbsp;&nbsp;&nbsp;之。时沙钵略子曰染干，号突利可汗，居北方，遣使求婚。上令裴矩谓曰：“当<br /><br />&nbsp;&nbsp;&nbsp;&nbsp;杀大义公主方许婚。”突利以为然，复谮之。都蓝因发怒，遂杀公主于帐。<br /><br />&nbsp;&nbsp;&nbsp;&nbsp;都蓝因与突利可汗有隙，数相征伐，上和解之，各引兵去。十七年，突利遣<br /><br />&nbsp;&nbsp;&nbsp;&nbsp;使来逆女，上舍之太常，教习六礼，妻以宗女安义公主。上欲离间北狄，故特厚<br /><br />&nbsp;&nbsp;&nbsp;&nbsp;其礼，遣牛弘、苏威、斛律孝卿相继为使。突厥前后遣使入朝，三百七十辈。突<br /><br />&nbsp;&nbsp;&nbsp;&nbsp;利本居北方，以尚主故，南徙度斤旧镇，锡赉优厚。雍虞闾怒曰：“我大可汗也，<br /><br />&nbsp;&nbsp;&nbsp;&nbsp;反不如染干！”于是朝贡遂绝，数为边患。<br /><br />&nbsp;&nbsp;&nbsp;&nbsp;十八年，诏蜀王秀出灵州道击之。明年，又遣汉王谅为元帅，左仆射高G率<br /><br />&nbsp;&nbsp;&nbsp;&nbsp;将军王察、上柱国赵仲卿并出朔州道，右仆射杨素率柱国李彻、韩僧寿出灵州道，<br /><br />&nbsp;&nbsp;&nbsp;&nbsp;上柱国燕荣出幽州，以击之。雍虞闾与玷厥举兵攻染干，尽杀其兄弟子女，遂渡<br /><br />&nbsp;&nbsp;&nbsp;&nbsp;河入蔚州。染干夜以五骑与隋使长孙晟归朝。上令染干与雍虞闾使者因头特勤相<br /><br />&nbsp;&nbsp;&nbsp;&nbsp;辩诘，染干辞直，上乃厚待之。雍虞闾弟都速六弃其妻子，与突利归朝。上嘉之，<br /><br />&nbsp;&nbsp;&nbsp;&nbsp;敕染干与都速六樗h，稍稍输以宝物，用归其心。六月，高G、杨素击玷厥，大<br /><br />&nbsp;&nbsp;&nbsp;&nbsp;破之。拜染干为意利珍豆启人可汗，华言意智健也。启人上表谢恩。上于朔州筑<br /><br />&nbsp;&nbsp;&nbsp;&nbsp;大利城以居之。时安义公主以卒，上以宗女义城公主妻之。部落归者甚众。雍虞<br /><br />&nbsp;&nbsp;&nbsp;&nbsp;闾又击之，上复令入塞。雍虞闾侵掠不已，遂迁于河南，在夏、胜二州间，发徒<br /><br />&nbsp;&nbsp;&nbsp;&nbsp;掘堑数百里，东西距河，尽为启人畜牧地。<br /><br />&nbsp;&nbsp;&nbsp;&nbsp;于是遣越国公杨素出灵州，行军总管韩僧寿出庆州，太平公史万岁出燕州，<br /><br />&nbsp;&nbsp;&nbsp;&nbsp;大将军姚辩出河州，以击都蓝。师未出塞，而都蓝为其麾下所杀，达头自立为步<br /><br />&nbsp;&nbsp;&nbsp;&nbsp;伽可汗，其国大乱。遣太平公史万岁出朔州以击之，遇达头于大斤山，虏不战而<br /><br />&nbsp;&nbsp;&nbsp;&nbsp;遁。寻遣其子侯利伐徒碛东攻启人，上又发兵助启人守要路，侯利伐退走入碛。<br /><br />&nbsp;&nbsp;&nbsp;&nbsp;启人上表陈谢曰：“大隋圣人莫缘可汗怜养，百姓蒙恩，赤心归服，或南入长城，<br /><br />&nbsp;&nbsp;&nbsp;&nbsp;或住白道。染干如枯木重起枝叶，枯骨重生皮肉，千世万世，长与大隋典羊、马<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;仁寿元年，代州总管韩洪为虏败于恒安，诏杨素为云州道行军元帅，率启人<br /><br />&nbsp;&nbsp;&nbsp;&nbsp;北征。斛薛等诸姓初附于启人，至是而叛。素军河北，逢突厥阿勿思力俟斤等南<br /><br />&nbsp;&nbsp;&nbsp;&nbsp;渡，掠启人男女杂畜而去，素率上大将军梁默追之，大破俟斤，悉得人畜以归启<br /><br />&nbsp;&nbsp;&nbsp;&nbsp;人。素又遣柱国张定和、领军大将军刘升别路邀击，并多斩获而还。兵既渡河，<br /><br />&nbsp;&nbsp;&nbsp;&nbsp;贼复掠启人部落，素率骠骑范贵于窟结谷东南复破之。<br /><br />&nbsp;&nbsp;&nbsp;&nbsp;是岁，泥利可汗及叶护俱被铁勒所败，步迦寻亦大乱。奚、雪五部内徙，步<br /><br />&nbsp;&nbsp;&nbsp;&nbsp;伽奔吐谷浑，启人遂有其众，遣使朝贡。<br /><br />&nbsp;&nbsp;&nbsp;&nbsp;大业三年，炀帝幸榆林，启人及义城公主来朝行宫，前后献马三千匹。帝大<br /><br />&nbsp;&nbsp;&nbsp;&nbsp;悦，赐帛万三千段。启人及义城公主上表曰：“已前圣人先帝莫缘可汗存日，怜<br /><br />&nbsp;&nbsp;&nbsp;&nbsp;臣，赐臣安义公主，臣种末为圣人先帝怜养。臣兄弟妒恶，相共杀臣。臣当时无<br /><br />&nbsp;&nbsp;&nbsp;&nbsp;处去，向上看只见天，下看只见地，实忆圣人先帝言语，投命去来。圣人先帝见<br /><br />&nbsp;&nbsp;&nbsp;&nbsp;臣，大怜臣死命，养活胜于往前，遣臣作大可汗坐着也。突厥百姓死者以外，还<br /><br />&nbsp;&nbsp;&nbsp;&nbsp;聚集作百姓也。至尊今还如圣人先帝于天下四方坐也，还养活臣及突厥百姓，实<br /><br />&nbsp;&nbsp;&nbsp;&nbsp;无少短。至尊怜臣时，乞依大国，服饰法用一同华夏。帝下其议，公卿请依所奏，<br /><br />&nbsp;&nbsp;&nbsp;&nbsp;帝以为不可。乃诏曰：“君子教人，不求变俗，何必化诸削衽，縻以长缨？”乃<br /><br />&nbsp;&nbsp;&nbsp;&nbsp;玺书答启人，以为碛北未静，犹复征战，但使存心孝顺，何必改衣服也。帝法驾<br /><br />&nbsp;&nbsp;&nbsp;&nbsp;御千人大帐，享启人及其部落酋长三千五百人，赐物二千段，其下各有差。复下<br /><br />&nbsp;&nbsp;&nbsp;&nbsp;诏褒宠之，赐路车、乘马、鼓吹、幡旗，赞拜不名，位在诸侯王上。帝亲巡云中，<br /><br />&nbsp;&nbsp;&nbsp;&nbsp;溯金河而东，北幸启人所居。启人奉觞上寿，跪伏甚恭。帝大悦，赋诗曰：“鹿<br /><br />&nbsp;&nbsp;&nbsp;&nbsp;塞鸿旗驻，龙庭翠辇回，毡帐望风举，穹庐向日开。呼韩顿颡至，屠耆接踵来，<br /><br />&nbsp;&nbsp;&nbsp;&nbsp;索辫擎膻肉，韦韧献酒杯。何如汉天子，空上单于台？”帝赐启人及主金瓮各一，<br /><br />&nbsp;&nbsp;&nbsp;&nbsp;及衣服、被褥、锦彩；特勤以下各有差。<br /><br />&nbsp;&nbsp;&nbsp;&nbsp;先是，高丽私通使启人所，启人不敢隐境外之交，是日，持高丽使见。敕令<br /><br />&nbsp;&nbsp;&nbsp;&nbsp;牛弘宣旨谓曰：“朕以启人诚长奉国，故亲至其所。明年当往涿郡。尔回日，语<br /><br />&nbsp;&nbsp;&nbsp;&nbsp;高丽主，宜早来朝。”使人甚惧。启人乃扈从入塞至定襄，诏令归蕃。明年，朝<br /><br />&nbsp;&nbsp;&nbsp;&nbsp;于东都，礼赐益厚。是岁，疾终，上为废朝三日。<br /><br />&nbsp;&nbsp;&nbsp;&nbsp;其子吐吉立，是为始毕可汗。表续尚公主，诏从其俗。十一年，来朝于东都。<br /><br />&nbsp;&nbsp;&nbsp;&nbsp;其年，车驾避暑汾阳宫。八月，始毕率其种落入寇，围帝于雁门。援兵方至，始<br /><br />&nbsp;&nbsp;&nbsp;&nbsp;毕引去。由是朝贡遂绝。明年，复寇马邑，唐公击走之。隋末乱离，中国人归之<br /><br />&nbsp;&nbsp;&nbsp;&nbsp;者无数，遂大强盛。迎萧后置于定襄。薛举、窦建德、王世充、刘武周、梁师都、<br /><br />&nbsp;&nbsp;&nbsp;&nbsp;李轨、高开道之徒，虽c尊号，皆称臣，受其可汗之号，使者往来，相望于道。<br /><br />&nbsp;&nbsp;&nbsp;&nbsp;西突厥者，木杆可汗之子大逻便也。与沙钵略有隙，因分为二，渐以强盛。<br /><br />&nbsp;&nbsp;&nbsp;&nbsp;东拒都斤，西至龟兹，铁勒、伊吾及西域诸胡悉附之。大逻便为处逻侯所执，其<br /><br />&nbsp;&nbsp;&nbsp;&nbsp;国立鞅素特勤之子，是为泥利可汗。卒，子达漫立，号泥撅处罗可汗。其母向氏，<br /><br />&nbsp;&nbsp;&nbsp;&nbsp;本中国人，生达漫而泥利卒，向氏又嫁其弟婆实特勤。开皇末，婆实共向氏入朝，<br /><br />&nbsp;&nbsp;&nbsp;&nbsp;遇达头之乱，遂留京师，每舍之鸿胪寺。处罗可汗居无恒处，终多在乌孙故地。<br /><br />&nbsp;&nbsp;&nbsp;&nbsp;复立二小可汗，分统所部，一在石国北，以制诸胡国；一居龟兹北，其地名应娑。<br /><br />&nbsp;&nbsp;&nbsp;&nbsp;官有俟发、阎洪达，以评议国事，自余与东国同。每五月、八月，聚祭神，岁使<br /><br />&nbsp;&nbsp;&nbsp;&nbsp;重臣向其先世所居之窟致祭焉。<br /><br />&nbsp;&nbsp;&nbsp;&nbsp;当大业初，处罗可汗抚御无道，其国多叛，与铁勒屡相攻，大为铁勒所败。<br /><br />&nbsp;&nbsp;&nbsp;&nbsp;时黄门侍郎裴矩在敦煌引致西域，闻其国乱，复知处罗思其母氏，因奏之。炀帝<br /><br />&nbsp;&nbsp;&nbsp;&nbsp;遣司朝谒者崔君肃赍书慰谕之。处罗甚踞，受诏不肯起。君肃谓处罗曰：“突厥<br /><br />&nbsp;&nbsp;&nbsp;&nbsp;本一国也，中分为二，自相仇敌，每岁交兵，积十年而莫能相灭者，明知启人与<br /><br />&nbsp;&nbsp;&nbsp;&nbsp;处罗国其势敌耳。今启人举其部落，兵且百万，入臣天子，甚有丹诚者，何也？<br /><br />&nbsp;&nbsp;&nbsp;&nbsp;但以切恨可汗而不能独制，故卑事天子以借汉兵，连二大国，欲灭可汗耳。百官<br /><br />&nbsp;&nbsp;&nbsp;&nbsp;兆庶咸请许之，天子弗违，师出有日矣。顾可汗母向氏，本中国人，归在京师，<br /><br />&nbsp;&nbsp;&nbsp;&nbsp;处于宾馆，闻天子之诏，惧可汗之灭，旦夕守阙，哭甚悲哀，是以天子怜焉，为<br /><br />&nbsp;&nbsp;&nbsp;&nbsp;其辍策。向夫人又匍匐谢罪，因请发使以召可汗，令入内属，乞加恩礼，同于启<br /><br />&nbsp;&nbsp;&nbsp;&nbsp;人。天子从之，遣使到此。可汗若称藩拜诏，国乃永安，而母得延寿；不然者，<br /><br />&nbsp;&nbsp;&nbsp;&nbsp;则向夫人为诳天子，必当取戮而传首虏庭。发大隋之兵，资北蕃之众，左提右挈，<br /><br />&nbsp;&nbsp;&nbsp;&nbsp;以击可汗，死亡则无日矣！奈何惜两拜之礼，剿慈母之命，吝一句称臣，丧匈奴<br /><br />&nbsp;&nbsp;&nbsp;&nbsp;之国也？”处罗闻之，瞿然而起，流涕再拜，跪受诏书。<br /><br />&nbsp;&nbsp;&nbsp;&nbsp;君肃又说处罗曰：“启人内附，先帝嘉之，赏赐极厚，故致兵强国富。今可<br /><br />&nbsp;&nbsp;&nbsp;&nbsp;汗后附，与之争宠，须深结于天子，自表至诚。既以远道，未得朝觐，宜立一功，<br /><br />&nbsp;&nbsp;&nbsp;&nbsp;以明臣节。”处罗曰：“如何？”君肃曰：“吐谷浑者，启人少子莫贺咄设之母<br /><br />&nbsp;&nbsp;&nbsp;&nbsp;家也。今天子又以义城公主妻于启人，畏天子之威，而与之绝。吐谷浑亦因憾汉，<br /><br />&nbsp;&nbsp;&nbsp;&nbsp;职贡不修。可汗若请诛之，天子必许。汉击其内，可汗攻其外，破之必矣。然后<br /><br />&nbsp;&nbsp;&nbsp;&nbsp;自入朝，道路无阻，因见老母，不亦可乎？”处罗大喜，遂遣使朝贡。<br /><br />&nbsp;&nbsp;&nbsp;&nbsp;帝将四狩，六年，遣侍御史韦节召处罗，令与车驾会于大斗拔谷。其国人不<br /><br />&nbsp;&nbsp;&nbsp;&nbsp;从，处罗谢使者，辞以他故。帝大怒，无如之何。适会其酋长射匮遣使来求婚，<br /><br />&nbsp;&nbsp;&nbsp;&nbsp;裴矩奏曰：“处罗不朝，恃强大耳。臣请以计弱之，分裂其国，即易制也。射匮<br /><br />&nbsp;&nbsp;&nbsp;&nbsp;者，都六之子，达头之孙，世为可汗，君临西面。今闻其失职，附隶于处罗，故<br /><br />&nbsp;&nbsp;&nbsp;&nbsp;遣使来以结援。愿厚礼其使，拜为大可汗，则突厥势分，两从我矣。”帝曰：<br /><br />&nbsp;&nbsp;&nbsp;&nbsp;“公言是也。”因遣裴矩，朝夕至馆，微讽喻之。帝于仁风殿召其使者，言处罗<br /><br />&nbsp;&nbsp;&nbsp;&nbsp;不顺之意，称射匮有好心，吾将立为大可汗，令发兵诛处罗，然后当为婚也。取<br /><br />&nbsp;&nbsp;&nbsp;&nbsp;桃竹白羽箭一枚以赐射匮，因谓之曰：“此事宜速，使疾如箭也。”使者返，路<br /><br />&nbsp;&nbsp;&nbsp;&nbsp;经处罗。爱其箭，将留之，使者谲而得免。射匮闻而大喜，兴兵袭之，处罗大败，<br /><br />&nbsp;&nbsp;&nbsp;&nbsp;弃妻子，将左右数千骑东走。在路又被劫掠，遁于高昌，车保时罗漫山。高昌王<br /><br />&nbsp;&nbsp;&nbsp;&nbsp;L伯雅上状，帝遣裴矩将向氏亲要左右，驰至玉门关晋昌城。矩遣向氏使诣处罗<br /><br />&nbsp;&nbsp;&nbsp;&nbsp;所，论朝廷弘养之义，丁宁晓喻之。遂入朝，然每有怏怏之色。<br /><br />&nbsp;&nbsp;&nbsp;&nbsp;以七年冬，处罗朝于临朔宫。帝享之，处罗稽首谢曰：“臣总西面诸蕃，不<br /><br />&nbsp;&nbsp;&nbsp;&nbsp;得早来朝拜，今参见迟晚，罪责极深。臣心里悚惧，不能尽道。”帝曰：“往者<br /><br />&nbsp;&nbsp;&nbsp;&nbsp;与突厥递相侵扰，不得安居。今四海既清，与一家无异，朕皆欲存养，使遂性灵。<br /><br />&nbsp;&nbsp;&nbsp;&nbsp;譬如上天，止有一个日照临，莫不宁帖；若有两个、三个日，万物何以得安？比<br /><br />&nbsp;&nbsp;&nbsp;&nbsp;者，亦知处罗总摄事繁，不得早来相见。今日见处罗，怀抱豁然欢喜。处罗亦当<br /><br />&nbsp;&nbsp;&nbsp;&nbsp;豁然，不烦在意。”明年元会，处罗上寿曰：“自天以下，地以上，日月所照，<br /><br />&nbsp;&nbsp;&nbsp;&nbsp;唯有圣人可汗。今是大日，愿圣人可汗千岁、万岁，常如今日也。”诏留其羸弱<br /><br />&nbsp;&nbsp;&nbsp;&nbsp;万余口，令其弟达度阙设牧畜会宁郡。处罗从征高丽，号为曷萨那可汗，赏赐甚<br /><br />&nbsp;&nbsp;&nbsp;&nbsp;厚。<br /><br />&nbsp;&nbsp;&nbsp;&nbsp;十年正月，以信义公主嫁焉，赐锦彩，袍千具、彩万匹。帝将复其故地，以<br /><br />&nbsp;&nbsp;&nbsp;&nbsp;辽东之役，故未遑也。每从行幸。江都之乱，随化及至河北。化及将败，奔归京<br /><br />&nbsp;&nbsp;&nbsp;&nbsp;师，为北蕃突厥所害。<br /><br />&nbsp;&nbsp;&nbsp;&nbsp;铁勒之先，匈奴之苗裔也。种类最多，自西海之东依山据谷，往往不绝。<br /><br />&nbsp;&nbsp;&nbsp;&nbsp;独洛河北，有仆骨、同罗、韦纥、拔也古、覆罗，并号俟斤，蒙陈、吐如纥、斯<br /><br />&nbsp;&nbsp;&nbsp;&nbsp;结、浑、斛薛等诸姓，胜兵可二万。伊吾以西，焉耆之北，傍白山，则有契弊、<br /><br />&nbsp;&nbsp;&nbsp;&nbsp;薄落职、乙A、苏婆、那曷、乌护、纥骨、也A、于尼护等，胜兵可二万。<br /><br />&nbsp;&nbsp;&nbsp;&nbsp;金山西南，有薛延e、A勒儿、十盘、达契等，一万余兵。康国北，傍阿得<br /><br />&nbsp;&nbsp;&nbsp;&nbsp;水，则有诃A、曷截、拨忽、比干、具海、曷北悉、何嵯苏、拔也末、谒达等，<br /><br />&nbsp;&nbsp;&nbsp;&nbsp;有三万许兵。得嶷海东西，有苏路羯、三素咽、篾促、萨忽等诸姓，八千余。拂<br /><br />&nbsp;&nbsp;&nbsp;&nbsp;H东，则有恩屈、阿兰、北褥、九离、伏旎璧龋近二万人。北海南，则都波等。<br /><br />&nbsp;&nbsp;&nbsp;&nbsp;虽姓氏各别，总谓为铁勒。并无君长，分属东西两突厥。居无恒所，随水草流移。<br /><br />&nbsp;&nbsp;&nbsp;&nbsp;人性凶忍，善于骑射，贪婪尤甚，以寇抄为生。近西边者，颇为艺植，多牛而少<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;自突厥有国，东西征讨，皆资其用，以制北荒。开皇末，晋王广北征，纳启<br /><br />&nbsp;&nbsp;&nbsp;&nbsp;人，破步迦可汗，铁勒于是分散。大业元年，突厥处罗可汗击铁勒诸部，厚税敛<br /><br />&nbsp;&nbsp;&nbsp;&nbsp;其物，又猜忌薛延陀等，恐为变，遂集其魁帅数百人，尽诛之。由是一时反叛，<br /><br />&nbsp;&nbsp;&nbsp;&nbsp;拒处罗。遂立俟利发、俟斤契弊歌楞为易勿真莫何可汗，居贪汗山；复立薛延陀<br /><br />&nbsp;&nbsp;&nbsp;&nbsp;内俟斤子也A为小可汗。处罗既败，莫何可汗始大。莫何勇毅绝伦，甚得众心，<br /><br />&nbsp;&nbsp;&nbsp;&nbsp;为邻国所惮，伊吾、高昌、焉耆诸国悉附之。<br /><br />&nbsp;&nbsp;&nbsp;&nbsp;其俗大抵与突厥同。唯丈夫婚毕，便就妻家，待产乳男女，然后归舍；死者<br /><br />&nbsp;&nbsp;&nbsp;&nbsp;埋殡之：此其异也。大业三年，遣使贡方物，自是不绝云。<br /><br />&nbsp;&nbsp;&nbsp;&nbsp;论曰：四夷之为中国患也，久矣，北狄尤甚焉。种落实繁，迭雄边塞，年代<br /><br />&nbsp;&nbsp;&nbsp;&nbsp;遐邈，非一时也。五帝之世，则有獯鬻焉；其在三代，则猃狁焉；逮乎两汉，则<br /><br />&nbsp;&nbsp;&nbsp;&nbsp;匈奴焉；当涂、典午，则乌丸、鲜卑焉；后魏及周，则蠕蠕、突厥。此其酋豪相<br /><br />&nbsp;&nbsp;&nbsp;&nbsp;继，互为君长者也。皆以畜牧为业，侵抄为资，倏来忽往，云飞鸟集。智谋之士，<br /><br />&nbsp;&nbsp;&nbsp;&nbsp;议和亲于庙堂之上；折冲之臣，论奋击于塞垣之下。然事无恒规，权无定势，亲<br /><br />&nbsp;&nbsp;&nbsp;&nbsp;疏因其强弱，服叛在其盛衰，衰则款塞顿颡，盛则率兵寇掠。屈伸异态。强弱相<br /><br />&nbsp;&nbsp;&nbsp;&nbsp;反。正朔所不及，冠带所不加。唯利是视，不顾盟誓，至于莫相救护，骄黠凭陵。<br /><br />&nbsp;&nbsp;&nbsp;&nbsp;和亲结约之谋，行师用兵之事，前史论之备矣，故不详而究焉。<br /><br />&nbsp;&nbsp;&nbsp;&nbsp;及蠕蠕衰微，突厥始大，至于木杆，遂雄朔野。东极东胡旧境，西尽乌孙之<br /><br />&nbsp;&nbsp;&nbsp;&nbsp;地，弯弓数十万，列处于代阴，南向以临周、齐。二国莫之能抗，争请盟好，求<br /><br />&nbsp;&nbsp;&nbsp;&nbsp;结和亲。乃与周合从，终亡齐国。隋文迁鼎，厥徒孔炽，负其众力，将蹈秦郊。<br /><br />&nbsp;&nbsp;&nbsp;&nbsp;内自相图，遂以乖乱，达头可汗远遁，启人愿保塞下。于是推亡固存，返其旧地，<br /><br />&nbsp;&nbsp;&nbsp;&nbsp;追讨余烬，部众遂强，卒于仁寿，不侵不叛。暨乎始毕，未亏臣礼。炀帝抚之非<br /><br />&nbsp;&nbsp;&nbsp;&nbsp;道，始有雁门之围，俄属群盗并与，于此浸以雄盛。豪杰虽建名号，莫不请好息<br /><br />&nbsp;&nbsp;&nbsp;&nbsp;人。于是分置官司，总统中国，子女玉帛，相继于道，使者之车，往来结辙。自<br /><br />&nbsp;&nbsp;&nbsp;&nbsp;古蕃夷骄c，未有若斯之甚也。<br /><br />&nbsp;&nbsp;&nbsp;&nbsp;及圣哲应期，扫除氛。暗于时变，犹怀抵拒，率其群丑，屡隳亭鄣，残败<br /><br />&nbsp;&nbsp;&nbsp;&nbsp;我云、代，摇荡我太原，肆掠于泾阳，饮马于渭I。太宗文皇帝奇谋内运，神机<br /><br />&nbsp;&nbsp;&nbsp;&nbsp;密动，遂使百世不羁之虏，一举而灭。瀚海龙庭之地，尽为九州；幽都穷发之乡，<br /><br />&nbsp;&nbsp;&nbsp;&nbsp;隶于编户。实帝皇所不及，书契所未闻。由此言之，虽天道有盛衰，亦人事之工<br /><br />&nbsp;&nbsp;&nbsp;&nbsp;拙也。加以为而弗恃，有而弗居，类天地之含容，同阴阳之化育，斯乃大道之行<br /><br />&nbsp;&nbsp;&nbsp;&nbsp;也，固无得而称焉。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1850);">加入书签</a><a
                        href="1849.html">上一页</a>&larr;<a href="index.html">返回列表</a>&rarr;<a
                            href="1851.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1849.html"; var next_page = "1851.html"; var index_page = "index.html"; var sortid = "9"; var article_id = "29"; var chapter_id = "1850"; var articlename = "北史"; var chaptername = " 卷九十九 列传第八十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>