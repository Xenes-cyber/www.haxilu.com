<!DOCTYPE html>
<html>
<head>
<meta charset="gbk" />
<title>北史- 卷二十三 列传第十一-在线阅读-哈西文学网</title>
<meta name="keywords" content="李延寿，北史， 卷二十三 列传第十一全文， 卷二十三 列传第十一在线阅读 哈西文学网" />
<meta name="description" content="哈西文学网提供李延寿的北史  卷二十三 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1747.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1747.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 列传第十一</h1>
            <div class="link xb">
                <a href="1745.html">上一页</a>&larr;<a href="index.html">返回列表</a>&rarr;<a
                    href="1749.html">下一页</a></div>			
            <div id="BookText">&nbsp;&nbsp;&nbsp;&nbsp;○于栗（孙劲六世孙谨谨子子仲文弟翼翼子玺<br /><br />&nbsp;&nbsp;&nbsp;&nbsp;翼弟义宣敏）<br /><br />&nbsp;&nbsp;&nbsp;&nbsp;于栗，代人也。少习武艺，材力过人，能左右驰射。登国中，拜冠军将军，<br /><br />&nbsp;&nbsp;&nbsp;&nbsp;假新安子。与宁朔将军公孙兰，潜自太原，从韩信故道，开井陉关路，袭慕容宝<br /><br />&nbsp;&nbsp;&nbsp;&nbsp;于中山。道武后至，见道路修理，大悦，即赐其名马。及赵魏平，帝置酒高会，<br /><br />&nbsp;&nbsp;&nbsp;&nbsp;谓栗曰：“卿，吾之黥、彭也！”进假新安公。道武田于白登山，见熊将数子，<br /><br />&nbsp;&nbsp;&nbsp;&nbsp;顾栗曰：“能搏之乎？”对曰：“若搏之不胜，岂不虚毙一壮士！自可驱致御<br /><br />&nbsp;&nbsp;&nbsp;&nbsp;前，坐而制之。”寻皆禽获，帝顾而谢之。<br /><br />&nbsp;&nbsp;&nbsp;&nbsp;后为河内镇将。刘裕之伐姚泓，栗虑北侵扰，筑垒河上。裕惮之，遗栗<br /><br />&nbsp;&nbsp;&nbsp;&nbsp;书，假道西上。题书曰：“黑槊公麾下”。栗以状表闻，明元因之授栗黑槊<br /><br />&nbsp;&nbsp;&nbsp;&nbsp;将军。栗好持黑槊，裕望而异之，故有其号。迁豫州刺史，进爵新安侯。洛阳<br /><br />&nbsp;&nbsp;&nbsp;&nbsp;虽历代所都，实为边界，栗劳来安集，甚得百姓心。明元南幸盟津，谓栗曰：<br /><br />&nbsp;&nbsp;&nbsp;&nbsp;“河可桥乎？”栗曰：“杜预造桥，遗事可想。”乃编大船，构桥于野坂。六<br /><br />&nbsp;&nbsp;&nbsp;&nbsp;军既济，帝深叹美之。<br /><br />&nbsp;&nbsp;&nbsp;&nbsp;太武之征赫连昌，敕栗与宋兵将军周几袭陕城，长驱至三辅。进爵为公。<br /><br />&nbsp;&nbsp;&nbsp;&nbsp;累迁外都大官，平刑折狱，甚有声称。卒，赠太尉。栗自少总戎，迄于白首，<br /><br />&nbsp;&nbsp;&nbsp;&nbsp;临事善断，所向无前。加以谦虚下士，刑罚不滥，太武甚悼惜之。<br /><br />&nbsp;&nbsp;&nbsp;&nbsp;子洛拔，有姿容，善应对。拜侍御中散。太武甚加爱宠，因赐名焉。转监御<br /><br />&nbsp;&nbsp;&nbsp;&nbsp;曹令。景穆在东宫，厚加礼遇。洛拔恒畏避屏退，不敢逆自结纳。顷之，袭爵。<br /><br />&nbsp;&nbsp;&nbsp;&nbsp;后为侍中、尚书令，百僚惮之。卒官。洛拔有六子。<br /><br />&nbsp;&nbsp;&nbsp;&nbsp;长子烈，善射，少言，有不可犯之色。少拜羽林中郎，累迁侍中、殿中尚书。<br /><br />&nbsp;&nbsp;&nbsp;&nbsp;于时孝文幼冲，文明太后称制。烈与元丕、陆睿、李冲等各赐金策，许以有罪不<br /><br />&nbsp;&nbsp;&nbsp;&nbsp;死。进爵洛阳侯，转卫尉卿。及迁都洛阳，人情恋本，多有异议。帝以问烈。曰：<br /><br />&nbsp;&nbsp;&nbsp;&nbsp;“陛下圣略深远，非愚管所测。若隐心而言，乐迁之与恋旧，中半耳。”帝曰：<br /><br />&nbsp;&nbsp;&nbsp;&nbsp;“卿不唱异同，朕深感不言之益。”敕镇代，留台庶政，一相参委。车驾幸代，<br /><br />&nbsp;&nbsp;&nbsp;&nbsp;执烈手曰：“宗庙至重，翼卫不轻。卿当祗奉灵驾，时迁洛邑。”烈与高阳王雍<br /><br />&nbsp;&nbsp;&nbsp;&nbsp;奉神主于洛阳，迁光禄卿。<br /><br />&nbsp;&nbsp;&nbsp;&nbsp;十九年，大选百僚，烈子登引例求进。烈表引己素无教训，请乞黜落。帝曰：<br /><br />&nbsp;&nbsp;&nbsp;&nbsp;“此乃有识之言，不谓烈能辨此！”乃引见登，诏曰：“朕今创礼新邑，明扬天<br /><br />&nbsp;&nbsp;&nbsp;&nbsp;下，卿父乃行谦让之表，而有直士之风，故进卿为太子翊军校尉。”又加烈散骑<br /><br />&nbsp;&nbsp;&nbsp;&nbsp;常侍，封聊城县子。<br /><br />&nbsp;&nbsp;&nbsp;&nbsp;及穆泰、陆睿谋反旧京，帝幸代，泰等伏法。赐烈及李冲玺书，述叙金策之<br /><br />&nbsp;&nbsp;&nbsp;&nbsp;意。时代乡旧族，同恶者多，唯烈一宗，无所染豫。帝益器重之。叹曰：“元俨<br /><br />&nbsp;&nbsp;&nbsp;&nbsp;决断威恩，深自不恶，然尽忠猛决，不如烈也。尔日烈在代都，必即斩其五三元<br /><br />&nbsp;&nbsp;&nbsp;&nbsp;首。烈之节概，不谢金日。”诏除领军将军。以本官从征荆沔，加鼓吹一部。<br /><br />&nbsp;&nbsp;&nbsp;&nbsp;二十三年，齐将陈显达入寇马圈，帝舆疾讨之。执烈手，以京邑为托。帝崩<br /><br />&nbsp;&nbsp;&nbsp;&nbsp;于行宫，彭城王勰秘讳而返。称诏召宣武会驾鲁阳。以烈留守之重，密报凶问。<br /><br />&nbsp;&nbsp;&nbsp;&nbsp;烈处分行留，神守无变。<br /><br />&nbsp;&nbsp;&nbsp;&nbsp;宣武即位，宠任如前。咸阳王禧为宰辅，权重当时。曾遣家僮传言于烈，求<br /><br />&nbsp;&nbsp;&nbsp;&nbsp;旧羽林武贲执仗出入。烈不许。禧遣谓烈曰：“我是天子儿，天子叔，元辅之命，<br /><br />&nbsp;&nbsp;&nbsp;&nbsp;与诏何异？”烈厉色答曰：“向亦不道王非天子儿、叔。若是诏，应遣官人所由。<br /><br />&nbsp;&nbsp;&nbsp;&nbsp;若遣私奴索官家羽林，烈头可得，羽林不可得也！”禧恶烈刚直，出之为恒州刺<br /><br />&nbsp;&nbsp;&nbsp;&nbsp;史。烈不愿藩授，谓彭城王勰曰：“殿下忘先帝南阳之诏乎？而逼老夫乃至于此！”<br /><br />&nbsp;&nbsp;&nbsp;&nbsp;遂以疾辞。<br /><br />&nbsp;&nbsp;&nbsp;&nbsp;宣武以禧等专擅，潜谋废之。景明二年正月，j祭，三公致斋于庙。帝夜<br /><br />&nbsp;&nbsp;&nbsp;&nbsp;召烈子忠谓曰：“卿父明可早入。”及明，烈至。诏曰：“诸父慢怠，今欲使卿<br /><br />&nbsp;&nbsp;&nbsp;&nbsp;以兵召之，卿其行乎？”烈曰：“老臣历奉累朝，颇以干勇赐识。今日之事，所<br /><br />&nbsp;&nbsp;&nbsp;&nbsp;不敢辞。”乃将直阁以下六十余人，宣旨召咸阳王禧、彭城王勰、北海王详，卫<br /><br />&nbsp;&nbsp;&nbsp;&nbsp;送至帝前。诸公各稽首归政。以烈为领军，进爵为侯，自是长直禁中，机密大事<br /><br />&nbsp;&nbsp;&nbsp;&nbsp;皆所参焉。<br /><br />&nbsp;&nbsp;&nbsp;&nbsp;咸阳王禧之谋反，宣武从禽于野。左右分散，仓卒之际，莫知其计。乃敕烈<br /><br />&nbsp;&nbsp;&nbsp;&nbsp;子忠驰觇虚实。烈时留守，已处分有备。因忠奏曰：“臣虽朽迈，心力犹可。禧<br /><br />&nbsp;&nbsp;&nbsp;&nbsp;等猖狂，不足为虑。愿缓跸徐还，以安物望。”帝甚以为慰。车驾还宫，禧已逃，<br /><br />&nbsp;&nbsp;&nbsp;&nbsp;诏烈追执之。<br /><br />&nbsp;&nbsp;&nbsp;&nbsp;顺后既立，以世父之重，弥见优礼。及卒，宣武举哀于朝堂，给东园第一秘<br /><br />&nbsp;&nbsp;&nbsp;&nbsp;器，赠太尉，封钜鹿郡公。子祚袭。<br /><br />&nbsp;&nbsp;&nbsp;&nbsp;祚弟忠，字思贤，本字千年。弱冠，拜侍御中散。文明太后临朝，刑政颇峻，<br /><br />&nbsp;&nbsp;&nbsp;&nbsp;侍臣左右，多以微谴得罪。忠朴直少言，终无过误。太和中，授武骑侍郎，因赐<br /><br />&nbsp;&nbsp;&nbsp;&nbsp;名登。累迁左中郎将，领直寝。元禧之乱，车驾在外，变起仓卒。忠曰：“臣父<br /><br />&nbsp;&nbsp;&nbsp;&nbsp;为领军，计必无所虑。”帝遣忠驰观之，烈严备，果如所量。忠还，宣武抚其背<br /><br />&nbsp;&nbsp;&nbsp;&nbsp;曰：“卿差强人意。先帝赐卿名登，诚为美称。朕嘉卿忠款，今改名忠，既表贞<br /><br />&nbsp;&nbsp;&nbsp;&nbsp;固之诚，亦以名实相副也。”以父忧去职。徙为司空长史。<br /><br />&nbsp;&nbsp;&nbsp;&nbsp;时太傅、录尚书、北海王详亲尊权重，将作大匠王遇多随详所欲而给之。忠<br /><br />&nbsp;&nbsp;&nbsp;&nbsp;于详前谓遇曰：“殿下国之周公，阿衡王室，何至阿谀附势，损公惠私也？”遇<br /><br />&nbsp;&nbsp;&nbsp;&nbsp;既不宁，详亦惭谢。以平元禧功，封魏郡公。及迁散骑常侍、兼武卫将军，每以<br /><br />&nbsp;&nbsp;&nbsp;&nbsp;鲠气正辞，为北海所忿。面责忠曰：“我忧在前见尔死，不忧尔见我死时也。”<br /><br />&nbsp;&nbsp;&nbsp;&nbsp;忠曰：“人生自有定分，若应死王手，避亦不免；不尔，王不能杀。”详因忠表<br /><br />&nbsp;&nbsp;&nbsp;&nbsp;让之际，密劝帝以忠为列卿，于是诏停其封，优进太府卿。<br /><br />&nbsp;&nbsp;&nbsp;&nbsp;正始二年，诏忠以本官使持节、兼侍中，为西道大使。刺史、镇将赃罪显暴<br /><br />&nbsp;&nbsp;&nbsp;&nbsp;者，以状闻。守令以下，便行决断。与尚书李崇分使二道。忠劾并州刺史高聪赃<br /><br />&nbsp;&nbsp;&nbsp;&nbsp;罪二百余条，论以大辟。除华州刺史。遭继母忧，不行。服阕，再迁卫尉卿、河<br /><br />&nbsp;&nbsp;&nbsp;&nbsp;南邑中正。忠与吏部尚书元晖、度支尚书元匡、河南尹元苌等推定代方姓族。高<br /><br />&nbsp;&nbsp;&nbsp;&nbsp;肇忌其为人，乃言于宣武，称中山要镇，作捍须才，乃出忠为定州刺史。既而帝<br /><br />&nbsp;&nbsp;&nbsp;&nbsp;悔，复授卫尉卿、领左卫将军、恒州大中正，密遣使诣忠，慰勉之。延昌初，除<br /><br />&nbsp;&nbsp;&nbsp;&nbsp;都官尚书，领左卫、中正如故。又加散骑常侍。尝因侍宴，赐之剑杖，举酒属忠<br /><br />&nbsp;&nbsp;&nbsp;&nbsp;曰：“卿世执贞节，故恒以禁卫相委。昔以卿行忠，赐名曰忠。今以卿才堪御侮，<br /><br />&nbsp;&nbsp;&nbsp;&nbsp;以所御剑杖相锡。循名取义，意在不轻，出入恒以自防也。”迁侍中、领军将军。<br /><br />&nbsp;&nbsp;&nbsp;&nbsp;忠辞无学识，宣武曰：“学识有文章者不少，但心直不如卿。欲使卿劬劳于下，<br /><br />&nbsp;&nbsp;&nbsp;&nbsp;我当无忧于上。”<br /><br />&nbsp;&nbsp;&nbsp;&nbsp;及帝崩夜，忠与侍中崔光遣右卫将军侯刚迎明帝于东宫而即位。忠与门下议，<br /><br />&nbsp;&nbsp;&nbsp;&nbsp;以帝冲年，未亲机政，太尉高阳王雍属尊望重，宜入居西柏堂，省决庶政；任城<br /><br />&nbsp;&nbsp;&nbsp;&nbsp;王澄明德茂亲，可为尚书令，总摄百揆。奏中官，请即敕授。御史中尉王显欲逞<br /><br />&nbsp;&nbsp;&nbsp;&nbsp;奸计，与中常侍、给事中孙莲等厉色不听，寝门下之奏。孙莲等密欲矫太后令，<br /><br />&nbsp;&nbsp;&nbsp;&nbsp;以高肇录尚书事，显与高猛为侍中。忠即殿中收显杀之。<br /><br />&nbsp;&nbsp;&nbsp;&nbsp;忠既居门下，又总禁卫，遂执朝政，权倾一时。初，太和中，军国多事，孝<br /><br />&nbsp;&nbsp;&nbsp;&nbsp;文以用不足，百官禄四分减一。忠既擅朝，欲以惠泽自固，乃悉复所减之禄，职<br /><br />&nbsp;&nbsp;&nbsp;&nbsp;人进位一级。旧制：百姓绢布一匹之外，各输绵麻八两。忠悉以与之。乃白高阳<br /><br />&nbsp;&nbsp;&nbsp;&nbsp;王雍，自云宣武本许优转。雍惮忠威权，便顺意加忠车骑大将军。忠自谓新故之<br /><br />&nbsp;&nbsp;&nbsp;&nbsp;际，有安社稷功，讽百僚令加己赏。太尉雍、清河王怿、广平王怀难违其意，封<br /><br />&nbsp;&nbsp;&nbsp;&nbsp;忠常山郡公。忠又难于独受，乃讽朝廷，同在门下者加封邑。尚书左仆射郭祚、<br /><br />&nbsp;&nbsp;&nbsp;&nbsp;尚书裴植以忠权势日盛，劝雍出忠。忠闻之，逼有司诬奏其罪。祚有师傅旧恩，<br /><br />&nbsp;&nbsp;&nbsp;&nbsp;植拥地入国，忠并矫诏杀之。朝野愤忿，无不切齿。王公以下，畏之累迹。又欲<br /><br />&nbsp;&nbsp;&nbsp;&nbsp;杀高阳王雍，侍中崔光固执乃止，遂免雍太尉，以王还第。自此诏命生杀，皆出<br /><br />&nbsp;&nbsp;&nbsp;&nbsp;于忠。既尊灵太后为皇太后，居崇训宫，忠为仪同三司、尚书令、崇训卫尉，侍<br /><br />&nbsp;&nbsp;&nbsp;&nbsp;中、领军如故。<br /><br />&nbsp;&nbsp;&nbsp;&nbsp;灵太后临朝，解忠侍中、领军、崇训卫尉，止为仪同、尚书令、侍中。忠为<br /><br />&nbsp;&nbsp;&nbsp;&nbsp;令旬余，灵太后引门下侍官，问忠在端右声听。咸曰不称厥任，乃出为冀州刺史。<br /><br />&nbsp;&nbsp;&nbsp;&nbsp;太傅清河王等奏：“忠擅杀枢纳，辄废宰辅，朝野骇心，远近怪愕。功过相除，<br /><br />&nbsp;&nbsp;&nbsp;&nbsp;悉不合赏，请悉追夺。”灵太后从之。<br /><br />&nbsp;&nbsp;&nbsp;&nbsp;熙平元年，御史中尉元匡奏：“忠以鸿勋盛德，受遇累朝，幸国大灾，专擅<br /><br />&nbsp;&nbsp;&nbsp;&nbsp;朝命，无人臣之心。裴、郭受冤于既往，宰辅黜辱于明世。又自矫旨为仪同三司、<br /><br />&nbsp;&nbsp;&nbsp;&nbsp;尚书令、领崇训卫尉。原其此意，便欲无上自处。既事在恩后，宜加显戮。请遣<br /><br />&nbsp;&nbsp;&nbsp;&nbsp;御史一人、令史二人，就州行决。”灵太后令，以忠事经肆眚，遂不追罪。又诏<br /><br />&nbsp;&nbsp;&nbsp;&nbsp;以忠历任禁要，诚节皎然，赐爵灵寿县公。<br /><br />&nbsp;&nbsp;&nbsp;&nbsp;初，宣武崩后，高太后将害灵太后。刘腾以告侯刚，刚以告忠。忠请计于崔<br /><br />&nbsp;&nbsp;&nbsp;&nbsp;光。光曰：“宜置胡嫔于别所，严兵守卫。”忠从之，具以此意启灵太后，太后<br /><br />&nbsp;&nbsp;&nbsp;&nbsp;意乃安。故太后深德腾等四人，并有宠授。<br /><br />&nbsp;&nbsp;&nbsp;&nbsp;忠以毁之者多，惧不免祸，愿还京，欲自营救。灵太后不许。二年四月，除<br /><br />&nbsp;&nbsp;&nbsp;&nbsp;尚书右仆射，加侍中，将军如故。<br /><br />&nbsp;&nbsp;&nbsp;&nbsp;神龟元年三月，复仪同三司。疾，未拜。见裴、郭为祟，自知必死，先表养<br /><br />&nbsp;&nbsp;&nbsp;&nbsp;亡弟第二子司徒掾永超为子，乞以为嫡。灵太后许之。薨，赠司空。有司奏太常<br /><br />&nbsp;&nbsp;&nbsp;&nbsp;少卿元端议：“案谥法，刚强理直曰武，怙威肆行曰丑，宜谥武丑公。”太<br /><br />&nbsp;&nbsp;&nbsp;&nbsp;常卿元修义议：“忠尽心奉上，翦除凶逆。依谥法，除伪宁直曰武，夙夜恭事曰<br /><br />&nbsp;&nbsp;&nbsp;&nbsp;敬，宜谥武敬公。”二卿不同。灵太后令依正卿议。<br /><br />&nbsp;&nbsp;&nbsp;&nbsp;忠性多阻忌，不交胜己，唯与直阁将军章初环、千牛备身杨保元为断金之交。<br /><br />&nbsp;&nbsp;&nbsp;&nbsp;李世哲求宠于忠，私以金帛货初环、保元，二人谈之，遂被赏爱，引为腹心。忠<br /><br />&nbsp;&nbsp;&nbsp;&nbsp;擅权昧进为崇训之由，皆世哲计也。<br /><br />&nbsp;&nbsp;&nbsp;&nbsp;忠弟景，字百年。忠薨后，为武卫将军。谋废元叉，叉黜为怀荒镇将。及蠕<br /><br />&nbsp;&nbsp;&nbsp;&nbsp;蠕主阿那瑰叛，镇人请粮，景不给。镇人遂执缚景及其妻，拘守别室，皆去其衣<br /><br />&nbsp;&nbsp;&nbsp;&nbsp;服，令景著皮裘，妻著故绛旗袄，毁辱如此。月余，乃杀之。<br /><br />&nbsp;&nbsp;&nbsp;&nbsp;烈弟果，严毅直亮，有父兄风。历朔、华、并、恒四州刺史，赐爵武城子。<br /><br />&nbsp;&nbsp;&nbsp;&nbsp;果弟劲。劲字钟葵，颇有武略，位沃野镇将，赐爵富昌子。宣武纳其女为后，<br /><br />&nbsp;&nbsp;&nbsp;&nbsp;封劲太原郡公，妻刘氏为章武郡君。后为征北将军、定州刺史。卒，赠司空，谥<br /><br />&nbsp;&nbsp;&nbsp;&nbsp;曰恭庄公。自栗至劲，累世贵盛，一皇后，四赠公，三领军，二尚书令，三开<br /><br />&nbsp;&nbsp;&nbsp;&nbsp;国公。劲虽以后父，但以顺后早崩，竟不居公辅。<br /><br />&nbsp;&nbsp;&nbsp;&nbsp;子晖，字宣明，后母弟也。少有气干。袭爵，位汾州刺史。晖善事人，为尔<br /><br />&nbsp;&nbsp;&nbsp;&nbsp;朱荣所亲，以女妻其子长儒。历侍中、河南尹。后兼尚书仆射、东南道行台，与<br /><br />&nbsp;&nbsp;&nbsp;&nbsp;齐神武讨平羊侃于兖州。元颢入洛，害之。<br /><br />&nbsp;&nbsp;&nbsp;&nbsp;劲弟天恩，位内行长、辽西太守。赠平东将军、燕州刺史。天恩子仁生，位<br /><br />&nbsp;&nbsp;&nbsp;&nbsp;太中大夫。仁生子安定，平原郡太守、高平郡都将。安定子子提，陇西郡守、茂<br /><br />&nbsp;&nbsp;&nbsp;&nbsp;平县伯。周保定二年，以子谨著勋，追赠太保、建平郡公。<br /><br />&nbsp;&nbsp;&nbsp;&nbsp;谨字思敬，小名巨引。沈深有识量，略窥经史，尤好《孙子》兵书。屏居未<br /><br />&nbsp;&nbsp;&nbsp;&nbsp;有仕进志。或有劝之者，谨曰：“州郡之职，昔人所鄙，台鼎之位，须待时来。”<br /><br />&nbsp;&nbsp;&nbsp;&nbsp;太宰元天穆见之，叹曰：“王佐材也。”及破六韩拔陵首乱北境，引蠕蠕为授，<br /><br />&nbsp;&nbsp;&nbsp;&nbsp;大行台元纂讨之。夙闻谨名，辟为铠曹参军事，从军北伐。蠕蠕逃出塞，纂令谨<br /><br />&nbsp;&nbsp;&nbsp;&nbsp;追之，前后十七战，尽降其众。后率轻骑出塞觇贼，属铁勒数千骑奄至。谨以众<br /><br />&nbsp;&nbsp;&nbsp;&nbsp;寡不敌，乃散其骑，使匿丛薄间。又遣人升山指麾，若分部军众。贼望见，虽疑<br /><br />&nbsp;&nbsp;&nbsp;&nbsp;有伏，恃众不以为虑，乃进逼谨。以常乘骏马一紫一m，贼先所识，乃使二人各<br /><br />&nbsp;&nbsp;&nbsp;&nbsp;乘一马，突阵而出。贼以为谨，争逐之。乃率余军击其追骑。贼走，因得入塞。<br /><br />&nbsp;&nbsp;&nbsp;&nbsp;正光四年，行台、广阳王元深北伐，引谨为长流参军。特相礼接，使其世子<br /><br />&nbsp;&nbsp;&nbsp;&nbsp;佛u拜焉。遂与广阳破贼主斛律野谷禄等。谨请驰往喻之。谨兼解诸国语，乃单<br /><br />&nbsp;&nbsp;&nbsp;&nbsp;骑入贼，示以恩信，于是西部铁勒酋长也列河等三万余户并款附，相率南迁。广<br /><br />&nbsp;&nbsp;&nbsp;&nbsp;阳与谨至析郭岭迎接之。谨曰：“拔陵兵众不少，闻也列河等款附，必来要击。<br /><br />&nbsp;&nbsp;&nbsp;&nbsp;彼若先据险，则难与争锋。今以也烈河等铒之，当竞来抄掠，然后设伏而待，必<br /><br />&nbsp;&nbsp;&nbsp;&nbsp;指掌破之。”广阳然其计。拔陵果来要击，破也列河于岭上，部众皆没。谨伏兵<br /><br />&nbsp;&nbsp;&nbsp;&nbsp;发，贼大败，悉破收也列河之众。<br /><br />&nbsp;&nbsp;&nbsp;&nbsp;孝昌元年，又随广阳王征鲜于修礼。军次白斗牛逻。会章武王为修礼所害，<br /><br />&nbsp;&nbsp;&nbsp;&nbsp;遂停军中山。侍中元晏宣言于灵太后曰：“广阳盘桓不进，坐图非望。又有于谨<br /><br />&nbsp;&nbsp;&nbsp;&nbsp;者，智略过人，为其谋主，恐非陛下纯臣。”灵太后诏于尚书省门外立榜，募获<br /><br />&nbsp;&nbsp;&nbsp;&nbsp;谨者，许以重赏。谨闻之，请诣阙披露腹心，广阳许之。谨遂到榜下，曰：“吾<br /><br />&nbsp;&nbsp;&nbsp;&nbsp;知此人。”众共诘之，谨曰；“我即是也。”有司以闻。灵后见之，大怒。谨备<br /><br />&nbsp;&nbsp;&nbsp;&nbsp;述广阳忠款，兼陈停军之状。灵后遂舍之。后从尔朱天光与齐神武战于韩陵山，<br /><br />&nbsp;&nbsp;&nbsp;&nbsp;天光败，谨遂入关。<br /><br />&nbsp;&nbsp;&nbsp;&nbsp;周文帝临夏州，以谨为防城大都督，兼夏州长史。及贺拔岳被害，周文赴平<br /><br />&nbsp;&nbsp;&nbsp;&nbsp;凉。谨言于周文曰：“关中秦汉旧都，古称天府。今若据其要害，招集英雄，足<br /><br />&nbsp;&nbsp;&nbsp;&nbsp;观时变。且天子在洛，逼迫群凶。请都关右，然后挟天子而令诸侯，千载一时也。”<br /><br />&nbsp;&nbsp;&nbsp;&nbsp;周文大悦。会有敕追谨为关内大都督，谨因进都关中策。魏帝西迁，仍从周文征<br /><br />&nbsp;&nbsp;&nbsp;&nbsp;潼关，破回洛城，授北雍州刺史，进爵蓝田县公。大统三年，大军东伐，为前锋，<br /><br />&nbsp;&nbsp;&nbsp;&nbsp;进拔弘农，禽东魏陕州刺史李徽伯。神武至沙苑，谨力战，进爵常山郡公。又从<br /><br />&nbsp;&nbsp;&nbsp;&nbsp;战河桥，拜大丞相府长史，兼大行台尚书。再迁太子太保。芒山之战，大军不利，<br /><br />&nbsp;&nbsp;&nbsp;&nbsp;谨率麾下伪降，立于路左。神武乘胜逐北，不以为虞。谨自后击之，敌人大骇。<br /><br />&nbsp;&nbsp;&nbsp;&nbsp;独孤信又收兵于后奋击，神武军乱，以此大军得全。十二年，拜尚书左仆射，领<br /><br />&nbsp;&nbsp;&nbsp;&nbsp;司农卿。及侯景款附，请兵为援，谨谏以为景情难测，周文不听。寻兼大行台尚<br /><br />&nbsp;&nbsp;&nbsp;&nbsp;书、大丞相长史，率兵镇潼关，加授华州刺史，赐鬯一卣，瓒副焉。俄拜司<br /><br />&nbsp;&nbsp;&nbsp;&nbsp;空。恭帝元年，除雍州刺史。<br /><br />&nbsp;&nbsp;&nbsp;&nbsp;初，梁元帝于江陵嗣位，密与齐交通，将谋侵轶。其兄子岳阳王时为雍州<br /><br />&nbsp;&nbsp;&nbsp;&nbsp;刺史，以梁元帝杀其兄誉，逐结隙，据襄阳来附。乃命谨出讨。周文饯于青泥谷。<br /><br />&nbsp;&nbsp;&nbsp;&nbsp;长孙俭曰：“为萧绎计将如何？”谨曰：“曜兵汉沔，席卷度江，直据丹阳，是<br /><br />&nbsp;&nbsp;&nbsp;&nbsp;其上策。移郭内居人，退保子城，以待援至，是其中策。若难于移动，据守罗郭，<br /><br />&nbsp;&nbsp;&nbsp;&nbsp;是其下策。”俭曰：“裁绎出何策？”谨曰：“必用下。”俭曰：“何也？”对<br /><br />&nbsp;&nbsp;&nbsp;&nbsp;曰：“萧氏保据江南，绵历数纪。属中原有故，未遑外略。又以我有齐氏之患，<br /><br />&nbsp;&nbsp;&nbsp;&nbsp;必谓力不能分。且绎懦而无谋，多疑少断。愚人难与虑始，皆恋邑居，既恶迁移，<br /><br />&nbsp;&nbsp;&nbsp;&nbsp;当保罗郭。所以用下策。”谨令中山公护及大将军杨忠等先据江津，断其走路。<br /><br />&nbsp;&nbsp;&nbsp;&nbsp;梁人竖木栅于外城，广轮六十里。寻而谨至，悉众围之。旬有六日，外城遂陷，<br /><br />&nbsp;&nbsp;&nbsp;&nbsp;梁主退保子城。翌日，率其太子以下，面缚出降。寻杀之。虏其男女十余万人，<br /><br />&nbsp;&nbsp;&nbsp;&nbsp;收其府库珍宝。得宋浑天仪、梁日晷、铜表、魏相风乌、铜蟠螭趺、大玉径西尺<br /><br />&nbsp;&nbsp;&nbsp;&nbsp;围七尺及诸舆辇法物以献，军无私焉。立萧为梁主，振旅而旋。周文亲至其第，<br /><br />&nbsp;&nbsp;&nbsp;&nbsp;宴语极欢。赏谨奴婢一千口。及梁宝物，并金石丝竹乐一部，别封新野郡公。谨<br /><br />&nbsp;&nbsp;&nbsp;&nbsp;固辞，不许。又令司乐作《常山公平梁歌》十首，使工人歌之。<br /><br />&nbsp;&nbsp;&nbsp;&nbsp;谨自以久当权重，功名既立，愿保优闲，乃上先所乘骏马及所著铠甲等。周<br /><br />&nbsp;&nbsp;&nbsp;&nbsp;文识其意，曰：“今巨猾未平，公岂得便尔独善？”遂不受。六官建，拜大司寇。<br /><br />&nbsp;&nbsp;&nbsp;&nbsp;及周文崩，孝闵帝尚幼，中山公护虽受顾命而名位素下，群公各图执政。护<br /><br />&nbsp;&nbsp;&nbsp;&nbsp;深忧之，密访于谨。谨曰：“夙蒙丞相殊眷，今日必以死争之。若对众定策，公<br /><br />&nbsp;&nbsp;&nbsp;&nbsp;必不得让。”明日，群公会议。谨曰：“昔帝室倾危，丞相志存匡救。今上天降<br /><br />&nbsp;&nbsp;&nbsp;&nbsp;祸，奄弃百寮。嗣子虽幼，而中山公亲则犹子，兼受顾托，军国大事，理须归之。”<br /><br />&nbsp;&nbsp;&nbsp;&nbsp;辞色抗厉，众皆悚动。护曰：“此是家事，护何敢有辞！”谨既周文等夷，护每<br /><br />&nbsp;&nbsp;&nbsp;&nbsp;申礼敬。至是，谨乃起而言曰：“公若统理军国，谨等便有所依。”遂再拜。群<br /><br />&nbsp;&nbsp;&nbsp;&nbsp;公迫于谨，亦拜。众议始定。<br /><br />&nbsp;&nbsp;&nbsp;&nbsp;孝闵践阼，进封燕国公，邑万户，迁太傅、太宗伯，与李弼、侯莫陈崇等参<br /><br />&nbsp;&nbsp;&nbsp;&nbsp;议朝政。及贺兰祥讨吐谷浑，明帝令谨遥统其军，授以方略。<br /><br />&nbsp;&nbsp;&nbsp;&nbsp;保定二年，谨以年老，乞骸骨，优诏不许。<br /><br />&nbsp;&nbsp;&nbsp;&nbsp;三年，以谨为三老，固辞，又不许。赐延年杖。武帝幸太学以食之。三老入<br /><br />&nbsp;&nbsp;&nbsp;&nbsp;门，皇帝迎拜屏间，三老答拜。有司设三老席于中楹，南向。太师、晋公护升阶，<br /><br />&nbsp;&nbsp;&nbsp;&nbsp;设席施几。三老升席，南面冯几而坐，师道自居。大司冠、楚国公宁升阶，正舄。<br /><br />&nbsp;&nbsp;&nbsp;&nbsp;皇帝升，立于斧之前，西面。有司进馔，皇帝跪设酱豆，亲自袒割。三老食讫。<br /><br />&nbsp;&nbsp;&nbsp;&nbsp;皇帝又亲跪授爵以S。有司撤讫。皇帝北面立访道。三老乃起立于席。皇帝曰：<br /><br />&nbsp;&nbsp;&nbsp;&nbsp;“猥当天下重任，自惟不才，不知政术之要，公其诲之。”三老答曰：“木从绳<br /><br />&nbsp;&nbsp;&nbsp;&nbsp;则正，君从谏则圣。自古明王圣主，皆虚心纳谏，以知得失，天下乃安。惟陛下<br /><br />&nbsp;&nbsp;&nbsp;&nbsp;念之。”又曰：“为国之本，在乎忠信。古人去食去兵，信不可失。国家兴废，<br /><br />&nbsp;&nbsp;&nbsp;&nbsp;莫不由之，愿陛下守而勿失。”又曰：“为国之道，必须有法。法者，国之纲纪，<br /><br />&nbsp;&nbsp;&nbsp;&nbsp;不可不正。所正在于赏罚。若有功必赏，有罪必罚，则为善者日益，为恶者日止。<br /><br />&nbsp;&nbsp;&nbsp;&nbsp;若有功不赏，有罪不罚，则天下善恶不分，下人无所措其手足。”又曰：“言行<br /><br />&nbsp;&nbsp;&nbsp;&nbsp;者，立身之基，言出行随，诚愿陛下慎之。”三老言毕，皇帝再拜受之，三老答<br /><br />&nbsp;&nbsp;&nbsp;&nbsp;拜，礼成而出。<br /><br />&nbsp;&nbsp;&nbsp;&nbsp;及晋公护东伐，谨时有病。护以其宿将旧臣，犹请与同行，询访戎略。军还，<br /><br />&nbsp;&nbsp;&nbsp;&nbsp;赐钟磬一部。天和二年，又赐安车一乘。寻授雍州牧。三年，薨，年七十六。武<br /><br />&nbsp;&nbsp;&nbsp;&nbsp;帝亲临。诏谯王俭监护丧事，赐缯千段、粟梦千斛，赠本官，加使持节、太师、<br /><br />&nbsp;&nbsp;&nbsp;&nbsp;雍恒等二十州诸军事、雍州刺史，谥曰文。及葬，王公以下，咸送郊外。配享于<br /><br />&nbsp;&nbsp;&nbsp;&nbsp;文帝庙庭。<br /><br />&nbsp;&nbsp;&nbsp;&nbsp;谨有智谋，善于事上。名位虽重，愈存谦挹，每朝参往来，不过从两三骑而<br /><br />&nbsp;&nbsp;&nbsp;&nbsp;已。朝廷凡有军国之务，多与谨决。谨亦竭其智能，故功臣中特见委信，始终若<br /><br />&nbsp;&nbsp;&nbsp;&nbsp;一，人无间言。每诫诸子，务存静退。加以年齿遐长，礼遇隆重，子孙繁衍，皆<br /><br />&nbsp;&nbsp;&nbsp;&nbsp;至显达，当时莫比。子嗣。<br /><br />&nbsp;&nbsp;&nbsp;&nbsp;字宾实，少和厚，以军功封万年县子。大统十四年，累迁尚书。是岁，周<br /><br />&nbsp;&nbsp;&nbsp;&nbsp;文帝与魏太子西巡，时从行。周文刻石陇山上，录功臣名位，以次镌勒，预以<br /><br />&nbsp;&nbsp;&nbsp;&nbsp;为开府仪同三司，至十五年方授之。寻除渭州刺史，特给鼓吹一部，进爵为公。<br /><br />&nbsp;&nbsp;&nbsp;&nbsp;魏恭帝二年，羌东令姐率部落反，西连吐谷浑。大将军豆卢宁讨之，逾时不克。<br /><br />&nbsp;&nbsp;&nbsp;&nbsp;又令往，遂破之。周文手书劳问，赐奴婢一百口，马百匹。<br /><br />&nbsp;&nbsp;&nbsp;&nbsp;孝闵帝践阼，授户部中大夫，进爵延寿郡公。天和二年，延州蒲川贼郝三郎<br /><br />&nbsp;&nbsp;&nbsp;&nbsp;反，攻丹州。遣讨平之，仍除延州刺史。五年，袭燕国公，进位柱国。以罪免。<br /><br />&nbsp;&nbsp;&nbsp;&nbsp;寻复本官，除凉州总管。大象二年，加上柱国，拜大左辅。隋开皇元年，薨，赠<br /><br />&nbsp;&nbsp;&nbsp;&nbsp;司空，谥曰安。子。<br /><br />&nbsp;&nbsp;&nbsp;&nbsp;字元武，身长八尺，美须眉。周大冢宰宇文护见而器之，以女妻之。以父<br /><br />&nbsp;&nbsp;&nbsp;&nbsp;勋，赐爵新野郡公。历左右宫伯、郢州刺史。大象中，以水军总管从韦孝宽经略<br /><br />&nbsp;&nbsp;&nbsp;&nbsp;淮南。尉迟迥之反，时总管赵文表与素不协，将图之，因卧阁内，诈疾。文<br /><br />&nbsp;&nbsp;&nbsp;&nbsp;表独至，杀之。因言文表与迥通谋，其麾下无敢动者。时隋文帝以迥未平，虑<br /><br />&nbsp;&nbsp;&nbsp;&nbsp;复生边患，因宥免之，即拜吴州总管。以频败陈师，赐采数百段。及隋受禅，<br /><br />&nbsp;&nbsp;&nbsp;&nbsp;文表弟诣阙称兄无罪。上令按其事，太傅窦炽等议当死。上以其门著勋绩，特<br /><br />&nbsp;&nbsp;&nbsp;&nbsp;原之，贬为开府。后袭爵燕国公。寻拜泽州刺史。免，卒于家。子世虔。弟仲<br /><br />&nbsp;&nbsp;&nbsp;&nbsp;文。<br /><br />&nbsp;&nbsp;&nbsp;&nbsp;仲文字次武，少聪敏，髫龀就学，耽习不倦。父异之，曰：“此儿必兴吾<br /><br />&nbsp;&nbsp;&nbsp;&nbsp;宗。”九岁，尝于云阳宫见周文帝。问曰：“闻儿好读书，书有何事？”对曰：<br /><br />&nbsp;&nbsp;&nbsp;&nbsp;“资父事君，忠孝而已。”周文甚嗟叹之。后就博士李详受《周易》、《三礼》，<br /><br />&nbsp;&nbsp;&nbsp;&nbsp;略通大义。及长，倜傥有大志，气调英拔。起家为赵王属，安固太守。有任、杜<br /><br />&nbsp;&nbsp;&nbsp;&nbsp;两家各失牛，后得一牛，两家俱认，州郡久不决。益州长史韩伯俊曰：“于安固<br /><br />&nbsp;&nbsp;&nbsp;&nbsp;少年聪察，可令决之。”仲文曰：“此易解耳。”乃令二家各驱牛群至，乃放所<br /><br />&nbsp;&nbsp;&nbsp;&nbsp;认者，牛遂向任氏群中。又使人微伤其牛，任氏嗟惋，杜氏自若。仲文遂诃诘杜<br /><br />&nbsp;&nbsp;&nbsp;&nbsp;氏，服罪而去。始州刺史屈突尚，宇文护之党也。先坐事下狱，无敢绳者。仲文<br /><br />&nbsp;&nbsp;&nbsp;&nbsp;至郡，穷之，遂竟其狱。蜀中语曰：“明断无双有于公，不避强御有次武。”征<br /><br />&nbsp;&nbsp;&nbsp;&nbsp;为御正下大夫，封延寿郡公，以勋授仪同三司。<br /><br />&nbsp;&nbsp;&nbsp;&nbsp;宣帝时，为东郡太守。及尉迟迥作乱，使诱仲文，仲文拒之。迥遣仪同宇文<br /><br />&nbsp;&nbsp;&nbsp;&nbsp;威攻之。仲文迎击，大破威，以功授开府。迥又遣其将宇文胄度石济。宇文威、<br /><br />&nbsp;&nbsp;&nbsp;&nbsp;邹绍自白马，二道俱进，复攻仲文。郡人赫连僧伽、敬子哲率众应迥。仲文自度<br /><br />&nbsp;&nbsp;&nbsp;&nbsp;不能支，弃妻子，溃围而遁，达于京师。迥屠其三子一女。隋文帝引入卧内，为<br /><br />&nbsp;&nbsp;&nbsp;&nbsp;之下泣，赐采五百段，黄金二百两。进位大将军，领河南道行军总管，给鼓吹。<br /><br />&nbsp;&nbsp;&nbsp;&nbsp;驰传诣洛阳发兵，讨迥将檀让。<br /><br />&nbsp;&nbsp;&nbsp;&nbsp;时韦孝宽拒迥于永桥。仲文诣之，有所计议。总管宇文忻颇有自疑心，因谓<br /><br />&nbsp;&nbsp;&nbsp;&nbsp;仲文曰：“尉迟迥诚不足平，正恐事宁后，更有藏弓之虑。”仲文惧忻生变，谓<br /><br />&nbsp;&nbsp;&nbsp;&nbsp;曰：“丞相宽仁大度，明识有余，仲文在京三日，频见三善，非常人也。”忻曰：<br /><br />&nbsp;&nbsp;&nbsp;&nbsp;“三善何如？”仲文曰：“有陈万敌新从贼中来，丞相即令其弟难敌召募乡曲，<br /><br />&nbsp;&nbsp;&nbsp;&nbsp;从军讨贼。此大度一也。上士宋谦奉使勾检，谦缘此别求他罪。丞相责之曰：‘<br /><br />&nbsp;&nbsp;&nbsp;&nbsp;入纲者自可推求，何须别访，以亏大体。’此不求人私二也。言及仲文妻子，未<br /><br />&nbsp;&nbsp;&nbsp;&nbsp;尝不潸泫。此有仁心三也。”忻自是遂安。<br /><br />&nbsp;&nbsp;&nbsp;&nbsp;仲文军至汴州东，频破迥将。进攻梁郡，迥守将刘孝宽弃城走。初，仲文在<br /><br />&nbsp;&nbsp;&nbsp;&nbsp;蓼堤，诸将皆曰：“军自远来，疲弊不可决战。”仲文令趣食列陈，既而破贼。<br /><br />&nbsp;&nbsp;&nbsp;&nbsp;诸将问其故，笑曰：“吾所部将士皆山东人，果于速进，不宜持久。乘势击之，<br /><br />&nbsp;&nbsp;&nbsp;&nbsp;所以制胜。”诸将皆曰：“非所及也。”进击曹州，获迥所署刺史李仲康及上仪<br /><br />&nbsp;&nbsp;&nbsp;&nbsp;同房劲。檀让以余众屯成武，谓仲文未能卒至，方椎牛飨士。仲文选骑袭之，遂<br /><br />&nbsp;&nbsp;&nbsp;&nbsp;拔成武。迥将席毗罗，众十万，屯沛县，将攻徐州。其妻子在金乡。仲文遣人诈<br /><br />&nbsp;&nbsp;&nbsp;&nbsp;作毗罗使，谓金乡城主徐善净曰：檀让明日午时到金乡，将宣蜀公令，赏将士。”<br /><br />&nbsp;&nbsp;&nbsp;&nbsp;金乡人谓为信然，皆喜。仲文简精兵，伪建迥旗帜。善净以为檀让至，出城迎谒。<br /><br />&nbsp;&nbsp;&nbsp;&nbsp;仲文执之，遂取金乡。诸将劝屠之，仲文曰：“当宽其妻子，其兵可自归。如即<br /><br />&nbsp;&nbsp;&nbsp;&nbsp;屠之，彼皆绝矣。”众皆称善。于是毗罗恃众来薄官军，仲文背城结阵，设伏，<br /><br />&nbsp;&nbsp;&nbsp;&nbsp;兵发，俱拽柴鼓Y。毗罗军溃，皆投洙水死，水为不流。获檀让，槛送京师，<br /><br />&nbsp;&nbsp;&nbsp;&nbsp;河南悉平。毗罗匿荣阳人家，执斩之，传首阙下。勒石纪功，树于泗上。入朝京<br /><br />&nbsp;&nbsp;&nbsp;&nbsp;师，文帝引入卧内，宴享极欢。赐杂采千段，妓女十人，拜柱国。属文帝受禅，<br /><br />&nbsp;&nbsp;&nbsp;&nbsp;不行。<br /><br />&nbsp;&nbsp;&nbsp;&nbsp;未几，其叔父太尉翼坐事下狱，仲文亦为吏所簿，于狱中上书曰：“曩者尉<br /><br />&nbsp;&nbsp;&nbsp;&nbsp;迥逆乱，所在景从。臣任处关河，地居冲要，尝枕戈，誓以必死。迥时购臣，<br /><br />&nbsp;&nbsp;&nbsp;&nbsp;位大将军，邑万户。臣不顾妻子，不爱身命。冒白刃，溃重围，三男一女，相继<br /><br />&nbsp;&nbsp;&nbsp;&nbsp;沦没。披露肝胆，驰赴阙庭。蒙陛下授臣以高官，委臣以兵革。于时河南凶寇，<br /><br />&nbsp;&nbsp;&nbsp;&nbsp;狼顾鸱张。臣以羸兵八千，扫除氛。摧刘宽于梁郡，破檀让于蓼堤；平曹州，<br /><br />&nbsp;&nbsp;&nbsp;&nbsp;复东郡，安成武，定永昌；解亳州围，破徐州贼。席毗罗十万之众，一战土崩。<br /><br />&nbsp;&nbsp;&nbsp;&nbsp;河南蚁聚之徒，应时戡定。当群凶问鼎之际，生灵乏主之辰，臣第二叔翼先在幽<br /><br />&nbsp;&nbsp;&nbsp;&nbsp;州，总驭燕、赵。南邻群寇，北扫旄头，内安外抚，得免罪戾。臣第五叔智建<br /><br />&nbsp;&nbsp;&nbsp;&nbsp;黑水，与王谦为邻，式遏蛮陬，镇绥蜀道。臣兄作牧淮南，坐制偷校乘机<br /><br />&nbsp;&nbsp;&nbsp;&nbsp;剿定，传首京师。王谦窃据二州，叛换三蜀。臣第三叔义受庙庭，恭行天罚。<br /><br />&nbsp;&nbsp;&nbsp;&nbsp;自外父叔兄弟，皆当文武重寄。或衔命危难，或侍卫钩阵，合门诚款，冀有可明。<br /><br />&nbsp;&nbsp;&nbsp;&nbsp;伏愿垂泣辜之恩，降云雨之施，则寒灰更然，枯骨还肉。”上览表，并翼释之。<br /><br />&nbsp;&nbsp;&nbsp;&nbsp;明年，拜行军元帅，统十二州总管以击胡。出服远镇，遇虏，破之。于是从<br /><br />&nbsp;&nbsp;&nbsp;&nbsp;金河出白道。遣总管辛明瑾、元滂、贺兰志、吕楚、段谐等二万人出盛乐道，趣<br /><br />&nbsp;&nbsp;&nbsp;&nbsp;那颉山。至护军州北，与虏遇。可汗见仲文军容整肃，不战而退。仲文逾山追之。<br /><br />&nbsp;&nbsp;&nbsp;&nbsp;及还，上以尚书省文簿繁杂，吏多奸诈，令仲文勘录省中事，所发`甚多。上嘉<br /><br />&nbsp;&nbsp;&nbsp;&nbsp;其明断，厚加劳赏。上每忧转运不给，仲文请决渭水，开漕渠。上然之，使仲文<br /><br />&nbsp;&nbsp;&nbsp;&nbsp;总其事。及伐陈之役，拜行军总管。高智慧等作乱江南，仲文复以行军总管讨之。<br /><br />&nbsp;&nbsp;&nbsp;&nbsp;时三军乏食，米粟踊贵，仲文私粜军粮，坐除名。明年，复官爵，率兵屯马邑以<br /><br />&nbsp;&nbsp;&nbsp;&nbsp;备胡。晋王广以仲文有将领才，每常属意，至是奏之，乃令督晋王军府事。后突<br /><br />&nbsp;&nbsp;&nbsp;&nbsp;厥犯塞，晋王为元帅，使仲文将前军，大破贼而还。<br /><br />&nbsp;&nbsp;&nbsp;&nbsp;炀帝即位，迁左翊衙大将军，参掌文武选事。从帝讨吐谷浑，进位光禄大夫，<br /><br />&nbsp;&nbsp;&nbsp;&nbsp;甚见亲重。辽东之役，仲文率军指乐浪道。次乌骨城，仲文简羸马驴数千，置于<br /><br />&nbsp;&nbsp;&nbsp;&nbsp;军后，既而率众东过。高丽出兵掩袭辎重，仲文回击，大破之。至鸭绿水，高丽<br /><br />&nbsp;&nbsp;&nbsp;&nbsp;将乙支文德诈降，来入其菅。仲文先奉密旨，若遇高元及文德者，必禽之。至是，<br /><br />&nbsp;&nbsp;&nbsp;&nbsp;文德来，仲文将执之。时尚书右丞刘士龙为慰抚使，固止之。仲文遂舍文德。寻<br /><br />&nbsp;&nbsp;&nbsp;&nbsp;悔，遣人绐文德曰：“更有言议，可复来也。”文德不从，遂济。仲文选骑度水<br /><br />&nbsp;&nbsp;&nbsp;&nbsp;追之，每战破贼。文德遗仲文诗曰：“神策究天文，妙算穷地理。战胜功既高，<br /><br />&nbsp;&nbsp;&nbsp;&nbsp;知足愿云止。”仲文答书谕之，文德烧栅而遁。时宇文述以粮尽欲还，仲文议以<br /><br />&nbsp;&nbsp;&nbsp;&nbsp;精锐追文德，可以有功。述固止之，仲文怒曰：“将军杖十万之众，不能破小贼，<br /><br />&nbsp;&nbsp;&nbsp;&nbsp;何颜以见帝？且仲文此行也，固无功矣！”述因厉声曰：“何以知无功？”仲文<br /><br />&nbsp;&nbsp;&nbsp;&nbsp;曰：“昔周亚夫之为将也，见天子，军容不变。此决在一人，所以功成名遂。今<br /><br />&nbsp;&nbsp;&nbsp;&nbsp;者人各其心，何以赴敌？”<br /><br />&nbsp;&nbsp;&nbsp;&nbsp;初，帝以仲文有计画，令诸军谘禀节度，故有此言。由是述等不得已而从之。<br /><br />&nbsp;&nbsp;&nbsp;&nbsp;遂行，东至萨水。宇文述以兵馁退归，师遂败绩。帝以属吏，诸将皆委罪于仲文。<br /><br />&nbsp;&nbsp;&nbsp;&nbsp;帝大怒，释诸将，独系仲文。仲文忧恚发病，困笃，方出之。卒于家，时年六十<br /><br />&nbsp;&nbsp;&nbsp;&nbsp;八。撰《汉书刊繁》三十卷、《略览》三十卷。有子九人，钦明最知名。<br /><br />&nbsp;&nbsp;&nbsp;&nbsp;弟翼，字文若，美风仪，有识度。年十一，尚文帝女平原公主，拜员外散<br /><br />&nbsp;&nbsp;&nbsp;&nbsp;骑常侍，封安平县公。大统十六年，进爵郡公，加大都督，领文帝帐下左右，禁<br /><br />&nbsp;&nbsp;&nbsp;&nbsp;中宿卫。迁武卫将军。谨平江陵，所赐得军实，分给诸子。翼一无所取，唯简赏<br /><br />&nbsp;&nbsp;&nbsp;&nbsp;口内名望子弟有士风者，别待遇之。文帝闻之，赐奴婢二百口，翼固辞不受。寻<br /><br />&nbsp;&nbsp;&nbsp;&nbsp;授车骑大将军、开府仪同三司。六官建，除左宫伯。<br /><br />&nbsp;&nbsp;&nbsp;&nbsp;孝闵帝践阼，出为渭州刺史。翼兄先莅此州，颇有惠政。翼又推诚布信，<br /><br />&nbsp;&nbsp;&nbsp;&nbsp;事存宽简，夷夏感悦，比之大小冯君焉。时吐谷浑入寇河右，凉、鄯、河三州咸<br /><br />&nbsp;&nbsp;&nbsp;&nbsp;被攻围，使来告急。秦州都督遣翼赴援，不从，寮属咸以为言。翼曰：“攻取之<br /><br />&nbsp;&nbsp;&nbsp;&nbsp;术，非夷俗所长。此寇之来，不过钞掠边牧耳，安能顿兵城下，久事攻围！掠而<br /><br />&nbsp;&nbsp;&nbsp;&nbsp;无获，势将自走。劳师以往，亦无所及。翼揣之已了，幸勿复言。”数日，问至，<br /><br />&nbsp;&nbsp;&nbsp;&nbsp;果如翼所策。贺兰祥讨吐谷浑，翼率州兵，先锋深入，以功增邑。寻征拜右宫伯。<br /><br />&nbsp;&nbsp;&nbsp;&nbsp;明帝雅爱文史，立麟趾学，在朝有艺业者，不限贵贱，皆听预焉。乃至萧帧<br /><br />&nbsp;&nbsp;&nbsp;&nbsp;王褒等与卑鄙之徒同为学士。翼言于帝曰：“郑梁之宗子；褒，梁之公卿，今<br /><br />&nbsp;&nbsp;&nbsp;&nbsp;与趋走同跻，恐非尚贤贵爵之义。”帝纳之，诏翼定其班次，于是有等差矣。<br /><br />&nbsp;&nbsp;&nbsp;&nbsp;明帝崩，翼与晋公护同受遗诏，立武帝。保定元年，徙军司马。三年，改封<br /><br />&nbsp;&nbsp;&nbsp;&nbsp;常山郡公。天和初，迁司会中大夫。三年，皇后阿史那氏至自突厥，武帝行亲迎<br /><br />&nbsp;&nbsp;&nbsp;&nbsp;之礼，命翼总司仪制。狄人虽蹲踞无节，然咸惮翼之礼法，莫敢违犯。遭父忧去<br /><br />&nbsp;&nbsp;&nbsp;&nbsp;职，居丧过礼，为时辈所称。寻有诏起令视事。武帝又以翼有人伦之鉴，皇太子<br /><br />&nbsp;&nbsp;&nbsp;&nbsp;及诸王等相傅以下，并委翼选置。其所擢用，皆民誉也，时论佥谓得人。迁大将<br /><br />&nbsp;&nbsp;&nbsp;&nbsp;军，总中外宿卫兵事。<br /><br />&nbsp;&nbsp;&nbsp;&nbsp;晋公护以帝委翼腹心，内怀猜忌，转为小司徒，加拜柱国。虽外示崇重，实<br /><br />&nbsp;&nbsp;&nbsp;&nbsp;疏斥之。及诛护，帝召翼，遣往河东取护子中山公训，仍代镇蒲州。翼曰：“冢<br /><br />&nbsp;&nbsp;&nbsp;&nbsp;宰无君陵上，自取诛夷。元恶既除，余孽宜殄。然皆陛下骨肉，犹谓疏不间亲。<br /><br />&nbsp;&nbsp;&nbsp;&nbsp;陛下不使诸王，而使臣异姓，非直物有横议，愚臣亦所未安。”帝然之，乃遣越<br /><br />&nbsp;&nbsp;&nbsp;&nbsp;王盛代翼。<br /><br />&nbsp;&nbsp;&nbsp;&nbsp;先是，与齐、陈二境，各修边防，虽通聘好，而每岁交兵。然一彼一此，不<br /><br />&nbsp;&nbsp;&nbsp;&nbsp;能有所克获。武帝既亲万机，将图东讨，诏边城镇并益储峙，加戍卒。二国闻之，<br /><br />&nbsp;&nbsp;&nbsp;&nbsp;亦增修守御。翼谏曰：“疆埸相侵，互有胜败，徒损兵储，非策之上者。不若解<br /><br />&nbsp;&nbsp;&nbsp;&nbsp;边严，减兵防，继好息人，敬待来者。彼必喜于通和，懈而无备，然后出其不意，<br /><br />&nbsp;&nbsp;&nbsp;&nbsp;一举而山东可图。”帝纳之。<br /><br />&nbsp;&nbsp;&nbsp;&nbsp;建德二年，出为安州总管。时大旱，樗绝流。旧俗每逢亢旱，祷白兆山祈<br /><br />&nbsp;&nbsp;&nbsp;&nbsp;雨。帝先禁群祀，山庙已除。翼遣主簿祭之，即日澍雨。岁遂有年。百姓感之，<br /><br />&nbsp;&nbsp;&nbsp;&nbsp;聚会歌舞颂之。<br /><br />&nbsp;&nbsp;&nbsp;&nbsp;四年，武帝将东伐，朝臣未有知者。遣纳言卢韫前后三乘驿诣翼问策。翼赞<br /><br />&nbsp;&nbsp;&nbsp;&nbsp;成之。及军出，诏翼自宛，叶趣襄城，旬日下齐一十九城。所过秋毫无犯。所部<br /><br />&nbsp;&nbsp;&nbsp;&nbsp;都督辄入人村，即斩以徇。由是百姓欣悦，赴者如归。属帝有疾，班师，翼亦旋<br /><br />&nbsp;&nbsp;&nbsp;&nbsp;镇。转宜阳总管。以宜阳地非襟带，请移镇于陕。诏从之，仍除陕州刺史，总管<br /><br />&nbsp;&nbsp;&nbsp;&nbsp;如旧。其年，大军复东讨，翼自陕入，径到洛阳。齐洛州刺史独孤承业开门降，<br /><br />&nbsp;&nbsp;&nbsp;&nbsp;河南九州三十镇，一时俱下。襄城人庶等喜复见翼，并壶浆道左。除河阳总管，<br /><br />&nbsp;&nbsp;&nbsp;&nbsp;仍徙豫州。陈将鲁天念久围光州，闻翼到汝南，望风退散。<br /><br />&nbsp;&nbsp;&nbsp;&nbsp;大象初，征拜大司徒。诏翼巡长城，立亭鄣。西自雁门，东至碣石，创新改<br /><br />&nbsp;&nbsp;&nbsp;&nbsp;旧，咸得其要害。仍除幽州总管。先是，突厥屡为抄掠，居人失业。翼素有威武，<br /><br />&nbsp;&nbsp;&nbsp;&nbsp;兼明斥候，自是不敢犯塞，百姓安之。及尉迟迥据相州举兵，以书招翼。翼执其<br /><br />&nbsp;&nbsp;&nbsp;&nbsp;使，并书送之。时隋文帝执政，赐翼杂缯一千五百段，并珍宝服玩等。进位上柱<br /><br />&nbsp;&nbsp;&nbsp;&nbsp;国，封任国公，增邑通前五千户，别食任城县一千户，收其租赋。翼又遣子让通<br /><br />&nbsp;&nbsp;&nbsp;&nbsp;表劝进，并请入朝，许之。<br /><br />&nbsp;&nbsp;&nbsp;&nbsp;隋开皇初，翼入朝，上降榻握手极欢。数日，拜太尉。或有告翼往在幽州，<br /><br />&nbsp;&nbsp;&nbsp;&nbsp;欲同尉迟迥。按验，以无实见原。三年，薨于本位。加赠六州诸军事、蒲州刺史，<br /><br />&nbsp;&nbsp;&nbsp;&nbsp;谥曰穆。翼性恭俭，与物无竞，常以满盈自戒，故能以功名终。子玺嗣。<br /><br />&nbsp;&nbsp;&nbsp;&nbsp;玺字伯符，少有器干。仕周，位职方中大夫，封黎阳县公。宣帝嗣位，转右<br /><br />&nbsp;&nbsp;&nbsp;&nbsp;勋曹中大夫。寻领右忠义。隋文帝受禅，加上大将军，进爵郡公。历汴、邵二州<br /><br />&nbsp;&nbsp;&nbsp;&nbsp;刺史，所历并有恩惠。后检校江陵总管，邵州人张愿等数十人诣阙上表，请留玺。<br /><br />&nbsp;&nbsp;&nbsp;&nbsp;上嘉叹良久，令还邵州，父老相贺。寻历洛、熊二州刺史，亦粗有惠政。以疾还<br /><br />&nbsp;&nbsp;&nbsp;&nbsp;京师，卒于家，谥曰静。有子志本。<br /><br />&nbsp;&nbsp;&nbsp;&nbsp;玺弟诠，位上仪同三司、吏部下大夫、常山公。诠弟让，仪同三司。翼弟义。<br /><br />&nbsp;&nbsp;&nbsp;&nbsp;义字慈恭，少矜严，有操尚，笃志好学。大统末，以父功赐爵平昌县伯。后<br /><br />&nbsp;&nbsp;&nbsp;&nbsp;改封广都县公。周闵帝践阼，迁安武太守。专崇教化，不尚威刑。有郡人张善安、<br /><br />&nbsp;&nbsp;&nbsp;&nbsp;王叔儿争财相讼，义曰：“太守德薄不胜所致。”于是以家财分与二人，喻而遣<br /><br />&nbsp;&nbsp;&nbsp;&nbsp;去。善安等各怀耻愧，移贯他州。于是风化大洽。进封建平郡公。明、武世，历<br /><br />&nbsp;&nbsp;&nbsp;&nbsp;西兖、瓜、邵三州刺史。数从征伐，进位开府。<br /><br />&nbsp;&nbsp;&nbsp;&nbsp;宣帝即位，政刑日乱，义上疏谏帝。时郑译、刘P以恩幸当权。谓义不利于<br /><br />&nbsp;&nbsp;&nbsp;&nbsp;己，先恶之于帝。帝览表色动，谓侍臣曰：“于义谤讪朝廷也。”御正大夫颜之<br /><br />&nbsp;&nbsp;&nbsp;&nbsp;仪进曰：“古先哲王立谤讪之木，置敢谏之鼓，犹惧不闻过。于义之言，不可罪<br /><br />&nbsp;&nbsp;&nbsp;&nbsp;也。”帝乃解。<br /><br />&nbsp;&nbsp;&nbsp;&nbsp;及王谦构逆，隋文帝谋将于高G，G言义可为元帅。文帝将任之，刘P曰：<br /><br />&nbsp;&nbsp;&nbsp;&nbsp;“梁睿任望素重，不可居义下。”乃以睿为元帅，义为行军总管，将左军，破谦<br /><br />&nbsp;&nbsp;&nbsp;&nbsp;将达奚于开远。寻拜潼州总管，赐奴婢五百口，杂采三千段，超拜上柱国。岁<br /><br />&nbsp;&nbsp;&nbsp;&nbsp;余，以疾免归，卒于京师。赠豫州刺史，谥曰刚。子宣道、宣敏，并知名。<br /><br />&nbsp;&nbsp;&nbsp;&nbsp;宣道字元明，性谨密，不交非类。仕周，以父功，赐爵城安县男，位小承御<br /><br />&nbsp;&nbsp;&nbsp;&nbsp;上士。隋文帝为丞相，引为外兵曹。及践阼，迁内史舍人，进爵为子。父忧，水<br /><br />&nbsp;&nbsp;&nbsp;&nbsp;浆不入口者累日。岁余，起令视事。免丧，拜车骑将军，兼右卫长史，舍人如故。<br /><br />&nbsp;&nbsp;&nbsp;&nbsp;后迁太子左卫副率，进位上仪同。卒。<br /><br />&nbsp;&nbsp;&nbsp;&nbsp;子志宁，早知名。出继叔父宣敏。<br /><br />&nbsp;&nbsp;&nbsp;&nbsp;宣敏字仲达，少沈密，有才思。年十一，诣周赵王招，命之赋诗。宣敏为诗，<br /><br />&nbsp;&nbsp;&nbsp;&nbsp;甚有幽贞之志。招大奇之，坐客莫不嗟赏。起家右侍上士，迁千牛备身。隋文帝<br /><br />&nbsp;&nbsp;&nbsp;&nbsp;践阼，拜奉车都尉，奉使抚慰巴、蜀。及还，上疏曰：<br /><br />&nbsp;&nbsp;&nbsp;&nbsp;臣闻开磐石之宗，汉室于是惟永；建维城之固，周祚所以灵长。昔秦皇置牧<br /><br />&nbsp;&nbsp;&nbsp;&nbsp;守而罢诸侯，魏后昵z邪而疏骨肉，遂使宗社移于他族，神器传于异姓。此事<br /><br />&nbsp;&nbsp;&nbsp;&nbsp;之明，甚于观火。然山川设险，非亲勿居。且蜀土沃饶，人物殷阜，西通邛、k，<br /><br />&nbsp;&nbsp;&nbsp;&nbsp;南属荆、巫。周德之衰，兹土遂成戎首；炎政失御，此地便为祸先。是以明者防<br /><br />&nbsp;&nbsp;&nbsp;&nbsp;于无形，安者制其未乱，方可庆隆万世，年逾七百。<br /><br />&nbsp;&nbsp;&nbsp;&nbsp;伏惟陛下日角龙颜，膺乐推之运；参天贰地，居揖让之期。亿兆宅心，百神<br /><br />&nbsp;&nbsp;&nbsp;&nbsp;受职。理须树建藩屏，封植子孙，继周、汉之宏图，改秦、魏之覆轨。抑近习之<br /><br />&nbsp;&nbsp;&nbsp;&nbsp;权势，崇公族之本枝。但三蜀、二齐，古称天险，分王戚属，今正其时。若使利<br /><br />&nbsp;&nbsp;&nbsp;&nbsp;建合宜，封树得所，则巨猾息其非望，奸臣杜其邪谋。盛业洪基，同天地之长久；<br /><br />&nbsp;&nbsp;&nbsp;&nbsp;英声茂实，齐日月之照临。臣虽学谢多闻，然情深体国，辄申管见，战灼惟深。<br /><br />&nbsp;&nbsp;&nbsp;&nbsp;帝省表嘉之，谓高G曰：“于氏世有人焉。”竟纳其言，遣蜀王秀镇于蜀。<br /><br />&nbsp;&nbsp;&nbsp;&nbsp;宣敏常以盛满之诫，昔贤所重，每怀静退。著《述志赋》以见志焉。未几，<br /><br />&nbsp;&nbsp;&nbsp;&nbsp;卒官，年二十九。<br /><br />&nbsp;&nbsp;&nbsp;&nbsp;义弟礼，上将军、赵州刺史、安平郡公。<br /><br />&nbsp;&nbsp;&nbsp;&nbsp;礼弟智，初为开府。以受宣帝密旨，告齐王宪反，遂封齐国公。寻拜柱国，<br /><br />&nbsp;&nbsp;&nbsp;&nbsp;位大司空。智弟绍，上开府、绥州刺史、华阳郡公。绍弟弼，上仪同、平恩县公。<br /><br />&nbsp;&nbsp;&nbsp;&nbsp;弼弟兰，上仪同、襄阳县开国公。兰弟旷，上仪同。赠恒州刺史。<br /><br />&nbsp;&nbsp;&nbsp;&nbsp;论曰：魏氏平定中原，于栗有武功于三世。兼以虚己下物，罚不滥加，斯<br /><br />&nbsp;&nbsp;&nbsp;&nbsp;亦诸将所稀矣。洛拔任参内外，以功名自终。烈气概沈远。受任艰危之际，有柱<br /><br />&nbsp;&nbsp;&nbsp;&nbsp;石之质，殆御侮之臣乎！忠以梗朴见亲，乘非其据，遂擅威权，生杀自已。苟非<br /><br />&nbsp;&nbsp;&nbsp;&nbsp;女主之世，何以全其门族？不至诛灭，抑其幸也。谨负佐时之略，逢兴运之期，<br /><br />&nbsp;&nbsp;&nbsp;&nbsp;为大厦之栋梁，拟巨川之舟楫。卒以耆年硕德，誉高望重。礼备上庠，功歌司乐。<br /><br />&nbsp;&nbsp;&nbsp;&nbsp;而常以满盈为诫，覆折是忧，不有君子，何以能国。翼既功臣之子，地则姻亲，<br /><br />&nbsp;&nbsp;&nbsp;&nbsp;荷累叶之恩，兼文武之寄，理同休戚，与存与亡。加以总戎马之权，受I城之托，<br /><br />&nbsp;&nbsp;&nbsp;&nbsp;智能足以卫难，势力足以勤王。曾无释位之心，但务随时之义。弘名节以高贵，<br /><br />&nbsp;&nbsp;&nbsp;&nbsp;岂所望于斯人！仲文博涉书记，以英略自许，尉迥之乱，遂立功名。自兹厥后，<br /><br />&nbsp;&nbsp;&nbsp;&nbsp;屡当推谷。辽东之役，实丧师徒。斯乃大树将颠，盖非一绳之罪也。义运属时来，<br /><br />&nbsp;&nbsp;&nbsp;&nbsp;宣其力用，崇基弗坠，析薪克荷，盛矣！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1747);">加入书签</a><a
                        href="1745.html">上一页</a>&larr;<a href="index.html">返回列表</a>&rarr;<a
                            href="1749.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1745.html"; var next_page = "1749.html"; var index_page = "index.html"; var sortid = "9"; var article_id = "29"; var chapter_id = "1747"; var articlename = "北史"; var chaptername = " 卷二十三 列传第十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>