<!DOCTYPE html>
<html>
<head>
<meta charset="gbk" />
<title>北史- 卷三十八 列传第二十六-在线阅读-哈西文学网</title>
<meta name="keywords" content="李延寿，北史， 卷三十八 列传第二十六全文， 卷三十八 列传第二十六在线阅读 哈西文学网" />
<meta name="description" content="哈西文学网提供李延寿的北史  卷三十八 列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1780.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1780.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八 列传第二十六</h1>
            <div class="link xb">
                <a href="1777.html">上一页</a>&larr;<a href="index.html">返回列表</a>&rarr;<a
                    href="1782.html">下一页</a></div>			
            <div id="BookText">&nbsp;&nbsp;&nbsp;&nbsp;○裴骏（从孙敬宪庄伯从弟安祖）裴延俊裴佗（子让之孙矩皇<br /><br />&nbsp;&nbsp;&nbsp;&nbsp;甫和）裴果裴宽裴侠（子祥肃）裴文举裴仁基<br /><br />&nbsp;&nbsp;&nbsp;&nbsp;裴骏，字神驹，小名皮，河东闻喜人也。父双硕，位恒农太守、安邑子，赠<br /><br />&nbsp;&nbsp;&nbsp;&nbsp;东雍州刺史、闻喜侯。骏幼而聪慧。亲表称为神驹，因以为字。弱冠，通涉经史，<br /><br />&nbsp;&nbsp;&nbsp;&nbsp;方检有礼度，乡里宗敬焉。盖吴作乱于关中，汾阴人薛永宗聚众应之，来袭闻喜。<br /><br />&nbsp;&nbsp;&nbsp;&nbsp;县令忧惶，计无所出。骏在家闻之，便率历乡豪奔赴之。贼退，刺史以状闻。会<br /><br />&nbsp;&nbsp;&nbsp;&nbsp;太武亲讨盖吴，引见骏。骏陈叙事宜，帝大悦，谓崔浩曰：“裴骏有当世才，其<br /><br />&nbsp;&nbsp;&nbsp;&nbsp;忠义可嘉。”补中书博士。浩亦深器骏，目为三河领袖。转中书侍郎。宋使明僧<br /><br />&nbsp;&nbsp;&nbsp;&nbsp;皓来聘，以骏有才学，假给事中、散骑常侍，于境上劳接。卒，赠秦州刺史、闻<br /><br />&nbsp;&nbsp;&nbsp;&nbsp;喜侯，谥曰康。<br /><br />&nbsp;&nbsp;&nbsp;&nbsp;子修，字元寄。清辩好学，历位秘书中散、主客令。累迁中大夫，兼祠部曹<br /><br />&nbsp;&nbsp;&nbsp;&nbsp;事，职主礼乐，每有疑议，修斟酌故实，咸有条贯。卒，谥曰恭伯，宣武时追赠<br /><br />&nbsp;&nbsp;&nbsp;&nbsp;东秦州刺史。修早孤，居丧以孝闻。二弟三妹，并在幼弱，抚养训诲，甚有义方。<br /><br />&nbsp;&nbsp;&nbsp;&nbsp;次弟务早丧，修哀伤之，感于行路。爱育孤侄，同于己子，及将异居，奴婢田宅<br /><br />&nbsp;&nbsp;&nbsp;&nbsp;悉推与之，时人以此称焉。<br /><br />&nbsp;&nbsp;&nbsp;&nbsp;子询，字敬叔。美仪貌，多艺能，音律博弈，咸所闲解。位平昌太守。时太<br /><br />&nbsp;&nbsp;&nbsp;&nbsp;原长公主寡居，与询私奸，明帝仍诏询尚焉。寻以主婿，特除散骑常侍。时本邑<br /><br />&nbsp;&nbsp;&nbsp;&nbsp;中正阙，司徒召询为之。询族叔\，自陈情愿此官，询遂让焉。时论善之。寻<br /><br />&nbsp;&nbsp;&nbsp;&nbsp;监起居事，迁秘书监，出为郢州刺史。询以凡司戍主蛮酋田朴特，地居要险，众<br /><br />&nbsp;&nbsp;&nbsp;&nbsp;逾数万，足为边捍，遂表朴特为西郢州刺史。朝议许之。梁将李国兴寇边，朴特<br /><br />&nbsp;&nbsp;&nbsp;&nbsp;与部曲为表里声援，郢州获全，朴特颇有力焉。征为七兵尚书。武泰中，以本官<br /><br />&nbsp;&nbsp;&nbsp;&nbsp;兼侍中为关中大使。未及发，于河阴遇害。赠司空公，谥曰贞烈。无子。<br /><br />&nbsp;&nbsp;&nbsp;&nbsp;修弟宣，字叔令。通辩博物，早有声誉。少孤，事母兄以孝友称。司空李冲<br /><br />&nbsp;&nbsp;&nbsp;&nbsp;有人伦鉴，见而重之。孝文初，征为尚书主客郎，累迁太尉长史。宣上言：自迁<br /><br />&nbsp;&nbsp;&nbsp;&nbsp;都以来，凡战阵之处及军罢兵还之道，所有骸骼无人覆藏者，请悉令州郡戍逻检<br /><br />&nbsp;&nbsp;&nbsp;&nbsp;行埋掩。并符出兵之乡，其家有死于戎役者，皆使招魂复魄，y祭先灵，复其年<br /><br />&nbsp;&nbsp;&nbsp;&nbsp;租调。身被伤痍者，免其兵役。朝廷从之。出为益州刺史。宣至州绥抚，甚得戎<br /><br />&nbsp;&nbsp;&nbsp;&nbsp;羌之心。后晋寿更置益州，改宣所莅为南秦州。<br /><br />&nbsp;&nbsp;&nbsp;&nbsp;宣家世以儒学为业，常慕廉退，每叹曰：“以贾谊之才，汉文之世，而不历<br /><br />&nbsp;&nbsp;&nbsp;&nbsp;公卿，将非运也？”乃谓亲宾曰：“吾本无当世之志，直随牒至此，禄厚养亲，<br /><br />&nbsp;&nbsp;&nbsp;&nbsp;效不光国，可以言归矣。”因奉表求解。宣武不许，乃作《怀田赋》以叙心焉。<br /><br />&nbsp;&nbsp;&nbsp;&nbsp;宣素明阴阳之书，自始患便克亡日，果如其言。赠豫州刺史，谥曰定，寻改为穆。<br /><br />&nbsp;&nbsp;&nbsp;&nbsp;子敬宪嗣。<br /><br />&nbsp;&nbsp;&nbsp;&nbsp;敬宪字孝虞，少有志行，学博才清，抚训诸弟，专以读诵为业。淡于荣利，<br /><br />&nbsp;&nbsp;&nbsp;&nbsp;风气俊远。郡征功曹不就，诸府辟命，先进其弟，世人欢美之。司州牧、高阳王<br /><br />&nbsp;&nbsp;&nbsp;&nbsp;雍举秀才，射策高第，除太学博士。性和雅，未尝失色于人。工隶草，解音律，<br /><br />&nbsp;&nbsp;&nbsp;&nbsp;五言之作，独擅于时，名声甚重，后进咸共宗慕之。中山将之部，朝贤送于河梁，<br /><br />&nbsp;&nbsp;&nbsp;&nbsp;赋诗言别，皆以敬宪为最。其文不能赡逸，而有清丽之美。少有气病，年三十三<br /><br />&nbsp;&nbsp;&nbsp;&nbsp;卒，人物甚悼之。敬宪世有仁义于乡里，孝昌中，蜀贼陈双炽所过残暴，至敬宪<br /><br />&nbsp;&nbsp;&nbsp;&nbsp;宅，辄相约束，不得焚烧，为物所伏如此。永兴三年，赠中书侍郎，谥曰文。<br /><br />&nbsp;&nbsp;&nbsp;&nbsp;敬宪弟庄伯，字孝夏。亦有文才，器度闲雅，喜愠不形于色；博识多闻，善<br /><br />&nbsp;&nbsp;&nbsp;&nbsp;以约言辩物。司空、任城王澄辟为行参军，甚加知赏。年二十一，上《神龟颂》，<br /><br />&nbsp;&nbsp;&nbsp;&nbsp;时人异之。文笔与敬宪相亚。临淮王北讨，引为记室参军，委以章奏之事。及<br /><br />&nbsp;&nbsp;&nbsp;&nbsp;闻敬宪寝疾，求假不许，遂径自还，亦矜而不问。扶侍兄病，昼夜不离于侧，形<br /><br />&nbsp;&nbsp;&nbsp;&nbsp;容憔悴。因葬敬宪于乡，遇病卒，年二十八。兄弟才学知名，同年俱丧，世共嗟<br /><br />&nbsp;&nbsp;&nbsp;&nbsp;惜之。永安三年，赠通直散骑侍郎，谥曰献。兄弟并无子，所著词藻，莫为集录。<br /><br />&nbsp;&nbsp;&nbsp;&nbsp;庄伯弟献伯，廷尉卿、济州刺史，少以学尚风流，有名京洛。为政严酷，不<br /><br />&nbsp;&nbsp;&nbsp;&nbsp;得吏人之和，但以清白流誉。卒于殿中尚书。<br /><br />&nbsp;&nbsp;&nbsp;&nbsp;骏从弟安祖，少聪慧，年八九岁，就师讲《诗》，至《鹿鸣篇》，语诸兄云：<br /><br />&nbsp;&nbsp;&nbsp;&nbsp;“鹿得食相呼，而况人乎。”自此未曾独食。弱冠，州辟主簿。人有兄弟争财，<br /><br />&nbsp;&nbsp;&nbsp;&nbsp;诣州相讼。安祖召其兄弟，以礼义责让之。此人兄弟，明日相率谢罪。州内钦服<br /><br />&nbsp;&nbsp;&nbsp;&nbsp;之。后有人劝其仕进，安祖曰：“高尚之事，非敢庶几，但京师辽远，实惮于栖<br /><br />&nbsp;&nbsp;&nbsp;&nbsp;屑耳。”于是闲居养志，不出城邑。曾天热，舍于树下。有鸷鸟逐雉，雉急投之，<br /><br />&nbsp;&nbsp;&nbsp;&nbsp;遂触树而死。安祖愍之，乃取置阴地，徐徐护视，良久得苏，喜而放之。后夜忽<br /><br />&nbsp;&nbsp;&nbsp;&nbsp;梦一丈夫，衣冠甚伟，著绣衣曲领，向安祖再拜。安祖怪问之，此人云：“感君<br /><br />&nbsp;&nbsp;&nbsp;&nbsp;前日见放，故来谢德。”闻者异焉。<br /><br />&nbsp;&nbsp;&nbsp;&nbsp;后孝文幸长安，至河东，存访故老，安祖朝于蒲坂。帝与语甚悦，仍拜安邑<br /><br />&nbsp;&nbsp;&nbsp;&nbsp;令，以老病固辞，诏给一时俸以供汤药焉。年八十三，卒于家。<br /><br />&nbsp;&nbsp;&nbsp;&nbsp;裴延俊，字平子，河东闻喜人也，魏冀州刺史徽之八世孙也。曾祖T，<br /><br />&nbsp;&nbsp;&nbsp;&nbsp;谘议参军、并州别驾。祖双彪，河东太守，赠雍州刺史，谥曰顺。父山松，州主<br /><br />&nbsp;&nbsp;&nbsp;&nbsp;簿，行平阳郡事，以平蜀贼丁虫功，赠东雍州刺史。延俊少孤，事后母以孝闻。<br /><br />&nbsp;&nbsp;&nbsp;&nbsp;涉猎坟史，颇有才笔。举秀才，射策高第，除著作佐郎，累迁太子洗马，又领本<br /><br />&nbsp;&nbsp;&nbsp;&nbsp;邑中正。及太子恂废，以宫官例免。宣武即位，为中书侍郎。时帝专心释典，不<br /><br />&nbsp;&nbsp;&nbsp;&nbsp;事坟籍，延俊上疏致谏。后除司州别驾。及诏立明堂，群官博议，延俊独著一堂<br /><br />&nbsp;&nbsp;&nbsp;&nbsp;之论。太傅、清河王怿时典众议，读而笑曰：“子故欲远符仆射也。”明帝时，<br /><br />&nbsp;&nbsp;&nbsp;&nbsp;累迁幽州刺史。范阳郡有旧督亢渠，径五十里；渔阳、燕郡有故戾陵诸欤广<br /><br />&nbsp;&nbsp;&nbsp;&nbsp;袤三十里，皆废毁多时，莫能修复。时水旱不调，延俊乃表求营造。遂躬自履行，<br /><br />&nbsp;&nbsp;&nbsp;&nbsp;相度形势，随力分督，未几而就，溉田百万余亩，为利十倍，百姓赖之。又命主<br /><br />&nbsp;&nbsp;&nbsp;&nbsp;簿郦列奁鹧校，礼教大行，人歌谣之。在州五年，考绩为天下最。拜太常卿，<br /><br />&nbsp;&nbsp;&nbsp;&nbsp;历七兵殿中二尚书、散骑常侍、中书令、御史中尉，又以本官兼侍中、吏部尚书。<br /><br />&nbsp;&nbsp;&nbsp;&nbsp;延俊在台阁，守职而已，不能有所裁断直绳也。庄帝初，于河阴遇害。赠仪同三<br /><br />&nbsp;&nbsp;&nbsp;&nbsp;司、都督、雍州刺史。子元直、敬猷，并有学尚，与父同时遇害。元直赠光州刺<br /><br />&nbsp;&nbsp;&nbsp;&nbsp;史。敬猷妻丞相、高阳王雍外孙，超赠尚书仆射。延俊从叔爱丑、桃弓并见称于<br /><br />&nbsp;&nbsp;&nbsp;&nbsp;乡里。<br /><br />&nbsp;&nbsp;&nbsp;&nbsp;子夙，字买兴。沈雅有器识，仪望甚伟，孝文见而异之。吏部尚书、任城王<br /><br />&nbsp;&nbsp;&nbsp;&nbsp;澄有知人鉴，每叹美夙，以远大许之。位河北太守，以忠恕接下，百姓感而怀之。<br /><br />&nbsp;&nbsp;&nbsp;&nbsp;卒于郡。三子，范、升之、鉴。<br /><br />&nbsp;&nbsp;&nbsp;&nbsp;鉴字道徽，性强正，有学涉，卒于廷尉卿。鉴居官清苦，时论称之。赠东雍<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;子泽，颇有文学。齐孝昭初，为斋帅，奏舍人。孝昭崩，魏收议为恭烈皇帝，<br /><br />&nbsp;&nbsp;&nbsp;&nbsp;泽正色抗论曰：“魏收死后，亦不肯为恭烈之谥，何容以拟大行。且比皇太后不<br /><br />&nbsp;&nbsp;&nbsp;&nbsp;豫，先帝飧寝失常，圣躬贬损，今者易名，必须加孝。”遂改为孝昭。因此忤旨，<br /><br />&nbsp;&nbsp;&nbsp;&nbsp;出为广州司马。寻历位中书侍郎，兼给事黄门侍郎，以漏泄免。后为散骑侍郎，<br /><br />&nbsp;&nbsp;&nbsp;&nbsp;寻为诽毁大臣赵彦深等，兼咏石榴诗，微以托意，有人以奏武成，武成决杖六十，<br /><br />&nbsp;&nbsp;&nbsp;&nbsp;髡头除名。后主即位，为清河郡守。与祖E有旧，E奏除尚书左丞，又引为兼黄<br /><br />&nbsp;&nbsp;&nbsp;&nbsp;门。执政疾其祖E之党，与崔季舒等同见诛。<br /><br />&nbsp;&nbsp;&nbsp;&nbsp;泽本劲直，无所回避，及被出追还，折节和光。然好戏笑，无规检，故频败。<br /><br />&nbsp;&nbsp;&nbsp;&nbsp;妻钜鹿魏氏，恩好甚隆，不能暂相离，泽每从驾，其妻不宿。亦至性强立，时人<br /><br />&nbsp;&nbsp;&nbsp;&nbsp;以为健妇夫半。<br /><br />&nbsp;&nbsp;&nbsp;&nbsp;延俊从祖弟良，字元宾，稍迁尚书考功郎中。时汾州吐京胡薛羽等作逆，以<br /><br />&nbsp;&nbsp;&nbsp;&nbsp;良兼尚书左丞，为西北道行台。时有五城郡山胡冯宜都、贺悦回成等，以妖妄惑<br /><br />&nbsp;&nbsp;&nbsp;&nbsp;众，假称帝号，服素衣，持白伞白幡，率诸逆众，于云台郊抗王师。良大破之。<br /><br />&nbsp;&nbsp;&nbsp;&nbsp;又山胡刘蠡升，自云圣术，胡人信人，咸相影附，旬日之间，逆徒还振。以良为<br /><br />&nbsp;&nbsp;&nbsp;&nbsp;汾州刺史，加辅国将军，行台如故。良以城人饥窘，夜率众奔西河。汾州之居西<br /><br />&nbsp;&nbsp;&nbsp;&nbsp;河，自良始也。孝静初，为卫大将军、太府卿，卒于官。赠吏部尚书，谥曰贞，<br /><br />&nbsp;&nbsp;&nbsp;&nbsp;又重赠侍中、尚书仆射。<br /><br />&nbsp;&nbsp;&nbsp;&nbsp;子叔祉，粗涉文学，居官甚著声绩，位终司空右长史。<br /><br />&nbsp;&nbsp;&nbsp;&nbsp;良从父兄子庆孙，字绍远。少孤，性倜傥，重然诺。正光末，汾州吐京群胡<br /><br />&nbsp;&nbsp;&nbsp;&nbsp;薛悉公、马牒腾并自立为王，众至数万。诏庆孙为募人别将，招率乡豪以讨之。<br /><br />&nbsp;&nbsp;&nbsp;&nbsp;庆孙每摧其锋，进军深入，至云台郊；大战郊西，贼众大溃。征赴都，除直后。<br /><br />&nbsp;&nbsp;&nbsp;&nbsp;于是贼复鸠集，北连蠡升，南通绛蜀，凶徒转盛。以庆孙为别将，从轵关入讨，<br /><br />&nbsp;&nbsp;&nbsp;&nbsp;深入二百余里，至阳胡城。朝廷以此地被山带河，衿要之所，明帝末，遂立邵郡，<br /><br />&nbsp;&nbsp;&nbsp;&nbsp;因以庆孙为太守。庆孙务安缉之，咸来归业。尔朱荣之死也，世隆拥众北度，诏<br /><br />&nbsp;&nbsp;&nbsp;&nbsp;庆孙为大都督，与行台源子恭率众追击。庆孙与世隆密通，事泄，追还河内斩之。<br /><br />&nbsp;&nbsp;&nbsp;&nbsp;庆孙任侠有气，乡曲壮士及好事者多相依附，抚养咸有恩纪。在郡日，逢岁<br /><br />&nbsp;&nbsp;&nbsp;&nbsp;饥凶，四方游客恒有百余，庆孙自以家粮赡之。性虽粗武，爱好文流，与诸才学<br /><br />&nbsp;&nbsp;&nbsp;&nbsp;之士咸相交结。轻财重义，坐客恒满，是以为时所称。<br /><br />&nbsp;&nbsp;&nbsp;&nbsp;延俊从祖弟仲规，少好经史，颇有志节。咸阳王禧为司州牧，辟为主簿，仍<br /><br />&nbsp;&nbsp;&nbsp;&nbsp;表行建兴郡事。车驾自代还洛，次于郡境。仲规备供帐，朝于路侧。诏仲规曰：<br /><br />&nbsp;&nbsp;&nbsp;&nbsp;“畿郡望重，卿何能自致此也？”仲规曰：“陛下弃彼玄壤，来宅紫县，臣方跃<br /><br />&nbsp;&nbsp;&nbsp;&nbsp;马吴、会，冀功铭帝籍，岂一郡而已。”孝文笑曰：“冀卿必副此言。”驾还，<br /><br />&nbsp;&nbsp;&nbsp;&nbsp;见咸阳王曰：“昨得汝主簿为南道主人，六军丰赡。元弟之寄，殊副所望。”除<br /><br />&nbsp;&nbsp;&nbsp;&nbsp;司徒主簿。仲规父在乡疾病，弃官奔赴，以违制免。久之，中山王英征义阳，引<br /><br />&nbsp;&nbsp;&nbsp;&nbsp;为统军，奏复本资。于阵战没。赠河东太守，谥曰贞。无子，弟叔义以第二子伯<br /><br />&nbsp;&nbsp;&nbsp;&nbsp;茂后之。<br /><br />&nbsp;&nbsp;&nbsp;&nbsp;伯茂少有风望，学涉群书，文藻富赡，释褐奉朝请。大将军、京兆王继西讨，<br /><br />&nbsp;&nbsp;&nbsp;&nbsp;引为铠曹参军。南征绛蜀陈双炽，为行台长孙承业行台郎中。承业还京师，留伯<br /><br />&nbsp;&nbsp;&nbsp;&nbsp;茂仍知行台事。以平薛凤贤等，赏平阳伯。再迁散骑常侍，典起居注。太昌初，<br /><br />&nbsp;&nbsp;&nbsp;&nbsp;为中书侍郎。永熙中，孝武帝兄子广平王赞盛选宾寮，以伯茂为文学。后加中军<br /><br />&nbsp;&nbsp;&nbsp;&nbsp;大将军。<br /><br />&nbsp;&nbsp;&nbsp;&nbsp;伯茂好饮酒，颇涉疏傲。久不徙官，曾为《豁情赋》。天平初迁邺，又为《<br /><br />&nbsp;&nbsp;&nbsp;&nbsp;迁都赋》。二年，因内宴，伯茂侮慢殿中尚书、章武王景哲。景哲遂申启，称伯<br /><br />&nbsp;&nbsp;&nbsp;&nbsp;茂弃其本列，与监同行，以梨击案，傍污冠服，禁庭之内，令人挈衣。诏付所司，<br /><br />&nbsp;&nbsp;&nbsp;&nbsp;后竟无坐。<br /><br />&nbsp;&nbsp;&nbsp;&nbsp;伯茂既出后其伯仲规，与兄景融别居。景融贫窘，伯茂了无赈恤，殆同行路，<br /><br />&nbsp;&nbsp;&nbsp;&nbsp;世以此贬薄之。卒，年三十九，知旧叹惜焉。<br /><br />&nbsp;&nbsp;&nbsp;&nbsp;伯茂末年，剧饮不已，乃至伤性，多有愆失。未亡前数日，忽云吾得密信，<br /><br />&nbsp;&nbsp;&nbsp;&nbsp;将被收掩，乃与妇乘车西逃避。后因顾指壁中，言有官人追逐，其妻方知其病。<br /><br />&nbsp;&nbsp;&nbsp;&nbsp;卒后，殡于家园。友人常景、李浑、王元景、卢元明、魏季景、李骞等十许人于<br /><br />&nbsp;&nbsp;&nbsp;&nbsp;墓傍置酒设祭，哀哭涕泣，一饮一酹，曰：“裴中书魂而有灵，知吾曹也。”乃<br /><br />&nbsp;&nbsp;&nbsp;&nbsp;各赋诗一篇。李骞以魏收亦与之友，寄以示收。收时在晋阳，乃同其作，论叙伯<br /><br />&nbsp;&nbsp;&nbsp;&nbsp;茂，其十字云：“临风想玄度，对酒思公荣。”时人以伯茂性侮傲，谓收诗颇得<br /><br />&nbsp;&nbsp;&nbsp;&nbsp;事实。赠散骑常侍、卫将军、度支尚书，雍州刺史，重赠吏部尚书，谥曰文。伯<br /><br />&nbsp;&nbsp;&nbsp;&nbsp;茂曾撰晋书，竟未能成。无子，兄景融以第二子孝才继。齐武平末，位中书舍人。<br /><br />&nbsp;&nbsp;&nbsp;&nbsp;叔义亦有学行，累迁太山太守，为政清静，吏人安之。迁司徒从事中郎。卒，<br /><br />&nbsp;&nbsp;&nbsp;&nbsp;赠东秦州刺史，谥曰宣。<br /><br />&nbsp;&nbsp;&nbsp;&nbsp;子景融，字孔明，笃学好属文。举秀才，射策高第，除太学博士，稍迁谏议<br /><br />&nbsp;&nbsp;&nbsp;&nbsp;大夫，领著作。元象中，仪同高岳以为录事参军。弟景龙、景颜被劾廷尉狱，景<br /><br />&nbsp;&nbsp;&nbsp;&nbsp;融入选。吏部拟郡，为御史中尉崔暹所弹，云其贪荣昧进，遂坐免官。病卒。景<br /><br />&nbsp;&nbsp;&nbsp;&nbsp;融卑退廉谨，无竞于时，虽才不称学，而缉缀无倦，文词泛滥，理会处寡。所作<br /><br />&nbsp;&nbsp;&nbsp;&nbsp;文章，别有集录。<br /><br />&nbsp;&nbsp;&nbsp;&nbsp;景颜颇有学尚，孝静初，为司空长史，在官贪秽，为中尉崔暹所劾，遇病死<br /><br />&nbsp;&nbsp;&nbsp;&nbsp;狱中。<br /><br />&nbsp;&nbsp;&nbsp;&nbsp;延俊族兄聿，字外兴，以操尚贞立，被孝文所知。为北中府长史。时帝以聿<br /><br />&nbsp;&nbsp;&nbsp;&nbsp;与中书侍郎崔亮清贫，欲以干录优之，乃以亮带野王县事，聿带温县。时人荣之。<br /><br />&nbsp;&nbsp;&nbsp;&nbsp;卒于平秦郡太守，赠洛州刺史。子子袖入关西。<br /><br />&nbsp;&nbsp;&nbsp;&nbsp;延俊族人瑗，字珍宝，太和中析属河北郡。少孤贫，清苦自立。为汝南王悦<br /><br />&nbsp;&nbsp;&nbsp;&nbsp;郎中令。孝静初，卒于雍州刺史。<br /><br />&nbsp;&nbsp;&nbsp;&nbsp;延俊从父兄宣明，位华州刺史，有惠政，谥曰简。二子景鸾、景鸿，并有逸<br /><br />&nbsp;&nbsp;&nbsp;&nbsp;才，河东呼景鸾为骥子，景鸿为龙文。景鸾位华州刺史。子文端，齐行台郎。四<br /><br />&nbsp;&nbsp;&nbsp;&nbsp;子，愿、安志、弘、振。景鸿，齐和夷郡守。子叔卿，博涉有孝行，时人号曰<br /><br />&nbsp;&nbsp;&nbsp;&nbsp;“裴曾子”。隋贝丘令。子神举、神符，而神举最知名。<br /><br />&nbsp;&nbsp;&nbsp;&nbsp;裴佗，字元化，河东闻喜人也。六世祖诜，仕晋位太常卿。因晋乱，避地凉<br /><br />&nbsp;&nbsp;&nbsp;&nbsp;州。苻坚平河西，东归，因居解县。世以文学显，五举秀才，再举孝廉，时人美<br /><br />&nbsp;&nbsp;&nbsp;&nbsp;之。父景惠，州别驾。佗容貌魁伟，聩然有器望。举秀才，以高第除中书博士。<br /><br />&nbsp;&nbsp;&nbsp;&nbsp;累迁赵郡太守，为政有方，威惠甚著，狡吏奸人，莫不改贯，所得俸禄，分恤贫<br /><br />&nbsp;&nbsp;&nbsp;&nbsp;穷。转前将军、荆州刺史，郡人恋仰，倾境饯送。蛮酋田盘石、田敬宗等部落万<br /><br />&nbsp;&nbsp;&nbsp;&nbsp;余家，恃众阻险，不宾王命，前后牧守，未能降款。佗至州，单使宣慰，示以祸<br /><br />&nbsp;&nbsp;&nbsp;&nbsp;福，田敬宗闻风归附。于是合境清晏，襁负至者千余家。后加中军将军，以老乞<br /><br />&nbsp;&nbsp;&nbsp;&nbsp;还。卒，遗令不听请赠，不受R`，诸子皆遵行之。<br /><br />&nbsp;&nbsp;&nbsp;&nbsp;佗性刚直，不好与俗人交游，其投分者必当时名胜。清白任真，不事家产，<br /><br />&nbsp;&nbsp;&nbsp;&nbsp;宅不过三十步，又无田园，暑不张盖，寒不衣裘，其贞俭若此。子让之。<br /><br />&nbsp;&nbsp;&nbsp;&nbsp;让之字士礼，年十六丧父，殆不胜哀。其母辛氏泣抚之曰：“弃我灭性，得<br /><br />&nbsp;&nbsp;&nbsp;&nbsp;为孝子乎！”由是自勉。辛氏高明妇人，又闲礼度；夫丧，诸子多幼弱，广延师<br /><br />&nbsp;&nbsp;&nbsp;&nbsp;友，或亲自教授，内外亲属有吉凶礼制，多取则焉。<br /><br />&nbsp;&nbsp;&nbsp;&nbsp;让之少好学，有文情，清明俊辩，早得声誉。魏天平中，举秀才，对策高第。<br /><br />&nbsp;&nbsp;&nbsp;&nbsp;累迁屯田、主客郎中，省中语曰“能赋诗，裴让之”。为太原公开府记室。与杨<br /><br />&nbsp;&nbsp;&nbsp;&nbsp;钟焉疲相遇则清谈竟日。置吭疲骸按巳朔缌骶拔，裴文季为不亡矣。”梁使<br /><br />&nbsp;&nbsp;&nbsp;&nbsp;至，常令让之摄主客郎。<br /><br />&nbsp;&nbsp;&nbsp;&nbsp;第二弟诹之奔关右，兄弟五人皆拘系。齐神武问云：“诹之何在？”答曰：<br /><br />&nbsp;&nbsp;&nbsp;&nbsp;“昔吴、蜀二国，诸葛兄弟各得尽心，况让之老母在此，君臣分定，失忠与孝，<br /><br />&nbsp;&nbsp;&nbsp;&nbsp;愚夫不为。伏愿明公以诚信待物。若以不收处物，物亦安能自信？以此定霸，犹<br /><br />&nbsp;&nbsp;&nbsp;&nbsp;却行而求道耳。”神武善其言，兄弟俱释。<br /><br />&nbsp;&nbsp;&nbsp;&nbsp;历文襄大将军主簿，兼中书舍人。后兼散骑常侍聘梁。文襄尝入朝，让之导<br /><br />&nbsp;&nbsp;&nbsp;&nbsp;引，容仪酝籍，文襄目之曰：“士礼，佳舍人也。”迁长兼中书侍郎，领舍人。<br /><br />&nbsp;&nbsp;&nbsp;&nbsp;齐受禅，静帝逊居别宫，与诸臣别，让之流涕[欷。以参掌仪注，封宁都县男。<br /><br />&nbsp;&nbsp;&nbsp;&nbsp;帝欲以为黄门侍郎，或言其体重不堪趋侍，乃除清河太守。至郡未几，杨治饺<br /><br />&nbsp;&nbsp;&nbsp;&nbsp;之诸弟曰：“我与贤兄交款，企闻善政，适有人从清河来，云奸吏敛迹，盗贼清<br /><br />&nbsp;&nbsp;&nbsp;&nbsp;靖。期月之期，翻更非速。”<br /><br />&nbsp;&nbsp;&nbsp;&nbsp;清河有二豪吏田转贵、孙舍兴，久吏奸猾，多有侵削，因事遂胁人取财，计<br /><br />&nbsp;&nbsp;&nbsp;&nbsp;赃依律不至死，让之以其乱法，杀之。时清河王岳为司州牧，遣部从事案之。侍<br /><br />&nbsp;&nbsp;&nbsp;&nbsp;中高德政旧与让之不协，密奏言：“当陛下受禅之时，让之眷恋魏朝，呜咽流涕，<br /><br />&nbsp;&nbsp;&nbsp;&nbsp;比为内官，情非所愿。”既而杨智刖戎，云罪不合死。文宣大怒，谓衷唬<br /><br />&nbsp;&nbsp;&nbsp;&nbsp;“欲得与裴让之同冢邪！”于是无敢言者，事奏，竟赐死于家。<br /><br />&nbsp;&nbsp;&nbsp;&nbsp;让之次弟诹之，字士正。少好儒学，释褐太学博士。尝从常景借书百卷，十<br /><br />&nbsp;&nbsp;&nbsp;&nbsp;许日便返。景疑其不能读，每卷策问，应答无遗。景叹曰：“应奉五行俱下，祢<br /><br />&nbsp;&nbsp;&nbsp;&nbsp;衡一览便记，今复见之于裴生矣。”杨帚孛鸥脑幔托诹之顿作十余墓志，文皆<br /><br />&nbsp;&nbsp;&nbsp;&nbsp;可观。让之、诹之及皇甫和、和弟亮，并知名于洛下。时人语曰：“诹胜于让，<br /><br />&nbsp;&nbsp;&nbsp;&nbsp;和不如亮。”司空高乾致书曰：“相屈为户曹参军。”诹之复书不受署。沛王开<br /><br />&nbsp;&nbsp;&nbsp;&nbsp;大司马府，辟为记室。迁邺后，诹之留在河南。西魏领军独孤信入据金墉，以诹<br /><br />&nbsp;&nbsp;&nbsp;&nbsp;之为开府属，号曰“洛阳遗彦”。信败，诹之居南山，洛州刺史王元轨召为中从<br /><br />&nbsp;&nbsp;&nbsp;&nbsp;事。西师忽至，寻退，遂随西师入关。周文帝以为大行台仓曹郎中。卒，赠徐州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;次谳之，字士平。七岁便勤学，早知名。累迁司徒主簿。杨置砍铺驹唬<br /><br />&nbsp;&nbsp;&nbsp;&nbsp;“河东士族，京官不少，唯此家兄弟，全无乡音。”谳之虽年少，不妄交游，唯<br /><br />&nbsp;&nbsp;&nbsp;&nbsp;与陇西辛术、赵郡李绘、顿丘李构、清河崔赡为忘年友。昭帝梓宫将还邺，转仪<br /><br />&nbsp;&nbsp;&nbsp;&nbsp;曹郎。尤悉历代故事，仪注、丧礼皆能裁正。为许昌太守，客旅过郡，皆出私财<br /><br />&nbsp;&nbsp;&nbsp;&nbsp;供给，人间无所预。代下日，为吏人所怀。仕周，卒伊川太守。<br /><br />&nbsp;&nbsp;&nbsp;&nbsp;次谋之，字士令。少有风格，邢邵每云“我裴四”。武成为开府，辟为参军，<br /><br />&nbsp;&nbsp;&nbsp;&nbsp;掌书记。<br /><br />&nbsp;&nbsp;&nbsp;&nbsp;次讷之，字士言。纯谨有局量。弱冠为平原公开府墨曹，掌书记，从至并州。<br /><br />&nbsp;&nbsp;&nbsp;&nbsp;其母在邺，忽得心痛，讷之是日不胜思慕，心亦惊痛，乃请急而还。当时以为孝<br /><br />&nbsp;&nbsp;&nbsp;&nbsp;感。文宣践阼，幸晋阳。皇太子监国；留讷之与杜台卿并为斋帅，领东宫管记。<br /><br />&nbsp;&nbsp;&nbsp;&nbsp;转太子舍人，奏中书舍人事。卫尉杜弼被其家客诬云“有怨言，诽讪时政”。并<br /><br />&nbsp;&nbsp;&nbsp;&nbsp;称讷之与弼交好，亦知之。坐免官。卒，天统中追赠平州刺史。<br /><br />&nbsp;&nbsp;&nbsp;&nbsp;长子曰樊，出后让之。次子矩，最知名。<br /><br />&nbsp;&nbsp;&nbsp;&nbsp;矩字弘大，襁褓而孤；及长，好学，颇爱文藻，有智数。世父让之谓曰：<br /><br />&nbsp;&nbsp;&nbsp;&nbsp;“观汝神识，足成才士，欲求宦达，当资干世之务。”矩由是始留情世事。仕齐，<br /><br />&nbsp;&nbsp;&nbsp;&nbsp;为高平王文学。齐亡，不得调。隋文帝为定州总管，补记室，甚亲敬之。以母忧<br /><br />&nbsp;&nbsp;&nbsp;&nbsp;去职。及帝作相，遣使驰召之，参相府记室事。受禅，迁给事郎，奏舍人事。伐<br /><br />&nbsp;&nbsp;&nbsp;&nbsp;陈之役，领元帅记室。既破丹阳，晋王广令矩与高G收陈图籍。<br /><br />&nbsp;&nbsp;&nbsp;&nbsp;明年，奉诏巡抚岭南。未行而高智慧、汪文进等作乱，吴、越道闭。上难遣<br /><br />&nbsp;&nbsp;&nbsp;&nbsp;矩行，矩请速进，上许之。行至南康，得兵数千人。时俚帅王仲宣逼广州，遣其<br /><br />&nbsp;&nbsp;&nbsp;&nbsp;部将周师举图东衡州，矩与大将军鹿愿赴之。贼立九栅，屯大庾岭，共为声援。<br /><br />&nbsp;&nbsp;&nbsp;&nbsp;矩进击破之。贼惧，释东衡州，据原长岭，又击败之。遂斩师举，进军自南海拔<br /><br />&nbsp;&nbsp;&nbsp;&nbsp;广州，仲宣惧而溃散。矩所绥集者二十余州，又承制署渠帅为刺史县令。及还，<br /><br />&nbsp;&nbsp;&nbsp;&nbsp;上大悦，命升殿劳苦之，谓高G、杨素曰：“韦步二万兵，不能早度岭，每患<br /><br />&nbsp;&nbsp;&nbsp;&nbsp;其兵少。裴矩以三千弊卒径至南海，有臣若此，朕亦何忧。”以功拜开府，赐爵<br /><br />&nbsp;&nbsp;&nbsp;&nbsp;闻喜县公，赉物二千段。除户部侍郎，迁内吏侍郎。<br /><br />&nbsp;&nbsp;&nbsp;&nbsp;时突厥强盛，都蓝可汗妻大义公主即宇文氏女，由是数为边患。后因公主与<br /><br />&nbsp;&nbsp;&nbsp;&nbsp;从胡私通，长孙晟先发其事，矩请出使说都蓝，显戳宇文。上从之，竟如其言。<br /><br />&nbsp;&nbsp;&nbsp;&nbsp;公主见杀后，都蓝与突利可汗构难，屡犯亭鄣。诏太平公史万岁为行军总管，出<br /><br />&nbsp;&nbsp;&nbsp;&nbsp;定襄道，以矩为行军长史，破达头可汗于塞外。万岁被诛，功竟不录。上以启人<br /><br />&nbsp;&nbsp;&nbsp;&nbsp;可汗初附，令矩抚慰之。还，为尚书左丞。其年，文献皇后崩，太常旧无仪注，<br /><br />&nbsp;&nbsp;&nbsp;&nbsp;矩与牛弘、李百药等据齐礼参定。转吏部侍郎，名为称职。炀帝即位，营建东都，<br /><br />&nbsp;&nbsp;&nbsp;&nbsp;矩职修府省，九旬功就。<br /><br />&nbsp;&nbsp;&nbsp;&nbsp;时西域诸蕃多至张掖与中国交市，帝令矩掌其事。矩知帝方勤远略，诸胡至<br /><br />&nbsp;&nbsp;&nbsp;&nbsp;者，矩诱令言其国俗山川险易，撰西域图记三卷，入朝奏之。其序曰：<br /><br />&nbsp;&nbsp;&nbsp;&nbsp;臣闻禹定九州，导河不逾积石。秦兼六国，设防止于临洮。故知西胡杂种，<br /><br />&nbsp;&nbsp;&nbsp;&nbsp;僻居遐裔，礼教之所不及，书典之所罕传。自汉氏兴基，开拓河右，始称名号者<br /><br />&nbsp;&nbsp;&nbsp;&nbsp;有四十六国。其后分立，乃五十五王。仍置校尉、都护，以存招抚。然叛服不恒，<br /><br />&nbsp;&nbsp;&nbsp;&nbsp;屡经征战。后汉之世，频废此官；虽大宛以来，略知户数，而诸国山川，未有名<br /><br />&nbsp;&nbsp;&nbsp;&nbsp;目。至如姓氏、风土、服章、物产，全无纂录，世所弗闻。复以春秋递谢，年代<br /><br />&nbsp;&nbsp;&nbsp;&nbsp;久远，兼并诛讨，互有兴亡。或地是故邦，改从今号；或人非旧类，同袭昔名。<br /><br />&nbsp;&nbsp;&nbsp;&nbsp;兼复部人交错，封疆移改，戎狄音殊，事难穷验。于阗之北，葱岭以东，考于前<br /><br />&nbsp;&nbsp;&nbsp;&nbsp;史，三十余国。其后更相屠灭，仅有十存，自余沦没，扫地俱尽，空有丘墟，不<br /><br />&nbsp;&nbsp;&nbsp;&nbsp;可记识。<br /><br />&nbsp;&nbsp;&nbsp;&nbsp;皇上应天育物，无隔华夷；率土黔黎，莫不慕化。风行所及，日入以来，职<br /><br />&nbsp;&nbsp;&nbsp;&nbsp;贡皆通，无远不至。臣既因抚纳，监知关市，寻讨书籍，访采胡人。或有所疑，<br /><br />&nbsp;&nbsp;&nbsp;&nbsp;即详众口，依其本国服饰仪形，王及庶人各显容止，即丹青摸写为《西图域记》，<br /><br />&nbsp;&nbsp;&nbsp;&nbsp;共成三卷，合三十五国。仍别造地图，穷其要害，从西顷以去，北海之南，纵横<br /><br />&nbsp;&nbsp;&nbsp;&nbsp;所互，将二万里。谅由富商大贾，周游经涉，故诸国之事，罔不偏知。复有幽荒<br /><br />&nbsp;&nbsp;&nbsp;&nbsp;远地，卒访难晓，不可凭虚，是以致阙。而二汉相踵，西域为传，户人数十，即<br /><br />&nbsp;&nbsp;&nbsp;&nbsp;称国王，徒有名号，有乖其实。今者所编，皆余千户，利尽西海，多产珍异。见<br /><br />&nbsp;&nbsp;&nbsp;&nbsp;山居之属，非有国名及部落小者，多亦不载。<br /><br />&nbsp;&nbsp;&nbsp;&nbsp;发自敦煌，至于西海，凡为三道，各有襟带。北道从伊吾经蒲类海、铁勒<br /><br />&nbsp;&nbsp;&nbsp;&nbsp;部、突厥可汗庭，度北流河水、至拂H国，达于西海。其中道从高昌、焉耆、龟<br /><br />&nbsp;&nbsp;&nbsp;&nbsp;兹、疏勒，度葱岭，又经汗、苏勒沙那国、康国、曹国、何国、大小安国、<br /><br />&nbsp;&nbsp;&nbsp;&nbsp;穆国，至波斯，达于西海。其南道从鄯善、于阗、朱俱波、喝盘陀，度葱岭，又<br /><br />&nbsp;&nbsp;&nbsp;&nbsp;经护密、吐火罗、挹W、檠印漕国，至北婆罗门，达于西海。其三道诸国，<br /><br />&nbsp;&nbsp;&nbsp;&nbsp;亦各自有路，南北交通。其东安国、南婆罗门国等，并随其所往，诸处得达。故<br /><br />&nbsp;&nbsp;&nbsp;&nbsp;知伊吾、高昌、鄯善并西域之门户也，总凑敦煌，是其咽喉之地。<br /><br />&nbsp;&nbsp;&nbsp;&nbsp;以国家威德，将士骁雄，泛縻岫扬旌，越昆仑而跃马，易如反掌，何往不<br /><br />&nbsp;&nbsp;&nbsp;&nbsp;至。但突厥、吐谷浑分领羌胡之国，为其拥遏，故朝贡不通。今并因商人，密送<br /><br />&nbsp;&nbsp;&nbsp;&nbsp;诚款，引领翘首，愿为臣妾。圣情含养，泽及普天，服而抚之，务在安辑。故皇<br /><br />&nbsp;&nbsp;&nbsp;&nbsp;华遣使，弗动兵车，诸蕃既从，突厥可灭。混一戎夏，其在兹乎。不有所记，无<br /><br />&nbsp;&nbsp;&nbsp;&nbsp;以表威化之远也。<br /><br />&nbsp;&nbsp;&nbsp;&nbsp;帝大悦，赐物五百段，每日引矩至御坐，亲问西方之事。矩盛言胡中多诸宝<br /><br />&nbsp;&nbsp;&nbsp;&nbsp;物，吐谷浑易可并吞。帝由是甘心，将通西域，西夷经略，咸以委之。<br /><br />&nbsp;&nbsp;&nbsp;&nbsp;后迁黄门侍郎，复令往张掖，引致西蕃，至者十余国。大业三年，帝有事于<br /><br />&nbsp;&nbsp;&nbsp;&nbsp;恒岳，咸来助祭。帝将巡河右，复令矩往敦煌，矩遣使说高昌王L伯雅及伊吾<br /><br />&nbsp;&nbsp;&nbsp;&nbsp;吐屯设等，啖以厚利，导之使入朝。及帝西巡，次燕支山。高昌王、伊吾设等及西<br /><br />&nbsp;&nbsp;&nbsp;&nbsp;蕃胡二十七国谒于道左，皆令佩金玉，被锦Y，焚香奏乐，歌舞喧噪。复令张掖、<br /><br />&nbsp;&nbsp;&nbsp;&nbsp;武威士女盛饰纵观，填咽周互数十里，以示中国之盛。帝见而大悦。竟破吐谷浑，<br /><br />&nbsp;&nbsp;&nbsp;&nbsp;拓地数千里。并遣兵戍之，每岁委输巨亿万计。诸蕃惧慑，朝贡相续。帝谓矩有<br /><br />&nbsp;&nbsp;&nbsp;&nbsp;绥怀略，进位银青光禄大夫。<br /><br />&nbsp;&nbsp;&nbsp;&nbsp;其年冬，帝至东都。矩以蛮夷朝贡者多，讽帝令都下大戏，征四方奇伎异艺<br /><br />&nbsp;&nbsp;&nbsp;&nbsp;陈于端门街，衣锦绮、珥金翠者以十万数。又勒百官及百姓士女列坐棚阁而纵观<br /><br />&nbsp;&nbsp;&nbsp;&nbsp;焉，皆被服鲜丽，终月而罢。又令交市店肆皆设帷帐，盛酒食，遣掌蕃率蛮夷与<br /><br />&nbsp;&nbsp;&nbsp;&nbsp;人贸易，所至处悉令邀延就坐，醉饱而散。蛮夷嗟叹，谓中国为神仙。帝称矩至<br /><br />&nbsp;&nbsp;&nbsp;&nbsp;诚，谓宇文述、牛弘曰：“裴矩凡所陈奏，皆朕之成算，朕未发，矩辄以闻。自<br /><br />&nbsp;&nbsp;&nbsp;&nbsp;非奉国，孰能若是。”<br /><br />&nbsp;&nbsp;&nbsp;&nbsp;帝遣将军薛世雄城伊吾，令矩共往经略。矩讽谕西域诸国曰：“天子为蕃人<br /><br />&nbsp;&nbsp;&nbsp;&nbsp;交易悬远，所以城耳。”咸以为然，不复来竞。及还，赐钱四十万。矩又白状，<br /><br />&nbsp;&nbsp;&nbsp;&nbsp;令反间射匮，潜攻处罗。后处罗为射匮所迫，竟随使者入朝。帝大悦，赐矩貂裘<br /><br />&nbsp;&nbsp;&nbsp;&nbsp;及西域珍器。<br /><br />&nbsp;&nbsp;&nbsp;&nbsp;从帝巡塞北，幸启人帐。时高丽遣使先通于突厥，启人不敢隐，引之见帝。<br /><br />&nbsp;&nbsp;&nbsp;&nbsp;矩因奏曰：“高丽地本孤竹国，周代以之封箕子，汉世分为三郡，晋氏亦统辽东。<br /><br />&nbsp;&nbsp;&nbsp;&nbsp;今乃不臣，列为外域，故先帝欲征之久矣。但以杨谅不肖，师出无功。当陛下时，<br /><br />&nbsp;&nbsp;&nbsp;&nbsp;安得不事，使此冠带之境仍为蛮貊之乡乎？今其使朝于突厥，亲见启人合国从化，<br /><br />&nbsp;&nbsp;&nbsp;&nbsp;必惧皇灵之远畅，虑后服之先亡，胁令入朝，当可致也。”帝曰：“如何？”矩<br /><br />&nbsp;&nbsp;&nbsp;&nbsp;曰：“请面诏其使，放还本国，遣语其王，令速朝觐。不然者，当率突厥，即日<br /><br />&nbsp;&nbsp;&nbsp;&nbsp;诛之。”帝纳焉。高元不用命，始建征辽之策。<br /><br />&nbsp;&nbsp;&nbsp;&nbsp;王师临辽，以本官领武贲郎将。明年，复从至辽东。兵部侍郎斛斯政亡入高<br /><br />&nbsp;&nbsp;&nbsp;&nbsp;丽，帝令矩兼掌兵事。以前后度辽功，进位右光禄大夫。<br /><br />&nbsp;&nbsp;&nbsp;&nbsp;时皇纲不振，人皆变节，左翊卫大将军宇文述、内史侍郎虞世基等用事，文<br /><br />&nbsp;&nbsp;&nbsp;&nbsp;武多以贿闻。唯矩守常，无赃秽之响，以是为世所称。后以杨玄感初平，帝令矩<br /><br />&nbsp;&nbsp;&nbsp;&nbsp;安集陇右，因之会宁，存问曷萨那部落，遣阙达度设寇吐谷浑，频有虏获，部落<br /><br />&nbsp;&nbsp;&nbsp;&nbsp;致富。还而奏状，帝大赏之。后从至怀远镇，诏护北蕃军事。<br /><br />&nbsp;&nbsp;&nbsp;&nbsp;矩以始毕可汗部众渐盛，献策分其势。将以宗女嫁其弟叱吉设，拜为南面可<br /><br />&nbsp;&nbsp;&nbsp;&nbsp;汗。叱吉不敢受，始毕闻而渐怨。矩又曰：“突厥本淳，易可离间，由其内多有<br /><br />&nbsp;&nbsp;&nbsp;&nbsp;众胡，尽皆桀黠，教导之耳。臣闻史蜀胡悉尤多奸计，幸于始毕，请诱杀之。”<br /><br />&nbsp;&nbsp;&nbsp;&nbsp;帝曰：“善。”矩因遣人告胡悉曰：“天子大出珍物，今在马邑，欲共蕃内多作<br /><br />&nbsp;&nbsp;&nbsp;&nbsp;交关，若前来者，即得好物。”胡悉信之，不告始毕，率其部落，尽驱六畜争进，<br /><br />&nbsp;&nbsp;&nbsp;&nbsp;冀先互市。矩伏兵马邑，诱而斩之。诏报始毕曰：“史蜀胡悉忽领部落，走来至<br /><br />&nbsp;&nbsp;&nbsp;&nbsp;此，云背可汗，请我容纳。今已斩之，故令往报。”始毕亦知其状，由是不朝。<br /><br />&nbsp;&nbsp;&nbsp;&nbsp;十一年，帝北巡狩，始毕率骑数十万围帝于雁门，诏矩与虞世基宿朝堂以待<br /><br />&nbsp;&nbsp;&nbsp;&nbsp;顾问。及围解，从至东都。属射匮可汗遣其犹子率西蕃诸胡朝贡，诏矩宴接之。<br /><br />&nbsp;&nbsp;&nbsp;&nbsp;寻从幸江都宫。时四方盗贼蜂起，郡县上奏者不可胜计。矩言之，帝怒，遣<br /><br />&nbsp;&nbsp;&nbsp;&nbsp;矩诣京师接蕃客。以疾不行。及义兵入关，帝遣虞世基就宅问矩方略。矩曰：<br /><br />&nbsp;&nbsp;&nbsp;&nbsp;“太原有变，京畿不静，遥为处分，恐失事机，唯愿銮舆早还。”俄而骁卫大将<br /><br />&nbsp;&nbsp;&nbsp;&nbsp;军屈突通败问至，矩以闻，帝失色。矩素勤谨，未尝忤物，又见天下方乱，恐为<br /><br />&nbsp;&nbsp;&nbsp;&nbsp;身祸，其待遇人，多过其所望，故虽厮役，皆得其叹心。<br /><br />&nbsp;&nbsp;&nbsp;&nbsp;时从驾骁果数有逃散。帝忧之，以问矩。矩曰：“今车驾留此，已经二年。<br /><br />&nbsp;&nbsp;&nbsp;&nbsp;骁果之徒，尽无家口，人无匹合，则不能久安。臣请听兵士于此纳室。”帝大书<br /><br />&nbsp;&nbsp;&nbsp;&nbsp;曰：“公定多智，此奇计也。”因令矩检校为将士等娶妻。矩召江都境内寡妇及<br /><br />&nbsp;&nbsp;&nbsp;&nbsp;未嫁女皆集宫监。又召诸将帅及兵等恣其所取。因听自首，先有奸通妇女及尼、<br /><br />&nbsp;&nbsp;&nbsp;&nbsp;女官等，并即配之。由是骁果等悦，咸相谓曰：“裴公之惠也。”<br /><br />&nbsp;&nbsp;&nbsp;&nbsp;宇文化及反。矩晨起将朝，至坊门，遇逆党数人，控矩马诣孟景所。贼皆曰：<br /><br />&nbsp;&nbsp;&nbsp;&nbsp;“不关裴黄门。”既而化及从百余骑至，矩迎拜，化及慰谕之。令矩参定仪注，<br /><br />&nbsp;&nbsp;&nbsp;&nbsp;推秦王子浩为帝。以矩为侍内，随化及至河北。化及c帝号，以矩为尚书右仆射，<br /><br />&nbsp;&nbsp;&nbsp;&nbsp;加光禄大夫，封蔡国公，为河北道宣抚大使。<br /><br />&nbsp;&nbsp;&nbsp;&nbsp;及宇文氏败，为窦建德所获。以矩隋代旧臣，遇之甚厚。复以为吏部尚书，<br /><br />&nbsp;&nbsp;&nbsp;&nbsp;转尚书右仆射。建德起自群盗，未有节文，矩为之制定朝仪，旬月之间，宪章颇<br /><br />&nbsp;&nbsp;&nbsp;&nbsp;拟于王者。建德大悦。及建德败时，矩与其将曹旦等于洛州留守。旦长史李公淹<br /><br />&nbsp;&nbsp;&nbsp;&nbsp;及大唐使人魏徵等说旦及齐善行，令矩归顺。旦等从之，乃令矩与徵、公淹领旦<br /><br />&nbsp;&nbsp;&nbsp;&nbsp;及八玺，举山东之地归降。授左庶子，转詹事、户部尚书，卒。<br /><br />&nbsp;&nbsp;&nbsp;&nbsp;让之第六弟谒之，字士敬。少有志节，好直言。文宣末年昏纵，朝臣罕有言<br /><br />&nbsp;&nbsp;&nbsp;&nbsp;者。谒之上书正谏，言甚切直。文宣将杀之，白刃临颈，谒之辞色不变。帝曰：<br /><br />&nbsp;&nbsp;&nbsp;&nbsp;“痴汉何敢如此！”杨衷唬骸巴陛下放以取后世名。”帝投刀叹曰：“小子望<br /><br />&nbsp;&nbsp;&nbsp;&nbsp;我杀尔以取后世名，我终不成尔名。”遣人送出。齐亡，卒于壶关令。<br /><br />&nbsp;&nbsp;&nbsp;&nbsp;皇甫和者，字长谐，安定朝那人。其先因官，寓居汉中。祖澄，南齐秦、梁<br /><br />&nbsp;&nbsp;&nbsp;&nbsp;二州刺史。<br /><br />&nbsp;&nbsp;&nbsp;&nbsp;父征，字子玄，梁安定、略阳二郡守。魏正始二年，随其妻父夏侯道迁入魏。<br /><br />&nbsp;&nbsp;&nbsp;&nbsp;道迁别上勋书，欲以徽为元谋。徽曰：“创谋之始，本不关预，虽贪荣赏，内愧<br /><br />&nbsp;&nbsp;&nbsp;&nbsp;于心。”遂拒而不许。梁州刺史羊灵v重其敦实，表为征虏府司马，卒。<br /><br />&nbsp;&nbsp;&nbsp;&nbsp;和十一而孤。母夏侯氏才明有礼则，亲授以经书。及长，深沈有雅量，尤明<br /><br />&nbsp;&nbsp;&nbsp;&nbsp;礼义，宗亲吉凶，多相谘访。卒于济阴太守。子聿道，以干局知名，位广平令。<br /><br />&nbsp;&nbsp;&nbsp;&nbsp;隋大业初，比部郎。<br /><br />&nbsp;&nbsp;&nbsp;&nbsp;和弟亮，字君翼。九岁丧父，哀毁有若成人。齐神武起义，为大行台郎中。<br /><br />&nbsp;&nbsp;&nbsp;&nbsp;亮率性任真，不乐剧职，除司徒东阁祭酒。思还乡里，启乞梁州褒中，即本郡也。<br /><br />&nbsp;&nbsp;&nbsp;&nbsp;后降梁。以母兄在北，求还。梁武不夺也。至邺，无复宦情，遂入白鹿山，恣泉<br /><br />&nbsp;&nbsp;&nbsp;&nbsp;石之赏，纵酒赋诗，超然自乐。复为尚书殿中郎，摄仪曹事。以参撰禅代仪注，<br /><br />&nbsp;&nbsp;&nbsp;&nbsp;封榆中男。亮疏慢自任，无干务才，每有礼仪大事，常令余司摄焉。<br /><br />&nbsp;&nbsp;&nbsp;&nbsp;性质朴纯厚，终无片言矫饰。属有敕下司，各列勤惰。亮三日不上省，文宣<br /><br />&nbsp;&nbsp;&nbsp;&nbsp;亲诘其故。亮曰：“一日雨，一日醉，一日病酒。”文宣以其恕实，优容之，杖<br /><br />&nbsp;&nbsp;&nbsp;&nbsp;胫三十而已。所居宅聪拢标榜卖之。将买者或问其故，亮每答云：“为宅中水<br /><br />&nbsp;&nbsp;&nbsp;&nbsp;淹不，雨即流入床下。”由此宅终不售。其淳实如此。<br /><br />&nbsp;&nbsp;&nbsp;&nbsp;以兼散骑常侍，聘陈使主，以不称免官。后除任城太守，病不之官，卒于邺。<br /><br />&nbsp;&nbsp;&nbsp;&nbsp;赠骠骑大将军、安州刺史。<br /><br />&nbsp;&nbsp;&nbsp;&nbsp;裴果，字戎昭，河东闻喜人也。祖思贤，魏青州刺史。父遵，齐州刺史。果<br /><br />&nbsp;&nbsp;&nbsp;&nbsp;少慷慨有志略。魏太昌中，为阳平郡丞。周文帝曾使并州，与果遇。果知非常人，<br /><br />&nbsp;&nbsp;&nbsp;&nbsp;密托附焉。永安末，盗贼蜂起，果从军征讨。乘黄骢马，衣青袍，每先登陷阵，<br /><br />&nbsp;&nbsp;&nbsp;&nbsp;时人号为“黄骢年少。”永熙中，授河北郡守。<br /><br />&nbsp;&nbsp;&nbsp;&nbsp;及齐神武败于沙苑，果乃率其宗党归阙。周文嘉之，赐田宅奴婢牛马什物等。<br /><br />&nbsp;&nbsp;&nbsp;&nbsp;从战河桥，解玉壁围；摧锋奋击，所向披靡。大统九年，又从战芒山。于周文前<br /><br />&nbsp;&nbsp;&nbsp;&nbsp;挺身陷阵，禽东魏都督贺娄焉逻兰。勇冠当时，众人莫不叹服。以此周文愈亲待<br /><br />&nbsp;&nbsp;&nbsp;&nbsp;之。补帐内都督，迁帅都督、平东将军。后从开府杨忠平随、安陆，以功加大都<br /><br />&nbsp;&nbsp;&nbsp;&nbsp;督，除正平郡守。正平，果本郡也，以威猛为政，百姓畏之，资贼亦为之屏息。<br /><br />&nbsp;&nbsp;&nbsp;&nbsp;迁司农卿。又从大将军尉迟迥伐蜀，果率所部为前军。开剑阁，破季庆堡，降杨<br /><br />&nbsp;&nbsp;&nbsp;&nbsp;乾运，皆有功。废帝三年，授龙州刺史，封冠军县侯。俄而州人张遁、李拓驱率<br /><br />&nbsp;&nbsp;&nbsp;&nbsp;百姓，围逼州城；时粮仗皆阙，兵士又寡。果设方略以拒之，贼便退走。于是出<br /><br />&nbsp;&nbsp;&nbsp;&nbsp;兵追击，累战破之；旬日之间，州境清晏。转陵州刺史。<br /><br />&nbsp;&nbsp;&nbsp;&nbsp;周孝闵帝践阼，除隆州刺史，加持节、骠骑大将军、开府仪同三司，进爵为<br /><br />&nbsp;&nbsp;&nbsp;&nbsp;公。历眉、复二州刺史。果性严猛，能断决。抑挫豪右，申理屈滞，历牧数州，<br /><br />&nbsp;&nbsp;&nbsp;&nbsp;号为称职。卒于位。赠本官，加绛、晋、建州刺史，谥曰质。子孝仁嗣。<br /><br />&nbsp;&nbsp;&nbsp;&nbsp;孝仁幼聪敏，涉猎经史，有誉于时。起家舍人上士，累迁长宁镇将，I御齐<br /><br />&nbsp;&nbsp;&nbsp;&nbsp;人，甚有威边之略。历建、谯、亳三州刺史。<br /><br />&nbsp;&nbsp;&nbsp;&nbsp;裴宽，字长宽，河东闻喜人也。祖德欢，魏中书侍郎、河内郡守。父静虑，<br /><br />&nbsp;&nbsp;&nbsp;&nbsp;银青光禄大夫，赠汾州刺史。宽仪貌瑰伟，博涉群书，弱冠为州里所称。亲殁，<br /><br />&nbsp;&nbsp;&nbsp;&nbsp;抚诸弟以笃友闻，荥阳郑孝穆尝谓其从弟文直曰：“裴长宽兄弟，天伦笃睦，人<br /><br />&nbsp;&nbsp;&nbsp;&nbsp;之师表，吾爱之重之，汝可与之游处。”年十三，以选为魏孝明帝挽郎，释褐员<br /><br />&nbsp;&nbsp;&nbsp;&nbsp;外散骑侍郎。<br /><br />&nbsp;&nbsp;&nbsp;&nbsp;及孝武西迁，宽谓其诸弟曰：“君臣逆顺，大义昭然。今天子西幸，理无东<br /><br />&nbsp;&nbsp;&nbsp;&nbsp;面以亏臣节。”乃将家属避难于大石岭。独孤信镇洛阳，始出见焉。时汾州刺史<br /><br />&nbsp;&nbsp;&nbsp;&nbsp;韦子粲降于东魏，子粲兄弟在关中者咸已从坐。其季弟子爽先在洛，窘急乃投宽，<br /><br />&nbsp;&nbsp;&nbsp;&nbsp;宽开怀纳之。遇有大赦，或传子爽合免，因尔遂出，子爽卒以伏法。独孤信知而<br /><br />&nbsp;&nbsp;&nbsp;&nbsp;责之，宽曰：“穷来见归，义无执送，今日获罪，是所甘心。”以经赦宥，遂得<br /><br />&nbsp;&nbsp;&nbsp;&nbsp;不坐。<br /><br />&nbsp;&nbsp;&nbsp;&nbsp;大统五年，授都督、同轨防长史，加征虏将军。十三年，从防主韦法保向颍<br /><br />&nbsp;&nbsp;&nbsp;&nbsp;川，解侯景围。景密谋南叛，伪亲狎于法保。宽谓法保曰：“侯景狡猾，必不肯<br /><br />&nbsp;&nbsp;&nbsp;&nbsp;入关，虽托款于公，恐未可信。若伏兵以斩之，亦一时之功也。如曰不然，便须<br /><br />&nbsp;&nbsp;&nbsp;&nbsp;深加严警，不得信其诳诱，自贻后悔。”法保纳之。然不能图景，但自固而已。<br /><br />&nbsp;&nbsp;&nbsp;&nbsp;十四年，与东魏将彭乐、乐恂战于新城，因伤被禽。至河阴，见齐文襄。宽<br /><br />&nbsp;&nbsp;&nbsp;&nbsp;举止详雅，善于占对，文襄甚赏异之；解锁付馆，厚加礼遇。宽乃裁所卧毡，夜<br /><br />&nbsp;&nbsp;&nbsp;&nbsp;缒而出，因得遁还，见于周文帝。帝顾谓诸公曰：“被坚执锐，或有其人；疾风<br /><br />&nbsp;&nbsp;&nbsp;&nbsp;劲草，岁寒方验。裴长宽为高澄如此厚遇，乃能冒死归我，虽古之竹帛所载，何<br /><br />&nbsp;&nbsp;&nbsp;&nbsp;以加之。”乃手书署宽名下，授持节、帅都督，封夏阳县男，即除孔城城主。<br /><br />&nbsp;&nbsp;&nbsp;&nbsp;十六年，迁河南郡守，仍镇孔城。废帝元年，进使持节、车骑大将军、仪同<br /><br />&nbsp;&nbsp;&nbsp;&nbsp;三司、散骑常侍。周孝闵帝践阼，进爵为子。宽在孔城十三年，与齐洛州刺史独<br /><br />&nbsp;&nbsp;&nbsp;&nbsp;孤永业相对。永业有计谋，多谲诈。或声言春发，秋乃出兵；或掩蔽消息，倏忽<br /><br />&nbsp;&nbsp;&nbsp;&nbsp;而至。宽每揣知其情，出兵邀击，无不克之。<br /><br />&nbsp;&nbsp;&nbsp;&nbsp;天和三年，除温州刺史。初，陈氏与周通和，每修聘好。自华皎附后，乃图<br /><br />&nbsp;&nbsp;&nbsp;&nbsp;寇掠。沔州既接敌境，于是以宽为沔州刺史。陈将程灵洗攻之，力屈城陷。陈人<br /><br />&nbsp;&nbsp;&nbsp;&nbsp;乃执宽至扬州，寻被送岭外，经数载，复还建邺，遂卒于江左。子义宣后从御正<br /><br />&nbsp;&nbsp;&nbsp;&nbsp;杜果使于陈，始得将宽柩还。隋开皇元年，文帝诏赠襄、郢二州刺史。义宣，位<br /><br />&nbsp;&nbsp;&nbsp;&nbsp;司金二命士、合江令。<br /><br />&nbsp;&nbsp;&nbsp;&nbsp;宽弟汉，字仲霄。操尚弘雅，聪敏好学，尝见人作百字诗，一览便诵。魏孝<br /><br />&nbsp;&nbsp;&nbsp;&nbsp;武初，解褐员外散骑侍郎。大统五年，除大丞相府士曹行参军，转墨曹。汉善尺<br /><br />&nbsp;&nbsp;&nbsp;&nbsp;牍，尤便簿领，理识明赡，断割如流。相府为之语曰“日下粲烂有裴汉。”武成<br /><br />&nbsp;&nbsp;&nbsp;&nbsp;中，为司车路下大夫，与工部郭彦、太府高宾等参议格令。每较量时事，必有条<br /><br />&nbsp;&nbsp;&nbsp;&nbsp;理。天和五年，加车骑大将军、仪同三司。<br /><br />&nbsp;&nbsp;&nbsp;&nbsp;汉少有宿疾，恒带虚羸，剧职烦官，非其好也。时晋公护擅权，|绅等多谄<br /><br />&nbsp;&nbsp;&nbsp;&nbsp;附之以图仕进。汉直道自守，故八年不徙职。性不饮酒，而雅好宾游。每良辰美<br /><br />&nbsp;&nbsp;&nbsp;&nbsp;景，必招引时彦，宴赏留连，间以篇什，当时人物，以此重之。自宽没后，遂断<br /><br />&nbsp;&nbsp;&nbsp;&nbsp;绝游从，不听琴瑟；岁时伏腊，哀恸而已。抚养兄弟子，情甚笃至。借人异书，<br /><br />&nbsp;&nbsp;&nbsp;&nbsp;必躬自录本，至于疾诊弥年，亦未尝释卷。卒，赠晋州刺史。<br /><br />&nbsp;&nbsp;&nbsp;&nbsp;子镜人，少聪敏，涉猎经史。为大将军、谭公会记室参军，累迁春官府都上<br /><br />&nbsp;&nbsp;&nbsp;&nbsp;士。仕隋，位兵曹郎。汉弟尼，字景尼，性弘雅，有器局，位御正下大夫。卒，<br /><br />&nbsp;&nbsp;&nbsp;&nbsp;赠随州刺史。子之隐，赵王招府记室参军。之隐弟师人，好学有识度，见称于时。<br /><br />&nbsp;&nbsp;&nbsp;&nbsp;起家秦王贽府记室参军，仍兼侍读。<br /><br />&nbsp;&nbsp;&nbsp;&nbsp;宽族弟鸿，少恭谨，有干略。历官内外。周天和初，拜郢州刺史，转襄州总<br /><br />&nbsp;&nbsp;&nbsp;&nbsp;管府长史，赐爵高邑县侯。从卫公直南征，军败遂没，寻卒于陈。朝廷哀之，赠<br /><br />&nbsp;&nbsp;&nbsp;&nbsp;丰、资、遂三州刺史。<br /><br />&nbsp;&nbsp;&nbsp;&nbsp;裴侠，字嵩和，河东解人也。祖思齐，举秀才，拜议郎。父欣，西河郡守，<br /><br />&nbsp;&nbsp;&nbsp;&nbsp;赠晋州刺史。侠年七岁，犹不能言。后于洛城见群乌蔽天从西来，举手指之而言。<br /><br />&nbsp;&nbsp;&nbsp;&nbsp;遂志识聪慧，有异常童。年十三，遭父忧，哀毁有若成人。将择葬地而行，空中<br /><br />&nbsp;&nbsp;&nbsp;&nbsp;有人曰：“童子何悲，葬于桑东，封公侯。”侠惧，以告其母。母曰：“神也，<br /><br />&nbsp;&nbsp;&nbsp;&nbsp;吾闻鬼神福善，尔家未尝有恶，当以吉祥告汝耳。”时侠宅侧有大桑林，因葬焉。<br /><br />&nbsp;&nbsp;&nbsp;&nbsp;州辟主簿，举秀才。<br /><br />&nbsp;&nbsp;&nbsp;&nbsp;魏正光中，解巾奉朝请，稍迁义阳郡守。元颢入洛，使执其使人，焚其赦书。<br /><br />&nbsp;&nbsp;&nbsp;&nbsp;孝庄嘉之，授东郡太守，带防城别将。及孝武与齐神武有隙，征兵，侠率所部赴<br /><br />&nbsp;&nbsp;&nbsp;&nbsp;洛阳。武卫将军王思政谓曰：“当今权臣擅命，王室日卑，若何？”侠曰：“宇<br /><br />&nbsp;&nbsp;&nbsp;&nbsp;文泰为三军所推，居百二之地，所谓己操戈矛，宁肯授人以柄，虽欲抚之，恐是<br /><br />&nbsp;&nbsp;&nbsp;&nbsp;‘据于蒺藜’也”。思政曰：“奈何？”侠曰：“图欢有立至之忧，西巡有将来<br /><br />&nbsp;&nbsp;&nbsp;&nbsp;之虑。且至关右，日慎一日，徐思其宜耳。”思政然之，乃进侠于帝，授左中郎<br /><br />&nbsp;&nbsp;&nbsp;&nbsp;将。及帝西迁，侠将行而妻子犹在东郡。荥阳郑伟谓侠曰：“天下方乱，未知乌<br /><br />&nbsp;&nbsp;&nbsp;&nbsp;之所集，何如东就妻子，徐择木焉。”侠曰：“既食人禄，宁以妻子易图也？”<br /><br />&nbsp;&nbsp;&nbsp;&nbsp;遂从入关。赐爵清河县伯，除丞相府士曹参军。<br /><br />&nbsp;&nbsp;&nbsp;&nbsp;大统三年，领乡兵从战沙苑，先锋陷阵。侠本名协，至是周文帝嘉其勇决，<br /><br />&nbsp;&nbsp;&nbsp;&nbsp;乃曰：“仁者必勇。”因命名侠焉。以功进爵为侯。王思政镇玉壁，以侠为长史。<br /><br />&nbsp;&nbsp;&nbsp;&nbsp;齐神武以书招思政，思政令侠草报书甚壮烈。周文善之曰：“虽鲁仲连无以加也。”<br /><br />&nbsp;&nbsp;&nbsp;&nbsp;除河北郡守。<br /><br />&nbsp;&nbsp;&nbsp;&nbsp;侠躬履俭素，爱人如子，所食唯菽麦盐菜而已，吏人莫不怀之。此郡旧制，<br /><br />&nbsp;&nbsp;&nbsp;&nbsp;有渔猎夫三十人以供郡守。侠曰：“以口腹役人，吾所不为也。”乃悉罢之。又<br /><br />&nbsp;&nbsp;&nbsp;&nbsp;有丁三十人，供郡守役，侠亦不以入私，并收庸为市官马。岁时既积，马遂成群。<br /><br />&nbsp;&nbsp;&nbsp;&nbsp;去职之日，一无所取。人歌曰：“肥鲜不食，丁庸不取；裴公贞惠，为世规矩。”<br /><br />&nbsp;&nbsp;&nbsp;&nbsp;侠尝与诸牧守俱谒周文，周文命侠别立，谓诸牧守曰：“裴侠清慎奉公，为天下<br /><br />&nbsp;&nbsp;&nbsp;&nbsp;之最。”令众中有如侠者，可与之俱立。众皆默然，无敢应者。周文乃厚赐侠，<br /><br />&nbsp;&nbsp;&nbsp;&nbsp;朝野服焉，号为“独立使君”。<br /><br />&nbsp;&nbsp;&nbsp;&nbsp;又撰九世伯祖《贞侯潜传》，述裴氏清公，欲使后生奉而行之。宗室中知名<br /><br />&nbsp;&nbsp;&nbsp;&nbsp;者，咸付一通。从弟伯凤、世彦时并为丞相府佐，笑曰：“人生仕进，须身名并<br /><br />&nbsp;&nbsp;&nbsp;&nbsp;裕，清苦若此，竟欲何为？”侠曰：“夫清者莅职之本，俭者持身之基。况我大<br /><br />&nbsp;&nbsp;&nbsp;&nbsp;宗，世济其美，故能存见称于朝廷，没流芳于典策。今吾幸以凡庸，滥蒙殊遇，<br /><br />&nbsp;&nbsp;&nbsp;&nbsp;固其穷困，非慕名也。志在自修，惧辱先也，翻被嗤笑，知复何言！”伯凤等惭<br /><br />&nbsp;&nbsp;&nbsp;&nbsp;而退。<br /><br />&nbsp;&nbsp;&nbsp;&nbsp;再迁郢州刺史，加仪同三司。梁竟陵守孙皓、城守张建并以郡来附。侠见<br /><br />&nbsp;&nbsp;&nbsp;&nbsp;之，密谓人曰：“皓目动言肆，轻于去就者也；建神情审定，当无异心。”乃驰<br /><br />&nbsp;&nbsp;&nbsp;&nbsp;启其状。周文曰：“裴侠有鉴，深得之矣。”遣大都督苻贵镇竟陵，而城竟不<br /><br />&nbsp;&nbsp;&nbsp;&nbsp;遣监统。及柳仲礼军至，皓还以郢叛，卒如侠言。寻转大将军、拓州刺史，徵拜<br /><br />&nbsp;&nbsp;&nbsp;&nbsp;雍州别驾。<br /><br />&nbsp;&nbsp;&nbsp;&nbsp;周孝闵帝践作，除司邑下大夫，加骠骑大将军、开府仪同三司，进爵为公。<br /><br />&nbsp;&nbsp;&nbsp;&nbsp;迁户部中大夫。时有奸吏主守仓储，积年隐没至千万者。及侠在官，励精发`，<br /><br />&nbsp;&nbsp;&nbsp;&nbsp;数旬之内，奸盗略尽。转工部中大夫。有大司空掌钱物典李贵乃于府中悲泣，或<br /><br />&nbsp;&nbsp;&nbsp;&nbsp;问其故，对曰：“所掌官物，多有费用，裴公清严有名，惧遭罪责，所以泣耳。”<br /><br />&nbsp;&nbsp;&nbsp;&nbsp;侠闻之，许其自首。贵自言隐费钱五百万。<br /><br />&nbsp;&nbsp;&nbsp;&nbsp;侠尝遇疾沈顿，士友忧之。忽闻五鼓，便即惊起，顾左右曰：“可向府耶。”<br /><br />&nbsp;&nbsp;&nbsp;&nbsp;所苦因此而瘳。晋公护闻之曰：“裴侠危笃若此而不废忧公，因闻鼓声，疾病遂<br /><br />&nbsp;&nbsp;&nbsp;&nbsp;愈，此岂非天v其勤恪也？”又司空许国公宇文贵、小司空北海公申征并来侯侠<br /><br />&nbsp;&nbsp;&nbsp;&nbsp;疾。所居第屋，不免霜露。贵等还，言之于帝。帝矜其贫苦，乃为起宅，并赐良<br /><br />&nbsp;&nbsp;&nbsp;&nbsp;田十顷，奴隶耕耒粮粟莫不备足。|绅咸以为荣。卒于位，赠太子少师、蒲州刺<br /><br />&nbsp;&nbsp;&nbsp;&nbsp;史，谥曰贞。河北郡前功曹张回及吏人等感侠遗爱，乃作颂纪其清德焉。<br /><br />&nbsp;&nbsp;&nbsp;&nbsp;子祥，性忠谨，有理剧才。少为城都令，清不及侠，断决过之。后除长安令，<br /><br />&nbsp;&nbsp;&nbsp;&nbsp;为权贵所惮。迁司仓下大夫。侠之终也，以毁卒。祥弟肃。<br /><br />&nbsp;&nbsp;&nbsp;&nbsp;肃字神封，贞亮有才艺。少与安定梁毗同志友善。天和中，举秀才。累迁御<br /><br />&nbsp;&nbsp;&nbsp;&nbsp;正下大夫，以行军长史从韦孝宽征淮南。属隋文帝为丞相，肃闻而叹曰：“武帝<br /><br />&nbsp;&nbsp;&nbsp;&nbsp;以雄才定六合，坟土未乾而一朝迁革，岂天道欤！”文帝闻之，甚不悦，由是废<br /><br />&nbsp;&nbsp;&nbsp;&nbsp;于家。开皇五年，授膳部侍郎。历朔州总管长史、贝州长史，俱有能名。<br /><br />&nbsp;&nbsp;&nbsp;&nbsp;仁寿中，肃见皇太子勇、蜀王秀、左仆射高G俱废黜，遣使上书，言：“高<br /><br />&nbsp;&nbsp;&nbsp;&nbsp;G天挺良才，元勋佐命，愿录其大功，忘其小过。二庶人得罪已久，宁无革心，<br /><br />&nbsp;&nbsp;&nbsp;&nbsp;愿各封小国，观其所为。若得迁善，渐更增益；如或不悛，贬削非晚。”书奏，<br /><br />&nbsp;&nbsp;&nbsp;&nbsp;上谓杨素曰：“肃忧我家事如此，亦至诚也。”于是征肃入朝。皇太子闻之，谓<br /><br />&nbsp;&nbsp;&nbsp;&nbsp;左庶子张衡曰：“使勇自新，欲何为也？”衡曰：“观肃意欲令如吴太伯、汉东<br /><br />&nbsp;&nbsp;&nbsp;&nbsp;海王耳。”太子甚不悦。肃至京，见上于含章殿。上谓曰：“贵为天子，富有四<br /><br />&nbsp;&nbsp;&nbsp;&nbsp;海，后宫宠幸，不过数人，自勇以下，并皆同母，非为爱憎，轻事废立。”因言<br /><br />&nbsp;&nbsp;&nbsp;&nbsp;勇不可复收之意。既已，罢遣之。未几，上崩。炀帝嗣位，不得调者久之，肃亦<br /><br />&nbsp;&nbsp;&nbsp;&nbsp;杜门不出。后执政者以岭表遐远，希旨授肃永平郡丞，甚得夷人心。岁余卒，夷<br /><br />&nbsp;&nbsp;&nbsp;&nbsp;獠思之，为立庙于鄣江之浦。有子尚贤。<br /><br />&nbsp;&nbsp;&nbsp;&nbsp;裴文举，字道裕，河东闻喜人也。祖秀业，魏天水郡守，赠平州刺史。父邃，<br /><br />&nbsp;&nbsp;&nbsp;&nbsp;性方严，为州里所推挹。大统三年，东魏来寇，邃乃纠合乡人，分据险要以自固。<br /><br />&nbsp;&nbsp;&nbsp;&nbsp;及李弼略地东境，邃为之乡导，多所降下。周文帝嘉之，特赏衣物，封澄城县子。<br /><br />&nbsp;&nbsp;&nbsp;&nbsp;卒于正平郡守，赠仪同三司、定州刺史。<br /><br />&nbsp;&nbsp;&nbsp;&nbsp;文举少忠谨，涉猎经史。大统十年，起家奉朝请。时周文帝诸子年幼，盛简<br /><br />&nbsp;&nbsp;&nbsp;&nbsp;宾友。文举以选与诸公子游，雅相钦敬，未尝戏狎。迁著作郎、中外府参军。恭<br /><br />&nbsp;&nbsp;&nbsp;&nbsp;帝二年，赐姓贺兰氏。周孝闵帝践阼，袭爵澄城县子。<br /><br />&nbsp;&nbsp;&nbsp;&nbsp;齐公宪初开幕府，以文举为司录。及宪出镇剑南，复以文举为总管府中郎。<br /><br />&nbsp;&nbsp;&nbsp;&nbsp;武成二年，就加使持节、车骑大将军、仪同三司。蜀土沃饶，商贩百倍，或有劝<br /><br />&nbsp;&nbsp;&nbsp;&nbsp;文举以利者，文举答之曰：“利之为贵，莫若安身，身安则道隆。非货之谓，是<br /><br />&nbsp;&nbsp;&nbsp;&nbsp;以不为，非恶财也。”宪矜其贫窭，每欲资给之。文举恒自谦逊，辞多受少。<br /><br />&nbsp;&nbsp;&nbsp;&nbsp;保定三年，迁绛州刺史。邃之任正平也，以廉约自守。每行春省俗，单车而<br /><br />&nbsp;&nbsp;&nbsp;&nbsp;已。及文举临州，一遵其法，百姓美而化之。总管韦孝宽特相钦重，每与谈论，<br /><br />&nbsp;&nbsp;&nbsp;&nbsp;不觉膝前于席。天和初，进骠骑大将军、开府仪同三司，寻为孝宽柱国府司马。<br /><br />&nbsp;&nbsp;&nbsp;&nbsp;六年，入为司宪中大夫，进爵为伯，转军司马。<br /><br />&nbsp;&nbsp;&nbsp;&nbsp;文举少丧父，其兄又在山东，唯与弟玑幼相训养，友爱甚笃。玑又早亡，文<br /><br />&nbsp;&nbsp;&nbsp;&nbsp;举抚视遗孤，逾于己子，时人以此称之。初，文举叔父季和为曲沃令，终于闻喜<br /><br />&nbsp;&nbsp;&nbsp;&nbsp;川；而叔母韦氏卒于正平县，属东西分隔，韦氏坟陇，遂在齐境。及文举在本州，<br /><br />&nbsp;&nbsp;&nbsp;&nbsp;每加赏募。齐人感其孝义，潜相要结，以韦柩西归，竟得合葬。六年，除南青州<br /><br />&nbsp;&nbsp;&nbsp;&nbsp;刺史。宣政元年，卒于位。子胄嗣，位至大都督。子神，安邑通守。有子知礼。<br /><br />&nbsp;&nbsp;&nbsp;&nbsp;裴仁基，字德本，河东人也。祖伯凤，周汾州刺史。父定，上仪同。仁基少<br /><br />&nbsp;&nbsp;&nbsp;&nbsp;骁武，便弓马。平陈之役，以亲卫从征，先登陷阵，拜仪同，赐物千段。以本官<br /><br />&nbsp;&nbsp;&nbsp;&nbsp;领汉王谅府亲信。谅反，仁基苦谏见囚。谅败，超拜护军。后改授武贲郎将，从<br /><br />&nbsp;&nbsp;&nbsp;&nbsp;将军李景讨叛蛮向思多于黔安，以功进银青光禄大夫。击破吐谷浑，加授金紫光<br /><br />&nbsp;&nbsp;&nbsp;&nbsp;禄大夫。斩获寇掠H，拜左光禄大夫。从征高丽，进位光禄大夫。<br /><br />&nbsp;&nbsp;&nbsp;&nbsp;李密据洛口，帝令仁基为河南道讨捕大使，据武牢拒密。仁基见强寇在前，<br /><br />&nbsp;&nbsp;&nbsp;&nbsp;士卒劳弊，所得军资，即用分赏。临军御史萧怀静止之，众咸怒怀静。怀静又阴<br /><br />&nbsp;&nbsp;&nbsp;&nbsp;持仁基长短，欲有奏劾。仁基惧，杀怀静，以其众归密。密以为河东郡公。其子<br /><br />&nbsp;&nbsp;&nbsp;&nbsp;行俨，骁勇善战。密复以为绛郡公，甚相委昵。<br /><br />&nbsp;&nbsp;&nbsp;&nbsp;王世充以东都食尽，悉众诣偃师，求决战。密与诸将计。仁基曰：“世充尽<br /><br />&nbsp;&nbsp;&nbsp;&nbsp;锐而至，洛下必虚。可分兵守其要路，令不得东；简精兵三万，傍河西出，以逼<br /><br />&nbsp;&nbsp;&nbsp;&nbsp;东都。世充却还，我且按甲。世充重出，我又逼之。如此，则我有余力，彼劳奔<br /><br />&nbsp;&nbsp;&nbsp;&nbsp;命。兵法所谓彼出我归，彼归我出，数战以疲之，多方以误之者也。”密曰：<br /><br />&nbsp;&nbsp;&nbsp;&nbsp;“公知其一，不知其二。东都兵马有三不可当：器械精一也，决计而来二也，食<br /><br />&nbsp;&nbsp;&nbsp;&nbsp;尽求斗三也。我按兵蓄力以观其弊，彼求斗不得，欲走无路。不过十日，世充之<br /><br />&nbsp;&nbsp;&nbsp;&nbsp;首可悬于麾下。”单雄信等诸将轻世充，皆请战。仁基苦争不得。密难违诸将言，<br /><br />&nbsp;&nbsp;&nbsp;&nbsp;战遂大败。仁基为世充所虏。世充以仁基父子并骁勇，深礼之，以兄女妻行俨。<br /><br />&nbsp;&nbsp;&nbsp;&nbsp;及c尊号，署仁基为礼部尚书，行俨为左辅大将军。行俨每战，所当皆披靡，号<br /><br />&nbsp;&nbsp;&nbsp;&nbsp;万人敌。世充惮其威名，颇加猜防。仁基知之，甚不自安，遂与世充所署尚书左<br /><br />&nbsp;&nbsp;&nbsp;&nbsp;丞宇文儒童、尚食直长陈谦、秘书丞崔德本等谋。令陈谦于上食之际，持匕首劫<br /><br />&nbsp;&nbsp;&nbsp;&nbsp;世充，行俨以兵应之。事定，然后辅越王侗。事临发，将军张童儿告之，俱为世<br /><br />&nbsp;&nbsp;&nbsp;&nbsp;充所杀。<br /><br />&nbsp;&nbsp;&nbsp;&nbsp;论曰：裴骏雅业有资，器行仍世，所以布于列位，不替其美。延俊器能位望，<br /><br />&nbsp;&nbsp;&nbsp;&nbsp;有可称乎。伯茂才名，亦时之良也。元化以文学传业，而又修史著美。让之弟兄，<br /><br />&nbsp;&nbsp;&nbsp;&nbsp;修身厉行，观夫出处之迹，良足称乎。矩学涉经史，颇有干局。至于恪勤匪懈，<br /><br />&nbsp;&nbsp;&nbsp;&nbsp;夙夜在公，求之古人，殆未之有。与闻政事，多历岁年，虽处危乱之中，未亏廉<br /><br />&nbsp;&nbsp;&nbsp;&nbsp;谨之节。然与时消息，承望风旨，使高昌入朝，伊吾献地；聚粮且末，师出玉门，<br /><br />&nbsp;&nbsp;&nbsp;&nbsp;关右骚然，颇亦矩之由矣。果及长宽，早知去就。而宽沦迹异域，盖乃命乎。嵩<br /><br />&nbsp;&nbsp;&nbsp;&nbsp;和廉约居身，忠勤奉上，人怀其惠，吏畏其威，虽古之良吏，何以加此。肃历官<br /><br />&nbsp;&nbsp;&nbsp;&nbsp;周、隋，志存鲠正。竟而忠诚慷慨，犯忤龙鳞，固知嫠妇忧宗周之亡，处女悲太<br /><br />&nbsp;&nbsp;&nbsp;&nbsp;子之少，非徒语也。文举之在绛州，世载清德，辞多受少，有廉让之风焉。仁基<br /><br />&nbsp;&nbsp;&nbsp;&nbsp;以武略见知，自升显级，竟而蹈履非所，身名隳坏，时也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1780);">加入书签</a><a
                        href="1777.html">上一页</a>&larr;<a href="index.html">返回列表</a>&rarr;<a
                            href="1782.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1777.html"; var next_page = "1782.html"; var index_page = "index.html"; var sortid = "9"; var article_id = "29"; var chapter_id = "1780"; var articlename = "北史"; var chaptername = " 卷三十八 列传第二十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>