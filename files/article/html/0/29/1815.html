<!DOCTYPE html>
<html>
<head>
<meta charset="gbk" />
<title>北史- 卷六十五 列传第五十三-在线阅读-哈西文学网</title>
<meta name="keywords" content="李延寿，北史， 卷六十五 列传第五十三全文， 卷六十五 列传第五十三在线阅读 哈西文学网" />
<meta name="description" content="哈西文学网提供李延寿的北史  卷六十五 列传第五十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1815.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1815.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十五 列传第五十三</h1>
            <div class="link xb">
                <a href="1814.html">上一页</a>&larr;<a href="index.html">返回列表</a>&rarr;<a
                    href="1816.html">下一页</a></div>			
            <div id="BookText">&nbsp;&nbsp;&nbsp;&nbsp;○达奚武若干惠怡峰刘亮王德赫连达韩果蔡v常善辛威<br /><br />&nbsp;&nbsp;&nbsp;&nbsp;狄昌梁椿梁台田弘（子仁恭孙德懋）<br /><br />&nbsp;&nbsp;&nbsp;&nbsp;达奚武，字成兴，代人也。祖眷，父长，并为镇将。武少倜傥好驰射，贺拔<br /><br />&nbsp;&nbsp;&nbsp;&nbsp;岳征关右，引为别将。及岳为侯莫陈悦所害，武与赵贵收尸归平凉，同翊载周文<br /><br />&nbsp;&nbsp;&nbsp;&nbsp;帝。从平悦，封须昌县伯。大统初，自大丞相府中兵参军出为东秦州刺史。齐神<br /><br />&nbsp;&nbsp;&nbsp;&nbsp;武与窦泰、高敖曹三道来侵，周文欲并兵击泰，诸将多异议，唯武及苏绰与周文<br /><br />&nbsp;&nbsp;&nbsp;&nbsp;意同，遂禽之。周文进图弘农，遣武从两骑觇候。武与其候奇遇，即交战，斩六<br /><br />&nbsp;&nbsp;&nbsp;&nbsp;级，获三人而反。齐神武趣沙苑，周文复遣武觇之。武从三骑，皆衣敌人衣，至<br /><br />&nbsp;&nbsp;&nbsp;&nbsp;暮，下马潜听其军号，历营若警夜者，有不如法者，往往挞之。具知敌情以告，<br /><br />&nbsp;&nbsp;&nbsp;&nbsp;周文遂从破之。进爵高阳郡公。<br /><br />&nbsp;&nbsp;&nbsp;&nbsp;四年，周文援洛阳，武为前锋，与李弼破莫多娄贷文。又进至河桥，力战，<br /><br />&nbsp;&nbsp;&nbsp;&nbsp;斩其司徒高敖曹。再迁雍州刺史。复从战芒山，时大军不利，齐神武乘胜进军至<br /><br />&nbsp;&nbsp;&nbsp;&nbsp;陕。武御之，乃退。十七年，诏武经略汉川。梁梁州刺史宜丰侯萧修固守南郑。<br /><br />&nbsp;&nbsp;&nbsp;&nbsp;武围之，修请服。会梁武陵王遣其将杨乾运等救修，修更不下。武击走乾运，修<br /><br />&nbsp;&nbsp;&nbsp;&nbsp;乃降。自敛门以北悉平。明年，振旅还京师。朝议欲以武为柱国，武曰：“我作<br /><br />&nbsp;&nbsp;&nbsp;&nbsp;柱国，不应在元子孝前。”固辞。以大将军出镇玉壁。<br /><br />&nbsp;&nbsp;&nbsp;&nbsp;周孝闵帝践祚，授柱国、大司寇。齐北豫州刺史司马消难举州来附，诏武与<br /><br />&nbsp;&nbsp;&nbsp;&nbsp;杨忠迎消难以归。武成实，转大宗伯，进封郑国公。齐将斛律敦侵汾、绛，武御<br /><br />&nbsp;&nbsp;&nbsp;&nbsp;之，敦退。武筑柏壁城，留开府权严、薛羽生守之。保定三年，迁太保。其年，<br /><br />&nbsp;&nbsp;&nbsp;&nbsp;大军东伐，随公杨忠引突厥自北道，武以三万骑自东道期会晋阳。武至平阳，后<br /><br />&nbsp;&nbsp;&nbsp;&nbsp;期不进，而忠已还，武尚未知。齐将斛律明月遣武书曰：“鸿鹤已翔于寥廓，罗<br /><br />&nbsp;&nbsp;&nbsp;&nbsp;者犹视于沮泽也。”武览书，乃班师。出为同州刺史。明年，从晋公护东伐。时<br /><br />&nbsp;&nbsp;&nbsp;&nbsp;尉迟迥围洛阳，为敌所败。武与齐王宪于芒山御之。至夜，收军。宪欲待明更战。<br /><br />&nbsp;&nbsp;&nbsp;&nbsp;武曰：“洛阳军散，人情骇动，不因夜速还，明日欲归不得。”宪从之，遂全军<br /><br />&nbsp;&nbsp;&nbsp;&nbsp;而返。天和三年，转太傅。<br /><br />&nbsp;&nbsp;&nbsp;&nbsp;武微时，奢侈好华饰。及居重位，不持威仪，行常单马，左右从一两人而已，<br /><br />&nbsp;&nbsp;&nbsp;&nbsp;门外不施戟，恒昼掩一扉。或谓曰：“公位冠群后，何轻率若是？”武曰：“吾<br /><br />&nbsp;&nbsp;&nbsp;&nbsp;昔在布衣，岂望富贵！今日富贵，不可顿忘畴昔。且天下未平，国恩未报，安可<br /><br />&nbsp;&nbsp;&nbsp;&nbsp;过事威容乎？”言者惭而退。武之在同州，时旱，武帝敕武祀华岳。岳庙旧在山<br /><br />&nbsp;&nbsp;&nbsp;&nbsp;下，常所祈祷。武谓僚属曰：“吾备位三公，不能燮理阴阳，不可同于众人，在<br /><br />&nbsp;&nbsp;&nbsp;&nbsp;常祀所，必须登峰展诚，寻其圣奥。”岳既高峻，人迹罕通。武年逾六十，唯将<br /><br />&nbsp;&nbsp;&nbsp;&nbsp;数人攀藤而上，于是稽首祈请。晚不得还，即于岳上藉草而宿。梦一白衣来执武<br /><br />&nbsp;&nbsp;&nbsp;&nbsp;手曰：“快辛苦。”甚相嘉尚。武遂惊觉，益用祗肃。至旦，云雾四起，俄而澍<br /><br />&nbsp;&nbsp;&nbsp;&nbsp;雨，远近沾洽。武帝闻之，玺书劳武，赐彩百匹。<br /><br />&nbsp;&nbsp;&nbsp;&nbsp;武性贪吝，其为大司寇也，在库有万钉金带，当时宝之，武因入库，乃取以<br /><br />&nbsp;&nbsp;&nbsp;&nbsp;归。主得白晋公护，护以武勋重，不彰其过，因而赐之。时论深鄙焉。薨，赠太<br /><br />&nbsp;&nbsp;&nbsp;&nbsp;傅、十五州诸军事、同州刺史，谥曰桓。子震嗣。<br /><br />&nbsp;&nbsp;&nbsp;&nbsp;震字猛略。少骁勇，走及奔马。周文尝于渭北校猎，时有兔过周文前，震与<br /><br />&nbsp;&nbsp;&nbsp;&nbsp;诸将竞射之，马倒而坠。震足不倾踬，因步走射之，一发中兔。顾马才起，遂回<br /><br />&nbsp;&nbsp;&nbsp;&nbsp;身腾上。周文喜曰：“非此父不生此子。”乃赐震杂彩一百段。后封魏昌县公。<br /><br />&nbsp;&nbsp;&nbsp;&nbsp;明帝初，拜司右中大夫，加骠骑大将军、开府仪同三司。武成初，进爵广平郡公，<br /><br />&nbsp;&nbsp;&nbsp;&nbsp;除华州刺史。震虽出自膏腴，少习武艺，然颇有政术。天和六年，拜柱国。建德<br /><br />&nbsp;&nbsp;&nbsp;&nbsp;初，袭爵郑国公。从平邺，赐妾二人、女乐一部，拜大宗伯。震父尝为此职，时<br /><br />&nbsp;&nbsp;&nbsp;&nbsp;论荣之。宣政中，出为原州总管。隋开皇初，薨于家。<br /><br />&nbsp;&nbsp;&nbsp;&nbsp;震弟，大象末，为益州刺史，与王谦据蜀起兵，被诛。<br /><br />&nbsp;&nbsp;&nbsp;&nbsp;若干惠，字惠保，代武川人也。其先与魏俱起，以国为姓。父树利周，从魏<br /><br />&nbsp;&nbsp;&nbsp;&nbsp;广阳王深征葛荣，战没，赠冀州刺史。惠以别将从贺拔岳，以功封北平县男。及<br /><br />&nbsp;&nbsp;&nbsp;&nbsp;岳为侯莫陈悦所害，惠与寇洛、赵贵等同谋翊戴周文。仍从平悦，拜直阁将军。<br /><br />&nbsp;&nbsp;&nbsp;&nbsp;从禽窦泰，复弘农，破沙苑，惠每先登陷阵。加侍中、开府仪同三司、封长乐郡<br /><br />&nbsp;&nbsp;&nbsp;&nbsp;公。大统四年，从魏文帝东巡洛阳，与齐神武战于河桥，力战破之。七年，迁领<br /><br />&nbsp;&nbsp;&nbsp;&nbsp;军。及高仲密举北豫州来附，周文迎之。军至洛阳，齐神武屯于芒山。惠为右军，<br /><br />&nbsp;&nbsp;&nbsp;&nbsp;与中军大破之。齐神武兵乃萃左军，军将赵贵等战不利。会日暮，齐神武进兵攻<br /><br />&nbsp;&nbsp;&nbsp;&nbsp;惠，惠击之，皆披靡。至夜中，神武骑复来追惠。惠徐下马，顾命厨人营食。食<br /><br />&nbsp;&nbsp;&nbsp;&nbsp;讫，谓左右曰：“长安死，此中死，异乎？”乃建旗鸣角，收军而还。神武追骑<br /><br />&nbsp;&nbsp;&nbsp;&nbsp;惮惠，疑有伏兵，不敢逼。至弘农，见周文，陈贼形势，恨其垂成之功，亏于一<br /><br />&nbsp;&nbsp;&nbsp;&nbsp;篑，嘘唏不自胜。周文壮之，迁司空。惠性刚质，有勇力，容貌魁岸。善于抚御，<br /><br />&nbsp;&nbsp;&nbsp;&nbsp;将士莫不怀恩。及侯景内附，朝议欲收辑河南，令惠以本官镇鲁阳。遇病，薨于<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;惠于诸将年最少。早丧父，事母以孝闻。周文尝造射堂新成，与诸将宴射。<br /><br />&nbsp;&nbsp;&nbsp;&nbsp;惠窃叹曰：“亲老矣，何时办此！”周文闻之，即日徙堂于惠宅。其见重如此。<br /><br />&nbsp;&nbsp;&nbsp;&nbsp;及薨，为流涕久之。惠丧至，又临抚焉。加赠秦州刺史，谥曰武烈。子凤嗣。<br /><br />&nbsp;&nbsp;&nbsp;&nbsp;凤字达摩，有识度。袭父爵长乐郡公，尚周文女。位开府仪同三司、大驭中<br /><br />&nbsp;&nbsp;&nbsp;&nbsp;大夫。后录惠佐命功，封凤徐国公，拜柱国。<br /><br />&nbsp;&nbsp;&nbsp;&nbsp;怡峰，字景阜，辽西人也。本姓默台，因避难改焉。高祖宽，燕辽西郡守，<br /><br />&nbsp;&nbsp;&nbsp;&nbsp;魏道武时归朝，拜羽真，赐爵长蛇公。曾祖文，冀州刺史。峰少以骁勇闻。从贺<br /><br />&nbsp;&nbsp;&nbsp;&nbsp;拔岳讨万俟丑奴，赐爵蒲阴县男。岳被害，峰与赵贵等同谋翊戴周文，进爵为伯。<br /><br />&nbsp;&nbsp;&nbsp;&nbsp;及齐神武与孝武帝构隙，文帝令峰与都督赵贵赴洛阳。至潼关，孝武西迁，峰即<br /><br />&nbsp;&nbsp;&nbsp;&nbsp;从周文帝拔回洛，复潼关。后以讨曹泥功，进爵华阳县公。又从破窦泰于小关。<br /><br />&nbsp;&nbsp;&nbsp;&nbsp;复弘农，破沙苑，进爵乐陵郡公。仍与元季海、独孤信复洛阳。东魏行台任祥率<br /><br />&nbsp;&nbsp;&nbsp;&nbsp;步骑万余攻颍川，峰复以轻骑五百邀击，大破之。自是威名转盛。加授开府仪同<br /><br />&nbsp;&nbsp;&nbsp;&nbsp;三司。及周文与东魏战河桥，时峰为左军，不利，与李远先还，周文遂班师。诏<br /><br />&nbsp;&nbsp;&nbsp;&nbsp;原其罪。拜夏州刺史。大统十五年，东魏围颍川，峰与赵贵赴援。至南阳，病卒。<br /><br />&nbsp;&nbsp;&nbsp;&nbsp;峰沈毅有胆略，得士卒心，当时号骁将。周文嗟悼者久之。赠华州刺史，谥曰襄<br /><br />&nbsp;&nbsp;&nbsp;&nbsp;威。<br /><br />&nbsp;&nbsp;&nbsp;&nbsp;子昂嗣。位开府仪同三司。朝廷追录峰功，封昂郡公。<br /><br />&nbsp;&nbsp;&nbsp;&nbsp;昂弟光，少以峰勋，赐爵安平县侯，加开府仪同三司。<br /><br />&nbsp;&nbsp;&nbsp;&nbsp;光弟春，少知名，位吏部下大夫、仪同三司。<br /><br />&nbsp;&nbsp;&nbsp;&nbsp;刘亮，中山人也，本名道德。父特真，位领人酋长。魏大统中，以亮著勋，<br /><br />&nbsp;&nbsp;&nbsp;&nbsp;追赠恒州刺史。亮少倜傥，有从横计略，姿貌魁杰，见者惮之。以都督从贺拔岳<br /><br />&nbsp;&nbsp;&nbsp;&nbsp;西征，以功封广兴县子。侯莫陈悦害岳，亮与诸将谋迎周文。及平悦后，悦党豳<br /><br />&nbsp;&nbsp;&nbsp;&nbsp;州刺史孙定儿仍据州不下，众至数万。周文令亮袭之。定儿以义兵犹远，未为之<br /><br />&nbsp;&nbsp;&nbsp;&nbsp;备。亮乃轻将二十骑，先竖一纛于近城高岭，即驰入城中。定儿方置酒高会，卒<br /><br />&nbsp;&nbsp;&nbsp;&nbsp;见亮至，众皆骇愕。亮乃麾兵斩定儿，悬首州门，号令贼党。仍遥指城外纛，命<br /><br />&nbsp;&nbsp;&nbsp;&nbsp;二骑曰：“出追大军。”贼党凶惧，一时降服。及周文置十二军，简诸将领之，<br /><br />&nbsp;&nbsp;&nbsp;&nbsp;亮领一军。每征讨，常与怡峰俱为骑将。以复潼关功，封饶阳县伯。寻加侍中。<br /><br />&nbsp;&nbsp;&nbsp;&nbsp;从禽窦泰，复弘农，虞沙苑，并力战有功。迁开府仪同三司、大都督，进爵长广<br /><br />&nbsp;&nbsp;&nbsp;&nbsp;公。以母忧去职，居丧毁瘠。周文嗟其至性，每忧惜之。起复本官。亮以勇敢见<br /><br />&nbsp;&nbsp;&nbsp;&nbsp;知，为当时名将，兼屡陈谋策，多合机宜。周文谓曰：“卿文武兼资，即孤之孔<br /><br />&nbsp;&nbsp;&nbsp;&nbsp;明也。”乃赐名亮，并赐姓侯莫陈氏。出为东雍州刺史，为政清静，百姓安之。<br /><br />&nbsp;&nbsp;&nbsp;&nbsp;卒于州。丧还京，周文亲临之，泣而谓人曰：“股肱丧矣，腹心何寄！”令鸿胪<br /><br />&nbsp;&nbsp;&nbsp;&nbsp;卿临护丧事，追赠太尉，谥曰襄。后配饷周文庙廷。子昶嗣。<br /><br />&nbsp;&nbsp;&nbsp;&nbsp;昶尚周文女西河长公主，大象中，位柱国、秦灵二州总管，以亮功封彭国公。<br /><br />&nbsp;&nbsp;&nbsp;&nbsp;隋开皇中，坐事死。<br /><br />&nbsp;&nbsp;&nbsp;&nbsp;昶弟静，天水郡守。静弟恭，开府仪同三司、饶阳县伯。恭弟干，上仪同三<br /><br />&nbsp;&nbsp;&nbsp;&nbsp;司、褒中侯。<br /><br />&nbsp;&nbsp;&nbsp;&nbsp;王德，字天恩，代武川人也。少善骑射，虽不经师训，以孝悌称。初从尔朱<br /><br />&nbsp;&nbsp;&nbsp;&nbsp;荣讨元颢，赐爵同官县子。又从贺拔岳讨平万俟丑奴，别封深泽县男。及侯莫陈<br /><br />&nbsp;&nbsp;&nbsp;&nbsp;悦害岳，德与寇洛等议，翊戴周文，于是除平凉郡守。德虽不知书，至于断决处<br /><br />&nbsp;&nbsp;&nbsp;&nbsp;分，良吏无以过。泾州所部五郡，德常为最。及孝武西迁，进封下博县伯，行东<br /><br />&nbsp;&nbsp;&nbsp;&nbsp;雍州事。在州未几，百姓怀之。赐姓乌丸氏。大统元年，进爵为公，加车骑大将<br /><br />&nbsp;&nbsp;&nbsp;&nbsp;军、仪同三司、北雍州刺史。后常从周文征伐，累有战功，加开府、侍中，进爵<br /><br />&nbsp;&nbsp;&nbsp;&nbsp;河间郡公。先是河、渭间种羌屡叛，以德有威名，拜河州刺史。群羌率服。后卒<br /><br />&nbsp;&nbsp;&nbsp;&nbsp;于泾州刺史，谥曰献。德性厚重廉慎，言行无择。母几年百岁，后德终。<br /><br />&nbsp;&nbsp;&nbsp;&nbsp;子庆嗣，小名公奴。性谨厚，位开府仪同三司。初德丧父，贫无以葬，乃卖<br /><br />&nbsp;&nbsp;&nbsp;&nbsp;公奴并一女以营葬事。因遭兵乱，不复相知。及德在平凉，始得之，遂名曰庆。<br /><br />&nbsp;&nbsp;&nbsp;&nbsp;赫连达，字朔周，盛乐人，勃勃之后也。曾祖库多汗，因避难改姓杜氏。达<br /><br />&nbsp;&nbsp;&nbsp;&nbsp;性刚鲠有胆力。少从贺拔岳征讨有功，赐爵长广乡男。及岳为侯莫陈悦所害，赵<br /><br />&nbsp;&nbsp;&nbsp;&nbsp;贵建议迎周文，达赞成其议，请轻骑告周文，仍迎之。诸将或欲南追贺拔胜，或<br /><br />&nbsp;&nbsp;&nbsp;&nbsp;云东告朝廷。达又曰：“此皆远水不救近火，何足道哉！”谋遂定，令达驰往。<br /><br />&nbsp;&nbsp;&nbsp;&nbsp;周文见达恸哭，遂以数百骑南赴平凉，令达率骑据弹筝峡。时百姓惶惧奔散者，<br /><br />&nbsp;&nbsp;&nbsp;&nbsp;军争欲掠之。达止之，乃抚以恩信，人皆悦附。周文闻而嘉之。加平东将军。周<br /><br />&nbsp;&nbsp;&nbsp;&nbsp;文谓诸将曰：“当清水公遇祸之日，君等性命悬于贼手。杜朔周冒万死之难，远<br /><br />&nbsp;&nbsp;&nbsp;&nbsp;来见及，遂得同雪雠耻。劳而不酬，何以劝善？”乃赐马二百疋。孝武入关，褒<br /><br />&nbsp;&nbsp;&nbsp;&nbsp;叙勋义，以达首迎元帅，匡复秦、陇，进爵魏昌县伯。从仪同李虎破曹泥。后复<br /><br />&nbsp;&nbsp;&nbsp;&nbsp;弘农，战沙苑，皆有功。诏复姓赫连。以达勋望兼隆，乃除云州刺史，进爵为公。<br /><br />&nbsp;&nbsp;&nbsp;&nbsp;从大将军达奚武攻汉中。梁宜丰侯萧修拒守积时，后乃送款。开府贺兰愿德等以<br /><br />&nbsp;&nbsp;&nbsp;&nbsp;其食尽，欲急攻取之。达曰：“不战而获城，策之上也。无容利其子女，贪其财<br /><br />&nbsp;&nbsp;&nbsp;&nbsp;帛，仁者不为。如其困兽犹斗，则成败未可知。”武遂受修降。师还，迁骠骑大<br /><br />&nbsp;&nbsp;&nbsp;&nbsp;将军、开府仪同三司，加侍中，进爵蓝田县公。保定初，为大将军、夏州总管。<br /><br />&nbsp;&nbsp;&nbsp;&nbsp;达虽非文吏，然性质直，遵奉法度，轻于鞭挞，而重慎死罪。性又廉俭。边境胡<br /><br />&nbsp;&nbsp;&nbsp;&nbsp;人或馈达羊，达欲招异类，报以缯帛。主司请用官物。达曰：“羊入我厨，物出<br /><br />&nbsp;&nbsp;&nbsp;&nbsp;官库，是欺上也。”命取私帛与之。识者嘉其仁恕。寻进爵乐川郡公，位柱国。<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;子迁嗣。位大将军、蒲州刺史。<br /><br />&nbsp;&nbsp;&nbsp;&nbsp;韩果，字阿六拔，代武川人也。少骁雄，善骑射。贺拔岳西征，引为帐内，<br /><br />&nbsp;&nbsp;&nbsp;&nbsp;击万俟丑奴。后从周文讨平侯莫陈悦。大统初，累进爵为石城公。果性强记，兼<br /><br />&nbsp;&nbsp;&nbsp;&nbsp;有权略，善伺敌虚实，揣知情状。有潜匿溪谷欲为间侦者，果登高望之，所疑处，<br /><br />&nbsp;&nbsp;&nbsp;&nbsp;往必有获。周文由是以果为虞候都督。每从征行，常领候骑，昼夜巡察，略不眠<br /><br />&nbsp;&nbsp;&nbsp;&nbsp;寝。从平窦泰于潼关，周文因其规画，军以胜返，赏真珠金带一条。又从复弘农，<br /><br />&nbsp;&nbsp;&nbsp;&nbsp;破沙苑，战河桥，并有功。历朔、安二州刺史。从战芒山，军还，除河东郡守。<br /><br />&nbsp;&nbsp;&nbsp;&nbsp;又从大将军破稽胡于北山。胡地险阻，人迹罕至，果进兵穷讨，散其种落。稽胡<br /><br />&nbsp;&nbsp;&nbsp;&nbsp;惮果劲勇骄捷，号为著翅人。周文闻之，笑曰：“著翅之名，宁灭飞将。”累迁<br /><br />&nbsp;&nbsp;&nbsp;&nbsp;开府仪同三司、进爵褒中郡公。保定三年，拜少师，进位柱国。天和初，授华州<br /><br />&nbsp;&nbsp;&nbsp;&nbsp;刺史。为政宽简，吏人称之。薨。<br /><br />&nbsp;&nbsp;&nbsp;&nbsp;子明嗣。为黎州刺史，与尉迟迥同谋反，被诛。<br /><br />&nbsp;&nbsp;&nbsp;&nbsp;蔡v，字承先，其先陈留圉人也。曾祖绍为夏州镇将，徙居高平，因家焉。<br /><br />&nbsp;&nbsp;&nbsp;&nbsp;父袭，名著西州。魏正光中，万俟丑奴乱关中，袭乃背贼归洛阳。拜齐安郡守。<br /><br />&nbsp;&nbsp;&nbsp;&nbsp;及孝武西迁，始拔难西归。赐爵平舒县伯，除岐、雍二州刺史。v性聪敏，有行<br /><br />&nbsp;&nbsp;&nbsp;&nbsp;检。袭之背贼东归，v年十四，事母以孝闻。及长，有膂力。周文在原州，召为<br /><br />&nbsp;&nbsp;&nbsp;&nbsp;帐下亲信。及迁夏州，以v为都督。侯莫陈悦害贺拔岳，诸将迎周文，周文将赴<br /><br />&nbsp;&nbsp;&nbsp;&nbsp;之。夏州首望弥姐元进等阴有异计。周文微知之，召元进等入计事，既而目v。<br /><br />&nbsp;&nbsp;&nbsp;&nbsp;v即出外，衣甲持刀直入，叱元进而斩之，并其党伏诛。一坐皆战。于是与<br /><br />&nbsp;&nbsp;&nbsp;&nbsp;诸将盟，同心诛悦。周文以此重之，谓v曰：“吾今以尔为子，尔其父事我。”<br /><br />&nbsp;&nbsp;&nbsp;&nbsp;迎孝武于潼关，以前后功封苌乡县伯。后从禽窦泰，复弘农，战沙苑，皆有<br /><br />&nbsp;&nbsp;&nbsp;&nbsp;功。授平东将军、太中大夫。又从战河桥，v下马步斗，左右劝乘马以备急卒。<br /><br />&nbsp;&nbsp;&nbsp;&nbsp;v怒之曰：“丞相养我如子，今日岂以性命为念？”遂率左右十余人，齐声大呼，<br /><br />&nbsp;&nbsp;&nbsp;&nbsp;杀伤甚多。敌以其无继，围之十余重。v乃弯弓持满，四面拒之。东魏人乃募厚<br /><br />&nbsp;&nbsp;&nbsp;&nbsp;甲长刀者，直进取v。去v可三十步，左右劝射之。v曰：“吾曹性命，在此一<br /><br />&nbsp;&nbsp;&nbsp;&nbsp;矢耳，岂虚发哉！”敌人可十步，v乃射之，中其面，应弦而倒，便以槊刺杀之。<br /><br />&nbsp;&nbsp;&nbsp;&nbsp;敌乃稍却。v乃徐引退。是战也，西军不利，周文已还。v至弘农，夜与周文会。<br /><br />&nbsp;&nbsp;&nbsp;&nbsp;周文字之曰：“承先，尔来吾无忧矣！”周文惊，不得寝，枕v股上乃安。以功<br /><br />&nbsp;&nbsp;&nbsp;&nbsp;进爵为公，授京兆郡守。<br /><br />&nbsp;&nbsp;&nbsp;&nbsp;高仲密举北豫来附，周文率军援之，与齐神武遇于芒山。v时著明光铁铠，<br /><br />&nbsp;&nbsp;&nbsp;&nbsp;所向无敌。齐人咸曰：“此是铁猛兽也。”皆避之。历青、原二州刺史，寻除大<br /><br />&nbsp;&nbsp;&nbsp;&nbsp;都督。遭父忧，请终丧纪，弗许。累迁开府仪同三司，加侍中，赐姓大利稽氏，<br /><br />&nbsp;&nbsp;&nbsp;&nbsp;进爵怀宁郡公。六官建，授兵部中大夫。周文不豫，v与晋公护、贺兰祥等侍疾。<br /><br />&nbsp;&nbsp;&nbsp;&nbsp;及周文崩，v悲慕不已，遂得气疾。<br /><br />&nbsp;&nbsp;&nbsp;&nbsp;周孝闵帝践祚，拜少保。v与尉迟纲俱掌禁兵。时帝信任司会李植等，谋害<br /><br />&nbsp;&nbsp;&nbsp;&nbsp;晋公护。v每泣谏，帝不听。寻而帝废。明帝之为公子也，与v特相友昵，及即<br /><br />&nbsp;&nbsp;&nbsp;&nbsp;位，礼遇弥隆。加拜小司马。御膳每有异味，辄以赐v，群臣朝宴，每被别留，<br /><br />&nbsp;&nbsp;&nbsp;&nbsp;或至昏夜，列炬鸣笳，送v还宅。v以过蒙殊遇，常辞疾避之。至于婚姻，尤不<br /><br />&nbsp;&nbsp;&nbsp;&nbsp;愿结于权要。寻以本官权镇原州。顷之，授宜州刺史。未之部，卒于原州。<br /><br />&nbsp;&nbsp;&nbsp;&nbsp;v少与乡人李穆布衣齐名，常相谓曰：“大丈夫当建立功名，以取富贵，安<br /><br />&nbsp;&nbsp;&nbsp;&nbsp;能久处贫贱。”言讫，各大笑。后皆如言。及从征伐，为士卒先。军还，诸将争<br /><br />&nbsp;&nbsp;&nbsp;&nbsp;功，v终无所竞。周文每叹之曰：“承先口不言勋，孤当代其论叙。”性节俭，<br /><br />&nbsp;&nbsp;&nbsp;&nbsp;所得禄秩，皆散宗族，身死之日，家无余财。赠柱国大将军、原州都督，谥曰庄。<br /><br />&nbsp;&nbsp;&nbsp;&nbsp;子正嗣。<br /><br />&nbsp;&nbsp;&nbsp;&nbsp;v弟泽，颇好学，有干能。后为云阝州刺史，以不从司马消难被害。<br /><br />&nbsp;&nbsp;&nbsp;&nbsp;常善，高阳人也。家本豪族。魏孝昌中，从尔朱荣入洛，封房城县男。后周<br /><br />&nbsp;&nbsp;&nbsp;&nbsp;文平侯莫陈悦，除天水郡守。累迁骠骑大将军、开府仪同三司、西安州刺史，转<br /><br />&nbsp;&nbsp;&nbsp;&nbsp;蔚州刺史。频莅二藩，有政绩。进爵永阳郡公。周孝闵帝践祚，拜大将军、宁州<br /><br />&nbsp;&nbsp;&nbsp;&nbsp;总管。保定二年，入为小司徒。卒，赠柱国大将军、都督、延州刺史。子昂和嗣。<br /><br />&nbsp;&nbsp;&nbsp;&nbsp;辛威，陇西人也。少慷慨有志略。初从贺拔岳征伐有功，假辅国将军、都督。<br /><br />&nbsp;&nbsp;&nbsp;&nbsp;及周文统岳众，见威奇之，引为帐内，封白土县伯，后进爵为公。累迁开府仪同<br /><br />&nbsp;&nbsp;&nbsp;&nbsp;三司，赐姓普屯氏。出为~州刺史。威时望既重，朝廷以桑梓荣之，迁河州刺史、<br /><br />&nbsp;&nbsp;&nbsp;&nbsp;本州大中正。频领二镇，颇得人和。周孝闵帝践祚，拜大将军，进爵⒑笨す。<br /><br />&nbsp;&nbsp;&nbsp;&nbsp;宣政元年，进位上柱国。大象二年，进封宿国公，复为少傅。薨。威性持重，有<br /><br />&nbsp;&nbsp;&nbsp;&nbsp;威严。历官数十年，未尝有过，故得以身名终。兼其家有义，五世同居，时以此<br /><br />&nbsp;&nbsp;&nbsp;&nbsp;称之。<br /><br />&nbsp;&nbsp;&nbsp;&nbsp;子永达嗣。位仪同大将军。<br /><br />&nbsp;&nbsp;&nbsp;&nbsp;狄昌，字恃德，神武人也。少便弓马，有膂力。及长，进止闲雅，胆气壮<br /><br />&nbsp;&nbsp;&nbsp;&nbsp;烈，每以将帅自许。从尔朱天光定关中。天光败，又从贺拔岳征讨。及岳被害，<br /><br />&nbsp;&nbsp;&nbsp;&nbsp;昌与诸将议翊戴周文。从平侯莫陈悦，赐爵阴盘县子。后从迎孝武，复潼关，改<br /><br />&nbsp;&nbsp;&nbsp;&nbsp;封长子县子。大统初，累迁开府仪同三司，进爵方城公。六官建，授稍伯中大夫。<br /><br />&nbsp;&nbsp;&nbsp;&nbsp;周孝闵帝践祚，拜大将军。卒。<br /><br />&nbsp;&nbsp;&nbsp;&nbsp;梁椿，字千年，代人也。初从尔朱荣入洛，又从贺拔岳讨平万俟丑奴，仍从<br /><br />&nbsp;&nbsp;&nbsp;&nbsp;周文平侯草陈悦。大统中，累以战功封东平郡公，位开府仪同三司。周孝闵帝践<br /><br />&nbsp;&nbsp;&nbsp;&nbsp;祚，除华州刺史，改封清陵郡公。保定元年，拜大将军，卒于位。赠都督、恒州<br /><br />&nbsp;&nbsp;&nbsp;&nbsp;刺史，谥曰烈。椿性果毅，善于抚纳，所获赏物，分赐麾下，故每践敌场，咸得<br /><br />&nbsp;&nbsp;&nbsp;&nbsp;其死力。雅好俭素，不营赀产，时论以此称焉。<br /><br />&nbsp;&nbsp;&nbsp;&nbsp;子明，以椿功赐爵丰阳县公。后袭椿爵，旧封回授弟朗。<br /><br />&nbsp;&nbsp;&nbsp;&nbsp;梁台，字洛都，苌池人也。少果敢，有志操。从尔朱天光平关、陇，赐爵陇<br /><br />&nbsp;&nbsp;&nbsp;&nbsp;城乡男。及天光败于韩陵，贺拔岳又引为心膂。岳为侯莫陈悦所害，台与诸将翊<br /><br />&nbsp;&nbsp;&nbsp;&nbsp;戴周文。从平悦，累功授颍州刺史，赐姓贺兰氏。累迁骠骑大将军、开府仪同、<br /><br />&nbsp;&nbsp;&nbsp;&nbsp;侍中。周孝闵帝践祚，进爵中部县公。保定四年，拜大将军。时大军围洛阳，久<br /><br />&nbsp;&nbsp;&nbsp;&nbsp;不拔。齐骑奄至，齐公宪御之。有数人为敌所执，已去。台单马突入，射杀两人，<br /><br />&nbsp;&nbsp;&nbsp;&nbsp;敌皆披靡，被执者遂还。齐公宪每叹曰：“梁台果毅胆决，不可及也。”五年，<br /><br />&nbsp;&nbsp;&nbsp;&nbsp;拜~州刺史。台性疏通，恕以待物，至于莅人，尤以惠爱为心。不过识千余字，<br /><br />&nbsp;&nbsp;&nbsp;&nbsp;口占书启，词意可观。年过六十，犹能被甲跨马，足不蹑镫，驰射弋猎，矢不虚<br /><br />&nbsp;&nbsp;&nbsp;&nbsp;发。后以疾卒。<br /><br />&nbsp;&nbsp;&nbsp;&nbsp;田弘，字广略，高平人也。少慷慨，有谋略。初陷万俟丑奴。尔朱天光入关，<br /><br />&nbsp;&nbsp;&nbsp;&nbsp;弘自原州归顺。及周文统众，弘求谒见，乃论时事，即处以爪牙之任。又以迎孝<br /><br />&nbsp;&nbsp;&nbsp;&nbsp;武功，封鹑阴县子。周文尝以所著铁甲赐弘，云：“天下若定，还将此甲示孤也。”<br /><br />&nbsp;&nbsp;&nbsp;&nbsp;累功赐姓纥干氏，授原州刺史。以弘勋望兼至，故以衣锦荣之。周文在同州，文<br /><br />&nbsp;&nbsp;&nbsp;&nbsp;武并集，乃谓之曰：“人人如弘尽心，天下岂不早定？”即授车骑大将军、仪同<br /><br />&nbsp;&nbsp;&nbsp;&nbsp;三司。魏废帝元年，加骠骑大将军、开府仪同三司。平蜀后，梁信州刺史萧韶等<br /><br />&nbsp;&nbsp;&nbsp;&nbsp;未从朝化，诏弘讨平之。又讨西平反羌及凤州叛氐等，并破之。每临阵，推锋直<br /><br />&nbsp;&nbsp;&nbsp;&nbsp;前，身被一百余箭，破骨者九，马被十槊。朝廷壮之。周孝闵践阼，进爵雁门郡<br /><br />&nbsp;&nbsp;&nbsp;&nbsp;公。保定元年，出为岷州刺史。弘虽武将，而动遵法式，百姓赖安之。三年，从<br /><br />&nbsp;&nbsp;&nbsp;&nbsp;随公杨忠伐齐，拜大将军。后进柱国大将军，历位大司空、少保、襄州总管。薨<br /><br />&nbsp;&nbsp;&nbsp;&nbsp;于州。子仁恭嗣。<br /><br />&nbsp;&nbsp;&nbsp;&nbsp;仁恭，字长贵。性宽仁，有局度。历位幽州总管。隋文帝受禅，进上柱国，<br /><br />&nbsp;&nbsp;&nbsp;&nbsp;拜太子太师，甚见亲重。尝幸其第，宴饮极欢，礼赐甚厚。寻奉诏营太庙，进爵<br /><br />&nbsp;&nbsp;&nbsp;&nbsp;观国公，拜右武卫大将军，转左武卫大将军。卒官，赠司空，谥曰敬。子世师嗣。<br /><br />&nbsp;&nbsp;&nbsp;&nbsp;次子德懋，少以孝友知名。开皇初，以父军功赐爵平原郡公，授太子千牛备<br /><br />&nbsp;&nbsp;&nbsp;&nbsp;身。丁父艰，哀毁骨立，庐于墓侧，负土成坟。帝闻而嘉之，遣员外散骑侍郎元<br /><br />&nbsp;&nbsp;&nbsp;&nbsp;志就吊焉。复降玺书存问，赐帛及米，下诏表其闾。大业中，位尚书驾部郎，卒<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;时有玉城郡公王景、鲜虞县公谢庆恩并位上柱国；大义公辛遵及其弟韶并位<br /><br />&nbsp;&nbsp;&nbsp;&nbsp;柱国。隋文帝以其俱佐命功臣，特加崇贵，亲礼与仁恭等，事皆亡失云。<br /><br />&nbsp;&nbsp;&nbsp;&nbsp;论曰：周文接丧乱之际，乘战争之余，发迹平凉，抚征关右。于时外虞孔炽，<br /><br />&nbsp;&nbsp;&nbsp;&nbsp;内难方殷，羽檄交驰，戎轩屡驾，终能荡清逋孽，克固鸿基。虽禀算于庙堂，实<br /><br />&nbsp;&nbsp;&nbsp;&nbsp;责成于将帅。达奚武、若干惠、怡峰、刘亮、王德、赫连达、韩果、蔡v、常善、<br /><br />&nbsp;&nbsp;&nbsp;&nbsp;辛威、狄昌、梁椿、梁台、田弘等，并兼资勇略，咸会风云，或效绩中权，或<br /><br />&nbsp;&nbsp;&nbsp;&nbsp;立功方面，均分休戚，同济艰危，可谓国之爪牙，朝之御侮者也。而武协规文后，<br /><br />&nbsp;&nbsp;&nbsp;&nbsp;得隽小关，周瑜赤壁之谋，贾诩乌巢之策，何以能尚？一言兴邦，斯之谓矣。惠、<br /><br />&nbsp;&nbsp;&nbsp;&nbsp;德本以果毅知名，而能率由孝道，虽图史所叹，何以加焉？勇者不必有仁，斯不<br /><br />&nbsp;&nbsp;&nbsp;&nbsp;然矣。以赫连达之先识而加之以仁恕，蔡v之敢勇而终之以不伐，斯岂企及之所<br /><br />&nbsp;&nbsp;&nbsp;&nbsp;致乎，抑亦天性而已。仁恭出内荣显，岂徒然哉。德懋道协天经，亦足嘉矣。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1815);">加入书签</a><a
                        href="1814.html">上一页</a>&larr;<a href="index.html">返回列表</a>&rarr;<a
                            href="1816.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1814.html"; var next_page = "1816.html"; var index_page = "index.html"; var sortid = "9"; var article_id = "29"; var chapter_id = "1815"; var articlename = "北史"; var chaptername = " 卷六十五 列传第五十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>