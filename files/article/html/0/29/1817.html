<!DOCTYPE html>
<html>
<head>
<meta charset="gbk" />
<title>北史- 卷六十七 列传第五十五-在线阅读-哈西文学网</title>
<meta name="keywords" content="李延寿，北史， 卷六十七 列传第五十五全文， 卷六十七 列传第五十五在线阅读 哈西文学网" />
<meta name="description" content="哈西文学网提供李延寿的北史  卷六十七 列传第五十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1817.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1817.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十七 列传第五十五</h1>
            <div class="link xb">
                <a href="1816.html">上一页</a>&larr;<a href="index.html">返回列表</a>&rarr;<a
                    href="1818.html">下一页</a></div>			
            <div id="BookText">&nbsp;&nbsp;&nbsp;&nbsp;○崔彦穆杨纂段永令狐整（子熙）唐永（子瑾）柳敏（子昂）<br /><br />&nbsp;&nbsp;&nbsp;&nbsp;王士良<br /><br />&nbsp;&nbsp;&nbsp;&nbsp;崔彦穆，字彦穆，清河东武城人，魏司空安阳侯林之九世孙也。曾祖，后<br /><br />&nbsp;&nbsp;&nbsp;&nbsp;魏平东府谘议参军。祖蔚，遭从兄司徒浩之难，南奔江左。仕宋，为给事黄门侍<br /><br />&nbsp;&nbsp;&nbsp;&nbsp;郎、汝南义阳二郡守。延兴初，复归于魏，拜颍川郡守，因家焉。后终于郢州刺<br /><br />&nbsp;&nbsp;&nbsp;&nbsp;史。父幼，位终永昌郡守。隋开皇初，以献皇后外曾祖，追赠上开府仪同三司、<br /><br />&nbsp;&nbsp;&nbsp;&nbsp;新州刺史。<br /><br />&nbsp;&nbsp;&nbsp;&nbsp;彦穆幼明悟。神彩卓然。魏吏部尚书陇西李神y，有知人之鉴，见而叹曰：<br /><br />&nbsp;&nbsp;&nbsp;&nbsp;“王佐才也。”永安末，除司徒府参军事，再迁大司马从事中郎。孝武西迁，彦<br /><br />&nbsp;&nbsp;&nbsp;&nbsp;穆时不得从。大统三年，乃与兄彦珍于成皋举义，因攻拔荥阳，禽东魏郡守苏淑。<br /><br />&nbsp;&nbsp;&nbsp;&nbsp;仍与乡郡王元洪威攻颍川，斩其刺史李景遗。即拜荥阳郡守，寻赐爵千乘县侯。<br /><br />&nbsp;&nbsp;&nbsp;&nbsp;十四年，授散骑常侍、司农卿。时军国草创，众务殷繁，周文乃引彦穆入幕府，<br /><br />&nbsp;&nbsp;&nbsp;&nbsp;兼掌文翰。及于谨伐江陵，彦穆以本官从平之。周明帝初，进骠骑大将军、开府<br /><br />&nbsp;&nbsp;&nbsp;&nbsp;仪同三司。俄拜安州刺史，总管十二州诸军事。入为御正大夫。陈氏请敦邻好。<br /><br />&nbsp;&nbsp;&nbsp;&nbsp;诏彦穆使焉。彦穆风韵闲旷，器度方雅，善玄言，解谈谑，甚为江表所称。转户<br /><br />&nbsp;&nbsp;&nbsp;&nbsp;部中大夫，进爵为公。天和三年，聘齐还，除金州刺史，总管七州诸军事，进位<br /><br />&nbsp;&nbsp;&nbsp;&nbsp;大将军。寻徵拜小司徒。<br /><br />&nbsp;&nbsp;&nbsp;&nbsp;及宣帝崩，隋文帝辅政，三方起兵，以彦穆为行军总管，与襄州总管王谊讨<br /><br />&nbsp;&nbsp;&nbsp;&nbsp;司马消难。军次荆州，总管独孤永业有异志，遂收而戮之。及事平，隋文帝徵王<br /><br />&nbsp;&nbsp;&nbsp;&nbsp;谊入朝，即以彦穆为襄州刺史，总管六州诸军事，加授上大将军，进爵东郡公。<br /><br />&nbsp;&nbsp;&nbsp;&nbsp;顷之，永业家自理得雪，彦穆坐除名。寻复官爵。开皇元年卒。子君绰嗣。<br /><br />&nbsp;&nbsp;&nbsp;&nbsp;君绰性夷简，博览经史，有父风。大象末，丞相府宾曹参军。<br /><br />&nbsp;&nbsp;&nbsp;&nbsp;君绰弟君肃，解巾道王侍读，大象末，颍川郡守。<br /><br />&nbsp;&nbsp;&nbsp;&nbsp;杨纂，广宁人也，父安仁，魏朔州镇将。纂少慷慨有志略，勇力兼人。年二<br /><br />&nbsp;&nbsp;&nbsp;&nbsp;十，从齐神武起兵于信都，以军功。稍迁武州刺史。自以赏薄，志怀怨愤，每叹<br /><br />&nbsp;&nbsp;&nbsp;&nbsp;曰：“大丈夫富贵何必故乡！若以妻子经怀，岂不沮人雄志！”大统初，乃间行<br /><br />&nbsp;&nbsp;&nbsp;&nbsp;入关。周文执纂手曰：“人所贵者忠义也，所惧者危亡也，其能不惮危亡，蹈兹<br /><br />&nbsp;&nbsp;&nbsp;&nbsp;忠义者，今方见之于卿耳。”即授征南将军、大都督，封永兴县侯。从周文解洛<br /><br />&nbsp;&nbsp;&nbsp;&nbsp;阳围，经河桥、芒山之战，纂每先登，军中咸推其敢勇，累迁骠骑大将军、开府<br /><br />&nbsp;&nbsp;&nbsp;&nbsp;仪同三司，加侍中，进爵为公，赐姓莫胡卢氏。俄授岐州刺史。周孝闵帝践阼，<br /><br />&nbsp;&nbsp;&nbsp;&nbsp;进爵宋熙郡公。保定元年，位大将军，改封陇东郡公，除陇州刺史。从隋公杨忠<br /><br />&nbsp;&nbsp;&nbsp;&nbsp;东伐，至并州而还。天和六年，进授柱国大将军，转华州刺史。纂性质朴，又不<br /><br />&nbsp;&nbsp;&nbsp;&nbsp;识文字，前后莅职，但推诚信而已。吏人以其忠恕，颇亦怀之。寻卒于州。<br /><br />&nbsp;&nbsp;&nbsp;&nbsp;子睿，位至上柱国、渔阳郡公。<br /><br />&nbsp;&nbsp;&nbsp;&nbsp;段永，字永宾，其先辽西石城人，晋幽州刺史疋之后也，曾祖蹋仕魏<br /><br />&nbsp;&nbsp;&nbsp;&nbsp;黄龙镇将，因徙高陆之河阳焉。永幼有志操，闾里称之。魏正光末，北镇扰乱，<br /><br />&nbsp;&nbsp;&nbsp;&nbsp;遂携老幼，避地中山。后赴洛阳，拜平东将军，封沃阳县伯。青州人崔社客举兵<br /><br />&nbsp;&nbsp;&nbsp;&nbsp;反，永讨平之。进爵为侯，除左光禄大夫。时有贼魁元伯生，西自崤、潼，东至<br /><br />&nbsp;&nbsp;&nbsp;&nbsp;巩、洛，屠陷城壁，所在为患。孝武遣京畿大都督疋娄昭讨之，昭请以五千人行。<br /><br />&nbsp;&nbsp;&nbsp;&nbsp;永进曰：“此贼既无城栅，唯以寇抄为资，取之在速，不在众也。若星驰电发，<br /><br />&nbsp;&nbsp;&nbsp;&nbsp;出其不虞，精骑五百足矣。”帝然其计，于是命永代昭，以五百骑倍道兼进，遂<br /><br />&nbsp;&nbsp;&nbsp;&nbsp;破平之。及帝西迁，永时不及从。大统初，乃结宗人，潜谋归款。密与都督赵业<br /><br />&nbsp;&nbsp;&nbsp;&nbsp;等袭斩西中郎将慕容显和，传首京师。以功别封昌平县子，徐州刺史。从禽窦泰，<br /><br />&nbsp;&nbsp;&nbsp;&nbsp;复弘农，破沙苑，并有战功，进爵为公。河桥之役，永力战先登，授南汾州刺史。<br /><br />&nbsp;&nbsp;&nbsp;&nbsp;累迁骠骑大将军、开府仪同三司，赐姓尔绵氏。废帝元年，授恒州刺史。于时朝<br /><br />&nbsp;&nbsp;&nbsp;&nbsp;贵多其部人，谒永之日，冠盖盈路，当时荣之。周孝闵帝践阼，进爵广城郡公。<br /><br />&nbsp;&nbsp;&nbsp;&nbsp;历文、瓜二州刺史，户部中大夫。保定四年，拜大将军。永历任内外，所在颇有<br /><br />&nbsp;&nbsp;&nbsp;&nbsp;声称，轻财好士，朝野以此重焉。天和四年，授小司寇。寻为右二军总管，率兵<br /><br />&nbsp;&nbsp;&nbsp;&nbsp;北道讲武。遇疾，卒于贺葛城。丧远，武帝亲临，赠使持节、柱国大将军、同华<br /><br />&nbsp;&nbsp;&nbsp;&nbsp;等五州刺史，谥曰基。<br /><br />&nbsp;&nbsp;&nbsp;&nbsp;子岌嗣。位至仪同三司、兵部下大夫。<br /><br />&nbsp;&nbsp;&nbsp;&nbsp;令狐整，字延保，敦煌人也，本名延。世为西士冠冕。曾祖嗣，祖绍安，官<br /><br />&nbsp;&nbsp;&nbsp;&nbsp;至郡守，咸为良二千石。父虬，早以名德著闻，仕历瓜州司马、敦煌郡守、郢州<br /><br />&nbsp;&nbsp;&nbsp;&nbsp;刺史，封长城县子。魏大统末，卒于家。周文帝伤悼之，遣使者监护丧事，又敕<br /><br />&nbsp;&nbsp;&nbsp;&nbsp;乡人为营坟垄。赠龙骧将军、瓜州刺史。整幼聪敏，沈深有识量，学艺骑射并为<br /><br />&nbsp;&nbsp;&nbsp;&nbsp;河右所推。刺史魏东阳王元荣辟整为主簿，加荡寇将军。整进趋详雅，对扬辩畅，<br /><br />&nbsp;&nbsp;&nbsp;&nbsp;谒见之际，州府倾目。荣器整德望，尝谓僚属曰：“令狐延保，西州令望，方成<br /><br />&nbsp;&nbsp;&nbsp;&nbsp;重器，岂州郡之职所可絷维？但一日千里，必基武步，寡人当委以庶务，画诺而<br /><br />&nbsp;&nbsp;&nbsp;&nbsp;已。”顷之，孝武西迁，河右扰乱。荣仗整防I，州境获宁。及邓彦窃据瓜州，<br /><br />&nbsp;&nbsp;&nbsp;&nbsp;拒不受代，整与开府张穆等密应使者申徽，执彦送京师。周文嘉其忠节，表为都<br /><br />&nbsp;&nbsp;&nbsp;&nbsp;督。寻而城人张保又杀刺史成庆，与凉州刺史宇文仲和构逆，规据河西。晋昌人<br /><br />&nbsp;&nbsp;&nbsp;&nbsp;吕兴复害郡守郭肆，以郡应保。初，保等将图为乱，虑整守义不从，既杀成庆，<br /><br />&nbsp;&nbsp;&nbsp;&nbsp;因欲及整。然人之望，复恐其下叛之，遂不敢害。虽外加礼敬，内甚忌整。整亦<br /><br />&nbsp;&nbsp;&nbsp;&nbsp;伪若亲附，而密欲图之。阴令所亲说保曰“郡与仲和结为唇齿，令东军渐逼凉州，<br /><br />&nbsp;&nbsp;&nbsp;&nbsp;彼势孤危，恐不能敌。若或摧衄，则祸及此土。宜分遣锐师，星言救援。二州合<br /><br />&nbsp;&nbsp;&nbsp;&nbsp;势，则东军可图。然后保境息人，计之上者。”保然之，而未知所任。整又令说<br /><br />&nbsp;&nbsp;&nbsp;&nbsp;保曰：“历观成败，在于任使，所择不善，旋致倾危。令狐延保兼资文武，才堪<br /><br />&nbsp;&nbsp;&nbsp;&nbsp;统御，若使为将，蔑不济矣。”保纳其计，且以整父兄等并在城中，弗之疑也，<br /><br />&nbsp;&nbsp;&nbsp;&nbsp;遂令整行。整至玉门郡，召集豪杰，说保罪逆，驰还袭之。先定晋昌，斩吕兴，<br /><br />&nbsp;&nbsp;&nbsp;&nbsp;进军击保。州人素服整威名，并弃保来附。保遂奔吐谷浑。众议推整为刺史。整<br /><br />&nbsp;&nbsp;&nbsp;&nbsp;曰：“本以张保肆逆，杀害无辜，阖州之人，俱陷不义。今者同心，务在除凶，<br /><br />&nbsp;&nbsp;&nbsp;&nbsp;若共相推荐，复恐效尤致祸。”于是乃波斯使主张道义行州事。具以状闻。诏以<br /><br />&nbsp;&nbsp;&nbsp;&nbsp;申徽为刺史。徵整赴阙，授寿昌郡守，封襄武县男。周文谓整曰：“卿早建殊勋，<br /><br />&nbsp;&nbsp;&nbsp;&nbsp;今官位未足酬赏，方当与卿共平天下，同取富贵。”遂立为瓜州义首。整以国难<br /><br />&nbsp;&nbsp;&nbsp;&nbsp;未宁，常愿举宗效力，遂率乡亲二千余人入朝，随军征讨。整善于抚驭，躬同丰<br /><br />&nbsp;&nbsp;&nbsp;&nbsp;约，是以士众并忘羁旅，尽其力用。周文尝从容谓整曰：“卿远祖立忠而来，可<br /><br />&nbsp;&nbsp;&nbsp;&nbsp;谓积善余庆，世济其美者也。”整远祖汉建威将军迈，不为王莽屈，其子称避地<br /><br />&nbsp;&nbsp;&nbsp;&nbsp;河右，故周文称之云。累迁骠骑大将军、开府仪同三司，加侍中。周文又谓整曰：<br /><br />&nbsp;&nbsp;&nbsp;&nbsp;“卿勋同娄、项，义等骨肉，立身敦雅，可以范人。”遂赐姓宇文氏，并赐名整<br /><br />&nbsp;&nbsp;&nbsp;&nbsp;焉。宗人二百余户，并列属籍。<br /><br />&nbsp;&nbsp;&nbsp;&nbsp;周孝闵帝践阼，拜司宪中大夫，处法平允，为当时所称。进爵彭城县公。初，<br /><br />&nbsp;&nbsp;&nbsp;&nbsp;梁兴州刺史席固以州来附，周文以固为丰州刺史。固莅职既久，犹忌梁法，凡所<br /><br />&nbsp;&nbsp;&nbsp;&nbsp;施为，多亏政典。朝议密欲代之，而难其选。令整权镇丰州，委以代固之略。整<br /><br />&nbsp;&nbsp;&nbsp;&nbsp;广布威恩，倾身抚接，数月之间，化洽州府。于是除整丰州刺史，以固为湖州。<br /><br />&nbsp;&nbsp;&nbsp;&nbsp;丰州旧不居民中，赋役参集，劳逸不均。整请移居武当，诏可其奏。奖励抚导，<br /><br />&nbsp;&nbsp;&nbsp;&nbsp;迁者如归，旬月之间，城府周备。固之迁也，其部曲多愿留为整左右，整谕以朝<br /><br />&nbsp;&nbsp;&nbsp;&nbsp;制，弗之许焉，莫不流涕而去。及整秩满代至，人吏恋之，老幼送整，远近毕集，<br /><br />&nbsp;&nbsp;&nbsp;&nbsp;数日停留，方得出界。其得人心如此。拜御正中大夫，出为中华郡守，转同州司<br /><br />&nbsp;&nbsp;&nbsp;&nbsp;会，迁始州刺史。整雅识情伪，尤明政术，恭谨廉慎，常惧盈满，故历居内外，<br /><br />&nbsp;&nbsp;&nbsp;&nbsp;所在见称。进位大将军。晋公护之初执政也，欲委整以腹心。整辞不敢当，颇忤<br /><br />&nbsp;&nbsp;&nbsp;&nbsp;其意，护以此疏之。及护诛，附会者咸伏法，而整独保全。时人称其先觉。卒。<br /><br />&nbsp;&nbsp;&nbsp;&nbsp;赠本官，加四州诸军事、~州刺史，谥曰襄。子熙嗣。<br /><br />&nbsp;&nbsp;&nbsp;&nbsp;熙字长熙。性严重，有雅量，虽在私室，终日俨然。不妄通宾客，凡所交结，<br /><br />&nbsp;&nbsp;&nbsp;&nbsp;必一时名士。博览群书，尤明三礼，善骑射，颇知音律。起家以通经为吏部上士，<br /><br />&nbsp;&nbsp;&nbsp;&nbsp;转夏官府都上士，俱有能名。以母忧去职，殆不胜丧。其父戒之曰：“大孝在于<br /><br />&nbsp;&nbsp;&nbsp;&nbsp;安亲，义不绝嗣。吾今见存，汝又只立，何得过尔毁顿，贻吾忧也？”熙自是稍<br /><br />&nbsp;&nbsp;&nbsp;&nbsp;加粥。服阕，除少驾部。复丁父忧，非杖不起。人有闻其哭声，莫不为之下<br /><br />&nbsp;&nbsp;&nbsp;&nbsp;泣。河阴之役，诏令墨衰从事，授职方下大夫，袭彭城县公。及武帝平齐，以留<br /><br />&nbsp;&nbsp;&nbsp;&nbsp;守功，进位仪同。历司勋、吏部二曹中大夫，甚有当时誉。隋文帝受禅之际，熙<br /><br />&nbsp;&nbsp;&nbsp;&nbsp;以本官行纳言事。寻除司徒左长史，加上仪同，进爵河南郡公。时吐谷浑寇边，<br /><br />&nbsp;&nbsp;&nbsp;&nbsp;以行军长史从元帅元谐讨之，以功进上开府。后拜沧州刺史，在职数年，风教大<br /><br />&nbsp;&nbsp;&nbsp;&nbsp;洽，称为良二千石。开皇四年，上幸洛阳。熙来朝，吏人恐其迁，悲泣于道。及<br /><br />&nbsp;&nbsp;&nbsp;&nbsp;还，百姓出境迎谒，欢叫盈路。在州获白乌、白獐、嘉麦，甘露降于庭前柳树。<br /><br />&nbsp;&nbsp;&nbsp;&nbsp;八年，徙为河北道行台度支尚书。吏人追思，相与立碑颂德。及行台废，累迁鸿<br /><br />&nbsp;&nbsp;&nbsp;&nbsp;胪卿。后以本官兼吏部尚书，往判五曹尚书事，民为明干。上甚任之，用上祠太<br /><br />&nbsp;&nbsp;&nbsp;&nbsp;山，还次汴州，恶其殷盛，多有奸侠，以熙为汴州刺史。下车，禁游食，抑工商，<br /><br />&nbsp;&nbsp;&nbsp;&nbsp;人有向术开门者杜之，船客停于郭外，星居者勒为聚落，侨人逐令归本，其有滞<br /><br />&nbsp;&nbsp;&nbsp;&nbsp;狱，并决遣之，令行禁止。上闻而嘉之，顾侍臣曰：“邺都，天下难临处，敕相<br /><br />&nbsp;&nbsp;&nbsp;&nbsp;州刺史豆处通，令习熙法。”其年来朝，考绩为天下之最。赐帛三百疋，颁告天<br /><br />&nbsp;&nbsp;&nbsp;&nbsp;下。<br /><br />&nbsp;&nbsp;&nbsp;&nbsp;以岭南夷数起乱，徵拜桂州总管、十七州诸军事，许以便宜从事，刺史已下<br /><br />&nbsp;&nbsp;&nbsp;&nbsp;官，得承制补授，给帐内五百人。赐帛五百疋，发传送其家累，改封武康郡公。<br /><br />&nbsp;&nbsp;&nbsp;&nbsp;熙至部，大弘恩信。其溪洞渠帅更相谓曰：“前总管皆以兵威相胁，今者乃以手<br /><br />&nbsp;&nbsp;&nbsp;&nbsp;教相谕，我辈其可违乎！”于是相率归附。先是州县生梗，长吏多不得之官，寄<br /><br />&nbsp;&nbsp;&nbsp;&nbsp;政于总管府。熙悉遣之，为建城邑，开设学校，人夷感化焉。<br /><br />&nbsp;&nbsp;&nbsp;&nbsp;时有宁猛力者，与陈后主同日生，自言貌有贵相，在陈世已据南海。平陈后，<br /><br />&nbsp;&nbsp;&nbsp;&nbsp;文帝因而抚之，即拜安州刺史。然骄倨恃险，未常参谒。熙手书谕之，申以交友<br /><br />&nbsp;&nbsp;&nbsp;&nbsp;之分。其母有疾，熙复遗以药。猛力感之，诣府请谒，不敢为非。熙以州县多有<br /><br />&nbsp;&nbsp;&nbsp;&nbsp;同名，于是奏改安州为钦州，黄州为峰州，利州为智州，德州为欢州，东宁州为<br /><br />&nbsp;&nbsp;&nbsp;&nbsp;融州。上皆从之。在职数年，上表以年老疾患，请解所任。优诏不许，赐以医药。<br /><br />&nbsp;&nbsp;&nbsp;&nbsp;熙奉诏令交州梁帅李佛子入朝，佛子欲为乱，请至仲冬上道。熙意在羁縻，<br /><br />&nbsp;&nbsp;&nbsp;&nbsp;遂从之。有人诣阙，讼熙受佛子赂而舍之。上闻。佛子反问至，上大怒，以为信<br /><br />&nbsp;&nbsp;&nbsp;&nbsp;然，遣使锁熙诣阙。熙性素刚，郁郁不得志，行至永州，忧愤病卒。上怒不解，<br /><br />&nbsp;&nbsp;&nbsp;&nbsp;没其家财。及行军总管刘方禽佛子送京师，言熙实无赃。上悟，乃召其四子听仕。<br /><br />&nbsp;&nbsp;&nbsp;&nbsp;少子德弊钪名。<br /><br />&nbsp;&nbsp;&nbsp;&nbsp;整弟休，幼聪敏，有文武材用。与整同起兵逐张保，授帅都督。后为中外府<br /><br />&nbsp;&nbsp;&nbsp;&nbsp;乐曹参军。时诸功臣多为本州刺史。晋公护谓整曰：“以公勋望，应得本州，但<br /><br />&nbsp;&nbsp;&nbsp;&nbsp;朝廷藉公委任，无容远出。然公一门之内，须有衣锦之荣。”乃以休为敦煌郡守。<br /><br />&nbsp;&nbsp;&nbsp;&nbsp;在郡十余年，甚有政绩。卒于合州刺史。<br /><br />&nbsp;&nbsp;&nbsp;&nbsp;唐永，北海平寿人也。本居晋昌之愤安县，晋乱，徙于丹杨。祖揣，始远魏，<br /><br />&nbsp;&nbsp;&nbsp;&nbsp;官至北海太守，因家焉。父伦，青州刺史。永身长八尺，少耿介，有将帅才，读<br /><br />&nbsp;&nbsp;&nbsp;&nbsp;《班超传》，慨然有万里之志。正光中，为北地太守，当郡别将。俄而贼将宿勤<br /><br />&nbsp;&nbsp;&nbsp;&nbsp;明达、车金雀等寇郡境，永击破之，境内稍安。永善驭下，士人竞为之用。熙阵<br /><br />&nbsp;&nbsp;&nbsp;&nbsp;常著帛裙襦，把角如意以指麾处分，辞色自若。在北地四年，与贼数十战，未常<br /><br />&nbsp;&nbsp;&nbsp;&nbsp;败北。时人语曰：“莫陆梁，恐尔逢唐将。”永所营处，至今犹称唐公垒也。行<br /><br />&nbsp;&nbsp;&nbsp;&nbsp;台萧宝夤表永为南幽州刺史，夷人送故者，莫不垂泪，当路遮留，随数日，始得<br /><br />&nbsp;&nbsp;&nbsp;&nbsp;出境。大统元年，拜东雍州刺史，寻加卫将军，封平寿伯。卒，赠司空公。永性<br /><br />&nbsp;&nbsp;&nbsp;&nbsp;清廉，家无蓄积，妻子不免饥寒，世以此称之。<br /><br />&nbsp;&nbsp;&nbsp;&nbsp;子陵，少习武艺，颇闲吏职，位大都督、应州刺史、车骑大将军、仪同三司。<br /><br />&nbsp;&nbsp;&nbsp;&nbsp;陵子悟，美风仪，博涉经史，文咏可观。周大象中，颇被宣帝任遇，位至内<br /><br />&nbsp;&nbsp;&nbsp;&nbsp;史下大夫、汉阳公。隋文帝得政，废于家而卒。陵弟瑾。<br /><br />&nbsp;&nbsp;&nbsp;&nbsp;瑾字附U。性温恭，有器量，博涉经史，雅好属文。身长八尺二寸，容貌甚<br /><br />&nbsp;&nbsp;&nbsp;&nbsp;伟。年十七，周文闻其名，乃贻永书曰：“闻公有二子，曰陵、曰瑾，陵从横多<br /><br />&nbsp;&nbsp;&nbsp;&nbsp;武略，瑾雍容富文雅，可并遣入朝，孤欲委以文武之任。”因召拜尚书员外郎、<br /><br />&nbsp;&nbsp;&nbsp;&nbsp;相府记室参军事。军书羽檄，瑾多掌之。从破沙苑，战河桥，并有功，封姑藏县<br /><br />&nbsp;&nbsp;&nbsp;&nbsp;子。累迁尚书右丞、吏部郎中。于时魏室播迁，庶务草创，朝章国典，瑾并参之。<br /><br />&nbsp;&nbsp;&nbsp;&nbsp;迁户部尚书，进位骠骑大将军、开府仪同三司，赐姓宇文氏。<br /><br />&nbsp;&nbsp;&nbsp;&nbsp;时燕公于谨，勋高望重，朝野所属。白周文，言瑾学行兼修，愿与之同姓，<br /><br />&nbsp;&nbsp;&nbsp;&nbsp;结为兄弟，庶子孙承其余论，有益义方。周文叹异者久之，更赐瑾姓万纽于氏。<br /><br />&nbsp;&nbsp;&nbsp;&nbsp;谨乃深相结纳，敦长幼之序；瑾亦庭罗子孙，行弟侄之敬。其为朝望所宗如此。<br /><br />&nbsp;&nbsp;&nbsp;&nbsp;进爵临淄县伯。转吏部尚书，铨综衡流，雅有人伦之鉴。以父忧去职，寻起令视<br /><br />&nbsp;&nbsp;&nbsp;&nbsp;事。时六尚书皆一时之秀，周文自谓得人，号为六俊，然瑾尤见器重。于谨南伐<br /><br />&nbsp;&nbsp;&nbsp;&nbsp;江陵，以瑾为元帅府长史，军中谋略，多出瑾焉。江陵既平，衣冠仕伍，并没为<br /><br />&nbsp;&nbsp;&nbsp;&nbsp;仆隶。瑾察其才行有片善者，辄议免之，赖瑾获济者甚众。时论多焉。及军还，<br /><br />&nbsp;&nbsp;&nbsp;&nbsp;诸将多因虏掠，大获财物。瑾一无所取，唯得书两车，载之以归。或白周文曰：<br /><br />&nbsp;&nbsp;&nbsp;&nbsp;“唐瑾大有辎重，悉是梁朝珍玩。”周文初不信之，然欲明其虚实，密遣使检阅<br /><br />&nbsp;&nbsp;&nbsp;&nbsp;之，唯见坟籍而已。乃叹曰：“孤知此人来二十许年，明其不以利干义。向若不<br /><br />&nbsp;&nbsp;&nbsp;&nbsp;令检视，恐常人有投杼之疑。孤所以益明之耳。凡受人委任当如此也。”论平江<br /><br />&nbsp;&nbsp;&nbsp;&nbsp;陵功，进爵为公。<br /><br />&nbsp;&nbsp;&nbsp;&nbsp;六官建，授礼部中大夫。出为蔡州刺史，历拓州、硖州，所在皆有德化，人<br /><br />&nbsp;&nbsp;&nbsp;&nbsp;吏称之。转荆州总管府长史。入为吏部中大夫，历御正、纳言、内史中大夫。曾<br /><br />&nbsp;&nbsp;&nbsp;&nbsp;未十旬，遂迁四职，|绅咸以为荣。久之，除司宗中大夫，兼内史。寻卒于位。<br /><br />&nbsp;&nbsp;&nbsp;&nbsp;赠小宗伯，谥曰方。<br /><br />&nbsp;&nbsp;&nbsp;&nbsp;瑾性方重，有风格，退朝休假，恒著衣冠以对妻子，遇迅雷风烈，虽闲夜晏<br /><br />&nbsp;&nbsp;&nbsp;&nbsp;寝，必起，冠带端笏危坐。又好施与，家无余财，所得禄赐，常散之宗族，其尤<br /><br />&nbsp;&nbsp;&nbsp;&nbsp;贫乏者，又割膏腴田宅以振之。所留遗子孙者，并之地。朝野以此称之。<br /><br />&nbsp;&nbsp;&nbsp;&nbsp;撰《新仪》十篇，所著赋、颂、碑、诔二十余万言。孙大智嗣。<br /><br />&nbsp;&nbsp;&nbsp;&nbsp;瑾次子令则，性好篇章，兼解音律，文多轻艳，为时人所传。天和初，以齐<br /><br />&nbsp;&nbsp;&nbsp;&nbsp;驭下大夫使于陈。大象中，官至乐部下大夫。仕隋，位太子左庶子。皇太子勇废，<br /><br />&nbsp;&nbsp;&nbsp;&nbsp;被诛。<br /><br />&nbsp;&nbsp;&nbsp;&nbsp;柳敏，字白泽，河东解县人，晋太常纯之七世孙也。父懿，魏车骑大将军、<br /><br />&nbsp;&nbsp;&nbsp;&nbsp;仪同三司、汾州刺史。敏九岁而孤，事母以孝闻。性好学，涉猎经史，阴阳卜筮<br /><br />&nbsp;&nbsp;&nbsp;&nbsp;之术，靡不习焉。年未弱冠，起家员外散骑侍郎。累迁河东郡丞。朝议以敏之本<br /><br />&nbsp;&nbsp;&nbsp;&nbsp;邑，故有此授。敏虽统御乡里，而处物平允，甚得时誉。及周文克复河东，见而<br /><br />&nbsp;&nbsp;&nbsp;&nbsp;器异之，乃谓之曰：“今日不喜得河东，喜得卿也。”即拜丞相府参军事。俄转<br /><br />&nbsp;&nbsp;&nbsp;&nbsp;户曹参军，兼记室。每有四方宾客，恒令接之，爰及吉凶礼仪，亦令监综。又与<br /><br />&nbsp;&nbsp;&nbsp;&nbsp;苏绰等修撰新制，为朝廷政典。迁礼部郎中，封武城县子，加帅都督，领本乡兵。<br /><br />&nbsp;&nbsp;&nbsp;&nbsp;俄进大都督。遭母忧，居丧，旬日之间，鬓发半白。寻起为吏部郎中，毁瘠过礼，<br /><br />&nbsp;&nbsp;&nbsp;&nbsp;杖而后起。周文见而叹异之，特加禀赐。及尉迟迥伐蜀，以敏为行军司马，军中<br /><br />&nbsp;&nbsp;&nbsp;&nbsp;筹略，并以委之。益州平，进骠骑大将军、开府仪同三司，加侍中，迁尚书，赐<br /><br />&nbsp;&nbsp;&nbsp;&nbsp;姓宇文氏。六官建，拜礼部中大夫。<br /><br />&nbsp;&nbsp;&nbsp;&nbsp;周孝闵帝践阼，进爵为公。又除河东郡守，寻复徵拜礼部。出为郢州刺史，<br /><br />&nbsp;&nbsp;&nbsp;&nbsp;甚得物情。及将还朝，夷夏士人，感其惠政，并赍酒肴及物产候之于路。敏乃从<br /><br />&nbsp;&nbsp;&nbsp;&nbsp;他道而还。复拜礼部，后改礼部为司宗，仍以敏为之。敏操履方正，性又恭勤，<br /><br />&nbsp;&nbsp;&nbsp;&nbsp;每日将朝，必夙兴待旦。又久处台阁，明练故事，近仪或乖先典者，皆案据旧章，<br /><br />&nbsp;&nbsp;&nbsp;&nbsp;刊正取中。迁小宗伯，监修国史。转小司马，又监修律令。进位大将军，出为~<br /><br />&nbsp;&nbsp;&nbsp;&nbsp;州刺史，以疾不之部。武帝平齐，进爵武德郡公。敏自建德以后，寝疾积年，武<br /><br />&nbsp;&nbsp;&nbsp;&nbsp;帝及宣帝并亲幸其第问疾焉。开皇元年，进位上大将军、太子太保。其年卒。赠<br /><br />&nbsp;&nbsp;&nbsp;&nbsp;五州诸军事、晋州刺史。临终戒其子等，丧事所须，务从简约。其子等并涕泣奉<br /><br />&nbsp;&nbsp;&nbsp;&nbsp;行。少子昂。<br /><br />&nbsp;&nbsp;&nbsp;&nbsp;昂字千里。幼聪颖有器识，干局过人。周武帝时，为内史中大夫、开府仪同<br /><br />&nbsp;&nbsp;&nbsp;&nbsp;三司，赐爵文城郡公，当途用事，百僚皆出其下。昂竭诚献替，知无不为，谦虚<br /><br />&nbsp;&nbsp;&nbsp;&nbsp;自处，未尝骄物，时论以此重之。武帝崩，受遗辅政，稍被宣帝疏，然不离本职。<br /><br />&nbsp;&nbsp;&nbsp;&nbsp;隋文帝为丞相，深自结纳。文帝以为大宗伯。拜日，遂得偏风，不能视事。文帝<br /><br />&nbsp;&nbsp;&nbsp;&nbsp;受禅，疾愈，加上开府，拜潞州刺史。昂见天下无事，上表请劝学行礼。上览而<br /><br />&nbsp;&nbsp;&nbsp;&nbsp;善之，优诏答昂，自是天下州县皆置博士习礼焉。昂在州，甚有惠政，卒官。<br /><br />&nbsp;&nbsp;&nbsp;&nbsp;子调，历秘书郎、侍御史。左仆射杨素尝于朝堂见调，因独言曰：“柳条通<br /><br />&nbsp;&nbsp;&nbsp;&nbsp;体弱，独摇不须风”调敛版正色曰：“调信无取，公不当以为侍御；信有可取，<br /><br />&nbsp;&nbsp;&nbsp;&nbsp;不应发此言。公当具瞻之地，枢机何可轻发！”素甚奇之。炀帝嗣位，累迁尚书<br /><br />&nbsp;&nbsp;&nbsp;&nbsp;左司郎中。时王纲不振，朝士多赃货，唯调清素守常，为时所美，然干用非其所<br /><br />&nbsp;&nbsp;&nbsp;&nbsp;长。<br /><br />&nbsp;&nbsp;&nbsp;&nbsp;王士良，字君明，其先太原晋阳人也。后因晋乱，避地凉州。魏太武平沮渠<br /><br />&nbsp;&nbsp;&nbsp;&nbsp;氏，曾祖景仁归魏，为敦煌镇将。祖公礼，平城镇司马，因家于代。父延，兰陵<br /><br />&nbsp;&nbsp;&nbsp;&nbsp;郡守。士良少修谨，不妄交游。孝庄末，尔朱仲远启为府参军事。历大行台郎中、<br /><br />&nbsp;&nbsp;&nbsp;&nbsp;谏议大夫，封石门县男。后与纥豆陵步藩交战，军败，为藩所禽，遂居河右。伪<br /><br />&nbsp;&nbsp;&nbsp;&nbsp;行台纥豆陵伊利钦其才，擢授右丞，妻以孙女。士良既为姻好，便得尽言，遂晓<br /><br />&nbsp;&nbsp;&nbsp;&nbsp;以祸福，伊利等即归附。朝廷嘉之。太昌初，进爵晋阳县子，寻进爵琅邪县侯，<br /><br />&nbsp;&nbsp;&nbsp;&nbsp;授太中大夫、右将军。出为殷州车骑府司马。东魏徙邺之后，置京畿府，专典兵<br /><br />&nbsp;&nbsp;&nbsp;&nbsp;马。时齐文襄为大都督，以士良为司马，领外兵参军。寻迁长史，加安西将军，<br /><br />&nbsp;&nbsp;&nbsp;&nbsp;徙封符垒县侯。武定初，除行台右中兵郎中，又转大将军府属、从事中郎，仍摄<br /><br />&nbsp;&nbsp;&nbsp;&nbsp;外兵事。王思政镇颖川，齐文襄率众攻之。授士良大行台左丞，加镇西将军，进<br /><br />&nbsp;&nbsp;&nbsp;&nbsp;爵为公，令辅其弟演于并州居守。<br /><br />&nbsp;&nbsp;&nbsp;&nbsp;齐文宣即位，入为给事黄门侍郎，领中书舍人，仍总知并州兵马事，加征西<br /><br />&nbsp;&nbsp;&nbsp;&nbsp;将军，别封新丰县子。俄除骠骑将军、尚书吏部郎中。文宣自晋阳赴邺宫，复以<br /><br />&nbsp;&nbsp;&nbsp;&nbsp;士良为尚书左丞，统留后事。仍迁御史中丞。转七兵尚书。未几，入为侍中，转<br /><br />&nbsp;&nbsp;&nbsp;&nbsp;殿中尚书。顷之，复为侍中、吏部尚书。士良少孤，事继母梁氏以孝闻。及卒，<br /><br />&nbsp;&nbsp;&nbsp;&nbsp;居丧合礼。文宣寻起令视事，士良屡表陈诚，再三不许，方应命。文宣见其毁瘠，<br /><br />&nbsp;&nbsp;&nbsp;&nbsp;乃许之。因此卧疾历年，文宣每自临视。疾愈，除沧州刺史。乾明初，徵还邺，<br /><br />&nbsp;&nbsp;&nbsp;&nbsp;授仪同三司。孝昭即位，遣三道使搜扬人物。士良与尚书令赵郡王高睿、太常卿<br /><br />&nbsp;&nbsp;&nbsp;&nbsp;崔昂分行郡国，但有一介之善者，无不以闻。齐武成初，除太子少傅、少师，复<br /><br />&nbsp;&nbsp;&nbsp;&nbsp;除侍中，转太常卿，寻加开府仪同三司。出为豫州道行台、豫州刺史。<br /><br />&nbsp;&nbsp;&nbsp;&nbsp;保定四年，晋公护东伐，权景宣以山南兵围豫州，士良举城降。授大将军、<br /><br />&nbsp;&nbsp;&nbsp;&nbsp;小司徒，赐爵广昌郡公。寻除荆州总管，行荆州刺史，复入为小司徒。俄除~州<br /><br />&nbsp;&nbsp;&nbsp;&nbsp;史，转荆州刺史。士良去乡既久，忽临本州，耆老故人，犹有存者，远近咸以为<br /><br />&nbsp;&nbsp;&nbsp;&nbsp;荣。加授上大将军，以老病乞骸骨，优诏许之。开皇元年卒，时年八十二。<br /><br />&nbsp;&nbsp;&nbsp;&nbsp;子德衡，大象末，仪同大将军。<br /><br />&nbsp;&nbsp;&nbsp;&nbsp;论曰：昔阳货外叛，庶其窃邑，而《春秋》讥之；韩信背项，陈平归汉，而<br /><br />&nbsp;&nbsp;&nbsp;&nbsp;史迁美之。盖以运属既安，君道已著，则徇利忘德者罪也；时逢扰攘，臣礼未备，<br /><br />&nbsp;&nbsp;&nbsp;&nbsp;则转祸为福者可也。崔彦穆、杨纂、段永等昔在山东，沈渝下位，并以羁旅之士，<br /><br />&nbsp;&nbsp;&nbsp;&nbsp;回于燕雀之伍，终佩龟组，可谓见机者乎？令狐整干用确然，雅望重于河右，<br /><br />&nbsp;&nbsp;&nbsp;&nbsp;处州里则勋著方隅，升朝廷则绩宣出内，而畏避权宠，克保终吉，不然，何以自<br /><br />&nbsp;&nbsp;&nbsp;&nbsp;致显名而取高位也？熙历职流誉，风政克举，虽古之循吏，亦何以加兹，而毫厘<br /><br />&nbsp;&nbsp;&nbsp;&nbsp;为爽，丘山成过，唯命也夫！唐永良能之名，所在著美，清白之誉，显于累职，<br /><br />&nbsp;&nbsp;&nbsp;&nbsp;所谓干能之士也。瑾、敏并挺杞梓之林，蕴瑚琏之器，博观载籍，多识旧章，<br /><br />&nbsp;&nbsp;&nbsp;&nbsp;固乃国之名臣，时之领袖，周无君子，斯焉取斯。王士良之仕于齐，职居卿牧，<br /><br />&nbsp;&nbsp;&nbsp;&nbsp;而失忠与义，临难苟免，其背叛之徒欤！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1817);">加入书签</a><a
                        href="1816.html">上一页</a>&larr;<a href="index.html">返回列表</a>&rarr;<a
                            href="1818.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1816.html"; var next_page = "1818.html"; var index_page = "index.html"; var sortid = "9"; var article_id = "29"; var chapter_id = "1817"; var articlename = "北史"; var chaptername = " 卷六十七 列传第五十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>