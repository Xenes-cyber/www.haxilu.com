<!DOCTYPE html>
<html>
<head>
<meta charset="gbk" />
<title>北史- 卷五 魏本纪第五-在线阅读-哈西文学网</title>
<meta name="keywords" content="李延寿，北史， 卷五 魏本纪第五全文， 卷五 魏本纪第五在线阅读 哈西文学网" />
<meta name="description" content="哈西文学网提供李延寿的北史  卷五 魏本纪第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1714.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1714.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 魏本纪第五</h1>
            <div class="link xb">
                <a href="1713.html">上一页</a>&larr;<a href="index.html">返回列表</a>&rarr;<a
                    href="1717.html">下一页</a></div>			
            <div id="BookText">&nbsp;&nbsp;&nbsp;&nbsp;敬宗孝庄皇帝讳子攸，彭城王勰之第三子也。母曰李妃。明帝初，以勰有鲁<br /><br />&nbsp;&nbsp;&nbsp;&nbsp;阳翼卫之勋，封帝武城县公。幼侍明帝书于禁中；及长，风神秀慧，姿貌甚美，<br /><br />&nbsp;&nbsp;&nbsp;&nbsp;雅为明帝亲待。孝昌二年八月，进封长乐王，历位侍中、中军将军。以兄彭城王<br /><br />&nbsp;&nbsp;&nbsp;&nbsp;劭事，转为卫将军、左光禄大夫、中书监，实见出也。武泰元年二月，明帝崩。<br /><br />&nbsp;&nbsp;&nbsp;&nbsp;大都督尔朱荣谋废立。以帝家有忠勋，且兼人望，阴与帝通，率众来赴。帝与兄<br /><br />&nbsp;&nbsp;&nbsp;&nbsp;弟夜北度河，会荣于河阳。<br /><br />&nbsp;&nbsp;&nbsp;&nbsp;永安元年夏四月戊戌，帝南济河，即皇帝位。以皇兄彭城王劭为无上王，皇<br /><br />&nbsp;&nbsp;&nbsp;&nbsp;弟霸城公子正为始平王。以尔朱荣为使持节、侍中、都督中外诸军事、大将军、<br /><br />&nbsp;&nbsp;&nbsp;&nbsp;尚书令、领军将军、领左右，封太原王。己亥，百僚相率，有司奉玺绶，备法驾，<br /><br />&nbsp;&nbsp;&nbsp;&nbsp;奉迎于河梁。西至陶渚，荣以兵权在己，遂有异志。乃害灵太后及幼主，次害无<br /><br />&nbsp;&nbsp;&nbsp;&nbsp;上王劭、始平王子正，又害丞相、高阳王雍已下王公卿士二千人，列骑卫帝，迁<br /><br />&nbsp;&nbsp;&nbsp;&nbsp;于便幕。荣寻悔，稽颡谢罪。<br /><br />&nbsp;&nbsp;&nbsp;&nbsp;辛丑，车驾入宫，御太极殿。大赦，改武泰为建义元年。壬寅，荣表请追谥<br /><br />&nbsp;&nbsp;&nbsp;&nbsp;无上王为皇帝。余死河阴者，诸王、刺史赠三司，三品者令仆，五品者刺史，七<br /><br />&nbsp;&nbsp;&nbsp;&nbsp;品已下及庶人，郡、镇。诸死者子孙，听立后，授封爵。诏从之。癸卯，以前太<br /><br />&nbsp;&nbsp;&nbsp;&nbsp;尉、江阳王继为太师、司州牧。相州刺史、北海王颢为太傅、开府，仍刺史。封<br /><br />&nbsp;&nbsp;&nbsp;&nbsp;光禄大夫、清泉县侯李延实为阳平王，位太保，迁太傅；以并州刺史元天穆为太<br /><br />&nbsp;&nbsp;&nbsp;&nbsp;尉，封上党王。以仪同三司杨椿为司徒。以仪同三司、顿丘郡公穆绍为司空，领<br /><br />&nbsp;&nbsp;&nbsp;&nbsp;尚书令，进爵为王。以雍州刺史长孙承业为开府仪同三司，进封冯翊王。以殿中<br /><br />&nbsp;&nbsp;&nbsp;&nbsp;尚书元谌为尚书右仆射，封魏郡王。以给事黄门侍郎元填为东海王。甲辰，以敷<br /><br />&nbsp;&nbsp;&nbsp;&nbsp;城王坦为咸阳王。以谏议大夫元贵平为东莱王。以直阁将军元肃为鲁郡王。以秘<br /><br />&nbsp;&nbsp;&nbsp;&nbsp;书郎中元晔为长广王。以冯翊郡公源绍景复先爵陇西王。扶风郡公冯住⒍郡公<br /><br />&nbsp;&nbsp;&nbsp;&nbsp;陆子彰、北平公长孙悦并复先王爵。以北平王超还复为安定王。丁未，诏中外解<br /><br />&nbsp;&nbsp;&nbsp;&nbsp;严。庚戌，封大将军尔朱荣次子义罗为梁郡王。诏蠕蠕王阿那瑰赞拜不名，上书<br /><br />&nbsp;&nbsp;&nbsp;&nbsp;不称臣。是月，汝南王悦、北海王颢、临淮王前后奔梁。五月丁巳朔，以右仆<br /><br />&nbsp;&nbsp;&nbsp;&nbsp;射元罗为东道大使，光禄勋元欣副之。循方黜陟，先行后闻。辛酉，大将军尔朱<br /><br />&nbsp;&nbsp;&nbsp;&nbsp;荣还晋阳，帝饯于邙阴。六月癸卯，以高昌王世子光为平西将军、瓜州刺史，袭<br /><br />&nbsp;&nbsp;&nbsp;&nbsp;爵泰临县伯、高昌王。帝以寇难未夷，避正殿，责躬撤膳。又班募格，收集忠勇。<br /><br />&nbsp;&nbsp;&nbsp;&nbsp;有直言正谏之士者，集华林园，面论时事。幽州平北府主簿河间邢杲率河北流移<br /><br />&nbsp;&nbsp;&nbsp;&nbsp;人万余户，反于北海，自署汉王，年号天统。秋七月乙丑，加大将军尔朱荣柱国<br /><br />&nbsp;&nbsp;&nbsp;&nbsp;大将军、录尚书事。壬子，光州人刘举聚众反于濮阳，自称皇武大将。是月，高<br /><br />&nbsp;&nbsp;&nbsp;&nbsp;平镇人万俟丑奴c称大位。临淮王自江南还朝。八月，太山太守羊侃据郡反。<br /><br />&nbsp;&nbsp;&nbsp;&nbsp;甲辰，诏大都督宗正珍孙讨刘举。平之。九月己巳，以齐州刺史元欣为沛郡王。<br /><br />&nbsp;&nbsp;&nbsp;&nbsp;壬申，柱国大将军尔朱荣率骑七千讨葛荣于滏口，破禽之。冀、定、沧、瀛、殷<br /><br />&nbsp;&nbsp;&nbsp;&nbsp;五州平。乙亥，以葛荣平，大赦，改元为永安。辛巳，以尔朱荣为大丞相，进荣<br /><br />&nbsp;&nbsp;&nbsp;&nbsp;子平昌郡公文殊、昌乐郡公文畅爵并为王。以司徒杨椿为太保，城阳王徽为司徒。<br /><br />&nbsp;&nbsp;&nbsp;&nbsp;冬十月丁亥，尔朱荣槛送葛荣于京师。帝临阊阖门，荣稽颡谢罪，斩于都市。戊<br /><br />&nbsp;&nbsp;&nbsp;&nbsp;戌，江阳王继薨。癸丑，复胶东县侯李侃希祖爵南郡王。是月，大都督费穆大破<br /><br />&nbsp;&nbsp;&nbsp;&nbsp;梁军。禽其将曹义宗，槛送京师。梁以北海王颢为魏主，年号孝基，入据南兖之<br /><br />&nbsp;&nbsp;&nbsp;&nbsp;城。十一月戊午，以无上王世子韶为彭城王；陈留王子宽为陈留王；宽弟刚<br /><br />&nbsp;&nbsp;&nbsp;&nbsp;为浮阳王；刚弟质为林虑王。癸亥，行台于晖等大破羊侃于瑕丘。侃奔梁。戊寅，<br /><br />&nbsp;&nbsp;&nbsp;&nbsp;封前军元凝为东安王。是岁，葛荣余党韩楼复据幽州反。<br /><br />&nbsp;&nbsp;&nbsp;&nbsp;二年春二月甲午，追尊皇考为文穆皇帝，庙号肃祖。皇妣为文穆皇后。夏四<br /><br />&nbsp;&nbsp;&nbsp;&nbsp;月癸未，迁文穆皇帝及文穆皇后神主于太庙，降畿内死罪已下刑。辛丑，上党王<br /><br />&nbsp;&nbsp;&nbsp;&nbsp;天穆大破邢杲于济南。杲降，送于京师，斩于都市。五月壬子朔，元颢克梁国。<br /><br />&nbsp;&nbsp;&nbsp;&nbsp;乙丑，内外戒严。癸酉，元颢陷荥阳。甲戌夜，车驾北巡。乙亥，幸河内。丙子，<br /><br />&nbsp;&nbsp;&nbsp;&nbsp;元颢入洛。丁丑，进封城阳县公元祉为平原王；安昌县公元鸷为华山王。戊寅，<br /><br />&nbsp;&nbsp;&nbsp;&nbsp;太原王尔朱荣会车驾于长子，即日反旆。上党王天穆北度，会车驾于河内。秋七<br /><br />&nbsp;&nbsp;&nbsp;&nbsp;月戊辰，都督尔朱兆、贺拔胜从硖石夜济。破颢子冠受及安丰王延明军。元颢败<br /><br />&nbsp;&nbsp;&nbsp;&nbsp;走。庚午，车驾入居华林园，升大夏门大赦。壬申，以柱国大将军、太原王尔朱<br /><br />&nbsp;&nbsp;&nbsp;&nbsp;荣为天柱大将军。癸酉，临颍县卒江丰斩元颢，传首京师。甲戌，以大将军、上<br /><br />&nbsp;&nbsp;&nbsp;&nbsp;党王天穆为太宰，以司徒、城阳王徽为大司马、太尉。己卯，以南青州刺史元旭<br /><br />&nbsp;&nbsp;&nbsp;&nbsp;为襄城王；南兖州刺史元暹为汝阳王。闰月辛巳，帝始居宫内。辛卯，以兼吏部<br /><br />&nbsp;&nbsp;&nbsp;&nbsp;尚书杨津为司空。八月己未，以太傅李延实为司徒。丁卯，封瓜州刺史元太宗为<br /><br />&nbsp;&nbsp;&nbsp;&nbsp;东阳王。九月，大都督侯深破韩楼于蓟，斩之。幽州平。冬十月己酉朔，日有蚀<br /><br />&nbsp;&nbsp;&nbsp;&nbsp;之。丁丑，以前司空、丹杨王萧赞为司徒。十一月己卯，就德兴自荣州遣使请降。<br /><br />&nbsp;&nbsp;&nbsp;&nbsp;丙午，以大司马、太尉、城阳王徽为太保，以司徒、丹杨王萧赞为太尉，以雍州<br /><br />&nbsp;&nbsp;&nbsp;&nbsp;刺史长孙承业为司徒。<br /><br />&nbsp;&nbsp;&nbsp;&nbsp;三年夏四月丁卯，雍州刺史尔朱天光讨万俟丑奴、萧宝夤于安定。破禽之，<br /><br />&nbsp;&nbsp;&nbsp;&nbsp;囚送京师。甲戌，以关中平，大赦。斩丑奴于都市，赐宝夤死。六月戊午，<br /><br />&nbsp;&nbsp;&nbsp;&nbsp;哒国献师子一。是月，白马龙泗胡王庆云c称帝号于永洛城。秋七月丙子，尔朱<br /><br />&nbsp;&nbsp;&nbsp;&nbsp;天光平水洛城，禽庆云。九月辛卯，天柱大将军尔朱荣、上党王天穆自晋阳来朝。<br /><br />&nbsp;&nbsp;&nbsp;&nbsp;戊戌，帝杀荣、天穆于明光殿，及荣子菩提。乃升阊阖门，大赦。遣武卫将军奚<br /><br />&nbsp;&nbsp;&nbsp;&nbsp;毅、前燕州刺史侯深率众镇北中。是夜，左仆射尔朱世隆、荣妻乡郡长公主率荣<br /><br />&nbsp;&nbsp;&nbsp;&nbsp;部曲，自西阳门出屯河阴。己亥，攻河桥，禽毅等，屠害之。据北中城，南逼京<br /><br />&nbsp;&nbsp;&nbsp;&nbsp;师。冬十月癸卯朔，封大鸿胪卿宝炬为南阳王，汝阳县公修为平阳王，新阳伯诞<br /><br />&nbsp;&nbsp;&nbsp;&nbsp;为昌乐王，琅邪公昶为太原王。甲辰，徙封魏郡王谌为赵郡王，谌弟子赵郡王宣<br /><br />&nbsp;&nbsp;&nbsp;&nbsp;为平昌王。戊申，皇子生，大赦。乙卯，通直散骑常侍李苗以火船焚河桥，尔朱<br /><br />&nbsp;&nbsp;&nbsp;&nbsp;世隆退走。壬申，世隆停建兴之高都，尔朱兆自晋阳来会之，共推长广王晔为主。<br /><br />&nbsp;&nbsp;&nbsp;&nbsp;大赦所部，年号建明。徐州刺史尔朱仲远反，率众向京师。十一月乙亥，以司徒<br /><br />&nbsp;&nbsp;&nbsp;&nbsp;长孙承业为太尉，以临淮王为司徒。丙子，进雍州刺史、广宗郡公尔朱天光爵<br /><br />&nbsp;&nbsp;&nbsp;&nbsp;为王。十二月甲辰，尔朱兆、尔朱度律自富平津上，率骑涉度以袭京城。事出仓<br /><br />&nbsp;&nbsp;&nbsp;&nbsp;卒，禁卫不守。帝步出云龙门。兆逼帝幸永宁寺，杀皇子。乱兵杀司徒临淮王、<br /><br />&nbsp;&nbsp;&nbsp;&nbsp;左仆射范阳王诲。戊申，尔朱度律自镇京师。甲寅，尔朱兆迁帝于晋阳。甲子，<br /><br />&nbsp;&nbsp;&nbsp;&nbsp;帝遇弑于城内三级佛寺，时年二十四。并害陈留王宽。中兴二年，废帝奉谥为武<br /><br />&nbsp;&nbsp;&nbsp;&nbsp;怀皇帝。及孝武立，又以庙讳故，改谥孝庄皇帝，庙号敬宗。葬静陵。<br /><br />&nbsp;&nbsp;&nbsp;&nbsp;节闵皇帝讳恭，字修业，广陵惠王羽之子也。母曰王氏。帝少有志度，事祖<br /><br />&nbsp;&nbsp;&nbsp;&nbsp;母、嫡母以孝闻。正始中，袭爵。位给事黄门侍郎。帝以元叉擅权，托称喑病，<br /><br />&nbsp;&nbsp;&nbsp;&nbsp;绝言垂一纪。居于龙花佛寺，无所交通。永安末，有白庄帝，言帝不语，将有异<br /><br />&nbsp;&nbsp;&nbsp;&nbsp;图。人间游声，又云常有天子气。帝惧祸，遂逃匿上洛。寻见追蹑，送京师，拘<br /><br />&nbsp;&nbsp;&nbsp;&nbsp;禁多日，以无状获免。及庄帝崩，尔朱世隆等以元晔疏远，又非人望所推，以帝<br /><br />&nbsp;&nbsp;&nbsp;&nbsp;有过人之量，将谋废立。恐实不语，乃令帝所亲申意，兼迫胁。帝曰：“天何言<br /><br />&nbsp;&nbsp;&nbsp;&nbsp;哉。”世隆等大悦。及元晔至邙南，世隆等奉帝东郭外，行禅让礼。太尉尔朱度<br /><br />&nbsp;&nbsp;&nbsp;&nbsp;律奉路车，进玺绂。服衮冕，百官侍卫，入自建春、云龙门。<br /><br />&nbsp;&nbsp;&nbsp;&nbsp;普泰元年春二月己巳，皇帝即位于太极前殿，群臣拜贺。礼华，遂登阊阖门<br /><br />&nbsp;&nbsp;&nbsp;&nbsp;大赦。以魏为大魏。改建明二年为普泰元年。罢税市及税盐之官。庚午，诏曰：<br /><br />&nbsp;&nbsp;&nbsp;&nbsp;“自秦之末竞为皇帝，忘负乘之深殃，垂贪鄙于万叶。予今称帝，已为褒矣！可<br /><br />&nbsp;&nbsp;&nbsp;&nbsp;普告令知。”是月，镇远将军清河崔祖螭聚青州七郡之众围东阳。幽州刺史刘灵<br /><br />&nbsp;&nbsp;&nbsp;&nbsp;助起兵于蓟。河北大使高乾及其弟昂夜袭冀州。执刺史元嶷，共推前河内太守封<br /><br />&nbsp;&nbsp;&nbsp;&nbsp;隆之行州事。三月癸酉，封长广王晔为东海王。以青州刺史、鲁郡王肃为太师。<br /><br />&nbsp;&nbsp;&nbsp;&nbsp;沛郡王欣为太傅、司州牧，改封淮阳王。以徐州刺史彭城王尔朱仲远、雍州刺史<br /><br />&nbsp;&nbsp;&nbsp;&nbsp;陇西王尔朱天光并为大将军。以柱国大将军。并州刺史、颍川王尔朱兆为天柱大<br /><br />&nbsp;&nbsp;&nbsp;&nbsp;将军。封晋州刺史、平阳郡公高欢为勃海王。以特进、清河王为太傅。以尚书<br /><br />&nbsp;&nbsp;&nbsp;&nbsp;令、乐平王尔朱世隆为太保。以赵郡王谌为司空。丙申，定州刺史侯深破刘灵助<br /><br />&nbsp;&nbsp;&nbsp;&nbsp;于安国城。斩之，传首京师。夏四月壬子，享太庙。癸亥，陇西王尔朱天光破宿<br /><br />&nbsp;&nbsp;&nbsp;&nbsp;勤明达。禽送京师，斩之。丙寅，以侍中尔朱彦伯为司徒。诏有司不得复称伪梁。<br /><br />&nbsp;&nbsp;&nbsp;&nbsp;罢细作之条，无禁邻国还往。五月丙子，尔朱仲远使其都督魏僧勖等讨崔祖螭于<br /><br />&nbsp;&nbsp;&nbsp;&nbsp;东阳，斩之。六月己亥朔，日有蚀之。庚申，勃海王高欢起兵信都，以诛尔朱氏<br /><br />&nbsp;&nbsp;&nbsp;&nbsp;为名。秋七月壬申，尔朱世隆等害前太保杨椿、前司空杨津。丙戌，司徒尔朱彦<br /><br />&nbsp;&nbsp;&nbsp;&nbsp;伯以旱逊位。九月，以彭城王尔朱仲远为太宰。庚辰，以陇西王尔朱天光为大司<br /><br />&nbsp;&nbsp;&nbsp;&nbsp;马。癸巳，追尊皇考为先帝，皇妣王氏为先太妃。封皇弟永业为高密王，皇子子<br /><br />&nbsp;&nbsp;&nbsp;&nbsp;恕为勃海王。冬十月壬寅，高欢推勃海太守元朗即皇帝位于信都。<br /><br />&nbsp;&nbsp;&nbsp;&nbsp;二年春闰二月，高欢败尔朱天光等于韩陵。夏四月辛巳，高欢与废帝至芒山。<br /><br />&nbsp;&nbsp;&nbsp;&nbsp;使魏兰根慰喻洛邑，且观帝之为人。兰根忌帝雅德，还致毁谤，竟从崔陵议，废<br /><br />&nbsp;&nbsp;&nbsp;&nbsp;帝于崇训佛寺。而立平阳王修，是为孝武帝。帝既失位，乃赋诗曰：“朱门久可<br /><br />&nbsp;&nbsp;&nbsp;&nbsp;患，紫极非情玩。颠覆立可待，一年三易换。时运正如此，唯有修真观。”五月<br /><br />&nbsp;&nbsp;&nbsp;&nbsp;丙申，帝遇弑，殂于门下外省，时年三十五。孝武帝诏百司赴会，葬用王礼。加<br /><br />&nbsp;&nbsp;&nbsp;&nbsp;九旒、銮辂、黄屋、左纛，班剑百二十人。后西魏追谥节闵皇帝。<br /><br />&nbsp;&nbsp;&nbsp;&nbsp;废帝讳朗字仲哲，章武王融第三子也。母曰程氏。帝少称明悟。元晔建明二<br /><br />&nbsp;&nbsp;&nbsp;&nbsp;年正月戊子，为勃海太守。普泰元年十月，勃海王高欢奉帝以主号令。<br /><br />&nbsp;&nbsp;&nbsp;&nbsp;中兴元年冬十月壬寅，皇帝即位于信都西。大赦，改普泰元年为中兴。以勃<br /><br />&nbsp;&nbsp;&nbsp;&nbsp;海王高欢为丞相，都督中外诸军事。以河北大使高乾为司空。辛亥，高欢大破尔<br /><br />&nbsp;&nbsp;&nbsp;&nbsp;朱兆于广阿。十一月，梁将元树入据谯城。<br /><br />&nbsp;&nbsp;&nbsp;&nbsp;二年春二月甲子，以勃海王高欢为大丞相、柱国大将军、太师。及欢败尔朱<br /><br />&nbsp;&nbsp;&nbsp;&nbsp;氏于韩陵，四月辛巳，帝于河阳逊位于别邸。五月，孝武封帝为安定郡王。十一<br /><br />&nbsp;&nbsp;&nbsp;&nbsp;月，殂于门下外省。时年二十。永熙二年，葬于邺西南野马岗。<br /><br />&nbsp;&nbsp;&nbsp;&nbsp;孝武皇帝讳修，字孝则，广平武穆王怀之第三子也。母曰李氏。帝性沈厚，<br /><br />&nbsp;&nbsp;&nbsp;&nbsp;学涉，好武事，遍体有鳞文。年十八，封汝阳县公。梦人有从讳谓己曰：“汝当<br /><br />&nbsp;&nbsp;&nbsp;&nbsp;大贵，得二十五年。”永安三年，封平阳王。普泰中，为侍中、尚书左仆射。<br /><br />&nbsp;&nbsp;&nbsp;&nbsp;中兴二年，高欢既败尔朱氏，废帝自以疏远，请逊大位。欢乃与百寮议。以<br /><br />&nbsp;&nbsp;&nbsp;&nbsp;孝文不可无后，时召汝南王悦于梁。至，将立之，宿昔而止。又诸王皆逃匿，帝<br /><br />&nbsp;&nbsp;&nbsp;&nbsp;在田舍。先是，嵩山道士潘弥望见洛阳城西有天子气，候之乃帝也。于是造第密<br /><br />&nbsp;&nbsp;&nbsp;&nbsp;言之。居五旬而高欢使斛斯椿求帝。椿从帝所亲王思政见帝。帝变色曰：“非卖<br /><br />&nbsp;&nbsp;&nbsp;&nbsp;我耶？”椿遂以白欢。欢遣四百骑奉迎帝入毡帐，陈诚，泣下沾襟。让以寡德。<br /><br />&nbsp;&nbsp;&nbsp;&nbsp;欢再拜，帝亦拜。欢出，备服御，进汤沐。达夜严警。昧爽，文武执鞭以朝。使<br /><br />&nbsp;&nbsp;&nbsp;&nbsp;斛斯椿奉劝进表。椿入帷门，罄折延首而不敢前。帝令思政取表，曰：“视，便<br /><br />&nbsp;&nbsp;&nbsp;&nbsp;不得不称朕矣。”于是假废帝安定王诏策而禅位焉。即位于东郭之外。用代都旧<br /><br />&nbsp;&nbsp;&nbsp;&nbsp;制，以黑毡蒙七人，欢居其一。帝于毡上西向拜天讫，自东阳、云龙门入。<br /><br />&nbsp;&nbsp;&nbsp;&nbsp;永熙元年夏四月戊子，皇帝御太极前殿，群臣朝贺。礼毕，升阊阖门大赦。<br /><br />&nbsp;&nbsp;&nbsp;&nbsp;改中兴二年为太昌元年。壬辰，高欢还邺。五月丙申，节闵帝殂。以太傅、淮阳<br /><br />&nbsp;&nbsp;&nbsp;&nbsp;王欣为太师，改封沛郡王。以司徒、赵郡王谌为太保。以司空、南阳王宝炬为太<br /><br />&nbsp;&nbsp;&nbsp;&nbsp;尉。以太保长孙承业为太傅。辛丑，复前司空高乾位。己酉，以仪同三司、清河<br /><br />&nbsp;&nbsp;&nbsp;&nbsp;王为司徒。乙卯，内外解严。六月癸亥朔，帝于华林园纳讼。丁卯，南阳王宝<br /><br />&nbsp;&nbsp;&nbsp;&nbsp;炬坐事，降为骠骑大将军，开府，以王归第。己卯，临显阳殿纳讼。丙戌，诏曰：<br /><br />&nbsp;&nbsp;&nbsp;&nbsp;“间者，凶权诞恣，法令变常，遂立夷貊轻赋，冀收天下之意。随以箕敛之重，<br /><br />&nbsp;&nbsp;&nbsp;&nbsp;终纳十倍之征，掩目捕雀，何能过此！今岁租调，且两收一丐，明年复旧。”秋<br /><br />&nbsp;&nbsp;&nbsp;&nbsp;七月庚子，以南阳王宝炬为太尉。乙卯，帝临显阳殿，亲理冤狱。是月，东南道<br /><br />&nbsp;&nbsp;&nbsp;&nbsp;大行台樊子鹄大破梁军于谯城，禽其将元树。八月丁卯，封西中郎将元宁为高平<br /><br />&nbsp;&nbsp;&nbsp;&nbsp;王。九月癸卯，进燕郡公贺拔允爵为王。癸丑，改封沛郡王欣为广陵王；节闵子<br /><br />&nbsp;&nbsp;&nbsp;&nbsp;勃海王子恕为沛郡王。冬十月辛酉朔，日有蚀之。十一月丁酉，祀圆丘。甲辰，<br /><br />&nbsp;&nbsp;&nbsp;&nbsp;杀安定王朗及东海王晔。己酉，以汝南王悦为侍中、大司马，开府。葬太后胡氏。<br /><br />&nbsp;&nbsp;&nbsp;&nbsp;十二月丁亥，杀大司马、汝南王悦。大赦，改元为永兴。以同明元时年号，寻改<br /><br />&nbsp;&nbsp;&nbsp;&nbsp;为永熙。是岁，蠕蠕、哒、高丽、契丹、库莫奚、高昌等国并遣使朝贡。<br /><br />&nbsp;&nbsp;&nbsp;&nbsp;二年春正月庚寅朔，朝飨群臣于太极前殿。丁酉，勃海王高欢大败尔朱氏，<br /><br />&nbsp;&nbsp;&nbsp;&nbsp;山东平。罢诸行台。丁巳，追尊皇考为武穆皇帝，太妃冯氏为武穆皇后，皇妣李<br /><br />&nbsp;&nbsp;&nbsp;&nbsp;氏曰皇太妃。二月，以咸阳王坦为司空。三月甲午，太师、鲁郡王肃薨。丁巳，<br /><br />&nbsp;&nbsp;&nbsp;&nbsp;以太保、赵郡王谌为太尉。以太尉、南阳王宝炬为尚书令、太保，开府。是月，<br /><br />&nbsp;&nbsp;&nbsp;&nbsp;阿至罗十万户内附。诏复以勃海王高欢为大行台，随机裁处。夏四月己未朔，日<br /><br />&nbsp;&nbsp;&nbsp;&nbsp;有蚀之。秋七月壬辰，以太师、广陵王欣为大司马，以太尉、赵郡王谌为太师，<br /><br />&nbsp;&nbsp;&nbsp;&nbsp;并开府。庚戌，以前司徒、燕郡王贺拔允为太尉。冬十月癸未，以卫将军、瓜州<br /><br />&nbsp;&nbsp;&nbsp;&nbsp;刺史、泰临县伯、高昌王L子坚为仪同三司，进爵郡公。十二月丁巳，狩于嵩阳，<br /><br />&nbsp;&nbsp;&nbsp;&nbsp;士卒寒苦。己巳，遂幸温汤。丁丑，还宫。<br /><br />&nbsp;&nbsp;&nbsp;&nbsp;三年春二月壬戌，大赦。壬午，封左卫将军元斌之为颍川王。夏四月癸丑朔，<br /><br />&nbsp;&nbsp;&nbsp;&nbsp;日有蚀之。辛未，高平王宁坐事降爵为公。五月丙戌，置勋府庶子，箱别六百人；<br /><br />&nbsp;&nbsp;&nbsp;&nbsp;骑官，箱别二百人；阁内部曲，数千人。帝内图高欢，乃以斛斯椿为领军，使与<br /><br />&nbsp;&nbsp;&nbsp;&nbsp;王思政等统之，以为心膂。军谋朝政，咸决于椿。分置督将及河南、关西诸刺史。<br /><br />&nbsp;&nbsp;&nbsp;&nbsp;辛卯，下诏戒严，杨声伐梁，实谋北讨。是夏，契丹、高丽、吐谷浑并遣使朝贡。<br /><br />&nbsp;&nbsp;&nbsp;&nbsp;秋七月己丑，帝亲总六军十余万，次河桥。高欢引军东度。丙午，帝率南阳王宝<br /><br />&nbsp;&nbsp;&nbsp;&nbsp;炬、清河王、广阳王湛、斛斯椿以五千骑宿于e西杨王别舍。沙门都维那惠臻<br /><br />&nbsp;&nbsp;&nbsp;&nbsp;负玺持千牛刀以从。有牛百头，尽杀以食军士。众知帝将出，其夜亡者过半。清<br /><br />&nbsp;&nbsp;&nbsp;&nbsp;河、广阳二王亦逃归。略阳公宇文泰遣都督骆超、李贤和各领数百骑赴。骆超先<br /><br />&nbsp;&nbsp;&nbsp;&nbsp;至。甲戌，贤和会帝于崤中。己酉，高欢入洛，遣娄昭及河南尹元子思领左右侍<br /><br />&nbsp;&nbsp;&nbsp;&nbsp;官追帝，请回驾。高昂率劲骑及帝于陕西。帝鞭马长骛至湖城，饥渴甚，有王思<br /><br />&nbsp;&nbsp;&nbsp;&nbsp;村人以麦饭壶浆献帝。帝甘之，复一村十年。是岁二月，荧惑入南斗，众星北流，<br /><br />&nbsp;&nbsp;&nbsp;&nbsp;群鼠浮河向邺。梁武跣而下殿，以禳星变。及闻帝之西，惭曰：“虏亦应天乎？”<br /><br />&nbsp;&nbsp;&nbsp;&nbsp;帝至稠桑，潼关大都督毛洪宾迎献食。八月，宇文泰遣大都督赵贵、梁御甲骑二<br /><br />&nbsp;&nbsp;&nbsp;&nbsp;千来赴，乃奉迎。帝过河谓御曰：“此水东流而朕西上，若得重谒洛阳庙，是卿<br /><br />&nbsp;&nbsp;&nbsp;&nbsp;等功也。”帝及左右皆流涕。宇文泰迎帝于东阳，帝劳之，将士皆呼万岁。遂入<br /><br />&nbsp;&nbsp;&nbsp;&nbsp;长安。以雍州公廨为宫，大赦。甲寅，高欢推司徒、清河王为大司马，承制总<br /><br />&nbsp;&nbsp;&nbsp;&nbsp;万机，居尚书省。欢追车驾至潼关。九月己酉，欢东还洛阳。帝亲督众攻潼关，<br /><br />&nbsp;&nbsp;&nbsp;&nbsp;斩其行台华长瑜，又克华州。其冬十月，高欢推清河王子善见为主，徙都邺，<br /><br />&nbsp;&nbsp;&nbsp;&nbsp;是为东魏。魏于此始分为二。帝之在洛也，从妹不嫁者三：一曰平原公主明月，<br /><br />&nbsp;&nbsp;&nbsp;&nbsp;南阳王同产也；二曰安德公主，清河王怿女也；三曰蒺藜，亦封公主。帝内宴，<br /><br />&nbsp;&nbsp;&nbsp;&nbsp;命诸妇人咏诗。或咏鲍照乐府曰：“朱门九重门九闺，愿逐明月入君怀。”帝既<br /><br />&nbsp;&nbsp;&nbsp;&nbsp;以明月入关。蒺藜自缢。宇文泰使元氏诸王取明月杀之。帝不悦，或时弯弓，或<br /><br />&nbsp;&nbsp;&nbsp;&nbsp;时推案，君臣由此不安平。闰十二月癸巳，潘弥奏言：“今日当慎有急兵。”其<br /><br />&nbsp;&nbsp;&nbsp;&nbsp;夜，帝在逍遥园宴阿至罗，顾侍臣曰：“此处仿佛华林园，使人聊增凄怨。”命<br /><br />&nbsp;&nbsp;&nbsp;&nbsp;取所乘波斯骝马，使南阳王跃之。将攀鞍，蹶而死，帝恶之。日晏还宫，至后门，<br /><br />&nbsp;&nbsp;&nbsp;&nbsp;马惊不前，鞭打入。谓潘弥曰：“今日幸无他不？”弥曰：“过夜半则大吉，”<br /><br />&nbsp;&nbsp;&nbsp;&nbsp;须臾，帝饮酒，遇鸩而崩，时年二十五。谥曰孝武。殡于草堂佛寺。十余年乃葬<br /><br />&nbsp;&nbsp;&nbsp;&nbsp;云陵。始宣武、孝明间谣曰：“狐非狐，貉非貉，焦梨狗子啮断索。”识者以为<br /><br />&nbsp;&nbsp;&nbsp;&nbsp;索谓本索发，焦梨狗子指宇文泰，俗谓之黑獭也。<br /><br />&nbsp;&nbsp;&nbsp;&nbsp;文皇帝讳宝炬，孝文皇帝之孙，京兆王愉之子也。母曰杨氏。帝正始初坐父<br /><br />&nbsp;&nbsp;&nbsp;&nbsp;愉罪，兄弟皆幽宗正寺。及宣武崩，乃得雪。正光中，拜直阁将军。时胡太后多<br /><br />&nbsp;&nbsp;&nbsp;&nbsp;嬖宠，帝与明帝谋诛之。事泄，免官。武泰中，封邵县侯。永安三年，进封南阳<br /><br />&nbsp;&nbsp;&nbsp;&nbsp;王。孝武即位，拜太尉，加侍中。永熙二年，进位太保、开府、尚书令。三年，<br /><br />&nbsp;&nbsp;&nbsp;&nbsp;孝武与高欢构难，以帝为中军四面大都督。及从入关，拜太宰、录尚书事。孝武<br /><br />&nbsp;&nbsp;&nbsp;&nbsp;崩，丞相、略阳公宇文泰率群公卿士奉表劝进，三让乃许焉。<br /><br />&nbsp;&nbsp;&nbsp;&nbsp;大统元年春正月戊申，皇帝即位于城西，大赦，改元。追尊皇考为文景皇帝，<br /><br />&nbsp;&nbsp;&nbsp;&nbsp;皇妣杨氏为皇后。己酉，进丞相、略阳公宇文泰都督中外诸军、录尚书事、大行<br /><br />&nbsp;&nbsp;&nbsp;&nbsp;台，改封安定郡公。以尚书令斛斯椿为太保，广平王赞为司徒。乙卯，立妃乙氏<br /><br />&nbsp;&nbsp;&nbsp;&nbsp;为皇后，立皇子钦为皇太子。甲子，以广陵王欣为太傅，以仪同三司万俟寿乐干<br /><br />&nbsp;&nbsp;&nbsp;&nbsp;为司空。东魏将侯景攻陷荆州。二月，前南青州刺史大野拔斩兖州刺史樊子鹄，<br /><br />&nbsp;&nbsp;&nbsp;&nbsp;以州降东魏。夏五月，降罪人。加安定公宇文泰位柱国。秋七月，以开府仪同三<br /><br />&nbsp;&nbsp;&nbsp;&nbsp;司念贤为太尉，以司空万俟寿乐干为司徒；以开府仪同三司越勒肱为司空。梁州<br /><br />&nbsp;&nbsp;&nbsp;&nbsp;刺史元罗以州降梁。九月，有司诏煎御香泽，须钱万贯。帝以军旅在外，停之。<br /><br />&nbsp;&nbsp;&nbsp;&nbsp;冬十月，太师、上党王长孙承业薨。十二月，以太尉念贤为太傅，以河州刺史梁<br /><br />&nbsp;&nbsp;&nbsp;&nbsp;景睿为太尉。<br /><br />&nbsp;&nbsp;&nbsp;&nbsp;二年春正月辛亥，祀南郊，改以神元皇帝配。东魏攻陷夏州。二月，仪同三<br /><br />&nbsp;&nbsp;&nbsp;&nbsp;司段敬讨叛羌梁定平之。三月，以凉州刺史李叔仁为司徒，以司徒万俟寿乐<br /><br />&nbsp;&nbsp;&nbsp;&nbsp;干为太宰。夏五月，司空越勒肱薨。秦州刺史、建忠王万俟普拨及其子太宰寿乐<br /><br />&nbsp;&nbsp;&nbsp;&nbsp;干率所部奔东魏。秋九月，以扶风王孚为司空，以太保斛斯椿为太傅。冬十一月，<br /><br />&nbsp;&nbsp;&nbsp;&nbsp;追改始祖神元皇帝为太祖，道武皇帝为烈祖。是岁，关中大饥，人相食，死者十<br /><br />&nbsp;&nbsp;&nbsp;&nbsp;七八。<br /><br />&nbsp;&nbsp;&nbsp;&nbsp;三年春二月，槐里获神玺，大赦。夏四月，太傅斛斯椿薨。五月，以广陵王<br /><br />&nbsp;&nbsp;&nbsp;&nbsp;欣为太宰，贺拔胜为太师。六月，以司空、扶风王孚为太保，以太尉梁景睿为太<br /><br />&nbsp;&nbsp;&nbsp;&nbsp;傅，以司徒、广平王赞为太尉，以开府仪同三司王盟为司空。冬十月，安定公宇<br /><br />&nbsp;&nbsp;&nbsp;&nbsp;文泰大破东魏军于沙苑，拜泰柱国大将军。十二月，司徒李叔仁自凉州通使于东<br /><br />&nbsp;&nbsp;&nbsp;&nbsp;魏，建昌太守贺兰植攻斩之。<br /><br />&nbsp;&nbsp;&nbsp;&nbsp;四年春正月辛酉，拜天于清晖室，终帝世遂为常。二月，东魏攻陷南汾、颍、<br /><br />&nbsp;&nbsp;&nbsp;&nbsp;豫、广四州。废皇后乙氏。三月，立蠕蠕女郁久闾氏为皇后，大赦。以司空王盟<br /><br />&nbsp;&nbsp;&nbsp;&nbsp;为司徒。秋七月，东魏将侯景等围洛阳，帝与安定公宇文泰东伐。九月，车驾至<br /><br />&nbsp;&nbsp;&nbsp;&nbsp;自东伐。以抚军将军梁定为南洮州刺史，安西蕃。<br /><br />&nbsp;&nbsp;&nbsp;&nbsp;五年春二月，赦京城内。夏五月，以开府仪同三司李弼为司空。免妓乐杂役<br /><br />&nbsp;&nbsp;&nbsp;&nbsp;之徒，皆从编户。秋七月，诏自今恒以朔望亲阅京师见禁囚徒。以司空、扶风王<br /><br />&nbsp;&nbsp;&nbsp;&nbsp;孚为太尉。冬十月，于阳武门外县鼓，置纸笔，以求得失。<br /><br />&nbsp;&nbsp;&nbsp;&nbsp;六年春正月庚戌，朝群臣。自西迁至此，礼乐始备。太尉、扶风王孚薨。二<br /><br />&nbsp;&nbsp;&nbsp;&nbsp;月，铸五铢钱。降罪人。冬十一月，太师念贤薨。<br /><br />&nbsp;&nbsp;&nbsp;&nbsp;七年春二月，幽州刺史、顺阳王仲景以罪赐死。三月，夏州刺史刘平谋反，<br /><br />&nbsp;&nbsp;&nbsp;&nbsp;大都督于谨讨禽之。秋九月，诏班政事之法六条。冬十一月，叛羌梁定徒党<br /><br />&nbsp;&nbsp;&nbsp;&nbsp;屯于赤水城，秦州刺史独孤信击平之。尚书奏班十二条制。十二月，御凭云观。<br /><br />&nbsp;&nbsp;&nbsp;&nbsp;引见诸王，叙家人之礼。手诏为宗诫十条以赐之。<br /><br />&nbsp;&nbsp;&nbsp;&nbsp;八年春三月，初置六军。夏四月，鄯善王兄鄯朱那率众内附。秋八月，以太<br /><br />&nbsp;&nbsp;&nbsp;&nbsp;尉王盟为太保。冬十月，诏皇太子镇河东。十二月，行幸华州，起万寿殿于沙苑<br /><br />&nbsp;&nbsp;&nbsp;&nbsp;北。<br /><br />&nbsp;&nbsp;&nbsp;&nbsp;九年春正月，降罪人。禁中外及从母兄弟姊妹为婚。闰月，车驾至自华州。<br /><br />&nbsp;&nbsp;&nbsp;&nbsp;二月，东魏北豫州刺史高仲密据武牢内附，以仲密为侍中、司徒，封勃海郡公。<br /><br />&nbsp;&nbsp;&nbsp;&nbsp;秋七月，大赦。以太保王盟为太傅，以太尉、广平王赞为司空。冬十二月，以司<br /><br />&nbsp;&nbsp;&nbsp;&nbsp;空李弼为太尉。<br /><br />&nbsp;&nbsp;&nbsp;&nbsp;十年春正月甲子，诏公卿已下，每月上封事三条，极言得失。刺史二千石铜<br /><br />&nbsp;&nbsp;&nbsp;&nbsp;墨已上，有谠言嘉谋，勿有所讳。夏五月，太师贺拔胜薨。秋七月，更权衡度量。<br /><br />&nbsp;&nbsp;&nbsp;&nbsp;十一年夏五月，太传王盟薨。诏诸鞫大辟狱，皆命三公覆审，然后加刑。冬，<br /><br />&nbsp;&nbsp;&nbsp;&nbsp;始筑圆丘于城南。封皇子俭。<br /><br />&nbsp;&nbsp;&nbsp;&nbsp;十二年春二月，凉州刺史宇文仲和反，秦州刺史独孤信讨平之。三月，铸五<br /><br />&nbsp;&nbsp;&nbsp;&nbsp;铢钱。夏五月，诏女年不满十三以上，勿得以嫁。秋九月，东魏勃海王高欢攻玉<br /><br />&nbsp;&nbsp;&nbsp;&nbsp;壁，晋州刺史韦孝宽力战御之。冬十二月，欢烧营而退。<br /><br />&nbsp;&nbsp;&nbsp;&nbsp;十三年春正月，开白渠以溉田。二月，诏自今应宫刑者，直没官，勿刑。亡<br /><br />&nbsp;&nbsp;&nbsp;&nbsp;奴婢应黥者，止科亡罪。以开府仪同三司若干惠为司空。东魏勃海王欢薨高。其<br /><br />&nbsp;&nbsp;&nbsp;&nbsp;司徒侯景据颍川率河南六州内附。授景太傅、河南大行台、上谷郡公。三月，大<br /><br />&nbsp;&nbsp;&nbsp;&nbsp;赦。夏五月，以太傅侯景为大将军，以开府仪同三司独孤信为大司马。晋王谨薨。<br /><br />&nbsp;&nbsp;&nbsp;&nbsp;秋七月，司空若干惠薨。大将军侯景据豫州叛。封皇子宁为赵王。<br /><br />&nbsp;&nbsp;&nbsp;&nbsp;十四年春正月，赦颍、豫、广、北、洛、东荆、襄等七州。以开府仪同三司<br /><br />&nbsp;&nbsp;&nbsp;&nbsp;赵贵为司空。皇孙生，大赦。夏五月，以安定公宇文泰为太师，广陵王欣为太傅，<br /><br />&nbsp;&nbsp;&nbsp;&nbsp;太尉李弼为大宗伯，前太尉赵贵为大司寇，以司空于谨为大司空。<br /><br />&nbsp;&nbsp;&nbsp;&nbsp;十五年己巳五月，侯景杀梁武帝。初，诏诸代人太和中改姓者，并令复旧。<br /><br />&nbsp;&nbsp;&nbsp;&nbsp;六月，东魏勃海王高澄攻陷颍川。秋八月，盗杀东魏勃海王高澄。冬十二月，封<br /><br />&nbsp;&nbsp;&nbsp;&nbsp;梁雍州剌史、岳阳王萧察为梁王。<br /><br />&nbsp;&nbsp;&nbsp;&nbsp;十六年夏四月，封皇子儒为燕王，公为吴王。五月，东魏静帝逊位于齐。秋<br /><br />&nbsp;&nbsp;&nbsp;&nbsp;七月，安定公宇文泰东伐，至恒农。齐师不出，乃还。九月，大赦。<br /><br />&nbsp;&nbsp;&nbsp;&nbsp;十七年春三月庚戌，帝崩于乾安殿，时年四十五。夏四月庚辰，葬于永陵，<br /><br />&nbsp;&nbsp;&nbsp;&nbsp;上谥曰文皇帝。<br /><br />&nbsp;&nbsp;&nbsp;&nbsp;帝性强果，始为太尉时，侍中高隆之恃勃海王高欢之党，骄狎公卿。因公会，<br /><br />&nbsp;&nbsp;&nbsp;&nbsp;帝劝酒不饮，怒而殴之。骂曰：“镇兵，何敢尔也！”孝武以欢故，免帝太尉。<br /><br />&nbsp;&nbsp;&nbsp;&nbsp;归第，命羽林守卫，月余复位。及欢将改葬其父，朝廷追赠太师，百僚会吊者尽<br /><br />&nbsp;&nbsp;&nbsp;&nbsp;拜。帝独不屈，曰：“安有生三公而拜赠太师耶！”及跻大位，权归周室。尝登<br /><br />&nbsp;&nbsp;&nbsp;&nbsp;逍遥观望嵯峨山，因谓左右曰：“望此，令人有脱屣之意。若使朕年五十，便委<br /><br />&nbsp;&nbsp;&nbsp;&nbsp;政储宫，寻山饵药，不能一日万机也。”既而大运未终，竟保天禄云。<br /><br />&nbsp;&nbsp;&nbsp;&nbsp;废帝讳钦，文皇帝之长子也。母曰乙皇后。大统元年正月乙卯，立为皇太子。<br /><br />&nbsp;&nbsp;&nbsp;&nbsp;十七年三月，即皇帝位。是月，梁邵陵王萧纶侵安陆，大将军杨忠讨禽之。<br /><br />&nbsp;&nbsp;&nbsp;&nbsp;元年冬十一月，梁湘东王萧绎讨侯景，禽之。遣其舍人魏彦来告，仍嗣位于<br /><br />&nbsp;&nbsp;&nbsp;&nbsp;江陵。<br /><br />&nbsp;&nbsp;&nbsp;&nbsp;二年秋八月，大将军尉迟迥克成都，剑南平。冬十一月，安定公宇文泰杀尚<br /><br />&nbsp;&nbsp;&nbsp;&nbsp;书元烈。<br /><br />&nbsp;&nbsp;&nbsp;&nbsp;三年春正月，安定公宇文泰废帝而立齐王廓。帝自元烈之诛，有怨言。淮安<br /><br />&nbsp;&nbsp;&nbsp;&nbsp;王育、广平王赞等并垂泣谏，帝不听，故及于辱。<br /><br />&nbsp;&nbsp;&nbsp;&nbsp;恭皇帝讳廓，文皇之第四子也。大统十四年，封为齐王。废帝三年正月，即<br /><br />&nbsp;&nbsp;&nbsp;&nbsp;皇帝位，改元。<br /><br />&nbsp;&nbsp;&nbsp;&nbsp;元年夏四月，蠕蠕乙旃达官寇广武。五月，柱国李弼追击之，斩首数千级，<br /><br />&nbsp;&nbsp;&nbsp;&nbsp;收辎重而还。冬十一月，魏师灭梁，戕梁元帝。梁太尉王僧辩奉元帝子方智为王，<br /><br />&nbsp;&nbsp;&nbsp;&nbsp;承制，居建业。<br /><br />&nbsp;&nbsp;&nbsp;&nbsp;二年秋七月，梁太尉王僧辩纳贞阳侯萧明于齐，奉以为主。梁王方智为太子。<br /><br />&nbsp;&nbsp;&nbsp;&nbsp;九月，梁司空陈霸先杀僧辩，废萧明，复奉方智为帝。是岁，梁广州刺史王琳寇<br /><br />&nbsp;&nbsp;&nbsp;&nbsp;边，大将军豆卢宁帅师讨之。<br /><br />&nbsp;&nbsp;&nbsp;&nbsp;三年春正月丁丑，初行《周礼》，建六官，以安定公宇文泰为太师、冢宰；<br /><br />&nbsp;&nbsp;&nbsp;&nbsp;以柱国李弼为大司徒；赵贵为太保、大宗伯；以尚书令独孤信为大司马；以于谨<br /><br />&nbsp;&nbsp;&nbsp;&nbsp;为大司寇；以侯莫陈崇为大司空。冬十月乙亥，安定公宇文泰薨。十二月庚子，<br /><br />&nbsp;&nbsp;&nbsp;&nbsp;帝逊位于周。周闵帝元年正月，封帝为宋公，寻殂。<br /><br />&nbsp;&nbsp;&nbsp;&nbsp;东魏孝静皇帝讳善见，清河文宣王之世子也。母曰胡妃。永熙三年八月，<br /><br />&nbsp;&nbsp;&nbsp;&nbsp;拜开府仪同三司。孝武帝既入关，勃海王高欢乃与百僚会议，推帝以奉明帝之后，<br /><br />&nbsp;&nbsp;&nbsp;&nbsp;时年十一。<br /><br />&nbsp;&nbsp;&nbsp;&nbsp;天平元年冬十月丙寅，皇帝即位于城东北。大赦，改元。庚午，以太师、赵<br /><br />&nbsp;&nbsp;&nbsp;&nbsp;郡王谌为大司马；以司空、咸阳王坦为太尉；以开府仪同三司高盛为司徒；以开<br /><br />&nbsp;&nbsp;&nbsp;&nbsp;府仪同三司高昂为司空。壬申，享太庙。丙子，车驾北迁于邺。诏勃海王高欢留<br /><br />&nbsp;&nbsp;&nbsp;&nbsp;后部分。改司州为洛州。以尚书令元弼为仪同三司、洛州刺史，镇洛阳。十一月<br /><br />&nbsp;&nbsp;&nbsp;&nbsp;兖州刺史樊子鹄、南青州刺史大野拔据瑕丘反。庚寅，车驾至邺，居北城相州之<br /><br />&nbsp;&nbsp;&nbsp;&nbsp;廨。改相州刺史为司州牧，魏郡太守为魏尹。徙邺旧人西径百里，以居新迁人。<br /><br />&nbsp;&nbsp;&nbsp;&nbsp;分邺置临漳县。以魏郡、林虑、广平、阳丘、汲郡、黎阳、东濮阳、清河、广宗<br /><br />&nbsp;&nbsp;&nbsp;&nbsp;等郡为皇畿。十二月丁卯，燕郡王贺拔允薨。庚午，诏内外戒严，百司悉依旧章，<br /><br />&nbsp;&nbsp;&nbsp;&nbsp;从容雅服，不得以务衫从事。丙子，进侍中封隆之等五人为大使，巡喻天下。丁<br /><br />&nbsp;&nbsp;&nbsp;&nbsp;丑，赦畿内。闰月，梁以元庆和为魏王，入据平濑乡。孝武崩于长安。初置四中<br /><br />&nbsp;&nbsp;&nbsp;&nbsp;郎将，于礓石桥置东中，蒲泉置西中，济北置南中，乘置北中。<br /><br />&nbsp;&nbsp;&nbsp;&nbsp;二年春正月乙亥，兼尚书右仆射、东南道行台元晏讨元庆和，破走之。二月<br /><br />&nbsp;&nbsp;&nbsp;&nbsp;壬午，以太尉、咸阳王坦为太傅，以司州牧、西河王⑽太尉。己丑，前南青<br /><br />&nbsp;&nbsp;&nbsp;&nbsp;州刺史大野拔斩樊子鹄以降，兖州平。戊戌，梁司州刺史陈庆之寇豫州，刺史尧<br /><br />&nbsp;&nbsp;&nbsp;&nbsp;雄击走之。三月辛酉，以司徒高盛为太尉，以司空高昂为司徒，济阴王晖业为司<br /><br />&nbsp;&nbsp;&nbsp;&nbsp;空。勃海王高欢讨平山胡刘蠡升。辛未，以旱故，诏京邑及诸州郡县收瘗骸骨。<br /><br />&nbsp;&nbsp;&nbsp;&nbsp;是春，高丽、契丹并遣使朝贡。夏四月，前青州刺史侯梁反，攻掠青、齐。癸未，<br /><br />&nbsp;&nbsp;&nbsp;&nbsp;济州刺史蔡俊讨平之。壬辰，降京师见囚。夏五月，大旱。勒城门殿门及省府寺<br /><br />&nbsp;&nbsp;&nbsp;&nbsp;署坊门浇人，不简王公，无限日，得雨乃止。六月，元庆和寇南顿，豫州刺史尧<br /><br />&nbsp;&nbsp;&nbsp;&nbsp;雄大破之。秋七月甲戌，封汝南王悦孙绰为琅邪王。八月辛卯，司空、济阴王晖<br /><br />&nbsp;&nbsp;&nbsp;&nbsp;业坐事免。甲午，发众七万六千人营新宫。九月丁巳，以开府仪同三司、襄城王<br /><br />&nbsp;&nbsp;&nbsp;&nbsp;旭为司空。冬十一月丁未，梁柳仲礼寇荆州，刺史王元击破之。癸丑，祀圆丘。<br /><br />&nbsp;&nbsp;&nbsp;&nbsp;甲寅，阊阖门灾。龙见并州人家井中。十二月壬午，车驾狩于邺东。甲午，文武<br /><br />&nbsp;&nbsp;&nbsp;&nbsp;百官量事各给禄。是岁，西魏文帝大统元年也。<br /><br />&nbsp;&nbsp;&nbsp;&nbsp;三年春正月癸卯朔，飨群臣于前殿。戊申，诏百官举士。举不称才者，两免<br /><br />&nbsp;&nbsp;&nbsp;&nbsp;之。二月丁未，梁光州刺史郝树以州内附。丁酉，加勃海王世子澄为尚书令、大<br /><br />&nbsp;&nbsp;&nbsp;&nbsp;行台、大都督。三月甲寅，以开府仪同三司、华山王鸷为大司马。丁卯，阳夏太<br /><br />&nbsp;&nbsp;&nbsp;&nbsp;守卢公纂据郡南叛，大都督元整破之。夏四月丁酉，昌乐王诞薨。五月癸卯，赐<br /><br />&nbsp;&nbsp;&nbsp;&nbsp;鳏寡孤独贫穷者衣物各有差。丙辰，以录尚书事、西河王⑽司州牧。戊辰，<br /><br />&nbsp;&nbsp;&nbsp;&nbsp;太尉高盛薨。六月辛巳。赵郡王谌薨。秋七月庚子，大赦。梁夏州刺史田独@、<br /><br />&nbsp;&nbsp;&nbsp;&nbsp;颍川防城都督刘鸾庆并以州内附。八月，并、肆、涿、建四州霜陨，大饥。九月<br /><br />&nbsp;&nbsp;&nbsp;&nbsp;壬寅，以定州刺史侯景兼尚书右仆射、南道行台，节度诸军南讨。丙辰，平阳人<br /><br />&nbsp;&nbsp;&nbsp;&nbsp;路季礼聚众反。辛酉，御史中尉窦泰讨平之。冬十一月戊申，诏遣使巡检河北<br /><br />&nbsp;&nbsp;&nbsp;&nbsp;流移饥人。侯景攻克梁楚州，获刺史桓和。十二月，以并州刺史尉景为太保。辛<br /><br />&nbsp;&nbsp;&nbsp;&nbsp;未，遣使者板假老人官，百岁已下，各有差。壬申，大司马、清河王薨。癸未，<br /><br />&nbsp;&nbsp;&nbsp;&nbsp;以太傅、咸阳王坦为太师。是岁，高丽、勿吉并遣使朝贡。<br /><br />&nbsp;&nbsp;&nbsp;&nbsp;四年春正月，以汝阳王暹为录尚书事。夏四月辛未，迁七帝神主入新庙。大<br /><br />&nbsp;&nbsp;&nbsp;&nbsp;赦，内外百官普进一阶。先是，荥阳人张俭等聚众反于大o山，通西魏。壬辰，<br /><br />&nbsp;&nbsp;&nbsp;&nbsp;武卫将军高元咸讨破之。六月己巳，幸华林园理讼。辛未，诏尚书掩骼埋h，推<br /><br />&nbsp;&nbsp;&nbsp;&nbsp;录囚徒。壬午，阊阖门灾。秋七月甲辰，遣兼散骑常侍李楷聘于梁。八月，西魏<br /><br />&nbsp;&nbsp;&nbsp;&nbsp;克陕州，刺史李徽伯死之。九月，侍中元子思与其弟子华谋西入，并赐死。闰月<br /><br />&nbsp;&nbsp;&nbsp;&nbsp;乙丑，卫将军、右光禄大夫蒋天乐谋反，伏诛。禁京师酤酒。冬十月，以咸阳王<br /><br />&nbsp;&nbsp;&nbsp;&nbsp;坦为录尚书事。壬辰，勃海王高欢西讨，败于沙苑。己酉，西魏行台宫景寿、都<br /><br />&nbsp;&nbsp;&nbsp;&nbsp;督杨白驹寇洛州，大都督韩贤大破之。西魏又遣其大行台元季海、大都督独孤信<br /><br />&nbsp;&nbsp;&nbsp;&nbsp;逼洛州，刺史广阳王湛弃城归阙，季海、信遂据金墉。十一月丙子，以骠骑大将<br /><br />&nbsp;&nbsp;&nbsp;&nbsp;军、仪同三司万俟普为太尉。十二月甲寅，梁人来聘。河间人邢磨纳、范阳人卢<br /><br />&nbsp;&nbsp;&nbsp;&nbsp;仲礼等各聚众反。是岁，高丽、蠕蠕并遣使朝贡。<br /><br />&nbsp;&nbsp;&nbsp;&nbsp;元象元年春正月辛酉朔，日有蚀之。有巨象自至砀郡陂中，南兖州获送于邺。<br /><br />&nbsp;&nbsp;&nbsp;&nbsp;丁卯，大赦，改元。二月丙辰，遣兼散骑常侍郑伯猷聘于梁。夏四月庚寅，曲赦<br /><br />&nbsp;&nbsp;&nbsp;&nbsp;畿内，开酒禁。六月壬辰，帝幸华林都堂，听讼。是夏，山东大水，虾蟆鸣于树<br /><br />&nbsp;&nbsp;&nbsp;&nbsp;上。秋七月乙亥，高丽遣使朝贡。八月辛卯，大败西魏于河阴。九月，大都督贺<br /><br />&nbsp;&nbsp;&nbsp;&nbsp;拔仁击邢磨纳、卢仲礼等破平之。冬十月，梁人来聘。十二月庚寅，遣陆操聘于<br /><br />&nbsp;&nbsp;&nbsp;&nbsp;梁。<br /><br />&nbsp;&nbsp;&nbsp;&nbsp;兴和元年春正月辛酉，以尚书令孙腾为司徒。三月甲寅朔，封常山郡王<br /><br />&nbsp;&nbsp;&nbsp;&nbsp;<召己>第二子曜为陈郡王。五月甲戌，立皇后高氏。乙亥，大赦。是月，高丽遣<br /><br />&nbsp;&nbsp;&nbsp;&nbsp;使朝贡。六月乙酉，以尚书左仆射司马子如为山东黜陟大使，寻为东北道行台，<br /><br />&nbsp;&nbsp;&nbsp;&nbsp;差选勇士。庚寅，前颍州刺史奚思业为河南大使，简发勇士。丁酉，梁人来聘。<br /><br />&nbsp;&nbsp;&nbsp;&nbsp;戊申，开府仪同三司、汝阳王暹薨。秋八月壬辰，遣兼散骑常侍王元景聘于梁。<br /><br />&nbsp;&nbsp;&nbsp;&nbsp;九月甲子，发畿内十万人城邺，四十日罢。辛未，曲赦畿内死罪已下，各有差。<br /><br />&nbsp;&nbsp;&nbsp;&nbsp;冬十一月癸亥，以新宫成，大赦，改元。八十已上赐绫帽及杖。七十旁无期亲及<br /><br />&nbsp;&nbsp;&nbsp;&nbsp;有疾废者，各赐粟帛。筑城之夫，给复一年。<br /><br />&nbsp;&nbsp;&nbsp;&nbsp;二年春正月壬申，以太保尉景为太傅，以骠骑大将军、开府仪同三司狄干<br /><br />&nbsp;&nbsp;&nbsp;&nbsp;为太保。丁丑，库御新宫，大赦。内外百官普进一阶，营构主将别优一阶。三月<br /><br />&nbsp;&nbsp;&nbsp;&nbsp;乙卯，梁人来聘。夏五月己酉，西魏行台宫延和、陕州剌史宫元庆率户内属，置<br /><br />&nbsp;&nbsp;&nbsp;&nbsp;之河北马场，振廪各有差。壬子，遣兼散骑常侍李象聘于梁。闰月丁丑朔，日有<br /><br />&nbsp;&nbsp;&nbsp;&nbsp;蚀之。己丑，封皇兄景植为宜阳王，皇弟威为清河王。谦为颍川王。六月壬子，<br /><br />&nbsp;&nbsp;&nbsp;&nbsp;大司马、华山王鸷薨。冬十月丁未，梁人来聘。十二月乙卯，遣兼散骑常侍崔长<br /><br />&nbsp;&nbsp;&nbsp;&nbsp;谦聘于梁。是岁，高丽、蠕蠕、勿吉并遣使朝贡。<br /><br />&nbsp;&nbsp;&nbsp;&nbsp;三年春二月甲辰，阿至罗出吐拔那浑大率部来降。三月乙酉，梁州人公孙贵<br /><br />&nbsp;&nbsp;&nbsp;&nbsp;宾聚众反，自号天王，阳夏镇将讨禽之。夏四月戊申，阿至罗国主副伏罗越君子<br /><br />&nbsp;&nbsp;&nbsp;&nbsp;去宾来降，封为高车王。六月乙丑，梁人来聘。秋七月己卯，宜阳王景植薨。八<br /><br />&nbsp;&nbsp;&nbsp;&nbsp;月甲子，遣兼散骑常侍李骞聘于梁。先是，诏群官于麟趾阁；议定新制，冬十月<br /><br />&nbsp;&nbsp;&nbsp;&nbsp;甲寅，班于天下。己巳，发夫五万人筑漳滨堰，三十五日罢。癸亥，车驾狩于西<br /><br />&nbsp;&nbsp;&nbsp;&nbsp;山。十一月戊寅，还宫。丙戌，以开府仪同三司、彭城王韶为太尉，以度支尚书<br /><br />&nbsp;&nbsp;&nbsp;&nbsp;胡僧敬为司空。是岁，蠕蠕、高丽、勿吉国并遣使朝贡。<br /><br />&nbsp;&nbsp;&nbsp;&nbsp;四年春正月丙辰，梁人来聘。夏四月丙寅，遣兼散骑常侍李绘聘于梁。乙酉，<br /><br />&nbsp;&nbsp;&nbsp;&nbsp;以侍中、广阳王湛为太尉，以尚书右仆射高隆之为司徒，以太尉、彭城王韶为录<br /><br />&nbsp;&nbsp;&nbsp;&nbsp;尚书事。丁亥，太傅尉景坐事，降为骠骑大将军、开府仪同三司。辛卯，以太保<br /><br />&nbsp;&nbsp;&nbsp;&nbsp;库狄干为太傅，以领军将军娄昭为大司马，封祖裔为尚书右仆射。六月丙申，复<br /><br />&nbsp;&nbsp;&nbsp;&nbsp;前侍中、乐良王忠爵。丁酉，复陈留王景皓、常山王绍宗、高密王永业爵。秋八<br /><br />&nbsp;&nbsp;&nbsp;&nbsp;月庚戌，以开府仪同三司、吏部尚书侯景为兼尚书仆射、河南行台、随机讨防。<br /><br />&nbsp;&nbsp;&nbsp;&nbsp;冬十月甲寅，梁人来聘。十一月壬午，骠骑大将军、开府仪同三司、青州刺史、<br /><br />&nbsp;&nbsp;&nbsp;&nbsp;西河王⑥啊Ｊ二月辛亥，使兼散骑常侍阳斐使于梁。是岁，蠕蠕、高丽、吐<br /><br />&nbsp;&nbsp;&nbsp;&nbsp;谷浑并遣使朝贡。<br /><br />&nbsp;&nbsp;&nbsp;&nbsp;武定元年春正月壬戌朔，大赦，改元。己巳，车驾L于邯郸之西山。癸酉，<br /><br />&nbsp;&nbsp;&nbsp;&nbsp;还宫。二月壬申，北豫州刺史高仲密据武牢西叛。三月丙午，帝亲纳讼。戊申，<br /><br />&nbsp;&nbsp;&nbsp;&nbsp;勃海王高欢大败西魏师于邙山，追奔至恒农而还。豫、洛二州平。夏四月，封彭<br /><br />&nbsp;&nbsp;&nbsp;&nbsp;城王韶弟袭为武安王。五月壬辰，以克复武牢，降天下死罪已下囚。乙未，以吏<br /><br />&nbsp;&nbsp;&nbsp;&nbsp;部尚书侯景为司空。六月乙亥，梁人来聘。戊寅，封前员外散骑侍郎元长春为南<br /><br />&nbsp;&nbsp;&nbsp;&nbsp;郡王。八月乙丑，以汾州刺史斛律金为大司马。壬午，遣兼散骑常侍李浑聘于梁。<br /><br />&nbsp;&nbsp;&nbsp;&nbsp;冬十一月甲午，车驾狩于西山。乙巳，还宫。是岁，吐谷浑、高丽、蠕蠕并遣使<br /><br />&nbsp;&nbsp;&nbsp;&nbsp;朝贡。<br /><br />&nbsp;&nbsp;&nbsp;&nbsp;二年春二月丁卯，徐州人刘乌黑聚众反，遣行台慕容绍宗讨平之。三月，梁<br /><br />&nbsp;&nbsp;&nbsp;&nbsp;人来聘。以旱故，宥死罪已下囚。丙午，以开府仪同三司孙腾为太保。壬子，以<br /><br />&nbsp;&nbsp;&nbsp;&nbsp;勃海王世子高澄为大将军，领中书监。元弼为录尚书事。以尚书左仆射司马子如<br /><br />&nbsp;&nbsp;&nbsp;&nbsp;为尚书令。以太原公高洋为左仆射。夏五月甲午，遣散骑常侍魏季景聘于梁。丁<br /><br />&nbsp;&nbsp;&nbsp;&nbsp;酉，太尉、广阳王湛薨。秋八月癸酉，尚书令司马子如坐事免。九月甲申，以开<br /><br />&nbsp;&nbsp;&nbsp;&nbsp;府仪同三司、济阴王晖业为太尉。太师、咸阳王坦坐事免，以王还第。冬十月丁<br /><br />&nbsp;&nbsp;&nbsp;&nbsp;巳，太保孙腾、大司马高隆之各为括户大使，凡获逃户六十余万。十一月，西河<br /><br />&nbsp;&nbsp;&nbsp;&nbsp;地陷，有火出。甲申，以司徒高隆之为尚书令，以前大司马娄昭为司徒。庚子，<br /><br />&nbsp;&nbsp;&nbsp;&nbsp;祀圆丘。辛丑，梁人来聘。是岁，吐谷浑、地豆干、室韦、高丽、蠕蠕、勿吉等<br /><br />&nbsp;&nbsp;&nbsp;&nbsp;并遣使朝贡。<br /><br />&nbsp;&nbsp;&nbsp;&nbsp;三年春正月丙申，遣兼散骑常侍李奖聘于梁。二月庚申，吐谷浑国奉其从妹<br /><br />&nbsp;&nbsp;&nbsp;&nbsp;以备后庭，纳为容华嫔。夏五月甲辰，大赦。秋七月庚子，梁人来聘。冬十月，<br /><br />&nbsp;&nbsp;&nbsp;&nbsp;遣中书舍人尉瑾聘于梁。十二月，以司空侯景为司徒，以中书令韩轨为司空。戊<br /><br />&nbsp;&nbsp;&nbsp;&nbsp;子，以太保孙腾为录尚书事。是岁，高丽、吐谷浑、蠕蠕并遣使朝贡。<br /><br />&nbsp;&nbsp;&nbsp;&nbsp;四年夏五月壬寅，梁人来聘。六月庚子，以司徒侯景为河南大行台，应机讨<br /><br />&nbsp;&nbsp;&nbsp;&nbsp;防。秋七月壬寅，遣兼散骑常侍元廓聘于梁。八月，移洛阳汉魏石经于邺。是岁，<br /><br />&nbsp;&nbsp;&nbsp;&nbsp;室韦、勿吉、地豆干、高丽、蠕蠕并遣使朝贡。<br /><br />&nbsp;&nbsp;&nbsp;&nbsp;五年春正月己亥朔，日有蚀之。丙午，勃海王高欢薨。辛亥，司徒侯景降于<br /><br />&nbsp;&nbsp;&nbsp;&nbsp;西魏以求救。西魏遣其将李弼、王思政赴之。思政等入据颍川，景乃出走豫州。<br /><br />&nbsp;&nbsp;&nbsp;&nbsp;乙丑，梁人来聘。二月，侯景复背西魏归梁。夏四月壬申，大将军高澄来朝。甲<br /><br />&nbsp;&nbsp;&nbsp;&nbsp;午，遣兼散骑常侍李纬聘于梁。五月丁酉朔，大赦。戊戌，以尚书右仆射、襄城<br /><br />&nbsp;&nbsp;&nbsp;&nbsp;王旭为太尉。甲辰，以太原公高洋为尚书令，领中书监。以青州刺史尉景为大司<br /><br />&nbsp;&nbsp;&nbsp;&nbsp;马。以开府仪同三司库狄干为太师。以录尚书事孙腾为太傅。以汾州刺史贺拔仁<br /><br />&nbsp;&nbsp;&nbsp;&nbsp;为太保。以司空韩轨为司徒。以领军将军可朱浑道元为司空。以司徒高隆之录尚<br /><br />&nbsp;&nbsp;&nbsp;&nbsp;书事，以徐州刺史慕容绍宗为尚书左仆射，高阳王斌为右仆射。戊午，大司马尉<br /><br />&nbsp;&nbsp;&nbsp;&nbsp;景薨。六月乙酉，帝为勃海王举哀于东堂，服衰。秋九月辛丑，梁贞阳侯萧明<br /><br />&nbsp;&nbsp;&nbsp;&nbsp;寇徐州，堰泗水于寒山，灌彭城，以应侯景。冬十一月乙酉，以尚书左仆射慕容<br /><br />&nbsp;&nbsp;&nbsp;&nbsp;绍宗为东南道行台，与大都督高岳、潘相乐大破禽之，及其二子r道。十二月乙<br /><br />&nbsp;&nbsp;&nbsp;&nbsp;亥，萧明至，帝御阊阖门，让而宥之。岳等回师讨侯景。是岁，高丽、勿吉并遣<br /><br />&nbsp;&nbsp;&nbsp;&nbsp;使朝贡。<br /><br />&nbsp;&nbsp;&nbsp;&nbsp;六年春正月己亥，大都督高岳等于涡阳大破侯景。俘斩五万余人，其余溺死<br /><br />&nbsp;&nbsp;&nbsp;&nbsp;于涡水，水为不流。景走淮南。二月己卯。梁遣使求和。许之。三月癸巳，以太<br /><br />&nbsp;&nbsp;&nbsp;&nbsp;尉、襄城王旭为大司马，以开府仪同三司高岳为太尉。辛亥，以冬春亢旱，赦罪<br /><br />&nbsp;&nbsp;&nbsp;&nbsp;人各有差。夏四月甲子，吏部令史张永和、青州人崔阔等伪假人官，事觉纠检，<br /><br />&nbsp;&nbsp;&nbsp;&nbsp;首者六万余人。甲戌，太尉高岳、司徒韩轨、大都督刘丰等讨王思政于颍川，引<br /><br />&nbsp;&nbsp;&nbsp;&nbsp;洧水灌其城。九月乙酉，梁人来聘。冬十月戊申，侯景济江，推梁临贺王正德为<br /><br />&nbsp;&nbsp;&nbsp;&nbsp;主，以攻建业。是岁，高丽，室韦、蠕蠕、吐谷浑并遣使朝贡。<br /><br />&nbsp;&nbsp;&nbsp;&nbsp;七年春正月戊辰，梁北徐州刺史、中山侯萧正表以镇内附，封兰陵郡公、吴<br /><br />&nbsp;&nbsp;&nbsp;&nbsp;郡王。三月丁卯，侯景克建业。夏五月丙辰，侯景杀梁武帝。戊寅，勃海王高澄<br /><br />&nbsp;&nbsp;&nbsp;&nbsp;帅师赴颍川。六月，克之，获西魏大将军王思政等。秋八月辛卯，立皇子长仁为<br /><br />&nbsp;&nbsp;&nbsp;&nbsp;太子。盗杀勃海王高澄。癸巳，大赦，内外百官并进二级。甲午，太原公高洋如<br /><br />&nbsp;&nbsp;&nbsp;&nbsp;晋阳。冬十月癸未，以开府仪同三司、咸阳王坦为太傅。甲午，以开府仪同三司<br /><br />&nbsp;&nbsp;&nbsp;&nbsp;潘相乐为司空。十二月甲辰，吴郡王萧正表薨。己酉，以并州刺史彭乐为司徒。<br /><br />&nbsp;&nbsp;&nbsp;&nbsp;是岁，蠕蠕、地豆干、室韦、高丽、吐谷浑并遣使朝贡。<br /><br />&nbsp;&nbsp;&nbsp;&nbsp;八年春正月辛酉，帝为勃海王高澄举哀于东堂。戊辰，诏太原公高洋嗣事，<br /><br />&nbsp;&nbsp;&nbsp;&nbsp;徙封齐郡王。甲戌，地豆干、契丹并遣使朝贡。二月庚寅，以尚书令高隆之为太<br /><br />&nbsp;&nbsp;&nbsp;&nbsp;保。三月庚申，进齐郡王高洋爵为齐王。夏四月乙巳，蠕蠕遣使朝贡。五月甲寅，<br /><br />&nbsp;&nbsp;&nbsp;&nbsp;诏齐王为相国，总百揆，备九锡之礼。以齐国太妃为王太后，王妃为王后。丙辰，<br /><br />&nbsp;&nbsp;&nbsp;&nbsp;逊帝位于齐。天保元年己未，封帝为中山王，邑一万户，上书不称臣，答不称诏，<br /><br />&nbsp;&nbsp;&nbsp;&nbsp;载天子旌旗，行魏正朔，乘五时副车。封王诸子为县公，邑各一千户。奉绢一万<br /><br />&nbsp;&nbsp;&nbsp;&nbsp;疋，钱一万贯。粟二万石，奴婢三百人，水碾一具，田百顷，园一所，于中山国<br /><br />&nbsp;&nbsp;&nbsp;&nbsp;立魏宗庙。二年十二月己酉，中山王殂，时年二十八。三年二月，奉谥曰孝静皇<br /><br />&nbsp;&nbsp;&nbsp;&nbsp;帝。葬于邺西漳北。其后发之，陵崩，死者六十人。<br /><br />&nbsp;&nbsp;&nbsp;&nbsp;帝好文，美容仪。力能挟石师子以逾墙，射无不中。嘉辰宴会，多命群臣赋<br /><br />&nbsp;&nbsp;&nbsp;&nbsp;诗。从容沉雅，有孝文风。勃海王高澄嗣事，甚忌焉。以大将军中兵参军崔季舒<br /><br />&nbsp;&nbsp;&nbsp;&nbsp;为中书、黄门侍郎，令监察动静，小大皆令季舒知。澄与季舒书曰：“痴人复何<br /><br />&nbsp;&nbsp;&nbsp;&nbsp;似？痴势小差未？”帝尝与猎于邺东，驰逐如飞。监卫都督乌那罗受工伐从后呼<br /><br />&nbsp;&nbsp;&nbsp;&nbsp;帝曰：“天子莫走马，大将军怒！”澄尝侍帝饮，大举觞曰：“臣澄劝陛下。”<br /><br />&nbsp;&nbsp;&nbsp;&nbsp;帝不悦曰：“自古无不亡之国，朕亦何用此活！”澄怒曰：“朕，朕，狗脚朕！”<br /><br />&nbsp;&nbsp;&nbsp;&nbsp;澄使季舒殴帝三拳，奋衣而出。明日，澄，使季舒劳帝，帝亦谢焉。赐绢，季舒<br /><br />&nbsp;&nbsp;&nbsp;&nbsp;未敢受，以启澄。澄使取一段。帝束百疋以与之，曰：“亦一段尔。”帝不堪忧<br /><br />&nbsp;&nbsp;&nbsp;&nbsp;辱，咏谢灵运诗曰：“韩亡子房奋，秦帝鲁连耻。本自江海人，志义动君子。”<br /><br />&nbsp;&nbsp;&nbsp;&nbsp;常侍、侍讲荀济知帝意，乃与华山王大器、元瑾密谋于宫中。伪为山而作地道向<br /><br />&nbsp;&nbsp;&nbsp;&nbsp;北城。至千秋门，门者觉地下响动，以告澄。澄勒兵入营，曰：“陛下何意反耶？<br /><br />&nbsp;&nbsp;&nbsp;&nbsp;臣父子功存社稷，何负陛下耶？”及将杀诸妃嫔。帝正色曰：“王自欲反，何关<br /><br />&nbsp;&nbsp;&nbsp;&nbsp;于我？我尚不惜身，何况妃嫔！”澄下床叩头，大啼，谢罪。于是酣饮，夜久乃<br /><br />&nbsp;&nbsp;&nbsp;&nbsp;出。居三日，幽帝于含章堂。大器、瑾等皆见烹于市。及将禅位于文宣，襄城王<br /><br />&nbsp;&nbsp;&nbsp;&nbsp;昶及司徒潘相乐、侍中张亮、黄门郎赵彦深等求入奏事。帝在昭阳殿见之。旭曰：<br /><br />&nbsp;&nbsp;&nbsp;&nbsp;“五行递运，有始有终。齐王圣德钦明，万姓归仰。臣等昧死闻奏，愿陛下则尧<br /><br />&nbsp;&nbsp;&nbsp;&nbsp;禅舜。”帝便敛容答曰：“此事推挹已久，谨当逊避。”又云：“若尔，须作诏<br /><br />&nbsp;&nbsp;&nbsp;&nbsp;书。”侍郎崔隆⑴崛弥奏云：“诏已作讫。”即付杨纸于帝，凡十条。书讫，<br /><br />&nbsp;&nbsp;&nbsp;&nbsp;曰：“将安朕何所？复若为而去？”杨侄栽唬骸霸诒背牵别有馆宇，还备法驾，<br /><br />&nbsp;&nbsp;&nbsp;&nbsp;依常仗卫而去。”帝乃下御座，步就东廊。口咏范蔚宗《后汉书赞》云：“献生<br /><br />&nbsp;&nbsp;&nbsp;&nbsp;不辰，身播国屯，终我四百，永作虞宾。”所司奏请发。帝曰：“古人念遗簪弊<br /><br />&nbsp;&nbsp;&nbsp;&nbsp;履，欲与六宫别，可乎？”高隆之曰：“今天下犹陛下之天下，况在后宫！”乃<br /><br />&nbsp;&nbsp;&nbsp;&nbsp;与夫人嫔以下诀，莫不欷[掩涕。嫔赵国李氏诵陈思王诗云：“王其爱玉体，俱<br /><br />&nbsp;&nbsp;&nbsp;&nbsp;享黄发期。”皇后已下皆哭。直长赵德以故犊车一乘，候于东上阁。帝上车，德<br /><br />&nbsp;&nbsp;&nbsp;&nbsp;超上车，持帝。帝肘之，曰：“朕畏天顺人，授位相国，何物奴，敢逼人！”赵<br /><br />&nbsp;&nbsp;&nbsp;&nbsp;德尚不下。及出云龙门，王公百僚衣冠拜辞。帝曰：“今日不减常道乡公、汉献<br /><br />&nbsp;&nbsp;&nbsp;&nbsp;帝。”众皆悲怆，高隆之泣洒。遂入北城，下司马子如南宅。及文宣行幸，常以<br /><br />&nbsp;&nbsp;&nbsp;&nbsp;帝自随。帝后封太原公主，常为帝尝食，以护视焉。竟遇鸩而崩。<br /><br />&nbsp;&nbsp;&nbsp;&nbsp;论曰：庄帝运接交丧，招纳勤王。虽时事孔棘，而卒有四海。猾逆剪除，权<br /><br />&nbsp;&nbsp;&nbsp;&nbsp;强擅命，神虑独断，芒刺未除；而天未忘乱，祸不旋踵。自兹之后，魏室土崩。<br /><br />&nbsp;&nbsp;&nbsp;&nbsp;始则制屈强胡，终乃权归霸政。主祭祀者不殊于寄坐，遇黜辱者有甚于弈棋。虽<br /><br />&nbsp;&nbsp;&nbsp;&nbsp;以节闵之明，孝武之长，祗以速是奔波。文帝以刚强之质，终以守雌自宝。静、<br /><br />&nbsp;&nbsp;&nbsp;&nbsp;恭运终天禄，高蹈唐、虞，各得其时也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1714);">加入书签</a><a
                        href="1713.html">上一页</a>&larr;<a href="index.html">返回列表</a>&rarr;<a
                            href="1717.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1713.html"; var next_page = "1717.html"; var index_page = "index.html"; var sortid = "9"; var article_id = "29"; var chapter_id = "1714"; var articlename = "北史"; var chaptername = " 卷五 魏本纪第五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>