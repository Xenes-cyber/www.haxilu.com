<!DOCTYPE html>
<html>
<head>
<meta charset="gbk" />
<title>北史- 卷七十三 列传第六十一-在线阅读-哈西文学网</title>
<meta name="keywords" content="李延寿，北史， 卷七十三 列传第六十一全文， 卷七十三 列传第六十一在线阅读 哈西文学网" />
<meta name="description" content="哈西文学网提供李延寿的北史  卷七十三 列传第六十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1823.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1823.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十三 列传第六十一</h1>
            <div class="link xb">
                <a href="1822.html">上一页</a>&larr;<a href="index.html">返回列表</a>&rarr;<a
                    href="1824.html">下一页</a></div>			
            <div id="BookText">&nbsp;&nbsp;&nbsp;&nbsp;○梁士彦元谐虞庆则元胄达奚长儒贺娄子干（兄诠）史万岁<br /><br />&nbsp;&nbsp;&nbsp;&nbsp;刘方（冯昱王杨武通陈永贵房兆）杜彦周摇独孤楷（弟盛）<br /><br />&nbsp;&nbsp;&nbsp;&nbsp;乞伏慧张威和洪阴寿（子世师骨仪）杨义臣<br /><br />&nbsp;&nbsp;&nbsp;&nbsp;梁士彦，字相如，安定乌氏人也。少任侠，好读兵书，颇涉经史。周武帝将<br /><br />&nbsp;&nbsp;&nbsp;&nbsp;平东夏，闻其勇决，自扶风郡守除为九曲镇将，进位上开府，封建威县公，齐人<br /><br />&nbsp;&nbsp;&nbsp;&nbsp;甚惮之。后以熊州刺史从武帝拔晋州，进位大将军，除晋州刺史。及帝还后，齐<br /><br />&nbsp;&nbsp;&nbsp;&nbsp;后主亲攻围之，楼堞皆尽，短兵相接。士彦慷慨自若，谓将士曰：“死在今日，<br /><br />&nbsp;&nbsp;&nbsp;&nbsp;吾为尔先！”于是勇烈齐奋，呼声动地，无不一当百。齐师少却。乃令妻妾及军<br /><br />&nbsp;&nbsp;&nbsp;&nbsp;人子女，昼夜修城，三日而就。武帝六军亦至，齐师围解。士彦见帝，持帝须泣，<br /><br />&nbsp;&nbsp;&nbsp;&nbsp;帝亦为之流涕。时帝欲班师，士彦叩马谏。帝从之，执其手曰：“朕有晋州，为<br /><br />&nbsp;&nbsp;&nbsp;&nbsp;平齐之基，宜善守之。”及齐平，封J国公，位上柱国、雍州主簿。宣帝即位，<br /><br />&nbsp;&nbsp;&nbsp;&nbsp;除徐州总管。与乌丸轨禽陈将吴明彻、裴忌于吕梁，略定淮南地。<br /><br />&nbsp;&nbsp;&nbsp;&nbsp;隋文帝作相，转亳州总管。尉迟迥反，为行军总管，及韦孝宽击之，令家僮<br /><br />&nbsp;&nbsp;&nbsp;&nbsp;梁默等为前锋，士彦继之，所当皆破。及迥平，除相州刺史。深见忌，徵还京师。<br /><br />&nbsp;&nbsp;&nbsp;&nbsp;闲居无事，恃功怀怨，与宇文忻、刘P等谋反。将率僮仆候上享庙之际以发机。<br /><br />&nbsp;&nbsp;&nbsp;&nbsp;复欲于蒲州起事，略取河北，捉黎阳关，塞河阳路，劫调布为牟甲，募盗贼为战<br /><br />&nbsp;&nbsp;&nbsp;&nbsp;士。其甥裴通知而奏之。帝未发其事，授晋州刺史，欲观其志。士彦欣然谓P等<br /><br />&nbsp;&nbsp;&nbsp;&nbsp;曰：“天也！”又请仪同薛摩儿为长史，帝从之。后与公卿朝谒，帝令执士彦、<br /><br />&nbsp;&nbsp;&nbsp;&nbsp;忻、P等于行间，诘之状，犹不伏，捕薛摩儿至对之。摩儿具论始末云：“第二<br /><br />&nbsp;&nbsp;&nbsp;&nbsp;子刚垂泣苦谏，第三子叔谐曰：‘作猛兽须成斑。’”士彦失色，顾曰：“汝杀<br /><br />&nbsp;&nbsp;&nbsp;&nbsp;我！”于是伏诛，时年七十二。有子五人。<br /><br />&nbsp;&nbsp;&nbsp;&nbsp;操字孟德，位上开府、义乡县公，早卒。<br /><br />&nbsp;&nbsp;&nbsp;&nbsp;刚字永固，位大将军、通政县公、泾州刺史。以谏父获免，徙瓜州。叔谐坐<br /><br />&nbsp;&nbsp;&nbsp;&nbsp;士彦诛。<br /><br />&nbsp;&nbsp;&nbsp;&nbsp;梁默者，士彦之苍头也，骁武绝人。士彦每从征伐，常与默陷阵。仕周，位<br /><br />&nbsp;&nbsp;&nbsp;&nbsp;开府。开皇末，以行军总管从杨素征突厥，进位大将军。又从平杨谅，授柱国。<br /><br />&nbsp;&nbsp;&nbsp;&nbsp;大业五年，从炀帝征吐谷浑，力战死之。赠光禄大夫。<br /><br />&nbsp;&nbsp;&nbsp;&nbsp;元谐，河南洛阳人也，家世贵盛。谐性豪侠，有气调。少与隋文帝同受业于<br /><br />&nbsp;&nbsp;&nbsp;&nbsp;国子，甚相友爱。后以军功，累迁大将军。及帝为相，引致左右。谐谓帝曰：<br /><br />&nbsp;&nbsp;&nbsp;&nbsp;“公无党，譬如水间一堵墙，大危矣。公其勉之！”及帝受禅，顾谐笑曰：“水<br /><br />&nbsp;&nbsp;&nbsp;&nbsp;间墙竟何如也？”进位上大将军，封乐安郡公。奉诏参修律令。<br /><br />&nbsp;&nbsp;&nbsp;&nbsp;时吐谷浑将定城王钟利旁率骑度河，连结党项。谐率兵出鄯州，趣青海，邀<br /><br />&nbsp;&nbsp;&nbsp;&nbsp;其归路。相遇于丰利山，谐击走之，又破其太子可博汗。其名王十七人、公侯十<br /><br />&nbsp;&nbsp;&nbsp;&nbsp;三人，各率其所部来降。诏授上柱国，别封一子县公。谐拜宁州刺史，颇有威惠。<br /><br />&nbsp;&nbsp;&nbsp;&nbsp;然性刚愎，好排诋，不能取媚于左右。尝言于上曰：“臣一心事主，不曲取人意。”<br /><br />&nbsp;&nbsp;&nbsp;&nbsp;上曰：“宜终此言。”后以公事免。<br /><br />&nbsp;&nbsp;&nbsp;&nbsp;时上柱国王谊有功于国，与谐俱无位任，每相往来。胡僧告谐、谊谋反，帝<br /><br />&nbsp;&nbsp;&nbsp;&nbsp;按其事，无状，慰谕释之。未几，谊诛，谐渐被疏忌。然以龙潜之旧，每预朝请，<br /><br />&nbsp;&nbsp;&nbsp;&nbsp;恩礼无亏。及平陈，百僚大宴，谐进曰：“陛下威德远被，臣前请突厥可汗为候<br /><br />&nbsp;&nbsp;&nbsp;&nbsp;正，陈叔宝为令史，今可用臣言。帝曰：“朕平陈国，本以除逆，非欲夸诞。公<br /><br />&nbsp;&nbsp;&nbsp;&nbsp;之所奏，殊非朕心。突厥不知山川，何能警候？叔宝昏醉，宁堪驱使？”谐默然<br /><br />&nbsp;&nbsp;&nbsp;&nbsp;而退。<br /><br />&nbsp;&nbsp;&nbsp;&nbsp;后数岁，有人告谐与从父弟上开府滂、临泽侯田鸾、上仪同祁绪等谋反。帝<br /><br />&nbsp;&nbsp;&nbsp;&nbsp;令按其事。有司奏：“谐谋令祁绪勒党项兵，既继巴蜀。时广平王雄、左仆射高<br /><br />&nbsp;&nbsp;&nbsp;&nbsp;G二人用事，谐欲谮去之，云：‘左执法星动已四年矣，状一奏，高G必死。’<br /><br />&nbsp;&nbsp;&nbsp;&nbsp;又言：‘太白犯月，光芒相照，主杀大臣，雄必当之。’谐与滂尝同谒帝，私谓<br /><br />&nbsp;&nbsp;&nbsp;&nbsp;滂曰：‘我是主人，殿上者贼也。’因令滂望气，滂曰：‘彼云似蹲狗走鹿，不<br /><br />&nbsp;&nbsp;&nbsp;&nbsp;如我辈有福德云。’”帝大怒，谐、滂、鸾、绪并伏诛，籍没其家。<br /><br />&nbsp;&nbsp;&nbsp;&nbsp;虞庆则，京兆栎阳人也，本姓鱼。其先仕赫连氏，遂家灵武，世为北边豪杰。<br /><br />&nbsp;&nbsp;&nbsp;&nbsp;父祥，周灵武太守。庆则幼雄毅，性m傥，身长八尺，有胆智，善鲜卑语，身被<br /><br />&nbsp;&nbsp;&nbsp;&nbsp;重铠，带两K，左右驰射，本州豪侠皆敬惮之。初以射猎为事，中更折节读书，<br /><br />&nbsp;&nbsp;&nbsp;&nbsp;常慕傅介子、班仲升之为人。仕周，为中外府外兵参军事，袭爵沁源县公。越王<br /><br />&nbsp;&nbsp;&nbsp;&nbsp;盛讨平稽胡，将班师，内史下大夫高G与盛谋，须文武干略者镇遏之，表请庆则，<br /><br />&nbsp;&nbsp;&nbsp;&nbsp;于是拜石州总管。甚有威惠，稽胡慕义归者八千余户。<br /><br />&nbsp;&nbsp;&nbsp;&nbsp;开皇元年，历位内史监、吏部尚书、京兆尹，封彭城郡公，营新都总监。二<br /><br />&nbsp;&nbsp;&nbsp;&nbsp;年，突厥入寇，庆则为元帅讨之。部分失所，士卒多寒冻，堕指者千余人。偏将<br /><br />&nbsp;&nbsp;&nbsp;&nbsp;达奚长儒率骑兵二千人别道邀贼，为虏所围，庆则按营不救。由是长儒孤军独战，<br /><br />&nbsp;&nbsp;&nbsp;&nbsp;死者十八九。上弗之责也。寻迁尚书右仆射。后突厥主摄图将内附，请一重臣充<br /><br />&nbsp;&nbsp;&nbsp;&nbsp;使，诏庆则往。摄图恃强，庆则责以往事，摄图不服。其介长孙晟又说谕之，摄<br /><br />&nbsp;&nbsp;&nbsp;&nbsp;图及弟叶护皆拜受诏，因称臣朝贡，请永为藩附。初，庆则出使，帝敕曰：“我<br /><br />&nbsp;&nbsp;&nbsp;&nbsp;欲存立突厥，彼送公马，但取五三疋。”摄图见庆则，赠马千疋，又以女妻之。<br /><br />&nbsp;&nbsp;&nbsp;&nbsp;帝以庆则功高，皆无所问。授上柱国，封鲁国公，食任城县千户，以彭城公回授<br /><br />&nbsp;&nbsp;&nbsp;&nbsp;第二子义。<br /><br />&nbsp;&nbsp;&nbsp;&nbsp;平陈后，帝幸晋王第，置酒会群臣。高G等奉觞上寿。帝曰：“高G平江南，<br /><br />&nbsp;&nbsp;&nbsp;&nbsp;虞庆则平突厥，可谓茂功矣。”杨素曰：“皆由至尊威德所被。”庆则曰：“杨<br /><br />&nbsp;&nbsp;&nbsp;&nbsp;素前出兵武牢、硖石，若非至尊威德，亦无克理。”遂互相长短。御史欲弹之，<br /><br />&nbsp;&nbsp;&nbsp;&nbsp;帝曰：“今日计功为乐，并不须劾。”帝观群臣宴射，庆则进曰：“臣蒙赉酒，<br /><br />&nbsp;&nbsp;&nbsp;&nbsp;令尽乐，御史在侧，恐醉被弹。”帝赐御史酒，遣之出。庆则奉觞上寿，极欢。<br /><br />&nbsp;&nbsp;&nbsp;&nbsp;帝谓诸公曰：“饮此酒，愿我与公等子孙常如今日，世守富贵。”九年，转为右<br /><br />&nbsp;&nbsp;&nbsp;&nbsp;卫大将军，寻改为右武候大将军。<br /><br />&nbsp;&nbsp;&nbsp;&nbsp;十七年，岭南人李世贤据州反，议欲讨之。诸将二三请行，皆不许。帝顾谓<br /><br />&nbsp;&nbsp;&nbsp;&nbsp;庆则曰：“位居宰相，爵为上公，国家有贼，遂无行意，何也？”庆则拜谢恐惧，<br /><br />&nbsp;&nbsp;&nbsp;&nbsp;帝乃遣焉。为桂州道行军总管，以妇弟赵什柱为随府长史。什柱与庆则爱妾通，<br /><br />&nbsp;&nbsp;&nbsp;&nbsp;恐事彰，乃宣言：“庆则不欲此行。”帝闻之。先是，朝臣出征，帝皆宴别，礼<br /><br />&nbsp;&nbsp;&nbsp;&nbsp;赐遣之。庆则南讨辞帝，帝色不悦，庆则由是怏怏不得志。暨平世贤还，归桂镇，<br /><br />&nbsp;&nbsp;&nbsp;&nbsp;观眺山川形势，曰：“此诚险固，加以足粮。若守得其人，攻不可拔。”遂使什<br /><br />&nbsp;&nbsp;&nbsp;&nbsp;柱驰诣京奏事，观帝颜色。什柱至京，因告庆则谋反。帝按验之，于是伏诛。拜<br /><br />&nbsp;&nbsp;&nbsp;&nbsp;什柱为大将军。<br /><br />&nbsp;&nbsp;&nbsp;&nbsp;庆则子孝仁，幼豪侠任气，拜仪同，领晋王亲信。坐父事除名。炀帝嗣位，<br /><br />&nbsp;&nbsp;&nbsp;&nbsp;以藩邸之旧，授候卫长史，兼领金谷监，监禁苑。有巧思，颇称旨。大业九年，<br /><br />&nbsp;&nbsp;&nbsp;&nbsp;伐辽，迁都水丞，充使监运，颇有功。然性奢华，以骆驼负函盛水养鱼而自给。<br /><br />&nbsp;&nbsp;&nbsp;&nbsp;后或告其为不轨，遂见诛。<br /><br />&nbsp;&nbsp;&nbsp;&nbsp;元胄，河南洛阳人，魏昭成帝之六代孙也。祖顺，魏濮阳王。父雄，武陵王。<br /><br />&nbsp;&nbsp;&nbsp;&nbsp;胄少英果，多武艺，美须眉，有不可犯之色。周齐王宪见而壮之，引致左右，数<br /><br />&nbsp;&nbsp;&nbsp;&nbsp;从征伐。官至大将军。隋文帝初被召入，将受顾托，先呼胄，次命陶澄，并委以<br /><br />&nbsp;&nbsp;&nbsp;&nbsp;腹心，恒宿卧内。及为丞相，每典军在禁中，又引弟威俱入侍卫。<br /><br />&nbsp;&nbsp;&nbsp;&nbsp;周赵王招谋害帝，帝不之知，乃将酒肴诣其宅。赵王引帝入寝室，左右不得<br /><br />&nbsp;&nbsp;&nbsp;&nbsp;从，唯杨弘与胄兄弟坐于户侧。赵王令其二子进瓜，因将刺帝。及酒酣，赵王欲<br /><br />&nbsp;&nbsp;&nbsp;&nbsp;生变，以佩刀子剌瓜，连啖帝，将为不利。胄进曰：“相府有事，不可久留。”<br /><br />&nbsp;&nbsp;&nbsp;&nbsp;赵王呵之曰：“我与丞相言，汝何为者！”叱之使却。胄_目愤气，扣刀入卫。<br /><br />&nbsp;&nbsp;&nbsp;&nbsp;赵王问其姓名，胄以实对。赵王曰：“汝非昔事齐王者乎？诚壮士也！”因赐之<br /><br />&nbsp;&nbsp;&nbsp;&nbsp;酒，曰：“吾岂有不善之意邪？卿何猜警如是！”赵王伪吐，将入后x，胄恐其<br /><br />&nbsp;&nbsp;&nbsp;&nbsp;为变，扶令上座，如此者再三。赵王称喉干，命胄就厨取饮，胄不动。会滕王<br /><br />&nbsp;&nbsp;&nbsp;&nbsp;后至，帝降阶迎之，胄耳语劝帝速去。帝犹不悟，曰：“彼无兵马，复何能为？”<br /><br />&nbsp;&nbsp;&nbsp;&nbsp;胄曰：“兵马悉他家物，一先下手，大事便去。胄不辞死，死何益邪？”复入坐。<br /><br />&nbsp;&nbsp;&nbsp;&nbsp;胄闻屋后有被甲声，遽请曰：“相府事殷，公何得如此？”因扶帝下床，趣而去。<br /><br />&nbsp;&nbsp;&nbsp;&nbsp;赵王将追帝，胄以身蔽户，王不得出。帝及门，胄自后而至。赵王恨不时发，弹<br /><br />&nbsp;&nbsp;&nbsp;&nbsp;指出血。及诛赵王，赏赐不可胜计。<br /><br />&nbsp;&nbsp;&nbsp;&nbsp;帝受禅，封武陵郡公，拜左卫将军。寻迁右卫大将军。帝从容曰：“保护朕<br /><br />&nbsp;&nbsp;&nbsp;&nbsp;躬，成此基业，元胄功也。”历豫、亳、淅三州刺史。时突厥屡为边患，朝廷以<br /><br />&nbsp;&nbsp;&nbsp;&nbsp;胄素有威名，拜灵州总管，北夷甚惮焉。徵为右卫大将军，亲顾益隆。尝正月十<br /><br />&nbsp;&nbsp;&nbsp;&nbsp;五日，帝与近臣登高，时胄下直，驰诏召之。及见，谓曰：“公与外人登高，未<br /><br />&nbsp;&nbsp;&nbsp;&nbsp;若就朕也。”赐宴极欢。晋王广每致礼焉。房陵王之废也，胄预其谋。帝正穷东<br /><br />&nbsp;&nbsp;&nbsp;&nbsp;宫事，左卫大将军元F苦谏，杨素乃谮之。帝大怒，执F于仗。胄时当下直，不<br /><br />&nbsp;&nbsp;&nbsp;&nbsp;去，因奏曰：“臣向不下直者，为防元F耳。”复以此言激怒帝，帝遂诛F。<br /><br />&nbsp;&nbsp;&nbsp;&nbsp;蜀王秀之得罪，胄坐与交通，除名。炀帝即位，不得调。时慈州刺史上官政<br /><br />&nbsp;&nbsp;&nbsp;&nbsp;坐事徙岭南，将军丘和亦以罪废。胄与和有旧，因数从之游，酒酣，谓和曰：<br /><br />&nbsp;&nbsp;&nbsp;&nbsp;“上官政诚壮士也，今徙岭表，得无大事乎？”因自拊腹曰：“若是公者，不徒<br /><br />&nbsp;&nbsp;&nbsp;&nbsp;然矣！”和明日奏之，胄竟坐死。于是徵政为骁骑将军。拜和代州刺史。<br /><br />&nbsp;&nbsp;&nbsp;&nbsp;达奚长儒，字富仁，代人也。祖俟，魏定州刺史。父庆，骠骑大将军、仪同<br /><br />&nbsp;&nbsp;&nbsp;&nbsp;三司。长儒少怀节操，胆烈过人。十五，袭爵乐安公。为周文帝引为亲信，以质<br /><br />&nbsp;&nbsp;&nbsp;&nbsp;直恭朴，授子都督。数有战功。天和中，除渭南郡守，位骠骑大将军、开府仪同<br /><br />&nbsp;&nbsp;&nbsp;&nbsp;三司。从武帝平齐，迁上开府，进爵成安郡公，别封一子县公。宣政元年，除左<br /><br />&nbsp;&nbsp;&nbsp;&nbsp;将军勇猛中大夫。后与乌丸轨围陈将吴明彻于吕梁，陈援军至，轨令长儒拒之。<br /><br />&nbsp;&nbsp;&nbsp;&nbsp;长儒取车轮数百，系以大石，沉之清水，连毂相次以待之。船舰碍轮不得进，长<br /><br />&nbsp;&nbsp;&nbsp;&nbsp;儒纵奇兵大破之，获吴明彻，以功进位大将军。寻授行军总管，北巡沙塞，卒与<br /><br />&nbsp;&nbsp;&nbsp;&nbsp;虏遇，大破之。文帝作相，王谦举兵于蜀，沙氐杨永安扇动利、兴、武、文、沙、<br /><br />&nbsp;&nbsp;&nbsp;&nbsp;龙等穴州以应谦，诏长儒击破之。谦二子自京师逃归其父，长儒并捕斩之。文帝<br /><br />&nbsp;&nbsp;&nbsp;&nbsp;受禅，进位上大将军，封蕲郡公。<br /><br />&nbsp;&nbsp;&nbsp;&nbsp;开皇二年，突厥沙钵略可汗并弟叶护及藩那可汗寇掠而南，诏以长儒为行军<br /><br />&nbsp;&nbsp;&nbsp;&nbsp;总管击之。遇于周，众寡不敌，军中大惧，长儒慷慨，神色愈烈。为虏所冲突，<br /><br />&nbsp;&nbsp;&nbsp;&nbsp;散而复聚，且战且行，转斗三日，五兵咸尽，士卒以拳殴之，手皆骨见，杀伤万<br /><br />&nbsp;&nbsp;&nbsp;&nbsp;计，虏气稍夺，于是解去。长儒身被五疮，通中者二，其战士死者十八九。突厥<br /><br />&nbsp;&nbsp;&nbsp;&nbsp;本欲大掠秦、陇，既逢长儒，兵皆力战，虏意大沮，明日，于战处焚尸恸哭而去。<br /><br />&nbsp;&nbsp;&nbsp;&nbsp;文帝下诏褒美，授上柱国，余勋回授一子。其战亡将士，皆赠官三转，子孙袭之。<br /><br />&nbsp;&nbsp;&nbsp;&nbsp;历宁、~二州刺史，母忧去职。长儒性至孝，水浆不入口五日，毁悴过礼，殆将<br /><br />&nbsp;&nbsp;&nbsp;&nbsp;灭性，天子嘉叹。起为夏州总管，匈奴惮之，不敢窥塞。以病免。又除襄州总管，<br /><br />&nbsp;&nbsp;&nbsp;&nbsp;转兰州。文帝遣凉州总管独孤罗、原州总管元褒、灵州总管贺若谊等发卒备胡，<br /><br />&nbsp;&nbsp;&nbsp;&nbsp;皆受长儒节度。长儒率众出祁连山北，西至蒲类海，无虏而还。转荆州总管，帝<br /><br />&nbsp;&nbsp;&nbsp;&nbsp;谓曰：“江陵国之南门，今以委卿，朕无虑也。”卒官。谥曰威。<br /><br />&nbsp;&nbsp;&nbsp;&nbsp;子皓，大业中，位太仆少卿。<br /><br />&nbsp;&nbsp;&nbsp;&nbsp;贺娄子干，字万寿，本代人也。随魏氏南迁，世居关右。祖道成，魏侍中、<br /><br />&nbsp;&nbsp;&nbsp;&nbsp;太子太傅。父景贤，右卫大将军。子干少以骁武知名。仕周，累迁少司水，以勤<br /><br />&nbsp;&nbsp;&nbsp;&nbsp;劳封思安县子。大象中，除秦州刺史，进爵为伯。及尉迟迥为乱，子干从韦孝宽<br /><br />&nbsp;&nbsp;&nbsp;&nbsp;讨之。遇贼围怀州，子干与宇文述等击破之。文帝大悦，手书慰勉。其后每战先<br /><br />&nbsp;&nbsp;&nbsp;&nbsp;登。及破邺城，与崔弘度逐迥至楼上。进位上开府，封武川县公，以思安县伯别<br /><br />&nbsp;&nbsp;&nbsp;&nbsp;封子皎。<br /><br />&nbsp;&nbsp;&nbsp;&nbsp;开皇元年，进爵钜鹿郡公。其年，吐谷浑寇凉州，子干以行军总管从上柱国<br /><br />&nbsp;&nbsp;&nbsp;&nbsp;元谐击之，功最，优诏褒美，即令子干镇凉州。其年，突厥寇兰州，子干拒之，<br /><br />&nbsp;&nbsp;&nbsp;&nbsp;至可洛Y山，与贼相遇。贼众甚盛，子干阻川为营，贼军不得水数日，人马甚<br /><br />&nbsp;&nbsp;&nbsp;&nbsp;弊，从击，大破之。于是册授上大将军，征授营新都副监，寻拜工部尚书。其年，<br /><br />&nbsp;&nbsp;&nbsp;&nbsp;突厥复犯塞，以行军总管从窦荣定击之。子干别路破贼，文帝嘉之，遣优诏劳免<br /><br />&nbsp;&nbsp;&nbsp;&nbsp;之。子干请入朝，诏令驰驿奉见。吐谷浑复寇边，命子干讨之。入掠其国，二旬<br /><br />&nbsp;&nbsp;&nbsp;&nbsp;而还。<br /><br />&nbsp;&nbsp;&nbsp;&nbsp;文帝以陇西频被寇掠，甚患之。又彼俗不设村坞，敕子干勒人为堡，营田积<br /><br />&nbsp;&nbsp;&nbsp;&nbsp;谷，以备不虞。子干上书曰：“比见屯田之所，获少费多。但陇右之人，以畜牧<br /><br />&nbsp;&nbsp;&nbsp;&nbsp;为事，若更屯聚，弥不获安。但使镇戍连接，烽候相望，人虽散居，必无所虑。”<br /><br />&nbsp;&nbsp;&nbsp;&nbsp;帝从之。<br /><br />&nbsp;&nbsp;&nbsp;&nbsp;帝以子干习边事，授榆关总管，迁云州刺史，甚为虏所惮。后数年，突厥雍<br /><br />&nbsp;&nbsp;&nbsp;&nbsp;虞闾遣使请降，并献羊马。诏以子干为行军总管，出西北道应接之。还，拜云州<br /><br />&nbsp;&nbsp;&nbsp;&nbsp;总管，以突厥所献马百匹、羊千口以赐之，乃下书曰：“自公守北门，风尘不警。<br /><br />&nbsp;&nbsp;&nbsp;&nbsp;突厥所献，还以赐公。”母忧去职。朝廷以榆关重镇，寻起视事。卒官。文帝伤<br /><br />&nbsp;&nbsp;&nbsp;&nbsp;惜久之。赠怀、魏等四州剌史，谥曰怀。子善柱嗣。<br /><br />&nbsp;&nbsp;&nbsp;&nbsp;子干兄诠，亦有才器。位银青光禄大夫、郑纯深等三州刺史、北地太守、东<br /><br />&nbsp;&nbsp;&nbsp;&nbsp;安郡公。<br /><br />&nbsp;&nbsp;&nbsp;&nbsp;史万岁，京兆杜陵人也。父静，周沧州刺史。万岁少英武，善骑射，骁健若<br /><br />&nbsp;&nbsp;&nbsp;&nbsp;飞。好读兵书，兼精占候。年十五，逢周、齐战于芒山，万岁从父在军，旗鼓正<br /><br />&nbsp;&nbsp;&nbsp;&nbsp;相望，万岁令左右趣装急去。俄而周兵大败，其父由是奇之。及平齐之役，其父<br /><br />&nbsp;&nbsp;&nbsp;&nbsp;战没，万岁以忠臣子，拜开府仪同三司，袭爵太平县公。<br /><br />&nbsp;&nbsp;&nbsp;&nbsp;尉迟迥之乱，万岁从梁士彦击之。军次冯翊，见群雁飞来，万岁谓士彦请射<br /><br />&nbsp;&nbsp;&nbsp;&nbsp;行中第三者。射之，应弦而落，三军莫不悦服。及与迥军遇，每战先登。邺城之<br /><br />&nbsp;&nbsp;&nbsp;&nbsp;阵，官军稍却，万岁乃驰马奋击，杀数十人，众亦齐力，官军复振。迥平，以功<br /><br />&nbsp;&nbsp;&nbsp;&nbsp;拜上大将军。<br /><br />&nbsp;&nbsp;&nbsp;&nbsp;开皇初，大将军尔朱抟阅狈捶诛，万岁颇关涉，坐除名，配敦煌为戍卒。<br /><br />&nbsp;&nbsp;&nbsp;&nbsp;其戍主甚骁武，每单骑深入突厥中，辄大克获，突厥莫敢当。其人深自矜负，数<br /><br />&nbsp;&nbsp;&nbsp;&nbsp;骂辱万岁。万岁患之，自言亦有武用。戍主试令骑射，笑曰：“小人定可。”万<br /><br />&nbsp;&nbsp;&nbsp;&nbsp;岁因请弓马，复掠突厥中，大得六畜而归。戍主始善之，每与同行，辄入突厥数<br /><br />&nbsp;&nbsp;&nbsp;&nbsp;百里，名北夷。窦荣定之击突厥，万岁诣辕门请自效。荣定素闻其名，见而大<br /><br />&nbsp;&nbsp;&nbsp;&nbsp;悦。因遣人谓突厥，当各遣一壮士决胜负。突厥许诺，因遣一骑挑战。荣定遣万<br /><br />&nbsp;&nbsp;&nbsp;&nbsp;岁出应之，万岁驰斩其首而还。突厥大惊，遂引军去。由是拜上仪同，领车骑将<br /><br />&nbsp;&nbsp;&nbsp;&nbsp;军。平陈之役，以功加上开府。及高智慧等作乱江南，以行军总管从杨素击之。<br /><br />&nbsp;&nbsp;&nbsp;&nbsp;万岁自东阳别道而进，逾岭越海，攻陷溪洞不可胜数。前后七百余战，转斗千里，<br /><br />&nbsp;&nbsp;&nbsp;&nbsp;寂无声问者十旬，远近皆以万岁为没。万岁乃置书竹筒中，浮之水。汲者得之，<br /><br />&nbsp;&nbsp;&nbsp;&nbsp;以言于素。大悦，上其事。文帝叹嗟。还，拜左领军将军。<br /><br />&nbsp;&nbsp;&nbsp;&nbsp;先是，南宁夷爨玩降，拜昆州刺史，既而复叛。遂以万岁为行军总管击之。<br /><br />&nbsp;&nbsp;&nbsp;&nbsp;入蜻蛉川，经弄冻，次小勃弄、大勃弄，至于南中。贼前后屯据要害，万岁皆击<br /><br />&nbsp;&nbsp;&nbsp;&nbsp;破之。行数百里，见诸葛亮纪功碑，铭其背曰：“万岁后，胜我者过此。”万岁<br /><br />&nbsp;&nbsp;&nbsp;&nbsp;令左右倒其碑而进。度西二河，入渠滥川，行千余里，破其三十余部。诸夷大惧，<br /><br />&nbsp;&nbsp;&nbsp;&nbsp;遣使请降，献明珠径寸。于是勒石颂美隋德。万岁请将爨玩入朝，诏许之。爨玩<br /><br />&nbsp;&nbsp;&nbsp;&nbsp;阴有二心，不欲诣阙，因赂万岁金宝，万岁乃舍玩而还。蜀王在益州，知其受赂，<br /><br />&nbsp;&nbsp;&nbsp;&nbsp;遣使将索之。万岁闻而悉以所得金宝沉之于江，索无所获。以功进柱国。晋王广<br /><br />&nbsp;&nbsp;&nbsp;&nbsp;甚钦敬之，待以交友之礼。上知为晋王所善，令万岁督晋王府军事。明年，爨玩<br /><br />&nbsp;&nbsp;&nbsp;&nbsp;复反。蜀王秀奏万岁受赂纵贼，致生边患。上令穷之，事皆验，罪当死。上数之，<br /><br />&nbsp;&nbsp;&nbsp;&nbsp;万岁曰：“臣留玩者，恐其州有变，留以镇抚。臣还至泸水，诏书方到，由是不<br /><br />&nbsp;&nbsp;&nbsp;&nbsp;将入朝，实不受赂。”上以万岁心有欺隐，大怒，顾有司曰：“将斩之。”万岁<br /><br />&nbsp;&nbsp;&nbsp;&nbsp;惧而服罪，顿首请命。左仆射高G、左卫大将军元F等进曰：“史万岁雄略过人，<br /><br />&nbsp;&nbsp;&nbsp;&nbsp;每行兵用师之处，未尝不身先士卒，虽古名将未能过也。”上意稍解，于是除名。<br /><br />&nbsp;&nbsp;&nbsp;&nbsp;岁余，复官爵。寻拜河州刺史，复领行军总管以备胡。<br /><br />&nbsp;&nbsp;&nbsp;&nbsp;开皇末，突厥达头可汗犯塞，上令晋王及杨素出灵武道，汉王谅与万岁出马<br /><br />&nbsp;&nbsp;&nbsp;&nbsp;邑道。万岁率柱国张定和、大将军李药王、杨义臣等出塞，至大斤山，遇虏。达<br /><br />&nbsp;&nbsp;&nbsp;&nbsp;头遣使问曰：“隋将为谁？”候骑曰：“史万岁也。”突厥复曰：“得非敦煌戍<br /><br />&nbsp;&nbsp;&nbsp;&nbsp;卒乎？”候骑曰：“是也。”达头闻而引去。万岁驰追百余里乃及，击大破之，<br /><br />&nbsp;&nbsp;&nbsp;&nbsp;逐北入碛数百里，虏遁逃而还。杨素害其功，谮万岁云：“突厥本降，初不为寇。”<br /><br />&nbsp;&nbsp;&nbsp;&nbsp;遂寝其功。万岁数抗表陈状，上未之悟。会上从仁寿宫初还京师，废皇太子，穷<br /><br />&nbsp;&nbsp;&nbsp;&nbsp;东宫党与。上问万岁所在，万岁实在朝堂，杨素见上方怒，因曰：“万岁谒东宫<br /><br />&nbsp;&nbsp;&nbsp;&nbsp;矣。”以激怒上。上谓信然，令召万岁。时所将士卒在朝堂称冤者数百人，万岁<br /><br />&nbsp;&nbsp;&nbsp;&nbsp;谓曰：“吾今日为汝极言于上。”及见上，言将士有功。为朝廷所抑，词气愤厉，<br /><br />&nbsp;&nbsp;&nbsp;&nbsp;忤上。上大怒，命左右杀之。既而追悔不及，因下诏罪状之。万岁死之日，天<br /><br />&nbsp;&nbsp;&nbsp;&nbsp;下士庶闻者，识与不识，无不冤惜。<br /><br />&nbsp;&nbsp;&nbsp;&nbsp;万岁为将，不修营伍，令士卒各随所安，无警夜之备，虏亦不敢犯。临阵对<br /><br />&nbsp;&nbsp;&nbsp;&nbsp;敌，应变无方，号为良将。子怀义嗣。<br /><br />&nbsp;&nbsp;&nbsp;&nbsp;刘方，京兆长安人也。性刚决，有胆气。仁周，承御上士，以战功拜上仪同。<br /><br />&nbsp;&nbsp;&nbsp;&nbsp;隋文帝为丞相，方从韦孝宽破尉迟迥于相州，以功加开府，赐爵河阴县侯。文帝<br /><br />&nbsp;&nbsp;&nbsp;&nbsp;受禅，进爵为公。开皇三年，从卫王爽破突厥于白道，进位大将军。后历甘、瓜<br /><br />&nbsp;&nbsp;&nbsp;&nbsp;二州刺史。仁寿中，交州俚人李佛子作乱，据越王故城。左仆射杨素言方有将帅<br /><br />&nbsp;&nbsp;&nbsp;&nbsp;略，于是诏方为交州道行军总管，统二十七营而进。法令严肃，然仁而爱士。长<br /><br />&nbsp;&nbsp;&nbsp;&nbsp;史、度支侍郎敬德亮从军至尹州，疾甚，不能进，留之州馆。分别之际，方哀其<br /><br />&nbsp;&nbsp;&nbsp;&nbsp;危笃，流涕呜咽，感动行路。论者多之，称为良将。至都隆岭，遇贼，方遣营主<br /><br />&nbsp;&nbsp;&nbsp;&nbsp;宋纂、何贵、严愿等破之。进兵临佛子，先令人谕以祸福，佛子乃降，送于京师。<br /><br />&nbsp;&nbsp;&nbsp;&nbsp;其有桀黠恐为乱者，皆斩之。寻授O州道行军总管，以尚书右丞李纲为司马，经<br /><br />&nbsp;&nbsp;&nbsp;&nbsp;略林邑。方遣钦州刺史宁长真、O州刺史李晕、上开府秦雄以步骑出越常，方亲<br /><br />&nbsp;&nbsp;&nbsp;&nbsp;率大将军张簟⑺韭砝罡僦凼θけ本场４笠翟年正月，军至海口。林邑王梵志遣<br /><br />&nbsp;&nbsp;&nbsp;&nbsp;兵守险，方击走之。师次^梨江，贼据南岸立栅，方盛陈旗帜，击金鼓，贼惧而<br /><br />&nbsp;&nbsp;&nbsp;&nbsp;溃。既度江，行三十里，贼乘巨象，四面而至。方以弩射象，象中疮，却蹂其阵，<br /><br />&nbsp;&nbsp;&nbsp;&nbsp;贼奔栅，因攻破之。于是济区栗，进至大缘江，所击皆破。经马援铜柱，南行八<br /><br />&nbsp;&nbsp;&nbsp;&nbsp;日，至其国都。林邑王梵志弃城奔海，获其庙主金人，污其宫室，刻石纪功而还。<br /><br />&nbsp;&nbsp;&nbsp;&nbsp;士卒脚肿死者十四五。方在道遇患卒，帝甚伤惜之，下诏褒美，赠上柱国、卢国<br /><br />&nbsp;&nbsp;&nbsp;&nbsp;公。子通仁嗣。<br /><br />&nbsp;&nbsp;&nbsp;&nbsp;开皇中，有冯昱、王~、杨武通、陈永贵、房兆，俱为边将，名显当时。<br /><br />&nbsp;&nbsp;&nbsp;&nbsp;~并不知何许人。昱多权略，有武艺。文帝初为丞相，以行军总管与王谊、<br /><br />&nbsp;&nbsp;&nbsp;&nbsp;李威等讨平叛蛮，拜柱国。开皇初，又以行军总管屯乙弗泊备胡，每战常大克捷。<br /><br />&nbsp;&nbsp;&nbsp;&nbsp;~骁勇善射，每以行军总管屯兵江北以御陈，为陈人所惮。伐陈之役，及高智慧<br /><br />&nbsp;&nbsp;&nbsp;&nbsp;反，攻讨皆有殊绩。位柱国、白水郡公。<br /><br />&nbsp;&nbsp;&nbsp;&nbsp;武通，弘农华阴人，性果烈，善驰射。数以行军总管讨西南夷，以功封白水<br /><br />&nbsp;&nbsp;&nbsp;&nbsp;郡公，拜左武卫将军。时党项羌屡为边患，朝廷以其有威名，使镇边，历岷、兰<br /><br />&nbsp;&nbsp;&nbsp;&nbsp;二州总管。复与周法尚讨嘉州叛獠，法尚军初不利，武通为贼断归路。于是束马<br /><br />&nbsp;&nbsp;&nbsp;&nbsp;悬车，出贼不意，频战破之。贼知其孤军无援，倾部落而至。武通转斗数百里，<br /><br />&nbsp;&nbsp;&nbsp;&nbsp;为贼所拒，四面路绝。武通轻骑挑战，坠马，为贼所执，杀而啖之。<br /><br />&nbsp;&nbsp;&nbsp;&nbsp;永贵，陇右胡人，本姓白，以勇烈，为文帝所亲爱。数以行军总管领边，每<br /><br />&nbsp;&nbsp;&nbsp;&nbsp;战必单骑陷阵。位柱国、兰利二州总管，封北陈郡公。<br /><br />&nbsp;&nbsp;&nbsp;&nbsp;兆，代人，本姓屋引氏，刚毅有武略。频为行军总管攻胡，以功位至柱国、<br /><br />&nbsp;&nbsp;&nbsp;&nbsp;徐州总管。并史失其事。<br /><br />&nbsp;&nbsp;&nbsp;&nbsp;杜彦，云中人也。父迁，葛荣之乱，徙家于幽。彦性勇决，善骑射。仕周，<br /><br />&nbsp;&nbsp;&nbsp;&nbsp;以军功累迁陇州刺史，赐爵永安县伯。隋文帝为丞相，从韦孝宽击尉迟迥，以功<br /><br />&nbsp;&nbsp;&nbsp;&nbsp;进位上开府，改封襄武县侯，拜魏郡太守。开皇初，授丹州刺史，进爵为公。征<br /><br />&nbsp;&nbsp;&nbsp;&nbsp;为左武卫将军。平陈之役，以行军总管与韩擒相继而进。及陈平，赐物五千段，<br /><br />&nbsp;&nbsp;&nbsp;&nbsp;粟六千石，进位柱国，赐子宝安爵昌阳县公。高智慧等之作乱，复以行军总管从<br /><br />&nbsp;&nbsp;&nbsp;&nbsp;杨素讨平之，斩其渠帅。贼李陀拥众据彭山，彦袭击破之，斩陀，传其首。又击<br /><br />&nbsp;&nbsp;&nbsp;&nbsp;徐州、宜封二洞，悉平。赐奴婢百余口。拜洪州总管，有能名。及云州总管贺娄<br /><br />&nbsp;&nbsp;&nbsp;&nbsp;子干卒，上悼惜者久之，因谓侍臣曰：“榆林国之重镇，安得子干之辈乎？”后<br /><br />&nbsp;&nbsp;&nbsp;&nbsp;数日，上曰：“莫过杜彦。”于是征拜云州总管。北夷畏惮，胡马不敢至塞。后<br /><br />&nbsp;&nbsp;&nbsp;&nbsp;朝廷追录前功，赐子宝虔爵承县公。十八年，辽东之役，以行军总管从汉王至营<br /><br />&nbsp;&nbsp;&nbsp;&nbsp;州。上以彦晓习军旅，令总统五十营事。及还，拜朔州总管。突厥寇云州，上令<br /><br />&nbsp;&nbsp;&nbsp;&nbsp;杨素击走之，犹恐为边患，复拜彦云州总管。以疾征还，卒。<br /><br />&nbsp;&nbsp;&nbsp;&nbsp;子宝虔，大业末，至文城郡丞。<br /><br />&nbsp;&nbsp;&nbsp;&nbsp;周摇，字世安，河南洛阳人也。其先与魏同源，初姓普乃，及居洛阳，改为<br /><br />&nbsp;&nbsp;&nbsp;&nbsp;周氏。曾祖拔拔，祖右六肱，俱为北平王。父恕延，历行台仆射、南荆州总管。<br /><br />&nbsp;&nbsp;&nbsp;&nbsp;摇少刚毅，有武艺，性谨厚，动遵法度。仕魏，位开府仪同三司。周闵帝受禅，<br /><br />&nbsp;&nbsp;&nbsp;&nbsp;赐姓车非氏，封金水郡公。历凤、楚二州刺史，吏人安之。从平齐，以战功超授<br /><br />&nbsp;&nbsp;&nbsp;&nbsp;柱国，进封夔国公。未几，拜晋州总管。时隋文帝为定州总管，文献皇后自京师<br /><br />&nbsp;&nbsp;&nbsp;&nbsp;赴州，路经摇所，主礼甚薄。既而白后曰：“公廨甚富于财，限法不敢辄费。又<br /><br />&nbsp;&nbsp;&nbsp;&nbsp;王臣无得效私。”其质直如此。帝以其奉法，每嘉之。及为丞相，徙封济北郡公，<br /><br />&nbsp;&nbsp;&nbsp;&nbsp;拜豫州总管。帝受禅，复姓周氏。开皇初，突厥寇边，燕、蓟多被其患，前总管<br /><br />&nbsp;&nbsp;&nbsp;&nbsp;李崇为虏所杀，上思所以镇之，曰：“无以加周摇。”拜为幽州总管、六州五十<br /><br />&nbsp;&nbsp;&nbsp;&nbsp;镇诸军事。摇修障塞，谨斥候，边人安之。徙寻、襄二州总管，俱有能名，进上<br /><br />&nbsp;&nbsp;&nbsp;&nbsp;柱国。以老乞骸骨，上劳之曰：“公历仕三代，保兹遐寿，良足善也。”赐坐褥。<br /><br />&nbsp;&nbsp;&nbsp;&nbsp;归第，终于家，谥曰恭。<br /><br />&nbsp;&nbsp;&nbsp;&nbsp;独孤楷，字则，不知何许人也，本姓李氏。父屯，从齐神武帝与周师战于<br /><br />&nbsp;&nbsp;&nbsp;&nbsp;沙苑，齐师败绩，因为柱国独孤信所禽，配为士伍，给使信家，渐得亲近，因赐<br /><br />&nbsp;&nbsp;&nbsp;&nbsp;姓独孤氏。楷少谨厚，便弄马槊，为宇文护执刀。数从征伐，赐爵广阿县公。拜<br /><br />&nbsp;&nbsp;&nbsp;&nbsp;右侍下大夫。从韦孝宽平淮南，以功赐子景云爵西河县公。隋文帝为丞相，进开<br /><br />&nbsp;&nbsp;&nbsp;&nbsp;府，领亲信兵。及受禅，拜右监门将军。进封汝阳郡公。仁寿初，出为原州总管。<br /><br />&nbsp;&nbsp;&nbsp;&nbsp;时蜀王秀镇益州，上徵之，犹豫未发。朝廷恐秀生变，拜楷益州总管，驰传代之。<br /><br />&nbsp;&nbsp;&nbsp;&nbsp;秀果有异志，楷讽谕久之，乃就路。楷察秀有悔色，因勒兵为备。秀至兴乐，去<br /><br />&nbsp;&nbsp;&nbsp;&nbsp;益州四十余里，将反袭楷，密使觇之，知不可犯而止。楷在益州，甚有惠政，蜀<br /><br />&nbsp;&nbsp;&nbsp;&nbsp;中父老于今称之。炀帝既位，转并州总管。遇疾丧明，上表乞骸骨。帝曰：“公<br /><br />&nbsp;&nbsp;&nbsp;&nbsp;先朝旧臣，卧以镇之，无劳躬亲簿领也。”以其长子凌云监省郡事。其见重如此。<br /><br />&nbsp;&nbsp;&nbsp;&nbsp;转长平太守。卒，谥曰恭。子凌云、平云、彦云，皆知名。<br /><br />&nbsp;&nbsp;&nbsp;&nbsp;楷弟盛，性刚烈，有胆略。以落邸之旧，累迁右屯卫将军。宇文化及之乱，<br /><br />&nbsp;&nbsp;&nbsp;&nbsp;裴虔通引兵至成象殿，宿卫者皆释仗走。盛谓虔通曰：“何物兵？形势太异！”<br /><br />&nbsp;&nbsp;&nbsp;&nbsp;虔通曰：“事已然，不预将军事。”盛骂曰：“老贼，何物语！”不及被甲，与<br /><br />&nbsp;&nbsp;&nbsp;&nbsp;左右十余人逆拒之，为乱兵所杀。越王侗称制，赠光禄大夫、纪国公，谥曰武节。<br /><br />&nbsp;&nbsp;&nbsp;&nbsp;乞伏慧，字令和，马邑鲜卑人也。祖周，魏银青光禄大夫；父纂，金紫光禄<br /><br />&nbsp;&nbsp;&nbsp;&nbsp;大夫。并为第一领人酋长。慧少慷慨，有大节，便弓马，好鹰犬。齐文襄时，为<br /><br />&nbsp;&nbsp;&nbsp;&nbsp;行台左丞，累迁太仆卿，自永宁县公封宜人郡王。其兄贵和，又以军功为王。一<br /><br />&nbsp;&nbsp;&nbsp;&nbsp;门二王，称为贵显。周武平齐，授使持节、开府仪同大将军，拜璺捎衣孟麓蠓颍<br /><br />&nbsp;&nbsp;&nbsp;&nbsp;转熊渠中大夫。从韦孝宽击尉迟于武陟，以功授大将军。及破尉迟迥，进位柱<br /><br />&nbsp;&nbsp;&nbsp;&nbsp;国，赐爵西河郡公。请以官爵让兄，朝廷不许，论者义之。隋文帝受禅，拜曹州<br /><br />&nbsp;&nbsp;&nbsp;&nbsp;刺史。曹土旧俗，人多奸隐，户口簿帐，恒不以实。慧下车按察，得户数万。迁<br /><br />&nbsp;&nbsp;&nbsp;&nbsp;凉州总管。先是，突厥屡为寇抄，慧严警烽燧，远为斥候，虏竟不入境。后为荆<br /><br />&nbsp;&nbsp;&nbsp;&nbsp;州总管，又领潭桂二州总管、三十一州诸军事。其俗轻剽，慧躬行朴素以矫之，<br /><br />&nbsp;&nbsp;&nbsp;&nbsp;风化大洽。曾见人以捕鱼者，出绢买而放之，其仁心如此。百姓美之，号其处<br /><br />&nbsp;&nbsp;&nbsp;&nbsp;曰西河公。炀帝即位，为天水太守。大业五年，征吐谷浑。郡滨西境，人苦劳<br /><br />&nbsp;&nbsp;&nbsp;&nbsp;役，又遇帝西巡，坐御道不整，献食疏薄，帝大怒，命左右斩之。见其无发，乃<br /><br />&nbsp;&nbsp;&nbsp;&nbsp;释之。除名，卒于家。<br /><br />&nbsp;&nbsp;&nbsp;&nbsp;张威，不知何许人也。父琛，魏弘农太守。威少倜傥，有大志，善骑射，膂<br /><br />&nbsp;&nbsp;&nbsp;&nbsp;力过人。仕周，以军功位柱国、京兆尹，封长寿县公。王谦作乱，隋文帝以威为<br /><br />&nbsp;&nbsp;&nbsp;&nbsp;行军总管，从梁睿击之。军次通谷，谦守将李三王拒守。睿以威为先锋。三王闭<br /><br />&nbsp;&nbsp;&nbsp;&nbsp;垒不战，威令人激怒之，三王果出阵。威令壮士奋击，三王军溃。大兵继进至开<br /><br />&nbsp;&nbsp;&nbsp;&nbsp;远，谦将赵俨众十万，连营三十里。威凿山通道，攻其背，俨败走，追至成都。<br /><br />&nbsp;&nbsp;&nbsp;&nbsp;及谦平，进位上柱国、泸州总管。隋文帝受禅，拜幽、洛二州总管，改封晋熙郡<br /><br />&nbsp;&nbsp;&nbsp;&nbsp;公。寻拜河北道台仆射，后督晋王军府事。迁青州总管。在青州颇事产业，遣家<br /><br />&nbsp;&nbsp;&nbsp;&nbsp;奴于人间鬻芦菔根，其奴缘此侵扰百姓。上深加谴责，坐废于家。后从上祠太山，<br /><br />&nbsp;&nbsp;&nbsp;&nbsp;到洛阳，上责让之，因问威所执笏安在。威顿首曰：“臣负罪，无颜复执，谨藏<br /><br />&nbsp;&nbsp;&nbsp;&nbsp;于家。”上曰：“可持来。”威明日奉笏以见，上曰：“公虽不遵法度，功效实<br /><br />&nbsp;&nbsp;&nbsp;&nbsp;多，今还公笏。”于是复拜洛州刺史。后改封皖城郡公，转相州刺史。卒。<br /><br />&nbsp;&nbsp;&nbsp;&nbsp;子植，大业中，位至武贲郎将。<br /><br />&nbsp;&nbsp;&nbsp;&nbsp;和洪，汝南人也。勇烈过人。仕周，以军功位车骑大将军、仪同三司。时龙<br /><br />&nbsp;&nbsp;&nbsp;&nbsp;州蛮任公忻、李国立等，聚众为乱，刺史独孤善不能御。朝议以洪有武略，代善<br /><br />&nbsp;&nbsp;&nbsp;&nbsp;为刺史。月余，斩公忻、国立等，皆平之。后从武帝平齐，位上仪同，赐爵北平<br /><br />&nbsp;&nbsp;&nbsp;&nbsp;侯，拜左勋曹下大夫。柱国王轨之禽吴明彻也，洪有功焉，加位开府，迁折冲中<br /><br />&nbsp;&nbsp;&nbsp;&nbsp;大夫。尉迟迥作乱，洪以行军总管从韦孝宽击之，以功封广武郡公。时东夏初平，<br /><br />&nbsp;&nbsp;&nbsp;&nbsp;物情尚梗，隋文帝以洪有威名，令领冀州事，甚得人和。后拜泗州刺史。属突厥<br /><br />&nbsp;&nbsp;&nbsp;&nbsp;寇边，诏洪为北道行军总管，击走之，追虏至碛而还。后迁徐州总管。卒。<br /><br />&nbsp;&nbsp;&nbsp;&nbsp;阴寿字罗云，武威人也。父嵩，周夏州刺史。寿少果烈，有武干，性谨厚。<br /><br />&nbsp;&nbsp;&nbsp;&nbsp;从周武帝平齐，位开府。隋文帝为丞相，引为掾。尉迟迥乱，文帝以韦孝宽为元<br /><br />&nbsp;&nbsp;&nbsp;&nbsp;帅击之，命寿监军。时孝宽有疾，不能亲总戎事，每卧帐中，遣妇人传教命，三<br /><br />&nbsp;&nbsp;&nbsp;&nbsp;军纲纪，皆取决于寿。以功进位上柱国。寻拜幽州总管，封赵郡公。先是，齐之<br /><br />&nbsp;&nbsp;&nbsp;&nbsp;疏属高宝宁，周武帝拜为营州刺史，性桀黠，得华夷心。及文帝为丞相，遂连契<br /><br />&nbsp;&nbsp;&nbsp;&nbsp;丹、H举兵反。帝以中原多故，未遑进讨，谕之不下。开皇初，又引突厥攻围<br /><br />&nbsp;&nbsp;&nbsp;&nbsp;北平。至是，令寿讨之。宝宁弃城奔于碛北，黄龙诸县悉平。寿班师，留开府成<br /><br />&nbsp;&nbsp;&nbsp;&nbsp;道昂镇之。寿患宝宁攻道昂，乃重购获之，北边遂安。卒官，赠司空。<br /><br />&nbsp;&nbsp;&nbsp;&nbsp;子世师，少有节概，性忠厚，多武艺。以功臣子拜仪同。炀帝嗣位，拜张掖<br /><br />&nbsp;&nbsp;&nbsp;&nbsp;太守，深为戎狄所惮。后拜楼烦太守，迁左翊卫将军。与代王留守京师。及义军<br /><br />&nbsp;&nbsp;&nbsp;&nbsp;至，世师自以世荷隋恩，遂拒守不下。及城平，与京兆郡丞骨仪等见诛。<br /><br />&nbsp;&nbsp;&nbsp;&nbsp;骨仪，天竺胡人。性刚鲠，有不可夺之志，开皇初，为御史，处法平当，不<br /><br />&nbsp;&nbsp;&nbsp;&nbsp;为势利所回。炀帝嗣位，迁尚书左司郎。于时朝政渐乱，货贿公行，凡当枢要之<br /><br />&nbsp;&nbsp;&nbsp;&nbsp;职，无问贵贱，并家累金宝。天下士大夫莫不变节，而仪励志守常，介然独立。<br /><br />&nbsp;&nbsp;&nbsp;&nbsp;帝嘉其清苦，拜京兆郡丞，公方弥著。时刑部尚书卫玄兼领京兆内史，颇行诡道，<br /><br />&nbsp;&nbsp;&nbsp;&nbsp;辄为仪所执正。玄虽不便之，不能伤。及义兵至，玄恐祸及，辞老病。仪与世师<br /><br />&nbsp;&nbsp;&nbsp;&nbsp;同心协契，父子并诛，其后绝。世师有子弘智等，各以年幼获全。<br /><br />&nbsp;&nbsp;&nbsp;&nbsp;杨义臣，代人也，本姓尉迟氏。父崇，仕周，为仪同大将军，以兵镇恒山。<br /><br />&nbsp;&nbsp;&nbsp;&nbsp;时隋文帝为定州总管，崇知帝相貌非常，每自结纳，帝甚亲待之。及为丞相，尉<br /><br />&nbsp;&nbsp;&nbsp;&nbsp;迟迥乱，崇以宗族故，自囚，遣使请罪。帝下书慰谕之，即令驰驿入朝，恒置左<br /><br />&nbsp;&nbsp;&nbsp;&nbsp;右。开皇初，封秦兴公。岁余，从行军总管达奚长儒击突厥于周，力战而死。<br /><br />&nbsp;&nbsp;&nbsp;&nbsp;赠大将军、豫州刺史，以义臣袭崇官爵。时义臣尚幼，养于宫中，未弱冠，奉诏<br /><br />&nbsp;&nbsp;&nbsp;&nbsp;宿卫如千牛者数年，赏赐甚厚。上尝言及恩旧，顾义臣嗟叹久之，因下诏赐义臣<br /><br />&nbsp;&nbsp;&nbsp;&nbsp;姓杨氏，编之属籍，为皇从孙。未几，拜陕州刺史。义臣性谨厚，能骑射，有将<br /><br />&nbsp;&nbsp;&nbsp;&nbsp;领才。后突厥达头可汗犯塞，以行军总管出白道，大破之。明年，突厥又寇边，<br /><br />&nbsp;&nbsp;&nbsp;&nbsp;义臣击之，追至大斤山，与虏遇。时太平公史万岁亦至，与义臣合击大破之。万<br /><br />&nbsp;&nbsp;&nbsp;&nbsp;岁为杨素所陷，义臣功竟不录。<br /><br />&nbsp;&nbsp;&nbsp;&nbsp;炀帝嗣位，汉王谅反，时代州总管李景被谅将乔钟葵所围，义臣时为朔州总<br /><br />&nbsp;&nbsp;&nbsp;&nbsp;管，奉诏救之。钟葵见义臣兵少，悉众拒之。时钟葵亚将王拔骁勇，善用槊，射<br /><br />&nbsp;&nbsp;&nbsp;&nbsp;者不能中，每以数骑陷阵。义臣患之，募能当拔者。有车骑将军杨思恩请当之。<br /><br />&nbsp;&nbsp;&nbsp;&nbsp;义臣见思恩气貌雄勇，顾之曰：“壮士也！”赐以危酒。思恩望见拔立于阵后，<br /><br />&nbsp;&nbsp;&nbsp;&nbsp;投觞于地，策马赴之。再往不克，所从骑士退，思恩为拔所杀。拔遂乘之，义臣<br /><br />&nbsp;&nbsp;&nbsp;&nbsp;军北者十余里。于是购得思恩尸，义臣哭之甚恸，三军莫不下泣，所从骑士皆腰<br /><br />&nbsp;&nbsp;&nbsp;&nbsp;斩。义臣自以兵少，悉取军中牛驴，得数千头，复令数百人，人持一鼓，潜驱之<br /><br />&nbsp;&nbsp;&nbsp;&nbsp;谷间，出其不意。义臣晡后复与钟葵战，兵初合，命驱牛驴者疾进。一时鸣<br /><br />&nbsp;&nbsp;&nbsp;&nbsp;鼓，埃尘张天，钟葵军不知所以，以为伏兵发，因大溃，从击破之。以功进位上<br /><br />&nbsp;&nbsp;&nbsp;&nbsp;大将军。累迁太仆卿。从征吐谷浑，令义臣屯琵琶峡，连营八十里，南接元寿，<br /><br />&nbsp;&nbsp;&nbsp;&nbsp;北连段文振，合围吐谷浑主于覆袁川。复从征辽东，以军将指肃慎道。至鸭绿水，<br /><br />&nbsp;&nbsp;&nbsp;&nbsp;与乙支文德战，每为先锋，一日七捷。后与诸军俱败，竟坐免。俄而复位。明年，<br /><br />&nbsp;&nbsp;&nbsp;&nbsp;以为军副。与大将军宇文述趣平壤。至鸭绿水，会杨玄感作乱班师，检校赵郡太<br /><br />&nbsp;&nbsp;&nbsp;&nbsp;守。妖贼向海公作乱，寇扶风、安定间，义臣奉诏击平之。寻从帝复征辽东，进<br /><br />&nbsp;&nbsp;&nbsp;&nbsp;位左光禄大夫。时勃海高士达、清河张金称并相聚为盗，攻陷郡县。帝遣将军段<br /><br />&nbsp;&nbsp;&nbsp;&nbsp;达讨之，不能克，诏义臣率辽东还兵击之，大破士达，斩金称。又收降贼，入豆<br /><br />&nbsp;&nbsp;&nbsp;&nbsp;子，讨贼格谦禽之，以状闻奏。帝恶其威名，遽追入朝，贼由是复盛。义<br /><br />&nbsp;&nbsp;&nbsp;&nbsp;臣以功进位光禄大夫，寻拜礼部尚书。卒于官。<br /><br />&nbsp;&nbsp;&nbsp;&nbsp;论曰：昔韩信愆垓下之期，则项王不灭；英布无淮南之举，则汉道未隆。以<br /><br />&nbsp;&nbsp;&nbsp;&nbsp;二子之勋庸，咸愤怨而菹戮，况乃无古人之殊绩，而怀悖逆之心者乎！梁士彦遭<br /><br />&nbsp;&nbsp;&nbsp;&nbsp;云雷之会，以勇略成名，遂贪天之功以为己力。执者倦矣，施者未厌，将生厉阶，<br /><br />&nbsp;&nbsp;&nbsp;&nbsp;求逞其欲。及兹颠坠，自取之也。元谐、虞庆则、元胄，或契阔艰危，或绸缪恩<br /><br />&nbsp;&nbsp;&nbsp;&nbsp;旧，将安将乐，渐见遗忘，内怀怏怏，矜伐不已。虽时主之刻薄，亦言语以速祸<br /><br />&nbsp;&nbsp;&nbsp;&nbsp;乎！然隋文佐命元功，鲜有终其天命，配享清庙，寂尔无闻。斯盖草创帝图，事<br /><br />&nbsp;&nbsp;&nbsp;&nbsp;出权道，本异同心，故久而愈薄。其牵牛蹊田，虽则有罪，夺之非道，能无怨乎？<br /><br />&nbsp;&nbsp;&nbsp;&nbsp;皆深文巧诋，致之刑辟，帝沈猜之心，固已甚矣。求其余庆，不亦难哉！长儒以<br /><br />&nbsp;&nbsp;&nbsp;&nbsp;步卒二千，抗十万之众，师歼矢尽，勇气弥厉，壮矣哉！子干西涉青海，北临玄<br /><br />&nbsp;&nbsp;&nbsp;&nbsp;塞，胡夷慑惮，亦有可称。万岁实怀智勇，善抚士卒，人皆乐死，师不疲劳。北<br /><br />&nbsp;&nbsp;&nbsp;&nbsp;却匈奴，南平夷獠，兵锋所指，威警绝域。论功仗气，犯忤贵臣，偏听生奸，死<br /><br />&nbsp;&nbsp;&nbsp;&nbsp;非其罪，人皆痛惜，有李广之风焉。刘方号令无私，临军严肃，克翦林邑，遂清<br /><br />&nbsp;&nbsp;&nbsp;&nbsp;南海，徼外百蛮，无思不服。杜彦东夏南服，屡有战功，作镇朔垂，胡尘不起。<br /><br />&nbsp;&nbsp;&nbsp;&nbsp;周摇以质直见知，独孤楷以恤人流誉。盛蹈履之地，可以追踪古人。乞伏慧能以<br /><br />&nbsp;&nbsp;&nbsp;&nbsp;国让，亦云美矣。而慧以供帐不厚，至于放黜，君方逞欲，罚亦深哉！阴世师遭<br /><br />&nbsp;&nbsp;&nbsp;&nbsp;天所废，舍命无改，虽异先觉，颇同后凋。义臣时属扰攘，功成三捷，而以功见<br /><br />&nbsp;&nbsp;&nbsp;&nbsp;忌，得没亦为幸也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1823);">加入书签</a><a
                        href="1822.html">上一页</a>&larr;<a href="index.html">返回列表</a>&rarr;<a
                            href="1824.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1822.html"; var next_page = "1824.html"; var index_page = "index.html"; var sortid = "9"; var article_id = "29"; var chapter_id = "1823"; var articlename = "北史"; var chaptername = " 卷七十三 列传第六十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>