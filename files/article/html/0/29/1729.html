<!DOCTYPE html>
<html>
<head>
<meta charset="gbk" />
<title>北史- 卷十四 列传第二-在线阅读-哈西文学网</title>
<meta name="keywords" content="李延寿，北史， 卷十四 列传第二全文， 卷十四 列传第二在线阅读 哈西文学网" />
<meta name="description" content="哈西文学网提供李延寿的北史  卷十四 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1729.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1729.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第二</h1>
            <div class="link xb">
                <a href="1727.html">上一页</a>&larr;<a href="index.html">返回列表</a>&rarr;<a
                    href="1731.html">下一页</a></div>			
            <div id="BookText">&nbsp;&nbsp;&nbsp;&nbsp;○后妃下<br /><br />&nbsp;&nbsp;&nbsp;&nbsp;齐武明皇后娄氏蠕蠕公主郁久闾氏彭城太妃尔朱氏小尔朱氏<br /><br />&nbsp;&nbsp;&nbsp;&nbsp;上党太妃韩氏冯翊太妃郑氏高阳太妃游氏冯娘李娘<br /><br />&nbsp;&nbsp;&nbsp;&nbsp;文襄敬皇后元氏琅邪公主文宣皇后李氏段昭仪王嫔薛嫔<br /><br />&nbsp;&nbsp;&nbsp;&nbsp;孝昭皇后元氏武成皇后胡氏弘德李夫人后主皇后斛律氏<br /><br />&nbsp;&nbsp;&nbsp;&nbsp;后主皇后胡氏后主皇后穆氏冯淑妃周文皇后元氏文宣皇后叱奴氏<br /><br />&nbsp;&nbsp;&nbsp;&nbsp;孝闵皇后元氏明敬皇后独孤氏武成皇后阿史那氏武皇后李氏<br /><br />&nbsp;&nbsp;&nbsp;&nbsp;宣皇后杨氏宣皇后朱氏宣皇后陈氏宣皇后元氏宣皇后尉迟氏<br /><br />&nbsp;&nbsp;&nbsp;&nbsp;静皇后司马氏隋文献皇后独孤氏宣华夫人陈氏容华夫人蔡氏<br /><br />&nbsp;&nbsp;&nbsp;&nbsp;炀愍皇后萧氏<br /><br />&nbsp;&nbsp;&nbsp;&nbsp;齐武明皇后娄氏，讳昭君，赠司徒内干之女也。少明悟，强族多娉之，并不<br /><br />&nbsp;&nbsp;&nbsp;&nbsp;肯行。及见神武城上执役，惊曰：“此真吾夫也。”乃使婢通意，又数致私财，<br /><br />&nbsp;&nbsp;&nbsp;&nbsp;使以娉己，父母不得已而许焉。神武既有澄清之志，倾产以结英豪，密谋秘策，<br /><br />&nbsp;&nbsp;&nbsp;&nbsp;后恒参预。及拜勃海王妃，阃闱之事悉决焉。<br /><br />&nbsp;&nbsp;&nbsp;&nbsp;后高明严断，雅遵俭约，往来外舍，侍从不过十人。性宽厚，不妒忌，神武<br /><br />&nbsp;&nbsp;&nbsp;&nbsp;姬侍咸加恩待。神武尝将西讨出师，后夜孪生一男一女，左右以危急，请追告神<br /><br />&nbsp;&nbsp;&nbsp;&nbsp;武。后弗听，曰：“王出统大兵，何得以我故轻离军幕？死生命也，来复何为。”<br /><br />&nbsp;&nbsp;&nbsp;&nbsp;神武闻之，嗟叹良久。沙苑败后，侯景屡言请精骑二万，必能取之。神武悦，以<br /><br />&nbsp;&nbsp;&nbsp;&nbsp;告于后。后曰：“若如其言，岂有还理？得獭失景，亦有何利。”乃止。神武逼<br /><br />&nbsp;&nbsp;&nbsp;&nbsp;于蠕蠕，欲娶其女而未决。后曰：“国家大计，愿不疑也。”及蠕蠕公主至，后<br /><br />&nbsp;&nbsp;&nbsp;&nbsp;避正室处之，神武愧而拜谢焉。曰：“彼将有觉，愿绝勿顾。”慈爱诸子，不异<br /><br />&nbsp;&nbsp;&nbsp;&nbsp;己出，躬自纺绩，人赐一袍一裤。手缝戎服，以帅左右。弟昭以功名自达，其余<br /><br />&nbsp;&nbsp;&nbsp;&nbsp;亲属，未尝为请爵位，每言有材当用，义不以私乱公。<br /><br />&nbsp;&nbsp;&nbsp;&nbsp;文襄嗣位，进为太妃。文宣将受魏禅，后固执不许，帝所以中止。天保初，<br /><br />&nbsp;&nbsp;&nbsp;&nbsp;尊为皇太后，宫曰宣训。济南即位，尊为太皇太后。尚书令杨值仁芤炮辅政，<br /><br />&nbsp;&nbsp;&nbsp;&nbsp;疏忌诸王。太皇太后密与孝昭及诸大将定策诛之，下令废立。孝昭即位，复为皇<br /><br />&nbsp;&nbsp;&nbsp;&nbsp;太后。孝昭崩，太后又下诏立武成帝。大宁二年春，太后寝疾，衣忽自举，用巫<br /><br />&nbsp;&nbsp;&nbsp;&nbsp;媪言，改姓石氏。四月辛丑，崩于北宫，时年六十二。五月甲申，合葬义平陵。<br /><br />&nbsp;&nbsp;&nbsp;&nbsp;太后凡孕六男二女，皆感梦。孕文襄则梦一断龙；孕文宣则梦大龙，首尾属<br /><br />&nbsp;&nbsp;&nbsp;&nbsp;天地，张口动目，势状惊人；孕孝昭则梦蠕龙于地；孕武成则梦龙浴于海；孕魏<br /><br />&nbsp;&nbsp;&nbsp;&nbsp;二后，并梦月入怀；孕襄城、博陵二王，梦鼠入衣下。后未崩，有童谣曰：“九<br /><br />&nbsp;&nbsp;&nbsp;&nbsp;龙母死不作孝。”及后崩，武成不改服，绯袍如故。未几，登三台，置酒作乐；<br /><br />&nbsp;&nbsp;&nbsp;&nbsp;宫女进白袍，帝怒，投诸台下。和士开请止乐，帝大怒，挝之。帝于昆季，次实<br /><br />&nbsp;&nbsp;&nbsp;&nbsp;九，盖其征验也。<br /><br />&nbsp;&nbsp;&nbsp;&nbsp;蠕蠕公主者，蠕蠕主郁久闾阿那瑰女也。蠕蠕强盛，与西魏通和，欲连兵东<br /><br />&nbsp;&nbsp;&nbsp;&nbsp;伐。神武病之，令杜弼使蠕蠕，为世子求婚。阿那瑰曰：“高王自娶则可。”神<br /><br />&nbsp;&nbsp;&nbsp;&nbsp;武犹豫，尉景与武明皇后及文襄并劝请，乃从之。武定三年，使慕容俨往娉之，<br /><br />&nbsp;&nbsp;&nbsp;&nbsp;号曰蠕蠕公主。八月，神武迎于下馆，阿那瑰使其弟秃突佳来送女，且报聘，仍<br /><br />&nbsp;&nbsp;&nbsp;&nbsp;戒曰：“待见外孙，然后返国。”公主性严毅，一生不肯华言。神武尝有病，不<br /><br />&nbsp;&nbsp;&nbsp;&nbsp;得往公主所，秃突佳怨恚，神武自射堂舆疾就公主。其见将护如此。神武崩，文<br /><br />&nbsp;&nbsp;&nbsp;&nbsp;襄从蠕蠕国法，蒸公主，产一女焉。<br /><br />&nbsp;&nbsp;&nbsp;&nbsp;彭城太妃尔朱氏，荣之女，魏孝庄后也。神武纳为别室，敬重逾于娄妃，见<br /><br />&nbsp;&nbsp;&nbsp;&nbsp;必束带，自称下官。神武迎蠕蠕公主还，尔朱氏迎于木井北，与蠕蠕公主前后别<br /><br />&nbsp;&nbsp;&nbsp;&nbsp;行，不相见。公主引角弓仰射翔鸱，应弦而落；妃引长弓斜射飞乌，亦一发而中。<br /><br />&nbsp;&nbsp;&nbsp;&nbsp;神武喜曰：“我此二妇，并堪击贼。”后为尼，神武为起佛寺。天保初，为太妃。<br /><br />&nbsp;&nbsp;&nbsp;&nbsp;及文宣狂酒，将无礼于太妃，太妃不从，遂遇祸。<br /><br />&nbsp;&nbsp;&nbsp;&nbsp;小尔朱者，兆之女也。初为建明皇后。神武纳之，生任城王。未几，与赵郡<br /><br />&nbsp;&nbsp;&nbsp;&nbsp;公琛私通，徙于灵州。后适范阳卢景璋。<br /><br />&nbsp;&nbsp;&nbsp;&nbsp;上党太妃韩氏，轨之妹也。神武微时欲娉之，轨母不许。及神武贵，韩氏夫<br /><br />&nbsp;&nbsp;&nbsp;&nbsp;已死，乃纳之。<br /><br />&nbsp;&nbsp;&nbsp;&nbsp;冯翊太妃郑氏，名大车，严祖妹也。初为魏广平王妃。迁邺后，神武纳之，<br /><br />&nbsp;&nbsp;&nbsp;&nbsp;宠冠后庭，生冯翊王润。神武之征刘蠡升，文襄蒸于大车。神武还，一婢告之，<br /><br />&nbsp;&nbsp;&nbsp;&nbsp;二婢为证。神武杖文襄一百而幽之，武明后亦见隔绝。时彭城尔朱太妃有宠，生<br /><br />&nbsp;&nbsp;&nbsp;&nbsp;王子粒神武将有废立意。文襄求救于司马子如。子如来朝，伪为不知者，请<br /><br />&nbsp;&nbsp;&nbsp;&nbsp;武明后。神武告其故。子如曰：“消难亦奸子如妾，如此事，正可覆盖。妃是王<br /><br />&nbsp;&nbsp;&nbsp;&nbsp;结发妇，常以父母家财奉王，王在怀朔被杖，背无完皮，妃昼夜供给看疮。后避<br /><br />&nbsp;&nbsp;&nbsp;&nbsp;葛贼，同走并州。贫困，然马屎，自作靴，恩义何可忘？夫妇相宜，女配至尊，<br /><br />&nbsp;&nbsp;&nbsp;&nbsp;男承大业，又娄领军勋，何宜摇动？一女子如草芥，况婢言不必信。”神武因使<br /><br />&nbsp;&nbsp;&nbsp;&nbsp;子如鞫之。子如见文襄，尤之曰：“男儿何意畏威自诬？”因教二婢反辞，胁告<br /><br />&nbsp;&nbsp;&nbsp;&nbsp;者自缢，乃启神武曰：“果虚言。”神武大悦，召后及文襄。武明后遥见神武，<br /><br />&nbsp;&nbsp;&nbsp;&nbsp;一步一叩头。文襄且拜且进，父子夫妻相泣，乃如初。神武乃置酒曰：“全我父<br /><br />&nbsp;&nbsp;&nbsp;&nbsp;子者，司马子如。”赐之黄金百三十斤，文襄赠良马五十匹。<br /><br />&nbsp;&nbsp;&nbsp;&nbsp;高阳太妃游氏，父京之，为相州长史。神武克邺，欲纳之；京之不许，遂牵<br /><br />&nbsp;&nbsp;&nbsp;&nbsp;曳取之。京之寻死。游氏于诸太妃中最有德训，诸王、公主婚嫁，常令主之。<br /><br />&nbsp;&nbsp;&nbsp;&nbsp;冯娘者，子昂妹也，初为魏任城王妃，适尔朱世隆。神武纳之，生浮阳公主。<br /><br />&nbsp;&nbsp;&nbsp;&nbsp;李娘者，延实从妹也。初为魏城阳王妃。又王娘生永安王浚，穆娘生平阳王淹。<br /><br />&nbsp;&nbsp;&nbsp;&nbsp;并早卒，不为太妃。<br /><br />&nbsp;&nbsp;&nbsp;&nbsp;文襄敬皇后元氏，魏孝静帝之姊也。孝武帝时，封冯翊公主，而归于文襄。<br /><br />&nbsp;&nbsp;&nbsp;&nbsp;容德兼美，曲尽和敬。初生河间王孝琬，时文襄为世子，三日而孝静幸世子第，<br /><br />&nbsp;&nbsp;&nbsp;&nbsp;赠锦彩及布帛万匹。世子辞，求通受诸贵礼遗，于是十屋皆满。次生两公主。文<br /><br />&nbsp;&nbsp;&nbsp;&nbsp;宣受禅，尊为文襄皇后，居静德宫。及天保六年，文宣渐致昏狂，乃移居于高阳<br /><br />&nbsp;&nbsp;&nbsp;&nbsp;之宅而取其府库，曰：“吾兄昔奸我妇，我今须报。”乃淫于后。其高氏女妇，<br /><br />&nbsp;&nbsp;&nbsp;&nbsp;无亲疏皆使左右乱交之于前。以葛为K，令魏安德主骑上，使人推引之。又命胡<br /><br />&nbsp;&nbsp;&nbsp;&nbsp;人苦辱之。帝又自呈露，以示群下。武平中，后崩，y葬义平陵。<br /><br />&nbsp;&nbsp;&nbsp;&nbsp;琅邪公主名玉仪，魏高阳王斌庶生妹也。初不见齿，为孙腾妓，腾又放弃。<br /><br />&nbsp;&nbsp;&nbsp;&nbsp;文襄遇诸途，悦而纳之，遂被殊宠，奏魏帝封焉。文襄谓崔季舒曰：“尔由来为<br /><br />&nbsp;&nbsp;&nbsp;&nbsp;我求色，不如我自得一绝异者。崔暹必当造直谏，我亦有以待之。”及暹谘事，<br /><br />&nbsp;&nbsp;&nbsp;&nbsp;文襄不复假以颜色。居三日，暹怀刺，坠之于前。文襄问：“何用此为？”暹悚<br /><br />&nbsp;&nbsp;&nbsp;&nbsp;然曰：“未得通公主。”文襄大悦，把暹臂入见焉。季舒语人曰：“崔暹常忿吾<br /><br />&nbsp;&nbsp;&nbsp;&nbsp;佞，在大将军前，每言叔父合杀。及自作体佞，乃体过于吾。”玉仪同产姊静仪，<br /><br />&nbsp;&nbsp;&nbsp;&nbsp;先适黄门郎崔括，文襄亦幸之，皆封公主。括父子由是超授，赏赐甚厚焉。<br /><br />&nbsp;&nbsp;&nbsp;&nbsp;文宣皇后李氏讳祖娥，赵郡李希宗女也。容德甚美。初为太其原公夫人。及<br /><br />&nbsp;&nbsp;&nbsp;&nbsp;帝将建中宫。高隆之、高德正言汉妇人不可为天下母，宜更择美配。杨止糖胍<br /><br />&nbsp;&nbsp;&nbsp;&nbsp;汉、魏故事，不改元妃。而德正犹固请废后而立段昭仪，欲以结勋贵之援。帝竟<br /><br />&nbsp;&nbsp;&nbsp;&nbsp;不从而立后焉。帝好捶挞嫔御，乃至有杀戮者，唯后独家礼敬。天保十年，改为<br /><br />&nbsp;&nbsp;&nbsp;&nbsp;可贺敦皇后。孝昭即位，降居昭信宫，号昭信皇后。武成践阼，逼后淫乱云：<br /><br />&nbsp;&nbsp;&nbsp;&nbsp;“若不许我，当杀尔儿。”后惧，从之。后有娠，太原王绍德至阁，不得见。愠<br /><br />&nbsp;&nbsp;&nbsp;&nbsp;曰：“儿岂不知邪？姊姊腹大，故不见儿。”后闻之大惭，由是生女不举。帝横<br /><br />&nbsp;&nbsp;&nbsp;&nbsp;刀诟曰：“尔杀我女，我何不杀尔儿？”对后前筑杀绍德。后大哭，帝愈怒，裸<br /><br />&nbsp;&nbsp;&nbsp;&nbsp;后乱挝挞之，号天不已。盛以绢囊，流血淋漉，投诸渠水，良久乃苏，犊车载送<br /><br />&nbsp;&nbsp;&nbsp;&nbsp;妙胜尼寺。后性爱佛法，因此为尼。齐亡，入关，隋时得还赵郡。<br /><br />&nbsp;&nbsp;&nbsp;&nbsp;段昭仪，韶妹也。婚夕，韶妻元氏为俗弄女婿法戏文宣，文宣衔之。后因发<br /><br />&nbsp;&nbsp;&nbsp;&nbsp;怒，谓韶曰：“我会杀尔妇！”元氏惧，匿娄太后家，终文宣世不敢出。昭仪才<br /><br />&nbsp;&nbsp;&nbsp;&nbsp;色兼美，礼遇殆同正嫡。后主时，改适录尚书唐邕。<br /><br />&nbsp;&nbsp;&nbsp;&nbsp;王嫔者，琅邪人也。嫔姊先适崔修，文宣并幸之。数数降其夫家，超用修为<br /><br />&nbsp;&nbsp;&nbsp;&nbsp;尚书郎。<br /><br />&nbsp;&nbsp;&nbsp;&nbsp;薛嫔者，本倡家女也。年十四五时，为清河王岳所好。其父求内宫中，大被<br /><br />&nbsp;&nbsp;&nbsp;&nbsp;嬖宠。其姊亦俱进御。文宣后知先与岳通，又为其父乞司徒公。帝大怒，先锯杀<br /><br />&nbsp;&nbsp;&nbsp;&nbsp;其姊。薛嫔当时有娠，过产亦从戮。<br /><br />&nbsp;&nbsp;&nbsp;&nbsp;孝昭皇后元氏，开府元蛮女也。初为常山王妃，天保末，赐姓步六孤。孝昭<br /><br />&nbsp;&nbsp;&nbsp;&nbsp;即位，立为皇后。帝崩，从梓宫之邺。始度汾桥，武成闻后有奇药，追索之不得，<br /><br />&nbsp;&nbsp;&nbsp;&nbsp;使阉人就车顿辱。降居顺成宫。武成既杀乐陵王，元被s隔，不得与家相知。宫<br /><br />&nbsp;&nbsp;&nbsp;&nbsp;闱内忽有飞语，帝令检推，得后父兄书信，元蛮由是坐免官。后以齐亡，入周氏<br /><br />&nbsp;&nbsp;&nbsp;&nbsp;宫中。隋文帝作相，放还山东。<br /><br />&nbsp;&nbsp;&nbsp;&nbsp;武成皇后胡氏，安定胡延之女。其母范阳卢道约女。初怀孕，有胡僧诣门曰：<br /><br />&nbsp;&nbsp;&nbsp;&nbsp;“此宅瓠芦中有月。”既而生后。天保初，选为长广王妃。产后主日，有^鸣于<br /><br />&nbsp;&nbsp;&nbsp;&nbsp;产帐上。武成崩，尊为皇太后。陆媪及和士开密谋杀赵郡王睿，出娄定远、高文<br /><br />&nbsp;&nbsp;&nbsp;&nbsp;遥为刺史。和、陆谄事太后，无所不至。初，武成时，后与诸阉人亵狎。武成宠<br /><br />&nbsp;&nbsp;&nbsp;&nbsp;幸和士开。每与后握槊，因此与后奸通。自武成崩后，数出诣佛寺，又与沙门昙<br /><br />&nbsp;&nbsp;&nbsp;&nbsp;献通。布金钱于献度下，又挂宝装胡床于献屋壁，武成平生之所御也。乃置百僧<br /><br />&nbsp;&nbsp;&nbsp;&nbsp;于内殿，托以听讲，日夜与昙献寝处。以献为昭玄统。僧徒遥指太后以弄昙献，<br /><br />&nbsp;&nbsp;&nbsp;&nbsp;乃至谓之为太上者。帝闻太后不谨，而未之信。后朝太后，见二少尼，悦而召之，<br /><br />&nbsp;&nbsp;&nbsp;&nbsp;乃男子也。于是昙献事亦发，皆伏法。并杀元山王三郡君，皆太后之所昵也。帝<br /><br />&nbsp;&nbsp;&nbsp;&nbsp;自晋阳奉太后还邺，至紫陌，卒遇大风。兼舍人魏僧伽明风角。奏言：“即时当<br /><br />&nbsp;&nbsp;&nbsp;&nbsp;有暴逆事。”帝诈云邺中有急，弯弓缠，驰入南城。令邓长J幽太后北宫。<br /><br />&nbsp;&nbsp;&nbsp;&nbsp;仍有敕，内外诸亲一不得与太后相见。久之，帝迎复太后。太后初闻使者至，大<br /><br />&nbsp;&nbsp;&nbsp;&nbsp;惊，虑有不测。每太后设食，帝亦不敢尝。周使元伟来聘，作《述行赋》，叙郑<br /><br />&nbsp;&nbsp;&nbsp;&nbsp;庄公克段而迁姜氏。文虽不工，当时深以为愧。齐亡，入周，恣行奸秽。开皇中<br /><br />&nbsp;&nbsp;&nbsp;&nbsp;殂。<br /><br />&nbsp;&nbsp;&nbsp;&nbsp;弘德夫人李氏，赵郡李叔让女也。初为魏静帝嫔，武成纳焉。生南阳王仁盛，<br /><br />&nbsp;&nbsp;&nbsp;&nbsp;为太妃。姊为南安王思妃，坐夫反，以烧死。太妃闻之，发狂而薨。<br /><br />&nbsp;&nbsp;&nbsp;&nbsp;文宣王嫔及中人卢勒叉妹，武成并以为嫔。武成崩后，胡后令二嫔自杀。二<br /><br />&nbsp;&nbsp;&nbsp;&nbsp;嫔悲哭，后主为之恻怆。私遗衣物，令出外避焉。卢养淮南王，后为太妃。<br /><br />&nbsp;&nbsp;&nbsp;&nbsp;又有马嫔，亦得幸，为后所妒，自缢死。<br /><br />&nbsp;&nbsp;&nbsp;&nbsp;彭荣、任祥并有女，因坐父兄事，皆入宫，为文宣所幸。武成以彭为夫人，<br /><br />&nbsp;&nbsp;&nbsp;&nbsp;养齐安王，任生丹杨王，并为太妃。<br /><br />&nbsp;&nbsp;&nbsp;&nbsp;后主皇后斛律氏，左丞相光之女也。初为皇太子妃，后主受禅，立为皇后。<br /><br />&nbsp;&nbsp;&nbsp;&nbsp;武平三年正月，生女。帝欲悦光，诈称生男，为之大赦。光诛，后废在别宫，后<br /><br />&nbsp;&nbsp;&nbsp;&nbsp;令为尼。齐灭，嫁为开府元仁妻。<br /><br />&nbsp;&nbsp;&nbsp;&nbsp;后主皇后胡氏，陇东王长仁女也。胡太后失母仪之道，深以为愧，欲求悦后<br /><br />&nbsp;&nbsp;&nbsp;&nbsp;主，故饰后于宫中。令帝见之。帝果悦，立为弘德夫人，进左昭仪，大被宠爱。<br /><br />&nbsp;&nbsp;&nbsp;&nbsp;斛律后废，陆媪欲以穆夫人代之，太后不许。祖孝征请立胡昭仪，遂登为皇后。<br /><br />&nbsp;&nbsp;&nbsp;&nbsp;陆媪既非劝立，又意在穆夫人，其后于太后前作色而言曰：“何物亲侄女，作如<br /><br />&nbsp;&nbsp;&nbsp;&nbsp;此语言！”太后问有何言。曰：“不可道。”固问之，乃曰：“语大家云，太后<br /><br />&nbsp;&nbsp;&nbsp;&nbsp;行多非法，不可以训。”太后大怒，唤后出，立剃其发，送令还家。帝思之，每<br /><br />&nbsp;&nbsp;&nbsp;&nbsp;致诗以通意。后与斛律废后俱召入内。数日而邺不守，后亦改嫁云。<br /><br />&nbsp;&nbsp;&nbsp;&nbsp;后主皇后穆氏，名邪利，本斛律后从婢也。母名轻霄，本穆子伦婢也，转入<br /><br />&nbsp;&nbsp;&nbsp;&nbsp;侍中宋钦道家，奸私而生后，莫知氏族，或云后即钦道女子也。小字黄花，后字<br /><br />&nbsp;&nbsp;&nbsp;&nbsp;舍利。钦道妇妒，轻霄面黥为宋字。钦道伏诛，黄花因此故宫。有幸于后主，宫<br /><br />&nbsp;&nbsp;&nbsp;&nbsp;内称为“舍利大监”。女侍中陆太姬知其宠，养以为女，荐为弘德夫人。武平元<br /><br />&nbsp;&nbsp;&nbsp;&nbsp;年六月，生皇子恒。于时后主未有储嗣，陆阴结待，以臣抚之任不可无主。时皇<br /><br />&nbsp;&nbsp;&nbsp;&nbsp;后斛律氏，丞相光之女也，虑其怀恨，先令母养之立为皇太子。陆以国姓之重，<br /><br />&nbsp;&nbsp;&nbsp;&nbsp;穆、陆相对，又奏赐姓穆氏。胡庶人之废也，陆有助焉。故遂立为皇后，大赦。<br /><br />&nbsp;&nbsp;&nbsp;&nbsp;初，有折冲将军元正烈，于邺城东水中得玺以献，文曰“天皇后玺”，盖石氏所<br /><br />&nbsp;&nbsp;&nbsp;&nbsp;作。诏书颁告，以为穆后之瑞焉。武成为胡后造真珠裙裤，所费不可称计，被火<br /><br />&nbsp;&nbsp;&nbsp;&nbsp;烧。后主既立穆皇后，复为营之。属周武遭太后丧，诏侍中薛孤、康买等为吊使，<br /><br />&nbsp;&nbsp;&nbsp;&nbsp;又遣商胡赍锦彩三万疋与吊使同往。欲市真珠，为皇后造七宝车。周人不与交易，<br /><br />&nbsp;&nbsp;&nbsp;&nbsp;然而竟造焉。先是，童谣曰：“黄花势欲落，清觞满杯酌。”言黄花不久也。后<br /><br />&nbsp;&nbsp;&nbsp;&nbsp;主自立穆后以后，昏饮无度，故云“清觞满杯酌”。陆息骆提婆，诏改姓为穆；<br /><br />&nbsp;&nbsp;&nbsp;&nbsp;陆，太姬。皆以皇后故也。后既以陆为母，提婆为家，更不采轻霄。轻霄后自疗<br /><br />&nbsp;&nbsp;&nbsp;&nbsp;面，欲求见，为太姬陆媪使禁掌之，竟不得见。<br /><br />&nbsp;&nbsp;&nbsp;&nbsp;冯淑妃名小怜，大穆后从婢也。穆后爱衰，以五月五日进之，号曰“续命”。<br /><br />&nbsp;&nbsp;&nbsp;&nbsp;慧黠能弹琵琶，工歌舞。后主惑之，坐则同席，出则并马，愿得生死一处。命淑<br /><br />&nbsp;&nbsp;&nbsp;&nbsp;妃处隆基堂，淑妃恶曹昭仪所常居也，悉令反换其地。周师之取平阳，帝猎于三<br /><br />&nbsp;&nbsp;&nbsp;&nbsp;堆，晋州亟告急。帝将还，淑妃请更杀一围，帝从其言。识者以为后主名纬，杀<br /><br />&nbsp;&nbsp;&nbsp;&nbsp;围言非吉征。及帝至晋州，城已欲没矣。作地道攻之，城陷十余步，将士乘势欲<br /><br />&nbsp;&nbsp;&nbsp;&nbsp;入。帝敕且止，召淑妃共观之。淑妃妆点，不获时至。周人以木拒塞，城遂不下。<br /><br />&nbsp;&nbsp;&nbsp;&nbsp;旧俗相传，晋州城西石上有圣人迹，淑妃欲往观之。帝恐弩矢及桥，故抽攻城木<br /><br />&nbsp;&nbsp;&nbsp;&nbsp;造远桥，监作舍人以不速成受罚。帝与淑妃度桥，桥坏，至夜乃还。称妃有功勋，<br /><br />&nbsp;&nbsp;&nbsp;&nbsp;将立为左皇后，即令使驰取t翟等皇后服御。仍与之并骑观战，东偏少却，淑妃<br /><br />&nbsp;&nbsp;&nbsp;&nbsp;怖曰：“军败矣！”帝遂以淑妃奔还。至洪洞戍，淑妃方以粉镜自玩，后声乱唱<br /><br />&nbsp;&nbsp;&nbsp;&nbsp;贼至，于是复走。内参自晋阳以皇后衣至，帝为按辔，命淑妃著之，然后去。帝<br /><br />&nbsp;&nbsp;&nbsp;&nbsp;奔邺，太后后至，帝不出迎；淑妃将至，凿城北门出十里迎之。复以淑妃奔青州。<br /><br />&nbsp;&nbsp;&nbsp;&nbsp;后主至长安，请周武帝乞淑妃，帝曰：“朕视天下如脱屣，一老妪岂与公惜也！”<br /><br />&nbsp;&nbsp;&nbsp;&nbsp;仍以赐之。<br /><br />&nbsp;&nbsp;&nbsp;&nbsp;及帝遇害，以淑妃赐代王达，甚嬖之。淑妃弹琵琶，因弦断，作诗曰：“虽<br /><br />&nbsp;&nbsp;&nbsp;&nbsp;蒙今日宠，犹忆昔时怜。欲知心断绝，应看胶上弦。”达妃为淑妃所谮，几致于<br /><br />&nbsp;&nbsp;&nbsp;&nbsp;死。隋文帝将赐达妃兄李询，令著布裙配舂。询母逼令自杀。<br /><br />&nbsp;&nbsp;&nbsp;&nbsp;后主以李祖钦女为左昭仪，进为左娥英。裴氏为右娥英。娥英者，兼取舜妃<br /><br />&nbsp;&nbsp;&nbsp;&nbsp;娥皇、女英名，阳休之所制。<br /><br />&nbsp;&nbsp;&nbsp;&nbsp;乐人曹僧奴进二女，大者忤旨，剥面皮；少者弹琵琶，为昭仪。以僧奴为日<br /><br />&nbsp;&nbsp;&nbsp;&nbsp;南王。僧奴死后，又贵其兄弟妙达等二人，同日皆为郡王。为昭仪别起隆基堂，<br /><br />&nbsp;&nbsp;&nbsp;&nbsp;极为绮丽。陆媪诬以左道，遂杀之。<br /><br />&nbsp;&nbsp;&nbsp;&nbsp;又有董昭仪、毛夫人、彭夫人、王夫人、小王夫人、二李夫人，皆嬖宠之。<br /><br />&nbsp;&nbsp;&nbsp;&nbsp;毛能弹筝，本和士开荐入。帝所幸彭夫人，亦音妓进；死于晋阳，造佛寺，与总<br /><br />&nbsp;&nbsp;&nbsp;&nbsp;持相埒。一李是隶户女，以五弦进。一李即孝贞之女也。小王生一，男，诸阉人<br /><br />&nbsp;&nbsp;&nbsp;&nbsp;在傍，皆蒙赐给。毛兄思安，超登武卫。董父贤义，为作军主，由昭仪亦超登开<br /><br />&nbsp;&nbsp;&nbsp;&nbsp;府。自余姻属，多至大官。<br /><br />&nbsp;&nbsp;&nbsp;&nbsp;周文皇后元氏，魏孝武之妹也。初封平原公主，适开府张欢。欢性贪残，遇<br /><br />&nbsp;&nbsp;&nbsp;&nbsp;后无礼。帝杀欢，改封后为冯翊公主，以配周文帝。生孝闵帝。魏大统十七年，<br /><br />&nbsp;&nbsp;&nbsp;&nbsp;薨。恭帝三年十二月，合葬成陵。孝闵践阼，追尊为王后。武成初，又追尊为皇<br /><br />&nbsp;&nbsp;&nbsp;&nbsp;后。<br /><br />&nbsp;&nbsp;&nbsp;&nbsp;文宣皇后叱奴氏，代人也。周文帝为丞相，纳为姬，生武帝。天和二年六月，<br /><br />&nbsp;&nbsp;&nbsp;&nbsp;尊为皇太后。建德三年三月，崩。五月，葬永固陵。<br /><br />&nbsp;&nbsp;&nbsp;&nbsp;孝闵皇后元氏，名胡摩，魏文帝第五女也。初封晋安公主。帝之为略阳公也，<br /><br />&nbsp;&nbsp;&nbsp;&nbsp;尚焉。及践阼，立为王后；帝被废，后出俗为尼。建德初，武帝诛晋公护，上帝<br /><br />&nbsp;&nbsp;&nbsp;&nbsp;尊号，以后为孝闵皇后，居崇义宫。隋革命，后出居里第。大业十二年，殂。<br /><br />&nbsp;&nbsp;&nbsp;&nbsp;明敬皇后独孤氏，太保、卫公信之长女也。帝之在藩，纳为夫人。二年正月，<br /><br />&nbsp;&nbsp;&nbsp;&nbsp;立为王后。四月，崩，葬昭陵。武成初，追崇为皇后。明帝崩，与后合葬焉。<br /><br />&nbsp;&nbsp;&nbsp;&nbsp;武成皇后阿史那氏，突厥木杆可汗俟斤之女也。突厥灭蠕蠕后，尽有塞表之<br /><br />&nbsp;&nbsp;&nbsp;&nbsp;地，志陵中夏。周文方与齐人争衡。结以为援。俟斤初欲以女配帝，既而悔之。<br /><br />&nbsp;&nbsp;&nbsp;&nbsp;武帝即位，前后累遣使焉。保定五年二月，诏陈公纯。许公于文贵、神武公窦毅、<br /><br />&nbsp;&nbsp;&nbsp;&nbsp;南安公杨荐等，备皇后文物及行殿，并六宫以下一百二十人，至俟斤牙所迎后。<br /><br />&nbsp;&nbsp;&nbsp;&nbsp;俟斤又许齐婚，将有异志，纯等累请，不得反命。会雷风大起，飘坏其穹庐，俟<br /><br />&nbsp;&nbsp;&nbsp;&nbsp;斤大惧，以为天谴，乃礼送后，纯等奉之以归。天和三年三月至，武帝接以亲迎<br /><br />&nbsp;&nbsp;&nbsp;&nbsp;之礼。后有姿貌，善容止，帝深敬礼焉。宣帝即位，尊后为皇太后。大象元年二<br /><br />&nbsp;&nbsp;&nbsp;&nbsp;月，改为天元皇太后。二年二月，又尊曰天元上皇太后。宣帝崩，静帝尊为太皇<br /><br />&nbsp;&nbsp;&nbsp;&nbsp;太后。隋开皇二年，殂，年三十二。隋文诏有司备礼，y葬后于孝陵。<br /><br />&nbsp;&nbsp;&nbsp;&nbsp;武皇后李氏，名娥姿，楚人也。于谨平江陵，后家被籍没。至长安，周文以<br /><br />&nbsp;&nbsp;&nbsp;&nbsp;后赐武帝。后得亲幸，生宣帝。宣政元年七月，尊为帝太后。大象元年二月，改<br /><br />&nbsp;&nbsp;&nbsp;&nbsp;为天元帝太后。七月，又尊为天皇太后。二年二月，尊为天元圣皇太后。宣帝崩，<br /><br />&nbsp;&nbsp;&nbsp;&nbsp;静帝尊为大帝太后。隋开皇元年三月，出俗为尼，改名常悲。八年，殂，以尼礼<br /><br />&nbsp;&nbsp;&nbsp;&nbsp;葬于京城南。<br /><br />&nbsp;&nbsp;&nbsp;&nbsp;宣皇后杨氏名丽华，隋文帝之长女也。帝在东宫，武帝为帝纳后为皇太子妃。<br /><br />&nbsp;&nbsp;&nbsp;&nbsp;宣政元年闰六月，并为皇后。帝后自称天元皇帝，号后为天元皇后。寻又立天皇<br /><br />&nbsp;&nbsp;&nbsp;&nbsp;后及左右皇后，与为四皇后。二年二月，诏取象四星，于是后及三皇后并加大焉。<br /><br />&nbsp;&nbsp;&nbsp;&nbsp;册授后为天元大皇后，又立天中大皇后，与后为五皇后焉。后性柔婉，不妒忌，<br /><br />&nbsp;&nbsp;&nbsp;&nbsp;四皇后及嫔御等咸爱而仰之。帝后昏暴滋甚，喜怒乖度。尝谴后，欲加之罪，后<br /><br />&nbsp;&nbsp;&nbsp;&nbsp;进止详闲，辞色不挠。帝大怒，遂赐后死，逼令自引决。后母独孤氏闻之，诣阁<br /><br />&nbsp;&nbsp;&nbsp;&nbsp;陈谢，叩头流血，然后得免。帝崩，静帝尊后为皇太后，居弘圣宫。初，宣帝不<br /><br />&nbsp;&nbsp;&nbsp;&nbsp;豫，诏隋文帝入禁中侍疾。及大渐，刘P、郑译等因矫诏以隋文帝受遗辅政。后<br /><br />&nbsp;&nbsp;&nbsp;&nbsp;初虽不预谋，然以嗣主幼冲，恐权在他族，不利于己，闻P、译已行此诏，心甚<br /><br />&nbsp;&nbsp;&nbsp;&nbsp;悦。后知隋文有异图，意颇不平。及行禅代，愤惋愈甚。隋文内甚愧之。开皇初，<br /><br />&nbsp;&nbsp;&nbsp;&nbsp;封后为乐平公主。后又议夺其志，后誓不许，乃止。大业五年，从炀帝幸张掖，<br /><br />&nbsp;&nbsp;&nbsp;&nbsp;殂于河西。诏还京，所司备礼，y葬后于定陵。<br /><br />&nbsp;&nbsp;&nbsp;&nbsp;宣帝后朱氏，名满月，吴人也。其家坐事，没入东宫。宣帝之为太子，后被<br /><br />&nbsp;&nbsp;&nbsp;&nbsp;选掌衣服，帝召幸之，遂生静帝。大象元年四月，立为天元帝后。七月，改为天<br /><br />&nbsp;&nbsp;&nbsp;&nbsp;皇后。二年二月，又改为天大皇后。后本非良家子，又年长于帝十余岁，疏贱无<br /><br />&nbsp;&nbsp;&nbsp;&nbsp;宠。以静帝故，特尊崇之，班亚杨皇后焉。宣帝崩，静帝尊后为帝太后。隋开皇<br /><br />&nbsp;&nbsp;&nbsp;&nbsp;元年二月，出俗为尼，改名法静。六年，殂，以尼礼葬于京城西。<br /><br />&nbsp;&nbsp;&nbsp;&nbsp;宣帝后陈氏，名月仪，自云颍川人，大将军山提之第八女也。大象元年六月，<br /><br />&nbsp;&nbsp;&nbsp;&nbsp;以选入宫，拜为德妃。月余日，立为天左皇后。二年二月，改为天左大皇后。三<br /><br />&nbsp;&nbsp;&nbsp;&nbsp;月，又诏以坤仪比德，土数惟五，四大皇后外，增置天中大皇后一人。于是以后<br /><br />&nbsp;&nbsp;&nbsp;&nbsp;为天中大皇后。帝崩，后出俗为尼，改名华光。后永徽初终。<br /><br />&nbsp;&nbsp;&nbsp;&nbsp;父山提，本尔朱兆之隶。仕齐，位特进、开府、东兖州刺史、谢阳王。武帝<br /><br />&nbsp;&nbsp;&nbsp;&nbsp;平齐，拜大将军，封淅阳公。大象元年，以后父超授上柱国，进h国公，除大<br /><br />&nbsp;&nbsp;&nbsp;&nbsp;宗伯。<br /><br />&nbsp;&nbsp;&nbsp;&nbsp;宣帝皇后元氏，名乐尚，河南洛阳人，开府晟之第二女也。年十五，被选入<br /><br />&nbsp;&nbsp;&nbsp;&nbsp;宫，拜贵妃。大象元年七月，立为天右皇后。二年二月，改为天右大皇后。帝崩，<br /><br />&nbsp;&nbsp;&nbsp;&nbsp;后出家为尼，改名华胜。初，后与陈皇后同时被选入宫，俱拜为妃；及升后，又<br /><br />&nbsp;&nbsp;&nbsp;&nbsp;同日受册。帝宠遇二后，礼数均等，年齿复同，特相亲爱。及为尼后，李、朱及<br /><br />&nbsp;&nbsp;&nbsp;&nbsp;尉迟后并相继殒殁，而二后贞观中尚存。<br /><br />&nbsp;&nbsp;&nbsp;&nbsp;后父晟，少以元氏宗室，拜开府。大象元年七月，以后父进位上柱国，封翼<br /><br />&nbsp;&nbsp;&nbsp;&nbsp;国公。<br /><br />&nbsp;&nbsp;&nbsp;&nbsp;宣帝皇后尉迟氏名繁炽，蜀公迥之孙女也。有美色。初适杞公亮子西阳公温，<br /><br />&nbsp;&nbsp;&nbsp;&nbsp;以宗妇例入朝，帝逼幸之。及亮谋逆，帝诛温，追后入宫，拜长贵妃。大象二年<br /><br />&nbsp;&nbsp;&nbsp;&nbsp;三月，立为天左大皇后。帝崩，后出俗为尼，改名华道。隋开皇十五年，殂。<br /><br />&nbsp;&nbsp;&nbsp;&nbsp;静帝司马皇后名令姬，柱国、荥阳公消难之女也。大象元年二月，宣帝传位<br /><br />&nbsp;&nbsp;&nbsp;&nbsp;于帝，七月为帝纳后为皇后。二年九月，隋文帝以后父奔陈，废后为庶人。后嫁<br /><br />&nbsp;&nbsp;&nbsp;&nbsp;为隋司州刺史李丹妻，贞观初犹存。<br /><br />&nbsp;&nbsp;&nbsp;&nbsp;隋文献皇后独孤氏，讳伽罗，河南洛阳人，周大司马、卫公信之女也。信见<br /><br />&nbsp;&nbsp;&nbsp;&nbsp;文帝有奇表，故以后妻焉。时年十四。帝与后相得，誓无异生之子。后姊为周明<br /><br />&nbsp;&nbsp;&nbsp;&nbsp;帝后，长女为周宣帝后；贵戚之盛，莫与为比，而后每谦卑自守。及周宣帝崩，<br /><br />&nbsp;&nbsp;&nbsp;&nbsp;隋文居禁中，总百揆。后使李圆通谓文帝曰：“骑兽之势，必不得下，勉之！”<br /><br />&nbsp;&nbsp;&nbsp;&nbsp;及帝受禅，立为皇后。<br /><br />&nbsp;&nbsp;&nbsp;&nbsp;突厥尝与中国交市，有明珠一箧，价直八百万；幽州总管阴寿白后市之。后<br /><br />&nbsp;&nbsp;&nbsp;&nbsp;曰：“当今戎狄屡寇，将士罢劳，未若以八百万分赏有功者。”百寮闻而毕贺。<br /><br />&nbsp;&nbsp;&nbsp;&nbsp;文帝甚宠惮之。帝每临朝，后辄与上方辇而进，至阁乃止。使宫官伺帝，政有所<br /><br />&nbsp;&nbsp;&nbsp;&nbsp;失，随则匡谏，多所弘益。候帝退朝而同反宴寝，相顾欣然。后早失二亲，常怀<br /><br />&nbsp;&nbsp;&nbsp;&nbsp;感慕，见公卿有父母者，每为致礼焉。有司奏曰：“《周礼》，百官之妻，命于<br /><br />&nbsp;&nbsp;&nbsp;&nbsp;王后。宪章在昔，请依古制。”后曰：“以妇人与政，或从此渐，不可开其源也。”<br /><br />&nbsp;&nbsp;&nbsp;&nbsp;不许。后每谓诸公主曰：“周家公主类无妇德，失礼于舅姑，离薄人骨肉，此不<br /><br />&nbsp;&nbsp;&nbsp;&nbsp;顺事，尔等当诫之。”后姑子都督崔长仁犯法当斩，文帝以后故免之。后曰：<br /><br />&nbsp;&nbsp;&nbsp;&nbsp;“国家之事，焉可顾私！”长仁竟坐死。异母弟陀以猫鬼巫蛊咒诅于后，坐当死。<br /><br />&nbsp;&nbsp;&nbsp;&nbsp;后三日不食，为之请命曰：“陀若蠹政害民者，不敢言。今坐为妾身，请其命。”<br /><br />&nbsp;&nbsp;&nbsp;&nbsp;陀于是减死一等。<br /><br />&nbsp;&nbsp;&nbsp;&nbsp;后雅性俭约。帝常合止利药，须胡粉一两，宫内不用，求之竟不得。又欲赐<br /><br />&nbsp;&nbsp;&nbsp;&nbsp;柱国刘嵩妻织成衣领，宫内亦无。上以后不好华丽，时齐七宝车及镜台绝巧丽，<br /><br />&nbsp;&nbsp;&nbsp;&nbsp;使毁车而以镜台赐后。后雅好读书，识达今古，凡言事皆与上意合，宫中称为二<br /><br />&nbsp;&nbsp;&nbsp;&nbsp;圣。尝梦周阿史那后，言受罪辛苦，求营功德。明日言之，上为立寺追福焉。后<br /><br />&nbsp;&nbsp;&nbsp;&nbsp;兄女，夫死于并州，后嫂以女有娠，请不赴葬。后曰：“妇人事夫，何容不往！<br /><br />&nbsp;&nbsp;&nbsp;&nbsp;其姑在，宜自谘之。”姑不许，女遂行。<br /><br />&nbsp;&nbsp;&nbsp;&nbsp;后颇仁爱，每闻大理决囚，未尝不流涕。然性尤妒忌，后宫莫敢进御。尉迟<br /><br />&nbsp;&nbsp;&nbsp;&nbsp;迥女孙有美色，先在宫中，帝于仁寿宫见而悦之，因得幸。后伺帝听朝，阴杀之。<br /><br />&nbsp;&nbsp;&nbsp;&nbsp;上大怒，单骑从苑中出，不由径路，入山谷间三十余里。高G、杨素等追及，扣<br /><br />&nbsp;&nbsp;&nbsp;&nbsp;马谏。帝太息曰：“吾贵为天子，不得自由！”高G曰：“陛下岂以一妇人而轻<br /><br />&nbsp;&nbsp;&nbsp;&nbsp;天下？”帝意少解，驻马良久，夜方还宫。后候上于阁内，及帝至，流涕拜谢。<br /><br />&nbsp;&nbsp;&nbsp;&nbsp;G、素等和解之，上置酒极欢。后自此意颇折。<br /><br />&nbsp;&nbsp;&nbsp;&nbsp;初，后以高G是父之家客，甚见亲礼。至是，闻G谓己为一妇人，因以衔恨。<br /><br />&nbsp;&nbsp;&nbsp;&nbsp;又以G夫人死，其妾生男，益不善之，渐加谮毁。帝亦每事唯后言是用。后见诸<br /><br />&nbsp;&nbsp;&nbsp;&nbsp;王及朝士有妾孕者，必劝帝斥之。时皇太子多内宠，妃元氏暴薨，后意太子爱妾<br /><br />&nbsp;&nbsp;&nbsp;&nbsp;云氏害之。由是讽帝，黜高G，竟废太子立晋王广，皆后之谋也。<br /><br />&nbsp;&nbsp;&nbsp;&nbsp;仁寿二年八月甲子，日晕四重。己巳。太白犯轩辕。其夜，后崩于永安宫，<br /><br />&nbsp;&nbsp;&nbsp;&nbsp;时年五十九，葬于太陵。其后宣华夫人陈氏、容华夫人蔡氏俱有宠，帝颇惑之，<br /><br />&nbsp;&nbsp;&nbsp;&nbsp;由是发疾。及危笃，谓侍者曰“使皇后在，吾不及此”云。<br /><br />&nbsp;&nbsp;&nbsp;&nbsp;宣华夫人陈氏，陈宣帝女也。性聪慧，姿貌无双。及陈灭，配掖庭，后选入<br /><br />&nbsp;&nbsp;&nbsp;&nbsp;宫为嫔。时独孤皇后性妒，后宫罕得进御，唯陈氏有宠。炀帝之在藩也，阴有夺<br /><br />&nbsp;&nbsp;&nbsp;&nbsp;宗之计，规为内助，每致礼焉。进金蛇、金驼等物，以取媚于陈氏。皇太子废立<br /><br />&nbsp;&nbsp;&nbsp;&nbsp;之际，颇有力焉。及文献皇后崩，进位为贵人。专房擅宠，主断内事，六宫莫与<br /><br />&nbsp;&nbsp;&nbsp;&nbsp;为比。及帝大渐，遗诏拜为宣华夫人。初，帝寝疾于仁寿宫，夫人与皇太子同侍<br /><br />&nbsp;&nbsp;&nbsp;&nbsp;疾。平旦更衣，为太子所逼，夫人拒之得免。归于上所，上怪其神色有异，问之。<br /><br />&nbsp;&nbsp;&nbsp;&nbsp;夫人泣以实对。帝恚曰：“畜生何堪付大事，独孤诚误我！”意谓献皇后也。因<br /><br />&nbsp;&nbsp;&nbsp;&nbsp;呼兵部尚书柳述、黄门侍郎元岩曰：“呼我儿！”述等呼太子。帝曰：“勇也。”<br /><br />&nbsp;&nbsp;&nbsp;&nbsp;述、岩出阁为敕书讫，示左仆射杨素。素以白太子，太子遣张衡入寝殿，遂令夫<br /><br />&nbsp;&nbsp;&nbsp;&nbsp;人及后宫同侍疾者并就别室。俄闻上崩，而未发丧也。夫人与诸后宫相顾曰：<br /><br />&nbsp;&nbsp;&nbsp;&nbsp;“事变矣！”皆色动股粟。晡后，太子遣使者赍金合，帖纸于际，亲署封字，以<br /><br />&nbsp;&nbsp;&nbsp;&nbsp;赐夫人。夫人见，怕惧，以为鸩毒，不敢发。使者促之，乃发，见合中有同心结<br /><br />&nbsp;&nbsp;&nbsp;&nbsp;数枚。诸宫人相谓曰：“得免死矣！”陈氏恚而却坐，不肯致谢。诸宫人共逼之，<br /><br />&nbsp;&nbsp;&nbsp;&nbsp;乃拜使者。其夜，太子蒸焉。炀帝即位，出居仙都宫。寻召入，岁余而终，时年<br /><br />&nbsp;&nbsp;&nbsp;&nbsp;二十九。帝深悼之，为制《神伤赋》。<br /><br />&nbsp;&nbsp;&nbsp;&nbsp;容华夫人蔡氏，丹阳人也。陈灭。以选入宫，为世妇。容仪婉娆，帝甚悦之。<br /><br />&nbsp;&nbsp;&nbsp;&nbsp;以文献后故，希得进幸。后崩后，渐见宠遇，拜为贵人，参断宫掖，亚于陈氏。<br /><br />&nbsp;&nbsp;&nbsp;&nbsp;帝寝疾，加号容华夫人。帝崩后，亦为炀帝所蒸。<br /><br />&nbsp;&nbsp;&nbsp;&nbsp;炀帝愍皇后萧氏，梁明帝岿之女也。江南风俗，二月生子者不举。后以二月<br /><br />&nbsp;&nbsp;&nbsp;&nbsp;生，由是季父岌收养之。未岁，岌夫妻俱死，转养舅张轲家。轲甚贫窭，后躬亲<br /><br />&nbsp;&nbsp;&nbsp;&nbsp;劳苦。炀帝为晋王，文帝为选妃于梁，卜诸女皆不吉。岿乃迎后于舅氏，令使者<br /><br />&nbsp;&nbsp;&nbsp;&nbsp;占之，曰：“吉。”遂册为妃。<br /><br />&nbsp;&nbsp;&nbsp;&nbsp;后性婉顺，有智识，好学解属文，颇知占候，文帝大善之。炀帝甚宠敬焉。<br /><br />&nbsp;&nbsp;&nbsp;&nbsp;及帝嗣位，立为皇后。帝每游幸，未尝不随从。时后见帝失德，心知不可，不敢<br /><br />&nbsp;&nbsp;&nbsp;&nbsp;措言，因为《述志赋》以自寄焉。其词曰：<br /><br />&nbsp;&nbsp;&nbsp;&nbsp;承积善之余庆，备箕帚于皇庭。恐修名之不立，将负累于先灵。乃夙夜而匪<br /><br />&nbsp;&nbsp;&nbsp;&nbsp;懈，实夤惧于玄冥。虽自强而不息，亮愚蒙之多滞。思竭节于天衢，才追心而弗<br /><br />&nbsp;&nbsp;&nbsp;&nbsp;逮。实庸薄之多幸，荷隆宠之嘉惠。赖天高而地厚，属王道之升平。均二仪之覆<br /><br />&nbsp;&nbsp;&nbsp;&nbsp;载，与日月而齐明。乃春生而夏长，等品物而同荣。愿立志于恭俭，私自兢于诫<br /><br />&nbsp;&nbsp;&nbsp;&nbsp;盈。孰有念于知足，苟无希于滥名。惟至德之弘深，情弗迩于声色。感怀旧之余<br /><br />&nbsp;&nbsp;&nbsp;&nbsp;恩，求故剑于宸极。叨不世之殊眄，谬非才而奉职。何宠禄之逾分，抚胸襟而未<br /><br />&nbsp;&nbsp;&nbsp;&nbsp;识。虽沐浴于恩光，内惭惶而累息。顾微躬之寡昧，思令淑之良难。实不遑于启<br /><br />&nbsp;&nbsp;&nbsp;&nbsp;处，将有情而自安！若临深而履薄，心战粟其如寒。夫居高而必危，每处满而防<br /><br />&nbsp;&nbsp;&nbsp;&nbsp;溢。知恣夸之非道，乃摄生于冲谧。嗟宠辱之易惊，尚无为而抱一。履谦光而守<br /><br />&nbsp;&nbsp;&nbsp;&nbsp;志，且愿守乎容膝。珠帘玉箔之奇，金屋瑶台之美；虽时俗之崇丽，盖哲人之所<br /><br />&nbsp;&nbsp;&nbsp;&nbsp;鄙。愧之不工，岂丝竹而喧耳。知道德之可尊，明善恶之由己。荡嚣烦之俗<br /><br />&nbsp;&nbsp;&nbsp;&nbsp;虑，乃伏膺于经史。综箴诫以训心，观女图而作轨。遵古贤之令范，冀福禄之能<br /><br />&nbsp;&nbsp;&nbsp;&nbsp;绥。时循躬而三省，觉今是而昨非。嗤黄、老之损思，信为善之可归。慕周姒之<br /><br />&nbsp;&nbsp;&nbsp;&nbsp;遗风，美虞妃之圣则。仰先哲之高才，慕至人之休德。质非薄而难踪，心恬愉而<br /><br />&nbsp;&nbsp;&nbsp;&nbsp;去惑。乃平生之耿介，实礼义之所遵。虽生知之不敏，庶积行以成仁。惧达人之<br /><br />&nbsp;&nbsp;&nbsp;&nbsp;盖寡，谓何求而自陈。诚素志之难写，同绝笔于获麟。<br /><br />&nbsp;&nbsp;&nbsp;&nbsp;及帝幸江都，臣下离贰，有宫人白后曰：“外闻人人欲反。”后曰：“任汝<br /><br />&nbsp;&nbsp;&nbsp;&nbsp;奏之。”宫人言于帝，帝大怒曰：“非汝宜言！”乃斩之。后宫人复白后曰：<br /><br />&nbsp;&nbsp;&nbsp;&nbsp;“宿卫者往往偶语谋反。”后曰：“天下事一朝至此，势去已然，无可救也。何<br /><br />&nbsp;&nbsp;&nbsp;&nbsp;用言，徒令帝忧烦耳！”自是无复言者。<br /><br />&nbsp;&nbsp;&nbsp;&nbsp;及宇文化及之乱，随军至聊城。化及败，没于窦建德。建德妻曹氏妒悍，炀<br /><br />&nbsp;&nbsp;&nbsp;&nbsp;帝妃嫔美人并使出家，并后置于武强县。是时突厥处罗可汗方盛，其可贺敦即隋<br /><br />&nbsp;&nbsp;&nbsp;&nbsp;义城公主也，遣使迎后。建德不敢留，遂携其孙正道及诸女入于虏庭。大唐贞观<br /><br />&nbsp;&nbsp;&nbsp;&nbsp;四年，破突厥，皆以礼致之。归于京师，赐宅于兴道里。二十一年，殂。诏以皇<br /><br />&nbsp;&nbsp;&nbsp;&nbsp;后礼于扬州合葬于炀帝陵，谥曰愍。<br /><br />&nbsp;&nbsp;&nbsp;&nbsp;论曰：男女正位，人伦大纲。三代已还，逮于汉、晋，何尝不败于娇而<br /><br />&nbsp;&nbsp;&nbsp;&nbsp;兴于圣淑。至如后稷禀灵巨迹，神元生自天女，克昌来叶，异世同符。魏诸后妇<br /><br />&nbsp;&nbsp;&nbsp;&nbsp;人之识，无足论者。文明邪险，幸不坠国。灵后淫恣，卒亡天下。倾城之诫，其<br /><br />&nbsp;&nbsp;&nbsp;&nbsp;在兹乎。乙后迫于畏逼，有足伤矣。昔钩弋年少子幼，汉武所以行权，魏世遂为<br /><br />&nbsp;&nbsp;&nbsp;&nbsp;常制，子贵而其母必死。矫枉之义，不亦过乎！孝文终革其失，良有以也。<br /><br />&nbsp;&nbsp;&nbsp;&nbsp;神武肇兴齐业，武明追踪周乱。温公之败邦家，冯妃比迹褒后。然则污隆之<br /><br />&nbsp;&nbsp;&nbsp;&nbsp;义，盖有系焉。其余作孽为眚，外平内蠹，鉴之近代，于齐为甚。<br /><br />&nbsp;&nbsp;&nbsp;&nbsp;周氏粤自文皇，逮乎武帝，年逾二纪，世历四君。业非草昧之辰，事殊权宜<br /><br />&nbsp;&nbsp;&nbsp;&nbsp;之日。乃弃同即异，以夷乱华。汨婚姻之彝序，求豺狼之外利。既而报者倦矣，<br /><br />&nbsp;&nbsp;&nbsp;&nbsp;施者无厌。向之所谓和亲，未几已成仇敌。奇正之道，有异于斯。于时武皇虽受<br /><br />&nbsp;&nbsp;&nbsp;&nbsp;制于人，未亲庶政，而谋士韫奇，直臣钳口，过矣哉！而历观前载，以外戚而居<br /><br />&nbsp;&nbsp;&nbsp;&nbsp;宰辅者多矣；而倾汉室者王族，丧周家者杨氏，何灭亡之祸，若合契焉。<br /><br />&nbsp;&nbsp;&nbsp;&nbsp;隋文取鉴于已远，大革前失，故母后之家不罹祸故。独孤权无吕、霍，获全<br /><br />&nbsp;&nbsp;&nbsp;&nbsp;仁寿之前；萧氏势异梁、窦，不倾大业之后。至或不陨旧基，或更隆克构，岂非<br /><br />&nbsp;&nbsp;&nbsp;&nbsp;处之以道，其所致然乎？</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1729);">加入书签</a><a
                        href="1727.html">上一页</a>&larr;<a href="index.html">返回列表</a>&rarr;<a
                            href="1731.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1727.html"; var next_page = "1731.html"; var index_page = "index.html"; var sortid = "9"; var article_id = "29"; var chapter_id = "1729"; var articlename = "北史"; var chaptername = " 卷十四 列传第二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>