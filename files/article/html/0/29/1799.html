<!DOCTYPE html>
<html>
<head>
<meta charset="gbk" />
<title>北史- 卷五十二 列传第四十-在线阅读-哈西文学网</title>
<meta name="keywords" content="李延寿，北史， 卷五十二 列传第四十全文， 卷五十二 列传第四十在线阅读 哈西文学网" />
<meta name="description" content="哈西文学网提供李延寿的北史  卷五十二 列传第四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1799.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1799.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 列传第四十</h1>
            <div class="link xb">
                <a href="1798.html">上一页</a>&larr;<a href="index.html">返回列表</a>&rarr;<a
                    href="1800.html">下一页</a></div>			
            <div id="BookText">&nbsp;&nbsp;&nbsp;&nbsp;○齐宗室诸王下<br /><br />&nbsp;&nbsp;&nbsp;&nbsp;文襄诸子文宣诸子孝昭诸子武成诸子后主诸子<br /><br />&nbsp;&nbsp;&nbsp;&nbsp;文襄六男：文敬元皇后生河间王孝琬；宋氏生河南王孝瑜；王氏生广宁王孝<br /><br />&nbsp;&nbsp;&nbsp;&nbsp;珩；兰陵王长恭不得母氏姓；陈氏生安德王延宗；燕氏生渔阳王绍信。<br /><br />&nbsp;&nbsp;&nbsp;&nbsp;河南康献王孝瑜，字正德，文襄长子也。初封河南郡公，齐受禅，进爵为王。<br /><br />&nbsp;&nbsp;&nbsp;&nbsp;历位中书令、司州牧。初，孝瑜养于神武宫中，与武成同年相爱。将诛杨值龋<br /><br />&nbsp;&nbsp;&nbsp;&nbsp;孝瑜预其谋。及武成即位，礼遇特隆。帝在晋阳手敕之曰：“吾饮汾清二杯，劝<br /><br />&nbsp;&nbsp;&nbsp;&nbsp;汝于邺酌两杯。”其亲爱如此。<br /><br />&nbsp;&nbsp;&nbsp;&nbsp;孝瑜容貌魁伟，精彩雄毅，谦慎宽厚，兼爱文学，读书敏速，十行俱下，覆<br /><br />&nbsp;&nbsp;&nbsp;&nbsp;棋不失一道。初，文襄于邺东起山池游观，时俗眩之，孝瑜遂于第作水堂龙舟，<br /><br />&nbsp;&nbsp;&nbsp;&nbsp;植幡槊于舟上，数集诸弟，宴射为乐。武成幸其第，见而悦之，故盛兴后园之玩。<br /><br />&nbsp;&nbsp;&nbsp;&nbsp;于是贵贱慕拢处处营造。<br /><br />&nbsp;&nbsp;&nbsp;&nbsp;武成尝使和士开与胡后对坐握槊，孝瑜谏曰：“皇后天下之母，不可与臣下<br /><br />&nbsp;&nbsp;&nbsp;&nbsp;接手。”帝深纳之。后又言赵郡王父死非命，不可而亲。由是睿及士开皆侧目。<br /><br />&nbsp;&nbsp;&nbsp;&nbsp;士开密告其奢c，睿又言山东唯闻河南王，不闻有陛下。帝由是忌之。尔朱御女<br /><br />&nbsp;&nbsp;&nbsp;&nbsp;名摩女，本事太后，孝瑜先与之通，后因太子婚夜，孝瑜窃与之言。武成大怒，<br /><br />&nbsp;&nbsp;&nbsp;&nbsp;顿饮其酒三十七杯。体至肥大，腰带十围，使娄子彦载以出，鸩之于车。至西华<br /><br />&nbsp;&nbsp;&nbsp;&nbsp;门，烦热躁闷，投水而绝。赠太尉、录尚书事。子弘节嗣。<br /><br />&nbsp;&nbsp;&nbsp;&nbsp;孝瑜母，魏吏部尚书宋弁孙也。本魏颍川王斌之妃，为文襄所纳，生孝瑜。<br /><br />&nbsp;&nbsp;&nbsp;&nbsp;孝瑜还第，为太妃。孝瑜妃卢正山女，武成胡后之内姊也。孝瑜薨后，宋太妃为<br /><br />&nbsp;&nbsp;&nbsp;&nbsp;卢妃所谮诉，武成杀之。<br /><br />&nbsp;&nbsp;&nbsp;&nbsp;广宁王孝珩，文襄第二子也。历位司州牧、尚书令、司空、司徒、录尚书、<br /><br />&nbsp;&nbsp;&nbsp;&nbsp;大将军、大司马。孝珩爱赏人物，学涉经史，好缀文，有技艺。尝于厅事壁自画<br /><br />&nbsp;&nbsp;&nbsp;&nbsp;一苍鹰，见者皆以为真。又作朝士图，亦当时之妙绝。<br /><br />&nbsp;&nbsp;&nbsp;&nbsp;后主自晋州败，奔邺，诏王公议于含光殿。孝珩以大敌既深，事藉机变，宜<br /><br />&nbsp;&nbsp;&nbsp;&nbsp;使任城王领幽州道兵入土门，扬声趣并州；独孤永业领洛州道兵趣潼关，扬声取<br /><br />&nbsp;&nbsp;&nbsp;&nbsp;长安。臣请领京畿兵出滏口，鼓行逆战。敌闻南北有兵，自然溃散。又请出宫人<br /><br />&nbsp;&nbsp;&nbsp;&nbsp;宝物赏将士，帝不能用。<br /><br />&nbsp;&nbsp;&nbsp;&nbsp;承光即位，以孝珩为太宰，与呼延族、莫多娄敬显、尉相愿同谋，其正月五<br /><br />&nbsp;&nbsp;&nbsp;&nbsp;日，孝珩于千秋门斩高阿那肱。相愿在内，以禁兵应之，族与敬显自游豫园勒兵<br /><br />&nbsp;&nbsp;&nbsp;&nbsp;出。既而阿那肱从别宅取便路入宫，事不果。乃求出拒西军，谓阿那肱、韩长鸾、<br /><br />&nbsp;&nbsp;&nbsp;&nbsp;陈德信等云：“朝廷不赐遣击贼，岂不畏孝珩反邪？破宇文邕遂至长安，反时何<br /><br />&nbsp;&nbsp;&nbsp;&nbsp;与国家事？以今日之急，犹作如此猜！”高、韩恐其变，出孝珩为沧州刺史。至<br /><br />&nbsp;&nbsp;&nbsp;&nbsp;州，以五千人会任城王于信都，共为匡复计。周齐王宪来伐，兵弱不能敌。怒曰：<br /><br />&nbsp;&nbsp;&nbsp;&nbsp;“由高阿那肱小人，吾道穷矣！”齐叛臣乞扶令和以槊刺孝珩坠马，奴白泽以身<br /><br />&nbsp;&nbsp;&nbsp;&nbsp;扦之，孝珩犹伤数处，遂见虏。<br /><br />&nbsp;&nbsp;&nbsp;&nbsp;齐王宪问孝珩齐亡所由，孝珩自陈国难，辞泪俱下，俯仰有节。宪为之改容，<br /><br />&nbsp;&nbsp;&nbsp;&nbsp;亲为洗疮傅药，礼遇甚厚。孝珩独叹曰：“李穆叔言齐氏二十八年，今果然矣！<br /><br />&nbsp;&nbsp;&nbsp;&nbsp;自神武皇帝以外，吾诸父兄弟无一人得至四十者，命也。嗣君无独见之明，宰相<br /><br />&nbsp;&nbsp;&nbsp;&nbsp;非柱石之寄，恨不得握兵符，受庙算，展我心力耳。”至长安，依例受开府、县<br /><br />&nbsp;&nbsp;&nbsp;&nbsp;侯。<br /><br />&nbsp;&nbsp;&nbsp;&nbsp;后周武帝在云阳宴齐君臣，自弹胡琵琶，命孝珩吹笛。辞曰：“亡国之音，<br /><br />&nbsp;&nbsp;&nbsp;&nbsp;不足听也。”固命之，举笛裁至口，泪下呜咽，武帝乃止。其年十月疾甚，启归<br /><br />&nbsp;&nbsp;&nbsp;&nbsp;葬山东，从之。寻卒，还葬邺。<br /><br />&nbsp;&nbsp;&nbsp;&nbsp;河间王孝琬，文襄第三子也。天保元年封。天统中，累迁尚书令。初，突厥<br /><br />&nbsp;&nbsp;&nbsp;&nbsp;与周师入太原，武成将避之而东，孝琬叩马谏，请委赵郡王部分之，必整齐。帝<br /><br />&nbsp;&nbsp;&nbsp;&nbsp;从其言。孝琬免胄将出，帝使追还之。周军退，拜并州刺史。孝琬以文襄世嫡，<br /><br />&nbsp;&nbsp;&nbsp;&nbsp;骄矜自负。河南王之死，诸王在宫内，莫敢举声，唯孝琬大哭而出。又怨执政，<br /><br />&nbsp;&nbsp;&nbsp;&nbsp;为草人而射之。和士开与祖E谮之云：“草人拟圣躬也。又前突厥至州，孝琬脱<br /><br />&nbsp;&nbsp;&nbsp;&nbsp;兜鍪抵地云：‘岂是老妪，须着此！’此言属大家也。”初魏世谣言：“河南种<br /><br />&nbsp;&nbsp;&nbsp;&nbsp;谷河北生，白杨树头金鸡呜。”E以说曰：“河南河北，河间也；金鸡呜，孝琬<br /><br />&nbsp;&nbsp;&nbsp;&nbsp;将建金鸡而大赦。”帝颇惑之。<br /><br />&nbsp;&nbsp;&nbsp;&nbsp;时孝琬得佛牙，置于第内，夜有神光。照玄都法顺请以奏，不从。帝闻，使<br /><br />&nbsp;&nbsp;&nbsp;&nbsp;搜之，得填库槊幡数百。帝闻，以为反状。讯其诸姬，有陈氏者，无宠，诬对曰：<br /><br />&nbsp;&nbsp;&nbsp;&nbsp;“孝琬画作陛下形哭之。”然实是文襄像，孝琬时时对之泣。帝怒，使武卫赫连<br /><br />&nbsp;&nbsp;&nbsp;&nbsp;辅玄倒鞭挝之。孝琬呼阿叔。帝怒曰：“谁是尔叔？敢唤我作叔！”孝琬曰：<br /><br />&nbsp;&nbsp;&nbsp;&nbsp;“神武皇帝嫡孙，文襄皇帝嫡子，魏孝静皇帝外甥，何为不得唤作叔也？”帝愈<br /><br />&nbsp;&nbsp;&nbsp;&nbsp;怒，折其两胫而死。瘗诸西山，帝崩后乃改葬。<br /><br />&nbsp;&nbsp;&nbsp;&nbsp;子正礼嗣。幼聪颖，能诵《左氏春秋》。齐亡，迁绵州卒。<br /><br />&nbsp;&nbsp;&nbsp;&nbsp;兰陵武王长恭，一名孝，文襄第四子也。累迁并州刺史。突厥入晋阳，长<br /><br />&nbsp;&nbsp;&nbsp;&nbsp;恭尽力击之。芒山之败，长恭为中军，率五百骑再入周军，遂至金墉之下，被围<br /><br />&nbsp;&nbsp;&nbsp;&nbsp;甚急。城上人弗识，长恭免胄示之面，乃下弩手救之，于是大捷。武士共歌谣之，<br /><br />&nbsp;&nbsp;&nbsp;&nbsp;为《兰陵王入阵曲》是也。历司州牧、青瀛二州，颇受财货。后为太尉。与段韶<br /><br />&nbsp;&nbsp;&nbsp;&nbsp;讨柏谷，又攻定阳。韶病，长恭总其众。前后以战功，别封钜鹿、长乐、乐平、<br /><br />&nbsp;&nbsp;&nbsp;&nbsp;高阳等郡公。<br /><br />&nbsp;&nbsp;&nbsp;&nbsp;芒山之捷，后主谓长恭曰：“入阵太深，失利悔无所及。”对曰：“家事亲<br /><br />&nbsp;&nbsp;&nbsp;&nbsp;切，不觉遂然。”帝嫌其称家事，遂忌之。及在定阳，其属尉相愿谓曰：“王既<br /><br />&nbsp;&nbsp;&nbsp;&nbsp;受朝寄，何得如此贪残？”长恭未答。相愿曰：“岂不由芒山大捷，恐以威武见<br /><br />&nbsp;&nbsp;&nbsp;&nbsp;忌，欲自秽乎？”长恭曰：“然。”相愿曰：“朝廷若忌王，于此犯便当行罚，<br /><br />&nbsp;&nbsp;&nbsp;&nbsp;求福反以速祸。”长恭泣下，前膝请以安身之术。相愿曰：“王前既有勋，今复<br /><br />&nbsp;&nbsp;&nbsp;&nbsp;告捷，威声大重，宜属疾在家，勿预时事。”长恭然其言，未能退。及江淮寇扰，<br /><br />&nbsp;&nbsp;&nbsp;&nbsp;恐复为将，叹曰：“我去年面肿，今何不发？”自是有疾不疗。武平四年五月，<br /><br />&nbsp;&nbsp;&nbsp;&nbsp;帝使徐之范饮以毒药。长恭谓妃郑氏曰：“我忠以事上，何辜于天而遭鸩也？”<br /><br />&nbsp;&nbsp;&nbsp;&nbsp;妃曰：“何不求见天颜？”长恭曰：“天颜何由可见！”遂饮药而薨。赠太尉。<br /><br />&nbsp;&nbsp;&nbsp;&nbsp;长恭貌柔心壮，音容兼美。为将，躬勤细事。每得甘美，虽一瓜数果必与将<br /><br />&nbsp;&nbsp;&nbsp;&nbsp;士共之。初在瀛州，行参军阳士深表列其赃，免官。及讨定阳，士深在军，恐祸<br /><br />&nbsp;&nbsp;&nbsp;&nbsp;及。长恭闻之曰：“吾本无此意。”乃求小失，杖深二十，以安之。尝入朝而出，<br /><br />&nbsp;&nbsp;&nbsp;&nbsp;仆从尽散，唯有一人。长恭独还，无所谴罚。武成赏其功，命贾护为买妾二十人，<br /><br />&nbsp;&nbsp;&nbsp;&nbsp;唯受其一。有千金责券，临死悉燔之。<br /><br />&nbsp;&nbsp;&nbsp;&nbsp;安德王延宗，文襄第五子也。母陈氏，广阳王妓也。延宗幼为文宣所养。年<br /><br />&nbsp;&nbsp;&nbsp;&nbsp;十二，犹骑置腹上，令溺己脐中。抱之曰：“可怜，止有此一个。”问欲作何王，<br /><br />&nbsp;&nbsp;&nbsp;&nbsp;对曰：“欲作冲天王。”文宣问杨郑衷唬骸疤煜挛薮丝っ，愿使安于德。”<br /><br />&nbsp;&nbsp;&nbsp;&nbsp;于是封安德焉。为定州刺史。于楼上大便，使人在下，张口承之。以蒸猪糁和人<br /><br />&nbsp;&nbsp;&nbsp;&nbsp;粪以饲左右，有难色者鞭之。孝昭帝闻之，使赵道德就州杖之一百。道德以延宗<br /><br />&nbsp;&nbsp;&nbsp;&nbsp;受杖不谨，又加三十。又以囚试刀，验其利钝。骄纵多不法。武成使挞之，杀其<br /><br />&nbsp;&nbsp;&nbsp;&nbsp;昵近九人，从是深自改悔。<br /><br />&nbsp;&nbsp;&nbsp;&nbsp;兰陵王芒山凯捷，自陈兵势，诸兄弟咸壮之。延宗独曰：“四兄非大丈夫，<br /><br />&nbsp;&nbsp;&nbsp;&nbsp;何不乘胜径入？使延宗当此势，关西岂得复存！”及兰陵死，妃郑氏以颈珠施佛，<br /><br />&nbsp;&nbsp;&nbsp;&nbsp;广宁王使赎之，延宗手书以谏，而泪满纸。河间死，延宗哭之，泪赤。又为草人<br /><br />&nbsp;&nbsp;&nbsp;&nbsp;以像武成，鞭而讯之曰：“何故杀我兄！”奴告之，武成覆卧延宗于地，马鞭挝<br /><br />&nbsp;&nbsp;&nbsp;&nbsp;之二百，几死。后历司徒、太尉。<br /><br />&nbsp;&nbsp;&nbsp;&nbsp;及平阳之役，后主自御之，命延宗率右军，先战城下，禽周开府宗挺。及大<br /><br />&nbsp;&nbsp;&nbsp;&nbsp;战，延宗以麾下再入，周军莫不披靡。诸军败，延宗独全军。后主将奔晋阳，延<br /><br />&nbsp;&nbsp;&nbsp;&nbsp;宗言：“大家但在营莫动，以兵马付臣，臣能破之。”帝不纳。及至并州，又闻<br /><br />&nbsp;&nbsp;&nbsp;&nbsp;周军已入N鼠谷。乃以延宗为相国、并州刺史，总山西兵事。谓曰：“并州阿兄<br /><br />&nbsp;&nbsp;&nbsp;&nbsp;取，儿今去也。”延宗曰：“陛下为社稷莫动，臣为陛下出死力战。”骆提婆曰：<br /><br />&nbsp;&nbsp;&nbsp;&nbsp;“至尊计已成，王不得辄沮。”后主竟奔邺。<br /><br />&nbsp;&nbsp;&nbsp;&nbsp;在并将卒咸请曰：“王若不作天子，诸人实不能与王出死力。”延宗不得已，<br /><br />&nbsp;&nbsp;&nbsp;&nbsp;即皇帝位。下诏曰：“武平孱弱，政由宦竖，衅结萧墙，盗起疆场。斩关夜遁，<br /><br />&nbsp;&nbsp;&nbsp;&nbsp;莫知所之，则我高祖之业，将坠于地。王公卿士，猥见推逼，今便祗承宝位，可<br /><br />&nbsp;&nbsp;&nbsp;&nbsp;大赦天下。”改武平七年为德昌元年，以晋昌王唐邕为宰辅，齐昌王莫多娄敬显、<br /><br />&nbsp;&nbsp;&nbsp;&nbsp;沐阳王和阿于子、右卫大将军段畅、武卫将军相里僧伽、开府韩骨胡、侯莫陈洛<br /><br />&nbsp;&nbsp;&nbsp;&nbsp;州为爪牙。众闻之，不召而至者前后相属。延宗容貌充壮，坐则仰，偃则伏，人<br /><br />&nbsp;&nbsp;&nbsp;&nbsp;皆笑之。及是，赫然奋发，气力绝异，驰骋行阵，劲捷若飞。倾府藏及后宫美女<br /><br />&nbsp;&nbsp;&nbsp;&nbsp;以赐将士，籍没内参千余家。后主谓近臣曰：“我宁使周得并州，不欲安德得之！”<br /><br />&nbsp;&nbsp;&nbsp;&nbsp;左右曰：“理然。”延宗见士卒，皆亲执手陈辞，自称名，流涕呜噎。众皆争为<br /><br />&nbsp;&nbsp;&nbsp;&nbsp;死，童儿女子亦乘屋攘袂，投砖石以御周军。特进、开府那卢安生守太谷，以万<br /><br />&nbsp;&nbsp;&nbsp;&nbsp;兵叛。周军围晋阳，望之如黑云四合。延宗命莫多娄敬显、韩骨胡拒城南；和阿<br /><br />&nbsp;&nbsp;&nbsp;&nbsp;于子、段畅拒城东；延宗亲当周齐王于城北，奋大槊往来督战，所向无前。尚书<br /><br />&nbsp;&nbsp;&nbsp;&nbsp;令史沮山亦肥大多力，捉长刀步从，杀伤甚多。武卫兰芙蓉、綦连延长皆死于阵。<br /><br />&nbsp;&nbsp;&nbsp;&nbsp;和阿于子、段畅以千骑投周军，周军攻东门，际昏遂入。进兵焚佛寺门屋，飞焰<br /><br />&nbsp;&nbsp;&nbsp;&nbsp;照天地。延宗与敬显自门入，夹击之，周军大乱，争门相填。齐人后斫刺，死者<br /><br />&nbsp;&nbsp;&nbsp;&nbsp;一千余人。周武帝左右略尽，自拔无路。承御上士张寿辄牵马头，贺拔佛恩以鞭<br /><br />&nbsp;&nbsp;&nbsp;&nbsp;拂其后，以崎岖仅得出。齐人奋击，几中马。城东厄曲，佛恩及降者皮子信为之<br /><br />&nbsp;&nbsp;&nbsp;&nbsp;导，仅免。时四更也。延宗谓周武帝崩于乱兵，使于积尸中求长Q者，不得。时<br /><br />&nbsp;&nbsp;&nbsp;&nbsp;齐人既胜，入坊饮酒，尽醉卧，延宗不复能整。周武帝出城，饥甚，欲为遁逸计。<br /><br />&nbsp;&nbsp;&nbsp;&nbsp;齐王宪及柱国王谊谏，以为去必不免。延宗叛将段畅亦盛言城内空虚。周武帝乃<br /><br />&nbsp;&nbsp;&nbsp;&nbsp;驻马，鸣角收兵，俄倾复振。诘旦，还攻东门，克之。又入南门。延宗战，力屈，<br /><br />&nbsp;&nbsp;&nbsp;&nbsp;走至城北，于人家见禽。周武帝自投下马，执其手。延宗辞曰：“死人手何敢迫<br /><br />&nbsp;&nbsp;&nbsp;&nbsp;至尊！”帝曰：“两国天子，有何怨恶？直为百姓来耳！勿怖，终不相害。”使<br /><br />&nbsp;&nbsp;&nbsp;&nbsp;复衣帽，礼之。<br /><br />&nbsp;&nbsp;&nbsp;&nbsp;先是，高都郡有山焉，绝壁临水，忽有墨书云：“齐亡延宗。”洗视，逾明。<br /><br />&nbsp;&nbsp;&nbsp;&nbsp;帝使人就写，使者改亡为上。至是应焉。延宗败前，在邺听事，以十二月十三日<br /><br />&nbsp;&nbsp;&nbsp;&nbsp;晡时受敕守并州，明日建尊号。不间日而被围，经宿，至食时而败。年号德昌。<br /><br />&nbsp;&nbsp;&nbsp;&nbsp;好事者言其得二日云。既而周武帝问取邺计，辞曰：“亡国大夫不可以图存，此<br /><br />&nbsp;&nbsp;&nbsp;&nbsp;非臣所及。”强问之，乃曰：“若任城王援邺，臣不能知；若今主自守，陛下兵<br /><br />&nbsp;&nbsp;&nbsp;&nbsp;不血刃。”及至长安，周武与齐君臣饮酒，令后主起舞。延宗悲不自持，屡欲仰<br /><br />&nbsp;&nbsp;&nbsp;&nbsp;药自裁，侍婢苦执谏而止。未几，周武诬后主及延宗等，云遥应穆提婆反，使并<br /><br />&nbsp;&nbsp;&nbsp;&nbsp;赐死。皆自陈无之，延宗攘袂，泣而不言。以椒塞口而死。明年，李妃收殡之。<br /><br />&nbsp;&nbsp;&nbsp;&nbsp;后主之传位于太子也，孙正言窃谓人曰：“我昔武定中为广州士曹，闻襄城<br /><br />&nbsp;&nbsp;&nbsp;&nbsp;人曹普演有言：高王诸儿，阿保当为天子，至高德之承之，当灭。阿保谓天保，<br /><br />&nbsp;&nbsp;&nbsp;&nbsp;德之谓德昌也，承之谓后主年号承元，其言竟信云。”<br /><br />&nbsp;&nbsp;&nbsp;&nbsp;渔阳王绍信，文襄第六子也。历特进、开府、中领军、护军、青州刺史。行<br /><br />&nbsp;&nbsp;&nbsp;&nbsp;过渔阳，与大富人钟长命同床坐，太守郑道盖来谒，长命欲起，绍信不听曰：<br /><br />&nbsp;&nbsp;&nbsp;&nbsp;“此何物小人，主人公为起！”乃与长命结为义兄弟，妃与长命妻为姊妹，责其<br /><br />&nbsp;&nbsp;&nbsp;&nbsp;阖家长幼，皆有赠贿，钟氏因此遂贫。齐灭，死于长安。<br /><br />&nbsp;&nbsp;&nbsp;&nbsp;文宣五男，李后生废帝及太原王绍德；冯世妇生范阳王绍义；裴嫔生西河王<br /><br />&nbsp;&nbsp;&nbsp;&nbsp;绍仁；颜嫔生陇西王绍廉。<br /><br />&nbsp;&nbsp;&nbsp;&nbsp;太原王绍德，文宣第二子也。天保末，为开府仪同三司。武成因怒李后，骂<br /><br />&nbsp;&nbsp;&nbsp;&nbsp;绍德曰：“尔父打我时，竟不来救。”以刀环筑杀之，亲以土埋之游豫园。<br /><br />&nbsp;&nbsp;&nbsp;&nbsp;武平元年，诏以范阳王子辨才为后，袭太原王。<br /><br />&nbsp;&nbsp;&nbsp;&nbsp;范阳王绍义，文宣第三子也。初封广阳，徙封范阳。历位侍中、清都尹。好<br /><br />&nbsp;&nbsp;&nbsp;&nbsp;与群小同饮，擅致内参打杀博士任方荣。武成尝杖之二百，送付昭信后，后又杖<br /><br />&nbsp;&nbsp;&nbsp;&nbsp;一百。及后主奔邺，以绍义为尚书令、定州刺史。周武帝克并州，以封辅相为北<br /><br />&nbsp;&nbsp;&nbsp;&nbsp;朔州总管。此地齐之重镇，诸勇士多聚焉。前长史赵穆、司马王当万等谋执辅相，<br /><br />&nbsp;&nbsp;&nbsp;&nbsp;迎任城王于瀛州。事不果，迎绍义。绍义至马邑。辅相及其属韩阿各奴等数十人，<br /><br />&nbsp;&nbsp;&nbsp;&nbsp;皆齐叛臣，自肆州以北城戍二百八十余，尽从辅相，及绍义至，皆反焉。绍义与<br /><br />&nbsp;&nbsp;&nbsp;&nbsp;灵州刺史袁洪猛引兵南出，欲取并州。至新兴而肆州已为周守，前队二仪同以所<br /><br />&nbsp;&nbsp;&nbsp;&nbsp;部降周。周兵击显州，执刺史陆琼，又攻陷诸城。绍义还保北朔。周将宇文神举<br /><br />&nbsp;&nbsp;&nbsp;&nbsp;军逼马邑，绍义遣杜明达拒之，兵大败。绍义曰：“有死而已，不能降人。”遂<br /><br />&nbsp;&nbsp;&nbsp;&nbsp;奔突厥。众三千家，令之曰：“欲还者任意。”于是哭拜别者大半。<br /><br />&nbsp;&nbsp;&nbsp;&nbsp;突厥他钵可汗谓文宣为英雄天子，以绍义重踝似之，甚见爱重。凡齐人在北<br /><br />&nbsp;&nbsp;&nbsp;&nbsp;者，悉隶绍义。高宝宁在营州，表上尊号，绍义遂即皇帝位，称武平元年，以赵<br /><br />&nbsp;&nbsp;&nbsp;&nbsp;穆为天水王。他钵闻宝宁得平州，亦招诸部，各举兵南向，云共立范阳王作齐帝，<br /><br />&nbsp;&nbsp;&nbsp;&nbsp;为其报仇。周武帝大集兵于云阳，将亲北伐，遇疾暴崩。绍义闻之，以为天赞己。<br /><br />&nbsp;&nbsp;&nbsp;&nbsp;卢昌期据范阳，亦表迎绍义。俄而周将宇文神举攻灭昌期。其日，绍义适至幽州，<br /><br />&nbsp;&nbsp;&nbsp;&nbsp;闻周总管出兵于外，欲乘虚取蓟城。列天子旌旗，登燕昭王冢，乘高望远，部分<br /><br />&nbsp;&nbsp;&nbsp;&nbsp;兵众。神举遣大将军宇文恩将四千人驰救幽州，半为齐军所杀。绍义闻范阳城陷，<br /><br />&nbsp;&nbsp;&nbsp;&nbsp;素服举哀，回军入突厥。周人购之于他钵，又使贺若谊往说之。他钵又不忍，遂<br /><br />&nbsp;&nbsp;&nbsp;&nbsp;伪与绍义猎于南境，使谊执之，流于蜀。绍义妃，勃海封孝琬女，自突厥逃归。<br /><br />&nbsp;&nbsp;&nbsp;&nbsp;绍义在蜀，遗妃书云：“夷狄无信，送吾于此。”竟死蜀中。<br /><br />&nbsp;&nbsp;&nbsp;&nbsp;西河王绍仁，文宣第四子也。天保末，为开府仪同三司。寻薨。<br /><br />&nbsp;&nbsp;&nbsp;&nbsp;陇西王绍廉，文宣第五子也。初封长乐，后改焉。性粗暴，尝拔刀逐绍义，<br /><br />&nbsp;&nbsp;&nbsp;&nbsp;绍义走入厩，闭门拒之。绍义初为清都尹，未及理事。绍廉先往，唤囚悉出，率<br /><br />&nbsp;&nbsp;&nbsp;&nbsp;意决遣之。能饮酒，一举数升，终以此薨。<br /><br />&nbsp;&nbsp;&nbsp;&nbsp;孝昭七男：元皇后生乐陵王百年；桑氏生襄城王亮，出后襄城景王；诸姬生<br /><br />&nbsp;&nbsp;&nbsp;&nbsp;汝南王彦理、始平王彦德、城阳王彦基、定阳王彦康、汝阳王彦忠。<br /><br />&nbsp;&nbsp;&nbsp;&nbsp;乐陵王百年，孝昭第二子也。孝昭初即位，在晋阳，群臣请建中宫及太子，<br /><br />&nbsp;&nbsp;&nbsp;&nbsp;帝谦未许。都下百僚又请，乃称太后令，立为皇太子。帝临崩，遗诏传位于武成，<br /><br />&nbsp;&nbsp;&nbsp;&nbsp;并有手书。其末曰：“百年无罪，汝可以乐处置之，勿学前人。”大宁中，封乐<br /><br />&nbsp;&nbsp;&nbsp;&nbsp;陵王。<br /><br />&nbsp;&nbsp;&nbsp;&nbsp;河清三年五月，白虹围日再重，又横贯而不达；赤星见，帝以盆水承星影而<br /><br />&nbsp;&nbsp;&nbsp;&nbsp;盖之，一夜盆自破。欲以百年厌之。会博陵人贾德胄教百年书，百年尝作数敕字，<br /><br />&nbsp;&nbsp;&nbsp;&nbsp;德胄封以奏。帝发怒，使召百年。百年被召，自知不免，割带i，留与妃斛律氏。<br /><br />&nbsp;&nbsp;&nbsp;&nbsp;见帝于玄都苑凉风堂。使百年书敕字，验与德胄所奏相似。遣左右乱捶击之，又<br /><br />&nbsp;&nbsp;&nbsp;&nbsp;令人曳百年绕堂，且走且打，所过处，血皆遍地。气息将尽，曰：“乞命，愿与<br /><br />&nbsp;&nbsp;&nbsp;&nbsp;阿叔作奴。”遂斩之，弃诸池，池水尽赤，于后园亲看埋之。<br /><br />&nbsp;&nbsp;&nbsp;&nbsp;妃把i哀号，不肯食，月余亦死。i犹在手，拳不可开，时年十四。其父光<br /><br />&nbsp;&nbsp;&nbsp;&nbsp;自擘之，乃开。<br /><br />&nbsp;&nbsp;&nbsp;&nbsp;后主时，改九院为二十七院，掘得小尸，绯袍金带，一髻一解，一足有靴。<br /><br />&nbsp;&nbsp;&nbsp;&nbsp;诸内参窍言，百年太子也。或以为太原王绍德。诏以襄城王子白泽袭爵乐陵王。<br /><br />&nbsp;&nbsp;&nbsp;&nbsp;齐亡入关，徙蜀死。<br /><br />&nbsp;&nbsp;&nbsp;&nbsp;汝南王彦理，武平初封王，位开府、清都尹。齐亡入关，随例授仪同大将军、<br /><br />&nbsp;&nbsp;&nbsp;&nbsp;封县子。女入太子宫，故得不死。隋开皇初，卒于并州刺史。<br /><br />&nbsp;&nbsp;&nbsp;&nbsp;始平王彦德、城阳王彦基、定阳王彦康、汝阳王彦忠与汝南王同受封，并加<br /><br />&nbsp;&nbsp;&nbsp;&nbsp;仪同三司，后事阙。<br /><br />&nbsp;&nbsp;&nbsp;&nbsp;武成十三男：胡皇后生后主及琅邪王俨；李夫人生南阳王绰；后宫生齐安王<br /><br />&nbsp;&nbsp;&nbsp;&nbsp;廓、北平王贞、高平王仁英、淮南王仁光、西河王仁机、乐平王仁邕、颍川王仁<br /><br />&nbsp;&nbsp;&nbsp;&nbsp;俭、安乐王仁雅、丹杨王仁直、东海王仁谦。<br /><br />&nbsp;&nbsp;&nbsp;&nbsp;南阳王绰，字仁通，武成长子也。以五月五日辰时生，至午时，后主乃生。<br /><br />&nbsp;&nbsp;&nbsp;&nbsp;武成以绰母李夫人非正嫡，故贬为第二。初名融，字君明，出后汉阳王。河清三<br /><br />&nbsp;&nbsp;&nbsp;&nbsp;年，改封南阳，别为汉阳置后。<br /><br />&nbsp;&nbsp;&nbsp;&nbsp;绰始十余岁，留守晋阳。爱波斯狗。尉破胡谏之，H然斫杀数狗，狼藉在地。<br /><br />&nbsp;&nbsp;&nbsp;&nbsp;破胡惊走，不敢复言。后为司徒、冀州刺史。好裸人，画为兽状，纵犬噬而食之。<br /><br />&nbsp;&nbsp;&nbsp;&nbsp;左转定州，汲井水为后池，在楼上弹人。好微行，游猎无度，恣情强暴，云学文<br /><br />&nbsp;&nbsp;&nbsp;&nbsp;宣伯为人。有妇人抱儿在路，走避入草，绰夺其儿饲波斯狗。妇人号哭，绰怒，<br /><br />&nbsp;&nbsp;&nbsp;&nbsp;又纵狗使食，狗不食，涂以儿血，乃食焉。后主闻之，诏锁绰赴行在所。至而宥<br /><br />&nbsp;&nbsp;&nbsp;&nbsp;之，问在州何者最乐。对曰：“多取，将蛆混看，极乐。”后主即夜索<br /><br />&nbsp;&nbsp;&nbsp;&nbsp;一斗，比晓，得二三升，置诸浴斛，使人裸卧浴斛中，号叫宛转。帝与绰临观，<br /><br />&nbsp;&nbsp;&nbsp;&nbsp;喜噱不已。谓绰曰：“如此乐事，何不早驰驿奏闻？”绰由是大为后主宠，拜大<br /><br />&nbsp;&nbsp;&nbsp;&nbsp;将军，朝夕同戏。<br /><br />&nbsp;&nbsp;&nbsp;&nbsp;韩长鸾间之，除齐州刺史。将发，长鸾令绰亲信诬告其反，奏云：“此犯国<br /><br />&nbsp;&nbsp;&nbsp;&nbsp;法，不可赦。”后主不忍显戮，使宠胡何猥萨后园与绰相扑，扼杀之。瘗于兴圣<br /><br />&nbsp;&nbsp;&nbsp;&nbsp;佛寺，经四百余日乃大敛，颜色毛发皆如生。俗云五月五日生者，脑不坏。<br /><br />&nbsp;&nbsp;&nbsp;&nbsp;绰兄弟皆呼父为兄兄，嫡母为家家，乳母为姊姊，妇为妹妹。<br /><br />&nbsp;&nbsp;&nbsp;&nbsp;齐亡，妃郑氏为周武帝所幸，请葬绰，敕所司葬于永平陵北。<br /><br />&nbsp;&nbsp;&nbsp;&nbsp;琅邪王俨字仁威，武成第三子也。初封东平王，拜开府、侍中、中书监、京<br /><br />&nbsp;&nbsp;&nbsp;&nbsp;畿大都督、领军大将军，领御史中丞。迁大司徒、尚书令、大将军、录尚书事、<br /><br />&nbsp;&nbsp;&nbsp;&nbsp;大司马。<br /><br />&nbsp;&nbsp;&nbsp;&nbsp;魏氏旧制，中丞出，千步清道，与皇太子分路行，王公皆遥住车，去牛顿轭<br /><br />&nbsp;&nbsp;&nbsp;&nbsp;于地，以待中丞过。其或迟违，则赤棒棒之。自都邺后，此仪浸绝。武成欲雄宠<br /><br />&nbsp;&nbsp;&nbsp;&nbsp;俨，乃使一依旧制。俨初从北宫出，将上中丞，凡京畿步骑，领军之官属，中丞<br /><br />&nbsp;&nbsp;&nbsp;&nbsp;之威仪，司徒之卤簿，莫不毕备。帝与胡后在华林园东门外，张幕隔青纱步障观<br /><br />&nbsp;&nbsp;&nbsp;&nbsp;之。遣中贵骤马趣仗，不得入，自言奉敕，赤棒应声碎其鞍，马惊人坠。帝大笑，<br /><br />&nbsp;&nbsp;&nbsp;&nbsp;以为善。更敕令驻车，传语良久，观者倾京邑。<br /><br />&nbsp;&nbsp;&nbsp;&nbsp;俨恒在宫中，坐含章殿以视事，诸父皆拜焉。帝幸并州，俨恒居守。每送驾，<br /><br />&nbsp;&nbsp;&nbsp;&nbsp;或半路，或至晋阳乃还。王师罗尝从驾，后至，武成欲罪之。辞曰：“臣与第三<br /><br />&nbsp;&nbsp;&nbsp;&nbsp;子别，留连不觉晚。”武成忆俨，为之下泣，舍师罗不问。俨器服玩饰皆与后主<br /><br />&nbsp;&nbsp;&nbsp;&nbsp;同，所须悉官给。于南宫尝见新冰绿李，还，怒曰：“尊兄已有，我何意无？”<br /><br />&nbsp;&nbsp;&nbsp;&nbsp;从是，后主先得新奇，属官及工匠必获罪。太上、胡后犹以为不足。俨尝患喉，<br /><br />&nbsp;&nbsp;&nbsp;&nbsp;使医下针，张目不瞬。又言于帝曰：“阿兄软，何能率左右！”帝每称曰：“此<br /><br />&nbsp;&nbsp;&nbsp;&nbsp;黠儿也，当有所成。”以后主为劣，有废立之意。武成崩，改封琅邪。俨以和士<br /><br />&nbsp;&nbsp;&nbsp;&nbsp;开、骆提婆等奢恣，盛修第宅，意甚不平。尝谓曰：“君等所营宅，早晚当就，<br /><br />&nbsp;&nbsp;&nbsp;&nbsp;何太迟也？”二人相谓曰：“琅邪王眼光弈弈，数步射人，向者暂对，不觉汗出。<br /><br />&nbsp;&nbsp;&nbsp;&nbsp;天子门奏事，尚不然。”由是忌之。<br /><br />&nbsp;&nbsp;&nbsp;&nbsp;武平二年，出俨居北宫，五日一朝，不复得无时见太后。四月，诏除太保，<br /><br />&nbsp;&nbsp;&nbsp;&nbsp;余官悉解，犹带中丞，且京畿。以北城有武库，欲移俨于外，然后夺其兵权。书<br /><br />&nbsp;&nbsp;&nbsp;&nbsp;侍御史王子宜与俨左右开府高舍洛、中常侍刘辟强说俨曰：“殿下被疏，正由士<br /><br />&nbsp;&nbsp;&nbsp;&nbsp;开间构，何可出北宫，入百姓丛中也？”俨谓侍中冯子琮曰：“士开罪重，儿欲<br /><br />&nbsp;&nbsp;&nbsp;&nbsp;杀之。”子琮心欲废帝而立俨，因赞成其事。俨乃令子宜表弹士开罪，请付禁推。<br /><br />&nbsp;&nbsp;&nbsp;&nbsp;子琮杂以他文书奏之，后主不审省而可之。俨诳领军狄伏连曰：“奉敕，令领<br /><br />&nbsp;&nbsp;&nbsp;&nbsp;军收士开。”伏连以谘子琮，且请覆奏。子琮曰：“琅邪王受敕，何须重奏。”<br /><br />&nbsp;&nbsp;&nbsp;&nbsp;伏连信之，伏五十人于神兽门外，诘旦，执士开送御史。俨使冯永洛就台斩之。<br /><br />&nbsp;&nbsp;&nbsp;&nbsp;俨徒本意唯杀士开。及是，因逼俨曰：“事既然，不可中止。”俨遂率京畿<br /><br />&nbsp;&nbsp;&nbsp;&nbsp;军士三千余人，屯千秋门外。帝使刘桃枝将禁兵八十人召俨。桃枝遥拜，俨命反<br /><br />&nbsp;&nbsp;&nbsp;&nbsp;缚，将斩之，禁兵散走。帝又使冯子琮召俨。俨辞曰：“士开昔来实合万死，谋<br /><br />&nbsp;&nbsp;&nbsp;&nbsp;废至尊，剃家家头使作阿尼，故拥兵马，欲坐着孙凤珍宅上。臣为是，矫诏诛之。<br /><br />&nbsp;&nbsp;&nbsp;&nbsp;尊兄若欲杀臣，不敢逃罪；若放臣，愿遣姊姊来迎臣，臣即入见。”姊姊即陆令<br /><br />&nbsp;&nbsp;&nbsp;&nbsp;萱也，俨欲诱出杀之。令萱执刀帝后，闻之战栗。又使韩长鸾召俨。俨将入，刘<br /><br />&nbsp;&nbsp;&nbsp;&nbsp;辟强牵衣谏曰：“若不斩提婆母子，殿下无由得入。”广宁、安德二王适从西来，<br /><br />&nbsp;&nbsp;&nbsp;&nbsp;欲助成其事，曰：“何不入？”辟强曰：“人少。”安德王顾众而言曰：“孝昭<br /><br />&nbsp;&nbsp;&nbsp;&nbsp;杀杨遵彦，止八十人，今乃数千，何言人少？”后主泣启太后曰：“有缘，更见<br /><br />&nbsp;&nbsp;&nbsp;&nbsp;家家，无缘，永别。”乃急召斛律光，俨亦召之。光闻杀士开，抚掌大笑曰：<br /><br />&nbsp;&nbsp;&nbsp;&nbsp;“龙子作事，固自不似凡人。”入见后主于永巷。帝率宿卫者步骑四百，授甲将<br /><br />&nbsp;&nbsp;&nbsp;&nbsp;出。光曰：“小儿辈弄兵，与交手，即乱。鄙谚云：‘奴见大家心死。’至尊宜<br /><br />&nbsp;&nbsp;&nbsp;&nbsp;自至千秋门，琅邪必不敢动。”皮景和亦以为然，后主从之。光步道，使人走出<br /><br />&nbsp;&nbsp;&nbsp;&nbsp;曰：“大家来。”俨徒骇散。帝驻马桥上，遥呼之，俨犹立不进。光就谓曰：“<br /><br />&nbsp;&nbsp;&nbsp;&nbsp;天子弟杀一汉，何苦？”执其手，强引以前。请帝曰：“琅邪王年少，肠肥脑满，<br /><br />&nbsp;&nbsp;&nbsp;&nbsp;轻为举措，长大自不复然，愿宽其罪。”帝拔俨带刀环，乱筑辫头，良久乃释之。<br /><br />&nbsp;&nbsp;&nbsp;&nbsp;收伏连及高舍洛、王子宜、刘辟强、都督翟显贵于后园，帝亲射之而后斩，皆支<br /><br />&nbsp;&nbsp;&nbsp;&nbsp;解，暴之都街下。文武职吏，尽欲杀之。光以皆勋贵子弟，恐人心不安，赵彦深<br /><br />&nbsp;&nbsp;&nbsp;&nbsp;亦云“《春秋》责帅”，于是罪之各有差。俨之未获罪也。邺北城有白马佛塔，<br /><br />&nbsp;&nbsp;&nbsp;&nbsp;是石季龙为澄公所作。俨将修之，巫曰：“若动此浮图，此城失主。”不从，破<br /><br />&nbsp;&nbsp;&nbsp;&nbsp;至第二级，得白蛇，长数丈，回旋失之。数旬而败。<br /><br />&nbsp;&nbsp;&nbsp;&nbsp;自是，太后处俨于宫内，食必自尝之。陆令萱说帝曰：“人称琅邪王聪明雄<br /><br />&nbsp;&nbsp;&nbsp;&nbsp;勇，当今无敌，观其根表，殆非人臣。自专杀以来，常怀恐惧，宜早为计。”何<br /><br />&nbsp;&nbsp;&nbsp;&nbsp;洪珍与和士开素善，亦请杀之。未决，以食辇密迎祖班问之。班称周公杀管叔，<br /><br />&nbsp;&nbsp;&nbsp;&nbsp;季友鸩庆父，帝纳其言。以俨之晋阳，使右卫大将军赵元侃诱执俨。元侃曰：<br /><br />&nbsp;&nbsp;&nbsp;&nbsp;“臣昔事先帝日，见先帝爱王，今宁就死，不能行。”帝出元侃为豫州刺史。九<br /><br />&nbsp;&nbsp;&nbsp;&nbsp;月下旬，帝启太后曰：“明旦欲与仁威出猎，须早早还。”是夜四更，帝召俨，<br /><br />&nbsp;&nbsp;&nbsp;&nbsp;俨疑之。陆令萱曰：“兄兄唤，儿何不去？”俨出至永巷，刘桃枝反接其手。俨<br /><br />&nbsp;&nbsp;&nbsp;&nbsp;呼曰：“乞见家家、尊兄！”桃枝以袖塞其口，反袍蒙头负出，至大明宫，鼻血<br /><br />&nbsp;&nbsp;&nbsp;&nbsp;满面，立杀之，时年十四。不脱靴，裹以席，埋于室内。帝使启太后，临哭十余<br /><br />&nbsp;&nbsp;&nbsp;&nbsp;声，便拥入殿。明年三月，葬于邺西，赠谥曰楚恭哀帝，以慰太后。<br /><br />&nbsp;&nbsp;&nbsp;&nbsp;有遗腹四男，生数月，皆幽死。以平阳王淹孙世俊嗣。俨妃李祖钦女也，进<br /><br />&nbsp;&nbsp;&nbsp;&nbsp;为楚帝后，居宣则宫，齐亡，乃嫁焉。<br /><br />&nbsp;&nbsp;&nbsp;&nbsp;齐安王廓，字仁弘，武成第四子也。性长者，无过行，位特进、开府仪同三<br /><br />&nbsp;&nbsp;&nbsp;&nbsp;司、定州刺史。<br /><br />&nbsp;&nbsp;&nbsp;&nbsp;北平王贞，字仁坚，武成第五子也。沉审宽恕，帝常曰：“此儿得我凤毛。”<br /><br />&nbsp;&nbsp;&nbsp;&nbsp;位司州牧、京畿大都督、兼尚书令、录尚书事。帝行幸，总留台事。积年，后主<br /><br />&nbsp;&nbsp;&nbsp;&nbsp;以贞长大，渐忌之。阿那肱承旨，令冯士干劾，系贞于狱，夺其留后权。<br /><br />&nbsp;&nbsp;&nbsp;&nbsp;高平王仁英，武成第六子也。举止轩昂，精神无检格。位定州刺史。<br /><br />&nbsp;&nbsp;&nbsp;&nbsp;淮南王仁光，武成第七子也。性躁又暴，位清都尹。次西河王仁机，生而无<br /><br />&nbsp;&nbsp;&nbsp;&nbsp;骨，不自支持。次乐平王仁邕；次颍川王仁俭；次安乐王仁雅，从小有暗疾；次<br /><br />&nbsp;&nbsp;&nbsp;&nbsp;丹杨王仁直；次东海王仁谦，皆养于北宫。<br /><br />&nbsp;&nbsp;&nbsp;&nbsp;琅邪王死后，诸王守禁弥切。武平末年，仁邕已下，始得出外，供给俭薄，<br /><br />&nbsp;&nbsp;&nbsp;&nbsp;取充而已。寻后主穷蹙，以廓为光州，贞为青州，仁英为冀州，仁俭为胶州，仁<br /><br />&nbsp;&nbsp;&nbsp;&nbsp;直为济州刺史。自廓已下，多与后主死于长安。仁英以清狂，仁雅以喑疾，获免，<br /><br />&nbsp;&nbsp;&nbsp;&nbsp;俱徙蜀。隋开皇中，追仁英，诏与萧琮、陈叔宝修其本宗祭祀。未几而卒。<br /><br />&nbsp;&nbsp;&nbsp;&nbsp;后主五男：穆皇后生幼主；诸姬生东平王恪，次善德，次质德，次质钱；胡<br /><br />&nbsp;&nbsp;&nbsp;&nbsp;太后以恪嗣琅邪王，寻夭折。<br /><br />&nbsp;&nbsp;&nbsp;&nbsp;齐灭，周武帝以任城已下大小三十王归长安，皆有封爵。其后不从戮者，散<br /><br />&nbsp;&nbsp;&nbsp;&nbsp;配西土，皆死边。<br /><br />&nbsp;&nbsp;&nbsp;&nbsp;论曰：文襄诸子，咸有风骨。虽文雅之道，有谢间、平，然武艺英姿，多堪<br /><br />&nbsp;&nbsp;&nbsp;&nbsp;御侮。纵咸阳赐剑，歼覆有徵，若使兰陵获全，未可量也。而终见诛翦，以至土<br /><br />&nbsp;&nbsp;&nbsp;&nbsp;崩，可为太息者矣。安德以时艰主暗，晦迹韬光；及平阳之阵，奋其忠勇，盖以<br /><br />&nbsp;&nbsp;&nbsp;&nbsp;临难见危，义深家国。德昌大举，事迫群情，理至沦亡，无所归命。广宁请出后<br /><br />&nbsp;&nbsp;&nbsp;&nbsp;宫，竟不获遂，非孝珩辞致，有谢李同，自是后主心识，去平原已远。存亡事异，<br /><br />&nbsp;&nbsp;&nbsp;&nbsp;安可同年而说。武成残忍奸秽，事极人伦；太原迹异猜嫌，情非衅逆，祸起昭信，<br /><br />&nbsp;&nbsp;&nbsp;&nbsp;遂及淫刑。嗟乎！欲求长世，未之有也。以孝昭德音，庶可庆流后嗣，百年之酷，<br /><br />&nbsp;&nbsp;&nbsp;&nbsp;盖济南之滥觞。其云“莫效前人”之言，可为伤叹。各爱其子，岂其然乎？琅邪<br /><br />&nbsp;&nbsp;&nbsp;&nbsp;虽无师傅之资，而早闻气尚，士开淫乱，多历岁年，一朝剿绝，庆集朝野，以之<br /><br />&nbsp;&nbsp;&nbsp;&nbsp;受毙，深可痛焉。然专戮之衅，未之或免。赠帝谥恭，矫枉过直。观过知仁，不<br /><br />&nbsp;&nbsp;&nbsp;&nbsp;亦异于是乎！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1799);">加入书签</a><a
                        href="1798.html">上一页</a>&larr;<a href="index.html">返回列表</a>&rarr;<a
                            href="1800.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1798.html"; var next_page = "1800.html"; var index_page = "index.html"; var sortid = "9"; var article_id = "29"; var chapter_id = "1799"; var articlename = "北史"; var chaptername = " 卷五十二 列传第四十"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>