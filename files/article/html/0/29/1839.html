<!DOCTYPE html>
<html>
<head>
<meta charset="gbk" />
<title>北史- 卷八十八 列传第七十六-在线阅读-哈西文学网</title>
<meta name="keywords" content="李延寿，北史， 卷八十八 列传第七十六全文， 卷八十八 列传第七十六在线阅读 哈西文学网" />
<meta name="description" content="哈西文学网提供李延寿的北史  卷八十八 列传第七十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1839.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1839.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八 列传第七十六</h1>
            <div class="link xb">
                <a href="1838.html">上一页</a>&larr;<a href="index.html">返回列表</a>&rarr;<a
                    href="1840.html">下一页</a></div>			
            <div id="BookText">&nbsp;&nbsp;&nbsp;&nbsp;○隐逸<br /><br />&nbsp;&nbsp;&nbsp;&nbsp;眭夸冯亮郑修崔廓（子赜）徐则张文诩<br /><br />&nbsp;&nbsp;&nbsp;&nbsp;盖兼济独善，显晦之殊，其事不同，由来久矣。昔夷、齐获全于周武，华<br /><br />&nbsp;&nbsp;&nbsp;&nbsp;不容于太公，何哉？求其心者，许以激贪之用；督其迹者，矫以教义之风。而肥<br /><br />&nbsp;&nbsp;&nbsp;&nbsp;遁不归，代有其人矣。故《易》称“遁世无闷”，“不事王侯”。《诗》云“皎<br /><br />&nbsp;&nbsp;&nbsp;&nbsp;皎白驹，在彼空谷”。《礼》云“儒有上不臣天子，下不事诸侯”。《语》曰<br /><br />&nbsp;&nbsp;&nbsp;&nbsp;“举逸民，天下之人归心焉”。虽出处殊途，语默异用，各言其志，皆君子之道<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;洪崖兆其始，箕山扇其风，七人作乎周年，四皓光乎汉日。魏、晋以降，其<br /><br />&nbsp;&nbsp;&nbsp;&nbsp;流逾广。其大者则轻天下，细万物；其小者则安苦节，甘贱贫。或与世同尘，随<br /><br />&nbsp;&nbsp;&nbsp;&nbsp;波澜以俱逝；或违时矫俗，望江湖而独往。狎玩鱼鸟，左右琴书，拾遗粒而织落<br /><br />&nbsp;&nbsp;&nbsp;&nbsp;毛，饮石泉而庇松柏。放情宇宙之外，自足怀抱之中。然皆欣欣于独善，鲜汲汲<br /><br />&nbsp;&nbsp;&nbsp;&nbsp;于兼济。夷情得丧，忘怀累有。比夫迈德弘道，匡俗庇人，可得而小，不可得而<br /><br />&nbsp;&nbsp;&nbsp;&nbsp;忽也。而受命哲王，守文令主，莫不束帛交驰，蒲轮结辙，奔走岩谷，唯恐不逮<br /><br />&nbsp;&nbsp;&nbsp;&nbsp;者，何哉？以其道虽未弘，志不可夺，纵无舟楫之功，终有坚贞之操，足以立懦<br /><br />&nbsp;&nbsp;&nbsp;&nbsp;夫之志，息贪竞之风。与苟得之徒，不可同年共日，所谓无用以为用，无为而无<br /><br />&nbsp;&nbsp;&nbsp;&nbsp;不为也。<br /><br />&nbsp;&nbsp;&nbsp;&nbsp;自叔世浇浮，淳风殆尽，锥刀之末，竞入成群。而能冥心物表，介然离俗，<br /><br />&nbsp;&nbsp;&nbsp;&nbsp;望古独适，求友千龄，亦异人矣！何必御霞乘云而追日月，穷极天地，始为超远<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;案《魏书》列眭夸、冯亮、李谧、郑为《逸士传》。《隋书》列李士谦、<br /><br />&nbsp;&nbsp;&nbsp;&nbsp;崔廓、廓子赜、徐则、张文诩为《隐逸传》。今以李谧、士谦附其家传，其余并<br /><br />&nbsp;&nbsp;&nbsp;&nbsp;编附篇，以备《隐逸传》云。<br /><br />&nbsp;&nbsp;&nbsp;&nbsp;眭夸，一名旭，赵郡高邑人也。祖迈，晋东海王越军谋掾，后没石勒，为徐<br /><br />&nbsp;&nbsp;&nbsp;&nbsp;州刺史。父邃，字怀道，慕容宝中书令。夸少有大度，不拘小节，耽好书传，未<br /><br />&nbsp;&nbsp;&nbsp;&nbsp;曾以世务经心。好饮酒，浩然物表。年三十，遭父丧，须鬓致白，每一悲哭，闻<br /><br />&nbsp;&nbsp;&nbsp;&nbsp;者为之流涕。高尚不仕，寄情丘壑。同郡李顺愿与之交，夸拒而不许。邦国少长<br /><br />&nbsp;&nbsp;&nbsp;&nbsp;莫不惮之。少与崔浩为莫逆之交。浩为司徒，奏征为中郎，辞疾不赴。州郡逼遣，<br /><br />&nbsp;&nbsp;&nbsp;&nbsp;不得已，入京都，与浩相见。经留数日，唯饮酒谈叙平生，不及世利。浩每欲论<br /><br />&nbsp;&nbsp;&nbsp;&nbsp;屈之，竟不能发言，其见敬惮如此。浩后遂投诏书于夸怀，亦不开口。夸曰：<br /><br />&nbsp;&nbsp;&nbsp;&nbsp;“桃简，卿已为司徒，何足以此劳国士也？吾便将别。”桃简，浩小名。浩虑夸<br /><br />&nbsp;&nbsp;&nbsp;&nbsp;即还，时乘一骡，更无兼骑，乃以夸骡内之厩中，冀相维絷。夸遂托乡人输租者，<br /><br />&nbsp;&nbsp;&nbsp;&nbsp;谬为御车，乃得出关。浩知而叹曰：“眭夸独行士，本不应以小职辱之，又使其<br /><br />&nbsp;&nbsp;&nbsp;&nbsp;人杖策复路，吾当何辞以谢也！”时朝法甚峻，夸既私还，将有私归之咎。浩仍<br /><br />&nbsp;&nbsp;&nbsp;&nbsp;相左右，始得无坐。经年，送夸本骡，兼遗以所乘马，为书谢之。夸更不受其骡<br /><br />&nbsp;&nbsp;&nbsp;&nbsp;马，亦不复书。及浩没，为之素服，受乡人吊唁，经一时乃止。叹曰：“崔公既<br /><br />&nbsp;&nbsp;&nbsp;&nbsp;死，谁能更容眭夸！”妇父巨鹿魏攀，当时名达之士，未尝备婿之礼，情同朋好。<br /><br />&nbsp;&nbsp;&nbsp;&nbsp;或人谓夸曰：“吾闻有大才者必居贵仕，子何独在桑榆乎？”遂著《知命论》以<br /><br />&nbsp;&nbsp;&nbsp;&nbsp;释之。及卒，葬日赴会者如市。无子。<br /><br />&nbsp;&nbsp;&nbsp;&nbsp;冯亮，字灵通，南阳人，梁平北将军蔡道恭之甥也。少博览诸书，又笃好佛<br /><br />&nbsp;&nbsp;&nbsp;&nbsp;理。随道恭至义阳，会中山王英平义阳，获焉。英素闻其名，以礼待接。亮性清<br /><br />&nbsp;&nbsp;&nbsp;&nbsp;静，后隐居嵩山，感英之德，以时展觐。英亡，亮奔赴，尽其哀恸。宣武尝召以<br /><br />&nbsp;&nbsp;&nbsp;&nbsp;为羽林监，领中书舍人，将令侍讲《十地》诸经，固辞不许。又欲使衣帻入见，<br /><br />&nbsp;&nbsp;&nbsp;&nbsp;苦求以幅巾就朝，遂不强逼。还山数年，与僧礼诵为业，蔬食饮水，有终焉之志。<br /><br />&nbsp;&nbsp;&nbsp;&nbsp;会逆人王敞事发，连山中沙门法。而亮被执赴尚书省，十余日，诏特免雪。亮不<br /><br />&nbsp;&nbsp;&nbsp;&nbsp;敢还山，遂寓居景明寺，敕给衣食及其从者数人。后思其旧居，复还山室。亮既<br /><br />&nbsp;&nbsp;&nbsp;&nbsp;雅爱山水，又兼工思，结架岩林，甚得栖游之适。颇以此闻，宣武给其工力，令<br /><br />&nbsp;&nbsp;&nbsp;&nbsp;与沙门统僧暹、河南尹甄深等同视嵩山形胜之处，遂造闲居佛寺。林泉既奇，营<br /><br />&nbsp;&nbsp;&nbsp;&nbsp;制又美，曲尽山居之妙。亮时出京师。延昌二年冬，因遇笃疾，宣武敕以马舆送<br /><br />&nbsp;&nbsp;&nbsp;&nbsp;令还山，居嵩高道场寺，数日卒。诏赠帛二百匹，以供凶事。<br /><br />&nbsp;&nbsp;&nbsp;&nbsp;遗诫兄子综，殓以衣`，左手持板，右手执《孝经》一卷，置尸盘石上，去<br /><br />&nbsp;&nbsp;&nbsp;&nbsp;人数里外，积十余日，乃焚于山，灰烬处，起佛塔经藏。初、亮以盛冬丧，连日<br /><br />&nbsp;&nbsp;&nbsp;&nbsp;骤雪，穷山荒涧，鸟兽饥窘，僵尸山野，无所防护。时有寿春道人惠需，每旦往<br /><br />&nbsp;&nbsp;&nbsp;&nbsp;看其尸，拂去尘霰。禽虫之迹，交横左右，而初无侵毁。衣服如本，唯风`巾。<br /><br />&nbsp;&nbsp;&nbsp;&nbsp;又以亮识旧南方法师信大栗十枚，言期之将来十地果报，开亮手，以置把中。经<br /><br />&nbsp;&nbsp;&nbsp;&nbsp;宿，乃为虫鸟盗食，皮壳在地，而亦不伤肌体。焚燎之日，有素雾蓊郁，回绕其<br /><br />&nbsp;&nbsp;&nbsp;&nbsp;傍，自地属天，弥朝不绝。山中道俗营助者百余人，莫不异焉。<br /><br />&nbsp;&nbsp;&nbsp;&nbsp;郑修，北海人也。少隐于岐南凡谷中，依岩结宇，不交世俗，雅好经史，专<br /><br />&nbsp;&nbsp;&nbsp;&nbsp;意玄门。前后州将，每征不至。岐州刺史魏兰根频遣致命，修不得已，暂出见兰<br /><br />&nbsp;&nbsp;&nbsp;&nbsp;根，寻还山舍。兰根申表荐修，明帝诏付雍州刺史萧宝夤访实以闻。会宝夤作逆，<br /><br />&nbsp;&nbsp;&nbsp;&nbsp;事不行。<br /><br />&nbsp;&nbsp;&nbsp;&nbsp;崔廓，字士玄，博陵安平人也。父子元，齐燕州司马。廓少孤贫，母贱，由<br /><br />&nbsp;&nbsp;&nbsp;&nbsp;是不为邦族所齿。初为里佐，屡逢屈辱，于是感激，逃入山中。遂博览书籍，多<br /><br />&nbsp;&nbsp;&nbsp;&nbsp;所通涉，山东学者皆宗之。既还乡，不应辟命。与赵郡李士谦为忘言友，时称崔、<br /><br />&nbsp;&nbsp;&nbsp;&nbsp;李。士谦死，廓哭之恸，为之作传，输之秘府。士谦妻卢氏寡居，每家事，辄令<br /><br />&nbsp;&nbsp;&nbsp;&nbsp;人谘廓取定。廓尝著论言刑名之理，其义甚精，文多不载。隋大业中，终于家。<br /><br />&nbsp;&nbsp;&nbsp;&nbsp;子赜，字祖浚，七岁能属文。容貌短小，有口辩。开皇初，秦孝王荐之，射<br /><br />&nbsp;&nbsp;&nbsp;&nbsp;策高第。诏与诸儒定乐，授校书郎，转协律郎。太常卿苏威雅重之。母忧去职，<br /><br />&nbsp;&nbsp;&nbsp;&nbsp;性至孝，水浆不入口者五日。后征为河南、豫章二王侍读，每更日来往二王之第。<br /><br />&nbsp;&nbsp;&nbsp;&nbsp;及河南为晋王，转记室参军，自此去豫章。王重之不已，遗赜书曰：<br /><br />&nbsp;&nbsp;&nbsp;&nbsp;昔汉氏西京，梁王建国，平台东苑，慕义如林，马卿辞武骑之官，枚乘罢弘<br /><br />&nbsp;&nbsp;&nbsp;&nbsp;农之守。每览史传，尝窃怪之：何乃脱略官荣，栖迟藩邸？以今望古，方知雅志。<br /><br />&nbsp;&nbsp;&nbsp;&nbsp;彼二子者，岂徒然哉！足下博闻强记，钩深致远，视汉臣之三箧，似陟蒙山；对<br /><br />&nbsp;&nbsp;&nbsp;&nbsp;梁相之五车，若吞云梦。吾兄钦贤重士，敬爱忘疲，先筑郭隗之宫，常置穆生之<br /><br />&nbsp;&nbsp;&nbsp;&nbsp;醴。今者重开土宇，更誓山河。地方七百，牢笼曲阜；城兼七十，包举临淄。大<br /><br />&nbsp;&nbsp;&nbsp;&nbsp;启南阳，方开东x。想得奉飞盖，曳长裾，藉玳筵，蹑珠履，歌山桂之偃蹇，赋<br /><br />&nbsp;&nbsp;&nbsp;&nbsp;池竹之檀栾。其崇贵也如彼，其风流也如此，幸甚幸甚，何乐如之！高视上京，<br /><br />&nbsp;&nbsp;&nbsp;&nbsp;有怀德祖；才谢天人，多惭子建。书不尽意，宁俟繁辞。<br /><br />&nbsp;&nbsp;&nbsp;&nbsp;赜答曰：<br /><br />&nbsp;&nbsp;&nbsp;&nbsp;一昨伏奉教书，荣贶非恒，心灵自失。若乃理高《象系》，管辂思而不解；<br /><br />&nbsp;&nbsp;&nbsp;&nbsp;事富《山海》，郭璞注而未详。至于五色相宣，八音繁会，凤鸣不足喻，龙章莫<br /><br />&nbsp;&nbsp;&nbsp;&nbsp;之比。吴札之论《周颂》，讵尽揄扬；郢客之奏《阳春》，谁能赴节？伏惟令王<br /><br />&nbsp;&nbsp;&nbsp;&nbsp;殿下，禀润天潢，承辉日观，雅道迈于东平，文艺高于北海。汉则马迁、萧望，<br /><br />&nbsp;&nbsp;&nbsp;&nbsp;晋则裴楷、张华。鸡树腾声，g池播美，望我清尘，悠然路绝。<br /><br />&nbsp;&nbsp;&nbsp;&nbsp;祖浚燕南赘客，河朔惰游，本无意于希颜，岂有心于慕蔺。未尝聚萤映雪，<br /><br />&nbsp;&nbsp;&nbsp;&nbsp;悬头刺股。读《论》唯取一篇，披《庄》不过盈尺。况复桑榆渐暮，藜藿屡空，<br /><br />&nbsp;&nbsp;&nbsp;&nbsp;举烛无成，穿杨尽弃。但以燕求马首，薛养鸡鸣，谬齿鸿仪，虚班骥皂。挟太<br /><br />&nbsp;&nbsp;&nbsp;&nbsp;山而超海，比报德而非难；堙昆仑以为池，匹酬恩而反易。<br /><br />&nbsp;&nbsp;&nbsp;&nbsp;忽属周桐锡瑞，唐水承家，门有将相，树宜桃李。真龙将下，谁好有名；滥<br /><br />&nbsp;&nbsp;&nbsp;&nbsp;吹先逃，何须别听。但慈旨抑扬，损上益下，江海所以称王，丘陵为之不逮。曹<br /><br />&nbsp;&nbsp;&nbsp;&nbsp;植傥豫闻高论，则不殒令名；杨若窃在下风，亦讵亏淳德。无任荷戴之至，谨<br /><br />&nbsp;&nbsp;&nbsp;&nbsp;奉启以闻。<br /><br />&nbsp;&nbsp;&nbsp;&nbsp;豫章得书，赍米五十石，并衣服、钱帛。时晋邸文翰，多成其手。王入东宫，<br /><br />&nbsp;&nbsp;&nbsp;&nbsp;除太子斋帅，俄兼舍人。及元德太子薨，以疾归于家。后征起居舍人。<br /><br />&nbsp;&nbsp;&nbsp;&nbsp;大业四年，从驾汾阳宫，次河阳镇。蓝田令王昙于蓝田山得一玉人，长三四<br /><br />&nbsp;&nbsp;&nbsp;&nbsp;寸，著大领衣，冠帻。奏之。诏问群臣，莫有识者。赜答曰：“谨案：汉文帝已<br /><br />&nbsp;&nbsp;&nbsp;&nbsp;前，未有冠帻，即是文帝以来所制也。臣见魏大司农卢元明撰《嵩高山庙记》云：<br /><br />&nbsp;&nbsp;&nbsp;&nbsp;‘有神人，以玉为形，像长数寸，或出或隐，出则令世延长。’伏惟陛下，应天<br /><br />&nbsp;&nbsp;&nbsp;&nbsp;顺人，定鼎嵩、雒，岳神自见，臣敢称庆。”因再拜，百官毕贺。天子大悦，赐<br /><br />&nbsp;&nbsp;&nbsp;&nbsp;缣二百匹。从驾往太山，诏问赜曰：“何处有羊肠坂？”赜答曰：“臣案《汉书<br /><br />&nbsp;&nbsp;&nbsp;&nbsp;地理志》，上党壶关县有羊肠坂。”帝曰：“不是。”又答曰：“臣案皇甫士安<br /><br />&nbsp;&nbsp;&nbsp;&nbsp;撰《地书》。云太原北九十里，有羊肠坂。”帝曰：“是也。”因谓牛弘曰：<br /><br />&nbsp;&nbsp;&nbsp;&nbsp;“崔祖浚所谓问一知二。”<br /><br />&nbsp;&nbsp;&nbsp;&nbsp;五年，受诏与诸儒撰《区宇图志》二百五十卷，奏之。帝不善之，更令虞世<br /><br />&nbsp;&nbsp;&nbsp;&nbsp;基、许善心演为六百卷。以父忧去职，寻起令视事。辽东之役，授鹰扬长史。置<br /><br />&nbsp;&nbsp;&nbsp;&nbsp;辽东郡县名，皆赜之议也。奉诏作《东征记》。九年，除越王长史。于时山东盗<br /><br />&nbsp;&nbsp;&nbsp;&nbsp;贼蜂起，帝令抚慰高阳、襄国，归首者八百余人。十二年，从驾江都。宇文化及<br /><br />&nbsp;&nbsp;&nbsp;&nbsp;之弑帝也，引为著作郎，称疾不起。在路发疾，卒于彭城，年六十九。<br /><br />&nbsp;&nbsp;&nbsp;&nbsp;赜与河南元善、河东柳、太原王劭、吴兴姚察、琅琊诸葛颍、信都刘<br /><br />&nbsp;&nbsp;&nbsp;&nbsp;焯、河间刘炫相善，每因休假，清谈竟日。所著词、赋、碑、志十余万言，撰《<br /><br />&nbsp;&nbsp;&nbsp;&nbsp;洽闻志》七卷，《八代四科志》三十卷。未及施行，江都倾覆，咸为煨烬。<br /><br />&nbsp;&nbsp;&nbsp;&nbsp;徐则，东海郯人也。幼沈静，寡嗜欲，受业于周弘正，善三玄，精于论议，<br /><br />&nbsp;&nbsp;&nbsp;&nbsp;声擅都邑。则叹曰：“名者实之宾，吾其为宾乎！”遂怀栖隐之操，杖策入缙云<br /><br />&nbsp;&nbsp;&nbsp;&nbsp;山。后学者数百人苦请教授，则谢而遣之。不娶妻，常服巾褐。陈太建中，应召<br /><br />&nbsp;&nbsp;&nbsp;&nbsp;来憩于至真观。期月，又辞入天台山。因绝粒养性，所资唯松水而已，虽隆冬冱<br /><br />&nbsp;&nbsp;&nbsp;&nbsp;寒，不服绵絮。太傅徐陵为之刊山立颂。<br /><br />&nbsp;&nbsp;&nbsp;&nbsp;初在缙云山，太极真人徐君降之曰：“汝年出八十，当为王者师，然后得道<br /><br />&nbsp;&nbsp;&nbsp;&nbsp;也。”晋王广镇扬州，闻其名，手书召之曰：“夫道得众妙，法体自然，包涵二<br /><br />&nbsp;&nbsp;&nbsp;&nbsp;仪，混成万物，人能弘道，道不虚行。先生履德养空，宗玄齐物，深晓义理，颇<br /><br />&nbsp;&nbsp;&nbsp;&nbsp;味法门。悦性冲玄，恬神虚白，餐松饵术，栖息烟霞。望赤城而待风云，游玉堂<br /><br />&nbsp;&nbsp;&nbsp;&nbsp;而驾龙凤。虽复藏名台岳，犹且腾实江、淮。藉甚嘉猷，有劳寤寐。钦承素道，<br /><br />&nbsp;&nbsp;&nbsp;&nbsp;久积虚襟，侧席幽人，梦想岩穴。霜风已冷，海气将寒，偃息茂林，道体休。<br /><br />&nbsp;&nbsp;&nbsp;&nbsp;昔商山四皓，轻举汉庭；淮南八公，来仪藩邸。古今虽异，山谷不殊。市朝之隐，<br /><br />&nbsp;&nbsp;&nbsp;&nbsp;前贤已说。导凡述圣。非先生而谁？故遣使人，往彼延请，想无劳东帛，贲然来<br /><br />&nbsp;&nbsp;&nbsp;&nbsp;思，不待蒲轮，去彼空谷。希能屈己，伫望披云。”则谓门人曰：“吾今年八十<br /><br />&nbsp;&nbsp;&nbsp;&nbsp;一，王来召我，徐君之旨，信而不征。”于是遂诣扬州。晋王将请受道法，则辞<br /><br />&nbsp;&nbsp;&nbsp;&nbsp;以时日不便。其后夕中，命待者取香火，如平常朝礼之仪，至于五更而死。支体<br /><br />&nbsp;&nbsp;&nbsp;&nbsp;柔弱如生，停留数旬，颜色不变。晋王下书曰：“天台真隐东海徐先生，虚确居<br /><br />&nbsp;&nbsp;&nbsp;&nbsp;宗，冲玄成德，齐物处外，检行安身。草褐蒲衣，餐松饵X，栖隐灵岳，五十余<br /><br />&nbsp;&nbsp;&nbsp;&nbsp;年。卓矣仙才，飘然腾气，千寻万顷，莫测其涯。寡人钦承道风，久餐德素，频<br /><br />&nbsp;&nbsp;&nbsp;&nbsp;遣使乎，远此延屈，冀得虔受上法，式建良缘。至止甫尔，未淹旬日，厌尘羽化，<br /><br />&nbsp;&nbsp;&nbsp;&nbsp;反真灵府。身体柔软，颜色不变，经方所谓尸解地仙者哉。诚复师礼未申，而心<br /><br />&nbsp;&nbsp;&nbsp;&nbsp;许有在，虽忘怛化，犹怆于怀。丧事所资，随须供给。霓裳羽盖，既且腾云；空<br /><br />&nbsp;&nbsp;&nbsp;&nbsp;椁余衣，讵藉坟垄？但杖舄在尔，可同俗法。宜遣使人，送还天台定葬。”<br /><br />&nbsp;&nbsp;&nbsp;&nbsp;是时，自江都至天台，在道多见则徒步，云得放还。至其旧居，取经书道法，<br /><br />&nbsp;&nbsp;&nbsp;&nbsp;分遣弟子，仍令净扫一房，曰：“若有客至，宜延之于此。”然后跨石梁而去，<br /><br />&nbsp;&nbsp;&nbsp;&nbsp;不知所之。须臾尸柩至，知其灵化，时年八十二。晋王闻而益异之，R物千段，<br /><br />&nbsp;&nbsp;&nbsp;&nbsp;遣画工图其状，令柳为之赞。<br /><br />&nbsp;&nbsp;&nbsp;&nbsp;时有建安宋玉泉、会稽孔道茂、丹阳王远知等，亦行辟谷道，以松水自给，<br /><br />&nbsp;&nbsp;&nbsp;&nbsp;皆为炀帝所重。<br /><br />&nbsp;&nbsp;&nbsp;&nbsp;张文诩，河东人也。父琚，开皇中，为洹水令，以清正闻。文诩博览群书，<br /><br />&nbsp;&nbsp;&nbsp;&nbsp;特精《三礼》。隋文帝方引天下名儒硕学之士，文诩时游太学，博士房晖远等莫<br /><br />&nbsp;&nbsp;&nbsp;&nbsp;不推伏之。书侍御史皇甫诞，一时朝彦，恒执弟子之礼，以所乘马就学邀屈。文<br /><br />&nbsp;&nbsp;&nbsp;&nbsp;诩遂每牵马步进，意在不因人自致也。右仆射苏威闻而召之，与语大悦，劝令从<br /><br />&nbsp;&nbsp;&nbsp;&nbsp;官，文诩固辞。仁寿末，学废，文诩策杖而归，灌园为业。州郡频举，皆不应命。<br /><br />&nbsp;&nbsp;&nbsp;&nbsp;事母以孝闻。每以德化人，乡党颇移风俗。尝有人夜中窃刈其麦者，见而避之。<br /><br />&nbsp;&nbsp;&nbsp;&nbsp;盗因感悟，弃麦而谢。文诩慰谕之，自誓不言，固令持去。经数年，盗者向乡人<br /><br />&nbsp;&nbsp;&nbsp;&nbsp;说之，始为远近所悉。邻家筑墙，心有不直，文诩因毁旧堵以应之。文诩常有腰<br /><br />&nbsp;&nbsp;&nbsp;&nbsp;疾，会医者自言善禁，文诩令禁之，遂为刀所伤，至于顿伏床枕。医者叩头请罪。<br /><br />&nbsp;&nbsp;&nbsp;&nbsp;文诩遽遣之，因为隐，谓妻子曰：“吾昨风眩，落坑所致。”其掩人短，皆此类<br /><br />&nbsp;&nbsp;&nbsp;&nbsp;也。州县以其贫素，将加赈恤，辄辞不受。尝闲居无事，从容叹曰：“老冉冉而<br /><br />&nbsp;&nbsp;&nbsp;&nbsp;将至，恐修名之不立！”以如意击几自乐，皆有处所，时人方之闵子骞、原宪焉。<br /><br />&nbsp;&nbsp;&nbsp;&nbsp;终于家，乡人为立碑颂，号曰张先生。<br /><br />&nbsp;&nbsp;&nbsp;&nbsp;论曰：古之所谓隐逸者，非伏其身而不见也，非闭其言而不出也，非藏其智<br /><br />&nbsp;&nbsp;&nbsp;&nbsp;而不发也。盖以恬淡为心，不不昧，安时处顺，与物无私者也。眭夸忘怀缨冕，<br /><br />&nbsp;&nbsp;&nbsp;&nbsp;毕志丘园，或隐不违亲，贞不绝俗；或不教而劝，虚往实归，非有自然纯德，其<br /><br />&nbsp;&nbsp;&nbsp;&nbsp;孰能至此？然文诩见伤无愠，徐则志在沈冥，不可亲疏，莫能贵贱，皆可谓抱朴<br /><br />&nbsp;&nbsp;&nbsp;&nbsp;之士矣。崔廓感于屈辱，遂以肥遁见称；祖浚文籍之美，足以克隆堂构。父子虽<br /><br />&nbsp;&nbsp;&nbsp;&nbsp;动静殊方，其于成名一也，美哉！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1839);">加入书签</a><a
                        href="1838.html">上一页</a>&larr;<a href="index.html">返回列表</a>&rarr;<a
                            href="1840.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1838.html"; var next_page = "1840.html"; var index_page = "index.html"; var sortid = "9"; var article_id = "29"; var chapter_id = "1839"; var articlename = "北史"; var chaptername = " 卷八十八 列传第七十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>