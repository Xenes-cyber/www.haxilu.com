<!DOCTYPE html>
<html>
<head>
<meta charset="gbk" />
<title>北史- 卷八十五 列传第七十三-在线阅读-哈西文学网</title>
<meta name="keywords" content="李延寿，北史， 卷八十五 列传第七十三全文， 卷八十五 列传第七十三在线阅读 哈西文学网" />
<meta name="description" content="哈西文学网提供李延寿的北史  卷八十五 列传第七十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1836.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1836.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十五 列传第七十三</h1>
            <div class="link xb">
                <a href="1835.html">上一页</a>&larr;<a href="index.html">返回列表</a>&rarr;<a
                    href="1837.html">下一页</a></div>			
            <div id="BookText">&nbsp;&nbsp;&nbsp;&nbsp;○节义<br /><br />&nbsp;&nbsp;&nbsp;&nbsp;于什门段进石文德汲固王玄威娄提刘渴侯朱长生于提马<br /><br />&nbsp;&nbsp;&nbsp;&nbsp;八龙门文爱晁清刘侯仁石祖兴邵洪哲王荣世胡小彪孙道登李<br /><br />&nbsp;&nbsp;&nbsp;&nbsp;几张安祖王闾（刘业兴盖俊）郭琰沓龙超乙速孤佛保李棠杜叔<br /><br />&nbsp;&nbsp;&nbsp;&nbsp;毗刘弘游元张须陀杨善会卢楚刘子翊尧君素陈孝意张季<br /><br />&nbsp;&nbsp;&nbsp;&nbsp;杜松S郭世俊郎方贵<br /><br />&nbsp;&nbsp;&nbsp;&nbsp;《易》称：“立人之道，曰仁与义。”盖士之成名，在斯二者。故古人以天<br /><br />&nbsp;&nbsp;&nbsp;&nbsp;下为大，方身则轻；生为重矣，比义则轻。然则死有重于太山，贵其理全也；生<br /><br />&nbsp;&nbsp;&nbsp;&nbsp;有轻于鸿毛，重其义全也。故生无再得，死不可追。而仁道不远，则杀身以徇；<br /><br />&nbsp;&nbsp;&nbsp;&nbsp;义重于生，则捐躯而践。龙逢殒命于夏癸，比干竭节于商辛，申蒯断臂于齐庄，<br /><br />&nbsp;&nbsp;&nbsp;&nbsp;弘演纳肝于卫懿，汉之纪信、栾布，晋之向雄、嵇绍，并不惮于危亡，以蹈忠贞<br /><br />&nbsp;&nbsp;&nbsp;&nbsp;之节。虽功未存于社稷，力无救于颠坠。然视彼苟免之徒，贯三光而洞九泉矣。<br /><br />&nbsp;&nbsp;&nbsp;&nbsp;凡在立名之士，莫不庶几焉。然至临难忘身，见危授命，虽斯文不坠，而行之盖<br /><br />&nbsp;&nbsp;&nbsp;&nbsp;寡。固知士之所重，信在慈乎。非夫内怀铁石之心，外负陵霜之节，孰能行之若<br /><br />&nbsp;&nbsp;&nbsp;&nbsp;命，赴蹈如归者乎！自魏讫隋，年余二百，若乃岁寒见松柏，疾风知劲草，千载<br /><br />&nbsp;&nbsp;&nbsp;&nbsp;之后，懔懔犹生。岂独闻彼伯夷，懦夫立志，亦冀将来君子，有所庶几。<br /><br />&nbsp;&nbsp;&nbsp;&nbsp;《魏书》序于什门、段进、石文德、汲固、王玄威、娄提、刘渴侯、朱长生、<br /><br />&nbsp;&nbsp;&nbsp;&nbsp;马八龙、门文爱、晁清、刘侯仁、石祖兴、邵洪哲、王荣世、胡小彪、孙道登、<br /><br />&nbsp;&nbsp;&nbsp;&nbsp;李几、张安祖、王闾以为《节义传》，今又检得郭琰、沓龙超、乙速孤佛保，及<br /><br />&nbsp;&nbsp;&nbsp;&nbsp;《周书孝节传》李棠、杜叔毗附之。又案《齐书》不立此篇，而《隋书》序刘弘、<br /><br />&nbsp;&nbsp;&nbsp;&nbsp;皇甫诞、游元、冯慈明、张须e、杨善会、独孤盛、元文都、卢楚、刘子翊、<br /><br />&nbsp;&nbsp;&nbsp;&nbsp;尧君素为《诚节传》。今皇甫诞、冯慈明、独孤盛、元文都各附其家传，其余并<br /><br />&nbsp;&nbsp;&nbsp;&nbsp;附此篇，又检取《隋书孝义传》郎方贵、郭世俊亦附之，以备《节文传》云。<br /><br />&nbsp;&nbsp;&nbsp;&nbsp;于什门，代人也。魏明元时为谒者，使喻冯跋。及至和龙，住外不入，使谓<br /><br />&nbsp;&nbsp;&nbsp;&nbsp;跋曰：“大魏皇帝有诏，须冯主出受，然后敢入。”跋使人牵逼令入。见跋不拜，<br /><br />&nbsp;&nbsp;&nbsp;&nbsp;跋令人按其项。什门曰：“冯主拜受诏，吾自以宾主致敬，何须苦见逼也？”与<br /><br />&nbsp;&nbsp;&nbsp;&nbsp;跋往复，声气厉然，初不挠屈。既而跋止什门。什门于群众中回身背跋，披裤后<br /><br />&nbsp;&nbsp;&nbsp;&nbsp;裆以辱之。既而拘留，随身衣裳，败坏略尽，虮虱被体。跋遗以衣服，拒而不受。<br /><br />&nbsp;&nbsp;&nbsp;&nbsp;历二十四年。后冯弘上表称臣，乃送什门归。拜书侍御史。太武下诏褒美，比之<br /><br />&nbsp;&nbsp;&nbsp;&nbsp;苏武，赐羊千口、帛千匹，进为上大夫，策告宗庙，班示天下。<br /><br />&nbsp;&nbsp;&nbsp;&nbsp;段进，不知何许人也。太武初，为白道守将。蠕蠕大檀入塞，围之，力屈被<br /><br />&nbsp;&nbsp;&nbsp;&nbsp;执。进抗声大骂，遂为贼杀。帝愍之，追赠安北将军，赐爵显美侯，谥曰庄。<br /><br />&nbsp;&nbsp;&nbsp;&nbsp;石文德，中山蒲阴人也。有行义。真君初，县令黄宣在任丧亡。宣单贫，无<br /><br />&nbsp;&nbsp;&nbsp;&nbsp;期亲。文德祖父苗以家财殡葬，持服三年。奉养宣妻二十余载，及亡，又衰\敛<br /><br />&nbsp;&nbsp;&nbsp;&nbsp;y，率礼无阙。自苗逮文德，刺史守令卒官者，制服送之。五世同居，闺门雍睦。<br /><br />&nbsp;&nbsp;&nbsp;&nbsp;又梁州上言，天水白石县人赵令安、孟兰强等四世同居，行著州里。诏并标<br /><br />&nbsp;&nbsp;&nbsp;&nbsp;榜门闾。<br /><br />&nbsp;&nbsp;&nbsp;&nbsp;汲固，东郡梁城人也。为兖州从事。刺史李式坐事被收，吏人皆送至河上。<br /><br />&nbsp;&nbsp;&nbsp;&nbsp;时式子宪生始满月。式大言于众曰：“程婴、仵臼何如人也？”固曰：“今古岂<br /><br />&nbsp;&nbsp;&nbsp;&nbsp;殊！”遂便潜还不顾，径来入城，于式妇闺抱宪归藏。及捕者收宪，属有一婢产<br /><br />&nbsp;&nbsp;&nbsp;&nbsp;男，母以婢儿授之。事寻泄，固乃携宪逃遁，遇赦始归。宪即为固长育，至十余<br /><br />&nbsp;&nbsp;&nbsp;&nbsp;岁，恒呼固夫妇为郎婆。后高v为兖州刺史，嘉固节义，以为主簿。<br /><br />&nbsp;&nbsp;&nbsp;&nbsp;王玄威，恒农北陕人也。献文崩，玄威立草庐于州城门外，衰裳蔬粥，哭踊<br /><br />&nbsp;&nbsp;&nbsp;&nbsp;无时。刺史苟颓以事表闻。诏令问状，云：“先帝泽被苍生，玄威不胜悲慕，恋<br /><br />&nbsp;&nbsp;&nbsp;&nbsp;心如此，不知礼式。”诏问玄威，欲有所诉，听为表列。玄威云：“闻讳悲号，<br /><br />&nbsp;&nbsp;&nbsp;&nbsp;窃谓臣子同例，无所求谒。”及至百日，乃自竭家财，设四百人斋会。忌日，又<br /><br />&nbsp;&nbsp;&nbsp;&nbsp;设百僧供。至大除日，诏送白r裤褶一具与玄威释服，下州令表异焉。<br /><br />&nbsp;&nbsp;&nbsp;&nbsp;娄提，代人也。献文时，为内三郎。献文暴崩，提谓人曰：“圣主升遐，安<br /><br />&nbsp;&nbsp;&nbsp;&nbsp;用活为！”遂引佩刀自刺，几死。文明太后诏赐帛二百匹。<br /><br />&nbsp;&nbsp;&nbsp;&nbsp;时有敕勒部人蛭拔寅，兄地于坐盗食官马，依制命死。拔寅自诬己杀，兄又<br /><br />&nbsp;&nbsp;&nbsp;&nbsp;云实非弟杀。兄弟争死，辞不能定，孝文昭原之。<br /><br />&nbsp;&nbsp;&nbsp;&nbsp;刘渴侯，不知何许人也。禀性刚烈。太和中，为徐州后军，以力死战，众寡<br /><br />&nbsp;&nbsp;&nbsp;&nbsp;不敌，遂禽。_目大骂，终不降屈，为贼所杀。孝文赠立忠将军、平州刺史、上<br /><br />&nbsp;&nbsp;&nbsp;&nbsp;庸侯，赐绢千匹、谷千斛。<br /><br />&nbsp;&nbsp;&nbsp;&nbsp;有严季者亦为军校尉，与渴侯同殿，势穷被执，终不降屈。后得逃还，除立<br /><br />&nbsp;&nbsp;&nbsp;&nbsp;节将军，赐爵五等男。<br /><br />&nbsp;&nbsp;&nbsp;&nbsp;朱长生、于提者，并代人也。孝文时，长生为员外散骑常侍，与提俱使高车。<br /><br />&nbsp;&nbsp;&nbsp;&nbsp;既至，高车王阿伏至罗责长生等拜，长生拒之。阿伏至罗乃不以礼待。长生以金<br /><br />&nbsp;&nbsp;&nbsp;&nbsp;银宝器奉之，至罗既受献，长生曰：“为臣内附，宜尽臣礼，何得口云再拜，而<br /><br />&nbsp;&nbsp;&nbsp;&nbsp;实不拜。”呼出帐，命众中拜。阿伏至罗惭其臣下，大怒曰：“帐中何不教我拜，<br /><br />&nbsp;&nbsp;&nbsp;&nbsp;而辱我于大众？”夺长生等献物，内之丛石，兵胁之曰：“为我臣则活，不降则<br /><br />&nbsp;&nbsp;&nbsp;&nbsp;杀汝！”长生与于提_目厉声责之曰：“我为鬼，不为汝臣！”阿伏至罗大怒，<br /><br />&nbsp;&nbsp;&nbsp;&nbsp;绝其饮食。从者三十人皆求阿伏至罗，乃给以肉酪。长生与提又不从，乃各分徙<br /><br />&nbsp;&nbsp;&nbsp;&nbsp;之。三岁及放还。孝文以长生等守节，远同苏武，拜长生河内太守，提陇西太守，<br /><br />&nbsp;&nbsp;&nbsp;&nbsp;并赐爵五等男，从者皆为令长。<br /><br />&nbsp;&nbsp;&nbsp;&nbsp;马八龙，武邑武强人也。轻财重义。友人武遂县尹灵哲在军丧亡，八龙闻即<br /><br />&nbsp;&nbsp;&nbsp;&nbsp;奔赴，负尸而归，以家财殡葬，为制Bī椋抚其孤遗，恩如所生。州郡表列，?<br /><br />&nbsp;&nbsp;&nbsp;&nbsp;表门闾。<br /><br />&nbsp;&nbsp;&nbsp;&nbsp;门文爱，汲郡山阳人也。早孤，供养伯父母以孝谨闻。伯父亡，服未终，伯<br /><br />&nbsp;&nbsp;&nbsp;&nbsp;母又亡。文爱居丧持服六年，哀毁骨立。乡人魏仲贤等相与标其孝义。<br /><br />&nbsp;&nbsp;&nbsp;&nbsp;晁清，辽东人也。祖晖，济州刺史、颍川公。清袭祖爵，例降为伯。为梁城<br /><br />&nbsp;&nbsp;&nbsp;&nbsp;戍将，梁师攻围，粮尽城陷。清抗节不屈，为贼所杀。宣武褒美，赠乐陵太守，<br /><br />&nbsp;&nbsp;&nbsp;&nbsp;谥曰忠。子荣宾袭。<br /><br />&nbsp;&nbsp;&nbsp;&nbsp;刘侯仁，豫州人也。城人白早生杀刺史司马悦，据城南叛。悦息F，走投侯<br /><br />&nbsp;&nbsp;&nbsp;&nbsp;仁，贼虽重加购募，又严其捶挞，侯仁终无漏泄。F遂免祸。事宁，有司奏其操<br /><br />&nbsp;&nbsp;&nbsp;&nbsp;行，请免府籍，叙一小县。诏可。<br /><br />&nbsp;&nbsp;&nbsp;&nbsp;石祖兴，常山九门人也。太守田文彪、县令和真等丧亡，祖兴自出家绢二百<br /><br />&nbsp;&nbsp;&nbsp;&nbsp;余匹，营护丧事。州郡表列。孝文嘉之，赐爵二级为上造。后拜宁陵令，卒。吏<br /><br />&nbsp;&nbsp;&nbsp;&nbsp;部尚书李韶奏其节义，请加赠谥，以奖来者，灵太后如所奏。有司谥曰恭。<br /><br />&nbsp;&nbsp;&nbsp;&nbsp;邵洪哲，上谷沮阳人也。县令范道荣先自朐城归款，以除县令。道荣乡人徐<br /><br />&nbsp;&nbsp;&nbsp;&nbsp;孔明妄经公府，讼道荣非勋，道荣坐除名。羁旅孤贫，不能自理。洪哲不胜义愤，<br /><br />&nbsp;&nbsp;&nbsp;&nbsp;遂代道荣诣京师，明申曲直，经历寒暑，不惮劬劳。道荣卒得复雪。<br /><br />&nbsp;&nbsp;&nbsp;&nbsp;又北镇反乱，道荣孤单，无所归附。洪哲兄伯川复率乡人来相迎接，送达幽<br /><br />&nbsp;&nbsp;&nbsp;&nbsp;州。道荣感其诚节，诉省申闻。诏下州郡，标其里闾。<br /><br />&nbsp;&nbsp;&nbsp;&nbsp;王荣世，阳平馆陶人也。为三城戍主、方城县子。梁师攻围，力穷，知不可<br /><br />&nbsp;&nbsp;&nbsp;&nbsp;全，乃先焚府库，后杀妻妾。及贼陷城，与戍副邓元兴等俱以不屈被害。明帝下<br /><br />&nbsp;&nbsp;&nbsp;&nbsp;诏，褒美忠节，进荣世爵为伯，赠齐州刺史；元兴开国子，赠洛州刺史。<br /><br />&nbsp;&nbsp;&nbsp;&nbsp;胡小彪，河南河阴人也。少有武气。正光末，为统军于晋寿。孝昌中，梁将<br /><br />&nbsp;&nbsp;&nbsp;&nbsp;樊文识等寇边。益州刺史邴虬遣长史和安固守小剑，文炽围之。虬命小彪与统军<br /><br />&nbsp;&nbsp;&nbsp;&nbsp;崔珍宝同往防拒。文炽掩袭小彪、珍宝并禽之。文炽攻小剑未陷，乃将珍宝至城<br /><br />&nbsp;&nbsp;&nbsp;&nbsp;下，使谓和安曰：“南军强盛，北救不来，岂若归款，取其富贵？”和安命射之，<br /><br />&nbsp;&nbsp;&nbsp;&nbsp;乃退。复逼小彪与和安交言。小彪乃慷慨谓安曰：“我栅不防，为贼所虏。观其<br /><br />&nbsp;&nbsp;&nbsp;&nbsp;兵士，势不足言，努力坚守，魏行台、傅梁州遣将已至。”贼以刀殴击，言不得<br /><br />&nbsp;&nbsp;&nbsp;&nbsp;终，遂害之。三军无不叹其壮节，哀其死亡。贼寻奔败，禽其次将萧世澄、陈文<br /><br />&nbsp;&nbsp;&nbsp;&nbsp;绪等一十一人。行台魏子建壮其气概，启以世澄购其尸柩，乃获骸骨归葬之。<br /><br />&nbsp;&nbsp;&nbsp;&nbsp;逊道登，彭城吕县人也。永安初，为梁将韦休等所虏。面缚临刃，巡远村坞，<br /><br />&nbsp;&nbsp;&nbsp;&nbsp;令其招降乡曲。道登厉声唱呼：“但当努力，贼无所能！”贼遂屠戮之。<br /><br />&nbsp;&nbsp;&nbsp;&nbsp;又荆州被围，行台宗灵恩遣使宗女等四人入城晓喻，为贼将所获。执女等巡<br /><br />&nbsp;&nbsp;&nbsp;&nbsp;城，令其改辞。女等大言：“天军垂至，坚守莫降。”贼忿，各刳其腹，然后斩<br /><br />&nbsp;&nbsp;&nbsp;&nbsp;首。二州表其节义。道登等并赐五品郡、五等子爵，听子弟承袭，遣使诣所在吊<br /><br />&nbsp;&nbsp;&nbsp;&nbsp;祭。<br /><br />&nbsp;&nbsp;&nbsp;&nbsp;李几，博陵安平人也。七世共居同财。家有二十二房，一百九十八口，长幼<br /><br />&nbsp;&nbsp;&nbsp;&nbsp;济济，风礼著闻。至于作役，卑幼竞集。乡里嗟美，标其门闾。<br /><br />&nbsp;&nbsp;&nbsp;&nbsp;张安祖，河阳人也。袭世爵山北侯。时有元承贵，曾为河阳令。家贫，且赴<br /><br />&nbsp;&nbsp;&nbsp;&nbsp;尚书求选，逢天寒甚，遂冻死路侧。一子年幼，停尸门巷，棺殓无托。安祖悲哭<br /><br />&nbsp;&nbsp;&nbsp;&nbsp;尽礼，买木为棺，手自营作，殓殡周给。朝野嘉叹。尚书闻奏，标其门闾。<br /><br />&nbsp;&nbsp;&nbsp;&nbsp;王闾，北海密人也。数世同居，有百口。又太山刘业兴，四世同居，鲁郡盖<br /><br />&nbsp;&nbsp;&nbsp;&nbsp;俊，六世同居，并共财产，家门雍睦。乡里敬异。有司申奏，皆标门闾。<br /><br />&nbsp;&nbsp;&nbsp;&nbsp;郭琰，字神宝，京人也。少丧父，事母以孝闻。孝武帝之居藩邸，琰以通<br /><br />&nbsp;&nbsp;&nbsp;&nbsp;侠被知。及即位，封新丰县公，除洛州刺史。孝武西入，改封冯翊郡公，授行台<br /><br />&nbsp;&nbsp;&nbsp;&nbsp;尚书、潼关大都督。大统中，齐神武遣大都督窦泰袭恒农。时琰为行台，众少战<br /><br />&nbsp;&nbsp;&nbsp;&nbsp;败，乃奔洛州。至刺史泉仙城守力穷，城将陷，乃仰天哭曰：“天乎！天乎！何<br /><br />&nbsp;&nbsp;&nbsp;&nbsp;由纵此长蛇，而不助顺也？”言发涕流，不能自止。兵士见之，咸自厉愤。竟为<br /><br />&nbsp;&nbsp;&nbsp;&nbsp;东魏将高敖曹所禽。复谓敖曹曰：“天子之臣，乃为贼所执。”敖曹素闻其名，<br /><br />&nbsp;&nbsp;&nbsp;&nbsp;义不杀之，送于并州。见齐神武，言色不屈，见害。<br /><br />&nbsp;&nbsp;&nbsp;&nbsp;沓龙超，晋寿人也。性尚义侠，少为乡里所重。永熙中，梁将樊文炽来寇益<br /><br />&nbsp;&nbsp;&nbsp;&nbsp;州，刺史傅和孤城固守。龙超每出战，辄破之。时攻围既久，粮矢方尽，刺史遣<br /><br />&nbsp;&nbsp;&nbsp;&nbsp;龙超夜出，请援于汉中，遂为文炽所得。许以封爵，使告城中曰：“外无援军，<br /><br />&nbsp;&nbsp;&nbsp;&nbsp;宜早降。”乃置龙超于攻楼上。龙超乃告刺史曰：“援军数万，近在大寒。”文<br /><br />&nbsp;&nbsp;&nbsp;&nbsp;炽大怒，火炙杀之。至死，辞气不挠。大统二年，诏赠龙骧将军、巴州刺史。<br /><br />&nbsp;&nbsp;&nbsp;&nbsp;乙速孤佛保，北秀容胡酋也。少骁武，善射。孝武帝时，为直阁将军。从入<br /><br />&nbsp;&nbsp;&nbsp;&nbsp;关，封蒲子县公，并赐弓矢。大统初，梁将兰钦来寇，遂陷汉中。佛保时为都督，<br /><br />&nbsp;&nbsp;&nbsp;&nbsp;统兵力战。知将败，乃先城未陷，仰天大哭曰：“此马吾常所乘，此弓矢天恩赐<br /><br />&nbsp;&nbsp;&nbsp;&nbsp;我，岂可令贼得吾弓马乎！”遂斩马及弓，自刎而死。三军莫不壮之。黄门郎赵<br /><br />&nbsp;&nbsp;&nbsp;&nbsp;僧庆时使汉中，闻，乃收运其尸致长安。天子叹感，诏著作录之。<br /><br />&nbsp;&nbsp;&nbsp;&nbsp;李棠，字长卿，勃海人也。祖伯贵，魏宣武时，官至鲁郡守。有孝行，居<br /><br />&nbsp;&nbsp;&nbsp;&nbsp;父丧，哀戚过礼，遂以毁卒。宣武嘉之，赠勃海相。父元胄，员外散骑侍郎。棠<br /><br />&nbsp;&nbsp;&nbsp;&nbsp;幼孤，好学，有志操。高仲密为北豫州刺史，请棠为掾。仲密将图西附。时东魏<br /><br />&nbsp;&nbsp;&nbsp;&nbsp;又遣镇城奚寿兴典兵事。仲密遂与堂谋杀寿兴，率其众据城，遣棠诣关中归款。<br /><br />&nbsp;&nbsp;&nbsp;&nbsp;周文嘉之，封广宗县公，位给事黄门侍郎，加车骑大将军、仪同三司、散骑常侍。<br /><br />&nbsp;&nbsp;&nbsp;&nbsp;从魏安公尉迟迥伐蜀，棠乃应募喻之。既入成都，萧治叔木中委曲，棠不对。<br /><br />&nbsp;&nbsp;&nbsp;&nbsp;帜丝嗳柚。棠曰：“我王者忠臣，有死而已，义不为尔移志也。”遂害之。子<br /><br />&nbsp;&nbsp;&nbsp;&nbsp;敞嗣。<br /><br />&nbsp;&nbsp;&nbsp;&nbsp;杜叔毗，字子弼，其先京兆杜陵人也，徙居襄阳。父渐，梁边城太守。叔毗<br /><br />&nbsp;&nbsp;&nbsp;&nbsp;早岁而孤，事母以孝闻。仕梁，为宜丰侯萧府中直兵参军。周文令大将军达奚<br /><br />&nbsp;&nbsp;&nbsp;&nbsp;武围于南郑，令叔毗诣阙请和。周文见而礼之。使未及还，而中直兵曹策、<br /><br />&nbsp;&nbsp;&nbsp;&nbsp;参军刘晓谋以城降武。时叔毗兄君锡为中记室参军，从子映录事参军，映弟晰<br /><br />&nbsp;&nbsp;&nbsp;&nbsp;中直兵参军，各领部曲。策等忌之，惧不同己，遂诬以谋叛，擅加害焉。寻讨策<br /><br />&nbsp;&nbsp;&nbsp;&nbsp;等禽之。城降，策至长安，叔毗朝夕号泣，具申冤状。朝议以事在归附之前，不<br /><br />&nbsp;&nbsp;&nbsp;&nbsp;可追罪。叔毗志在复仇，然恐坐及其母。母曰：“汝兄横罹祸酷，痛切骨髓。若<br /><br />&nbsp;&nbsp;&nbsp;&nbsp;曹策朝死，吾以夕殁，亦所甘心。汝何疑焉？”叔毗拜受母言，后遂白日手刃策<br /><br />&nbsp;&nbsp;&nbsp;&nbsp;于京城，断首瓠腹，解其支体，然后面缚请就戮焉。周文嘉其志气，特命舍之。<br /><br />&nbsp;&nbsp;&nbsp;&nbsp;遭母忧，哀毁骨立，殆不胜丧。服阕，晋公护辟为中外府乐曹参军。累迁陕州刺<br /><br />&nbsp;&nbsp;&nbsp;&nbsp;史。后从卫国公直南讨，军败，为陈人所禽。陈人将降之，叔毗辞色不挠，遂被<br /><br />&nbsp;&nbsp;&nbsp;&nbsp;害。子廉卿。<br /><br />&nbsp;&nbsp;&nbsp;&nbsp;刘弘，字仲远，彭城丛亭里人也。少好学，有羁检，重节概。仕齐，位西楚<br /><br />&nbsp;&nbsp;&nbsp;&nbsp;州刺史。齐亡，周武帝以为本郡太守。及隋文帝平陈，以行车长史从总管吐万绪<br /><br />&nbsp;&nbsp;&nbsp;&nbsp;度江，加上仪同，封C泽县公，拜泉州刺史。会高智慧乱，以兵攻州。弘城守，<br /><br />&nbsp;&nbsp;&nbsp;&nbsp;粮尽，煮犀甲腰带及剥树皮食之，一无离叛。贼欲降之，弘抗节弥厉。城陷，为<br /><br />&nbsp;&nbsp;&nbsp;&nbsp;贼所害。文帝闻而嘉叹者久之，赐物二千段。子长信，袭其官爵。<br /><br />&nbsp;&nbsp;&nbsp;&nbsp;游元，字楚客，广平任城人也。父宝藏，位至郡守。元少聪敏。仕周，历寿<br /><br />&nbsp;&nbsp;&nbsp;&nbsp;春令、谯州司马，俱有能名。开皇中，为殿内侍御史。炀帝嗣位，迁尚度支郎。<br /><br />&nbsp;&nbsp;&nbsp;&nbsp;辽东之役，领左骁卫长史，为盖牟道监军，拜朝请大夫，兼书侍御史。宇文述等<br /><br />&nbsp;&nbsp;&nbsp;&nbsp;九军败绩，帝令元主其狱。述时贵幸，势倾朝廷，遣家僮造元，有所请属，元不<br /><br />&nbsp;&nbsp;&nbsp;&nbsp;之见。他日，案述逾急，仍以属请状劾之。帝嘉其公正，赐朝服一袭。后奉使黎<br /><br />&nbsp;&nbsp;&nbsp;&nbsp;阳督运。杨玄感作逆，告以情。元引正义责之，遂见困，竟不屈节，见害。帝甚<br /><br />&nbsp;&nbsp;&nbsp;&nbsp;嘉之，赠银青光禄大夫，拜其子仁宗为正议大夫、弋阳郡通守。<br /><br />&nbsp;&nbsp;&nbsp;&nbsp;张须陀，弘农阌乡人也。性刚烈，有勇略。弱冠从史万岁讨西爨，以功授仪<br /><br />&nbsp;&nbsp;&nbsp;&nbsp;同。后从杨素击平汉王谅，加开府。大业中，为齐郡赞务。会兴辽东之役，岁饥，<br /><br />&nbsp;&nbsp;&nbsp;&nbsp;须陀将开仓赈给。官属咸曰：“须待诏敕。”须陀曰：“如待报至，当委沟壑。<br /><br />&nbsp;&nbsp;&nbsp;&nbsp;吾若以此获罪，死无所恨。”先开仓而后状，帝嘉而不责。<br /><br />&nbsp;&nbsp;&nbsp;&nbsp;天下既承平日久，多不习兵。须陀独勇决善战，又长抚驭，得士卒心，号为<br /><br />&nbsp;&nbsp;&nbsp;&nbsp;名将。时贼帅王薄北连豆子贼孙宣雅、石祗^、郝孝德等，众十余万，攻<br /><br />&nbsp;&nbsp;&nbsp;&nbsp;章丘。须陀大破之，露布以闻。帝大悦，优诏褒扬，令使者图画其形容奏之。其<br /><br />&nbsp;&nbsp;&nbsp;&nbsp;年，贼裴长才，石子河等奄至城下，须陀与战，长才败走。后数旬，贼帅秦君弘、<br /><br />&nbsp;&nbsp;&nbsp;&nbsp;郭方预等园北海，须陀倍道而进，大败之。司隶刺史裴操之上状，帝遣使劳问之。<br /><br />&nbsp;&nbsp;&nbsp;&nbsp;十年，贼左孝友屯蹲狗山，须陀列八营以逼之。孝友窘迫，面缚来降。其党<br /><br />&nbsp;&nbsp;&nbsp;&nbsp;解象、王良、郑大彪、李脘等众各万计，须陀平之，威振东夏。以功迁齐郡通守，<br /><br />&nbsp;&nbsp;&nbsp;&nbsp;领河南道十二郡黜陟讨捕大使。俄而贼卢明月众十余万将寇河北，次祝阿。须陀<br /><br />&nbsp;&nbsp;&nbsp;&nbsp;邀击，杀数千人。贼吕明星、师仁泰、霍小汉等众各万余，扰济北，须陀击走之。<br /><br />&nbsp;&nbsp;&nbsp;&nbsp;寻将兵拒东郡贼翟让，前后三十余战，每破走之。转荣阳通守。<br /><br />&nbsp;&nbsp;&nbsp;&nbsp;时李密说让取洛口仓，遂逼来荥阳。须陀拒之，让惧而退，须陀乘之。密先<br /><br />&nbsp;&nbsp;&nbsp;&nbsp;伏数千人邀击之，须陀败，被围，溃辄出，左右不能尽出，复入救之，往来数四，<br /><br />&nbsp;&nbsp;&nbsp;&nbsp;众皆败。乃仰天曰：“兵败如此，何面见天子乎！”乃下马战死。其所部兵昼夜<br /><br />&nbsp;&nbsp;&nbsp;&nbsp;号哭，数日不止。帝令其子元备总父兵。元备时在齐郡，遇贼，竟不果行。<br /><br />&nbsp;&nbsp;&nbsp;&nbsp;杨善会，字敬仁，弘农华阴人也。父初，位毗陵太守。善会大业中为g令，<br /><br />&nbsp;&nbsp;&nbsp;&nbsp;以清正闻。俄而百姓聚起为盗，善会讨之，往皆克捷。后贼帅张金称屯于县界，<br /><br />&nbsp;&nbsp;&nbsp;&nbsp;善会每挫其锋。炀帝遣将军段达讨金称，善会进计于达，达不能用，军竟败。后<br /><br />&nbsp;&nbsp;&nbsp;&nbsp;进止一以谋之，乃大克。金称复引勃海贼孙宣雅、高士雅等破黎阳而还，善会邀<br /><br />&nbsp;&nbsp;&nbsp;&nbsp;破之。擢拜朝请大夫，清河郡丞。于时山东郡县，陷没相继，能抗贼者，唯善会<br /><br />&nbsp;&nbsp;&nbsp;&nbsp;而已。前后七百余阵，未尝负败。会太仆杨义臣讨金称见败，取善会定策，与金<br /><br />&nbsp;&nbsp;&nbsp;&nbsp;称战，贼乃退走。善会捕斩之，传首行在所。帝赐以尚方甲槊弓剑，进拜清河通<br /><br />&nbsp;&nbsp;&nbsp;&nbsp;守。复从杨义臣斩漳南贼帅高士达，传首江都宫。帝下诏褒扬之。后为窦建德所<br /><br />&nbsp;&nbsp;&nbsp;&nbsp;陷。建德释而礼之，用为贝州刺史。善会肆骂，临之以兵，辞气不挠，乃害之。<br /><br />&nbsp;&nbsp;&nbsp;&nbsp;清河士庶，莫不伤痛。<br /><br />&nbsp;&nbsp;&nbsp;&nbsp;卢楚，涿郡范阳人也。祖景祚，魏司空掾。楚少有才学，性鲠急，口秘，言<br /><br />&nbsp;&nbsp;&nbsp;&nbsp;语涩难。大业中，为尚书左司郎。当朝正色，甚为公卿所惮。及帝幸江都，东都<br /><br />&nbsp;&nbsp;&nbsp;&nbsp;官僚多不奉法。楚每存纠举，无所回避。越王侗称尊号，以楚为内史令、左备身<br /><br />&nbsp;&nbsp;&nbsp;&nbsp;将军、尚书左丞、右光禄大夫，封涿郡公，与元文都等同心戮力以辅侗。及王世<br /><br />&nbsp;&nbsp;&nbsp;&nbsp;充作乱，兵犯太阳门。武卫将军皇甫无逸斩关逃难，呼楚同去。楚曰：“仆与元<br /><br />&nbsp;&nbsp;&nbsp;&nbsp;公有约，若社稷有难，誓以俱死。今舍去不义。”及世充入，楚匿太官署，执之。<br /><br />&nbsp;&nbsp;&nbsp;&nbsp;世充奋袂令斩，于是锋刃交下，支体糜碎。<br /><br />&nbsp;&nbsp;&nbsp;&nbsp;刘子翊，彭城丛亭里人也。父遍，齐徐州司马。子翊少好学，颇解属文。性<br /><br />&nbsp;&nbsp;&nbsp;&nbsp;刚謇，有吏干。开皇中，为秦州司法参军。因入考，杨素奏为侍御史。时永宁县<br /><br />&nbsp;&nbsp;&nbsp;&nbsp;令李公孝，四岁丧母，九岁外继。其后，父更别娶后妻，至是而亡。河间刘炫以<br /><br />&nbsp;&nbsp;&nbsp;&nbsp;为无抚育之恩，议不解任。子翊驳之曰：<br /><br />&nbsp;&nbsp;&nbsp;&nbsp;《传》云：“继母，同母也。”当以配父之尊，居母之位，齐杖之制，皆如<br /><br />&nbsp;&nbsp;&nbsp;&nbsp;亲母。又“为人后者为其父母期”，服者，自以本生，非殊亲之与继也。父虽自<br /><br />&nbsp;&nbsp;&nbsp;&nbsp;处傍尊之地，于子之情，犹须隆其本重。是以令云：“为人后者，其父母，并解<br /><br />&nbsp;&nbsp;&nbsp;&nbsp;官申其心丧。父卒母嫁，为父后者虽不服，亦申心丧；其继母嫁，不解官。”此<br /><br />&nbsp;&nbsp;&nbsp;&nbsp;专据嫁者生文耳。将知继母在父之室，则制同亲母。若谓非有抚育之恩，同之行<br /><br />&nbsp;&nbsp;&nbsp;&nbsp;路，何服之有乎？服既有之，心丧焉可独异？三省令旨，其义甚明。今言令许不<br /><br />&nbsp;&nbsp;&nbsp;&nbsp;解，何其甚谬？且后人者为其父母期，未有变隔以亲继，亲既等，故心丧不得有<br /><br />&nbsp;&nbsp;&nbsp;&nbsp;殊。《服问》云：“母出，则为继母之党服。”岂不以出母族绝，推而远之；继<br /><br />&nbsp;&nbsp;&nbsp;&nbsp;母配父，引而亲之乎？子思曰：“为骋财蓿是为白也母；不为骋财蓿是不为<br /><br />&nbsp;&nbsp;&nbsp;&nbsp;白也母。”定知服以名重，情以父亲。所以圣人敦之以孝慈，弘之以名义。是使<br /><br />&nbsp;&nbsp;&nbsp;&nbsp;子以名服，同之亲母；继母以义报，等之己生。<br /><br />&nbsp;&nbsp;&nbsp;&nbsp;如谓继母之来，在子出之后，制有浅深者。考之经传，未见其文。譬出后之<br /><br />&nbsp;&nbsp;&nbsp;&nbsp;人，所后者初亡，后之者至，此后可以无抚育之恩而不服重乎？昔长沙人王毖，<br /><br />&nbsp;&nbsp;&nbsp;&nbsp;汉末为上计诣京师。既而吴、魏隔绝，毖在内国，更娶，生子昌。毖死后，为东<br /><br />&nbsp;&nbsp;&nbsp;&nbsp;平相，始知吴之母亡。便情系居重，不摄职事。于时议者，不以为非。然则继之<br /><br />&nbsp;&nbsp;&nbsp;&nbsp;与前，于情无别。若要以抚育始生服制，王昌复何足云乎？又晋镇南将军羊祜无<br /><br />&nbsp;&nbsp;&nbsp;&nbsp;子，取弟子伊为子。祜薨，伊不服重。祜妻表闻，伊辞曰：“伯生存养己，伊不<br /><br />&nbsp;&nbsp;&nbsp;&nbsp;敢违。然无父命，故还本生。”尚书彭权议：“子之出养，必由父命，无命而出，<br /><br />&nbsp;&nbsp;&nbsp;&nbsp;是为叛子。”于是下诏从之。然则心服之制，不得缘恩而生也。<br /><br />&nbsp;&nbsp;&nbsp;&nbsp;论云：“礼者称情而立文，杖义而设教。”还以此义，谕彼之情。称情者如<br /><br />&nbsp;&nbsp;&nbsp;&nbsp;母之情，杖义者为子之义。分定然后能尊父顺名，崇礼笃敬。苟以姆养之恩，始<br /><br />&nbsp;&nbsp;&nbsp;&nbsp;成母子。则恩由彼至，服自己来。则慈母如母，何待父令？又云：“继母、慈母，<br /><br />&nbsp;&nbsp;&nbsp;&nbsp;本实路人，临己养己，同之骨血。”基如斯言，子不由父，纵有恩育，得如母乎？<br /><br />&nbsp;&nbsp;&nbsp;&nbsp;其慈继虽在三年之下，而居齐期之上。礼有伦例，服以称情。继母本以名服，岂<br /><br />&nbsp;&nbsp;&nbsp;&nbsp;藉恩之厚薄也。至于兄弟之子犹子也，私昵之心实殊，礼服之制无二。彼言“以”<br /><br />&nbsp;&nbsp;&nbsp;&nbsp;轻“如”重，因以不同；此谓如重之辞，即同重法。若使轻重不等，何得为“如”？律云“准枉法”者，但准其罪，“以枉法论”者，即同真法。律以弊刑，礼以<br /><br />&nbsp;&nbsp;&nbsp;&nbsp;设教。“准”者准拟之名，“以”者即真之称。“如”、“以”二字，义用不殊，<br /><br />&nbsp;&nbsp;&nbsp;&nbsp;礼、律两文，所防是一。将此明彼，足见其义。取譬伐柯，何远之有。<br /><br />&nbsp;&nbsp;&nbsp;&nbsp;论云：“取子为后者，将以供承祧庙，奉养己身。不得使宗子归其故宅，以<br /><br />&nbsp;&nbsp;&nbsp;&nbsp;子道事本父之后妻也。”然本父后妻，因父而得母称。若如来旨，本父亦可无心<br /><br />&nbsp;&nbsp;&nbsp;&nbsp;丧乎？何直父之后妻也。<br /><br />&nbsp;&nbsp;&nbsp;&nbsp;论又云：“《礼》言旧君，其尊岂后君乎？已去其位，非复纯臣，须言‘旧’<br /><br />&nbsp;&nbsp;&nbsp;&nbsp;以殊之。别有所重，非复纯孝，故言‘其’已见之，目以‘其父’之文，是名异<br /><br />&nbsp;&nbsp;&nbsp;&nbsp;也。”此又非通论。何以言之？“其”“旧”训殊，所用亦别。“旧”者易新之<br /><br />&nbsp;&nbsp;&nbsp;&nbsp;称，“其”者因彼之辞，安得以相类哉？至如《礼》云：“其父析薪，其子不克<br /><br />&nbsp;&nbsp;&nbsp;&nbsp;负荷。”《传》云：“卫虽小，其君在焉。”若其父而有异，其君复有异乎？斯<br /><br />&nbsp;&nbsp;&nbsp;&nbsp;不然矣。<br /><br />&nbsp;&nbsp;&nbsp;&nbsp;今炫敢违礼乖令，侮圣干法，使出后之子，无情于本生，名义之分，有亏于<br /><br />&nbsp;&nbsp;&nbsp;&nbsp;风俗，徇饰非于明世，强媒蘖于《礼经》，虽欲扬己露才，不觉言之伤理。<br /><br />&nbsp;&nbsp;&nbsp;&nbsp;事奏，竟从子翊之议。<br /><br />&nbsp;&nbsp;&nbsp;&nbsp;历新丰令、大理正，并有能名。擢授书侍御史。每朝廷疑议，子翊为之辩析，<br /><br />&nbsp;&nbsp;&nbsp;&nbsp;多出众人意表。从幸江东。属天下大乱，帝犹不悟。子翊因侍切谏，由是忤旨，<br /><br />&nbsp;&nbsp;&nbsp;&nbsp;令子翊为丹阳留守。<br /><br />&nbsp;&nbsp;&nbsp;&nbsp;寻遣于上江督运，为贼吴棋子所虏。子翊说之，因以众降。复遣首领贼渡江，<br /><br />&nbsp;&nbsp;&nbsp;&nbsp;遇炀帝被杀，知而告之。子翊弗信，斩所言者。贼又请以为主，不从。因执至临<br /><br />&nbsp;&nbsp;&nbsp;&nbsp;川城下，使告城中云“帝崩”。子翊乃易其言，于是见害。<br /><br />&nbsp;&nbsp;&nbsp;&nbsp;尧君素，魏郡汤阴人也。炀帝为晋王时，君素为左右。帝嗣位，累迁鹰扬郎<br /><br />&nbsp;&nbsp;&nbsp;&nbsp;将。大业末，从骁卫大将军屈突通拒义师于河东。俄而通引兵南遁，置君素领河<br /><br />&nbsp;&nbsp;&nbsp;&nbsp;东通守。义师遣将吕绍宗、韦义节等攻之不克。及通军败，至城下呼之。君素见<br /><br />&nbsp;&nbsp;&nbsp;&nbsp;通，[欷流涕，悲不自胜，左右皆哽咽。通亦泣下沾襟，因说君素早降以取富贵。<br /><br />&nbsp;&nbsp;&nbsp;&nbsp;君素以名义责之曰：“公纵不能远惭主上，公所乘马，即代王所赐也，公何面目<br /><br />&nbsp;&nbsp;&nbsp;&nbsp;乘之哉！”通曰：“吁！君素！我力屈而来。”君素曰：“方今力犹未屈，何用<br /><br />&nbsp;&nbsp;&nbsp;&nbsp;多言！”通惭而退。时围甚急，行李断绝。君素乃为木鹅，置表于颈，具论事势，<br /><br />&nbsp;&nbsp;&nbsp;&nbsp;浮之黄河，沿流而下。河阳守者得之，达于东都。越王侗见而叹息，乃承制拜君<br /><br />&nbsp;&nbsp;&nbsp;&nbsp;素为金紫光禄大夫，密遣行人劳之。监门直阁庞玉、武卫将军皇甫无逸前后自东<br /><br />&nbsp;&nbsp;&nbsp;&nbsp;都归义，俱造城下，为陈利害。朝廷又赐金券，待以不死。君素卒无降心。其妻<br /><br />&nbsp;&nbsp;&nbsp;&nbsp;又至城下，谓曰：“隋室已亡，何苦取祸？”君素曰：“天下事非妇人所知。”<br /><br />&nbsp;&nbsp;&nbsp;&nbsp;引弓射之，应弦而倒。君素亦知事必不济，每言及隋国，未尝不[欷。常谓将士<br /><br />&nbsp;&nbsp;&nbsp;&nbsp;曰：“吾是藩邸旧臣，至于大义，不得不死。今谷支数年，食尽，足知天下之事。<br /><br />&nbsp;&nbsp;&nbsp;&nbsp;必隋室倾败，天命有归，吾当断头以付诸君。”后颇得江都倾覆消息，又粮尽，<br /><br />&nbsp;&nbsp;&nbsp;&nbsp;男女相食，众心离骇。白虹降于府门，兵器之端，夜皆光见。月余，君素为左右<br /><br />&nbsp;&nbsp;&nbsp;&nbsp;所害。<br /><br />&nbsp;&nbsp;&nbsp;&nbsp;陈孝意、张季、杜松S，并以诚节显。<br /><br />&nbsp;&nbsp;&nbsp;&nbsp;孝意，河东人。大业初，为鲁郡司法书佐，郡内号为廉平。太守苏威尝欲杀<br /><br />&nbsp;&nbsp;&nbsp;&nbsp;一囚，孝意固谏，不许。孝意因解衣先受死。良久，威意乃解，谢而遣之，渐加<br /><br />&nbsp;&nbsp;&nbsp;&nbsp;礼敬。及威为纳言，奏孝意为侍御史。后以父忧去职，居丧过礼，有白鹿驯扰其<br /><br />&nbsp;&nbsp;&nbsp;&nbsp;庐，时人以为孝感。寻起授雁门郡丞。在郡菜食斋居，朝夕哀临，每一发声，未<br /><br />&nbsp;&nbsp;&nbsp;&nbsp;尝不绝倒。柴毁骨立，见者哀之。时长吏多赃污，孝意清节弥厉。发奸摘伏，动<br /><br />&nbsp;&nbsp;&nbsp;&nbsp;若有神，吏人称之。<br /><br />&nbsp;&nbsp;&nbsp;&nbsp;炀帝幸江都，马邑刘武周杀太守王仁恭作乱，前郡丞杨长仁、雁门令王_<br /><br />&nbsp;&nbsp;&nbsp;&nbsp;等谋应贼。孝意知之，族灭其家，郡中战栗。俄而武周来攻，孝意拒之，每致克<br /><br />&nbsp;&nbsp;&nbsp;&nbsp;捷。但孤城无援，而孝意誓以必死。亦知帝必不反，每旦夕向诏敕库俯伏涕流，<br /><br />&nbsp;&nbsp;&nbsp;&nbsp;悲动左右。粮尽，为校尉张世伦所杀，以城归武周。<br /><br />&nbsp;&nbsp;&nbsp;&nbsp;张季，京兆人。父祥，少为隋文帝所知，引为丞相参军，累迁并州司马。<br /><br />&nbsp;&nbsp;&nbsp;&nbsp;及汉王谅反，遣其将刘建攻之，纵火烧其郭下。祥见百姓惊骇，其城西有王母庙，<br /><br />&nbsp;&nbsp;&nbsp;&nbsp;登城望之，再拜号泣曰：“百姓何罪，致此焚烧？神其有灵，可降雨相救。”言<br /><br />&nbsp;&nbsp;&nbsp;&nbsp;讫，庙上云起，雨降而火遂灭。士卒感其至诚，莫不用命。援军至，贼退。以功<br /><br />&nbsp;&nbsp;&nbsp;&nbsp;授开府。后卒于都水监。<br /><br />&nbsp;&nbsp;&nbsp;&nbsp;季少慷慨，有志节。大业末，为鹰扬郎将。所居据箕山为固，与洛口接。<br /><br />&nbsp;&nbsp;&nbsp;&nbsp;及李密陷仓城，遣兵呼之。季大骂。密怒，攻之，连年不能克。经三年，资用<br /><br />&nbsp;&nbsp;&nbsp;&nbsp;尽，无薪，彻屋而爨，人皆穴处。季抚之，一无离叛。后士卒饥羸，为密所陷。<br /><br />&nbsp;&nbsp;&nbsp;&nbsp;季坐厅事，颜色自若，密遣兵禽送之。群贼曳令拜密。季曰：“吾虽败军将，<br /><br />&nbsp;&nbsp;&nbsp;&nbsp;犹是天子爪牙臣，何容拜贼！”密壮而释之。翟让从求金不得，杀之。<br /><br />&nbsp;&nbsp;&nbsp;&nbsp;其弟仲琰，为上洛令。及义兵起，城守，部下杀之以归义。<br /><br />&nbsp;&nbsp;&nbsp;&nbsp;仲琰弟幼琮，为千牛左右。宇文化及乱，遇害。季世忠烈，兄弟俱死国难，<br /><br />&nbsp;&nbsp;&nbsp;&nbsp;论者贤之。<br /><br />&nbsp;&nbsp;&nbsp;&nbsp;杜松S，北海人也。性刚烈，重名义。为石门府队正。大业末，杨厚来攻北<br /><br />&nbsp;&nbsp;&nbsp;&nbsp;海县，松S觇贼被执。使谓城中，云“郡兵已破，宜早归降”，松S伪许之。既<br /><br />&nbsp;&nbsp;&nbsp;&nbsp;至城下，大呼曰：“我邂逅被执，非力屈也。官军大来，贼旦暮禽翦。”贼以刀<br /><br />&nbsp;&nbsp;&nbsp;&nbsp;筑其口，引之去。松S骂厚曰：“老贼何敢辱贤良！”言未卒，贼断其腰。城中<br /><br />&nbsp;&nbsp;&nbsp;&nbsp;望之，莫不流涕扼腕，锐气益倍，北海卒完。优赠朝请大夫、本郡通守。<br /><br />&nbsp;&nbsp;&nbsp;&nbsp;郭世俊，字弘V，太原文水人也。家门雍睦，七世同居，犬豕同乳，鸟鹊同<br /><br />&nbsp;&nbsp;&nbsp;&nbsp;巢，时人以为义感之应。州县上其事，隋文帝遣平昌公宇文忠杵浼依臀省Ｉ惺<br /><br />&nbsp;&nbsp;&nbsp;&nbsp;侍御史柳巡省河北，表其门闾。汉王谅为并州总管，闻而嘉叹，赐其兄弟二十<br /><br />&nbsp;&nbsp;&nbsp;&nbsp;余人衣各一袭。<br /><br />&nbsp;&nbsp;&nbsp;&nbsp;郎方贵，淮南人也。少有志尚，与从父弟双贵同居。隋开皇中，方贵常于淮<br /><br />&nbsp;&nbsp;&nbsp;&nbsp;水津所寄渡，舟人怒之，挝方贵臂折。至家，双贵问知之，恚恨，遂向津，殴杀<br /><br />&nbsp;&nbsp;&nbsp;&nbsp;船人。津者执送之。县以方贵为首，当死，双贵从坐，当流。兄弟争为首坐，县<br /><br />&nbsp;&nbsp;&nbsp;&nbsp;司不能断，送诣州。兄弟各引死，州不能定。二人争欲赴水死。州以状闻。上闻，<br /><br />&nbsp;&nbsp;&nbsp;&nbsp;异之，特原其罪，表其门闾，赐物百段。后为州主簿。<br /><br />&nbsp;&nbsp;&nbsp;&nbsp;论曰：于什门等或临危不挠，视死如归；或赴险如夷，唯义有所在。其大则<br /><br />&nbsp;&nbsp;&nbsp;&nbsp;光国隆家，其小则损己利物。故其盛烈所著，与河海而争流；峻节所标，共竹柏<br /><br />&nbsp;&nbsp;&nbsp;&nbsp;而俱茂。并蹈履之所致，身没名立，岂徒然也！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1836);">加入书签</a><a
                        href="1835.html">上一页</a>&larr;<a href="index.html">返回列表</a>&rarr;<a
                            href="1837.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1835.html"; var next_page = "1837.html"; var index_page = "index.html"; var sortid = "9"; var article_id = "29"; var chapter_id = "1836"; var articlename = "北史"; var chaptername = " 卷八十五 列传第七十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>