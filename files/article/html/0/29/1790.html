<!DOCTYPE html>
<html>
<head>
<meta charset="gbk" />
<title>北史- 卷四十三 列传三十一-在线阅读-哈西文学网</title>
<meta name="keywords" content="李延寿，北史， 卷四十三 列传三十一全文， 卷四十三 列传三十一在线阅读 哈西文学网" />
<meta name="description" content="哈西文学网提供李延寿的北史  卷四十三 列传三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1790.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1790.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 列传三十一</h1>
            <div class="link xb">
                <a href="1789.html">上一页</a>&larr;<a href="index.html">返回列表</a>&rarr;<a
                    href="1791.html">下一页</a></div>			
            <div id="BookText">&nbsp;&nbsp;&nbsp;&nbsp;○郭祚张彝（孙晏之曾孙乾威）邢峦（弟子昕族孙臧邵）李崇<br /><br />&nbsp;&nbsp;&nbsp;&nbsp;（从弟平平子奖谐）<br /><br />&nbsp;&nbsp;&nbsp;&nbsp;郭祚，字季v，太原晋阳人，魏车骑将军淮弟亮之后也。祖逸，本州别驾，<br /><br />&nbsp;&nbsp;&nbsp;&nbsp;前后以二女妻司徒崔浩，一女妻浩弟上党太守恬。太武时，浩亲宠用事，拜逸徐<br /><br />&nbsp;&nbsp;&nbsp;&nbsp;州刺史，假榆次侯，赠光禄大夫。父洪之，坐浩事诛。祚亡窜得免。<br /><br />&nbsp;&nbsp;&nbsp;&nbsp;少孤贫，姿貌不伟，乡人莫之识。有女巫相祚后当富贵。祚涉历经史，习崔<br /><br />&nbsp;&nbsp;&nbsp;&nbsp;浩之书，尺牍文章见称于世。弱冠为州主簿，刺史孙小委之书记。又太原太守王<br /><br />&nbsp;&nbsp;&nbsp;&nbsp;希彦，逸妻之侄也，共相Q恤，乃振。孝文初，举秀才，对策上第，拜中书博士。<br /><br />&nbsp;&nbsp;&nbsp;&nbsp;转中书侍郎，迁尚书左丞，长兼给事黄门侍郎。祚清勤在公，夙夜匪懈，帝甚赏<br /><br />&nbsp;&nbsp;&nbsp;&nbsp;之。从南征，及还，正黄门。车驾幸长安，行经渭桥，过淮庙，问祚曰：“是卿<br /><br />&nbsp;&nbsp;&nbsp;&nbsp;祖宗所承邪？”祚曰：“是臣七世伯祖。”帝曰：“先贤后哲，顿在一门。”祚<br /><br />&nbsp;&nbsp;&nbsp;&nbsp;对曰：“昔臣先人以通儒英博，唯事魏文。微臣虚薄，遭奉圣明，自惟幸甚。”<br /><br />&nbsp;&nbsp;&nbsp;&nbsp;因敕以太牢祭淮庙，令祚自撰祭文。以赞迁洛之规，赐爵东光子。孝文曾幸华林<br /><br />&nbsp;&nbsp;&nbsp;&nbsp;园，因观故景阳山。祚曰：“山以仁静，水以智流，愿陛下修之。”帝曰：“魏<br /><br />&nbsp;&nbsp;&nbsp;&nbsp;明以奢失于前，朕何为袭之于后？”祚曰：“高山仰止。”帝曰：“得非景行之<br /><br />&nbsp;&nbsp;&nbsp;&nbsp;谓？”迁散骑常侍，仍领黄门。<br /><br />&nbsp;&nbsp;&nbsp;&nbsp;是时，孝文锐意典礼，兼铨镜九流，又迁都草创，征讨不息；内外规略，号<br /><br />&nbsp;&nbsp;&nbsp;&nbsp;为多事。祚与黄门宋弁参谋帷幄，随其才用，各有委寄。祚承禀注疏，特成勤剧。<br /><br />&nbsp;&nbsp;&nbsp;&nbsp;尝以立冯昭仪，百官夕饮清徽后园。孝文举觞赐祚及崔光曰：“郭祚忧勤庶事，<br /><br />&nbsp;&nbsp;&nbsp;&nbsp;独不欺我。崔光温良博物，朝之儒秀。不劝此两人，当劝谁也！”其见知若此。<br /><br />&nbsp;&nbsp;&nbsp;&nbsp;初，孝文以李彪为散骑常侍，祚因入见，帝谓祚曰：“朕昨误授一人官。”祚对<br /><br />&nbsp;&nbsp;&nbsp;&nbsp;曰：“岂容圣诏一行，而有差异！”帝沈吟曰：“此自应有让，因让，朕欲别授<br /><br />&nbsp;&nbsp;&nbsp;&nbsp;一官。”须臾，彪有启云：“伯石辞卿，子产所恶，臣欲之已久，不敢辞让。”<br /><br />&nbsp;&nbsp;&nbsp;&nbsp;帝叹谓祚曰：“卿之忠谏，李彪正辞，使朕迟回，不能复决。”遂不换李彪官也。<br /><br />&nbsp;&nbsp;&nbsp;&nbsp;乘舆南讨，祚以兼侍中从，拜尚书，进爵为伯。孝文崩，咸阳王禧等奏祚兼<br /><br />&nbsp;&nbsp;&nbsp;&nbsp;吏部尚书。寻除长兼吏部尚书、并州大中正。宣武诏以奸吏逃刑，县配远戍，若<br /><br />&nbsp;&nbsp;&nbsp;&nbsp;永避不出，兄弟代之。祚奏曰：“若以奸吏逃窜，徙其兄弟，罪人妻子，复应徙<br /><br />&nbsp;&nbsp;&nbsp;&nbsp;之，此则一人之罪，祸倾二室。愚谓罪人既逃，止徙妻子，走者之身，县名永配，<br /><br />&nbsp;&nbsp;&nbsp;&nbsp;于眚不免，奸途自塞。”诏从之。寻正吏部。祚持身洁清，重惜官位。至于铨授，<br /><br />&nbsp;&nbsp;&nbsp;&nbsp;假令得人，必徘徊久之，然后下笔，下笔即云：“此人便以贵矣。”由是事颇稽<br /><br />&nbsp;&nbsp;&nbsp;&nbsp;滞，当时每招怨。然所拔用者，皆量才称职，时又以此归之。<br /><br />&nbsp;&nbsp;&nbsp;&nbsp;出为使持节、镇北将军、瀛州刺史。及太极殿成，祚朝于京师，转镇东将军、<br /><br />&nbsp;&nbsp;&nbsp;&nbsp;青州刺史。祚逢岁不稔，阖境饥弊，矜伤爱下，多所振恤，虽断决淹留，号为烦<br /><br />&nbsp;&nbsp;&nbsp;&nbsp;缓，然士女怀其德泽。入为侍中、金紫光禄大夫、并州大中正。迁尚书右仆射。<br /><br />&nbsp;&nbsp;&nbsp;&nbsp;时议定新令，诏祚与侍中、黄门参议刊正。故事，令、仆、中丞驺唱而入宫<br /><br />&nbsp;&nbsp;&nbsp;&nbsp;门，至于马道。及祚为仆射，以为非尽敬之宜，言于帝，纳之。下诏御在太极，<br /><br />&nbsp;&nbsp;&nbsp;&nbsp;驺唱至止车门；御在朝堂，至司马门。驺唱不入宫，自此始也。诏祚本官领太子<br /><br />&nbsp;&nbsp;&nbsp;&nbsp;少师。祚曾从幸东宫，明帝幼弱，祚持一黄<扁瓜>出奉之。时应诏左右赵桃弓与<br /><br />&nbsp;&nbsp;&nbsp;&nbsp;御史中尉王显迭相唇齿，深为帝所信，祚私事之，时人谤祚者，号为桃弓仆射、<br /><br />&nbsp;&nbsp;&nbsp;&nbsp;黄<扁瓜>少师。<br /><br />&nbsp;&nbsp;&nbsp;&nbsp;祚奏曰：“谨案前后考格，虽班天下，如臣愚短，犹有未悟。今须定职人迁<br /><br />&nbsp;&nbsp;&nbsp;&nbsp;转由状，超越阶级者即须量折。景明初考格，五年者得一阶半。正始中，故尚书、<br /><br />&nbsp;&nbsp;&nbsp;&nbsp;中山王英奏考格，被旨：“但可正满三周为限，不得计残年之勤。”又去年中，<br /><br />&nbsp;&nbsp;&nbsp;&nbsp;以前二制不同，奏请裁决。旨云：“黜陟之体，知依旧来恒断。”今未审旧来之<br /><br />&nbsp;&nbsp;&nbsp;&nbsp;旨，为从景明之断？为从正始为限？景明考法，东西省文武闲官悉为三等，考同<br /><br />&nbsp;&nbsp;&nbsp;&nbsp;任事。而前尚书卢昶奏，上等之人三年转半阶。今之考格，复分为九等，前后不<br /><br />&nbsp;&nbsp;&nbsp;&nbsp;同，参差无准。”诏曰：“考在上中者，得泛以前，有六年以上迁一阶，三年以<br /><br />&nbsp;&nbsp;&nbsp;&nbsp;上迁半阶，残年悉除。考在上下者，得泛以前，六年以上迁半阶，不满者除。其<br /><br />&nbsp;&nbsp;&nbsp;&nbsp;得泛以后，考在上下者，三年迁一阶。散官从卢昶所奏。”<br /><br />&nbsp;&nbsp;&nbsp;&nbsp;祚又奏言：“考察令：公清独著、德绩超伦而无负殿者为上上，一殿为上中，<br /><br />&nbsp;&nbsp;&nbsp;&nbsp;二殿为上下，累计八殿，品降至九。未审今诸曹府寺，凡考，在事公清，然才非<br /><br />&nbsp;&nbsp;&nbsp;&nbsp;独著；绩行称务，而德非超伦；干能粗可，而守平堪任；或人用小劣，处官济事<br /><br />&nbsp;&nbsp;&nbsp;&nbsp;并全无负殿之徒：为依何第？景明三年以来，至今十有一载，准限而判，三应升<br /><br />&nbsp;&nbsp;&nbsp;&nbsp;退。今既通考，未审为十年之中，通其殿最，积以为第？随前后年断，各自除其<br /><br />&nbsp;&nbsp;&nbsp;&nbsp;善恶而为升降？且负注之章，数成殿为差，此条以寡愆为最，多戾为殿。未审取<br /><br />&nbsp;&nbsp;&nbsp;&nbsp;何行是寡愆？何坐为多戾？结累品次，复有几等？诸文案失衷应杖十者为一负，<br /><br />&nbsp;&nbsp;&nbsp;&nbsp;罪依律次，过随负记。十年之中，三经肆眚，赦前之罪，不问轻重，皆蒙宥免。<br /><br />&nbsp;&nbsp;&nbsp;&nbsp;或为御史所弹，案验未周，遇赦复任者，未审记殿得除以不？”诏曰：“独著、<br /><br />&nbsp;&nbsp;&nbsp;&nbsp;超伦及才备、寡咎，皆谓文武兼上上之极言耳。自此以降，犹有八等，随才为次，<br /><br />&nbsp;&nbsp;&nbsp;&nbsp;令文已具。其积负累殿及守平得济，皆含在其中，何容别疑也？所云通考者，据<br /><br />&nbsp;&nbsp;&nbsp;&nbsp;总多年之言。至于黜陟之体，自依旧来年断，何足复请。其罚赎已决之殿，固非<br /><br />&nbsp;&nbsp;&nbsp;&nbsp;免限。遇赦免罪，准其殿者除之。<br /><br />&nbsp;&nbsp;&nbsp;&nbsp;寻加散骑常侍。时诏营明堂、国学，祚奏曰：“今云罗西举，开纳岷、蜀；<br /><br />&nbsp;&nbsp;&nbsp;&nbsp;戎旗东指，镇靖淮、荆；汉、沔之间，复须防捍。征兵发众，所在殷广。边郊多<br /><br />&nbsp;&nbsp;&nbsp;&nbsp;垒，烽驿未息，不可于师旅之际，兴板筑之功。且献岁云暨，东作将始。臣愚量<br /><br />&nbsp;&nbsp;&nbsp;&nbsp;谓宜待丰靖之年，因子来之力，可不时而就。”从之。<br /><br />&nbsp;&nbsp;&nbsp;&nbsp;宣武末年，每引祚入东宫，密受赏赉，多至百余万，杂以锦绣。又特赐以剑<br /><br />&nbsp;&nbsp;&nbsp;&nbsp;杖，恩宠甚深。迁左仆射。先是，梁将康绚遏淮，将灌扬、徐。祚表曰：“萧衍<br /><br />&nbsp;&nbsp;&nbsp;&nbsp;狂狡，擅断川渎，役苦人劳，危亡已兆。宜敕扬州选一猛将，遣当州之兵，令赴<br /><br />&nbsp;&nbsp;&nbsp;&nbsp;浮山，表裹夹攻。”朝议从之。除使持节、散骑常侍、都督、雍州刺史、征西将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;太和以前，朝法尤峻，贵臣蹉跌，便致诛夷。李冲之用事也，钦祚识干，荐<br /><br />&nbsp;&nbsp;&nbsp;&nbsp;为左丞，又兼黄门，意便满足。每以孤门，往经崔氏之祸，常虑危亡，苦自陈挹，<br /><br />&nbsp;&nbsp;&nbsp;&nbsp;辞色恳然，发于诚至。冲谓之曰：“人生有运，非可避也。但当明白当官，何所<br /><br />&nbsp;&nbsp;&nbsp;&nbsp;顾畏。”自是积十数年，位秩隆重，而进趣之心，更复不息。又以东宫师傅之资，<br /><br />&nbsp;&nbsp;&nbsp;&nbsp;列辞尚书，志在封侯之赏，仪同之位。尚书令、任城王澄为之奏闻。及为征西、<br /><br />&nbsp;&nbsp;&nbsp;&nbsp;雍州，虽喜外抚，尚以府号不优，心望加大。执政者颇怪之。<br /><br />&nbsp;&nbsp;&nbsp;&nbsp;于时领军于忠恃宠骄恣，崔光之徒，曲躬承接。祚心恶之，乃遣子太尉从事<br /><br />&nbsp;&nbsp;&nbsp;&nbsp;中郎景尚说高阳王雍，令出忠为州。忠闻而大怒，矫诏杀祚。祚达于政事。凡所<br /><br />&nbsp;&nbsp;&nbsp;&nbsp;经履，咸为称职，每有断决，多为故事。名器既重，时望亦深，一朝非罪见害，<br /><br />&nbsp;&nbsp;&nbsp;&nbsp;远近莫不惋惜。灵太后临朝，遣使吊慰，追复伯爵。正光中，赠使持节、车骑将<br /><br />&nbsp;&nbsp;&nbsp;&nbsp;军、仪同三司、雍州刺史，谥文贞公。初，孝文之置中正，从容谓祚曰：“并州<br /><br />&nbsp;&nbsp;&nbsp;&nbsp;中正，卿家故应推王琼也。”祚退谓寮友曰：“琼真伪今自未辨，我家何为减之？<br /><br />&nbsp;&nbsp;&nbsp;&nbsp;然主上直信李冲吹嘘之说耳。”祚死后三岁而于忠死，见祚为祟。<br /><br />&nbsp;&nbsp;&nbsp;&nbsp;祚子景尚，字思和。涉历书传，晓星历占候，言事颇验。初为彭城王中军府<br /><br />&nbsp;&nbsp;&nbsp;&nbsp;参军，迁员外郎、司徒主簿、太尉从事中郎。公强当世，善事权宠，世号曰郭尖。<br /><br />&nbsp;&nbsp;&nbsp;&nbsp;位中书侍郎，未拜而卒。景尚弟庆礼，位通直郎。庆礼子元贞，武定末，定州骠<br /><br />&nbsp;&nbsp;&nbsp;&nbsp;骑府长史。<br /><br />&nbsp;&nbsp;&nbsp;&nbsp;张彝，字庆宾，清河东武城人也。曾祖幸，慕容超东牟太守。归魏，赐爵平<br /><br />&nbsp;&nbsp;&nbsp;&nbsp;陆侯，位青州刺史。祖准之袭，又为东青州刺史。父灵真，早卒。<br /><br />&nbsp;&nbsp;&nbsp;&nbsp;彝性公强有风气，历览经史，袭祖侯爵。与卢阳乌、李安人等结为亲友，往<br /><br />&nbsp;&nbsp;&nbsp;&nbsp;来朝会，常相追随。阳乌为主客令，安人与彝并散令。彝少而豪放，出入殿庭，<br /><br />&nbsp;&nbsp;&nbsp;&nbsp;步眄高上，无所顾忌。文明太后雅尚恭谨，因会次见其如此，遂召集百寮督责之，<br /><br />&nbsp;&nbsp;&nbsp;&nbsp;令其修悔，而犹无悛改。善于督察，每有所巡检，彝常充其选，清慎严猛，所至<br /><br />&nbsp;&nbsp;&nbsp;&nbsp;人皆畏伏，俦灯亦以此高之。迁主客令，例降侯为伯，转太中大夫，仍行主客曹<br /><br />&nbsp;&nbsp;&nbsp;&nbsp;事，寻为黄门。后从驾南征，母忧解任。彝居丧过礼，送葬自平城达家，千里步<br /><br />&nbsp;&nbsp;&nbsp;&nbsp;从，不乘车马，颜貌瘦瘠，当世称之。孝文幸冀州，遣使吊慰，诏以骁骑将军起<br /><br />&nbsp;&nbsp;&nbsp;&nbsp;之，还复本位。以参定迁都之勋，进爵为侯。转太常少卿，迁散骑常侍，兼侍中，<br /><br />&nbsp;&nbsp;&nbsp;&nbsp;持节巡察陕东河南十二州，甚有声称。使还，以从征之勤，迁尚书。坐举元昭为<br /><br />&nbsp;&nbsp;&nbsp;&nbsp;兼郎中，黜为守尚书。宣武初，除正尚书，兼侍中，寻正侍中。<br /><br />&nbsp;&nbsp;&nbsp;&nbsp;宣武亲政，罢六辅。彝与兼尚书邢峦闻处分非常，惧，出京奔走。为御史中<br /><br />&nbsp;&nbsp;&nbsp;&nbsp;尉甄琛所弹，云“非武非兕，率彼旷野。”诏书切责之。寻除安西将军、秦州刺<br /><br />&nbsp;&nbsp;&nbsp;&nbsp;史。彝务尚典式，考访故事，及临陇右，弥加讨习。于是出入直卫，方伯羽仪，<br /><br />&nbsp;&nbsp;&nbsp;&nbsp;赫然可观。羌、夏畏伏，惮其威整；一方肃静，号为良牧。其年冬，太极初就，<br /><br />&nbsp;&nbsp;&nbsp;&nbsp;彝与郭祚等俱以勤旧被征。及还州，进号抚军将军。彝表解州任，诏不许。<br /><br />&nbsp;&nbsp;&nbsp;&nbsp;彝敷政陇右，多所制立，宣布新风，革其旧俗，人庶爱仰之。为国造佛寺，<br /><br />&nbsp;&nbsp;&nbsp;&nbsp;名曰兴皇，诸有罪咎者，随其轻重，谪为土木之功，无复鞭杖之罚。时陈留公主<br /><br />&nbsp;&nbsp;&nbsp;&nbsp;寡居，彝意愿尚主，主亦许之。仆射高肇亦望尚主，主意不可。肇怒，谮彝擅立<br /><br />&nbsp;&nbsp;&nbsp;&nbsp;刑法，劳役百姓，诏遣直后万贰兴驰驿检察。贰兴，肇所亲爱，必欲致彝深罪。<br /><br />&nbsp;&nbsp;&nbsp;&nbsp;彝清身奉法，求其愆过，遂无所得。见代还洛，犹停废数年。<br /><br />&nbsp;&nbsp;&nbsp;&nbsp;因得偏风，手脚不便；然志性不移，善自将摄，稍能朝拜。久之，除光禄大<br /><br />&nbsp;&nbsp;&nbsp;&nbsp;夫，加金章紫绶。彝爱好知己，轻忽下流，非其意者，视之蔑尔。虽疹疾家庭，<br /><br />&nbsp;&nbsp;&nbsp;&nbsp;而志气弥高。上《历帝图》五卷，起元庖牺，终于晋末，凡十六代，一百二十八<br /><br />&nbsp;&nbsp;&nbsp;&nbsp;帝，历三千二百七十年，杂事五百八十九。宣武善之。<br /><br />&nbsp;&nbsp;&nbsp;&nbsp;明帝初，侍中崔光表：“彝及李韶，朝列之中，唯此二人，出身官次，本在<br /><br />&nbsp;&nbsp;&nbsp;&nbsp;臣右，器能干世，又并为多。而近来参差，便成替后。计其阶途，虽应迁陟，然<br /><br />&nbsp;&nbsp;&nbsp;&nbsp;恐班秩，犹未赐等。昔卫之公叔，引下同举；晋之士丐，推长伯游。古人所高，<br /><br />&nbsp;&nbsp;&nbsp;&nbsp;当时见许。敢缘斯义，乞降臣位一阶，授彼泛级。”诏加征西将军、冀州大中正。<br /><br />&nbsp;&nbsp;&nbsp;&nbsp;虽年向六十，加之风疹，而自强人事，孜孜无怠。公私法集，衣冠从事，延<br /><br />&nbsp;&nbsp;&nbsp;&nbsp;请道俗，修营斋讲。好善钦贤，爱奖人物，南北亲旧，莫不多之。大起第宅，微<br /><br />&nbsp;&nbsp;&nbsp;&nbsp;号华侈。颇侮其疏宗旧戚，不甚存纪，时有怨憾焉。荣宦之间，未能止足，屡表<br /><br />&nbsp;&nbsp;&nbsp;&nbsp;在秦州豫有开援汉中之勋，希加赏报，积年不已，朝廷患之。<br /><br />&nbsp;&nbsp;&nbsp;&nbsp;第二子仲r上封事，求铨别选格，排抑武人，不使预在清品。由是众口喧喧，<br /><br />&nbsp;&nbsp;&nbsp;&nbsp;谤盈路，立榜大巷，克期会集，屠害其家。彝殊无畏避之意，父子安然。神龟<br /><br />&nbsp;&nbsp;&nbsp;&nbsp;二年二月，羽林武贲将几千人，相率至尚书省诟骂，求其长子尚书郎始均不获，<br /><br />&nbsp;&nbsp;&nbsp;&nbsp;以瓦石击打公门。上下慑惧，莫敢讨抑。遂持火虏掠道中薪蒿，以杖石为兵器，<br /><br />&nbsp;&nbsp;&nbsp;&nbsp;直造其第，曳彝堂下，捶挞极意，唱呼焚其屋宇。始均、仲r当时逾北垣而走。<br /><br />&nbsp;&nbsp;&nbsp;&nbsp;始均回救其父，拜伏群小，以请父命。羽林等就加殴击，生投之于烟火中，及得<br /><br />&nbsp;&nbsp;&nbsp;&nbsp;尸骸，不复可识，唯以髻中小钗为验。仲r走免。彝仅有余命，沙门寺与其比邻，<br /><br />&nbsp;&nbsp;&nbsp;&nbsp;舆致于寺。远近闻见，莫不惋骇。乃卒。官为收掩羽林凶强者八人斩之。不能穷<br /><br />&nbsp;&nbsp;&nbsp;&nbsp;诛群竖，即为大赦，以安众心，有识者知国纪之将坠矣。<br /><br />&nbsp;&nbsp;&nbsp;&nbsp;丧还所焚宅，与始均东西分敛于小屋。仲r遂以创重，避居荥阳。至五月得<br /><br />&nbsp;&nbsp;&nbsp;&nbsp;渐瘳，始奔父丧，诏赐以布帛。灵太后以其累朝大臣，特垂矜恻，数月犹追言泣<br /><br />&nbsp;&nbsp;&nbsp;&nbsp;下，谓诸侍臣曰：“吾为张彝饮食不御，乃至首发微有亏落。”悲痛之若此。<br /><br />&nbsp;&nbsp;&nbsp;&nbsp;初，彝曾祖幸所招引河东人为州，裁千余家。后相依合，旋罢入冀州。积三<br /><br />&nbsp;&nbsp;&nbsp;&nbsp;十年，析别有数万户。故孝文比校天下人户，最为大州。彝为黄门，每侍坐，以<br /><br />&nbsp;&nbsp;&nbsp;&nbsp;为言。孝文谓之曰：“终当以卿为刺史，酬先世诚效。”彝追孝文往旨，累乞本<br /><br />&nbsp;&nbsp;&nbsp;&nbsp;州，朝议未许。彝亡后，灵太后云：“彝屡乞冀州，吾欲用之，有人违我此意。<br /><br />&nbsp;&nbsp;&nbsp;&nbsp;若从其请，或不至是，悔之无及。”乃赠使持节、卫将军、冀州刺史，谥文侯。<br /><br />&nbsp;&nbsp;&nbsp;&nbsp;始均字子衡，端洁好学，才干有美于父。改陈寿《魏书》为编年之体，广益<br /><br />&nbsp;&nbsp;&nbsp;&nbsp;异闻为三十卷。又著《冠带录》及诸诗赋数十篇，并亡失。初，大乘贼起于冀、<br /><br />&nbsp;&nbsp;&nbsp;&nbsp;瀛之间，遣都督元遥讨平之，多所杀戮，积尸数万。始均以郎中为行台，忿军士<br /><br />&nbsp;&nbsp;&nbsp;&nbsp;以首级为功，令检集人首数千，一时焚k，至于灰烬，用息侥幸，见者莫不伤心。<br /><br />&nbsp;&nbsp;&nbsp;&nbsp;及始均之死也，始末在烟炭之间，有焦烂之痛，论者或亦推咎焉。赠乐陵太守，<br /><br />&nbsp;&nbsp;&nbsp;&nbsp;谥曰孝。<br /><br />&nbsp;&nbsp;&nbsp;&nbsp;子皓之，袭祖爵。武定中，开府主簿，齐受禅，爵例降。皓之弟晏之。<br /><br />&nbsp;&nbsp;&nbsp;&nbsp;晏之字熙德幼孤，有至性，为母郑氏教诲，动依礼典。从尔朱荣平元颢，赐<br /><br />&nbsp;&nbsp;&nbsp;&nbsp;爵武城子。累迁尚书二千石郎中。高岳征颍川，复以为都督中兵参军，兼记室。<br /><br />&nbsp;&nbsp;&nbsp;&nbsp;晏之文士，兼有武干。每与岳帷帐之谋，又尝以短兵接刃，亲获首级，深为岳所<br /><br />&nbsp;&nbsp;&nbsp;&nbsp;嗟赏。齐天保初，文宣为高阳王纳晏之女为妃，令赴晋阳成礼。晏之后园陪宴，<br /><br />&nbsp;&nbsp;&nbsp;&nbsp;坐客皆赋诗。晏之诗云：“天下有道，主明臣直；虽休勿休，永贻世则。”文宣<br /><br />&nbsp;&nbsp;&nbsp;&nbsp;笑曰：“得卿箴讽，深以慰怀。”后行北徐州事，寻即真，为吏人所爱。御史崔<br /><br />&nbsp;&nbsp;&nbsp;&nbsp;子武督察州郡，至北徐，无所案劾，唯得百姓制《清德颂》数篇，乃叹曰：“本<br /><br />&nbsp;&nbsp;&nbsp;&nbsp;求罪状，遂闻颂声。”迁兖州刺史，未拜，卒。赠齐州刺史、太常卿。子乾威。<br /><br />&nbsp;&nbsp;&nbsp;&nbsp;乾威字元敬，性聪敏。涉猎群书，其世父皓谓人曰：“吾家千里驹也。”仕<br /><br />&nbsp;&nbsp;&nbsp;&nbsp;齐，位太常丞。仕周，为宣纳中士。隋开皇中，累迁晋王属。王甚美其才，与河<br /><br />&nbsp;&nbsp;&nbsp;&nbsp;内张衡俱见礼重，晋邸称为二张焉。及王为太子，迁员外散骑侍郎、太子内舍人。<br /><br />&nbsp;&nbsp;&nbsp;&nbsp;炀帝即位，授内史舍人、仪同三司，又以藩邸之旧，加开府。寻拜谒者大夫，从<br /><br />&nbsp;&nbsp;&nbsp;&nbsp;幸江都，以本官摄江都赞务，称为干理。乾威尝在涂，见一遗囊，恐其主求失，<br /><br />&nbsp;&nbsp;&nbsp;&nbsp;因令左右负之而行。后数日，物主来认，悉以付之。淮南太守杨D尝与十余人同<br /><br />&nbsp;&nbsp;&nbsp;&nbsp;来谒见，帝问乾威曰：“其首立者为谁？”乾威下殿就视而答曰：“淮南太守杨<br /><br />&nbsp;&nbsp;&nbsp;&nbsp;D。”帝谓乾威曰：“卿为谒者大夫，而乃不识参见人，何也？”乾威对曰：<br /><br />&nbsp;&nbsp;&nbsp;&nbsp;“臣非不识杨D，但虑不审，所以不敢轻对。石建数马足，盖慎之至。”其廉慎<br /><br />&nbsp;&nbsp;&nbsp;&nbsp;皆此类也。帝甚嘉之。于时帝数巡幸，百姓疲弊，乾威因上封事以谏，帝不悦，<br /><br />&nbsp;&nbsp;&nbsp;&nbsp;自此见疏。未几卒官。有子爽。仕至兰陵令。<br /><br />&nbsp;&nbsp;&nbsp;&nbsp;乾威弟乾雄，亦有才器。秦孝王俊为秦州总管，选为法曹参军。王尝亲案囚<br /><br />&nbsp;&nbsp;&nbsp;&nbsp;徒，乾雄误不持状，口对百余人，皆尽事情，同辈莫不叹能。后历寿春、阳城二<br /><br />&nbsp;&nbsp;&nbsp;&nbsp;县令，俱有政绩。<br /><br />&nbsp;&nbsp;&nbsp;&nbsp;邢峦，字洪宾，河间|人，魏太常贞之后也。族五世祖嘏，石勒频征不至。<br /><br />&nbsp;&nbsp;&nbsp;&nbsp;嘏无子，峦高祖盖自旁宗入后。盖孙颖，字宗敬，以才学知名。太武时，与范阳<br /><br />&nbsp;&nbsp;&nbsp;&nbsp;卢玄等同征。后拜中书侍郎，改通直常侍、平城子使宋。还，以病归乡。久之，<br /><br />&nbsp;&nbsp;&nbsp;&nbsp;帝曰：“往忆邢颖长者，有学义，宜侍讲东宫，今安在？”司徒崔浩曰：“颖卧<br /><br />&nbsp;&nbsp;&nbsp;&nbsp;病在家。”帝遣太医驰驿就疗。卒，赠定州刺史，谥曰康，子修年，即峦父也，<br /><br />&nbsp;&nbsp;&nbsp;&nbsp;位州主簿。<br /><br />&nbsp;&nbsp;&nbsp;&nbsp;峦少好学，负帙寻师，守贫厉节，遂博览书传，有文才干略。美须髯，姿貌<br /><br />&nbsp;&nbsp;&nbsp;&nbsp;甚伟。累迁兼员外散骑常侍，使齐。还，再迁中书侍郎，甚见顾遇，常参坐席。<br /><br />&nbsp;&nbsp;&nbsp;&nbsp;孝文因行药至司空府南，见峦宅，谓峦曰：“朝行药至此，见卿宅乃住。东望德<br /><br />&nbsp;&nbsp;&nbsp;&nbsp;馆，情有依然。”峦对曰：“陛下移构中京，方建无穷之业。臣意在与魏升降，<br /><br />&nbsp;&nbsp;&nbsp;&nbsp;宁容不务永年之宅。”帝谓司空穆亮、仆射李冲曰：“峦之此言，其意不小。”<br /><br />&nbsp;&nbsp;&nbsp;&nbsp;有司奏策秀、孝，诏曰：“秀、孝殊问，经、权异策，邢峦才清，可令策秀。”<br /><br />&nbsp;&nbsp;&nbsp;&nbsp;后兼黄门郎，从征流北。<br /><br />&nbsp;&nbsp;&nbsp;&nbsp;峦在新野，后至。帝曰：“伯玉天迷其心，鬼惑其虑，守危邦，固逆主。至<br /><br />&nbsp;&nbsp;&nbsp;&nbsp;此以来，虽未禽灭，城隍已崩，想在不远。所以缓攻者，正待中书为露布耳。”<br /><br />&nbsp;&nbsp;&nbsp;&nbsp;寻除正黄门，兼御史中尉、瀛州大中正，迁散骑常侍，兼尚书。<br /><br />&nbsp;&nbsp;&nbsp;&nbsp;宣武时，峦奏曰：“先皇深观古今，去诸奢侈，服御尚质，不贵雕镂，所珍<br /><br />&nbsp;&nbsp;&nbsp;&nbsp;在素，不务奇彩，至乃纸绢为帐，铜铁为辔勒，训朝廷以节俭，示百姓以忧矜。<br /><br />&nbsp;&nbsp;&nbsp;&nbsp;逮景明之初，承升平之业，四疆清晏，远近来同。于是蕃贡继路，商估交入，诸<br /><br />&nbsp;&nbsp;&nbsp;&nbsp;所献贸，倍多于常。虽加以节约，犹岁损万计，珍货常有余，国用恒不足。若不<br /><br />&nbsp;&nbsp;&nbsp;&nbsp;裁其分限，便恐无以支岁。自今非为要须者，请皆不受。”帝从之。寻正尚书。<br /><br />&nbsp;&nbsp;&nbsp;&nbsp;梁、溱二州行事夏侯道迁以汉中内附，诏加峦使持节、都督征梁、汉诸军事，<br /><br />&nbsp;&nbsp;&nbsp;&nbsp;进退征摄，得以便宜从事。峦至汉中，遣兵讨之，贼毕款附，乘胜追奔至关城之<br /><br />&nbsp;&nbsp;&nbsp;&nbsp;下。诏拜峦使持节、梁、秦二州刺史。于是开地定境，东西七百，南北千里，获<br /><br />&nbsp;&nbsp;&nbsp;&nbsp;郡十四。二部护军及诸县戍，遂逼涪城。<br /><br />&nbsp;&nbsp;&nbsp;&nbsp;峦表曰：“扬州、成都，相去万里。陆途既绝，唯资水路。水军西上，非周<br /><br />&nbsp;&nbsp;&nbsp;&nbsp;年不达。外无军援，一可图也。益州顷经刘季连反叛，邓元起攻围，仓库空竭，<br /><br />&nbsp;&nbsp;&nbsp;&nbsp;无复固守之意，二可图也。萧深藻是裙屐少年，未洽政务；今之所任并非宿将重<br /><br />&nbsp;&nbsp;&nbsp;&nbsp;名，皆是左右少年而已，三可图也。蜀之所恃，惟阻剑阁。今既克南安，已夺其<br /><br />&nbsp;&nbsp;&nbsp;&nbsp;险，据彼界内，三分已一。从南安向涪，方轨任意，前军累破，后众丧魂，四可<br /><br />&nbsp;&nbsp;&nbsp;&nbsp;图也。深藻是萧衍兄子，骨肉至亲，若其逃亡，当无死理。脱军走涪城，深藻何<br /><br />&nbsp;&nbsp;&nbsp;&nbsp;肯城中坐而受困？五可图也。臣闻乘机而动，武之善经，未有舍干戚而康时，不<br /><br />&nbsp;&nbsp;&nbsp;&nbsp;征伐而统一。臣以不才，属当戎寄，上凭国威，频有薄捷，瞻望涪、益，旦夕可<br /><br />&nbsp;&nbsp;&nbsp;&nbsp;屠，正以兵少粮匮，未宜前出。今若不取，后图便难。辄率愚管，必将殄克。如<br /><br />&nbsp;&nbsp;&nbsp;&nbsp;其无功，分受宪坐。若朝廷未欲经略，臣便为无事，乞归侍养，微展乌鸟。”<br /><br />&nbsp;&nbsp;&nbsp;&nbsp;峦又表曰：“昔邓艾、钟会率十八万众，倾中国资给，裁得平蜀。所以然者，<br /><br />&nbsp;&nbsp;&nbsp;&nbsp;斗实力也。况臣才绝古人，何宜请二万之众而希平蜀？所以敢者，正以据得要险，<br /><br />&nbsp;&nbsp;&nbsp;&nbsp;士庶慕义。此往则易，彼来则难，任力而行，理有可克。今王足前进，已逼涪城。<br /><br />&nbsp;&nbsp;&nbsp;&nbsp;脱得涪城，则益州便是成禽之物。臣诚知征戎危事，未易可为，自军度剑阁以来，<br /><br />&nbsp;&nbsp;&nbsp;&nbsp;须发中白。所以勉强者，既到此地而自退不守，恐孤先皇之恩遇，负陛下之爵禄。<br /><br />&nbsp;&nbsp;&nbsp;&nbsp;是以孜孜，频有陈请。”宣武不从。又王足于涪城辄还，遂不定蜀。<br /><br />&nbsp;&nbsp;&nbsp;&nbsp;峦既克巴西，遣军主李仲迁守之。仲迁得梁将张法养女，有美色，甚惑之。<br /><br />&nbsp;&nbsp;&nbsp;&nbsp;散费兵储，专心酒色，公事谘承，无能见者。峦忿之切齿。仲迁惧，谋叛。城人<br /><br />&nbsp;&nbsp;&nbsp;&nbsp;斩其首以降梁将谯希远，巴西遂没。武兴氐杨集起等反，峦遣统军傅竖眼讨平之。<br /><br />&nbsp;&nbsp;&nbsp;&nbsp;峦之初至汉中，从容风雅，接豪右以礼，抚从庶以惠。岁余之后，颇因其去就，<br /><br />&nbsp;&nbsp;&nbsp;&nbsp;诛灭百姓，籍为奴婢者二百余口，兼商贩聚敛，清论鄙之。征授度支尚书。<br /><br />&nbsp;&nbsp;&nbsp;&nbsp;时梁人侵轶徐、兖，朝廷乃以峦为使持节、都督东讨诸军事、安东将军，尚<br /><br />&nbsp;&nbsp;&nbsp;&nbsp;书如故。宣武劳遗峦于东堂曰：“知将军旋京未久，膝下难违；然东南之寄，非<br /><br />&nbsp;&nbsp;&nbsp;&nbsp;将军莫可。自古忠臣亦非无孝也。”峦曰：“愿陛下勿以东南为虑。帝曰：“汉<br /><br />&nbsp;&nbsp;&nbsp;&nbsp;祖有云：‘金吾击郾，吾无忧矣。’今将军董戎，朕何虑哉！”峦至，乃分遣将<br /><br />&nbsp;&nbsp;&nbsp;&nbsp;帅致讨，兖州悉平；进围宿豫，平之。帝赐峦玺书慰勉之。<br /><br />&nbsp;&nbsp;&nbsp;&nbsp;及梁城贼走，中山王英乘胜攻钟离，又诏峦率众会之。峦以为钟离天险，朝<br /><br />&nbsp;&nbsp;&nbsp;&nbsp;贵所具，若有内应，则所不知，如其无也，必无克状。且俗语云“耕则问田奴，<br /><br />&nbsp;&nbsp;&nbsp;&nbsp;绢则问织婢”，臣既谓难，何容强遣。峦既累表求还，帝许之。英果败退，时人<br /><br />&nbsp;&nbsp;&nbsp;&nbsp;伏其识略。<br /><br />&nbsp;&nbsp;&nbsp;&nbsp;初，侍中卢昶与峦不平，昶与元晖俱为宣武所宠，御史中尉崔亮，昶之党也，<br /><br />&nbsp;&nbsp;&nbsp;&nbsp;昶、晖令亮纠峦，事成，许言于宣武，以亮为侍中。亮奏峦在汉中掠良人为婢。<br /><br />&nbsp;&nbsp;&nbsp;&nbsp;峦惧，乃以汉中所得巴西太守庞景仁女化生等二十余口与晖。化生等数人，奇色<br /><br />&nbsp;&nbsp;&nbsp;&nbsp;也。晖大悦，乃背昶为峦言，云峦新有大功，已经赦宥，不宜方为此狱，帝纳之。<br /><br />&nbsp;&nbsp;&nbsp;&nbsp;高肇以峦有克敌效而为昶等所排，助峦申释，故得不坐。<br /><br />&nbsp;&nbsp;&nbsp;&nbsp;豫州城人白早生杀刺史司马悦，以城南入梁，遣其将齐苟仁率众入据县瓠。<br /><br />&nbsp;&nbsp;&nbsp;&nbsp;诏峦持节率羽林精骑讨之。封平舒县伯，赏宿豫之功也。宣武临东堂劳遣峦曰：<br /><br />&nbsp;&nbsp;&nbsp;&nbsp;“早生走也？守也？何时平？”峦曰：“今王师若临，士人必翻然归顺，围之穷<br /><br />&nbsp;&nbsp;&nbsp;&nbsp;城，奔走路绝，不度此年，必传首京师。愿陛下不足为虑。”帝笑曰：“卿言何<br /><br />&nbsp;&nbsp;&nbsp;&nbsp;其壮哉！知卿亲老，频劳于外，然忠孝不俱，不得辞也。”于是峦率骑八百，倍<br /><br />&nbsp;&nbsp;&nbsp;&nbsp;道兼行。五日于鲍口，击贼大将胡孝智，乘胜至县瓠，因即度汝。既而大兵继至，<br /><br />&nbsp;&nbsp;&nbsp;&nbsp;遂长围围之。诏峦使持节、假镇南将军，都督南讨诸军事。中山王英南讨三关，<br /><br />&nbsp;&nbsp;&nbsp;&nbsp;亦次县瓠，以后军未至，前寇稍多，惮不敢进。乃与峦分兵，将掎角攻之。梁将<br /><br />&nbsp;&nbsp;&nbsp;&nbsp;齐苟仁等二十一人开门出降，即斩早生等同恶数十人，豫州平。峦振旅还京师，<br /><br />&nbsp;&nbsp;&nbsp;&nbsp;宣武临东堂劳之。峦曰：“此陛下圣略威灵，英等将士之力，臣何功之有？”帝<br /><br />&nbsp;&nbsp;&nbsp;&nbsp;笑曰：“卿匪直一月三捷，所足称奇。乃存士伯，让功而弗处。”<br /><br />&nbsp;&nbsp;&nbsp;&nbsp;峦自宿豫大捷及平县瓠，志行修正，不复以财贿为怀，戎资军实，丝毫无犯。<br /><br />&nbsp;&nbsp;&nbsp;&nbsp;迁殿中尚书，加抚军将军，卒于官。峦才兼文武，朝野瞻望，上下悼惜之。赠车<br /><br />&nbsp;&nbsp;&nbsp;&nbsp;骑大将军、瀛州刺史。初，帝欲赠冀州，黄门甄琛以峦前曾劾己，乃云：“瀛州<br /><br />&nbsp;&nbsp;&nbsp;&nbsp;峦之本郡，人情所俗。”乃从之。及琛为诏，乃云优赠车骑将军、瀛州刺史，议<br /><br />&nbsp;&nbsp;&nbsp;&nbsp;者笑琛浅薄。谥曰文定。子逊。<br /><br />&nbsp;&nbsp;&nbsp;&nbsp;逊字子言，貌虽陋短，颇有风气。袭爵后，迁国子博士、本州中正。因谒灵<br /><br />&nbsp;&nbsp;&nbsp;&nbsp;太后，自陈功名之子，久抱沈屈：“臣父屡为大将，而臣身无军国阶级。臣父唯<br /><br />&nbsp;&nbsp;&nbsp;&nbsp;为忠臣，不为慈父”。灵太后慨然，以逊为长兼吏部郎中。后位大司农卿，与少<br /><br />&nbsp;&nbsp;&nbsp;&nbsp;卿元庆哲至相纠讼。逊锐于财利，议者鄙之。卒，赠光禄勋、幽州刺史。子祖征，<br /><br />&nbsp;&nbsp;&nbsp;&nbsp;开府祭酒。父丧未终，谋反，伏法。祖征弟祖效，貌寝，有风尚。仕齐，卒于尚<br /><br />&nbsp;&nbsp;&nbsp;&nbsp;书郎。祖效弟祖俊，开府行参军。开皇中，位尚书都官郎中。峦弟伟，尚书郎中。<br /><br />&nbsp;&nbsp;&nbsp;&nbsp;伟子昕。<br /><br />&nbsp;&nbsp;&nbsp;&nbsp;昕字子明，幼孤，见爱于祖母李氏。好学，早有才情，解褐荡寇将军，累迁<br /><br />&nbsp;&nbsp;&nbsp;&nbsp;太尉记室参军。吏部尚收李神俊奏昕修起居注。太昌初，除中书侍郎，加平东将<br /><br />&nbsp;&nbsp;&nbsp;&nbsp;军、光禄大夫。时言冒窃官级，为中尉所劾，免官，乃为《述躬赋》。未几，受<br /><br />&nbsp;&nbsp;&nbsp;&nbsp;诏与秘书监常景典仪注事。武帝行释奠礼，昕与校书郎裴伯茂等俱为录义。永熙<br /><br />&nbsp;&nbsp;&nbsp;&nbsp;末，昕入为侍读，与温子升、魏收参掌文诏。迁邺，乃归河间。<br /><br />&nbsp;&nbsp;&nbsp;&nbsp;天平初，与侍中从叔子才、魏季景、魏收同征赴都，寻还乡里，既而复征。<br /><br />&nbsp;&nbsp;&nbsp;&nbsp;时梁使兼散骑常侍刘孝仪等来聘，诏昕兼正员郎，迎于境上。司徒孙腾引为中郎。<br /><br />&nbsp;&nbsp;&nbsp;&nbsp;寻除通直常侍，加中军将军。既有才藻，兼长几案。自孝昌之后，天下多务，世<br /><br />&nbsp;&nbsp;&nbsp;&nbsp;人竞以吏工取达，文学大衰。司州中从事宋游道以公断见知，时与昕嘲谑，昕谓<br /><br />&nbsp;&nbsp;&nbsp;&nbsp;之曰：“世事同知文学外。”游道有惭色。兴和中，以本官副李象使于梁。昕好<br /><br />&nbsp;&nbsp;&nbsp;&nbsp;忤物，人谓之牛。是行也，谈者谓之牛象斗于江南。齐文襄王摄选，拟昕为司徒<br /><br />&nbsp;&nbsp;&nbsp;&nbsp;右长史，未奏，遇疾卒，士友悲之。赠车骑将军、都官尚书、冀州刺史，谥曰文。<br /><br />&nbsp;&nbsp;&nbsp;&nbsp;所著文章自有集录。<br /><br />&nbsp;&nbsp;&nbsp;&nbsp;伟弟晏，字幼平。美风仪，博涉经史，善谈释老，雅好文咏。位沧州刺史，<br /><br />&nbsp;&nbsp;&nbsp;&nbsp;为政清静，吏人安之。卒，赠尚书左仆射、瀛州刺史，谥曰文贞。晏笃于义让，<br /><br />&nbsp;&nbsp;&nbsp;&nbsp;初为南兖州，例得一子解褐，乃启其孤弟子子慎为朝请。子慎年甫十二，而其子<br /><br />&nbsp;&nbsp;&nbsp;&nbsp;已弱冠矣。后为沧州，复启孤兄子昕为府主簿，而其子并未从宦，世人以此多之。<br /><br />&nbsp;&nbsp;&nbsp;&nbsp;子亢，字子高，颇有文学。位兼通直散骑常侍。使于梁，时年二十八。后为<br /><br />&nbsp;&nbsp;&nbsp;&nbsp;中外府属，坐事死于晋阳。<br /><br />&nbsp;&nbsp;&nbsp;&nbsp;峦叔祖v，字宗v。少有学尚，知名于时。假员外散骑常侍，使于宋。以将<br /><br />&nbsp;&nbsp;&nbsp;&nbsp;命之勤，除建威将军、平原太守、赐爵城平男。政清刑肃，百姓安之。卒于官。<br /><br />&nbsp;&nbsp;&nbsp;&nbsp;子产，字神宝。好学善属文，少时作《孤蓬赋》，为进所称。举秀才，除著<br /><br />&nbsp;&nbsp;&nbsp;&nbsp;作佐郎。假常侍、|县子，使于齐。产仍世将命，时人美之。历中书侍郎、太<br /><br />&nbsp;&nbsp;&nbsp;&nbsp;子中庶子，卒，朝廷嗟惜焉。赠平州刺史、乐城子，谥曰定。<br /><br />&nbsp;&nbsp;&nbsp;&nbsp;v从子虬，字神彪。著作郎敏之子也。少为《三礼》郑氏学，明经有文思。<br /><br />&nbsp;&nbsp;&nbsp;&nbsp;举秀才上第，为中书议郎、尚书殿中郎。孝文因公事与语，问朝观宴飨礼，虬以<br /><br />&nbsp;&nbsp;&nbsp;&nbsp;经对，大合上旨。帝崩，尚书令王肃多用新仪，虬往往折以《五经》正礼。为尚<br /><br />&nbsp;&nbsp;&nbsp;&nbsp;书左丞，多所纠正，台阁肃然。时雁门人有害母者，八坐奏辕之而潴其室，宥其<br /><br />&nbsp;&nbsp;&nbsp;&nbsp;二子。虬驳奏云：“君亲无将，将而必诛。谋逆者戳及期亲，害亲者令不及子，<br /><br />&nbsp;&nbsp;&nbsp;&nbsp;既逆甚枭镜，禽兽之不若，而使祀不绝，遗育承传，非所以劝忠孝之道，存三<br /><br />&nbsp;&nbsp;&nbsp;&nbsp;纲之义。若圣教含容，不加孥戮，使父子罪不相及，恶止于其身者，则宜投之四<br /><br />&nbsp;&nbsp;&nbsp;&nbsp;裔，敕所在不听配匹。《盘庚》言无令易种新邑，汉法五月食枭羹，皆欲绝其类<br /><br />&nbsp;&nbsp;&nbsp;&nbsp;也。”奏入，宣武从之。<br /><br />&nbsp;&nbsp;&nbsp;&nbsp;后为光禄少卿。母在乡遇患，请假归。遇秋水暴长，河梁破绝，虬得一小船<br /><br />&nbsp;&nbsp;&nbsp;&nbsp;而度。船漏满不没，时人异之。母丧，哀毁过礼，为时所称。卒，赠幽州刺史，<br /><br />&nbsp;&nbsp;&nbsp;&nbsp;谥曰威。虬善与人交，清河崔亮、顿丘李平并与亲善。所作碑颂杂笔三十余篇。<br /><br />&nbsp;&nbsp;&nbsp;&nbsp;长子臧。<br /><br />&nbsp;&nbsp;&nbsp;&nbsp;臧字子良，幼孤，早立操尚，博学有藻思。年二十一，神龟中举秀才，考上<br /><br />&nbsp;&nbsp;&nbsp;&nbsp;第，为太学博士。正光中，议立明堂，臧为裴Q一室之议。事虽不行，当时称其<br /><br />&nbsp;&nbsp;&nbsp;&nbsp;理博。出为本州中从事，雅为乡情所附。永安初，征为金部郎中，以疾不赴。转<br /><br />&nbsp;&nbsp;&nbsp;&nbsp;除东牟太守。时天下多事，在职少能廉白，臧独清慎奉法，吏人爱之。陇西李延<br /><br />&nbsp;&nbsp;&nbsp;&nbsp;，庄帝之舅，以太傅出除青州，启臧为属。领乐安内史，有惠政。后除濮阳太<br /><br />&nbsp;&nbsp;&nbsp;&nbsp;守，寻加安东将军。<br /><br />&nbsp;&nbsp;&nbsp;&nbsp;臧和雅信厚，有长者之风，为时人所爱敬。为特进甄琛行状，世称其工。与<br /><br />&nbsp;&nbsp;&nbsp;&nbsp;裴敬宪、卢观兄弟并结友，曾共读《回文集》，臧独先通之。撰古来文章并叙作<br /><br />&nbsp;&nbsp;&nbsp;&nbsp;者氏族，号曰《文谱》，未就，病卒，时贤悼惜之。其文笔凡百余篇。赠镇北将<br /><br />&nbsp;&nbsp;&nbsp;&nbsp;军、定州刺史，谥曰文。<br /><br />&nbsp;&nbsp;&nbsp;&nbsp;子恕，涉学有识悟。齐武平末，尚书屯田郎。隋开皇中，尚书侍郎。卒于沂<br /><br />&nbsp;&nbsp;&nbsp;&nbsp;州长史。<br /><br />&nbsp;&nbsp;&nbsp;&nbsp;臧弟邵，字子才，小字吉。少时有避，遂不行名。年五岁，魏吏部郎清河崔<br /><br />&nbsp;&nbsp;&nbsp;&nbsp;亮见而奇之曰：“此子后当大成，位望通显。”十岁便能属文，雅有才思，聪明<br /><br />&nbsp;&nbsp;&nbsp;&nbsp;强记，日诵万余言。族兄峦有人伦鉴，谓子弟曰：“宗室中有此儿，非常人也。”<br /><br />&nbsp;&nbsp;&nbsp;&nbsp;少在洛阳，会天下无事，与时名胜，专以山水游宴为娱，不暇勤业。尝霖雨，乃<br /><br />&nbsp;&nbsp;&nbsp;&nbsp;读《汉书》，五日略能遍之，后因饮谑倦，方广寻经史，五行俱下，一览便无所<br /><br />&nbsp;&nbsp;&nbsp;&nbsp;遗。文章典丽，既赡且速。年未二十，名动衣冠。尝与右北平阳固、河东裴伯茂、<br /><br />&nbsp;&nbsp;&nbsp;&nbsp;从兄罘、河南陆道晖等至北海王昕舍宿饮，相与赋诗，凡数十首，皆在主人奴处。<br /><br />&nbsp;&nbsp;&nbsp;&nbsp;旦日奴行，诸人求诗不得，邵皆为诵之。诸人有不认诗者，奴还得本，不误一字。<br /><br />&nbsp;&nbsp;&nbsp;&nbsp;诸人方之王粲。吏部尚书陇西李神俊大相钦重，引为忘年之交。<br /><br />&nbsp;&nbsp;&nbsp;&nbsp;释巾为魏宣武挽郎。除奉朝请，迁著作佐郎，深为领军元叉所礼。叉新除迁<br /><br />&nbsp;&nbsp;&nbsp;&nbsp;尚书令，神俊与陈郡袁翻在席，叉令邵作谢表，须臾便就，以示诸宾。神俊曰：<br /><br />&nbsp;&nbsp;&nbsp;&nbsp;“邢邵此表，足使袁公变色。”孝昌初，与黄门侍郎李琰之对典朝议。<br /><br />&nbsp;&nbsp;&nbsp;&nbsp;自孝明之后，文雅大盛。邵雕虫之美，独步当时，每一文初出，京师为之纸<br /><br />&nbsp;&nbsp;&nbsp;&nbsp;贵，读诵俄遍远近。于时袁翻与范阳祖莹位望通显，文笔之美，见称先达；以邵<br /><br />&nbsp;&nbsp;&nbsp;&nbsp;藻思华赡，深共嫉之。每洛中贵人拜职，多凭邵为谢章表。尝有一贵胜初授官，<br /><br />&nbsp;&nbsp;&nbsp;&nbsp;大事宾食，翻与邵俱在坐，翻意主人托其为让表。遂命邵作之，翻甚不悦。每告<br /><br />&nbsp;&nbsp;&nbsp;&nbsp;人云：“邢家小儿常客作章表，自买黄纸，写而送之。”邵恐为翻所害，乃辞以<br /><br />&nbsp;&nbsp;&nbsp;&nbsp;疾。属尚书令元罗出镇青州，启为府司马，遂在青土，终日酣赏，尽山泉之致。<br /><br />&nbsp;&nbsp;&nbsp;&nbsp;永安初，累迁中书侍郎。所作诏文体宏丽。及尔朱兆入洛，京师扰乱。邵与<br /><br />&nbsp;&nbsp;&nbsp;&nbsp;弘农杨直艿蒯愿呱健Ｆ仗┲校兼给事黄门侍郎，寻为散骑常侍。太昌初，敕令<br /><br />&nbsp;&nbsp;&nbsp;&nbsp;恒直内省，给御史，令覆案尚书门下事，凡除大官，先问其可不，然后施行。除<br /><br />&nbsp;&nbsp;&nbsp;&nbsp;卫将军、国子祭酒。以亲老还乡，诏所在特给兵力五人，并令岁一入朝，以备顾<br /><br />&nbsp;&nbsp;&nbsp;&nbsp;问。丁母忧，哀毁过礼。后杨钟胛涸叉及邵请置学，奏曰：<br /><br />&nbsp;&nbsp;&nbsp;&nbsp;二黉两学，盛自虞、殷。所以宗配上帝，以著莫大之严；宣布下土，以彰则<br /><br />&nbsp;&nbsp;&nbsp;&nbsp;天之轨。养黄发以询哲言，育青衿而敷典教。用能享国长久，风徽万祀者也。爰<br /><br />&nbsp;&nbsp;&nbsp;&nbsp;暨亡秦，改革其道，坑儒灭学，以蔽黔黎。故九服分崩，祚终二代。炎汉勃兴，<br /><br />&nbsp;&nbsp;&nbsp;&nbsp;更修儒术。故西京有六学之义，东都有三本之盛。逮自魏、晋，拨乱相因，兵革<br /><br />&nbsp;&nbsp;&nbsp;&nbsp;之中，学校不绝，仰惟高祖孝文皇帝，禀圣自天，道镜今古，列教序于乡党，敦<br /><br />&nbsp;&nbsp;&nbsp;&nbsp;诗书于郡国。但经始事殷，戎轩屡驾，未遑多就，弓剑弗追。世宗统历，聿遵先<br /><br />&nbsp;&nbsp;&nbsp;&nbsp;绪，永平之中，大兴板筑。续以水旱，戎马生郊，虽逮为山，还停一篑。而明堂<br /><br />&nbsp;&nbsp;&nbsp;&nbsp;礼乐之本，乃郁荆棘之林；胶序德义之基，空盈牧竖之迹。城隍严固之重，阙砖<br /><br />&nbsp;&nbsp;&nbsp;&nbsp;石之工；墉构显望之要，少楼榭之饰。加以风雨稍侵，渐致亏坠，非所谓追隆堂<br /><br />&nbsp;&nbsp;&nbsp;&nbsp;构，仪刑万国者也。伏闻朝议以高祖大造区夏，道侔姬文，拟祀明堂，式配上帝。<br /><br />&nbsp;&nbsp;&nbsp;&nbsp;今若基宇不修，仍同丘畎，即使高皇神享，阙于国阳，宗事之典，有声无实。此<br /><br />&nbsp;&nbsp;&nbsp;&nbsp;臣子所以匪宁，亿兆所以伫望也。<br /><br />&nbsp;&nbsp;&nbsp;&nbsp;臣又闻官方授能，所以任事，既任事矣，酬之以禄。如此则上无旷官之议，<br /><br />&nbsp;&nbsp;&nbsp;&nbsp;下绝尸素之谤。今国子虽有学官之名，而无教授之实，何异免丝燕麦，南箕北哉。<br /><br />&nbsp;&nbsp;&nbsp;&nbsp;昔刘向有言：者宜兴辟雍、陈礼乐以风天下。夫礼乐所以养人，刑法所以<br /><br />&nbsp;&nbsp;&nbsp;&nbsp;杀人。而有司勤勤，请定刑法，至于礼乐，则曰未敢。是敢于杀人，不敢于养人<br /><br />&nbsp;&nbsp;&nbsp;&nbsp;也。臣以为当今四海清平，九服宁晏，经国要重，理应先营，脱复稽延，则刘向<br /><br />&nbsp;&nbsp;&nbsp;&nbsp;之言征矣。但事不两兴，须有进退。以臣愚量，宜罢尚方雕靡之作，颇省永宁土<br /><br />&nbsp;&nbsp;&nbsp;&nbsp;木之功，并减瑶光材瓦之力，兼分石窟镌琢之劳，及诸事役非世急者，三时农隙，<br /><br />&nbsp;&nbsp;&nbsp;&nbsp;修比数条。使辟雍之礼，蔚尔而复兴；讽诵之音，焕然而更作。美榭高墉，严壮<br /><br />&nbsp;&nbsp;&nbsp;&nbsp;于外；槐宫棘寺，显丽于中。更明古今，重遵乡饮，敦进郡学，精课经业。如此<br /><br />&nbsp;&nbsp;&nbsp;&nbsp;则元、凯可得之于上序，游、夏可致之于下国，岂不休欤。<br /><br />&nbsp;&nbsp;&nbsp;&nbsp;灵太后令曰：“配飨大礼，为国之本，比以戎马在郊，未遑修缮，今四表晏<br /><br />&nbsp;&nbsp;&nbsp;&nbsp;宁，当束有司，别议经始。”累迁尚书令，加侍中。<br /><br />&nbsp;&nbsp;&nbsp;&nbsp;于时与梁和，妙简聘使，邵与魏收及从子子明被征入朝。当时文人，皆邵之<br /><br />&nbsp;&nbsp;&nbsp;&nbsp;下，但以不持威仪，名高难副，朝廷不令出境。南人曾问宾司：“邢子才故应是<br /><br />&nbsp;&nbsp;&nbsp;&nbsp;北间第一才士，何为不作聘使？”答云：“子才文辞实无所愧，但官位已高，恐<br /><br />&nbsp;&nbsp;&nbsp;&nbsp;非复行限。”南人曰：“郑伯猷，护军犹得将命，国子祭酒何为不可？”邵既不<br /><br />&nbsp;&nbsp;&nbsp;&nbsp;行，复请还故郡。<br /><br />&nbsp;&nbsp;&nbsp;&nbsp;武帝在京辅政，征之，在第为宾客。除给事黄门侍郎，与温子升对为侍读。<br /><br />&nbsp;&nbsp;&nbsp;&nbsp;宣武富于春秋，初总朝政，崔暹每劝礼接名贤，询访得失，以邵宿有名望，故请<br /><br />&nbsp;&nbsp;&nbsp;&nbsp;征焉。宣武甚亲重之。多别引见。邵旧鄙崔暹无学术，言论之际，遂云暹无所知<br /><br />&nbsp;&nbsp;&nbsp;&nbsp;解。宣武还以邵言告暹，并道“此汉不可亲近。”暹颇衔之。邵奏魏帝，发敕用<br /><br />&nbsp;&nbsp;&nbsp;&nbsp;妻兄李伯伦为司徒祭酒。诏书已出，暹即启宣武，执其专擅，伯伦官事便寝。邵<br /><br />&nbsp;&nbsp;&nbsp;&nbsp;由是被疏。<br /><br />&nbsp;&nbsp;&nbsp;&nbsp;其后除骠骑、西兖州刺史。在州有善政，桴鼓不鸣，吏人奸伏，守令长短，<br /><br />&nbsp;&nbsp;&nbsp;&nbsp;无不知之。定陶县去州五十里，县令妻日暮取人斗酒束脯，邵逼夜摄令，未明而<br /><br />&nbsp;&nbsp;&nbsp;&nbsp;去，责其取受，举州不识其所以。在任都不营生产，唯南兖籴粟，就济阳食之。<br /><br />&nbsp;&nbsp;&nbsp;&nbsp;邵缮修观宇，颇为壮丽；皆为之名题，有清风观、明月楼，而不扰公私，唯使兵<br /><br />&nbsp;&nbsp;&nbsp;&nbsp;力。吏民为立生祠，并勒碑颂德。及代，吏人父老及媪妪皆远相攀追，号泣不绝。<br /><br />&nbsp;&nbsp;&nbsp;&nbsp;至都，除中书令。<br /><br />&nbsp;&nbsp;&nbsp;&nbsp;旧格制：生两男者，赏羊五口，不然则绢十匹。仆射崔暹奏绝之。邵云：<br /><br />&nbsp;&nbsp;&nbsp;&nbsp;“此格不宜辄断。句践以区区之越，赏法：生三男者给乳母。况以天下之大而绝<br /><br />&nbsp;&nbsp;&nbsp;&nbsp;此条！舜藏金于山，不以为乏，今藏之于民，复何所损。”又准旧皆讯囚取占，<br /><br />&nbsp;&nbsp;&nbsp;&nbsp;然后送付廷尉。邵以为不可，乃立议曰：“设官分职，各有司存，丞相不问斗人，<br /><br />&nbsp;&nbsp;&nbsp;&nbsp;虞官弓招不进。岂使尸祝兼刀匕之役，家长侵鸡犬之功。”诏并从之。<br /><br />&nbsp;&nbsp;&nbsp;&nbsp;自除太常卿兼中书监，摄国子祭酒。是时朝臣多守一职，带领二官甚少。邵<br /><br />&nbsp;&nbsp;&nbsp;&nbsp;顿居三职，并是文学之首，当世荣之。幸晋阳，路中频有甘露之瑞，朝臣皆作《<br /><br />&nbsp;&nbsp;&nbsp;&nbsp;甘露颂》，尚书符令邵为之序。及文宣崩，凶礼多见讯访，敕撰哀策。后授特进，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;邵率情简素，内行修谨，兄弟亲姻之间，称为雍睦。博览坟籍，无不通晓。<br /><br />&nbsp;&nbsp;&nbsp;&nbsp;晚年尤以《五经》章句为意，穷其指要。吉凶礼仪，公私谘禀，质疑去惑，为世<br /><br />&nbsp;&nbsp;&nbsp;&nbsp;指南。每公卿会议，事关典故，邵援笔立成，证引该洽。帝命朝章，取定俄顷，<br /><br />&nbsp;&nbsp;&nbsp;&nbsp;词致宏远，独步当时。与济阴温子升为文士之冠，世论谓之温、刑。钜鹿魏收虽<br /><br />&nbsp;&nbsp;&nbsp;&nbsp;天才艳发，而年事在二人之后，故子升死后，方称邢魏焉。虽望实兼重，不以才<br /><br />&nbsp;&nbsp;&nbsp;&nbsp;位傲物。脱略简易，不修威仪，车服器用，充事而已。有斋不居，坐卧恒在一小<br /><br />&nbsp;&nbsp;&nbsp;&nbsp;屋。果饵之属，或置之梁上，宾至，下而共啖。天姿质素，特安异同，士无贤愚，<br /><br />&nbsp;&nbsp;&nbsp;&nbsp;皆能倾接，对客或解衣觅虱，且与剧谈。有书甚多，而不甚雠校。见人校书，笑<br /><br />&nbsp;&nbsp;&nbsp;&nbsp;曰：“何愚之甚！天下书至死读不可遍，焉能始复校此。日思误书，更是一适。”<br /><br />&nbsp;&nbsp;&nbsp;&nbsp;妻弟李季节，才学之士，谓子才曰：“世间人多不聪明，思误书何由能得？”子<br /><br />&nbsp;&nbsp;&nbsp;&nbsp;才曰：“若思不能得，便不劳读书。”与妇甚疏，未尝内宿。自云尝昼入内阁，<br /><br />&nbsp;&nbsp;&nbsp;&nbsp;为狗所吠，言毕便抚掌大笑。性好谈赏，又不能闲独，公事归休，恒须宾客自伴。<br /><br />&nbsp;&nbsp;&nbsp;&nbsp;事寡嫂甚谨，养孤子恕慈爱特深。在兖州，有都信云恕疾，便忧之废寝食，<br /><br />&nbsp;&nbsp;&nbsp;&nbsp;颜色贬损。及卒，人士为之伤心，痛悼虽甚，竟不再哭，宾客吊慰，^泪而已。<br /><br />&nbsp;&nbsp;&nbsp;&nbsp;其高情达识，开遣滞累，东门吴以还，所未有也。有集三十卷，见行于世。邵世<br /><br />&nbsp;&nbsp;&nbsp;&nbsp;息大宝，有文情。孽子大德、大道，略不识字焉。<br /><br />&nbsp;&nbsp;&nbsp;&nbsp;李崇，字继长，小名继伯，顿丘人也。文成元皇后第二兄诞之子。年十四，<br /><br />&nbsp;&nbsp;&nbsp;&nbsp;召拜主文中散，袭爵陈留公，镇西大将军。孝文初，为荆州刺史，镇上洛，敕发<br /><br />&nbsp;&nbsp;&nbsp;&nbsp;秦、陕二州兵送崇至理。崇辞曰：“边人失和，本怨刺史，奉诏代之，但须一宣<br /><br />&nbsp;&nbsp;&nbsp;&nbsp;诏旨而已。不劳发兵自防，使人怀惧。”孝文从之。乃轻将数十骑驰到上洛，宣<br /><br />&nbsp;&nbsp;&nbsp;&nbsp;诏绥慰，人即帖然。边戍掠得齐人者，悉令还之。南人感德，仍送荆州口二百许<br /><br />&nbsp;&nbsp;&nbsp;&nbsp;人。两境交和，无复烽燧之警。在州四年，甚有称绩。召还京师，赏赐隆厚。<br /><br />&nbsp;&nbsp;&nbsp;&nbsp;除兖州刺史。兖土旧多劫盗，崇乃村置一楼，楼悬一鼓，盗发之处，双槌乱<br /><br />&nbsp;&nbsp;&nbsp;&nbsp;击，四面诸村，闻鼓皆守要路。俄顷之间，声布百里，其中险要，悉有伏人，盗<br /><br />&nbsp;&nbsp;&nbsp;&nbsp;窃始发，便尔禽送。诸州置楼县鼓，自崇始也。后例降为侯，改授安东将军。车<br /><br />&nbsp;&nbsp;&nbsp;&nbsp;驾南征，诏崇副骠骑大将军、咸阳王禧都督左翼诸军事。徐州降人郭陆聚党作逆，<br /><br />&nbsp;&nbsp;&nbsp;&nbsp;人多应之。崇遣高平卜冀州诈称犯罪，逃亡归陆，陆纳之，以为谋主。数月，冀<br /><br />&nbsp;&nbsp;&nbsp;&nbsp;州斩陆送之，贼徒溃散。入为河南尹。<br /><br />&nbsp;&nbsp;&nbsp;&nbsp;后车驾南讨汉阳，崇行梁州刺史。氐杨灵珍遣弟婆罗与子双领步骑万余，袭<br /><br />&nbsp;&nbsp;&nbsp;&nbsp;破武兴，与齐相结。诏崇为使持节、都督陇右诸军事，率众讨之。崇槎山分进，<br /><br />&nbsp;&nbsp;&nbsp;&nbsp;出其不意，表裹以袭，群氐皆弃灵珍散归，灵珍众减太半。崇进据赤土。灵珍又<br /><br />&nbsp;&nbsp;&nbsp;&nbsp;遣从弟率五千人屯龙门，躬率精勇一万据鹫硖。龙门之北数十里中，伐树塞路。<br /><br />&nbsp;&nbsp;&nbsp;&nbsp;鹫硖之口，积大木，聚石，临崖下之，以拒官军。崇乃命统军慕容拒率众五千，<br /><br />&nbsp;&nbsp;&nbsp;&nbsp;从他路夜袭龙门，破之。崇自攻灵珍。灵珍连战败走，俘其妻子。崇多设疑兵，<br /><br />&nbsp;&nbsp;&nbsp;&nbsp;袭克武兴。齐梁州刺史阴广宗遣参军郑猷、王思考率众援灵珍。崇大破之，并斩<br /><br />&nbsp;&nbsp;&nbsp;&nbsp;婆罗首，杀千余人，俘获猷等。灵珍走奔汉中。孝文在南阳，览表大悦曰：“使<br /><br />&nbsp;&nbsp;&nbsp;&nbsp;朕无西顾之忧者，李崇功也。”拜梁州刺史，手诏曰：“便可善思经略，去其可<br /><br />&nbsp;&nbsp;&nbsp;&nbsp;除，安其可育，公私所患，悉令芟夷。”及录珍偷据白水，崇击破之，灵珍远遁。<br /><br />&nbsp;&nbsp;&nbsp;&nbsp;宣武初，征为右卫将军，兼七兵尚书，转左卫将军、相州大中正。鲁阳蛮柳<br /><br />&nbsp;&nbsp;&nbsp;&nbsp;北喜、鲁北燕等聚众反叛，诸蛮悉应之，围逼湖阳。游击将军李晖光镇北城，尽<br /><br />&nbsp;&nbsp;&nbsp;&nbsp;力捍御。贼势甚盛，诏以崇为使持节、都督征蛮诸军事以讨之。蛮众数万，屯据<br /><br />&nbsp;&nbsp;&nbsp;&nbsp;形要，以拒官军。崇累战破之，斩北燕等，徙万余户于幽、并诸州。宣武追赏平<br /><br />&nbsp;&nbsp;&nbsp;&nbsp;氐之功，封魏昌县伯。<br /><br />&nbsp;&nbsp;&nbsp;&nbsp;东荆州蛮樊安聚众于龙山，c称大号。梁武遣兵应之。诸将击不利，乃以崇<br /><br />&nbsp;&nbsp;&nbsp;&nbsp;为镇南将军、都督征蛮诸军事，率步骑讨之。崇分遣诸将，攻击贼垒，连战克捷，<br /><br />&nbsp;&nbsp;&nbsp;&nbsp;生禽樊安，进讨西荆，诸蛮悉降。寻兼侍中、东道大使，黜陟能否，著赏罚之称。<br /><br />&nbsp;&nbsp;&nbsp;&nbsp;出除散骑常侍、征南将军、扬州刺史。诏曰：“应敌制变，算非一途，救左击右，<br /><br />&nbsp;&nbsp;&nbsp;&nbsp;疾雷均势。今朐山蚁寇，久结未殄，贼愆狡诈，或生诡劫，宜遣锐兵，备其不意。<br /><br />&nbsp;&nbsp;&nbsp;&nbsp;崇可都督淮南诸军事，坐敦威重，遥运声算。”<br /><br />&nbsp;&nbsp;&nbsp;&nbsp;延昌初，加侍中、车骑将军、都督江西诸军事。先是，寿春县人苟泰有子三<br /><br />&nbsp;&nbsp;&nbsp;&nbsp;岁，遇贼亡失，数年不知所在，后见在同县赵奉伯家。泰以状告，各言己子，并<br /><br />&nbsp;&nbsp;&nbsp;&nbsp;有邻证，郡县不能断。崇令二父与儿各在别处，禁经数旬，然后告之曰：“君儿<br /><br />&nbsp;&nbsp;&nbsp;&nbsp;遇患，向已暴死，可出奔哀也。”苟泰闻即号啕，悲不自胜；奉伯咨嗟而已，殊<br /><br />&nbsp;&nbsp;&nbsp;&nbsp;无痛意。崇察知之，乃以儿还泰，诘奉伯诈状。奉伯款引，云先亡一子，故妄认<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;又定州流人解庆宾兄弟，坐事俱徙扬州。弟思安背役亡归。庆宾惧后役追责，<br /><br />&nbsp;&nbsp;&nbsp;&nbsp;规绝名贯，乃认城外死尸，诈称其弟为人所杀，迎归殡葬。颇类思安，见者莫辨。<br /><br />&nbsp;&nbsp;&nbsp;&nbsp;又有女巫阳氏自云见鬼，说思安被害之苦，饥渴之意。庆宾又诬疑同军兵苏显甫、<br /><br />&nbsp;&nbsp;&nbsp;&nbsp;李盖等所杀，经州讼之。二人不胜楚毒，各自款引。狱将决竟，崇疑而停之。密<br /><br />&nbsp;&nbsp;&nbsp;&nbsp;遣二人非州内所识者，伪从外来，诣庆宾告曰：“仆住在北州，比有一人见过寄<br /><br />&nbsp;&nbsp;&nbsp;&nbsp;宿。夜中共语，疑其有异，便即诘问，乃云是流兵背役，姓解字思安。时欲送官，<br /><br />&nbsp;&nbsp;&nbsp;&nbsp;苦见求及，称‘有兄庆宾，今往扬州相国城内，嫂姓徐。君脱矜O，为往告报，<br /><br />&nbsp;&nbsp;&nbsp;&nbsp;见申委曲，家兄闻此，必重相报。今但见质，若往不获，送官何晚？’是故相造，<br /><br />&nbsp;&nbsp;&nbsp;&nbsp;指申此意。君欲见雇几何？当放贤弟。若其不信，可见随看之。”庆宾怅然失色，<br /><br />&nbsp;&nbsp;&nbsp;&nbsp;求其少停。此人具以报崇，摄庆宾问之，伏引。更问盖等，乃云自诬。数日之间，<br /><br />&nbsp;&nbsp;&nbsp;&nbsp;思安亦为人缚送。崇召女巫视之，鞭笞一百。崇断狱精审，皆此类也。<br /><br />&nbsp;&nbsp;&nbsp;&nbsp;时有泉水涌于八公山顶，寿春城中有鱼数从地涌出，野鸭群飞入城，与鹊争<br /><br />&nbsp;&nbsp;&nbsp;&nbsp;巢。五月，大霖雨十有三日，大水入城，屋宇皆没。崇与兵泊于城上，水增未已，<br /><br />&nbsp;&nbsp;&nbsp;&nbsp;乘船附于女墙，城不没者二版而已。州府劝崇弃州保北山。崇曰：“吾受国重恩，<br /><br />&nbsp;&nbsp;&nbsp;&nbsp;忝守藩岳，淮南万里，系于吾身，一旦动脚，百姓瓦解，扬州之地，恐非国物。<br /><br />&nbsp;&nbsp;&nbsp;&nbsp;昔王尊慷慨，义感黄河，吾岂爱一躯，取愧千载。但怜兹士庶，无辜同死，可桴<br /><br />&nbsp;&nbsp;&nbsp;&nbsp;筏随高，人规自脱。吾必守死此城。”时州人裴绚等受梁假豫州刺史，因乘大水，<br /><br />&nbsp;&nbsp;&nbsp;&nbsp;谋欲为乱，崇皆击灭之。又以洪水为灾，请罪解任。诏曰：“夏雨泛滥，斯非人<br /><br />&nbsp;&nbsp;&nbsp;&nbsp;力，何得以此辞解。今水涸路通，公私复业，便可缮甲积粮，修复城雉，劳恤士<br /><br />&nbsp;&nbsp;&nbsp;&nbsp;庶，务尽绥怀之略也。”崇又表解州，不听。是时，非崇则淮南不守矣。<br /><br />&nbsp;&nbsp;&nbsp;&nbsp;崇沈深有将略，宽厚善御众。在州凡十年，常养壮士数千人，寇贼侵边，所<br /><br />&nbsp;&nbsp;&nbsp;&nbsp;向摧破，号曰：“卧彪”，贼甚惮之。梁武恶其久在淮南，屡设反间，无所不至。<br /><br />&nbsp;&nbsp;&nbsp;&nbsp;宣武雅相委重，梁无以措谋。乃授崇车骑大将军、开府仪同三司、万户郡公，诸<br /><br />&nbsp;&nbsp;&nbsp;&nbsp;子皆为县侯，欲以构崇。崇表言其状。宣武屡赐玺书慰勉之。赏赐珍异，岁至五<br /><br />&nbsp;&nbsp;&nbsp;&nbsp;三，亲待无与为比。梁武每叹息，服宣武之能任崇也。<br /><br />&nbsp;&nbsp;&nbsp;&nbsp;孝明践阼，褒赐衣马。及梁遣其游击将军赵祖悦袭据西硖石，更筑外城，逼<br /><br />&nbsp;&nbsp;&nbsp;&nbsp;徙缘淮之人于城内。又遣二将昌义之、王神念率水军溯淮而上，规取寿春，田道<br /><br />&nbsp;&nbsp;&nbsp;&nbsp;龙寇边城，路长平寇五门，胡兴茂寇开、霍。扬州诸戍，皆被寇逼。崇分遣诸将，<br /><br />&nbsp;&nbsp;&nbsp;&nbsp;与之相持；密装船舰二百余艘，教之水战，以待台军。梁霍州司马田休等寇建安，<br /><br />&nbsp;&nbsp;&nbsp;&nbsp;崇遣统军李神击走之。又命边城戍主邵申贤要其走路，破之于濡水，俘斩三千余<br /><br />&nbsp;&nbsp;&nbsp;&nbsp;人。灵太后玺书劳勉。许昌县令兼麻戍主陈平王南引梁军，以戍归之。崇自<br /><br />&nbsp;&nbsp;&nbsp;&nbsp;秋请援，表至下余，诏遣镇南将军崔亮救侠石，镇东将军萧宝夤于梁堰上流决淮<br /><br />&nbsp;&nbsp;&nbsp;&nbsp;东注。朝廷以诸将不相赴，乃以尚书李平兼右仆射持节节度之。崇遣李神乘斗舰<br /><br />&nbsp;&nbsp;&nbsp;&nbsp;百余艘，沿淮与李平、崔亮合攻硖石。李神水军克其东北外城。祖悦力屈，乃降。<br /><br />&nbsp;&nbsp;&nbsp;&nbsp;朝廷嘉之，进号骠骑将军、仪同三司，刺史、都督如故。<br /><br />&nbsp;&nbsp;&nbsp;&nbsp;梁淮堰未破，水势日增。崇乃于硖石戍间编舟为桥。北更立船楼十，各高三<br /><br />&nbsp;&nbsp;&nbsp;&nbsp;丈；十步置一篱，至两岸，蕃版装治，四箱解合，贼至举用，不战解下。又于楼<br /><br />&nbsp;&nbsp;&nbsp;&nbsp;船之北，连覆大船，东西竟水，防贼火筏。又于八公山之东南，更起一城，以备<br /><br />&nbsp;&nbsp;&nbsp;&nbsp;大水，州人号曰魏昌城。崇累表解州，前后十余上，孝明乃以元志代之。寻除中<br /><br />&nbsp;&nbsp;&nbsp;&nbsp;书监、骠骑大将军，仪同如故。出为使持节、侍中、都督四州诸军事、定州刺史。<br /><br />&nbsp;&nbsp;&nbsp;&nbsp;徵拜尚书左仆射，迁尚书令，加侍中。<br /><br />&nbsp;&nbsp;&nbsp;&nbsp;崇在官和厚，明于决断，然性好财贿，败肆聚敛。孝明、灵太后尝幸左藏，<br /><br />&nbsp;&nbsp;&nbsp;&nbsp;王公嫔主从者百余人，皆令任力负布绢，即以赐之。多者过二百匹，少者百余。<br /><br />&nbsp;&nbsp;&nbsp;&nbsp;唯长乐公两手持绢二十匹而出，示不异众而已，世称其廉俭。崇与章武王融以所<br /><br />&nbsp;&nbsp;&nbsp;&nbsp;负多，颠仆于地，崇乃伤腰，融至损脚。时人为之语曰：“陈留、章武，伤腰折<br /><br />&nbsp;&nbsp;&nbsp;&nbsp;股，贪人败类，秽我明主。”<br /><br />&nbsp;&nbsp;&nbsp;&nbsp;蠕蠕主阿那瑰犯塞，诏崇以本官都督北讨诸军事以讨之。崇辞于显阳殿，戎<br /><br />&nbsp;&nbsp;&nbsp;&nbsp;服武饰，志气奋扬，时年六十九，干力如少。孝明目而壮之，朝臣莫不称善。遂<br /><br />&nbsp;&nbsp;&nbsp;&nbsp;出塞三千余里，不及贼而还。崇请改六镇为州，兵编户，太后不许。<br /><br />&nbsp;&nbsp;&nbsp;&nbsp;后北镇人破落汗拔陵反，所在响应。征北将军、临淮王大败于五原，安北<br /><br />&nbsp;&nbsp;&nbsp;&nbsp;将军李叔仁寻败于白道，贼众日甚。诏引丞相、令、仆、尚书、侍中、黄门于显<br /><br />&nbsp;&nbsp;&nbsp;&nbsp;阳殿，曰：“贼势侵淫，寇连恒，朔，金陵在彼，夙夜忧惶。诸人宜陈良策。”<br /><br />&nbsp;&nbsp;&nbsp;&nbsp;吏部尚书元修义以为须得重贵，镇压压恒、朔，总彼师旅，备卫金汤。诏曰：<br /><br />&nbsp;&nbsp;&nbsp;&nbsp;“去岁阿那瑰叛逆，遣李崇北征，崇遂长驱塞北，返旆榆关，此一时之盛。朕以<br /><br />&nbsp;&nbsp;&nbsp;&nbsp;李崇国戚望重，器识英断，意欲还遣崇行，总督三军，扬旌恒、朔，诸人谓可尔<br /><br />&nbsp;&nbsp;&nbsp;&nbsp;不？”仆射萧宝夤等曰：“陛下此遣，实合群望。”于是诏崇以本官加使持节、<br /><br />&nbsp;&nbsp;&nbsp;&nbsp;开府、北讨大都督，抚军将军崔暹、镇军广阳王深皆受崇节度。又诏崇子光禄大<br /><br />&nbsp;&nbsp;&nbsp;&nbsp;夫神轨假平北将军，随崇北讨。崇至五原，崔暹大败于白道之北，贼遂并力攻崇。<br /><br />&nbsp;&nbsp;&nbsp;&nbsp;崇与广阳王深力战，累破贼众。相持至冬，乃引还平城。深表崇长史祖莹诈增功<br /><br />&nbsp;&nbsp;&nbsp;&nbsp;级，盗没军资。崇坐免官爵，征还，以后事付深。<br /><br />&nbsp;&nbsp;&nbsp;&nbsp;后徐州刺史元法僧以彭城南叛，时除安乐王鉴为徐州刺史以讨之。为法僧所<br /><br />&nbsp;&nbsp;&nbsp;&nbsp;败，单马之。乃诏复崇官爵，为徐州大都督、节度诸军事。会崇疾笃，乃以卫将<br /><br />&nbsp;&nbsp;&nbsp;&nbsp;军、安丰王延明代之。改除开府、相州刺史，侍中、将军、仪同并如故。<br /><br />&nbsp;&nbsp;&nbsp;&nbsp;孝昌元年，薨于位。赠侍中、骠骑大将军、司徒公、雍州刺史，谥曰武康，<br /><br />&nbsp;&nbsp;&nbsp;&nbsp;后重赠太尉公，余如故。<br /><br />&nbsp;&nbsp;&nbsp;&nbsp;长子世哲，性轻率，供奉豪侈。少经征伐，颇有将用，为三关别将，讨群蛮<br /><br />&nbsp;&nbsp;&nbsp;&nbsp;大破之。还，拜鸿胪少卿。性倾巧，善事人，亦以货赂自达。高肇、刘腾之势也，<br /><br />&nbsp;&nbsp;&nbsp;&nbsp;皆与亲善，故世号为李锥。为相州刺史，斥逐百姓，迁徙佛寺，逼买其地，部内<br /><br />&nbsp;&nbsp;&nbsp;&nbsp;患之。崇北征之后，征兼太常卿。御史高道穆毁发其宅，表其罪过。后除泾州刺<br /><br />&nbsp;&nbsp;&nbsp;&nbsp;史，赐爵卫国子。卒，赠吏部尚书、冀州刺史。<br /><br />&nbsp;&nbsp;&nbsp;&nbsp;世哲弟神轨，小名青肫，受父爵陈留侯。累出征伐，颇有将领之气。孝昌中，<br /><br />&nbsp;&nbsp;&nbsp;&nbsp;灵太后淫纵，分遣腹心媪姬出外，阴求悦人。神轨为使者所荐，宠遇势倾朝野，<br /><br />&nbsp;&nbsp;&nbsp;&nbsp;时云见幸帷幄，与郑俨为双。频迁征东将军、武卫将军、给事黄门侍郎，常领中<br /><br />&nbsp;&nbsp;&nbsp;&nbsp;书舍人。时相州刺史、安乐王鉴据州反，诏神轨与都督源子邕等讨平之。后于河<br /><br />&nbsp;&nbsp;&nbsp;&nbsp;阴遇害。建义初，赠侍中、司空公、相州刺史，谥曰烈。崇从弟平。<br /><br />&nbsp;&nbsp;&nbsp;&nbsp;平字云定，少有大度；及长，涉猎群书，好《礼》、《易》，颇在文才。太<br /><br />&nbsp;&nbsp;&nbsp;&nbsp;和初，拜通直散骑侍郎，孝文礼之甚重。频经大忧，居丧以孝称。后以例降，袭<br /><br />&nbsp;&nbsp;&nbsp;&nbsp;爵彭城公。累迁太子庶子。平请自效一郡，帝曰：“卿复欲以吏事自试也？”拜<br /><br />&nbsp;&nbsp;&nbsp;&nbsp;长乐太守，政务清静，吏人怀之。征行河南尹，豪右权戚惮之。宣武即位，除黄<br /><br />&nbsp;&nbsp;&nbsp;&nbsp;门郎，迁司徒左长史，行尹如故。寻正尹，长史如故。<br /><br />&nbsp;&nbsp;&nbsp;&nbsp;车骑将幸邺，平上表谏，以为：“嵩都创构，洛邑m营，虽年跨十稔，根基<br /><br />&nbsp;&nbsp;&nbsp;&nbsp;未就。代人至洛，始欲向尽，资产罄于迁移，牛畜毙于辇运；陵太行之险，越长<br /><br />&nbsp;&nbsp;&nbsp;&nbsp;津之难，辛勤备经，劣达京阙；富者犹损太半，贫者可以意知。兼历岁从戎，不<br /><br />&nbsp;&nbsp;&nbsp;&nbsp;遑启处。自景明以来，差得休息。事农者未积一年之储，筑室者裁有数间之屋，<br /><br />&nbsp;&nbsp;&nbsp;&nbsp;莫不肆力伊、e，人急其务。实宜安静新人，劝其稼穑，令国有九载之粮，家有<br /><br />&nbsp;&nbsp;&nbsp;&nbsp;水旱之备。若乘之以羁绁，则所废多矣。”不从。<br /><br />&nbsp;&nbsp;&nbsp;&nbsp;诏以本官行相州事。帝至邺，亲幸平第，见其诸子。寻正刺史。平劝课农桑，<br /><br />&nbsp;&nbsp;&nbsp;&nbsp;修饰太学，简试通儒以充博士，选五郡聪敏者以教之。图孔子及七十二弟子于讲<br /><br />&nbsp;&nbsp;&nbsp;&nbsp;堂，亲为立赞。前来台使，颇好侵渔。平乃画“履武尾，践薄冰”于客馆，注颂<br /><br />&nbsp;&nbsp;&nbsp;&nbsp;其下，以示诫焉。征拜度支尚书，领御史中尉。<br /><br />&nbsp;&nbsp;&nbsp;&nbsp;冀州刺史、京兆王愉反于信都，以平为持节、都督北讨诸军事、行冀州以讨<br /><br />&nbsp;&nbsp;&nbsp;&nbsp;之。宣武临式乾殿劳遣平，因曰：何图今日，言及斯事！”[欷流涕。平对曰：<br /><br />&nbsp;&nbsp;&nbsp;&nbsp;“愉天迷其心，构此枭悖。陛下不以臣不武，委以总督之任。如其稽颡军门，则<br /><br />&nbsp;&nbsp;&nbsp;&nbsp;送之大理。若不悛待戮，则鸣鼓衅钲，非陛下之事。”平进次经县，诸军大集。<br /><br />&nbsp;&nbsp;&nbsp;&nbsp;夜有蛮兵数千斫平前垒，矢及平帐，平坚卧不动，俄而乃定。遂至冀州城南十六<br /><br />&nbsp;&nbsp;&nbsp;&nbsp;里，大破逆众，逐北至城门，遂围城。愉与百余骑突门走，平遣统军叔孙头追之。<br /><br />&nbsp;&nbsp;&nbsp;&nbsp;去信都八十里，禽愉。冀州平，以本官领相州大中正。<br /><br />&nbsp;&nbsp;&nbsp;&nbsp;平先为尚书令高肇、侍御史王显所恨，后显代平为中尉，平加散骑常侍。显<br /><br />&nbsp;&nbsp;&nbsp;&nbsp;劾平在冀州隐截官口，肇又扶成其状，奏除平名。延昌初，诏复官爵，除定、冀<br /><br />&nbsp;&nbsp;&nbsp;&nbsp;二州刺史。前来良贱之讼，多有积年不决；平奏不问真伪，一以景明年前为限，<br /><br />&nbsp;&nbsp;&nbsp;&nbsp;于是诤讼止息。武川镇人饥，镇将任款请贷未许，擅开仓振恤，有司绳以费散之<br /><br />&nbsp;&nbsp;&nbsp;&nbsp;条，免其官爵。平奏款意在济人，心无不善，帝原之。迁中书令，尚书如故。孝<br /><br />&nbsp;&nbsp;&nbsp;&nbsp;明初，转吏部尚书。<br /><br />&nbsp;&nbsp;&nbsp;&nbsp;平高明强济，所在有声，但以性急为累。尚书令、任城王澄奏理平定冀之勋，<br /><br />&nbsp;&nbsp;&nbsp;&nbsp;灵太后乃封武邑郡公，赐缣二千五百匹。<br /><br />&nbsp;&nbsp;&nbsp;&nbsp;先是，梁遣其赵祖悦逼寿春，镇南崔亮攻之。未克，又与李崇乖贰。诏平以<br /><br />&nbsp;&nbsp;&nbsp;&nbsp;本官使持节、镇军大将军，兼尚书左仆射为行台，节度诸军，东西州将，一以禀<br /><br />&nbsp;&nbsp;&nbsp;&nbsp;之，如有乖异，以军法从事。诏平长子奖以通直郎从。于是率步骑二千赴寿春，<br /><br />&nbsp;&nbsp;&nbsp;&nbsp;严勒崇、亮，令水陆兼备，克期齐举。崇、亮惮之，无敢乖互。频日交战，破贼<br /><br />&nbsp;&nbsp;&nbsp;&nbsp;军。安南将军崔延伯立桥于下蔡，以拒贼之援，贼将王神念、昌义之等不得进救。<br /><br />&nbsp;&nbsp;&nbsp;&nbsp;祖悦守死穷城，平乃部分攻之，斩祖悦，送首于洛。以功迁尚书右仆射，加散骑<br /><br />&nbsp;&nbsp;&nbsp;&nbsp;常侍。平还京师，灵太后见于宣光殿，赐以金装刀仗一口。<br /><br />&nbsp;&nbsp;&nbsp;&nbsp;时南徐州表云：梁堰淮水，日为患。诏公卿议之。平以为不假兵力，终自毁<br /><br />&nbsp;&nbsp;&nbsp;&nbsp;坏。及淮堰破，太后大悦，引群臣入宴，敕平前，孝明手赐缣布百段。卒，遗令<br /><br />&nbsp;&nbsp;&nbsp;&nbsp;薄葬。诏给东园秘器、朝服一具、衣一袭、帛七百匹。灵太后为举哀于东堂。赠<br /><br />&nbsp;&nbsp;&nbsp;&nbsp;侍中、骠骑大将军、仪同三司、冀州刺史，谥文烈公。平自在度支，至于端副，<br /><br />&nbsp;&nbsp;&nbsp;&nbsp;夙夜在公，孜孜匪懈，凡处机密十有余年，有献替之称。所制文笔别有集录。长<br /><br />&nbsp;&nbsp;&nbsp;&nbsp;子奖袭。<br /><br />&nbsp;&nbsp;&nbsp;&nbsp;奖字遵穆，容貌魁伟，有当世才度。位中书侍郎、吏部郎中。以本官兼尚书，<br /><br />&nbsp;&nbsp;&nbsp;&nbsp;出为相州刺史。初，元叉擅朝，奖为其亲待，频居显职。灵太后反政，削除官爵。<br /><br />&nbsp;&nbsp;&nbsp;&nbsp;孝庄初，为散骑常侍、河南尹。奖前后所历，皆以明济著称。元颢入洛，颢以奖<br /><br />&nbsp;&nbsp;&nbsp;&nbsp;兼尚书右仆射，慰劳徐州。羽林及城人不承颢旨，害奖，传首洛阳。孝武帝初，<br /><br />&nbsp;&nbsp;&nbsp;&nbsp;奖故吏宋游道上书理奖，诏赠冀州刺史。子构袭。<br /><br />&nbsp;&nbsp;&nbsp;&nbsp;构字祖基，少以方正见称，袭爵武邑郡公。齐天保初，降爵为县侯，位终太<br /><br />&nbsp;&nbsp;&nbsp;&nbsp;府卿，赠吏部尚书。构早有名誉，历官清显，常以雅道自居，甚为名流所重。子<br /><br />&nbsp;&nbsp;&nbsp;&nbsp;丕，有父风，位尚书祠部郎中。丕弟克，通直散骑常侍。奖弟谐。<br /><br />&nbsp;&nbsp;&nbsp;&nbsp;谐字虔和，幼有风采。赵郡李搔尝过元叉门下，见之，归谓其父元忠曰：<br /><br />&nbsp;&nbsp;&nbsp;&nbsp;“领军门下见一神人。”元忠曰：“必李谐也。”问之果然。袭父先爵彭城侯。<br /><br />&nbsp;&nbsp;&nbsp;&nbsp;文辩为时所称，历位位中书侍郎。<br /><br />&nbsp;&nbsp;&nbsp;&nbsp;天平末，魏欲与梁和好，朝议将以崔[为使主。[曰：“文采与识，[不推<br /><br />&nbsp;&nbsp;&nbsp;&nbsp;李谐；口颊<扁页>々，谐乃大胜。”于是以谐兼常侍、卢元明兼吏部郎、李业兴<br /><br />&nbsp;&nbsp;&nbsp;&nbsp;兼通直常侍聘焉。梁武使朱异觇客，异言谐、元明之美。谐等见，及出，梁武目<br /><br />&nbsp;&nbsp;&nbsp;&nbsp;送之，谓左右曰：“朕今日遇偷校卿辈常言北间都无人物，此等何处来？”谓<br /><br />&nbsp;&nbsp;&nbsp;&nbsp;异曰：“过卿所谈。”是时邺下言风流者，以谐及陇西李神俊、范阳卢元明、北<br /><br />&nbsp;&nbsp;&nbsp;&nbsp;海王元景、弘农杨遵彦、清河崔赡为首。初通梁国，妙简行人，神俊位已高，故<br /><br />&nbsp;&nbsp;&nbsp;&nbsp;谐等五人继踵，而遵彦遇疾道还，竟不行。既南北通好，务以俊V相矜，衔命接<br /><br />&nbsp;&nbsp;&nbsp;&nbsp;客，必尽一时之选，无才地者不得与焉。梁使每入，邺下为之倾动，贵胜子弟盛<br /><br />&nbsp;&nbsp;&nbsp;&nbsp;饰聚观，礼赠优渥，馆门成市。宴日，齐文襄使左右觇之，宾司一言制胜，文襄<br /><br />&nbsp;&nbsp;&nbsp;&nbsp;为之拊掌。魏使至梁，亦如梁使至魏，梁武亲与谈说，甚相爱重。谐使还后迁秘<br /><br />&nbsp;&nbsp;&nbsp;&nbsp;书监，卒于大司农。<br /><br />&nbsp;&nbsp;&nbsp;&nbsp;谐为人短小，六指，因`而举颐，因跛而缓步，因謇而徐言，人言李谐善用<br /><br />&nbsp;&nbsp;&nbsp;&nbsp;三短。文集十余卷。<br /><br />&nbsp;&nbsp;&nbsp;&nbsp;谐长子岳，字祖仁，官中散大夫。性纯至，居期惨，未曾听婢过前；追思二<br /><br />&nbsp;&nbsp;&nbsp;&nbsp;亲，言则流涕。<br /><br />&nbsp;&nbsp;&nbsp;&nbsp;岳弟庶，方雅好学，甚有家风。历位尚书郎、司徒掾，以清辩知名。常摄宾<br /><br />&nbsp;&nbsp;&nbsp;&nbsp;司，接对梁客，梁客徐陵深叹美焉。庶生而天阉，崔谌调之曰：“教弟种须，以<br /><br />&nbsp;&nbsp;&nbsp;&nbsp;锥遍刺作孔，插以马尾。”庶曰：“先以此方回施贵族，艺眉有效，然后树须。”<br /><br />&nbsp;&nbsp;&nbsp;&nbsp;世传谌门有恶疾，以呼沱为墓田，故庶言及之。邢子才在傍大笑。除临漳令。<br /><br />&nbsp;&nbsp;&nbsp;&nbsp;《魏书》之出，庶与卢斐、王松年等讼共不平。魏收书王慧龙自云太原人，<br /><br />&nbsp;&nbsp;&nbsp;&nbsp;又书王琼不善事；以卢同附《卢玄传》；李平为陈留人，云其家贫贱。故斐等喧<br /><br />&nbsp;&nbsp;&nbsp;&nbsp;讼，语杨衷疲骸拔菏蘸现铩值持魏，故遂白齐文宣，庶等并髡头鞭杖二百，<br /><br />&nbsp;&nbsp;&nbsp;&nbsp;庶死于临漳狱中。庶兄岳痛之，终身不历临漳县门。<br /><br />&nbsp;&nbsp;&nbsp;&nbsp;庶妻，元罗女也。庶亡后，岳使妻伴之寝宿。积五年，元氏更适赵起。尝梦<br /><br />&nbsp;&nbsp;&nbsp;&nbsp;庶谓己曰：“我薄福，托刘氏为女，明旦当出，彼家甚贫，恐不能见养。夫妻旧<br /><br />&nbsp;&nbsp;&nbsp;&nbsp;恩，故来相见告，君宜乞取我。刘家在七帝坊十字衔南，东入穷巷是也。”元氏<br /><br />&nbsp;&nbsp;&nbsp;&nbsp;不应，庶曰：“君似惧赵公意，我自说之。”于是起亦梦焉。起寤问妻，言之符<br /><br />&nbsp;&nbsp;&nbsp;&nbsp;合。遂持钱帛躬往求刘氏，如所梦得之，养女长而嫁焉。<br /><br />&nbsp;&nbsp;&nbsp;&nbsp;庶弟蔚，少清秀，有襟期伦理，涉观史传，兼属文词。昆季并尚风流，长裾<br /><br />&nbsp;&nbsp;&nbsp;&nbsp;广袖，从容甚美，然颇涉疏放。唯蔚能自持公干理，甚有时誉。坐兄庶事徙平州。<br /><br />&nbsp;&nbsp;&nbsp;&nbsp;后还，位尚书左中兵郎中，仍聘陈使副。江南以其父曾经将命，甚重焉。还，坐<br /><br />&nbsp;&nbsp;&nbsp;&nbsp;将人度江私市，除名。后卒于秘书丞，士友悼惜之。<br /><br />&nbsp;&nbsp;&nbsp;&nbsp;蔚弟若，聪敏，颇传家业，风采词令，有声邺下。坐兄庶事徙临海。乾明初，<br /><br />&nbsp;&nbsp;&nbsp;&nbsp;追还，后兼散骑常侍。大被亲狎，加仪同三司。若性滑稽，善讽诵，数奉旨咏诗，<br /><br />&nbsp;&nbsp;&nbsp;&nbsp;并使说外间世事可笑乐者。凡所话谈，每多会旨。尝在省中，趋而前却，对答学<br /><br />&nbsp;&nbsp;&nbsp;&nbsp;奏事之象，和士开闻而奏之。帝每狎弄之。武成以斛律金旧老，每朝，赐羊车上<br /><br />&nbsp;&nbsp;&nbsp;&nbsp;殿。金曾使人奉启，若为舍人，误奏云在阙下，诏命出羊车。若重思，知金不至，<br /><br />&nbsp;&nbsp;&nbsp;&nbsp;窃言：“羊车、鹿车何所迎？”帝闻，亦笑而不责。又帝于后园讲武，令若为吴<br /><br />&nbsp;&nbsp;&nbsp;&nbsp;将，皇后皆出，引若当前，观其进止俯仰。事罢，遣使谢之，厚加赏赐。韩长鸾<br /><br />&nbsp;&nbsp;&nbsp;&nbsp;等忌恶之，密构其短，坐免官。未几，诏复本官。隋开皇中，卒于秦王府谘议。<br /><br />&nbsp;&nbsp;&nbsp;&nbsp;谐弟邕，字修穆，幼而俊爽，有逸才。位高阳王雍友。几所交游，皆倍年俊<br /><br />&nbsp;&nbsp;&nbsp;&nbsp;秀。卒，赠洛州刺史，谥曰文。<br /><br />&nbsp;&nbsp;&nbsp;&nbsp;论曰：郭祚才干敏实，有世务之长。孝文经纶之始，独在勤劳之地。居官任<br /><br />&nbsp;&nbsp;&nbsp;&nbsp;事，可称述焉。张彝风力謇謇，有王臣之气，衔命拥旄，风声克举。俱魏氏器能<br /><br />&nbsp;&nbsp;&nbsp;&nbsp;之臣乎！遭随有命，二子俱逢世乱，悲哉！晏之、乾威，可谓亡焉不绝。邢峦以<br /><br />&nbsp;&nbsp;&nbsp;&nbsp;文武才策，当军国之任，内参机揆，外寄折冲，其纬世之器欤！子才少有盛名，<br /><br />&nbsp;&nbsp;&nbsp;&nbsp;鼓动京洛，文宗学府，独秀当年，举必任真，情无饰智，疏通简易，罕见其人，<br /><br />&nbsp;&nbsp;&nbsp;&nbsp;足为一代之模楷也。及明崔[之谤言，执侯景之奸使，昔人称孟轲为勇，于文简<br /><br />&nbsp;&nbsp;&nbsp;&nbsp;公见之。唯尝短崔暹，颇为累德。阮籍未尝品藻人物，斯亦良有以焉。李崇风质<br /><br />&nbsp;&nbsp;&nbsp;&nbsp;英重，毅然秀立，任当将相，望高朝野。平以高明干略，效智于时，出入当官，<br /><br />&nbsp;&nbsp;&nbsp;&nbsp;功名克著，赞务之材也。谐风流文辩，盖人望乎！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1790);">加入书签</a><a
                        href="1789.html">上一页</a>&larr;<a href="index.html">返回列表</a>&rarr;<a
                            href="1791.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1789.html"; var next_page = "1791.html"; var index_page = "index.html"; var sortid = "9"; var article_id = "29"; var chapter_id = "1790"; var articlename = "北史"; var chaptername = " 卷四十三 列传三十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>