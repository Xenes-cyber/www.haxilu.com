<!DOCTYPE html>
<html>
<head>
<meta charset="gbk" />
<title>北史- 卷五十八 列传第四十六-在线阅读-哈西文学网</title>
<meta name="keywords" content="李延寿，北史， 卷五十八 列传第四十六全文， 卷五十八 列传第四十六在线阅读 哈西文学网" />
<meta name="description" content="哈西文学网提供李延寿的北史  卷五十八 列传第四十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1808.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1808.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八 列传第四十六</h1>
            <div class="link xb">
                <a href="1806.html">上一页</a>&larr;<a href="index.html">返回列表</a>&rarr;<a
                    href="1809.html">下一页</a></div>			
            <div id="BookText">&nbsp;&nbsp;&nbsp;&nbsp;○周室诸王<br /><br />&nbsp;&nbsp;&nbsp;&nbsp;文帝十三王孝闵帝一王明帝二王武帝六王宣帝二王<br /><br />&nbsp;&nbsp;&nbsp;&nbsp;周文帝十三子：姚夫人生明帝。后宫生宋献公震。文元皇后生孝闵皇帝。文<br /><br />&nbsp;&nbsp;&nbsp;&nbsp;宣叱奴皇后生武帝、卫剌王直。达步妃生齐炀王宪。王姬生赵c王招。后宫生谯<br /><br />&nbsp;&nbsp;&nbsp;&nbsp;孝王俭、陈惑王纯、越野王盛、代王达、冀康公通、滕闻王。<br /><br />&nbsp;&nbsp;&nbsp;&nbsp;宋献公震，字弥俄突，幼而敏达。大统十六年，封武邑公，尚魏文帝女。其<br /><br />&nbsp;&nbsp;&nbsp;&nbsp;年薨。保定元年，追赠大司马，封宋国公。<br /><br />&nbsp;&nbsp;&nbsp;&nbsp;无子，以明帝第三子实嗣。建德三年，进爵为王。大象中，为大前疑，寻为<br /><br />&nbsp;&nbsp;&nbsp;&nbsp;隋文帝害，国除。<br /><br />&nbsp;&nbsp;&nbsp;&nbsp;卫剌王直，字豆罗突。魏恭帝三年，封秦郡公。武成初，进封卫国公，历雍<br /><br />&nbsp;&nbsp;&nbsp;&nbsp;州牧、大司空、襄州总管。直，武帝母弟也，性浮诡。以晋公护执政，遂贰于帝<br /><br />&nbsp;&nbsp;&nbsp;&nbsp;而昵护。及南讨军败，愠于免黜，又请帝除护。帝宿有诛护意，遂与直谋之。及<br /><br />&nbsp;&nbsp;&nbsp;&nbsp;护诛，帝以齐王宪为大冢宰。直既乖本望，又请为大司马，欲擅威权。帝知其意，<br /><br />&nbsp;&nbsp;&nbsp;&nbsp;谓曰：“汝兄弟长幼有序，何反居下列也？”以为大司徒。建德三年，进爵为王。<br /><br />&nbsp;&nbsp;&nbsp;&nbsp;初，帝以直第为东宫，更使直自择所居。直历观府署，无称意者，至废陟屺<br /><br />&nbsp;&nbsp;&nbsp;&nbsp;佛寺，遂欲居之。齐王宪谓曰：“弟儿女成长，此寺偏小，讵是所宜？”直曰：<br /><br />&nbsp;&nbsp;&nbsp;&nbsp;“一身尚不自容，何论儿女！”宪怪而疑之。直尝从帝校猎而乱行，帝怒，对众<br /><br />&nbsp;&nbsp;&nbsp;&nbsp;挞之。自是，愤怨滋甚。及帝幸云阳宫，直在京师反，攻肃章门，司武尉迟运闭<br /><br />&nbsp;&nbsp;&nbsp;&nbsp;门，不得入，退走。追至荆州获之，免为庶人，囚诸宫中。寻有异志，及其子十<br /><br />&nbsp;&nbsp;&nbsp;&nbsp;人并诛之，国除。<br /><br />&nbsp;&nbsp;&nbsp;&nbsp;齐炀王宪，字毗贺突。性通敏，有度量。初封涪城县公。少与武帝俱受诗传，<br /><br />&nbsp;&nbsp;&nbsp;&nbsp;咸综机要，得其指归。文帝尝赐诸子良马，唯其所择。宪独取驳者。帝问之，对<br /><br />&nbsp;&nbsp;&nbsp;&nbsp;曰：“此马色类既殊，或多骏逸。若从军征伐，牧圉易分。”帝喜曰：“此儿智<br /><br />&nbsp;&nbsp;&nbsp;&nbsp;识不凡，当成重器。”后从上陇，经官马牧，文帝每见驳马，辄曰“此我儿马也”，<br /><br />&nbsp;&nbsp;&nbsp;&nbsp;命取以赐之。魏恭帝元年，进封安城郡公。明帝即位，授大将军。<br /><br />&nbsp;&nbsp;&nbsp;&nbsp;武成初，除益州总管，进封齐国公。初，平蜀之后，文帝以其形胜之地，不<br /><br />&nbsp;&nbsp;&nbsp;&nbsp;欲使宿将居之。诸子中欲有推择，偏问武帝以下，谁欲此行，并未及对，而宪先<br /><br />&nbsp;&nbsp;&nbsp;&nbsp;请。文帝曰：“刺史当抚众临人，非尔所及。以年授者，当归尔兄。”宪曰：<br /><br />&nbsp;&nbsp;&nbsp;&nbsp;“才用殊不关大小，试而无效，甘受面欺。”文帝以宪年尚幼，未之遣。明帝追<br /><br />&nbsp;&nbsp;&nbsp;&nbsp;遵先旨，故有此授。宪时年十六，善于抚绥，留心政术，辞讼辐凑，听受不疲。<br /><br />&nbsp;&nbsp;&nbsp;&nbsp;蜀人悦之，共立碑颂德。<br /><br />&nbsp;&nbsp;&nbsp;&nbsp;保定中，征拜雍州牧。及晋公护东伐，以尉迟迥为前锋，围洛阳。齐兵数万，<br /><br />&nbsp;&nbsp;&nbsp;&nbsp;奄出军后，诸军b骇，并各退散。唯宪与王雄、达奚武拒之，而雄为齐人所败，<br /><br />&nbsp;&nbsp;&nbsp;&nbsp;三军震惧。宪亲自督励，众心乃安。时晋公护执政，雅相亲委，赏罚之际，皆得<br /><br />&nbsp;&nbsp;&nbsp;&nbsp;预焉。天和三年，以宪为大司马，行小冢宰，雍州牧如故。四年，齐将独孤永业<br /><br />&nbsp;&nbsp;&nbsp;&nbsp;来寇，诏宪与柱国李穆出宜阳，筑崇德等五城，绝其粮道。齐将斛律明月筑垒洛<br /><br />&nbsp;&nbsp;&nbsp;&nbsp;南。五年，宪涉洛邀之，明月遁走。是岁，明月又于汾北筑城，西至龙门。晋公<br /><br />&nbsp;&nbsp;&nbsp;&nbsp;护问计于宪，宪曰：“兄宜暂出同州为威容，宪请以精兵居前，随机攻取。”六<br /><br />&nbsp;&nbsp;&nbsp;&nbsp;年，宪率众出自龙门，齐将新蔡王康德潜军宵遁。宪乃度河，攻其伏龙等四城，<br /><br />&nbsp;&nbsp;&nbsp;&nbsp;二日尽拔。又攻张壁，克之。斛律明月时在华容，弗能救，乃北攻姚襄城，陷之。<br /><br />&nbsp;&nbsp;&nbsp;&nbsp;汾州又见围日久，宪遣柱国宇文盛运粟馈之。宪自入两乳谷，袭克齐伯杜城。使<br /><br />&nbsp;&nbsp;&nbsp;&nbsp;柱国谭公会筑石殿城以为汾州之援。齐平原王段孝先、兰陵王高长恭引兵大至，<br /><br />&nbsp;&nbsp;&nbsp;&nbsp;大将军韩欢为齐人所乘，遂退。宪身自督战，齐众稍却。会日暮，乃各收军。<br /><br />&nbsp;&nbsp;&nbsp;&nbsp;及晋公护诛，武帝召宪入，免冠拜谢。帝谓曰：“汝亲则同气，休戚共之，<br /><br />&nbsp;&nbsp;&nbsp;&nbsp;事不相涉，何烦致谢？”乃诏宪往护第，收兵符及诸簿籍等。寻以宪为大冢宰。<br /><br />&nbsp;&nbsp;&nbsp;&nbsp;时帝既诛宰臣，亲览朝政，方欲齐之以刑，爰及亲亲，亦为刻薄。宪既为护所任，<br /><br />&nbsp;&nbsp;&nbsp;&nbsp;自天和后，威势渐隆。护欲有所陈，多令宪奏。其间或有可不，宪虑主相嫌隙，<br /><br />&nbsp;&nbsp;&nbsp;&nbsp;每曲而畅之。帝亦悉其此心，故得无患。然犹以威名过重，终不能平，虽迁授冢<br /><br />&nbsp;&nbsp;&nbsp;&nbsp;宰，实夺其权也。开府裴文举，宪之侍读，帝尝御内殿引见，谓曰：“昔魏末不<br /><br />&nbsp;&nbsp;&nbsp;&nbsp;纲，太祖匡辅元氏；有周受命，晋公复执威权。积习生常，便谓法应须尔。岂有<br /><br />&nbsp;&nbsp;&nbsp;&nbsp;三十岁天子可为人所制乎？且近代以来，又有一弊，暂经隶属，便即礼若君臣，<br /><br />&nbsp;&nbsp;&nbsp;&nbsp;此乃乱时权宜，非经国之术。尔虽陪侍齐公，不得即同臣主。且太祖十儿，宁可<br /><br />&nbsp;&nbsp;&nbsp;&nbsp;悉为天子？卿宜规以正道，无令兄弟自致嫌疑。”文举再拜而出，归以白宪。宪<br /><br />&nbsp;&nbsp;&nbsp;&nbsp;指心抚几曰：“吾心公宁不悉？但当尽忠竭节耳，知复何言！”<br /><br />&nbsp;&nbsp;&nbsp;&nbsp;建德三年，进爵为王。宁友刘休征献王箴一首，宪美之。休征后又以箴上之，<br /><br />&nbsp;&nbsp;&nbsp;&nbsp;帝方翦削诸弟，甚悦其文。宪尝以兵书繁广，自刊为要略五篇，至是表陈之。帝<br /><br />&nbsp;&nbsp;&nbsp;&nbsp;览而称善。<br /><br />&nbsp;&nbsp;&nbsp;&nbsp;其秋，帝于云阳寝疾，卫王直于京师。帝召宪谓曰：“汝为前军，吾亦续发。”<br /><br />&nbsp;&nbsp;&nbsp;&nbsp;直寻败走。帝至京师，宪与赵王招俱入拜谢。帝曰：“管、蔡为戮，周公作辅，<br /><br />&nbsp;&nbsp;&nbsp;&nbsp;人心不同，有如其面。但愧兄弟亲寻干戈，于我为不能耳。”初，直内忌宪，宪<br /><br />&nbsp;&nbsp;&nbsp;&nbsp;隐而容之，且以帝母弟，每加友敬。晋公护之诛也，直固请及宪。帝曰：“齐公<br /><br />&nbsp;&nbsp;&nbsp;&nbsp;心迹，吾自悉之，不得更有所疑。”及文宣皇后崩，直又密启宪饮酒食肉与平昔<br /><br />&nbsp;&nbsp;&nbsp;&nbsp;不异。帝曰：“吾与齐王异生，俱非正嫡，特为吾意，今袒括是同。汝当愧之，<br /><br />&nbsp;&nbsp;&nbsp;&nbsp;何论得失。汝亲太后之子，但须自助。”直乃止。<br /><br />&nbsp;&nbsp;&nbsp;&nbsp;四年，帝将东讨，独与内史王谊谋之，余人莫知。后以诸弟才略，无出宪右，<br /><br />&nbsp;&nbsp;&nbsp;&nbsp;遂告之。宪即赞成其事。及大军将出，宪表上金宝等一十六件以助军资。诏不纳，<br /><br />&nbsp;&nbsp;&nbsp;&nbsp;以宪表示公卿曰：“人臣当如此，朕贵其心耳，宁资此物。”乃诏宁为前军，趣<br /><br />&nbsp;&nbsp;&nbsp;&nbsp;黎阳。帝亲围河阴，未克。宪攻拔武济，进围洛口，拔其东西二城。以帝疾班师。<br /><br />&nbsp;&nbsp;&nbsp;&nbsp;是岁，初置上柱国，以宪为之。<br /><br />&nbsp;&nbsp;&nbsp;&nbsp;五年，大举东讨，宪复为前锋，守雀鼠谷。帝亲围晋州，宪进克洪洞、永安<br /><br />&nbsp;&nbsp;&nbsp;&nbsp;二城，更图进取。齐主闻晋州见围，自来援之。时陈王纯顿千里径，大将军永是<br /><br />&nbsp;&nbsp;&nbsp;&nbsp;公椿屯鸡栖原，大将军宇文盛守汾水关，并受宪节度。宪密谓椿曰：“捕者诡道，<br /><br />&nbsp;&nbsp;&nbsp;&nbsp;汝今为营，不须张幕，可伐柏为庵，示有处所。令兵去之后，贼犹致疑。”时齐<br /><br />&nbsp;&nbsp;&nbsp;&nbsp;主分军万人向千里径，又令其众出汾水关，自率大兵与椿对。宇文盛驰告急，宪<br /><br />&nbsp;&nbsp;&nbsp;&nbsp;自救之，齐人遽退。盛与柱国侯莫陈芮逐之，多有斩获。俄而椿告齐众稍逼，宪<br /><br />&nbsp;&nbsp;&nbsp;&nbsp;又救之。会椿被敕追还，率兵夜反。齐人果谓柏庵为帐幕，不疑军退，翌日始悟。<br /><br />&nbsp;&nbsp;&nbsp;&nbsp;时帝已去晋州，留宪后拒。宪阻水为阵。齐领军段畅至桥。宪隔水问畅姓名，畅<br /><br />&nbsp;&nbsp;&nbsp;&nbsp;曰：“领军段畅也，公复为谁？”宪曰：“我虞候大都督耳。”畅曰：“观公言<br /><br />&nbsp;&nbsp;&nbsp;&nbsp;语，不是凡人，何用隐名位。”宪乃曰：“我齐王也。”偏指陈王纯已下，并以<br /><br />&nbsp;&nbsp;&nbsp;&nbsp;告之。畅鞭马去，宪即命旋军。齐人遽追之，戈甲甚锐。宪与开府宇文忻为殿拒<br /><br />&nbsp;&nbsp;&nbsp;&nbsp;之，斩其骁将贺兰豹子、山褥环等，齐众乃退。<br /><br />&nbsp;&nbsp;&nbsp;&nbsp;帝又命宪援晋州。齐主攻围晋州，帝次于高显，宪率所部先向晋州。明日诸<br /><br />&nbsp;&nbsp;&nbsp;&nbsp;军总集，稍逼城下。齐人大阵于营南，帝召宪驰往观之。宪反命曰：“请破之而<br /><br />&nbsp;&nbsp;&nbsp;&nbsp;后食。”帝悦。既而诸军俱进，应时大溃，齐主遁走。齐人复据高壁及洛女，帝<br /><br />&nbsp;&nbsp;&nbsp;&nbsp;命宪攻洛女，破之。齐主已走邺，留其安德王延宗据并州。帝进围其城，宪攻其<br /><br />&nbsp;&nbsp;&nbsp;&nbsp;西面，克之。延宗遁走，追而获之。以功进封第二子安城公质为河间王，拜第三<br /><br />&nbsp;&nbsp;&nbsp;&nbsp;子宾为大将军。仍诏宪趣邺，进克邺城。<br /><br />&nbsp;&nbsp;&nbsp;&nbsp;宪善兵谋，长于抚御，摧锋陷阵，为士卒先。齐人闻风，惮其勇略。齐任城<br /><br />&nbsp;&nbsp;&nbsp;&nbsp;王、广宁王孝珩等守信都，复诏宪讨之。仍令齐主手书招，不纳。<br /><br />&nbsp;&nbsp;&nbsp;&nbsp;宪军过赵州，令间谍二人觇，候骑执以白宪。宪乃集齐旧将，偏将示之曰：<br /><br />&nbsp;&nbsp;&nbsp;&nbsp;“吾所争者大，不在汝等。”即放还，令充使，乃与书。宪至信都，阵<br /><br />&nbsp;&nbsp;&nbsp;&nbsp;于城南，登张耳冢望之。俄而所署领军尉相愿伪出略阵，遂降，杀其妻<br /><br />&nbsp;&nbsp;&nbsp;&nbsp;子。明日擒及孝珩等。<br /><br />&nbsp;&nbsp;&nbsp;&nbsp;先是稽胡刘没铎自称皇帝，又诏宪督赵王招等平之。<br /><br />&nbsp;&nbsp;&nbsp;&nbsp;宪自以威名日重，潜思屏退。及帝欲亲征北蕃，乃辞以疾。寻而帝崩，宣帝<br /><br />&nbsp;&nbsp;&nbsp;&nbsp;嗣位，以宪属尊望重，深忌之。时尚未葬，诸王在内居服。司卫长孙览总兵辅政，<br /><br />&nbsp;&nbsp;&nbsp;&nbsp;恐诸王有异志，奏令开府于智察其动静。及山陵还，帝又命智就宅候宪，因是告<br /><br />&nbsp;&nbsp;&nbsp;&nbsp;宪有谋。帝遣小冢宰宇文孝伯谓宪曰：“今欲以叔为太师，九叔为太傅，十一叔<br /><br />&nbsp;&nbsp;&nbsp;&nbsp;为太保，何如？”宪辞以才轻。孝伯返命，复来曰：“诏王晚共诸王俱入。”既<br /><br />&nbsp;&nbsp;&nbsp;&nbsp;至殿门，宪独被引进。帝先伏壮士于别室，至即执之。宪辞色不挠，固自陈说。<br /><br />&nbsp;&nbsp;&nbsp;&nbsp;帝使于智对宪。宪目光如炬，与智相质。或曰：“以王今日事势，何用多言！”<br /><br />&nbsp;&nbsp;&nbsp;&nbsp;宪曰：“我位重属尊，一旦至此，死生有命，宁复图存？但老母在堂，恐留慈恨<br /><br />&nbsp;&nbsp;&nbsp;&nbsp;耳。”因掷笏于地，乃缢之。时年三十五。帝以于智为柱国，封齐国公。又杀上<br /><br />&nbsp;&nbsp;&nbsp;&nbsp;大将军安邑公王兴、上开府独孤熊、开府豆卢绍等，皆以昵于宪也。帝既诛宪，<br /><br />&nbsp;&nbsp;&nbsp;&nbsp;无以为辞，故托兴等与宪结谋，遂加戮焉。时人知其冤酷，咸云伴宪死也。<br /><br />&nbsp;&nbsp;&nbsp;&nbsp;宪所生达步干氏，蠕蠕人也。建德三年，上册为齐国太妃。宪有至性，事母<br /><br />&nbsp;&nbsp;&nbsp;&nbsp;以孝闻。太妃旧患，屡经发动，宪衣不解带，扶持左右。宪或东西从役，每心惊，<br /><br />&nbsp;&nbsp;&nbsp;&nbsp;母必有疾，乃驰使参问，果如所虑。六子，贵、质、z、贡、乾禧、乾洽。<br /><br />&nbsp;&nbsp;&nbsp;&nbsp;贵字乾福，少聪敏，尤便骑射。始读孝经，便谓人曰：“读此一经，足为立<br /><br />&nbsp;&nbsp;&nbsp;&nbsp;身之本。”十岁，封安定郡公。文帝始封此郡，未尝假人，至是封焉。年十一，<br /><br />&nbsp;&nbsp;&nbsp;&nbsp;从宪猎于监州，一围中，手射野马及鹿一十有五。建德二年，拜齐国世子。后出<br /><br />&nbsp;&nbsp;&nbsp;&nbsp;为豳州刺史。贵虽出自深宫，而留心庶政。性聪敏，过目辄记，尝道逢二人，谓<br /><br />&nbsp;&nbsp;&nbsp;&nbsp;其左右曰：“此人是县党，何因辄行？”左右不识，贵便说其姓名，莫不嗟伏。<br /><br />&nbsp;&nbsp;&nbsp;&nbsp;白兽烽经为商人所烧，烽帅受货，不言其罪。他日，此帅随例来参，贵乃问云：<br /><br />&nbsp;&nbsp;&nbsp;&nbsp;“商人烧烽，何因私放？”烽帅愕然，遂即首伏。其明察如此。卒时年十七，武<br /><br />&nbsp;&nbsp;&nbsp;&nbsp;帝甚痛惜之。<br /><br />&nbsp;&nbsp;&nbsp;&nbsp;质字乾佑，以宪勋封河间郡王。宾字乾礼，中坝公。贡出后莒庄公，乾禧，<br /><br />&nbsp;&nbsp;&nbsp;&nbsp;安城公。乾洽，龙涸公。并与宪俱被诛。<br /><br />&nbsp;&nbsp;&nbsp;&nbsp;赵c王招，字豆卢突。幼聪颖，博涉群书，好属文，学庾信体，词多轻艳。<br /><br />&nbsp;&nbsp;&nbsp;&nbsp;魏恭帝三年，封正平郡公。武城初，进封赵国公。历益州总管、大司空、大司马，<br /><br />&nbsp;&nbsp;&nbsp;&nbsp;进爵为王，除雍州牧。建德五年，从东伐，以功进位上柱国。又与齐王宪讨平稽<br /><br />&nbsp;&nbsp;&nbsp;&nbsp;胡，斩贼帅刘没铎。宣政中，拜太师。大象元年，诏以持菹骞郡邑万户为赵王<br /><br />&nbsp;&nbsp;&nbsp;&nbsp;国，招出就国。二年，宣帝不豫，征招及陈、越、代、滕五王赴阙。比招等至而<br /><br />&nbsp;&nbsp;&nbsp;&nbsp;帝已崩。隋文帝辅政，加招等殊礼，入朝不趋，剑履上殿。<br /><br />&nbsp;&nbsp;&nbsp;&nbsp;隋文帝将迁周鼎，招密欲图之，以匡社稷。乃要隋文帝至第，饮于寝室。招<br /><br />&nbsp;&nbsp;&nbsp;&nbsp;子员、贯及妃弟鲁封、所亲人史胄皆先在左右，佩刀而立。又藏兵刃于帷席间，<br /><br />&nbsp;&nbsp;&nbsp;&nbsp;后院亦伏壮士。隋文帝从者多在合外，惟杨弘、元胄胄弟威及陶彻坐户侧。招屡<br /><br />&nbsp;&nbsp;&nbsp;&nbsp;以佩刀割瓜啖隋文，隋文未之疑。元胄觉变，扣刀而入。招乃以大觞亲饮胄酒，<br /><br />&nbsp;&nbsp;&nbsp;&nbsp;又命胄向厨取浆。胄不为之动。滕王后至，隋文降阶迎，胄因得耳语曰：“公<br /><br />&nbsp;&nbsp;&nbsp;&nbsp;宜速出。”隋文共等就坐，须臾辞出。后事觉，陷以谋反，其年秋，诛招及其<br /><br />&nbsp;&nbsp;&nbsp;&nbsp;子德广公员、永康王贯、越公乾铣、弟乾铿等，国除。<br /><br />&nbsp;&nbsp;&nbsp;&nbsp;招所著文集十卷。<br /><br />&nbsp;&nbsp;&nbsp;&nbsp;谯孝王俭，字侯幼突。武成初，封谯国公。建德三年，进为王。从平邺，拜<br /><br />&nbsp;&nbsp;&nbsp;&nbsp;大冢宰。薨，子乾了茫为隋文帝所害，国除。<br /><br />&nbsp;&nbsp;&nbsp;&nbsp;陈惑王纯，字堙智突。武成初，封陈国公。保定中，使突厥迎皇后，历秦、<br /><br />&nbsp;&nbsp;&nbsp;&nbsp;陕二州总管。建德三年，进爵为王。从平齐，进位上柱国。历并州总管、雍州牧、<br /><br />&nbsp;&nbsp;&nbsp;&nbsp;太傅。大象元年，诏以济南郡邑万户为陈国，纯出就国。二年，朝京师，并其子<br /><br />&nbsp;&nbsp;&nbsp;&nbsp;为隋文帝所害，国除。<br /><br />&nbsp;&nbsp;&nbsp;&nbsp;越野王盛，字立久突。武成初，封越国公。建德三年，进爵为王。从平齐，<br /><br />&nbsp;&nbsp;&nbsp;&nbsp;进位上柱国。历相州总管、大冢宰。大象元年，迁大前疑、太保。其年，诏以丰<br /><br />&nbsp;&nbsp;&nbsp;&nbsp;州武当、安昌二郡，邑万户为越国，盛出就国。二年，朝京师，并其子为隋文帝<br /><br />&nbsp;&nbsp;&nbsp;&nbsp;所害，国除。<br /><br />&nbsp;&nbsp;&nbsp;&nbsp;代`王达，字度斤突。性果决，善骑射。武成初，封代国公。建德初，进<br /><br />&nbsp;&nbsp;&nbsp;&nbsp;位柱国。出为荆州刺史，有政绩，武帝手敕褒美之。所管礼州刺史蔡泽黩货被讼。<br /><br />&nbsp;&nbsp;&nbsp;&nbsp;达以其勋庸，不可加戮，若曲法贷之，又非奉上之体，乃令所司精加案劾，密表<br /><br />&nbsp;&nbsp;&nbsp;&nbsp;奏之。事竟得释，终亦不言。其处事周慎如此。雅好节俭，食无兼膳，侍姬不过<br /><br />&nbsp;&nbsp;&nbsp;&nbsp;数四，皆衣绨衣。又未尝营产，国无储积。左右尝以为言。达曰：“君子忧道不<br /><br />&nbsp;&nbsp;&nbsp;&nbsp;忧贫，何烦于此。”三年，进为王。从平齐。齐淑妃冯氏尤为齐后主所幸，见获，<br /><br />&nbsp;&nbsp;&nbsp;&nbsp;帝以达不迩声色，特以冯氏赐之。宣帝即位，进上柱国。大象元年，拜大右弼。<br /><br />&nbsp;&nbsp;&nbsp;&nbsp;其年，诏以潞州上党郡邑万户为代国，达出就国。二年，朝京师，及其子为隋文<br /><br />&nbsp;&nbsp;&nbsp;&nbsp;帝所害，国除。<br /><br />&nbsp;&nbsp;&nbsp;&nbsp;冀康公通，字屈率突。武成初，封冀国公。薨，子绚嗣。建德三年，进为王。<br /><br />&nbsp;&nbsp;&nbsp;&nbsp;大定中，亦为隋文帝所害。国除。<br /><br />&nbsp;&nbsp;&nbsp;&nbsp;滕闻王，字尔固突。少好经史，解属文。武成初，封滕国公。建德三年，<br /><br />&nbsp;&nbsp;&nbsp;&nbsp;进爵为王。宣政元年，进位上柱国。大象元年，诏以荆州新野郡邑万户为滕国，<br /><br />&nbsp;&nbsp;&nbsp;&nbsp;出就国。三年，朝京师，为隋文帝所害，并其子，国除。<br /><br />&nbsp;&nbsp;&nbsp;&nbsp;所著文章颇行于世。<br /><br />&nbsp;&nbsp;&nbsp;&nbsp;孝闵帝一男：陆夫人生纪厉王康，字乾安。保定初，封纪国公。建德三年，<br /><br />&nbsp;&nbsp;&nbsp;&nbsp;进爵为王，出为利州总管。康骄侈无度，遂有异谋，司录裴融谏，康杀之。五年，<br /><br />&nbsp;&nbsp;&nbsp;&nbsp;诏赐康死。子嗣，大定中，为隋文帝所害，国除。<br /><br />&nbsp;&nbsp;&nbsp;&nbsp;明帝三男：徐妃生毕剌王贤。后宫生丰王贞、宋王实。实出后宋献公震。<br /><br />&nbsp;&nbsp;&nbsp;&nbsp;毕剌王贤，字乾阳。保定四年，封毕公。建德三年，进爵为王。历荆州总管、<br /><br />&nbsp;&nbsp;&nbsp;&nbsp;大司空。大象初，进上柱国、雍州牧、太师。明年，宣帝崩。贤性强济，有威略，<br /><br />&nbsp;&nbsp;&nbsp;&nbsp;虑隋文帝倾覆宗v。言泄，并其子被害，国除。<br /><br />&nbsp;&nbsp;&nbsp;&nbsp;丰王贞，字乾雅。初封丰国公，建德三年，进爵为王。大象初，为大冢宰。<br /><br />&nbsp;&nbsp;&nbsp;&nbsp;大定中，并其子为隋文帝所害，国除。<br /><br />&nbsp;&nbsp;&nbsp;&nbsp;武帝七男：李皇后生宣帝、汉王赞。库汗姬生秦王贽、曹王允。冯姬生道王<br /><br />&nbsp;&nbsp;&nbsp;&nbsp;充。薛世妇生蔡王兑。郑姬生荆王元。<br /><br />&nbsp;&nbsp;&nbsp;&nbsp;汉王赞，字乾依。初封汉国公，建德三年，进爵为王。大象末，隋文帝辅政，<br /><br />&nbsp;&nbsp;&nbsp;&nbsp;欲顺物情，乃进赞位上柱国，拜右大丞相。外示尊崇，实无所综理。转太师。寻<br /><br />&nbsp;&nbsp;&nbsp;&nbsp;及秦王贽、曹王允、道王充、蔡王兑荆王元并为隋文帝所害，国除。<br /><br />&nbsp;&nbsp;&nbsp;&nbsp;宣帝三子：朱皇后生静皇帝。王姬生莱王衍。皇甫姬生郢王术。衍及术并大<br /><br />&nbsp;&nbsp;&nbsp;&nbsp;象二年封，并为隋文帝所害，国除。<br /><br />&nbsp;&nbsp;&nbsp;&nbsp;论曰：昔贤之议者，咸以周建五等，历载八百；秦立郡县，二世而亡。虽得<br /><br />&nbsp;&nbsp;&nbsp;&nbsp;失之迹可寻，是非之理互起，而因循莫变，复古未闻。良由著论者溺于贵远，司<br /><br />&nbsp;&nbsp;&nbsp;&nbsp;契者难于易业，详求适变之道，并未穷于至当也。尝试论之：夫皇王迭兴，为国<br /><br />&nbsp;&nbsp;&nbsp;&nbsp;之道匪一；圣贤间出，立德之指殊涂。斯岂故为相反哉，亦云为政而已矣。何则？<br /><br />&nbsp;&nbsp;&nbsp;&nbsp;五等之制，行于商、周之前；郡县之设，始于秦、汉之后。论时则浇淳理隔，易<br /><br />&nbsp;&nbsp;&nbsp;&nbsp;地则用舍或殊。譬犹干戚日用，难以成垓下之业；稷嗣所述，不可施成周之朝。<br /><br />&nbsp;&nbsp;&nbsp;&nbsp;是知因时制宜者，为政之上务也；观人立教才，经国之长策也。且夫裂封疆，建<br /><br />&nbsp;&nbsp;&nbsp;&nbsp;侯伯，择贤能，署牧守，循名虽曰异轸，责实抑亦同归。盛则与之共安，衰则与<br /><br />&nbsp;&nbsp;&nbsp;&nbsp;之共患。共安系乎善恶，非礼义无以敦风共患寄以存亡，非甲兵不能靖乱。是以<br /><br />&nbsp;&nbsp;&nbsp;&nbsp;齐、晋帅礼，鼎业倾而复振；温、陶释位，王纲弛而更张。然则周之列国，非一<br /><br />&nbsp;&nbsp;&nbsp;&nbsp;姓也，晋之群臣，非一族也，岂齐、晋忠于列国，温、陶贤于群臣哉？盖位重者<br /><br />&nbsp;&nbsp;&nbsp;&nbsp;易以立功，权轻者难以尽节故也。由斯言之，建侯置守，乃古今之异术；兵权爵<br /><br />&nbsp;&nbsp;&nbsp;&nbsp;位，盖安危之所阶乎。周文之初定关右，日不暇给，既以人臣礼终，未遑蕃屏之<br /><br />&nbsp;&nbsp;&nbsp;&nbsp;事。晋荡辅政，爰树其党，宗室长幼，并握兵权，虽海内谢隆平之风而国家有盘<br /><br />&nbsp;&nbsp;&nbsp;&nbsp;石之固矣。武皇克翦芒刺，思弘政术，惩专朝之为患，忘维城之远图，外崇宠任，<br /><br />&nbsp;&nbsp;&nbsp;&nbsp;内结猜阻。自是配天之基，潜有朽壤之墟矣。宣皇嗣位，凶暴是崇，芟刈先其本<br /><br />&nbsp;&nbsp;&nbsp;&nbsp;枝，削黜偏于公族。以齐王之奇姿杰出，足可牢笼于前载。处周公之地，居上将<br /><br />&nbsp;&nbsp;&nbsp;&nbsp;之重，肋冠俗，攻战如神，敌国系以存亡，鼎命由其轻重。属道消之日，挟震主<br /><br />&nbsp;&nbsp;&nbsp;&nbsp;之威，斯人而婴斯戮，君子是以知国祚之不永也。其余虽地惟叔父，亲则同生，<br /><br />&nbsp;&nbsp;&nbsp;&nbsp;假文能辅主，武能威敌，莫不谢卿士于当年，从侯服于郡国，号为千乘，位侔匹<br /><br />&nbsp;&nbsp;&nbsp;&nbsp;夫。是以权臣乘其机，谋士因其隙，迁龟鼎速于俯拾，歼王侯烈于燎原，悠悠邃<br /><br />&nbsp;&nbsp;&nbsp;&nbsp;古，未闻兹酷。岂非摧枯振朽，易为力乎？向使宣皇择姬、刘之制，览圣哲之术，<br /><br />&nbsp;&nbsp;&nbsp;&nbsp;分命贤戚，布于内外，料其轻重，间以亲疏，首尾相持，远近为用，使其位足以<br /><br />&nbsp;&nbsp;&nbsp;&nbsp;扶危，其权不能为乱，事业既定，侥幸自息，虽使卧赤子，朝委裘，社稷固以久<br /><br />&nbsp;&nbsp;&nbsp;&nbsp;安，忆兆可以无患矣。何后族之地而能窥其神器哉。昔张耳、陈余，宾客厮役，<br /><br />&nbsp;&nbsp;&nbsp;&nbsp;所居皆取卿相，而齐王之文武僚吏，其后亦多台牧，异代相符，可谓贤矣哉。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1808);">加入书签</a><a
                        href="1806.html">上一页</a>&larr;<a href="index.html">返回列表</a>&rarr;<a
                            href="1809.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1806.html"; var next_page = "1809.html"; var index_page = "index.html"; var sortid = "9"; var article_id = "29"; var chapter_id = "1808"; var articlename = "北史"; var chaptername = " 卷五十八 列传第四十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>