<!DOCTYPE html>
<html>
<head>
<meta charset="gbk" />
<title>北史- 卷四 魏本纪第四-在线阅读-哈西文学网</title>
<meta name="keywords" content="李延寿，北史， 卷四 魏本纪第四全文， 卷四 魏本纪第四在线阅读 哈西文学网" />
<meta name="description" content="哈西文学网提供李延寿的北史  卷四 魏本纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1713.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1713.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 魏本纪第四</h1>
            <div class="link xb">
                <a href="1711.html">上一页</a>&larr;<a href="index.html">返回列表</a>&rarr;<a
                    href="1714.html">下一页</a></div>			
            <div id="BookText">&nbsp;&nbsp;&nbsp;&nbsp;世宗宣武皇帝讳恪，孝文皇帝第二子也。母曰高夫人。初，梦为日所逐，避<br /><br />&nbsp;&nbsp;&nbsp;&nbsp;于床下。日化为龙，绕己数匝，寤而惊悸，遂有娠。太和七年闰四月，生帝于平<br /><br />&nbsp;&nbsp;&nbsp;&nbsp;城宫。二十一年正月丙申，立为皇太子。<br /><br />&nbsp;&nbsp;&nbsp;&nbsp;二十三年四月丙午，孝文帝崩。丁巳，太子即皇帝位。谅，委政宰辅。五<br /><br />&nbsp;&nbsp;&nbsp;&nbsp;月，高丽国遣使朝贡。六月乙卯，分遣侍臣，巡行州郡，问人疾苦，考察守令，<br /><br />&nbsp;&nbsp;&nbsp;&nbsp;黜陟幽明，褒礼名贤。戊辰，追尊皇妣曰文昭皇后。秋八月戊申，遵遗诏，孝文<br /><br />&nbsp;&nbsp;&nbsp;&nbsp;皇帝三夫人已下，悉免归家。癸丑，增宫臣位一级。冬十月癸未，邓至国王象舒<br /><br />&nbsp;&nbsp;&nbsp;&nbsp;彭来朝。丙戌，谒长陵。丁酉，享太庙。十一月，幽州人王惠定聚众反，自称明<br /><br />&nbsp;&nbsp;&nbsp;&nbsp;法皇帝。刺史李肃捕斩之。是岁，州镇十八水饥，分遣使者，开仓振恤。<br /><br />&nbsp;&nbsp;&nbsp;&nbsp;景明元年春正月辛丑朔，日有蚀之。壬寅，谒长陵。乙巳，大赦，改元。丁<br /><br />&nbsp;&nbsp;&nbsp;&nbsp;未，齐豫州刺史裴叔业以寿春内属。二月戊戌，复以彭城王勰为司徒。齐将胡松、<br /><br />&nbsp;&nbsp;&nbsp;&nbsp;李居士军屯宛，陈伯之水军逼寿春。夏四月丙申，司徒彭城王勰、车骑将军王肃<br /><br />&nbsp;&nbsp;&nbsp;&nbsp;大破之。己亥，皇弟f薨。五月甲寅，北镇饥，遣兼侍中杨播巡抚振恤。六月<br /><br />&nbsp;&nbsp;&nbsp;&nbsp;丙子，以司徒、彭城王勰为大司马。秋七月己亥朔，日有蚀之。齐将陈伯之寇淮<br /><br />&nbsp;&nbsp;&nbsp;&nbsp;南。八月乙酉，彭城王勰破伯之于肥口。九月，齐州人柳世明聚众反。冬十月丁<br /><br />&nbsp;&nbsp;&nbsp;&nbsp;卯朔，谒长陵。庚寅，齐、兖二州讨世明平之。丁亥，改授彭城王勰司徒、录尚<br /><br />&nbsp;&nbsp;&nbsp;&nbsp;书事。十一月丁巳，阳平王颐薨。是岁，州镇十七大饥，分遣使者，开仓振恤。<br /><br />&nbsp;&nbsp;&nbsp;&nbsp;高丽、吐谷浑等国并遣使朝贡。<br /><br />&nbsp;&nbsp;&nbsp;&nbsp;二年春正月丙申朔，谒长陵。庚戌，帝始亲政。遵遗诏。听司徒、彭城王勰<br /><br />&nbsp;&nbsp;&nbsp;&nbsp;以老归第。进太尉、咸阳王禧位太保，以司空、北海王详为大将军、录尚书事。<br /><br />&nbsp;&nbsp;&nbsp;&nbsp;丁巳，引见群臣于太极前殿，告以览政之意。壬戌，以太保、咸阳王禧领太尉，<br /><br />&nbsp;&nbsp;&nbsp;&nbsp;以大将军、广陵王羽为司空。分遣大使。黜陟幽明。二月庚午，进宿卫之官位一<br /><br />&nbsp;&nbsp;&nbsp;&nbsp;级。甲戌，大赦。三月乙未朔，诏以比年连有军旅，正调之外，皆蠲罢。壬戌，<br /><br />&nbsp;&nbsp;&nbsp;&nbsp;青、齐、徐、兖四州大饥，人死者万余口。是月，齐雍州刺史萧衍奉其南康王宝<br /><br />&nbsp;&nbsp;&nbsp;&nbsp;融为主，东赴建邺。夏五月壬子，广陵王羽薨。壬戌，太保、咸阳王禧谋反，赐<br /><br />&nbsp;&nbsp;&nbsp;&nbsp;死。六月丁亥，考诸州刺史，加以黜陟。秋七月癸巳朔，日有蚀之。乙巳，蠕蠕<br /><br />&nbsp;&nbsp;&nbsp;&nbsp;犯塞。辛酉，大赦。九月丁酉，发畿内夫五万五千人筑京师三百二十坊，四旬罢。<br /><br />&nbsp;&nbsp;&nbsp;&nbsp;己亥，立皇后于氏。乙卯，免寿春营户，并隶扬州。冬十一月丙申，以骠骑大将<br /><br />&nbsp;&nbsp;&nbsp;&nbsp;军穆亮为司空。丁酉，以大将军、北海王详为太傅，领司徒。壬寅，改筑圆丘于<br /><br />&nbsp;&nbsp;&nbsp;&nbsp;伊水之阳。乙卯，仍有事焉。十二月，齐直后张齐杀其主萧宝卷以降萧衍。是岁，<br /><br />&nbsp;&nbsp;&nbsp;&nbsp;高丽、吐谷浑等国并遣使朝贡。<br /><br />&nbsp;&nbsp;&nbsp;&nbsp;三年春二月戊寅，以旱故，诏州郡掩骸骨。三月，齐建安王宝夤来奔。夏四<br /><br />&nbsp;&nbsp;&nbsp;&nbsp;月，诏抚军将军李崇讨鲁阳反蛮。齐主萧宝融逊位于梁。闰四月丁巳，司空穆亮<br /><br />&nbsp;&nbsp;&nbsp;&nbsp;薨。秋七月丁巳朔，日有蚀之。八月丁卯，以前太傅、平阳公元丕为三老。九月<br /><br />&nbsp;&nbsp;&nbsp;&nbsp;丁巳，行幸邺。丁卯，诏使者吊比干墓。戊寅，阅武于邺南。冬十月庚子，帝躬<br /><br />&nbsp;&nbsp;&nbsp;&nbsp;御弧矢射，远及一里五十步，群臣勒铭于射所。甲辰，车驾还宫。十二月壬寅，<br /><br />&nbsp;&nbsp;&nbsp;&nbsp;以太极前殿初成，飨群臣，赐布帛有差。是岁，河州大饥，死者二千余口。西域<br /><br />&nbsp;&nbsp;&nbsp;&nbsp;二十七国并遣使朝贡。<br /><br />&nbsp;&nbsp;&nbsp;&nbsp;四年春正月乙亥，亲耕籍田。三月己巳，皇后先蚕于北郊。四月癸未朔，以<br /><br />&nbsp;&nbsp;&nbsp;&nbsp;萧宝夤为东扬州刺史，封丹杨郡公、齐王。庚寅，南天竺国献辟支佛牙。戊戌，<br /><br />&nbsp;&nbsp;&nbsp;&nbsp;为旱故，命鞫冤狱。己亥，减膳彻悬。辛丑，澍雨大洽。五月甲戌，行梁州事杨<br /><br />&nbsp;&nbsp;&nbsp;&nbsp;椿大破反氐。六月壬午朔，封皇弟悦为汝南王。秋七月乙卯，三老平阳公元丕薨。<br /><br />&nbsp;&nbsp;&nbsp;&nbsp;庚午，诏复收盐池利。辛未，以彭城王勰为太师。八月，勿吉国贡矢。冬十<br /><br />&nbsp;&nbsp;&nbsp;&nbsp;一月己未，封武兴国世子杨绍先为武兴王。<br /><br />&nbsp;&nbsp;&nbsp;&nbsp;正始元年春正月丙寅，大赦，改元。夏五月丁未朔，太傅、北海王详以罪废<br /><br />&nbsp;&nbsp;&nbsp;&nbsp;为庶人。六月，以旱故，彻乐减膳。癸巳，诏有司修案旧典，祗行六事。甲午，<br /><br />&nbsp;&nbsp;&nbsp;&nbsp;帝以旱故，亲荐享于太庙。戊戌，诏立周旦、夷、齐庙于首阳山。庚子，以旱故，<br /><br />&nbsp;&nbsp;&nbsp;&nbsp;公卿以下，引咎责躬。又录京师见囚，殊死以下皆减一等；鞭杖之坐，悉原之。<br /><br />&nbsp;&nbsp;&nbsp;&nbsp;秋七月丙子，假镇南将军李崇大破诸蛮。八月丙子，假镇南将军元英破梁将马仙<br /><br />&nbsp;&nbsp;&nbsp;&nbsp;V于义阳。诏洛阳令有大事，听面敷奏。乙酉，元英攻拔义阳。辛卯，英又大<br /><br />&nbsp;&nbsp;&nbsp;&nbsp;破梁军，仍清三关。丁酉，封英为中山王。九月，诏诸州蠲停徭役，不得横有征<br /><br />&nbsp;&nbsp;&nbsp;&nbsp;发。蠕蠕犯塞，诏左仆射源怀讨之。冬十月乙未，诏断群臣白衣募吏。十一月戊<br /><br />&nbsp;&nbsp;&nbsp;&nbsp;午，诏有司依汉、魏旧章，营缮国学。十二月丙子，以苑牧公田分赐代迁户。己<br /><br />&nbsp;&nbsp;&nbsp;&nbsp;卯，诏群臣议定律令。闰月癸卯朔，行梁州事夏侯道迁据汉中来降。乙丑，以高<br /><br />&nbsp;&nbsp;&nbsp;&nbsp;阳王雍为司空。是岁，高丽遣使来朝贡。<br /><br />&nbsp;&nbsp;&nbsp;&nbsp;二年春正月丙子，封宕昌世子梁弥博为宕昌王。二月，梁州氐、蜀反，绝汉<br /><br />&nbsp;&nbsp;&nbsp;&nbsp;中运路，州刺史邢峦频大破之。夏四月己未，城阳王鸾薨。乙丑，诏曰：“中正<br /><br />&nbsp;&nbsp;&nbsp;&nbsp;所铨，但为门第，吏部彝伦，仍不才举。八坐可审议往代擢贤之礼，必令才学并<br /><br />&nbsp;&nbsp;&nbsp;&nbsp;申，资望兼致。”邢峦遣统军王足西伐，频破梁诸军，遂入剑阁。秋七月戊子，<br /><br />&nbsp;&nbsp;&nbsp;&nbsp;王足击破梁军，因逼涪城。八月壬寅，诏中山王英南讨襄沔。冬十一月戊辰朔，<br /><br />&nbsp;&nbsp;&nbsp;&nbsp;武兴王杨绍先叔父集起谋反，诏光禄大夫杨椿讨之。王足围涪城，益州诸郡戍降<br /><br />&nbsp;&nbsp;&nbsp;&nbsp;者十二三，送编籍者五万余户。既而足引军退。是岁，邓至国遣使朝贡。<br /><br />&nbsp;&nbsp;&nbsp;&nbsp;三年春正月丁卯朔，皇子昌生，大赦。壬申，梁、秦二州刺史邢峦连破氐贼，<br /><br />&nbsp;&nbsp;&nbsp;&nbsp;克武兴。秦州人王智等聚众，自号王公，寻推秦州主簿吕苟儿为主，年号建明。<br /><br />&nbsp;&nbsp;&nbsp;&nbsp;己卯，杨集起兄弟相率降。二月丙辰，诏求谠言。戊午，诏右卫将军元丽等讨吕<br /><br />&nbsp;&nbsp;&nbsp;&nbsp;苟儿。三月己巳，以戎旅兴，诏停诸作。己卯，乐良王长命坐杀人，赐死。庚寅，<br /><br />&nbsp;&nbsp;&nbsp;&nbsp;平南将军、曲江县公陈伯之自梁城南奔。夏四月丁未，诏罢盐池禁。五月丙寅，<br /><br />&nbsp;&nbsp;&nbsp;&nbsp;诏以时泽未降，春稼已旱，或有孤老馁疾无人赡救，因以致死，暴露沟堑者，令<br /><br />&nbsp;&nbsp;&nbsp;&nbsp;洛阳部尉，依法棺埋。秋七月庚辰，元丽大破秦贼，降吕苟儿及其王公三十余人，<br /><br />&nbsp;&nbsp;&nbsp;&nbsp;秦、泾二州平。戊子，中山王英大破梁徐州刺史王伯敖于阴陵。己丑，诏发定、<br /><br />&nbsp;&nbsp;&nbsp;&nbsp;冀、瀛、相、并、肆六州卒十万，以济南军。八月壬寅，安东将军邢峦破梁将桓<br /><br />&nbsp;&nbsp;&nbsp;&nbsp;和于孤山。诸将所在克捷，兖州平。壬戌，曲赦泾、秦、岐、凉、河五州。九月<br /><br />&nbsp;&nbsp;&nbsp;&nbsp;癸酉，邢峦大破梁军于淮南，遂攻钟离。冬十一月甲子，帝为京兆王愉、清河王<br /><br />&nbsp;&nbsp;&nbsp;&nbsp;怿、广平王怀、汝南王悦讲《孝经》于式乾殿。是岁，高丽、蠕蠕国并遣使朝贡。<br /><br />&nbsp;&nbsp;&nbsp;&nbsp;四年夏四月戊戌，钟离大水，中山王英败绩而还。六月己丑朔，诏有司准前<br /><br />&nbsp;&nbsp;&nbsp;&nbsp;式，置国子，立太学，树小学于四门。秋八月己亥，中山王英、齐王萧宝夤坐钟<br /><br />&nbsp;&nbsp;&nbsp;&nbsp;离败，除名。辛丑，敦煌人饥，诏开仓振恤。九月己未，诏以徙正宫极，庸绩未<br /><br />&nbsp;&nbsp;&nbsp;&nbsp;酬，以司空、高阳王雍为太尉，尚书令、广阳王嘉为司空，百官悉进位一级。庚<br /><br />&nbsp;&nbsp;&nbsp;&nbsp;申，夏州长史曹明谋反，伏诛。甲子，开斜谷旧道。丙戌，司州人饥，诏开仓振<br /><br />&nbsp;&nbsp;&nbsp;&nbsp;恤。闰月甲午，禁大司马门不得车马出入。冬十月丁卯，皇后于氏崩。自碣石至<br /><br />&nbsp;&nbsp;&nbsp;&nbsp;于剑阁，东西七千里，置二十二郡尉。是岁，西域、东夷四十余国并遣使朝贡。<br /><br />&nbsp;&nbsp;&nbsp;&nbsp;永平元年春三月戊子，皇子昌薨。丙午，以去年旱俭，遣使者所在振恤。夏<br /><br />&nbsp;&nbsp;&nbsp;&nbsp;五月辛卯，帝以旱故，减膳彻悬。六月壬申，诏依洛阳旧图，修听讼观。秋七月<br /><br />&nbsp;&nbsp;&nbsp;&nbsp;甲午，立夫人高氏为皇后。八月壬子朔，日有蚀之。癸亥，冀州刺史、京兆王愉<br /><br />&nbsp;&nbsp;&nbsp;&nbsp;据州反。丁卯，大赦，改元。九月丙戌，复前中山王英本封。戊戌，杀太师、彭<br /><br />&nbsp;&nbsp;&nbsp;&nbsp;城王勰。癸卯，假镇北将军李平克信都，冀州平。冬十月，豫州彭城人白早生杀<br /><br />&nbsp;&nbsp;&nbsp;&nbsp;刺史司马悦，据城南叛。十二月己未，尚书邢峦克悬瓠，斩早生，禽梁将齐苟儿<br /><br />&nbsp;&nbsp;&nbsp;&nbsp;等。是岁，北狄、东夷、西域十八国并遣使朝贡。高昌国王曲嘉表求内徙。<br /><br />&nbsp;&nbsp;&nbsp;&nbsp;二年春正月，泾州沙门刘慧汪聚众反，诏华州刺史奚康生讨之。夏四月己酉，<br /><br />&nbsp;&nbsp;&nbsp;&nbsp;武川镇饥，诏开仓振恤。甲子，诏缘边州镇，自今一不听寇盗境外，犯者罪同境<br /><br />&nbsp;&nbsp;&nbsp;&nbsp;内。五月辛丑，帝以旱故，减膳彻悬，禁断屠杀。甲辰，幸华林都亭录囚徒，死<br /><br />&nbsp;&nbsp;&nbsp;&nbsp;罪以下，降一等。六月辛亥，诏曰：“江海方同，车书宜一，诸州轨辙，南北不<br /><br />&nbsp;&nbsp;&nbsp;&nbsp;等。今可申敕四方，远近无二。”秋八月丙午朔，日有蚀之。戊申，以邓至国世<br /><br />&nbsp;&nbsp;&nbsp;&nbsp;子像览蹄为其国王。九月辛巳，封故北海王子颢为北海王。壬午，诏定诸门闼名。<br /><br />&nbsp;&nbsp;&nbsp;&nbsp;冬十月癸丑，以司空、广阳王喜为司徒。庚午，郢州献七宝床，诏不纳。冬十一<br /><br />&nbsp;&nbsp;&nbsp;&nbsp;月甲申，诏禁屠杀含孕，以为永制。己丑，帝于式乾殿为诸僧、朝臣讲《维摩诘<br /><br />&nbsp;&nbsp;&nbsp;&nbsp;经》。冬十二月，诏五等诸侯，其同姓者出身：公，正六下；侯，从六上；伯，<br /><br />&nbsp;&nbsp;&nbsp;&nbsp;从六下；子，正七上；男，正七下。异族出身：公，从七上；侯，从七下；伯，<br /><br />&nbsp;&nbsp;&nbsp;&nbsp;正八上；子，正八下；男，从八上。清修出身：公，从八下；侯，正九上；伯，<br /><br />&nbsp;&nbsp;&nbsp;&nbsp;正九下；子，从九上；男，从九下。是岁，西域、东夷二十四国并遣使朝贡。<br /><br />&nbsp;&nbsp;&nbsp;&nbsp;三年春二月壬子，秦州沙门刘光秀谋反，州郡捕斩之。癸亥，秦州陇西羌杀<br /><br />&nbsp;&nbsp;&nbsp;&nbsp;镇将赵俊反，州军讨平之。三月丙戌，皇子诩生，大赦。夏四月，平阳郡之禽昌、<br /><br />&nbsp;&nbsp;&nbsp;&nbsp;襄陵二县大疫，自正月至此月，死者二千七百三十人。五月丁亥，冀、定二州旱<br /><br />&nbsp;&nbsp;&nbsp;&nbsp;俭，诏开仓振恤。六月甲寅，诏重求遗书于天下。冬十月辛卯，中山王英薨。丙<br /><br />&nbsp;&nbsp;&nbsp;&nbsp;申，诏太常立馆，使京畿内外疾病之徒，咸令居处。严敕医署分师救疗，考其能<br /><br />&nbsp;&nbsp;&nbsp;&nbsp;否而行赏罚。又令有司集诸医工，惟简精要，取三十卷以班九服。十二月辛巳，<br /><br />&nbsp;&nbsp;&nbsp;&nbsp;江阳王继坐事除名。甲申，诏于青州立孝文皇帝庙。殿中侍御史王敞谋反，伏诛。<br /><br />&nbsp;&nbsp;&nbsp;&nbsp;是岁，西域、东夷、北狄十六国并遣使朝贡。<br /><br />&nbsp;&nbsp;&nbsp;&nbsp;四年春正月丁巳，汾州刘龙驹聚众反，诏谏议大夫薛和讨之。二月壬午，青、<br /><br />&nbsp;&nbsp;&nbsp;&nbsp;齐、徐、兖四州人饥甚，遣使振恤。三月壬戌，司徒、广阳王嘉薨。夏四月，梁<br /><br />&nbsp;&nbsp;&nbsp;&nbsp;遣其镇北将军张稷及马仙V寇朐山。诏徐州刺史卢昶率众赴之。五月己亥，迁<br /><br />&nbsp;&nbsp;&nbsp;&nbsp;代京铜龙置天泉池西。丙辰，诏禁天文学。冬十一月，朐山城陷，卢昶大败而还。<br /><br />&nbsp;&nbsp;&nbsp;&nbsp;十二月壬戌朔，日有蚀之。是岁，西域、东夷、北狄二十九国并遣使朝贡。<br /><br />&nbsp;&nbsp;&nbsp;&nbsp;延昌元年春正月乙巳，以频年水旱，百姓饥弊，分遣使者，开仓振恤。丙辰，<br /><br />&nbsp;&nbsp;&nbsp;&nbsp;以尚书令高肇为司徒，清河王怿为司空。三月甲午，州郡十一大水，诏开仓振恤。<br /><br />&nbsp;&nbsp;&nbsp;&nbsp;以京师谷贵，出仓粟八十万石以振恤贫者。己未，安乐王诠薨。夏四月，诏以旱<br /><br />&nbsp;&nbsp;&nbsp;&nbsp;故，断食粟之畜。丁卯，诏曰：“迁京嵩县，年将二纪，博士端然虚禄。靖言念<br /><br />&nbsp;&nbsp;&nbsp;&nbsp;之，有兼愧慨。可严敕有司，国子学，孟冬使成。太学、四门，明年暮春令就。”<br /><br />&nbsp;&nbsp;&nbsp;&nbsp;戊辰，以旱故，诏尚书与群司鞫理狱讼。辛未，诏饥人就谷六镇。丁丑，帝以旱<br /><br />&nbsp;&nbsp;&nbsp;&nbsp;故，减膳彻悬。癸未，诏曰：“肆州地震陷裂，死伤甚多。亡者不可复追，生病<br /><br />&nbsp;&nbsp;&nbsp;&nbsp;宜加疗救。可遣太医、折伤医并给所须药就疗。”乙酉，大赦，改元。诏立理诉<br /><br />&nbsp;&nbsp;&nbsp;&nbsp;殿、申讼车，以尽冤穷之理。五月丙午，诏天下有粟之家，供年之外，悉贷饥人。<br /><br />&nbsp;&nbsp;&nbsp;&nbsp;自二月不雨至于是月。己未晦，日有蚀之。六月壬申，澍雨大洽。戊寅，通河南<br /><br />&nbsp;&nbsp;&nbsp;&nbsp;牝马之禁。庚辰，诏出太仓粟五十万石，以振京师及州郡饥人。冬十月乙亥，立<br /><br />&nbsp;&nbsp;&nbsp;&nbsp;皇子诩为皇太子。十一月丙申，诏以东宫建，赐天下为父后者爵一级。孝子顺孙<br /><br />&nbsp;&nbsp;&nbsp;&nbsp;廉夫节妇旌表门闾，量给粟帛。十二月己巳，诏守宰为御史弹赦免者，及考在中<br /><br />&nbsp;&nbsp;&nbsp;&nbsp;第，皆代之。是岁，西域、东夷十国并遣使朝贡。<br /><br />&nbsp;&nbsp;&nbsp;&nbsp;二年春正月戊戌，帝御申讼车，亲理冤讼。二月丙辰朔，振恤京师贫人。甲<br /><br />&nbsp;&nbsp;&nbsp;&nbsp;戌，以六镇大饥，开仓拯赡。己卯，进太尉、高阳王雍位太保。闰月辛丑，以苑<br /><br />&nbsp;&nbsp;&nbsp;&nbsp;牧地赐代迁人无田者。是春，人饥，死者数万口。夏四月庚子，以绢十五万疋振<br /><br />&nbsp;&nbsp;&nbsp;&nbsp;河南郡人。五月甲寅朔，日有蚀之。是月，寿春大水。遣平东将军奚康生等步骑<br /><br />&nbsp;&nbsp;&nbsp;&nbsp;数千赴之。六月乙酉，青州人饥，诏使者开仓振恤。甲午，曲赦扬州。辛亥，帝<br /><br />&nbsp;&nbsp;&nbsp;&nbsp;御申讼车，亲理冤讼。是夏，十三郡大水。秋八月辛卯，诏以水旱饥俭，百姓多<br /><br />&nbsp;&nbsp;&nbsp;&nbsp;陷罪辜，降死以下刑。九月丙辰，以贵族豪门，崇习奢侈，诏尚书严立限级，节<br /><br />&nbsp;&nbsp;&nbsp;&nbsp;其流宕。冬十月，诏以恒、肆地震，人多死伤，重丐一年租赋。十二月丙戌，丐<br /><br />&nbsp;&nbsp;&nbsp;&nbsp;洛阳、河阴二县租赋。乙巳，诏以恒、肆地震，人多离灾，其有课丁没尽，老幼<br /><br />&nbsp;&nbsp;&nbsp;&nbsp;单立，家无受复者，各赐廪粟，以接来稔。是岁，东夷、西域十余国并遣使朝贡。<br /><br />&nbsp;&nbsp;&nbsp;&nbsp;三年春二月乙未，诏曰：“肆州秀容郡敷城县、雁门郡原平县并自去年四月<br /><br />&nbsp;&nbsp;&nbsp;&nbsp;以来，山鸣地震，于今不已。告谴彰咎，朕甚惧焉。可恤瘼宽刑，以答灾谴。”<br /><br />&nbsp;&nbsp;&nbsp;&nbsp;夏四月，青州人饥。辛巳，开仓振恤。乙巳，上御申讼车，亲理冤讼。秋八月甲<br /><br />&nbsp;&nbsp;&nbsp;&nbsp;申，帝临朝堂，考百司而加黜陟。冬十一月辛亥，诏司徒高肇为大将军、平蜀大<br /><br />&nbsp;&nbsp;&nbsp;&nbsp;都督，步骑十五万，西伐益州。丁巳，幽州沙门刘僧绍聚众反，自号净居国明法<br /><br />&nbsp;&nbsp;&nbsp;&nbsp;王。州郡捕斩之。十二月庚寅，诏立明堂。是岁，东夷、西域八国并遣使朝贡。<br /><br />&nbsp;&nbsp;&nbsp;&nbsp;四年春正月甲寅，帝不豫。丁巳，崩于式乾殿，时年三十三。二月甲戌朔，<br /><br />&nbsp;&nbsp;&nbsp;&nbsp;上尊谥曰宣武皇帝，庙号世宗。甲午，葬景陵。帝幼有大度，喜怒不形于色，雅<br /><br />&nbsp;&nbsp;&nbsp;&nbsp;性俭素。初，孝文欲观诸子志尚，大陈宝物，任其所取。京兆王愉等皆竞取珍玩，<br /><br />&nbsp;&nbsp;&nbsp;&nbsp;帝唯取骨如意而已。孝文大奇之。及庶人恂失德，孝文谓彭城王勰曰：“吾国疑<br /><br />&nbsp;&nbsp;&nbsp;&nbsp;此儿有非常志相，今果然矣！”乃见立为储贰。雅爱经史，尤长释氏之义，每至<br /><br />&nbsp;&nbsp;&nbsp;&nbsp;讲论，连夜忘疲。善风仪，美容貌，临朝深默，端严若神，有人君之量矣。<br /><br />&nbsp;&nbsp;&nbsp;&nbsp;肃宗孝明皇帝讳诩，宣武皇帝之第二子也。母曰胡充华。永平三年三月丙戌，<br /><br />&nbsp;&nbsp;&nbsp;&nbsp;生于宣光殿之东北，有光照于庭中。延昌元年十月乙亥，立为皇太子。<br /><br />&nbsp;&nbsp;&nbsp;&nbsp;四年正月丁巳，宣武帝崩。是夜，太子即皇帝位。戊午，大赦。己未，征下<br /><br />&nbsp;&nbsp;&nbsp;&nbsp;西讨东防诸军。庚申，诏太保、高阳王雍入居西柏堂决庶政，以任城王澄为尚<br /><br />&nbsp;&nbsp;&nbsp;&nbsp;书令，百官总己以听二王。二月庚辰，尊皇后高氏为皇太后。辛巳，司徒高肇至<br /><br />&nbsp;&nbsp;&nbsp;&nbsp;京师，以罪赐死。癸未，进太保、高阳王雍位太傅，领太尉。以司空、清河王怿<br /><br />&nbsp;&nbsp;&nbsp;&nbsp;为司徒，以骠骑大将军、广平王怀为司空。乙亥，尊胡充华为皇太妃。三月甲辰<br /><br />&nbsp;&nbsp;&nbsp;&nbsp;朔，皇太后出俗为尼，徙御金墉城。丙辰，诏进宫臣位一级。乙丑，进文武群官<br /><br />&nbsp;&nbsp;&nbsp;&nbsp;位一级。夏六月，沙门法庆聚众反于冀州，杀阜城令，自称大乘。秋八月乙亥，<br /><br />&nbsp;&nbsp;&nbsp;&nbsp;领军于忠矫诏杀左仆射郭祚、尚书裴植，免太傅、高阳王雍官，以王还第。丙子，<br /><br />&nbsp;&nbsp;&nbsp;&nbsp;尊皇太妃为皇太后。戊子，帝朝太后于宣光殿。大赦。己丑，进司徒、清河王怿<br /><br />&nbsp;&nbsp;&nbsp;&nbsp;为太傅，领太尉。以司空、广平王怀为太保，领司徒。任城王澄为司空。庚寅，<br /><br />&nbsp;&nbsp;&nbsp;&nbsp;以车骑大将军于忠为尚书令，特进崔光为车骑大将军，并仪同三司。壬辰，复江<br /><br />&nbsp;&nbsp;&nbsp;&nbsp;阳王继本国，复济南王先封为临淮王。群臣奏请皇太后临朝称制。九月乙巳，<br /><br />&nbsp;&nbsp;&nbsp;&nbsp;皇太后亲览万机。甲寅，征西大将军元遥破斩法庆，传首京师。安定王燮薨。冬<br /><br />&nbsp;&nbsp;&nbsp;&nbsp;十二月辛丑，以高阳王雍为太师。己酉，镇南将军崔亮破梁将赵祖悦军，遂围硖<br /><br />&nbsp;&nbsp;&nbsp;&nbsp;石。丁卯，帝、皇太后谒景陵。是岁，东夷、西域、北狄十八国并遣使朝贡。<br /><br />&nbsp;&nbsp;&nbsp;&nbsp;熙平元年春正月戊辰朔，大赦，改元。荆沔都督元志大破梁军。以吏部尚书<br /><br />&nbsp;&nbsp;&nbsp;&nbsp;李平为行台，节度讨硖石诸军。二月乙巳，镇东将军萧宝夤大破梁将于淮北。癸<br /><br />&nbsp;&nbsp;&nbsp;&nbsp;亥，初听秀才对策，第中上已上叙之。乙丑，镇南崔亮、镇军李平等克硖石，斩<br /><br />&nbsp;&nbsp;&nbsp;&nbsp;赵祖悦，传首京师，尽俘其众。三月戊辰朔，日有蚀之。夏四月戊戌，以瀛州人<br /><br />&nbsp;&nbsp;&nbsp;&nbsp;饥，开仓振恤。五月丁卯朔，以炎旱，命厘察狱讼，权停作役。庚午，诏放华林<br /><br />&nbsp;&nbsp;&nbsp;&nbsp;野兽于山泽。秋七月庚午，重申杀牛禁。八月丙午，诏古帝诸陵四面各五十步，<br /><br />&nbsp;&nbsp;&nbsp;&nbsp;勿听耕稼。九月丁丑，淮堰破，梁缘淮城戍村落十余万口，皆漂入海。是岁，吐<br /><br />&nbsp;&nbsp;&nbsp;&nbsp;谷浑、宕昌、邓至、高昌、阴平等国并遣使朝贡。<br /><br />&nbsp;&nbsp;&nbsp;&nbsp;二年春正月，大乘余贼，复相聚攻瀛州，刺史宇文福讨平之。甲戌，大赦。<br /><br />&nbsp;&nbsp;&nbsp;&nbsp;庚寅，诏遣大使巡行四方，问疾苦，恤孤寡，黜陟幽明。二月丁未，封御史中尉<br /><br />&nbsp;&nbsp;&nbsp;&nbsp;元匡为东平王。三月丁亥，太保、领司徒、广平王怀薨。夏四月丁酉，诏京尹所<br /><br />&nbsp;&nbsp;&nbsp;&nbsp;统年高者，板赐郡各有差。戊申，以开府仪同三司胡国珍为司徒。乙卯，皇太后<br /><br />&nbsp;&nbsp;&nbsp;&nbsp;幸伊阙石窟寺，即日还宫。改封安定王超为北平王。五月庚辰，重申天文禁，犯<br /><br />&nbsp;&nbsp;&nbsp;&nbsp;者以大辟论。秋七月乙亥，仪同三司、汝南王悦坐杀人免官，以王还第。己巳，<br /><br />&nbsp;&nbsp;&nbsp;&nbsp;享太庙。八月戊戌，宴道武以来宗室年十五以上于显阳殿，申家人礼。己亥，诏<br /><br />&nbsp;&nbsp;&nbsp;&nbsp;庶族子弟年未十五，不听入仕。庚子，诏咸阳、京兆二王子女，还附属籍。丁未，<br /><br />&nbsp;&nbsp;&nbsp;&nbsp;诏太师、高阳王雍入居门下，参决尚书奏事。冬十月，以幽、冀、沧、瀛、光五<br /><br />&nbsp;&nbsp;&nbsp;&nbsp;州饥，遣使巡抚，开仓振恤。是岁，东夷、西域、氐、羌等十一国并遣使朝贡。<br /><br />&nbsp;&nbsp;&nbsp;&nbsp;神龟元年春正月甲子，诏以氐酋杨定为阴平王。壬申，诏给京畿及诸州老人<br /><br />&nbsp;&nbsp;&nbsp;&nbsp;板郡县各有差，及赐鳏寡孤独粟帛。庚辰，诏以杂役户或冒入清流，所在职人，<br /><br />&nbsp;&nbsp;&nbsp;&nbsp;皆令五人相保。无人任保者，夺官还役。乙酉，秦州羌反。幽州大饥，死者三千<br /><br />&nbsp;&nbsp;&nbsp;&nbsp;七百九十人。诏刺史开仓振恤。二月己酉，诏以神龟表瑞，大赦，改元。东益州<br /><br />&nbsp;&nbsp;&nbsp;&nbsp;氐反。三月，南秦州氐反。夏四月丁酉，司徒胡国珍薨。甲辰，改封江阳王继为<br /><br />&nbsp;&nbsp;&nbsp;&nbsp;京兆王。六月，自正月不雨，是月辛卯，澍雨乃降。秋七月，河州人却铁匆聚众<br /><br />&nbsp;&nbsp;&nbsp;&nbsp;反，自称水池王。闰月甲辰，开恒州银山禁。八月癸丑朔，诏京师见囚殊死以下，<br /><br />&nbsp;&nbsp;&nbsp;&nbsp;悉减一等。甲子，却铁匆诣行台源子恭降。九月戊申，皇太后高氏崩于瑶光寺。<br /><br />&nbsp;&nbsp;&nbsp;&nbsp;冬十月丁卯，以尼礼葬高太后于芒山。十二月辛未，诏曰：“人生有终，下归兆<br /><br />&nbsp;&nbsp;&nbsp;&nbsp;域。京邑隐振，口盈亿万，贵贱攸凭，未有定所。今制乾脯山以西，拟为九原。”<br /><br />&nbsp;&nbsp;&nbsp;&nbsp;是岁，东夷、西域、北狄十一国并遣使朝贡。<br /><br />&nbsp;&nbsp;&nbsp;&nbsp;二年春正月辛巳朔，日有蚀之。丁亥，诏曰：“皇太后洲谧跃樱称号弗备。<br /><br />&nbsp;&nbsp;&nbsp;&nbsp;宜遵旧典，称诏宇内，以副黎蒸元元之望。”是月，改葬文昭皇太后高氏。二月<br /><br />&nbsp;&nbsp;&nbsp;&nbsp;乙丑，齐郡王v薨。庚午，羽林千余人焚征西将军张彝第，殴伤彝，烧杀其子均。<br /><br />&nbsp;&nbsp;&nbsp;&nbsp;乙亥，大赦。丁丑，诏求直言。壬寅，诏以旱故，命依旧雩祈，察理冤狱，掩h<br /><br />&nbsp;&nbsp;&nbsp;&nbsp;埋骼，振穷恤寡。三月甲辰，澍雨大洽。夏五月戊戌，以司空、任城王澄为司徒，<br /><br />&nbsp;&nbsp;&nbsp;&nbsp;京兆王继为司空。秋八月乙未，御史中尉、东平王匡坐事削除官爵。九月庚寅，<br /><br />&nbsp;&nbsp;&nbsp;&nbsp;皇太后幸嵩高山。癸巳，还宫。冬十二月癸丑，司徒、任城王澄薨。庚申，大赦。<br /><br />&nbsp;&nbsp;&nbsp;&nbsp;诏除淫祀，焚诸杂神。是岁，吐谷浑、宕昌、哒等国并遣使朝贡。<br /><br />&nbsp;&nbsp;&nbsp;&nbsp;正光元年春正月乙亥朔，日有蚀之。夏四月丙辰，诏尚书长孙承业巡抚北蕃，<br /><br />&nbsp;&nbsp;&nbsp;&nbsp;观察风俗。五月辛巳，以炎旱故，诏八坐鞫见囚，申枉滥。秋七月丙子，侍中元<br /><br />&nbsp;&nbsp;&nbsp;&nbsp;叉、中常侍刘腾奉帝幸前殿，矫皇太后诏，归政逊位。乃幽皇太后北宫，杀太傅、<br /><br />&nbsp;&nbsp;&nbsp;&nbsp;清河王怿，总勒禁旅，决事殿中。辛卯，帝加元服，大赦，改元。内外百官进位<br /><br />&nbsp;&nbsp;&nbsp;&nbsp;一等。八月甲寅，相州刺史、中山王熙举兵欲诛腾。不果，见杀。九月壬辰，蠕<br /><br />&nbsp;&nbsp;&nbsp;&nbsp;蠕主阿那瑰来奔。戊戌，以太师、高阳王雍为丞相。冬十月乙卯，以仪同三司、<br /><br />&nbsp;&nbsp;&nbsp;&nbsp;汝南王悦为太尉。十一月己亥，封阿那瑰为朔方郡公、蠕蠕王。十二月壬子，诏<br /><br />&nbsp;&nbsp;&nbsp;&nbsp;送蠕蠕王阿那瑰归北。辛酉，以司空、京兆王继为司徒。<br /><br />&nbsp;&nbsp;&nbsp;&nbsp;二年春正月，南秦州氐反。二月，车驾幸国子学，讲《孝经》。三月庚午，<br /><br />&nbsp;&nbsp;&nbsp;&nbsp;幸国子学，祠孔子，以颜回配。甲午，右卫将军奚康生于禁中将杀元叉，不果，<br /><br />&nbsp;&nbsp;&nbsp;&nbsp;为叉所害。以仪同三司刘腾为司空。夏四月庚子，进司徒、京兆王继位太保。壬<br /><br />&nbsp;&nbsp;&nbsp;&nbsp;寅，以仪同三司崔光为司徒。五月丁酉朔，日有蚀之。秋七月己丑，以旱故，诏<br /><br />&nbsp;&nbsp;&nbsp;&nbsp;有司修案旧典，祗行六事。八月己巳，蠕蠕后主郁久闾侯匿代来奔怀朔镇。十二<br /><br />&nbsp;&nbsp;&nbsp;&nbsp;月甲戌，诏司徒崔光、安丰王延明等议定服章。庚辰，以东益、南秦州氐反，诏<br /><br />&nbsp;&nbsp;&nbsp;&nbsp;河间王琛讨之，失利。是岁，乌苌、居密、波斯、高昌、勿吉、伏罗、高车等国<br /><br />&nbsp;&nbsp;&nbsp;&nbsp;并遣使朝贡。<br /><br />&nbsp;&nbsp;&nbsp;&nbsp;三年春正月辛亥，耕籍田。夏四月庚辰，以高车国主覆罗伊匐为镇西将军、<br /><br />&nbsp;&nbsp;&nbsp;&nbsp;西海郡公、高车国王。五月壬辰朔，日有蚀之。六月己巳，以旱故，诏分遣有司<br /><br />&nbsp;&nbsp;&nbsp;&nbsp;驰祈岳渎及诸山川百神能兴云雨者。命理冤狱，止土功，减膳彻悬，禁止屠杀。<br /><br />&nbsp;&nbsp;&nbsp;&nbsp;冬十一月己丑朔，日有蚀之。己巳，祀圆丘。丙午，诏班历，大赦。十二月癸酉，<br /><br />&nbsp;&nbsp;&nbsp;&nbsp;以太保、京兆王继为太傅，司徒崔光为太保。是岁，波斯、不溪、龟兹、吐谷浑<br /><br />&nbsp;&nbsp;&nbsp;&nbsp;并遣使朝贡。<br /><br />&nbsp;&nbsp;&nbsp;&nbsp;四年春二月壬申，追封故咸阳王禧为敷城王，京兆王愉为临洮王，清河王怿<br /><br />&nbsp;&nbsp;&nbsp;&nbsp;为范阳王，以礼加葬。丁丑，河间王琛、章武王融并以贪污削爵除名。己卯，蠕<br /><br />&nbsp;&nbsp;&nbsp;&nbsp;蠕主阿那瑰率众犯塞。遣尚书左丞元孚为北道行台，持节喻之。蠕蠕后主郁久闾<br /><br />&nbsp;&nbsp;&nbsp;&nbsp;侯匿代来朝。司空刘腾薨。夏四月，阿那瑰执元孚北遁。秋八月癸未，追复故范<br /><br />&nbsp;&nbsp;&nbsp;&nbsp;阳王怿为河间王。九月丁酉，诏太尉、汝南王悦入居门下，与丞相、高阳王雍参<br /><br />&nbsp;&nbsp;&nbsp;&nbsp;决尚书奏事。冬十一月癸未朔，日有蚀之。丙申，赵郡王谧薨。丁酉，太保崔光<br /><br />&nbsp;&nbsp;&nbsp;&nbsp;薨。十二月，以太尉、汝南王悦为太保。徐州刺史、北海王颢坐贪污，削爵除官。<br /><br />&nbsp;&nbsp;&nbsp;&nbsp;是岁，宕昌、库莫奚国并遣使朝贡。<br /><br />&nbsp;&nbsp;&nbsp;&nbsp;五年春正月辛丑，祀南郊。三月，沃野镇人破六韩拔陵反，聚众杀镇将，号<br /><br />&nbsp;&nbsp;&nbsp;&nbsp;真王元年。夏四月，高平酋长胡琛反，自称高平王，攻镇以应拔陵。别将卢祖迁<br /><br />&nbsp;&nbsp;&nbsp;&nbsp;击破之。五月，都督北征诸军事、临淮王攻讨，败于五原，削除官爵。壬申，<br /><br />&nbsp;&nbsp;&nbsp;&nbsp;诏尚书令李崇为大都督，率广阳王渊等北讨。六月，秦州城人莫折大提据城反，<br /><br />&nbsp;&nbsp;&nbsp;&nbsp;自称秦王，杀刺史李彦。大提寻死，子念生代立，c称天子，年号天建，置立百<br /><br />&nbsp;&nbsp;&nbsp;&nbsp;官。丁酉，大赦。秋七月戊午，复河间王琛、临淮王本封。是月，凉州幢帅于<br /><br />&nbsp;&nbsp;&nbsp;&nbsp;菩提、呼延雄执刺史宋颍，据州反。念生遣其兄高阳王天生下陇东寇。八月甲午，<br /><br />&nbsp;&nbsp;&nbsp;&nbsp;雍州刺史元志西讨，大败于陇东，退守岐州。丙申，诏诸州镇军元非犯配者，悉<br /><br />&nbsp;&nbsp;&nbsp;&nbsp;免为编户。改镇为州，依旧立称。九月壬申，诏尚书左仆射、齐王萧宝夤为西道<br /><br />&nbsp;&nbsp;&nbsp;&nbsp;行台、大都督。复抚军、北海王颢官爵，为都督。并率诸将西讨。乙亥，帝幸明<br /><br />&nbsp;&nbsp;&nbsp;&nbsp;堂，饯宝夤等。吐谷浑主伏连筹遣兵讨凉州。于菩提走，追斩之。城人赵天安复<br /><br />&nbsp;&nbsp;&nbsp;&nbsp;推宋颍为刺史。冬十月，营州城人刘安定、就德兴据城反，执刺史李仲遵。城人<br /><br />&nbsp;&nbsp;&nbsp;&nbsp;王恶儿斩安定以降。德兴东走，自号燕王。十二月，诏太傅、京兆王继为太师、<br /><br />&nbsp;&nbsp;&nbsp;&nbsp;大将军，率诸将西讨。汾州正平、平阳胡叛逆，诏复征东将军、章武王融封爵，<br /><br />&nbsp;&nbsp;&nbsp;&nbsp;为大都督，率众讨之。莫折念生遣兵攻凉州，城人赵天安复执刺史以应之。是岁，<br /><br />&nbsp;&nbsp;&nbsp;&nbsp;哒、契丹、地豆干、库莫奚等国并遣使朝贡。<br /><br />&nbsp;&nbsp;&nbsp;&nbsp;孝昌元年春正月庚申，徐州刺史元法僧据城反，自称宋王，年号天启。遣其<br /><br />&nbsp;&nbsp;&nbsp;&nbsp;子景仲归梁。梁遣其将豫章王综入守彭城。法僧拥其僚属南入。诏临淮王、尚<br /><br />&nbsp;&nbsp;&nbsp;&nbsp;书李宪为都督，安丰王延明为东道行台，俱讨徐州。癸亥，萧宝夤及征西将军崔<br /><br />&nbsp;&nbsp;&nbsp;&nbsp;延伯大破贼于黑水。天生退走入陇，泾、岐及陇悉平。以太师、大将军、京兆王<br /><br />&nbsp;&nbsp;&nbsp;&nbsp;继为太尉。二月，诏追复故乐良王长命爵，以其子忠绍之。戊戌，大赦。三月甲<br /><br />&nbsp;&nbsp;&nbsp;&nbsp;戌，诏五品以上，各荐所知。夏四月辛卯，皇太后复临朝摄政，引群臣面陈得失。<br /><br />&nbsp;&nbsp;&nbsp;&nbsp;壬辰，征西将军、都督崔延伯大败于泾川，战殁。六月癸未，大赦，改元。蠕蠕<br /><br />&nbsp;&nbsp;&nbsp;&nbsp;主阿那瑰大破拔陵。是月，诸将逼彭城，萧综夜潜出降，梁诸将奔退，众军追蹑，<br /><br />&nbsp;&nbsp;&nbsp;&nbsp;免者十一二。秋八月癸酉，诏断远近贡献珍丽，违者免官。柔玄镇人杜洛周反于<br /><br />&nbsp;&nbsp;&nbsp;&nbsp;上谷，年号真王。九月乙卯，诏减天下诸调之半。壬戌，诏五品以上，各举所知。<br /><br />&nbsp;&nbsp;&nbsp;&nbsp;辛未，曲赦南北秦州。冬十月，蠕蠕遣使朝贡。十一月辛亥，诏父母年八十以上<br /><br />&nbsp;&nbsp;&nbsp;&nbsp;者，皆听居官。时四方多事，诸蛮复反。十二月，山胡刘蠡升反，自称天子。<br /><br />&nbsp;&nbsp;&nbsp;&nbsp;二年春正月庚戌，封广平王怀长子诲为范阳王。壬子，以太保、汝南王悦领<br /><br />&nbsp;&nbsp;&nbsp;&nbsp;太尉。是月，五原鲜于修礼反于定州，年号鲁兴。二月庚申，帝及皇太后临大夏<br /><br />&nbsp;&nbsp;&nbsp;&nbsp;门，亲览冤讼。三月庚子，追复中山王熙本爵，以其子叔仁绍之。夏四月，大赦。<br /><br />&nbsp;&nbsp;&nbsp;&nbsp;戊申，北讨都督河间王琛、长孙承业失利奔还，诏并免官爵。五月丁未，车驾将<br /><br />&nbsp;&nbsp;&nbsp;&nbsp;北讨，内外戒严。前给事黄门侍郎元略自梁还朝，封义阳王。以丞相、高阳王雍<br /><br />&nbsp;&nbsp;&nbsp;&nbsp;为大司马。六月己巳，曲赦齐州。绛蜀陈双炽聚众反，自号始建王。曲赦平阳、<br /><br />&nbsp;&nbsp;&nbsp;&nbsp;建兴、正平三郡。诏假镇西将军、都督长孙承业讨双炽，平之。丙子，改封义阳<br /><br />&nbsp;&nbsp;&nbsp;&nbsp;王略为东平王。戊寅，诏复京兆王继本封江阳王。戊子，诏曰：“自运属艰棘，<br /><br />&nbsp;&nbsp;&nbsp;&nbsp;历载于兹。朕威德不能遐被，经略无以及远，何以苟安黄屋，无愧黔黎！今便避<br /><br />&nbsp;&nbsp;&nbsp;&nbsp;居正殿，蔬食素服。当亲自招募，收集忠勇。其有直言正谏之士，敢决徇义之夫，<br /><br />&nbsp;&nbsp;&nbsp;&nbsp;二十五日，悉集华林东门。人别引见，共论得失。”秋八月丙子，进封广川县公<br /><br />&nbsp;&nbsp;&nbsp;&nbsp;元<召己>为常山王。戊子，进武城县公子攸为长乐王。癸巳，贼帅元洪业斩鲜于<br /><br />&nbsp;&nbsp;&nbsp;&nbsp;修礼请降，为贼党葛荣所杀。九月辛亥，葛荣败都督广阳王深、章武王融于博野<br /><br />&nbsp;&nbsp;&nbsp;&nbsp;白牛逻。融殁于阵。荣自称天子，国号齐，年称广安。冬十一月戊戌，杜洛周攻<br /><br />&nbsp;&nbsp;&nbsp;&nbsp;陷幽州，执刺史王延年及行台常景。丙午，税京师田租，亩五升。借赁公田者，<br /><br />&nbsp;&nbsp;&nbsp;&nbsp;亩一斗。闰月，税市，人出入者，各一钱，店舍为五等。梁将元树逼寿春，扬州<br /><br />&nbsp;&nbsp;&nbsp;&nbsp;刺史李宪力屈而降。初留州县及长史、司马、戍主副质子于京师。诏：“顷旧京<br /><br />&nbsp;&nbsp;&nbsp;&nbsp;沦覆，中原丧乱，宗室子女属籍在七庙内为杂户滥门拘辱者，悉听离绝。”是岁，<br /><br />&nbsp;&nbsp;&nbsp;&nbsp;叠伏罗、库莫奚国并遣使朝贡。<br /><br />&nbsp;&nbsp;&nbsp;&nbsp;三年春正月甲戌，以司空皇甫度为司徒，仪同三司萧宝夤为司空。辛巳，葛<br /><br />&nbsp;&nbsp;&nbsp;&nbsp;荣陷殷州，刺史崔楷固节死之。甲申，诏峻铸钱之制。萧宝夤大败于泾州，北海<br /><br />&nbsp;&nbsp;&nbsp;&nbsp;王颢寻亦败走。曲赦关西及正平、平阳、建兴。戊子，以司徒皇甫度为太尉。己<br /><br />&nbsp;&nbsp;&nbsp;&nbsp;丑，以四方未平，诏内外戒严，将亲征。二月丁酉，诏开输赏格。输粟入瀛、定、<br /><br />&nbsp;&nbsp;&nbsp;&nbsp;岐、雍四州者，官斗二百斛赏一阶；入二华州者，五百石赏一阶。不限多少，粟<br /><br />&nbsp;&nbsp;&nbsp;&nbsp;毕授官。虏贼据潼关。三月甲子，诏将西讨，中外戒严。虏贼走，复潼关。秋七<br /><br />&nbsp;&nbsp;&nbsp;&nbsp;月，相州刺史、安乐王鉴据州反。己丑，大赦。八月，都督源子邕、李神轨、裴<br /><br />&nbsp;&nbsp;&nbsp;&nbsp;衍攻邺。丁未，斩鉴，相州平。九月己未，东豫州刺史元庆和以城南叛。秦州城<br /><br />&nbsp;&nbsp;&nbsp;&nbsp;人杜粲杀莫折念生，自行州事。冬十月戊申，曲赦恒农已西河北、正平、平阳、<br /><br />&nbsp;&nbsp;&nbsp;&nbsp;邵郡及关西诸州。甲寅，雍州刺史萧宝夤据州反，自号齐，年称隆绪。十一月己<br /><br />&nbsp;&nbsp;&nbsp;&nbsp;丑，葛荣攻陷冀州，执刺史元孚，逐出居人，冻死者十六七。十二月戊申，都督<br /><br />&nbsp;&nbsp;&nbsp;&nbsp;源子邕、裴衍与荣战，败于阳平东北，并殁。是月，杜粲为骆超所杀。超遣使归<br /><br />&nbsp;&nbsp;&nbsp;&nbsp;罪。是岁，蠕蠕遣使朝贡。<br /><br />&nbsp;&nbsp;&nbsp;&nbsp;武泰元年春正月乙丑，生皇女，秘言皇子。丙寅，大赦，改元。丁丑，雍州<br /><br />&nbsp;&nbsp;&nbsp;&nbsp;人侯终德相率攻萧宝夤。宝夤度渭走，雍州平。二月癸丑，帝崩于显阳殿，时年<br /><br />&nbsp;&nbsp;&nbsp;&nbsp;十九。甲寅，皇子即位，大赦。皇太后诏曰：“皇家握历受图，年将二百，祖宗<br /><br />&nbsp;&nbsp;&nbsp;&nbsp;累圣，社稷载安。高祖以文思先天，世宗以下武继世。大行在御，重以宽仁奉养，<br /><br />&nbsp;&nbsp;&nbsp;&nbsp;率由温明恭顺。实望穹灵降v，麟趾众繁。自潘充华有孕椒宫，冀诞储两，而熊<br /><br />&nbsp;&nbsp;&nbsp;&nbsp;罴无兆，唯虺遂彰。于时直以国步未康，假称统胤。欲以底定物情，系仰宸极。<br /><br />&nbsp;&nbsp;&nbsp;&nbsp;何图一旦弓剑莫追！皇曾孙故临洮王宝晖世子钊，体自高祖，天表卓异。大行平<br /><br />&nbsp;&nbsp;&nbsp;&nbsp;日养爱特深，义齐若子，事符当璧，允膺大宝。即日践祚。可班宣远迩，咸使知<br /><br />&nbsp;&nbsp;&nbsp;&nbsp;之。”乙卯，幼主即位。仪同三司、大都督尔朱荣抗表请入奔赴，勒兵而南。是<br /><br />&nbsp;&nbsp;&nbsp;&nbsp;月，杜洛周为葛荣所并。三月甲申，上尊谥曰孝明皇帝。乙酉，葬于定陵，庙号<br /><br />&nbsp;&nbsp;&nbsp;&nbsp;肃宗。四月戊戌，尔朱荣济河。庚子，皇太后、幼主崩。<br /><br />&nbsp;&nbsp;&nbsp;&nbsp;论曰：宣武承圣考德业，天下想望风化，垂拱无为，边徼稽服。而宽以摄下，<br /><br />&nbsp;&nbsp;&nbsp;&nbsp;从容不断，太和之风替矣。比之汉世，元、成、安、顺之俦欤。宣武之后，继以<br /><br />&nbsp;&nbsp;&nbsp;&nbsp;元成，孝明冲龄统业，灵后妇人专制，任用非人，赏罚乖舛。于是衅起宇内，祸<br /><br />&nbsp;&nbsp;&nbsp;&nbsp;延邦畿。卒于享国不长，抑亦沦胥之始也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1713);">加入书签</a><a
                        href="1711.html">上一页</a>&larr;<a href="index.html">返回列表</a>&rarr;<a
                            href="1714.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1711.html"; var next_page = "1714.html"; var index_page = "index.html"; var sortid = "9"; var article_id = "29"; var chapter_id = "1713"; var articlename = "北史"; var chaptername = " 卷四 魏本纪第四"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>