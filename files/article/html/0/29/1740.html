<!DOCTYPE html>
<html>
<head>
<meta charset="gbk" />
<title>北史- 卷二十 列传第八-在线阅读-哈西文学网</title>
<meta name="keywords" content="李延寿，北史， 卷二十 列传第八全文， 卷二十 列传第八在线阅读 哈西文学网" />
<meta name="description" content="哈西文学网提供李延寿的北史  卷二十 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1740.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1740.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 列传第八</h1>
            <div class="link xb">
                <a href="1739.html">上一页</a>&larr;<a href="index.html">返回列表</a>&rarr;<a
                    href="1743.html">下一页</a></div>			
            <div id="BookText">&nbsp;&nbsp;&nbsp;&nbsp;○卫操莫含刘库仁（弟子罗辰罗辰曾孙仁之）尉古真（从玄孙瑾）<br /><br />&nbsp;&nbsp;&nbsp;&nbsp;穆崇奚斤叔孙建安同庾业延王建罗结楼伏连（曾孙宝）闾大<br /><br />&nbsp;&nbsp;&nbsp;&nbsp;肥奚牧和跋莫题贺狄干李栗奚眷<br /><br />&nbsp;&nbsp;&nbsp;&nbsp;卫操，字德元，代人也。少通侠，有才略。晋征北将军卫以操为牙门将。<br /><br />&nbsp;&nbsp;&nbsp;&nbsp;当魏神元时，颇自结附。及神元崩后，与从子雄及其宗室乡亲姬淡等来归，说桓、<br /><br />&nbsp;&nbsp;&nbsp;&nbsp;穆二帝招纳晋人。桓帝以为辅相，任以国事。及刘、石之乱，桓帝匡助晋氏。操<br /><br />&nbsp;&nbsp;&nbsp;&nbsp;稍迁至右将军，封定襄侯。<br /><br />&nbsp;&nbsp;&nbsp;&nbsp;桓帝崩后，操立碑于大邗城南，以颂功德，云“魏，轩辕之苗裔”。言桓、<br /><br />&nbsp;&nbsp;&nbsp;&nbsp;穆二帝“统国御众，威禁大行，国无奸盗，路有颂声。威武所向，下无交兵。招<br /><br />&nbsp;&nbsp;&nbsp;&nbsp;喻六狄，咸来归诚。奉承晋皇，I御边疆。王室多难，天网弛纲。豪心远济，靡<br /><br />&nbsp;&nbsp;&nbsp;&nbsp;离其殃。岁翦逆命，奸盗豺狼。永安元年，岁次甲子。奸党犹逆，东西狼l。<br /><br />&nbsp;&nbsp;&nbsp;&nbsp;敢逼天王，兵甲屡起。怙众肆暴，虐用将士。邺、洛构隙，弃亲求疏。乃招异类，<br /><br />&nbsp;&nbsp;&nbsp;&nbsp;屠各、匈奴。交刃千里，长蛇塞涂。晋道应天，言展良谟。使持节、平北将军、<br /><br />&nbsp;&nbsp;&nbsp;&nbsp;并州刺史、护匈奴中郎将、东嬴公司马腾，才神绝世，规略超远。欲求外救，朝<br /><br />&nbsp;&nbsp;&nbsp;&nbsp;臣莫应。简贤选士，命兹良使。遣参军壶伦、牙门中行嘉、义阳亭侯卫谟、协义<br /><br />&nbsp;&nbsp;&nbsp;&nbsp;亭侯卫K等，驰奉檄书，至晋阳城”。<br /><br />&nbsp;&nbsp;&nbsp;&nbsp;又称桓、穆二帝，“心存宸极。辅相二卫，对扬毗翼。操展文谋，雄奋武烈。<br /><br />&nbsp;&nbsp;&nbsp;&nbsp;承命会议，谘论奋发。翼卫内外，镇静四方。志在竭力，奉戴天王。忠恕用晖，<br /><br />&nbsp;&nbsp;&nbsp;&nbsp;外动亦攘。功济方州，勋烈光延。升平之日，纳贡充藩。冯瞻銮盖，步趾三川。<br /><br />&nbsp;&nbsp;&nbsp;&nbsp;有德无禄，大命不延。年三十九，以永兴三年六月二十四日寝疾薨殂。背弃华殿，<br /><br />&nbsp;&nbsp;&nbsp;&nbsp;云中名都。国失惠主，哀感欷[。悲痛烦冤，载呼载号。远近亲轨，奔赴梓庐。<br /><br />&nbsp;&nbsp;&nbsp;&nbsp;仰诉造化，痛延悲夫！”时晋光熙元年也。<br /><br />&nbsp;&nbsp;&nbsp;&nbsp;皇兴初，雍州别驾雁门段荣于大邗掘得此碑，文虽非丽，事宜载焉，故略附<br /><br />&nbsp;&nbsp;&nbsp;&nbsp;于传。操以穆帝三年卒。始操所与宗室乡亲入国者，卫勤安乐亭侯，卫崇、卫清<br /><br />&nbsp;&nbsp;&nbsp;&nbsp;并都亭侯，卫沈、段繁并信义将军、都乡侯，王发建武将军、都亭侯，范班折冲<br /><br />&nbsp;&nbsp;&nbsp;&nbsp;将军、广武亭侯，贾庆建武将军、上洛亭侯，贾循都亭侯，李壹关中侯，郭乳关<br /><br />&nbsp;&nbsp;&nbsp;&nbsp;内侯，皆为桓帝所表授也。六修之难，存者多随刘琨任子遵南奔。<br /><br />&nbsp;&nbsp;&nbsp;&nbsp;卫雄、姬淡、莫含等名皆见碑。雄字世远，淡字世雅，并勇健多计，桓帝并<br /><br />&nbsp;&nbsp;&nbsp;&nbsp;以为将，常随征伐。雄稍迁至左将军、云中侯。淡亦以勇绩著名，桓帝末，至信<br /><br />&nbsp;&nbsp;&nbsp;&nbsp;义将军、楼烦侯。穆帝初，并见委任，卫操卒后，俱为左右辅相。六修之逆，国<br /><br />&nbsp;&nbsp;&nbsp;&nbsp;内大乱，雄、淡并为群情所附，乃与刘遵率乌丸、晋人数万而叛。刘琨闻之，大<br /><br />&nbsp;&nbsp;&nbsp;&nbsp;悦，如平城抚纳之，欲因以灭石勒。后为勒将孔长所灭。<br /><br />&nbsp;&nbsp;&nbsp;&nbsp;莫含，雁门繁畦人也。刘琨为并州，辟含从事。含居近塞下，常交通国中。<br /><br />&nbsp;&nbsp;&nbsp;&nbsp;穆帝爱其才器。及为代王，备置官属，求含于琨，琨喻遣之。乃入参国官，常参<br /><br />&nbsp;&nbsp;&nbsp;&nbsp;军国大谋。卒于左将军、关中侯。其故宅在桑乾川南，世称莫含壁，含音讹，或<br /><br />&nbsp;&nbsp;&nbsp;&nbsp;谓之莫回城云。<br /><br />&nbsp;&nbsp;&nbsp;&nbsp;子显，昭成世为左常侍。<br /><br />&nbsp;&nbsp;&nbsp;&nbsp;显子题，道武初，为大将，以功赐爵东宛侯。常与李栗侍宴，栗坐不敬获罪，<br /><br />&nbsp;&nbsp;&nbsp;&nbsp;题亦被黜为济阳太守。后道武欲广宫室，规度平城四方数十里，将模邺、洛、长<br /><br />&nbsp;&nbsp;&nbsp;&nbsp;安之制，运材数百万根。以题机巧，征令监之。召入，与论兴造之制，题久侍颇<br /><br />&nbsp;&nbsp;&nbsp;&nbsp;怠，赐死。<br /><br />&nbsp;&nbsp;&nbsp;&nbsp;题弟云，好学善射。道武时，常典选曹，赐爵安德侯。迁执金吾，参军国谋<br /><br />&nbsp;&nbsp;&nbsp;&nbsp;议。太武克赫连昌，诏云与常山王素留镇统万，进爵安定公。云抚慰新旧，皆得<br /><br />&nbsp;&nbsp;&nbsp;&nbsp;其所。卒，谥敬公。<br /><br />&nbsp;&nbsp;&nbsp;&nbsp;刘库仁字没根，独孤部人，刘武之宗也。少豪侠，有智略。母平文皇帝之女。<br /><br />&nbsp;&nbsp;&nbsp;&nbsp;昭成皇帝复以宗女妻之，为南部大人。建国三十九年，照成暴崩，道武未立，苻<br /><br />&nbsp;&nbsp;&nbsp;&nbsp;坚以库仁为陵江将军、关内侯。令与卫辰分国众统之，河西属卫辰，河东属库仁。<br /><br />&nbsp;&nbsp;&nbsp;&nbsp;于是献明皇后携道武及卫、秦二王自贺兰部来居焉。库仁尽忠奉事，不以兴废易<br /><br />&nbsp;&nbsp;&nbsp;&nbsp;节。苻坚处卫辰在库仁下，卫辰怒，叛，攻库仁。库仁伐卫辰，破之。苻坚赐库<br /><br />&nbsp;&nbsp;&nbsp;&nbsp;仁妻公孙氏，厚其资送。<br /><br />&nbsp;&nbsp;&nbsp;&nbsp;慕容垂围苻丕于邺，又遣将平规攻坚幽州刺史王永于蓟。库仁遣妻兄公孙希<br /><br />&nbsp;&nbsp;&nbsp;&nbsp;助永击规，大破之。库仁复将大举以救丕。发雁门、上谷、代郡兵，次于繁。<br /><br />&nbsp;&nbsp;&nbsp;&nbsp;先是，慕容文等当徙长安，遁依库仁部，常思东归。是役也，文等夜率三郡人，<br /><br />&nbsp;&nbsp;&nbsp;&nbsp;攻杀库仁，乘其骏马，奔慕容垂。公孙希闻乱走丁零。<br /><br />&nbsp;&nbsp;&nbsp;&nbsp;库仁弟眷，继摄国事。眷第三子罗辰，机警有智谋，谓眷曰：“从兄显，忍<br /><br />&nbsp;&nbsp;&nbsp;&nbsp;人也，愿早图之。”眷不以为意。后库仁子显果杀眷而代立。显既杀眷，又谋逆。<br /><br />&nbsp;&nbsp;&nbsp;&nbsp;及道武即位，讨显于马邑，追至弥泽，大破之。后奔慕容，徙之中山。<br /><br />&nbsp;&nbsp;&nbsp;&nbsp;罗辰即宣穆皇后兄也。显既杀眷，罗辰遂奔道武。显恃强，每谋逆，罗辰辄<br /><br />&nbsp;&nbsp;&nbsp;&nbsp;先闻奏。拜南部大人。从平中原，以功赐爵永安公。以军功除征东将军、定州刺<br /><br />&nbsp;&nbsp;&nbsp;&nbsp;史。卒，谥曰敬。<br /><br />&nbsp;&nbsp;&nbsp;&nbsp;子殊晖袭爵，位并州刺史，卒。子求引，位武卫将军。卒，谥曰贞。子尔头，<br /><br />&nbsp;&nbsp;&nbsp;&nbsp;位魏昌、`陶二县令，赠钜鹿太守。<br /><br />&nbsp;&nbsp;&nbsp;&nbsp;子仁之，字山静，少有操尚，粗涉书史。历位卫将军、西兖州刺史，在州有<br /><br />&nbsp;&nbsp;&nbsp;&nbsp;当时之誉。武定二年卒，赠卫大将军、吏部尚书、青州刺史，谥曰敬。<br /><br />&nbsp;&nbsp;&nbsp;&nbsp;仁之外示长者，内多矫诈。其对宾客，破床弊席，粗饭冷菜，衣服故恶，乃<br /><br />&nbsp;&nbsp;&nbsp;&nbsp;过逼下。善候当涂，能为诡激。每于稠人广众中，或挝一奸吏，或纵一孤贫，大<br /><br />&nbsp;&nbsp;&nbsp;&nbsp;言自眩，浅识皆称其美。公能之誉，动过其实。性又酷虐，在晋阳曾营城雉，仁<br /><br />&nbsp;&nbsp;&nbsp;&nbsp;之统监作役。以小稽缓，遂杖前殷州刺史裴瑗、并州刺史王绰。齐神武大加谴责。<br /><br />&nbsp;&nbsp;&nbsp;&nbsp;性好文字。吏书失体，便加鞭挞；言韵微讹，亦见捶楚，吏人以此苦之。而爱好<br /><br />&nbsp;&nbsp;&nbsp;&nbsp;文史，敬重人流。与斋帅冯元兴交款。元兴死后积年，仁之营视其家，常出隆厚，<br /><br />&nbsp;&nbsp;&nbsp;&nbsp;时人以此尚之。<br /><br />&nbsp;&nbsp;&nbsp;&nbsp;仁之伯乞归，真君中，除中散大夫。性宽和，与物无竞，未尝言人善恶。曾<br /><br />&nbsp;&nbsp;&nbsp;&nbsp;遇患昼寝，有奴偷窃，乞归诈睡不见，亦不泄之。此奴走入蠕蠕，方笑言之，亦<br /><br />&nbsp;&nbsp;&nbsp;&nbsp;无嗔色。献文末，除主客尚书。孝文初，位东雍州刺史，赐爵永安侯。卒。<br /><br />&nbsp;&nbsp;&nbsp;&nbsp;子嵩，字阿龙，好周人之急。与王仲兴自平城被追赴洛，家贫不能自达，嵩<br /><br />&nbsp;&nbsp;&nbsp;&nbsp;事事资遣。宣武时，仲兴宠幸，乃奏除给事。请疏黄河，以通船漕，授龙门都将。<br /><br />&nbsp;&nbsp;&nbsp;&nbsp;历年功不就，坐流。元晔c立，授大鸿胪卿。子桃汤，位终奉朝请。<br /><br />&nbsp;&nbsp;&nbsp;&nbsp;尉古真，代人也。道武之在贺兰部，贺染干遣侯引乙突等将肆逆。古真知之，<br /><br />&nbsp;&nbsp;&nbsp;&nbsp;密以驰告。染干疑古真泄其谋，乃执拷之，以两车轴押其头，伤其一目。不服，<br /><br />&nbsp;&nbsp;&nbsp;&nbsp;乃免之。后从平中原，以功赐爵束州侯。明元初，为鸿飞将军，镇大洛。卒于定<br /><br />&nbsp;&nbsp;&nbsp;&nbsp;州刺史。子亿万袭。<br /><br />&nbsp;&nbsp;&nbsp;&nbsp;古真弟诺，以忠谨著称。从道武围中山，先登，伤一目。道武叹曰：“诺兄<br /><br />&nbsp;&nbsp;&nbsp;&nbsp;弟并毁目以建功效，诚可嘉也！”赐安乐子。从平姚平，还，拜国部大人。太武<br /><br />&nbsp;&nbsp;&nbsp;&nbsp;时，改邑辽西公。卒，第八子欢袭。<br /><br />&nbsp;&nbsp;&nbsp;&nbsp;诺长子眷，忠谨有父风。明元时，执事左右，为太官令。时侍臣受斤亡入蠕<br /><br />&nbsp;&nbsp;&nbsp;&nbsp;蠕，诏眷追之。遂至虏庭，禽之大檀前。由是以骁烈闻。太武即位，命眷与散骑<br /><br />&nbsp;&nbsp;&nbsp;&nbsp;侍郎刘库仁等八人分典四部，绾奏机要，加陈兵将军。文成时，拜侍中、太尉，<br /><br />&nbsp;&nbsp;&nbsp;&nbsp;封渔阳王，与太宰常英等录尚书事。文成北巡狩，以寒雪方降，议还。眷曰：<br /><br />&nbsp;&nbsp;&nbsp;&nbsp;“今去都不远而旋，虏必疑我有内难。方寒雪，宜更进前。”帝遂度漠而还。帝<br /><br />&nbsp;&nbsp;&nbsp;&nbsp;以眷元老，赐杖履上殿。薨，谥曰庄。子多侯袭爵。<br /><br />&nbsp;&nbsp;&nbsp;&nbsp;多侯少有武干。献文时，假节、领护羌戎校尉、敦煌镇将。至，求轻骑五千，<br /><br />&nbsp;&nbsp;&nbsp;&nbsp;西入于阗，兼平诸国，因敌取资，平定为效。弗许。孝文初，又求北取伊吾，断<br /><br />&nbsp;&nbsp;&nbsp;&nbsp;蠕蠕通西域路。帝善其计，以东作方兴，难之。为妻元所害。<br /><br />&nbsp;&nbsp;&nbsp;&nbsp;多侯弟子庆宾，善骑射，有将略，稍迁太中大夫。明帝时，朝议送蠕蠕主阿<br /><br />&nbsp;&nbsp;&nbsp;&nbsp;那瑰还国。庆宾上表固争，不从。后蠕蠕遂执行台元孚。庆宾后拜肆州刺史。时<br /><br />&nbsp;&nbsp;&nbsp;&nbsp;尔朱荣兵威渐盛，曾经肆州，庆宾恶之，据城不纳。荣袭之，拘还秀容，呼为假<br /><br />&nbsp;&nbsp;&nbsp;&nbsp;父。后以忧还都。寻起为光禄大夫、都督，镇汝阴。还朝，卒，赠司空。子瑾。<br /><br />&nbsp;&nbsp;&nbsp;&nbsp;瑾少而敏悟，好学慕善。以国姓门资，稍迁直后。司马子如执政，瑾娶其甥<br /><br />&nbsp;&nbsp;&nbsp;&nbsp;皮氏为妻，由此除中书舍人。后除吏部郎中。齐文襄崩，文宣命瑾在邺北宫，共<br /><br />&nbsp;&nbsp;&nbsp;&nbsp;高德正典机密。天保中，累迁七兵尚书侍郎。孝昭辅政，除吏部尚书。武成践祚，<br /><br />&nbsp;&nbsp;&nbsp;&nbsp;赵彦深本子如宾寮，元文遥、和士开并帝乡故旧，共相荐达，任遇弥重。又吏部<br /><br />&nbsp;&nbsp;&nbsp;&nbsp;铨衡所归，事多秘密，由是朝之机事，颇亦预闻。后为尚书右仆射，卒。武成方<br /><br />&nbsp;&nbsp;&nbsp;&nbsp;在三台飨宴，文遥奏闻，遂命撤乐罢饮。<br /><br />&nbsp;&nbsp;&nbsp;&nbsp;瑾外虽通显，内关风训；闺门秽杂，为世所鄙。有女在室，忽从奔诱，瑾遂<br /><br />&nbsp;&nbsp;&nbsp;&nbsp;以适妇侄皮逸人。瑾又通寡嫂元氏。瑾尝讥吏部郎中顿丘李构云：“郎不稽古。”<br /><br />&nbsp;&nbsp;&nbsp;&nbsp;构对令史云：“我实不稽古，未知通嫂得作稽古不？”瑾闻大惭。然亦能折节下<br /><br />&nbsp;&nbsp;&nbsp;&nbsp;士，意在引接名流，但不之别也。有贾彦始者，仪望虽是儒生，称堪充聘陈使。<br /><br />&nbsp;&nbsp;&nbsp;&nbsp;司徒户曹祖崇儒，文辩俱不足，言将为当世莫及。好学吴人摇唇振足，为人所哂。<br /><br />&nbsp;&nbsp;&nbsp;&nbsp;见人好笑，时论比之寒蝉。又少威仪。子德载，以蒲鞭责之，便自投井。瑾自临<br /><br />&nbsp;&nbsp;&nbsp;&nbsp;井上，呼云：“儿出！闻者皆笑。及位任重，便大躁急，省内郎中将论事者，逆<br /><br />&nbsp;&nbsp;&nbsp;&nbsp;即_骂。既居大选，弥自骄狠。皮子贱恃其亲通，多所谈荐，大有受纳。瑾死后，<br /><br />&nbsp;&nbsp;&nbsp;&nbsp;其弟静忿而发之。子贱坐决鞭二百，配北营州。<br /><br />&nbsp;&nbsp;&nbsp;&nbsp;初，瑾为聘梁使，梁人陈昭善相，谓瑾曰：“二十年后当为宰相。”瑾出，<br /><br />&nbsp;&nbsp;&nbsp;&nbsp;私谓人曰：“此公宰相后，不过三年，当死。”昭后为陈使主，兼散骑常侍，至<br /><br />&nbsp;&nbsp;&nbsp;&nbsp;齐。瑾时兼右仆射，鸣驺铙吹。昭复谓人曰：“二年当死。”果如言焉。德载位<br /><br />&nbsp;&nbsp;&nbsp;&nbsp;通直散骑侍郎。<br /><br />&nbsp;&nbsp;&nbsp;&nbsp;眷弟地干，机悟有才艺，驰马立射五的，时人莫能及。太武时，位库部尚书，<br /><br />&nbsp;&nbsp;&nbsp;&nbsp;加散骑常侍，领侍辇郎。奉上忠谨，尤善嘲笑。太武见其效人举措，忻悦不能自<br /><br />&nbsp;&nbsp;&nbsp;&nbsp;胜。甚见亲爱，参军国大谋。时征平原，试冲车以攻冢。地干为索所，折胁而<br /><br />&nbsp;&nbsp;&nbsp;&nbsp;卒。帝亲往哭恸，赠中领军、燕郡公，谥曰惠。<br /><br />&nbsp;&nbsp;&nbsp;&nbsp;子长寿，位右曹殿中尚书，赐爵会稽公，卒于泾州刺史。<br /><br />&nbsp;&nbsp;&nbsp;&nbsp;古真族玄孙聿，字成兴，性耿介。明帝时，为武卫将军。时领军元叉执权，<br /><br />&nbsp;&nbsp;&nbsp;&nbsp;百寮莫不加敬，聿独长揖不拜。寻出为氵京州刺史。氵京州绯色，天下之最，叉<br /><br />&nbsp;&nbsp;&nbsp;&nbsp;送白绫二千匹令染，聿拒不受。叉讽御史劾之，驿征至京。覆，无状。还任，卒。<br /><br />&nbsp;&nbsp;&nbsp;&nbsp;穆崇，代人也，其先代效节于神元、桓、穆之时。崇少以盗窃为事。道武之<br /><br />&nbsp;&nbsp;&nbsp;&nbsp;居独孤部，崇往来奉给，时人无及者。后刘显之逆，平文皇帝外孙梁眷知之，密<br /><br />&nbsp;&nbsp;&nbsp;&nbsp;遣崇告道武。眷谓崇曰：“显若知之，虽刀剑刳割勿泄也。”因以宠妻及所乘良<br /><br />&nbsp;&nbsp;&nbsp;&nbsp;马付崇曰：“事觉，吾当以此自明。”崇来告难，道武驰如贺兰部。显果疑眷泄，<br /><br />&nbsp;&nbsp;&nbsp;&nbsp;将囚之。崇乃唱言：“梁眷不顾恩义，将显为逆。今我掠得其妻、马，足以雪忿。”<br /><br />&nbsp;&nbsp;&nbsp;&nbsp;显闻信之。窟咄之难，崇外甥于植等与崇谋执道武以应之。崇夜告道武，道武诛<br /><br />&nbsp;&nbsp;&nbsp;&nbsp;植等。北逾阴山，复幸贺兰部。<br /><br />&nbsp;&nbsp;&nbsp;&nbsp;道武为魏王，崇从平中原，位侍中、豫州刺史、太尉、宜都公。天赐三年，<br /><br />&nbsp;&nbsp;&nbsp;&nbsp;薨。先是，卫王仪谋逆，崇预焉。道武惜其功，秘之。及有司奏谥，帝亲览谥法，<br /><br />&nbsp;&nbsp;&nbsp;&nbsp;述义不克曰丁，曰：“此当矣。”乃谥丁公。<br /><br />&nbsp;&nbsp;&nbsp;&nbsp;初，道武避窟咄难，遣崇还察人心。崇留马与从者，微服入其营。会有火光，<br /><br />&nbsp;&nbsp;&nbsp;&nbsp;为舂妾所识，贼皆惊起。崇求从者不得，因匿坑中，徐乃窃马奔走。宿于大泽，<br /><br />&nbsp;&nbsp;&nbsp;&nbsp;有白狼向崇号，崇觉悟，驰随狼奔，遂免难。道武异之，命崇立祀，子孙世奉焉。<br /><br />&nbsp;&nbsp;&nbsp;&nbsp;太和中，追录功臣，以崇配飨。<br /><br />&nbsp;&nbsp;&nbsp;&nbsp;崇长子逐留，以功赐爵零陵侯。后以罪废。<br /><br />&nbsp;&nbsp;&nbsp;&nbsp;子乙，以功赐爵富城公。卒于侍中，谥曰静。<br /><br />&nbsp;&nbsp;&nbsp;&nbsp;子真，尚长城公主，拜驸马都尉。后敕离婚，纳文明后姊。位南部尚书、侍<br /><br />&nbsp;&nbsp;&nbsp;&nbsp;中、卒，谥曰宣。孝文追思崇勋，令著作郎韩显宗与真撰定碑文，建于白登山。<br /><br />&nbsp;&nbsp;&nbsp;&nbsp;真子泰，本名石洛，孝文赐名焉。以功臣子孙，尚章武长公主，拜驸马都尉，<br /><br />&nbsp;&nbsp;&nbsp;&nbsp;典羽猎四曹事。后为尚书右仆射、冯翊侯，出为定州刺史。初，文明太后幽孝文<br /><br />&nbsp;&nbsp;&nbsp;&nbsp;于别室，将谋黜废，泰切谏乃止。孝文德之，故宠待隆至。自陈久病，乞为恒州，<br /><br />&nbsp;&nbsp;&nbsp;&nbsp;许之。<br /><br />&nbsp;&nbsp;&nbsp;&nbsp;泰不愿迁都，潜图叛，乃与定州刺史陆睿及安乐侯元隆等，谋推朔州刺史阳<br /><br />&nbsp;&nbsp;&nbsp;&nbsp;平王颐为主。颐密表其事，帝乃遣任城王澄发并、肆兵讨之。澄先遣书侍御史李<br /><br />&nbsp;&nbsp;&nbsp;&nbsp;焕单骑入代，出其不意。泰等惊骇，计无所出。焕晓喻逆徒，示以祸福，于是凶<br /><br />&nbsp;&nbsp;&nbsp;&nbsp;党离心，莫为之用。泰自度必败，乃率麾下攻焕郭门，不克。走出，为人禽送。<br /><br />&nbsp;&nbsp;&nbsp;&nbsp;孝文幸代，泰等伏诛。<br /><br />&nbsp;&nbsp;&nbsp;&nbsp;子士儒，字叔贤，徙凉州。后得还，为太尉参军事。<br /><br />&nbsp;&nbsp;&nbsp;&nbsp;子子容，少好学，无所不览。求天下书，逢即写录，所得万余卷。魏末，为<br /><br />&nbsp;&nbsp;&nbsp;&nbsp;兼通直散骑常侍聘梁。齐受禅，卒于司农卿。<br /><br />&nbsp;&nbsp;&nbsp;&nbsp;逐留弟观，字闼拔，袭崇爵。少以文艺知名。明元中，位为左卫将军，绾门<br /><br />&nbsp;&nbsp;&nbsp;&nbsp;下、中书，出纳诏命，及访旧事，未尝有遗漏。尚宜阳公主，拜驸马都尉，位太<br /><br />&nbsp;&nbsp;&nbsp;&nbsp;尉。<br /><br />&nbsp;&nbsp;&nbsp;&nbsp;太武监国，观为右弼，出则统摄朝政，入则应对左右，事无巨细，皆关决焉。<br /><br />&nbsp;&nbsp;&nbsp;&nbsp;终日怡怡，无愠色。劳谦善诱，不以富贵骄人。泰常八年，暴疾薨，年三十五。<br /><br />&nbsp;&nbsp;&nbsp;&nbsp;明元亲临其丧，悲动左右。赐以通身隐起金饰棺，丧礼一依安城王叔孙俊故事。<br /><br />&nbsp;&nbsp;&nbsp;&nbsp;赠宜都王，谥曰文成。太武即位，每与群臣谈宴，未尝不叹息殷勤，以为自道武<br /><br />&nbsp;&nbsp;&nbsp;&nbsp;以来，佐命勋臣文武兼济无及之者。<br /><br />&nbsp;&nbsp;&nbsp;&nbsp;子寿袭爵，尚乐陵公主，拜驸马都尉。明敏有父风。太武爱重之，擢为下大<br /><br />&nbsp;&nbsp;&nbsp;&nbsp;夫。敷奏机辩，有声内外。迁侍中、中书监、领南部尚书，进爵宜都王，加征东<br /><br />&nbsp;&nbsp;&nbsp;&nbsp;大将军。寿辞曰：“臣祖崇，先皇之世，屡逢艰危。幸天赞梁眷，诚心先告，故<br /><br />&nbsp;&nbsp;&nbsp;&nbsp;得效功前朝，流福于后。昔陈平受赏，归功无知。今眷元勋未录，臣独奕世受荣，<br /><br />&nbsp;&nbsp;&nbsp;&nbsp;岂惟仰愧古贤，抑亦有亏国典。”太武嘉之，乃求眷孙，赐爵郡公。<br /><br />&nbsp;&nbsp;&nbsp;&nbsp;舆驾征凉州，命寿辅景穆，总录机要，内外听焉。次云中，将济河，帝别御<br /><br />&nbsp;&nbsp;&nbsp;&nbsp;静室，召寿及司徒崔浩、尚书李顺，谓寿曰：“蠕蠕吴提与牧犍连和，今闻朕征<br /><br />&nbsp;&nbsp;&nbsp;&nbsp;凉州，必来犯塞。若伏兵漠南，殄之为易。牧田讫，可分伏要害，以待虏至；引<br /><br />&nbsp;&nbsp;&nbsp;&nbsp;使深入，然后击之。若违朕指授，为虏侵害，朕还斩卿。崔浩、李顺为证，非虚<br /><br />&nbsp;&nbsp;&nbsp;&nbsp;言也。”寿信卜筮言，谓贼不来，竟不设备。吴提果至，京邑大骇。寿不知所为，<br /><br />&nbsp;&nbsp;&nbsp;&nbsp;欲筑西郭门，请景穆避保南山，惠保太后不听，乃止。遣司空长孙道生等击之。<br /><br />&nbsp;&nbsp;&nbsp;&nbsp;太武还，以无大损伤，故不追咎。<br /><br />&nbsp;&nbsp;&nbsp;&nbsp;景穆监国，寿与崔浩等辅政。人皆敬浩，寿独陵之。又自恃位任，以人莫己<br /><br />&nbsp;&nbsp;&nbsp;&nbsp;及。谓其子师曰：“但令吾儿及我，亦足胜人，不须苦教之。”遇诸父兄弟有如<br /><br />&nbsp;&nbsp;&nbsp;&nbsp;仆隶，夫妻并坐共食，而令诸父余。为时人鄙笑。薨，赠太尉，谥曰文宣。<br /><br />&nbsp;&nbsp;&nbsp;&nbsp;子平国袭爵，尚城阳长公主，拜驸马都尉、侍中、中书监，为太子四辅。卒。<br /><br />&nbsp;&nbsp;&nbsp;&nbsp;子伏干袭，尚济北公主，拜驸马都尉。卒，谥曰康。无子。<br /><br />&nbsp;&nbsp;&nbsp;&nbsp;伏干弟罴袭爵，尚新平长公主，拜驸马都尉、武牢镇将。频以下法致罪，孝<br /><br />&nbsp;&nbsp;&nbsp;&nbsp;文以其勋德之旧，让而赦之。转吐京镇将，深自克励。后改吐京镇为汾州，仍以<br /><br />&nbsp;&nbsp;&nbsp;&nbsp;罴为刺史。前吐京太守刘升，在郡甚有威惠，限满还都，胡人八百余人诣罴请之。<br /><br />&nbsp;&nbsp;&nbsp;&nbsp;前定阳令吴平仁亦有恩信，户增数倍。罴以吏人怀之，并为表请，孝文皆从焉。<br /><br />&nbsp;&nbsp;&nbsp;&nbsp;罴既频荐升等，所部守令，咸自砥砺，威化大行。州人李轨、郭及祖七百余人诣<br /><br />&nbsp;&nbsp;&nbsp;&nbsp;阙称罴恩德。孝文以罴政和人悦，增秩延限。后征为光禄勋，随例降王为魏郡公。<br /><br />&nbsp;&nbsp;&nbsp;&nbsp;累迁侍中、中书监。穆泰之反，罢与潜通，赦后事发，削封为编户。卒于家。宣<br /><br />&nbsp;&nbsp;&nbsp;&nbsp;武时，追赠镇北将军、恒州刺史。<br /><br />&nbsp;&nbsp;&nbsp;&nbsp;罴弟亮，字幼辅，早有风度。献文时，起家侍御中散。尚中山长公主，拜驸<br /><br />&nbsp;&nbsp;&nbsp;&nbsp;马都尉，封赵郡王。加侍中，徙封长乐王。<br /><br />&nbsp;&nbsp;&nbsp;&nbsp;孝文时，除征南大将军、领护西戎校尉、仇池镇将。宕昌王梁弥机死，子弥<br /><br />&nbsp;&nbsp;&nbsp;&nbsp;博立。为吐谷浑所逼，来奔仇池。亮以弥博凶悖，氐羌所弃；弥机兄子弥承，戎<br /><br />&nbsp;&nbsp;&nbsp;&nbsp;人归乐，表请纳之。孝文从焉。于是击走吐谷浑，立弥承而还。氐豪杨卜自延兴<br /><br />&nbsp;&nbsp;&nbsp;&nbsp;以来，从军二十一战，前来镇将，抑而不闻。亮表卜为广业太守，豪右咸悦，境<br /><br />&nbsp;&nbsp;&nbsp;&nbsp;内大安。<br /><br />&nbsp;&nbsp;&nbsp;&nbsp;征为侍中、尚书左仆射。于时复置司州。孝文曰：“司州始立，未有寮吏，<br /><br />&nbsp;&nbsp;&nbsp;&nbsp;须立中正，以定选举。然中正之任，必须德望兼资。世祖时，崔浩为冀州中正，<br /><br />&nbsp;&nbsp;&nbsp;&nbsp;长孙嵩为司州中正，可谓得人。公卿等宜审推举。”尚书陆睿举亮为司州大中正。<br /><br />&nbsp;&nbsp;&nbsp;&nbsp;后拜司空，参议律令。例降爵为公。<br /><br />&nbsp;&nbsp;&nbsp;&nbsp;时文明太后崩，已过期月，孝文毁瘠犹甚。亮表请上承金册遗训，下称亿兆<br /><br />&nbsp;&nbsp;&nbsp;&nbsp;之心。时袭轻服，数御常膳；修崇郊祠，垂惠咸秩。诏曰：“苟孝悌之至，无所<br /><br />&nbsp;&nbsp;&nbsp;&nbsp;不通。今飘风亢旱，时雨不降，实由诚慕未浓，幽显无感也。”寻领太子太傅。<br /><br />&nbsp;&nbsp;&nbsp;&nbsp;时将建太极殿，帝引见群臣于太华殿，曰：“将营殿宇，今欲徙居永乐，以避嚣<br /><br />&nbsp;&nbsp;&nbsp;&nbsp;埃。土木虽复无心，毁之能不凄怆！今故临对卿等，与之取别。此殿乃高宗所制，<br /><br />&nbsp;&nbsp;&nbsp;&nbsp;爰历显祖，逮朕冲年，受位于此。但事来夺情，将有改制。仰惟畴昔，唯深悲感。”<br /><br />&nbsp;&nbsp;&nbsp;&nbsp;亮稽首请稽之卜筮。又以去岁役作，为功甚多，太庙、明堂，一年便就。若仍岁<br /><br />&nbsp;&nbsp;&nbsp;&nbsp;频兴，恐人力雕弊。且材干新伐，愿待余年。帝曰：“朕远览前王，无不兴造。<br /><br />&nbsp;&nbsp;&nbsp;&nbsp;故有周创业，经建灵台；洪汉受命，未央是作。草创之初，犹尚若此；况朕承累<br /><br />&nbsp;&nbsp;&nbsp;&nbsp;圣之运，属太平之基，欲及此时，以就大功。人生定分，修短命也；蓍蔡虽智，<br /><br />&nbsp;&nbsp;&nbsp;&nbsp;其如命何！当委之分，岂假卜筮。”移御永乐宫。<br /><br />&nbsp;&nbsp;&nbsp;&nbsp;后帝临朝堂，尝谓亮曰：“三代之礼，日出视朝。自汉、魏以降，礼仪渐杀。<br /><br />&nbsp;&nbsp;&nbsp;&nbsp;《晋令》有朔望集公卿于朝堂而论政事，亦无天子亲临之文。今因卿等日中之集，<br /><br />&nbsp;&nbsp;&nbsp;&nbsp;中前，卿等自论政事；中后，与卿等共议可否。”遂命读奏案，帝亲决之。<br /><br />&nbsp;&nbsp;&nbsp;&nbsp;及迁都，加武卫大将军，以本官董摄中军事。帝南伐，以亮录尚书事，留镇<br /><br />&nbsp;&nbsp;&nbsp;&nbsp;洛阳。后帝自小平津氵凡舟幸石济。亮谏曰：“汉帝欲乘舟渡渭，广德将以首血<br /><br />&nbsp;&nbsp;&nbsp;&nbsp;污车轮，帝乃感而就桥。渭之小水，犹尚若斯，况洪河有不测之虑。”帝曰：<br /><br />&nbsp;&nbsp;&nbsp;&nbsp;“司空言是也。”及罴预穆泰反事觉，亮上表自劾，帝优诏还令摄事。亮固请，<br /><br />&nbsp;&nbsp;&nbsp;&nbsp;久乃许之。后徙封顿丘郡公，以绍崇爵。<br /><br />&nbsp;&nbsp;&nbsp;&nbsp;宣武即位，拜尚书令、司空公。薨，宣武亲临小敛，赠太尉，谥曰匡。<br /><br />&nbsp;&nbsp;&nbsp;&nbsp;子绍，字永业，尚琅邪长公主，拜驸马都尉。历位秘书监、侍中、卫将军、<br /><br />&nbsp;&nbsp;&nbsp;&nbsp;太常卿、中书令、七兵殿中二尚书。遭所生忧，免，居丧以孝闻。又历卫大将军、<br /><br />&nbsp;&nbsp;&nbsp;&nbsp;中书监、侍中，领本邑中正。<br /><br />&nbsp;&nbsp;&nbsp;&nbsp;绍无他才能，而资性方重，罕接宾客，稀造人门。领军元叉当权薰灼，曾往<br /><br />&nbsp;&nbsp;&nbsp;&nbsp;绍宅，绍迎送下阶而已。时人叹尚之。及灵太后欲黜叉，犹豫未决，绍赞成之。<br /><br />&nbsp;&nbsp;&nbsp;&nbsp;以功加特进、侍中。元顺与绍同直，尝因醉入寝所。绍拥被而起，正色让顺曰：<br /><br />&nbsp;&nbsp;&nbsp;&nbsp;“老身二十年侍中，与卿先君亟连职事，纵卿后进，何宜相排突也！”遂谢事还<br /><br />&nbsp;&nbsp;&nbsp;&nbsp;家，诏喻乃起。除侍中，托疾未起，故免河阴之害。<br /><br />&nbsp;&nbsp;&nbsp;&nbsp;庄帝立，尔朱荣征之。绍以为必死，哭辞家庙。及见荣，捧手不拜。荣亦矫<br /><br />&nbsp;&nbsp;&nbsp;&nbsp;意礼之，顾谓人曰：“穆绍不虚作大家儿。”车驾入宫，寻授尚书令、司空，进<br /><br />&nbsp;&nbsp;&nbsp;&nbsp;爵为王，给班剑四十人，仍加侍中。时河南尹李奖往诣绍。奖以绍郡人，谓必致<br /><br />&nbsp;&nbsp;&nbsp;&nbsp;敬。绍又恃封邑是奖国主，匡坐待之，不为动膝。奖惮其位望，致拜而还。议者<br /><br />&nbsp;&nbsp;&nbsp;&nbsp;两讥焉。未几，降王，复本爵。<br /><br />&nbsp;&nbsp;&nbsp;&nbsp;普泰元年，除骠骑大将军、开府、青州刺史，加都督。未行而薨，赠大将军、<br /><br />&nbsp;&nbsp;&nbsp;&nbsp;尚书令、太保，谥曰文献。<br /><br />&nbsp;&nbsp;&nbsp;&nbsp;子长嵩，字子岳，袭爵，位光禄少卿。<br /><br />&nbsp;&nbsp;&nbsp;&nbsp;平国弟正国，尚长乐公主，拜驸马都尉。<br /><br />&nbsp;&nbsp;&nbsp;&nbsp;正国子平城，早卒。孝文时，始平公主薨于宫，追赠平城驸马都尉，与公主<br /><br />&nbsp;&nbsp;&nbsp;&nbsp;冥婚。<br /><br />&nbsp;&nbsp;&nbsp;&nbsp;寿弟多侯，封长宁子，位司卫监。文成崩，乙浑专权，召司徒陆丽。丽时在<br /><br />&nbsp;&nbsp;&nbsp;&nbsp;温汤疗疾，多侯谓曰：“浑有无君心。大王，众所望也，去必危。宜徐归而图之。”<br /><br />&nbsp;&nbsp;&nbsp;&nbsp;丽不从，遂为浑害。多侯亦见杀。<br /><br />&nbsp;&nbsp;&nbsp;&nbsp;观弟翰，平原镇将、西海王。薨。<br /><br />&nbsp;&nbsp;&nbsp;&nbsp;子龙儿袭爵，降为公。卒。<br /><br />&nbsp;&nbsp;&nbsp;&nbsp;子弼，有风格，善自位置，涉猎经史，与长孙承业、陆希道等齐名。然而矜<br /><br />&nbsp;&nbsp;&nbsp;&nbsp;己陵物，颇以此损焉。孝文定氏族，欲以弼为国子助教，弼辞以为屈。帝曰：<br /><br />&nbsp;&nbsp;&nbsp;&nbsp;“朕欲敦励胄子，屈卿先之。白玉投泥，岂能相污！”弼曰：“既遇明时，耻沈<br /><br />&nbsp;&nbsp;&nbsp;&nbsp;泥滓。”会司州牧咸阳王禧入。帝曰：“朕与卿作州督，举一主簿。”即命弼谒<br /><br />&nbsp;&nbsp;&nbsp;&nbsp;之。因为帝所知。宣武初，为广平王怀国郎中令，数有匡谏之益。除中书舍人，<br /><br />&nbsp;&nbsp;&nbsp;&nbsp;卒于华州刺史，谥曰懿。<br /><br />&nbsp;&nbsp;&nbsp;&nbsp;翰弟，有才力。以侍御郎从太武征赫连昌。勇冠一时，赐爵泥阳子，拜司<br /><br />&nbsp;&nbsp;&nbsp;&nbsp;卫监。从太武由崞山，有虎突出，搏而获之。帝叹曰：“《诗》云：‘有力如<br /><br />&nbsp;&nbsp;&nbsp;&nbsp;虎’，乃过之！”后从征白龙，讨蠕蠕，以功进爵建安公。后拜殿中尚书，出<br /><br />&nbsp;&nbsp;&nbsp;&nbsp;镇凉州。还，加散骑常侍、领太仓尚书。文成时，为征西大将军，督诸军西征吐<br /><br />&nbsp;&nbsp;&nbsp;&nbsp;谷浑。坐击贼不进，免官爵，徙边。文成以著勋前朝，征为内都大官。卒，赠<br /><br />&nbsp;&nbsp;&nbsp;&nbsp;征西大将军、建安王，谥曰康。子寄生袭。<br /><br />&nbsp;&nbsp;&nbsp;&nbsp;崇宗人丑善，道武初，率部归附，与崇同心戮力，捍御左右。拜天部大人，<br /><br />&nbsp;&nbsp;&nbsp;&nbsp;居东蕃。<br /><br />&nbsp;&nbsp;&nbsp;&nbsp;子莫提，从平中原，位相州刺史、假陵阳侯。其子孙位亦通显。<br /><br />&nbsp;&nbsp;&nbsp;&nbsp;奚斤，代人也，世典马牧。父箪。有宠于昭成皇帝。时国有良马曰驺，<br /><br />&nbsp;&nbsp;&nbsp;&nbsp;一夜忽逸。后知南部大人刘库仁所盗，养于窟室。箪闻而驰往取马，库仁以国甥<br /><br />&nbsp;&nbsp;&nbsp;&nbsp;恃宠，惭而逆击箪，箪燮浞⒙洌伤其一乳。及符坚使库仁与卫辰分领国部，箪<br /><br />&nbsp;&nbsp;&nbsp;&nbsp;惧，遂奔卫辰。及道武灭卫辰，箪晚乃得归，故名位后于旧臣。<br /><br />&nbsp;&nbsp;&nbsp;&nbsp;斤机辩有识度。登国初，与长孙肥等俱统禁兵。后以为侍郎，亲近左右。从<br /><br />&nbsp;&nbsp;&nbsp;&nbsp;征慕容宝于参合。皇始初，拜越骑校尉，典宿卫禁旅。车驾还京师，博陵、勃海、<br /><br />&nbsp;&nbsp;&nbsp;&nbsp;章武诸郡群盗并起，斤与略阳公元遵等讨平之。从征，破高车诸部。又破库狄、<br /><br />&nbsp;&nbsp;&nbsp;&nbsp;宥连部，徙其别部诸落于塞南。又进击侯莫陈部，至大峨谷，置戍而还。迁都水<br /><br />&nbsp;&nbsp;&nbsp;&nbsp;使者，出为晋兵将军、幽州刺史，赐爵山阳侯。<br /><br />&nbsp;&nbsp;&nbsp;&nbsp;明元即位，为郑兵将军。诏以斤世忠孝，赠其父箪长宁子。明元幸云中，斤<br /><br />&nbsp;&nbsp;&nbsp;&nbsp;留守京师。昌黎王慕容伯儿谋反，斤召入天安殿东庑下，诛之。诏与南平公长孙<br /><br />&nbsp;&nbsp;&nbsp;&nbsp;嵩等俱坐朝堂，录决囚徒。明元大阅于东郊。讲武，以斤行左丞相，大L于石会<br /><br />&nbsp;&nbsp;&nbsp;&nbsp;山。车驾西巡，诏斤先驱，讨越勒部于鹿那山，大破之。又诏斤与长孙嵩等八人<br /><br />&nbsp;&nbsp;&nbsp;&nbsp;坐止车门左，听理万机。拜天部大人，进爵为公。命斤出入乘轺轩，备威仪导从。<br /><br />&nbsp;&nbsp;&nbsp;&nbsp;太武之为皇太子，临朝听政，以斤为左辅。宋废主义符立，其国内离阻。乃<br /><br />&nbsp;&nbsp;&nbsp;&nbsp;遣斤收河南地，假斤节，都督前锋诸军事、司空、晋兵大将军、行扬州刺史。率<br /><br />&nbsp;&nbsp;&nbsp;&nbsp;吴兵将军公孙表等南征。用表计攻滑台，不拔，求济师。帝怒其不先略地，切责<br /><br />&nbsp;&nbsp;&nbsp;&nbsp;之。乃亲南巡，次中山，斤自滑台趣洛阳，长驱至武牢，遂平兖、豫诸郡。还围<br /><br />&nbsp;&nbsp;&nbsp;&nbsp;武牢。及武牢溃，斤置守宰以抚之。自魏初大将行兵，唯长孙嵩拒宋武，斤征河<br /><br />&nbsp;&nbsp;&nbsp;&nbsp;南，独给漏刻及十二牙旗。<br /><br />&nbsp;&nbsp;&nbsp;&nbsp;太武即位，进爵宜城王，仍为司空。太武征赫连昌，遣斤率义兵将军封礼等<br /><br />&nbsp;&nbsp;&nbsp;&nbsp;袭蒲坂。斤又西据长城，秦、雍氐羌皆来归附。斤与赫连定相持，累战破定。定<br /><br />&nbsp;&nbsp;&nbsp;&nbsp;闻昌败，走上。斤追至雍，不及而还。诏斤班师，斤请因其危平之，乃进讨安<br /><br />&nbsp;&nbsp;&nbsp;&nbsp;定。昌退保平凉，斤屯军安定，以粮竭马死，深垒自固。监军侍御史安颉击昌，<br /><br />&nbsp;&nbsp;&nbsp;&nbsp;禽之。昌众复立昌弟定为主，守平凉。斤耻以元帅而禽昌之功更不在己，乃舍辎<br /><br />&nbsp;&nbsp;&nbsp;&nbsp;重，追定于平凉。定众将出，会一小将有罪，亡入贼，具告其实。定知斤军无粮<br /><br />&nbsp;&nbsp;&nbsp;&nbsp;乏水，乃邀斤前后。斤众大溃，斤及将娥清、刘拔为定所禽。后太武克平凉，斤<br /><br />&nbsp;&nbsp;&nbsp;&nbsp;等得归。免为宰人，使负酒食从驾还京师以辱之。寻拜安东将军，降爵为公。太<br /><br />&nbsp;&nbsp;&nbsp;&nbsp;延初，为卫尉，改为恒农王。后为万骑大将军。太武议伐凉州，斤等三十余人议<br /><br />&nbsp;&nbsp;&nbsp;&nbsp;以为不可，帝不从。凉州平，以战功赐僮隶七十户。又以斤元老，赐安车，平决<br /><br />&nbsp;&nbsp;&nbsp;&nbsp;狱讼，谘访朝政。<br /><br />&nbsp;&nbsp;&nbsp;&nbsp;斤聪辩强识，善于谈论，远说先朝故事，虽未皆是，时有所得，听者叹美之。<br /><br />&nbsp;&nbsp;&nbsp;&nbsp;每议大政，多见从用，朝廷称焉。真君九年，薨，时年八十九。太武亲临哀恸，<br /><br />&nbsp;&nbsp;&nbsp;&nbsp;谥曰昭王。斤有数十妇，子男二十余人。<br /><br />&nbsp;&nbsp;&nbsp;&nbsp;长子他观袭爵。太武曰：“斤西征之败，国有常刑。以其佐命先朝，故复其<br /><br />&nbsp;&nbsp;&nbsp;&nbsp;爵秩，将收孟明之效。今斤终其天年，君臣之分全矣。”于是降他观爵为公。传<br /><br />&nbsp;&nbsp;&nbsp;&nbsp;国至孙绪，无子，国除。太和中，孝文追录先朝功臣，以斤配飨庙庭。宣武继绝<br /><br />&nbsp;&nbsp;&nbsp;&nbsp;世，以绪弟子监绍其后。<br /><br />&nbsp;&nbsp;&nbsp;&nbsp;叔孙建，代人也。父骨，为昭成母王太后所养，与皇子同列。建少以智通著<br /><br />&nbsp;&nbsp;&nbsp;&nbsp;称。道武之幸贺兰部，常从左右。登国初，为外朝大人，与安同等十三人迭典庶<br /><br />&nbsp;&nbsp;&nbsp;&nbsp;事，参军国之谋。随秦王觚使慕容垂，历六载乃还。累迁中领军，赐爵安平公，<br /><br />&nbsp;&nbsp;&nbsp;&nbsp;出为并州刺史。后以公事免，守邺城园。<br /><br />&nbsp;&nbsp;&nbsp;&nbsp;明元即位，念前功，以为正直将军、相州刺史。饥胡刘武等聚党叛。明元假<br /><br />&nbsp;&nbsp;&nbsp;&nbsp;建前号、安平公，督公孙表等以讨武。斩首万余级，余众奔走，投b水死，水为<br /><br />&nbsp;&nbsp;&nbsp;&nbsp;不流。<br /><br />&nbsp;&nbsp;&nbsp;&nbsp;晋将刘裕伐姚泓，令其部将王仲德为前锋，将逼滑台。兖州刺史尉建率所部<br /><br />&nbsp;&nbsp;&nbsp;&nbsp;弃城济河。仲德遂入滑台，乃宣言曰：“晋本意欲以布帛七万匹假道于魏，不谓<br /><br />&nbsp;&nbsp;&nbsp;&nbsp;魏之守将便尔弃城。”明元闻之，诏建度河曜威，斩尉建，投其尸于河。呼仲德<br /><br />&nbsp;&nbsp;&nbsp;&nbsp;军人与语，诘其侵境之状。<br /><br />&nbsp;&nbsp;&nbsp;&nbsp;寻迁广阿镇将，威名甚著。久之，除使持节、都督前锋诸军事、楚兵将军、<br /><br />&nbsp;&nbsp;&nbsp;&nbsp;徐州刺史。率众自平原济河，徇下青、兖诸郡。遂东入青州，围宋刺史竺夔于东<br /><br />&nbsp;&nbsp;&nbsp;&nbsp;阳城。宋遣将檀道济、王仲德救夔，建不克而还。以功赐爵寿光公。与汝阴公长<br /><br />&nbsp;&nbsp;&nbsp;&nbsp;孙道生济河而南，仲德等自清入济，东走青州。太武以建威名南震，为宋所惮，<br /><br />&nbsp;&nbsp;&nbsp;&nbsp;除平原镇大将，封丹杨王，加征南大将军。<br /><br />&nbsp;&nbsp;&nbsp;&nbsp;先是，简幽、易以南戍兵集于河上，一道讨洛阳，一道攻滑台。宋将檀道济、<br /><br />&nbsp;&nbsp;&nbsp;&nbsp;王仲德救滑台。建与汝阴公道生拒击之。建分军挟战，纵轻骑邀其前后，焚烧谷<br /><br />&nbsp;&nbsp;&nbsp;&nbsp;草以绝其粮道。道济兵饥，叛者相继。由是安颉等得拔滑台。<br /><br />&nbsp;&nbsp;&nbsp;&nbsp;建沈敏多智，东西征伐，常为谋主，容貌清整，号曰严明。又雅尚人伦，礼<br /><br />&nbsp;&nbsp;&nbsp;&nbsp;贤爱士。在平原十余年，绥怀内外，甚得边称。魏初名将，鲜有及之。南方惮其<br /><br />&nbsp;&nbsp;&nbsp;&nbsp;威略，青、兖辍不为寇。太延三年，薨，时年七十三，谥曰襄，赐葬金陵。<br /><br />&nbsp;&nbsp;&nbsp;&nbsp;长子俊，字丑归，少聪敏。年十五，内侍左右，性谨密，初无过行。以便弓<br /><br />&nbsp;&nbsp;&nbsp;&nbsp;马，转为猎郎。道武崩，清河王绍闭宫门，明元在外。绍拘逼俊以为己援。外虽<br /><br />&nbsp;&nbsp;&nbsp;&nbsp;从绍，内实忠款，仍与元磨浑等说绍归明元。时明元左右唯车路头、王洛儿等，<br /><br />&nbsp;&nbsp;&nbsp;&nbsp;及得俊等，大悦，以为爪牙。及即位，稍迁卫将军，赐爵安成公。及朱提王悦怀<br /><br />&nbsp;&nbsp;&nbsp;&nbsp;刃入禁，欲行大逆。俊觉悦举动有异，乃于悦怀中得两刃匕首，遂执悦杀之。明<br /><br />&nbsp;&nbsp;&nbsp;&nbsp;元以俊前后功重，军国大计一以委之。群官上事，先由俊铨校，然后奏闻。<br /><br />&nbsp;&nbsp;&nbsp;&nbsp;性平正柔和，未尝有喜怒色。忠笃爱厚，不谄上抑下。每奉诏宣外，必告示<br /><br />&nbsp;&nbsp;&nbsp;&nbsp;殷勤。是以上下嘉叹。泰常元年，卒，时年二十八。明元亲临哀恸，朝野无不追<br /><br />&nbsp;&nbsp;&nbsp;&nbsp;惜。赠司空、安成王，谥孝元，赐温明秘器，载以fc车，卫士导从，陪葬金<br /><br />&nbsp;&nbsp;&nbsp;&nbsp;陵。子蒲袭爵。后有大功及宠幸贵臣薨，R赙送终礼皆依俊故事，无得逾之者。<br /><br />&nbsp;&nbsp;&nbsp;&nbsp;初，俊卒，明元命其妻桓氏曰：“夫生既共荣，没宜同穴，能殉葬者，可任<br /><br />&nbsp;&nbsp;&nbsp;&nbsp;意。”桓氏乃缢，遂合葬焉。<br /><br />&nbsp;&nbsp;&nbsp;&nbsp;俊既为安城公，俊弟邻袭父爵，降为丹杨公，位尚书令、凉州镇大将。与镇<br /><br />&nbsp;&nbsp;&nbsp;&nbsp;副将奚牧，并以贵戚子弟，竞贪财货，遂相纠，坐诛。<br /><br />&nbsp;&nbsp;&nbsp;&nbsp;安同，辽东胡人也。其先祖曰世高，汉时以安息王侍子入洛。历魏至晋，避<br /><br />&nbsp;&nbsp;&nbsp;&nbsp;乱辽东，遂家焉。父屈，仕慕容ァノ苻坚所灭，屈友人公孙眷妹没入苻氏宫，<br /><br />&nbsp;&nbsp;&nbsp;&nbsp;出赐刘库仁为妻，库仁贵宠之。同随眷商贩，见道武有济世才，遂留奉侍。性端<br /><br />&nbsp;&nbsp;&nbsp;&nbsp;严明惠，好长者之言。登国初，道武征兵于慕容垂，同频使称旨。为外朝大人，<br /><br />&nbsp;&nbsp;&nbsp;&nbsp;与和跋等出入禁中，迭典庶事。<br /><br />&nbsp;&nbsp;&nbsp;&nbsp;从征姚平于柴壁，姚兴悉众救平，同进计曰：“汾东有蒙坑，东西三百余里，<br /><br />&nbsp;&nbsp;&nbsp;&nbsp;径路不通。姚兴来，必从汾西，乘高临下，直至柴壁，如此则寇内外势接。宜截<br /><br />&nbsp;&nbsp;&nbsp;&nbsp;汾为南北浮桥，乘西岸筑围。西围既固，贼至无所施其智力矣。”从之。兴果视<br /><br />&nbsp;&nbsp;&nbsp;&nbsp;平屠灭而不能救。以谋功，赐爵北新侯。<br /><br />&nbsp;&nbsp;&nbsp;&nbsp;明元即位，命同与南平公长孙嵩并理人讼。又诏同与肥如侯贺护持节循察并、<br /><br />&nbsp;&nbsp;&nbsp;&nbsp;定二州及诸山居杂胡、丁零。宣诏抚慰，问其疾苦，纠举守宰不法，郡国肃然。<br /><br />&nbsp;&nbsp;&nbsp;&nbsp;同东出井陉。至钜鹿，发众欲修大岭山，通天门关。又筑城于宋子，以镇静郡县。<br /><br />&nbsp;&nbsp;&nbsp;&nbsp;护嫉同得众心，使人告同筑城聚众，欲图大事。<br /><br />&nbsp;&nbsp;&nbsp;&nbsp;太武监国，临朝听政，以同为左辅。及即位，进爵高阳公，冀青二州刺史。<br /><br />&nbsp;&nbsp;&nbsp;&nbsp;同长子屈，明元时，典太仓事，盗官粳米数石，欲以养亲。同大怒，求戮屈，自<br /><br />&nbsp;&nbsp;&nbsp;&nbsp;劾不能训子。帝嘉而恕之，遂诏长给米。同在官明察，长于校阅，家法修整，为<br /><br />&nbsp;&nbsp;&nbsp;&nbsp;世所称。及在冀州，年老，颇殖财货，大兴寺塔，为百姓所苦。卒，赠高阳王，<br /><br />&nbsp;&nbsp;&nbsp;&nbsp;谥曰恭惠。<br /><br />&nbsp;&nbsp;&nbsp;&nbsp;屈弟原，雅性矜严，沈勇多智略。明元时，为猎郎，出监云中军事。时赫连<br /><br />&nbsp;&nbsp;&nbsp;&nbsp;屈丐犯河西，原以数十骑击之，杀十余人。帝以原轻敌，违节度，加罪。然知原<br /><br />&nbsp;&nbsp;&nbsp;&nbsp;骁勇，遂任以为将，镇云中。蠕蠕犯塞，原辄破之，以功赐爵武原侯，加鲁兵将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;太武即位，拜驾部尚书。车驾征蠕蠕大檀，分为五道。迁尚书左仆射，进爵<br /><br />&nbsp;&nbsp;&nbsp;&nbsp;河间公。原在朝无所比周，然恃宠骄恣，多所排抑。为子求襄城公卢鲁元女，鲁<br /><br />&nbsp;&nbsp;&nbsp;&nbsp;元不许。原告其罪状，事相连逮，历时不决。原惧不胜，遂谋逆，事泄，伏诛。<br /><br />&nbsp;&nbsp;&nbsp;&nbsp;原兄弟外节俭而内实积聚，及诛后，籍其财至数万。<br /><br />&nbsp;&nbsp;&nbsp;&nbsp;弟颉，辩慧多策略，最有父风。明元初，为内侍长，令察举百寮，纠刺奸慝，<br /><br />&nbsp;&nbsp;&nbsp;&nbsp;无所回避。尝告其父阴事，帝以为忠，特亲宠之。<br /><br />&nbsp;&nbsp;&nbsp;&nbsp;宜城王奚斤自长安追赫连昌至安定，颉为监军侍御史。斤以马多疫死，士众<br /><br />&nbsp;&nbsp;&nbsp;&nbsp;乏粮，乃筑垒自固。遣太仆丘堆等督租于人间，为昌所败。昌遂骄矜，日来侵掠。<br /><br />&nbsp;&nbsp;&nbsp;&nbsp;颉曰：“等死，当战死！宁可坐受囚乎？”斤犹以马死为辞。颉乃阴与尉眷等谋，<br /><br />&nbsp;&nbsp;&nbsp;&nbsp;选骑焉。昌来攻垒，颉出应之，昌马蹶而坠。颉禽昌送京师，赐爵西平公，代堆<br /><br />&nbsp;&nbsp;&nbsp;&nbsp;统摄诸军。<br /><br />&nbsp;&nbsp;&nbsp;&nbsp;赫连定将复入长安，诏颉镇蒲坂以拒之。宋将到彦之寇河南以援定，列守南<br /><br />&nbsp;&nbsp;&nbsp;&nbsp;岸，至于衡关。太武西征定，以颉为冠军将军，督诸军击彦之。遂济河，攻洛阳，<br /><br />&nbsp;&nbsp;&nbsp;&nbsp;拔之。进攻武牢，武牢溃。又与琅邪王司马楚之平滑台，禽宋将朱修之、李元德<br /><br />&nbsp;&nbsp;&nbsp;&nbsp;及东郡太守申谟。乃振旅还京师，进爵为王。卒，谥曰襄。颉为将善绥士众，及<br /><br />&nbsp;&nbsp;&nbsp;&nbsp;卒，宋士卒降者无不叹惜。<br /><br />&nbsp;&nbsp;&nbsp;&nbsp;庾业延，代人也，后赐名岳。其父及兄和辰世典畜牧，稍转中部大人。昭成<br /><br />&nbsp;&nbsp;&nbsp;&nbsp;崩，苻氏内侮，事难之间，收敛畜产，富拟国君。刘显谋逆，道武外幸，和辰奉<br /><br />&nbsp;&nbsp;&nbsp;&nbsp;献明太后归道武，又得其资用。以和辰为内侍长。和辰分别公私旧畜，颇不会旨，<br /><br />&nbsp;&nbsp;&nbsp;&nbsp;道武由是恨之。岳独恭慎修谨，善处危难之间，道武嘉之。与王建等俱为外朝大<br /><br />&nbsp;&nbsp;&nbsp;&nbsp;人，参预军国。从平中原，拜安远将军。<br /><br />&nbsp;&nbsp;&nbsp;&nbsp;官军之警于柏肆也，贺兰部帅附力眷、纥突邻部帅匿物尼、纥奚部帅叱奴根<br /><br />&nbsp;&nbsp;&nbsp;&nbsp;等闻之，反于阴馆。南安公元顺讨之，不克，诏岳。讨破离石叛胡帅呼延铁、西<br /><br />&nbsp;&nbsp;&nbsp;&nbsp;河叛胡帅张崇等。以功赐爵西昌公，迁邺行台。岳为将有谋略，士众服其智勇，<br /><br />&nbsp;&nbsp;&nbsp;&nbsp;名冠诸将。及罢邺行台，以所统六郡置相州，即拜岳为刺史。秉法平当，百姓称<br /><br />&nbsp;&nbsp;&nbsp;&nbsp;之。邺旧有圆池，时果初熟，丞吏送之，岳不受，曰：“果未进御，吾何得先食！”<br /><br />&nbsp;&nbsp;&nbsp;&nbsp;其谨如此。迁司空。<br /><br />&nbsp;&nbsp;&nbsp;&nbsp;岳兄子路，有罪，诸父兄弟悉诛，特赦岳父子。候官告岳衣服鲜丽，行止风<br /><br />&nbsp;&nbsp;&nbsp;&nbsp;采拟仪人君。遇道武不豫，多所猜忌，遂诛之。时人咸冤惜焉。<br /><br />&nbsp;&nbsp;&nbsp;&nbsp;岳葬在代西善无界。后太武征赫连氏，经其墓宅，怆然改容，遂下诏为立庙，<br /><br />&nbsp;&nbsp;&nbsp;&nbsp;令一川之人，四时致祭。求其子孙任为帅者，得其子陵。从征有功，听袭爵。<br /><br />&nbsp;&nbsp;&nbsp;&nbsp;王建，广宁人也。祖姑为平文后，生昭成皇帝。伯祖丰，以帝舅贵重。丰子<br /><br />&nbsp;&nbsp;&nbsp;&nbsp;支，尚昭成女，甚见亲待。建少尚公主。登国初，为外朝大人。与和跋等十三人<br /><br />&nbsp;&nbsp;&nbsp;&nbsp;迭典庶事，参与计谋。道武遣使慕容垂，建辞色高亢，垂壮之。还为左大夫。建<br /><br />&nbsp;&nbsp;&nbsp;&nbsp;兄回，时为大夫，诸子多不慎法，建具以状闻，回父子伏诛。其讦直如此。<br /><br />&nbsp;&nbsp;&nbsp;&nbsp;从征伐诸国，破二十余部。又从征卫辰，破之。为中部大人。破慕容宝于参<br /><br />&nbsp;&nbsp;&nbsp;&nbsp;合，帝乘胜将席卷南夏。于是简择俘众，有才能者留之；其余欲悉给衣粮遣归，<br /><br />&nbsp;&nbsp;&nbsp;&nbsp;令中州之人咸知恩德。建以为宝覆败于此，国内空虚，获而归之，纵敌生患，不<br /><br />&nbsp;&nbsp;&nbsp;&nbsp;如杀之。帝曰：“若从建言，非伐罪吊人之义。”诸将咸以建言为然。建又固执，<br /><br />&nbsp;&nbsp;&nbsp;&nbsp;乃坑之。帝既而悔焉。<br /><br />&nbsp;&nbsp;&nbsp;&nbsp;并州既平，车驾出井陉，次常山。诸郡皆降，唯中山、邺、信都三城不下。<br /><br />&nbsp;&nbsp;&nbsp;&nbsp;乃遣卫王仪南攻邺，建攻信都等城。建等攻城六十余日，不能克，士卒多伤。帝<br /><br />&nbsp;&nbsp;&nbsp;&nbsp;自中山幸信都，降之。车驾幸钜鹿，破宝众于柏肆坞，遂围中山。宝弃城走和龙，<br /><br />&nbsp;&nbsp;&nbsp;&nbsp;城内无主，将夜入乘胜据守其门。建贪而无谋，意在虏获。恐士卒肆掠，盗乱府<br /><br />&nbsp;&nbsp;&nbsp;&nbsp;库，请候天明，帝乃止。是夜，徒何人共立慕容普为主，遂闭门固守。帝乃悉<br /><br />&nbsp;&nbsp;&nbsp;&nbsp;众攻之，使人登巢车临城，招其众。皆曰：“但恐如参合之众，故求全月日命耳。”<br /><br />&nbsp;&nbsp;&nbsp;&nbsp;帝闻之，顾视建而唾其面。<br /><br />&nbsp;&nbsp;&nbsp;&nbsp;中山平，赐建爵濮阳公。迁太仆，徙真定公，加散骑常侍、冀青二州刺史。<br /><br />&nbsp;&nbsp;&nbsp;&nbsp;卒，陪葬金陵。<br /><br />&nbsp;&nbsp;&nbsp;&nbsp;罗结，代人也。其先世领部落，为魏附臣。刘显之逆，结从道武幸贺兰部。<br /><br />&nbsp;&nbsp;&nbsp;&nbsp;后赐爵屈蛇侯。太武初，累迁侍中、外都大官，总三十六曹事。年一百七岁，精<br /><br />&nbsp;&nbsp;&nbsp;&nbsp;爽不衰。太武以其忠悫，甚信待之。监典后宫，出入卧内，因除长秋卿。年一百<br /><br />&nbsp;&nbsp;&nbsp;&nbsp;一十，诏听归老。赐大宁东川为私第别业。并为筑城，即号曰罗侯城。朝廷每有<br /><br />&nbsp;&nbsp;&nbsp;&nbsp;大事，驿马询问焉。年一百二十，卒，谥曰贞。<br /><br />&nbsp;&nbsp;&nbsp;&nbsp;子斤，从太武讨赫连昌，力战有功，历位四部尚书。从平凉州，以功赐爵带<br /><br />&nbsp;&nbsp;&nbsp;&nbsp;方公，除长安镇都大将。会蠕蠕侵境，除柔玄镇都大将。卒，谥曰静，陪葬金陵。<br /><br />&nbsp;&nbsp;&nbsp;&nbsp;子敢袭爵，位库部尚书。卒，子伊利袭。<br /><br />&nbsp;&nbsp;&nbsp;&nbsp;娄伏连，代人也。代为酋帅。伏连忠厚有器量，年十三，袭父位，领部落。<br /><br />&nbsp;&nbsp;&nbsp;&nbsp;道武初，从破贺兰部，又平中山。及征姚平于柴壁，以功赐爵安邑侯。明元时，<br /><br />&nbsp;&nbsp;&nbsp;&nbsp;为晋兵将军、并州刺史。太武即位，封广陵公，再迁光禄勋，进爵为王。后镇统<br /><br />&nbsp;&nbsp;&nbsp;&nbsp;万。薨，谥恭王。<br /><br />&nbsp;&nbsp;&nbsp;&nbsp;子真袭，降爵为公。<br /><br />&nbsp;&nbsp;&nbsp;&nbsp;真弟大拔，封钜鹿子。<br /><br />&nbsp;&nbsp;&nbsp;&nbsp;大拔孙宝，字道成，性淳朴，好读书。明帝时，仕至朔州刺史。时边事屡兴，<br /><br />&nbsp;&nbsp;&nbsp;&nbsp;人多流散。及宝至，稍安集之。残坏旧宅，皆命葺构；人归继路，岁考为天下最。<br /><br />&nbsp;&nbsp;&nbsp;&nbsp;后随大都督源子邕讨击葛荣。王师败绩。宝囚于荣军，变姓名，匿于戎伍，<br /><br />&nbsp;&nbsp;&nbsp;&nbsp;以免害。久之。贼中有朔州人识宝者，谓宝曰：“使君宁自苦至此？”遂将诣荣。<br /><br />&nbsp;&nbsp;&nbsp;&nbsp;笑曰：“娄公，吾方图事，何相见之晚！”因顾谓人曰：“此公行善，天道报之，<br /><br />&nbsp;&nbsp;&nbsp;&nbsp;得免乱兵，即其验也。”宝遇逃者，密启贼形势，规为内应。天子感其壮志，召<br /><br />&nbsp;&nbsp;&nbsp;&nbsp;宝第二子景贤，授员外散骑常侍郎。葛荣灭，宝始得还。<br /><br />&nbsp;&nbsp;&nbsp;&nbsp;永安中，除假员外散骑常侍，使蠕蠕。先是，蠕蠕称藩上表，后以中州不竞，<br /><br />&nbsp;&nbsp;&nbsp;&nbsp;书为敌国之仪。宝责之。蠕蠕主大惊，自知恶，谢曰：“此作书人误。”遂更称<br /><br />&nbsp;&nbsp;&nbsp;&nbsp;藩。<br /><br />&nbsp;&nbsp;&nbsp;&nbsp;孝武帝立，敕宝与行台长孙子彦镇恒农。后从入关，封广宁县伯。大统元年，<br /><br />&nbsp;&nbsp;&nbsp;&nbsp;诏领著作郎，监修国史事，别封平城县子。后授国子祭酒、侍中，进仪同三司，<br /><br />&nbsp;&nbsp;&nbsp;&nbsp;兼太子太傅，摄东宫詹事。宝为人清简少言，颇谙旧事。位历师傅，守靖谦恭，<br /><br />&nbsp;&nbsp;&nbsp;&nbsp;以此为人所敬。后行泾州事，卒于州。<br /><br />&nbsp;&nbsp;&nbsp;&nbsp;闾大肥，蠕蠕人也。道武时归魏，尚华阳公主，赐爵其思子。与弟并为上宾，<br /><br />&nbsp;&nbsp;&nbsp;&nbsp;入八议。明元即位，为内都大官，进爵为侯。宜城王奚斤之攻武牢，大肥与娥清<br /><br />&nbsp;&nbsp;&nbsp;&nbsp;领十二军出中道。太武初，复与奚斤出云中白道讨大檀，破之。后从讨赫连昌，<br /><br />&nbsp;&nbsp;&nbsp;&nbsp;以功授荣阳公。公主薨，复尚护泽公主。太武将拜大肥为王，遇疾卒。<br /><br />&nbsp;&nbsp;&nbsp;&nbsp;奚牧，代人也。重厚有智谋，道武宠遇之，称曰仲兄。初，刘显害帝，梁眷<br /><br />&nbsp;&nbsp;&nbsp;&nbsp;知之，潜使牧与穆崇至七个山以告。帝录先帝旧臣，又以牧告显功，使敷奏政事，<br /><br />&nbsp;&nbsp;&nbsp;&nbsp;参与计谋。从征慕容宝，以功拜并州刺史，赐爵任城公。州与姚兴接界，兴颇寇<br /><br />&nbsp;&nbsp;&nbsp;&nbsp;边。牧乃与兴书，称顿首，均礼抗之，责兴侵边不直之意。兴以与国和通，恨之，<br /><br />&nbsp;&nbsp;&nbsp;&nbsp;有言于道武，道武戮之。<br /><br />&nbsp;&nbsp;&nbsp;&nbsp;和跋，代人也。世领部落，为魏附臣。至跋，以才辩知名。道武擢为外朝大<br /><br />&nbsp;&nbsp;&nbsp;&nbsp;人，参军国大谋，雅有智算，赐爵日南公。从平中原，以功进为尚书，镇邺。以<br /><br />&nbsp;&nbsp;&nbsp;&nbsp;破慕容德军，改封定陵公。与常山王遵讨贺兰部别帅木易千，破之。出为平原太<br /><br />&nbsp;&nbsp;&nbsp;&nbsp;守。道武宠跋于诸将。群臣皆敦尚恭俭，而跋好修虚誉，炫曜于时。性尤奢淫，<br /><br />&nbsp;&nbsp;&nbsp;&nbsp;帝戒之不革。后车驾北狩豺山，收跋，刑之路侧。妻刘氏自杀以从。初将刑跋，<br /><br />&nbsp;&nbsp;&nbsp;&nbsp;道武命其诸弟毗等视诀。跋谓毗曰：“北地瘠，可居水南，就耕良田，广为<br /><br />&nbsp;&nbsp;&nbsp;&nbsp;产业，各相劝励。”令之背己，曰：“汝曹何忍视吾之死！”毗等解其微意，诈<br /><br />&nbsp;&nbsp;&nbsp;&nbsp;称使者，奔长安。道武诛其家。<br /><br />&nbsp;&nbsp;&nbsp;&nbsp;后太武幸豺山校猎，忽暴雾四塞，怪问之。群下佥言跋世居此，祠冢犹存，<br /><br />&nbsp;&nbsp;&nbsp;&nbsp;或者能致斯变。帝遣建兴公古弼祭以三牲，雾即除。后太武L狩之日，每先遣祭<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;莫题，代人也。多智，有才用。初为幢将，领禁兵。道武之征慕容宝，宝夜<br /><br />&nbsp;&nbsp;&nbsp;&nbsp;犯营，军人惊骇。遂有亡还京师者，言官军败于柏肆。京师不安，南安公元顺因<br /><br />&nbsp;&nbsp;&nbsp;&nbsp;欲摄国事。题曰：“大事不可轻尔，不然，祸将及矣！”顺乃止。后封高邑公。<br /><br />&nbsp;&nbsp;&nbsp;&nbsp;窟咄寇南鄙，题时贰于帝，遗箭于窟咄，谓之曰：“三岁犊岂胜重载！”言窟咄<br /><br />&nbsp;&nbsp;&nbsp;&nbsp;长而帝少也。帝既衔之，后有告题居处倨傲，拟则人主。帝乃使人示之箭，告之<br /><br />&nbsp;&nbsp;&nbsp;&nbsp;曰：“三岁犊能胜重载不？”题奉昭，父子对泣。诘朝，乃刑之。<br /><br />&nbsp;&nbsp;&nbsp;&nbsp;贺狄干，代人也。家本小族，世忠厚，为将以平当称。稍迁北部大人。登国<br /><br />&nbsp;&nbsp;&nbsp;&nbsp;初，与长孙嵩为对。明于听察，为人爱敬。道武遣狄干致马千匹，结婚于姚苌。<br /><br />&nbsp;&nbsp;&nbsp;&nbsp;会苌死，兴立，因止狄干而绝婚。兴弟平寇平阳，道武讨平之，禽其将狄伯支、<br /><br />&nbsp;&nbsp;&nbsp;&nbsp;唐小方等四十余人。后兴以骏马千匹赎伯支，而遣狄干还，帝许之。干在长安，<br /><br />&nbsp;&nbsp;&nbsp;&nbsp;因习读书史，通《论语》、《尚书》诸经，举止风流，有似儒者。初，帝普封功<br /><br />&nbsp;&nbsp;&nbsp;&nbsp;臣，狄干虽为姚兴所留，遥赐狄干爵襄武侯，加秦兵将军。及狄干至，帝见其言<br /><br />&nbsp;&nbsp;&nbsp;&nbsp;语衣服类中国，以为慕而习之，故忿焉，既而杀之。<br /><br />&nbsp;&nbsp;&nbsp;&nbsp;李栗，雁门人也。昭成时，父祖入北。栗少辩捷，有才能兼将略。初随道武<br /><br />&nbsp;&nbsp;&nbsp;&nbsp;幸贺兰部，爱其艺能。时王业草创，爪牙心腹，多任亲近，唯栗一介远寄，兼非<br /><br />&nbsp;&nbsp;&nbsp;&nbsp;戚旧。数有战功，拜左军将军。栗性简慢，矜宠，不率礼度。每在道武前舒放倨<br /><br />&nbsp;&nbsp;&nbsp;&nbsp;傲，不自祗肃，笑唾任情。道武即其宿过诛之。于是威严始厉，制勒群下尽卑谦<br /><br />&nbsp;&nbsp;&nbsp;&nbsp;之礼，自栗始也。<br /><br />&nbsp;&nbsp;&nbsp;&nbsp;奚眷，代人也。少有将略。道武世，有战功。明元时，为武牢镇将，为寇所<br /><br />&nbsp;&nbsp;&nbsp;&nbsp;惮。太武时，赐爵南阳公。及征蠕蠕，眷以都曹尚书督偏将出别道。诏会鹿浑海，<br /><br />&nbsp;&nbsp;&nbsp;&nbsp;眷与中山王辰等诸大将俱后期，斩于都南，爵除。<br /><br />&nbsp;&nbsp;&nbsp;&nbsp;论曰：帝王之兴，虽则天命，经纶所说，咸藉股肱。神元、桓、穆之际，王<br /><br />&nbsp;&nbsp;&nbsp;&nbsp;迹未显，操、含托身驰骤之秋，自立功名之地，可谓志识之士矣。而刘库仁兄弟<br /><br />&nbsp;&nbsp;&nbsp;&nbsp;忠以为心，盛衰不二。纯节所存，其意盖远，而并贻非命，惜乎！尉真兄弟忠勇<br /><br />&nbsp;&nbsp;&nbsp;&nbsp;奋发，义以忘生。眷威略著时，增隆家业。穆崇夙奉龙颜，早著诚款，遂膺宠眷，<br /><br />&nbsp;&nbsp;&nbsp;&nbsp;位极台司。至乃身豫逆谋，卒蒙全护，从享于庙，抑亦尚功。世载公卿，弈弈青<br /><br />&nbsp;&nbsp;&nbsp;&nbsp;紫，盛矣！奚斤世称忠孝，征伐有克。平凉之役，师歼身虏，虽败崤之责已赦，<br /><br />&nbsp;&nbsp;&nbsp;&nbsp;封尸之效靡立，而恩礼隆渥，没祀庙廷。叔孙建少展诚勤，终著庸伐，临边有术，<br /><br />&nbsp;&nbsp;&nbsp;&nbsp;威震夷楚。俊委节明元，义彰颠沛，察朱提之变，有日之风，加以柔而能正，<br /><br />&nbsp;&nbsp;&nbsp;&nbsp;见美朝野。安同异类之人，智识入用，任等时俊，当有由哉！颉禽赫连昌，摧宋<br /><br />&nbsp;&nbsp;&nbsp;&nbsp;氏众，遂为名将，未易轻也。庾业延见纪危难之中，受事草创之际，智勇既申，<br /><br />&nbsp;&nbsp;&nbsp;&nbsp;功名尤举，而不免倾覆，盖亦其命。王建位遇既高，讦以求直，参合之役，不其<br /><br />&nbsp;&nbsp;&nbsp;&nbsp;罪欤！罗结枝附叶从，子孙荣禄。娄伏连、闾大肥并征代著绩，策名前代。奚牧、<br /><br />&nbsp;&nbsp;&nbsp;&nbsp;和跋、莫题、贺狄干、李栗、奚眷有忠勤征伐之效，不能以功名自卑，俱至诛夷，<br /><br />&nbsp;&nbsp;&nbsp;&nbsp;亦各其命也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1740);">加入书签</a><a
                        href="1739.html">上一页</a>&larr;<a href="index.html">返回列表</a>&rarr;<a
                            href="1743.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1739.html"; var next_page = "1743.html"; var index_page = "index.html"; var sortid = "9"; var article_id = "29"; var chapter_id = "1740"; var articlename = "北史"; var chaptername = " 卷二十 列传第八"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>