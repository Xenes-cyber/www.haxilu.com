<!DOCTYPE html>
<html>
<head>
<meta charset="gbk" />
<title>北史- 卷六十 列传第四十八-在线阅读-哈西文学网</title>
<meta name="keywords" content="李延寿，北史， 卷六十 列传第四十八全文， 卷六十 列传第四十八在线阅读 哈西文学网" />
<meta name="description" content="哈西文学网提供李延寿的北史  卷六十 列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1810.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1810.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 列传第四十八</h1>
            <div class="link xb">
                <a href="1809.html">上一页</a>&larr;<a href="index.html">返回列表</a>&rarr;<a
                    href="1811.html">下一页</a></div>			
            <div id="BookText">&nbsp;&nbsp;&nbsp;&nbsp;○李弼（曾孙密）宇文贵（子忻恺）侯莫陈崇（子颖崇兄顺）王<br /><br />&nbsp;&nbsp;&nbsp;&nbsp;雄（子谦）<br /><br />&nbsp;&nbsp;&nbsp;&nbsp;李弼，字景和，陇西成纪人。六世祖振，慕容垂黄门郎。父永，魏太中大夫，<br /><br />&nbsp;&nbsp;&nbsp;&nbsp;赠凉州刺史。弼少有大志，膂力过人。属魏乱，谓所亲曰：“大太夫生世，会须<br /><br />&nbsp;&nbsp;&nbsp;&nbsp;履锋刃，平寇难，以取功名，安能碌碌依阶以求仕。”初为别将，从尔朱天光西<br /><br />&nbsp;&nbsp;&nbsp;&nbsp;讨，破赤水蜀，以功封石门县伯。又与贺拔岳讨万俊丑奴、万俊道洛、王庆云，<br /><br />&nbsp;&nbsp;&nbsp;&nbsp;皆破之。贼咸畏之曰：“莫当李将军前也。”<br /><br />&nbsp;&nbsp;&nbsp;&nbsp;及天光赴洛，弼隶侯莫陈悦，征讨屡有克捷。及悦害贺拔岳，周文帝自平凉<br /><br />&nbsp;&nbsp;&nbsp;&nbsp;讨悦。弼谏悦，令解兵谢之。悦惶惑，计无所出。弼知悦必败。周文帝至，悦乃<br /><br />&nbsp;&nbsp;&nbsp;&nbsp;弃秦州南出，据险以自固。是日，弼密通于周文，许背悦。至夜，弼乃勒所部，<br /><br />&nbsp;&nbsp;&nbsp;&nbsp;云悦欲向秦州，命皆装束。弼妻，悦之姨也，时为悦所亲委，众咸信之，人皆散<br /><br />&nbsp;&nbsp;&nbsp;&nbsp;走。弼慰辑之，遂拥以归周文。悦由此败。周文谓曰：“公与吾同心，天下不足<br /><br />&nbsp;&nbsp;&nbsp;&nbsp;平也。”<br /><br />&nbsp;&nbsp;&nbsp;&nbsp;大统初，进位骠骑大将军、开府仪同三司。从平窦泰，斩获居多。周文以所<br /><br />&nbsp;&nbsp;&nbsp;&nbsp;乘骓马及泰所著牟甲赐弼。又从平弘农。与齐神武战于沙苑，弼军为敌所乘。弼<br /><br />&nbsp;&nbsp;&nbsp;&nbsp;将其麾下九十骑横截之，贼分为二，因大破之。以功进爵赵郡公。四年，从周文<br /><br />&nbsp;&nbsp;&nbsp;&nbsp;东讨洛阳，弼为前驱。东魏将莫多娄贷文率众至谷城，弼倍道而前进，遣军士鼓<br /><br />&nbsp;&nbsp;&nbsp;&nbsp;噪，曳柴扬尘。贷文以为大军至，遂走。弼追斩贷文，传首大军。翌日，又从周<br /><br />&nbsp;&nbsp;&nbsp;&nbsp;文与齐神武战河桥，身被七创，遂为所获，阳陨绝于地，睨其傍有马，因跃上得<br /><br />&nbsp;&nbsp;&nbsp;&nbsp;免。历位司空、太保、柱国大将军。废帝元年，赐姓徒何氏。六官建，拜太傅、<br /><br />&nbsp;&nbsp;&nbsp;&nbsp;大司徒。及晋公护执政，朝之大事，皆与于谨及弼等参议。周孝闵帝践阼，除太<br /><br />&nbsp;&nbsp;&nbsp;&nbsp;师，进封赵国公，邑万户，前后赏赐巨万。<br /><br />&nbsp;&nbsp;&nbsp;&nbsp;弼每征讨，朝受命，夕便引路，略不问私事，亦未尝宿于家。兼性沈雅，有<br /><br />&nbsp;&nbsp;&nbsp;&nbsp;深识，故能以功名终。薨于位，明帝即日举哀，比葬，三临其丧。发卒穿冢，给<br /><br />&nbsp;&nbsp;&nbsp;&nbsp;大路、龙旗，陈军至墓。谥曰武。寻追封魏国公，配食文帝庙庭。<br /><br />&nbsp;&nbsp;&nbsp;&nbsp;子曜居长，以次子晖尚文帝女义安长公主，故遂以为嗣。<br /><br />&nbsp;&nbsp;&nbsp;&nbsp;初赐爵义城郡公，尝卧疾期年，文帝忧之，赐钱一千万，供其药石之费。魏<br /><br />&nbsp;&nbsp;&nbsp;&nbsp;恭帝二年，加骠骑大将军、开府仪同三司。出为岐州刺史。从文帝西巡，率公卿<br /><br />&nbsp;&nbsp;&nbsp;&nbsp;子弟别为一军。后袭赵国公，改袭魏国公。天和六年，进位柱国。建德元年，出<br /><br />&nbsp;&nbsp;&nbsp;&nbsp;为梁州总管。时渠、蓬二州生獠积年侵暴，至州绥抚，并来归附。玺书劳之。<br /><br />&nbsp;&nbsp;&nbsp;&nbsp;晖弟衍，字拔豆，少专武艺，慨慷有志略。仕周，为义州刺史，封真乡公。<br /><br />&nbsp;&nbsp;&nbsp;&nbsp;王谦作乱，以行军总管从梁睿击平之，进上大将军。隋开皇元年，以行军总管讨<br /><br />&nbsp;&nbsp;&nbsp;&nbsp;平叛蛮，进位柱国。后拜安州总管，以疾还京，卒。子仲威嗣。<br /><br />&nbsp;&nbsp;&nbsp;&nbsp;衍弟纶，最知名，有文武才用。以功臣子少居显职，位至司会中大夫、开府<br /><br />&nbsp;&nbsp;&nbsp;&nbsp;仪同三司，封河阳郡公。为聘齐使主，卒。<br /><br />&nbsp;&nbsp;&nbsp;&nbsp;子长雅嗣，尚隋文帝女襄国公主，位内史侍郎、河州刺史、检校秦州总管。<br /><br />&nbsp;&nbsp;&nbsp;&nbsp;纶弟晏，开府仪同三司、赵郡公，从平齐，殁并州。子憬，以晏死王事，即<br /><br />&nbsp;&nbsp;&nbsp;&nbsp;袭其官爵。<br /><br />&nbsp;&nbsp;&nbsp;&nbsp;曜既不得嗣，朝廷以弼功重，封曜邢国公，位开府。<br /><br />&nbsp;&nbsp;&nbsp;&nbsp;子宽，干略过人，自周及隋，数经将领，位柱国、蒲山郡公，号为名将。<br /><br />&nbsp;&nbsp;&nbsp;&nbsp;弼弟浚字云杰，长不盈五尺，性果决，有胆气。魏永安元年，以兼别将从<br /><br />&nbsp;&nbsp;&nbsp;&nbsp;尔朱荣破元颢。荣诛，随尔朱兆入洛。及魏孝武西迁，看佣级皆斌之兴齐神武<br /><br />&nbsp;&nbsp;&nbsp;&nbsp;战，败，遂与斌之奔梁。后得逃发，进封晋阳县子。寻为周文帝帐内都督，从复<br /><br />&nbsp;&nbsp;&nbsp;&nbsp;弘农，破沙苑。<br /><br />&nbsp;&nbsp;&nbsp;&nbsp;渴笨缏碓嗣，冲坚陷隐阵，隐身鞍甲之中。敌人见之，皆曰“避此小儿”。<br /><br />&nbsp;&nbsp;&nbsp;&nbsp;不知恐形貌，正自如此。周文初亦闻挎绾罚未见其能，至是方嗟叹之。谓曰：<br /><br />&nbsp;&nbsp;&nbsp;&nbsp;“但问胆决如何，何必要须八尺之躯也。”以功进爵为公。武成初，从豆卢宁征<br /><br />&nbsp;&nbsp;&nbsp;&nbsp;稽胡，进爵汝南郡公。出为总管延绥丹三州诸军事、延州刺史，卒官。<br /><br />&nbsp;&nbsp;&nbsp;&nbsp;无子，以弼子椿嗣，位开府仪同大将军、右宫伯，改封河东郡公。<br /><br />&nbsp;&nbsp;&nbsp;&nbsp;密字法主，蒲山公宽之子也。才兼文武，志气雄远，少袭爵蒲山公。养客礼<br /><br />&nbsp;&nbsp;&nbsp;&nbsp;贤，无所爱吝。与杨玄感为刎颈交。后更折节耽学，尤好兵书，谓皆在口。师事<br /><br />&nbsp;&nbsp;&nbsp;&nbsp;国子助教包恺，受史记、汉书。恺门徒皆出其下。大业初，授亲卫大都督，以疾<br /><br />&nbsp;&nbsp;&nbsp;&nbsp;归。<br /><br />&nbsp;&nbsp;&nbsp;&nbsp;及玄感有逆谋，召密，令与弟玄挺赴黎阳，以为谋主。密进三计曰：“今天<br /><br />&nbsp;&nbsp;&nbsp;&nbsp;子远在辽外，公长驱入蓟，直扼其喉，前有高丽，退无归路，不战而禽，此计上<br /><br />&nbsp;&nbsp;&nbsp;&nbsp;也。又关中四塞，卫文升不足为意，今率众务早入西，万全之势，此计中也。若<br /><br />&nbsp;&nbsp;&nbsp;&nbsp;随近先向东都，以引岁月，此计之下也。”玄感曰：“公下计乃上策矣。今百官<br /><br />&nbsp;&nbsp;&nbsp;&nbsp;家口并在东都，若不取之，安能动物？且经城不拔，何以示威？”密计不行。玄<br /><br />&nbsp;&nbsp;&nbsp;&nbsp;感既至东都，自谓功在朝夕。及获韦福嗣，既非同谋，设筹皆持两端。玄感后使<br /><br />&nbsp;&nbsp;&nbsp;&nbsp;作檄文，固辞不肯。密揣知其情，请斩之。玄感不从。密退谓所亲曰：“楚公好<br /><br />&nbsp;&nbsp;&nbsp;&nbsp;反而不欲胜，吾属今为虏矣。”后玄感将西入，福嗣晚亡归东都。时李雄劝玄感<br /><br />&nbsp;&nbsp;&nbsp;&nbsp;速称尊号，玄感以问密，密以为不可。玄感笑而止。及宇文述、来护等军且至，<br /><br />&nbsp;&nbsp;&nbsp;&nbsp;玄感谓密计将安出。密曰：“元弘嗣统强兵于陇右，今可扬言其反，遣使迎公，<br /><br />&nbsp;&nbsp;&nbsp;&nbsp;因此入关，可得绐众。”玄感遂用密谋号令。西至陕县，围弘农不拔，西至阌乡，<br /><br />&nbsp;&nbsp;&nbsp;&nbsp;追兵至，玄感败。密间行入关，与玄感从叔询相随，匿冯翊询妻家。寻为邻人告，<br /><br />&nbsp;&nbsp;&nbsp;&nbsp;被捕，与其党俱送帝所。在途，与其众谋逃。其徒多金，密令出示使者曰：“吾<br /><br />&nbsp;&nbsp;&nbsp;&nbsp;等死日，此金留付公，幸用相瘗，其余即皆报德。”使者利金，遂相许。及出关，<br /><br />&nbsp;&nbsp;&nbsp;&nbsp;密每夜宴饮。行次邯郸，夜宿村中，密等七人皆穿墙而遁。与王仲伯亡抵平原贼<br /><br />&nbsp;&nbsp;&nbsp;&nbsp;帅郝孝德，孝德不甚礼之。备遭饥馑，削树皮而食之。仲伯潜归天水。密诣淮阳，<br /><br />&nbsp;&nbsp;&nbsp;&nbsp;舍于村中，变姓名称刘智远，聚徒教授。经数月，郁郁不得志，为五言诗，诗成，<br /><br />&nbsp;&nbsp;&nbsp;&nbsp;泣下数行。时人有怪之，以告太守赵他，下县捕之。密亡抵其妹夫雍丘令丘君明。<br /><br />&nbsp;&nbsp;&nbsp;&nbsp;君明从子怀义后告之，密得遁去，君明竟坐死。<br /><br />&nbsp;&nbsp;&nbsp;&nbsp;密投东郡贼帅翟让，乃因王伯当以策干让。遣说诸小贼，所至辄降，让始敬<br /><br />&nbsp;&nbsp;&nbsp;&nbsp;焉，召与计事。密以兵众无粮，劝让直趣荥阳，休兵馆谷，然后争利。让从之，<br /><br />&nbsp;&nbsp;&nbsp;&nbsp;乃掠下荥阳。太守郇王庆及通守张须陀以兵讨让。让数为须陀败，将远避之。密<br /><br />&nbsp;&nbsp;&nbsp;&nbsp;劝让列阵以待，密以奇兵掩击，大破之，斩须陀于阵。让于是令密建牙，别统所<br /><br />&nbsp;&nbsp;&nbsp;&nbsp;部。复说让以廓清天下为事，令掩据兴洛仓，发粟以振穷乏。于是兴让以义宁元<br /><br />&nbsp;&nbsp;&nbsp;&nbsp;年春出阳城，北逾方山，自罗口袭兴洛仓，破之，开仓振百姓。越王侗遣武贲郎<br /><br />&nbsp;&nbsp;&nbsp;&nbsp;将刘长恭讨密。密一战破之，长恭仅以身免。让于是推密为主。密城洛口周回四<br /><br />&nbsp;&nbsp;&nbsp;&nbsp;十城以居之。让上密号为魏公，设坛场即位，称元年。以房彦藻为左长史，邴元<br /><br />&nbsp;&nbsp;&nbsp;&nbsp;真为右长史，杨德方为左司马，郑德韬为右司马。拜让为司徒，封东郡公。长白<br /><br />&nbsp;&nbsp;&nbsp;&nbsp;山贼孟让掠东郡，烧丰都市而归。密攻下巩县，获县长柴孝和，拜为护军。武贲<br /><br />&nbsp;&nbsp;&nbsp;&nbsp;郎将裴仁基以武牢归密，密因遣仁基与孟让袭破回洛仓，据之。俄而德韬、德方<br /><br />&nbsp;&nbsp;&nbsp;&nbsp;俱死，笔以郑F为左司马，郑虔象为右司马。<br /><br />&nbsp;&nbsp;&nbsp;&nbsp;柴孝和说密令裴仁基守回洛，翟让据洛口，身率精锐，西袭长安，不然他人<br /><br />&nbsp;&nbsp;&nbsp;&nbsp;我先。密曰：“此诚上策，然我之所部并山东人，既见未下洛阳，恐不肯西入。”<br /><br />&nbsp;&nbsp;&nbsp;&nbsp;孝和请间行观隙，乃与数十骑至陕县，贼归之者万余人。密时兵锋甚锐，每入苑<br /><br />&nbsp;&nbsp;&nbsp;&nbsp;与官军连战。会密为流矢所中，卧于营内，东都出兵击之，密众大溃，弃回洛仓<br /><br />&nbsp;&nbsp;&nbsp;&nbsp;归洛口。孝和之众闻密败，各分散而去，孝和轻骑归密。炀帝遣王世充率江淮劲<br /><br />&nbsp;&nbsp;&nbsp;&nbsp;卒五万讨密，败之。孝和溺洛水，密甚伤之。<br /><br />&nbsp;&nbsp;&nbsp;&nbsp;世充营于洛西，与密相拒百余日。武阳郡丞元宝藏、黎阳贼帅李文相、洹水<br /><br />&nbsp;&nbsp;&nbsp;&nbsp;贼帅张升、清河贼帅赵君德、平原贼帅郝孝德并归密，共袭破黎阳仓，据之。周<br /><br />&nbsp;&nbsp;&nbsp;&nbsp;法明举江、黄之地以附密。齐郡贼帅徐圆朗、任城大侠徐师仁、淮阳太守赵他等<br /><br />&nbsp;&nbsp;&nbsp;&nbsp;前后款附以千百数。<br /><br />&nbsp;&nbsp;&nbsp;&nbsp;翟让所部王儒信劝让为太宰，总众务以夺密权。兄宽复谓让曰：“天子止可<br /><br />&nbsp;&nbsp;&nbsp;&nbsp;自作，安得与人？汝若不作，我当为之。”密闻，恶之。会让拒世充，军退数百<br /><br />&nbsp;&nbsp;&nbsp;&nbsp;步，密与单雄信等赴之，世充败走。让欲乘胜破其营，会日暮，固止之。明日，<br /><br />&nbsp;&nbsp;&nbsp;&nbsp;让与数百人至密所，欲为宴乐。其所将左右各就食，诸门并设备，让不觉。密引<br /><br />&nbsp;&nbsp;&nbsp;&nbsp;让入坐，令让射。引满将发，密遣壮士蔡建自后斩之。遂杀其兄宽及儒信等，从<br /><br />&nbsp;&nbsp;&nbsp;&nbsp;者亦有死焉。让部将徐世勋为乱兵所斫，中重创，密止之，仅得免。雄信等皆叩<br /><br />&nbsp;&nbsp;&nbsp;&nbsp;头求哀，密并释而慰之。于是诣让营，遣王伯当、邴元真、单雄信等告以杀让意，<br /><br />&nbsp;&nbsp;&nbsp;&nbsp;令世勋、雄信、伯当分统其众。<br /><br />&nbsp;&nbsp;&nbsp;&nbsp;世充夜袭仓城，密拒破之，斩武贲郎将费青奴。世充复营洛北，于洛水构浮<br /><br />&nbsp;&nbsp;&nbsp;&nbsp;桥，悉众击密。密拒之，不利而退。世充因薄其城下，密击之，大溃，争桥，桥<br /><br />&nbsp;&nbsp;&nbsp;&nbsp;陷，溺水者数万人。武郎将杨威、王辨、霍世举、刘长恭梁德重、董智通等皆没<br /><br />&nbsp;&nbsp;&nbsp;&nbsp;于阵。世充仅而获免，不敢还东都，遂走河阳。其夜大雪，余众死亡殆尽。密乃<br /><br />&nbsp;&nbsp;&nbsp;&nbsp;修金墉故城居之，众三十余万，攻上春门。留守韦津出战，被执。其党劝密即尊<br /><br />&nbsp;&nbsp;&nbsp;&nbsp;号，密不许。及义师围东都，密出军争之，交绥而退。<br /><br />&nbsp;&nbsp;&nbsp;&nbsp;俄而宇文化及弑逆，自江都北指黎阳，密拒之。会越王侗称尊号，遣使授密<br /><br />&nbsp;&nbsp;&nbsp;&nbsp;太尉、尚书令、东南道大行台、行军元帅、魏国公，令先平化及，然后入朝辅政。<br /><br />&nbsp;&nbsp;&nbsp;&nbsp;化及至黎阳，徐世勋守仓城不下。密共化及隔水语，密数之曰：“卿本匈奴阜隶<br /><br />&nbsp;&nbsp;&nbsp;&nbsp;破野头耳，父与兄弟皆受隋恩，岂容躬行杀虐？今若速来归义，尚可全后嗣。”<br /><br />&nbsp;&nbsp;&nbsp;&nbsp;化及默然，俯仰良久，乃嗔目大言曰：“共你论相杀事，何须作书传雅语！”密<br /><br />&nbsp;&nbsp;&nbsp;&nbsp;谓从者曰：“化及庸懦如此，忽欲图帝王，吾当折杖驱之。”知其粮且尽，在伪<br /><br />&nbsp;&nbsp;&nbsp;&nbsp;与之和。化及大喜，恣其兵食，冀密馈之。会密下有人获罪，亡投之，具言密情。<br /><br />&nbsp;&nbsp;&nbsp;&nbsp;化及大怒，又食尽，与密战于童山下。自辰达酉，密中流矢，顿于汲县。化及掠<br /><br />&nbsp;&nbsp;&nbsp;&nbsp;汲郡，北趣魏县，以辎重留于东郡，遣其刑部尚书王轨守之。轨以郡降，密以轨<br /><br />&nbsp;&nbsp;&nbsp;&nbsp;为滑州总管。<br /><br />&nbsp;&nbsp;&nbsp;&nbsp;密引兵而西，遣记室参军李俭朝于东都，执弑帝人于弘达以献越王侗。侗以<br /><br />&nbsp;&nbsp;&nbsp;&nbsp;俭为司农少卿，使召密入朝。密至温县，闻世充已杀元文都、卢楚等，乃归金墉<br /><br />&nbsp;&nbsp;&nbsp;&nbsp;城。世充既擅要权，乃厚赐将士。时密兵少衣，世充乏食，乃请交易。邴元真等<br /><br />&nbsp;&nbsp;&nbsp;&nbsp;各求私利，遽劝密，密许焉。初东都绝粮，人归密者日有数百，至此得食，降人<br /><br />&nbsp;&nbsp;&nbsp;&nbsp;益少。密悔而止。密虽据仓，无府库，兵数战不赏，又厚抚初附兵，于是众心渐<br /><br />&nbsp;&nbsp;&nbsp;&nbsp;怨。时邴元真守洛口仓，性贪鄙。宇文温每谓密曰：“不杀元真，公难未已。”<br /><br />&nbsp;&nbsp;&nbsp;&nbsp;密不答。而元真知之，谋叛。杨庆闻而告密，密因疑焉。会世充悉众来战，密留<br /><br />&nbsp;&nbsp;&nbsp;&nbsp;王伯当守金墉，自就偃师，北阻芒山以待之。世充令数百骑度御河，密遣裴行俨<br /><br />&nbsp;&nbsp;&nbsp;&nbsp;等逆之。会日暮，行俨、孙长乐、程咬金等骁将十数人皆重创，密甚恶之。世充<br /><br />&nbsp;&nbsp;&nbsp;&nbsp;夜潜，诘朝而阵，密方觉之。狼狈出战，败绩，驰向洛口。世充夜围偃师，守将<br /><br />&nbsp;&nbsp;&nbsp;&nbsp;郑F为其部下，翻城而降世充。密将入洛口仓城，元真已遣人引世充。密阴知之，<br /><br />&nbsp;&nbsp;&nbsp;&nbsp;不发其事，欲待世充兵半度洛水，然后击之。密候骑不时觉，比将出战，世充军<br /><br />&nbsp;&nbsp;&nbsp;&nbsp;悉已济。密引骑而遁，元真以城降世充。<br /><br />&nbsp;&nbsp;&nbsp;&nbsp;密众渐离，将如黎阳。人或曰：“杀翟让之际，徐世勋几死，其心安可保？”<br /><br />&nbsp;&nbsp;&nbsp;&nbsp;密乃止。时王伯当弃金墉城，保河阳，密自武牢济，归之。谓曰：“久苦诸君，<br /><br />&nbsp;&nbsp;&nbsp;&nbsp;我今日自刎以谢众。”众皆泣，莫能仰视。密复曰：“诸君幸不相弃，当共归关<br /><br />&nbsp;&nbsp;&nbsp;&nbsp;中。密身虽愧无功，诸君必保富贵。”其府掾柳燮曰：“明公与长安宗族，有畴<br /><br />&nbsp;&nbsp;&nbsp;&nbsp;昔之遇，虽不陪起义，然阻东都，断隋归路，使唐国不战而得京师，此公之功也。”<br /><br />&nbsp;&nbsp;&nbsp;&nbsp;众咸曰：“然。”密遂归朝，封邢国公，拜光禄卿。寻奉使出关安抚，至熊州而<br /><br />&nbsp;&nbsp;&nbsp;&nbsp;逃叛，见杀。<br /><br />&nbsp;&nbsp;&nbsp;&nbsp;宇文贵，字永贵，其先昌黎大棘人也，徙居夏州。父莫豆干，保定中，以贵<br /><br />&nbsp;&nbsp;&nbsp;&nbsp;勋追赠柱国大将军、少傅、夏州刺史、安平郡公。贵母初孕贵，梦老人抱一子授<br /><br />&nbsp;&nbsp;&nbsp;&nbsp;之曰：“赐尔是子，俾寿且贵。”及生，形类所梦，故以永贵字之。贵少从师受<br /><br />&nbsp;&nbsp;&nbsp;&nbsp;学，尝辍书叹曰：“男儿当提剑汗马以取公侯，何能为博士也！”魏正光末，破<br /><br />&nbsp;&nbsp;&nbsp;&nbsp;六韩拔陵围夏州，刺史源子邕婴城固守，以贵为统军。后从尔朱荣禽葛荣于滏口，<br /><br />&nbsp;&nbsp;&nbsp;&nbsp;加别将。又从元天穆平邢杲，转都督。元颢入洛，贵率乡兵从尔朱荣有功，封革<br /><br />&nbsp;&nbsp;&nbsp;&nbsp;融县侯。除郢州刺史，入为武卫将军、关内大都督。从魏孝武西迁，进爵化政郡<br /><br />&nbsp;&nbsp;&nbsp;&nbsp;公。贵善骑射，有将帅才。周文帝又以宗室，甚亲委之。<br /><br />&nbsp;&nbsp;&nbsp;&nbsp;大统初，与独孤信入洛阳。东魏颍州长史贺若统据颍川来降，东魏遣将尧雄、<br /><br />&nbsp;&nbsp;&nbsp;&nbsp;赵育、是云宝率众二万攻颍川。贵自洛阳率步骑二千救之，军次阳翟。雄等去颍<br /><br />&nbsp;&nbsp;&nbsp;&nbsp;川四十里，东魏行台任祥又率众四万，将与雄合。诸将咸以彼众我寡，不可争锋。<br /><br />&nbsp;&nbsp;&nbsp;&nbsp;贵曰：“若贺若一陷，吾辈坐此何为？”遂入颍川。雄等稍进，贵率千人背城为<br /><br />&nbsp;&nbsp;&nbsp;&nbsp;阵，与雄合战。贵马中流矢，乃短兵步斗，雄大败轻走，赵育于是降。任祥闻雄<br /><br />&nbsp;&nbsp;&nbsp;&nbsp;败，遂不敢进。贵乘胜逼祥，败之。是云宝亦降。师还。魏文帝在天游园，以金<br /><br />&nbsp;&nbsp;&nbsp;&nbsp;卮置侯上，令公卿射中者即赐之。贵一发而中。帝笑曰：“由基之妙，正当尔耳。”<br /><br />&nbsp;&nbsp;&nbsp;&nbsp;进侍中、骠骑大将军、开府仪同三司。十六年，迁中外府左长史，进位大将军。<br /><br />&nbsp;&nbsp;&nbsp;&nbsp;宕昌王梁弥定为宗人獠甘所逐，来奔。又有羌酋傍乞铁忽，因梁定反后，<br /><br />&nbsp;&nbsp;&nbsp;&nbsp;据有渠株川，拥隶数千家，与渭州人郑五丑同反。周文令贵与豆卢宁、史宁讨之，<br /><br />&nbsp;&nbsp;&nbsp;&nbsp;贵等禽斩铁忽及五丑，史宁又别击獠甘破之。乃纳弥定，并于渠株川置岷州。朝<br /><br />&nbsp;&nbsp;&nbsp;&nbsp;廷重功，遂于粟坂立碑，以纪其绩。<br /><br />&nbsp;&nbsp;&nbsp;&nbsp;废帝三年，诏贵代尉迟迥镇蜀。时隆州人开府李光易反于盐亭，攻围隆州；<br /><br />&nbsp;&nbsp;&nbsp;&nbsp;而隆州人李拓亦聚众反，开府张道应之。贵乃命开府叱奴与牧隆州，又令开府成<br /><br />&nbsp;&nbsp;&nbsp;&nbsp;亚击拓及道降之，并送京师。除益州刺史，未就拜小司徒。先是蜀人多劫盗，贵<br /><br />&nbsp;&nbsp;&nbsp;&nbsp;乃召任侠杰健者署为游军二十四部，令其督捕，由是颇息。<br /><br />&nbsp;&nbsp;&nbsp;&nbsp;周孝闵帝践阼，进位柱国，拜御正中大。武成初，与贺兰祥讨吐谷浑。军还，<br /><br />&nbsp;&nbsp;&nbsp;&nbsp;进封许国公、邑万户，旧爵回封一子。迁大司空，行小冢宰，历大司徒，迁太保。<br /><br />&nbsp;&nbsp;&nbsp;&nbsp;贵好音乐，耽奕棋，留连不倦。然好施爱士，时人颇以此称之。保定末，使<br /><br />&nbsp;&nbsp;&nbsp;&nbsp;突厥，迎皇后。天和二年，还至张掖，薨。赠太傅，谥曰穆。<br /><br />&nbsp;&nbsp;&nbsp;&nbsp;子善嗣。善厚有武艺。大象末位上柱国，封许国公。隋文帝受禅，遇之甚<br /><br />&nbsp;&nbsp;&nbsp;&nbsp;厚，拜其子颖上仪同。及善弟忻诛，并废于家。善未几卒。<br /><br />&nbsp;&nbsp;&nbsp;&nbsp;颖，大业中，位司农少卿，后没李密。善弟忻。<br /><br />&nbsp;&nbsp;&nbsp;&nbsp;忻字仲乐，幼而敏慧，为童儿时，与群辈戏，辄为部伍，进止行列，无不用<br /><br />&nbsp;&nbsp;&nbsp;&nbsp;命者。年十二，能左右驰射，骁捷若飞。恒谓所亲曰：“自古名将，唯以韩、白、<br /><br />&nbsp;&nbsp;&nbsp;&nbsp;卫、霍为美谈，吾察其行事，未足多尚，使与仆并时，不令竖子独擅高名。”年<br /><br />&nbsp;&nbsp;&nbsp;&nbsp;十八，从周齐王宪讨突厥，以功拜仪同三司，赐爵兴固县公。韦孝宽以忻骁勇，<br /><br />&nbsp;&nbsp;&nbsp;&nbsp;请与镇玉壁，以战功加开府，进爵化政郡公。从武帝攻拔晋州。齐后主亲总兵，<br /><br />&nbsp;&nbsp;&nbsp;&nbsp;六军惮之，欲旋。忻谏曰：“以陛下之圣武，乘敌人之荒纵，何往而不克？若齐<br /><br />&nbsp;&nbsp;&nbsp;&nbsp;人更得令主，君臣协力，未易平也。”帝从之，乃战，遂大克。及帝攻陷并州，<br /><br />&nbsp;&nbsp;&nbsp;&nbsp;先胜后败。帝为贼所窘，挺身而遁。诸将多劝帝还，忻勃然曰：“破城士卒轻敌，<br /><br />&nbsp;&nbsp;&nbsp;&nbsp;微有不利，何足为怀？今破竹形已成，奈何弃之而去！”帝纳其言，明日复战，<br /><br />&nbsp;&nbsp;&nbsp;&nbsp;拔晋阳。齐平，进位大将军。寻与乌丸轨破陈将吴明彻于吕梁，进位柱国，除豫<br /><br />&nbsp;&nbsp;&nbsp;&nbsp;州总管。<br /><br />&nbsp;&nbsp;&nbsp;&nbsp;隋文帝龙潜时，与忻情好甚协，及为丞相，恩顾弥隆。尉迟迥作乱，以忻为<br /><br />&nbsp;&nbsp;&nbsp;&nbsp;行军总管，隋韦孝宽击之。时兵顿河阳，帝令高G驰驿监军，与颖密谋进取者，<br /><br />&nbsp;&nbsp;&nbsp;&nbsp;唯忻而已。迥遣子盛兵武陟，忻击走之。进临相州，迥遣精甲三千伏野马冈，<br /><br />&nbsp;&nbsp;&nbsp;&nbsp;忻以五百骑袭之，斩获略尽。进至草桥，迥又拒守，忻以奇兵破之，直趋邺下。<br /><br />&nbsp;&nbsp;&nbsp;&nbsp;迥背城结阵，大战，官军不利。时邺城士庶观战者数万人，忻谓左右曰：“事急<br /><br />&nbsp;&nbsp;&nbsp;&nbsp;矣，吾当以权道破之。”于是时观者走之，转相腾籍，声如雷霆。忻乃传呼曰：<br /><br />&nbsp;&nbsp;&nbsp;&nbsp;“贼败矣”。众复振，齐力急击之，迥军大败。及平邺，以功迁上柱国。文帝谓<br /><br />&nbsp;&nbsp;&nbsp;&nbsp;“尉迟迥倾山东之众，连百万之师，公举无遗算，策无全阵，诚天下英杰也。”<br /><br />&nbsp;&nbsp;&nbsp;&nbsp;进封英国公。<br /><br />&nbsp;&nbsp;&nbsp;&nbsp;自是每参帷幄，出入卧内，禅代之际，忻有力焉。后拜右领军大将军，宠顾<br /><br />&nbsp;&nbsp;&nbsp;&nbsp;弥重。忻解兵法，驭戎齐整，当时六军有一善事，虽非忻建，在下辄相谓曰：<br /><br />&nbsp;&nbsp;&nbsp;&nbsp;“此必英公法也。”其见推服如此。后改封祀国公。上尝欲令忻击突厥，高颍曰：<br /><br />&nbsp;&nbsp;&nbsp;&nbsp;“忻有异志，不可委以大兵。”乃止。忻既佐命功臣，频经将领，甚有威名，上<br /><br />&nbsp;&nbsp;&nbsp;&nbsp;由是微忌之，以谴去官。与梁士彦昵狎，数相往来。士彦时亦怨望，阴图不轨。<br /><br />&nbsp;&nbsp;&nbsp;&nbsp;忻谓士彦曰：“帝王岂有常乎？相扶即是。公于蒲州起事，我必从征，两阵相当，<br /><br />&nbsp;&nbsp;&nbsp;&nbsp;然后中连结，天下可图也。”谋泄伏诛，家口籍没。忻弟恺。<br /><br />&nbsp;&nbsp;&nbsp;&nbsp;恺字安乐，在周以功臣子，年三岁赐爵双泉伯，七岁进封安平公。恺少有器<br /><br />&nbsp;&nbsp;&nbsp;&nbsp;局，诸兄并以弓马自达，恺独好学。博览书记，解文，多伎艺，为名公子。累迁<br /><br />&nbsp;&nbsp;&nbsp;&nbsp;御正中大夫、仪同三司。隋文帝为丞相，加上开府，近师中大夫。及践阼，诛宇<br /><br />&nbsp;&nbsp;&nbsp;&nbsp;文氏，恺亦将见杀，以与周本别，又兄忻有功，故见赦。后拜营宗庙副监、太子<br /><br />&nbsp;&nbsp;&nbsp;&nbsp;左庶子。庙成，别封甑山县公。及迁都，上以恺有巧思，诏领营新都副监。高G<br /><br />&nbsp;&nbsp;&nbsp;&nbsp;虽总大纲，凡所规画，皆出于恺。及决渭水达河以通运漕，诏恺总督其事。后拜<br /><br />&nbsp;&nbsp;&nbsp;&nbsp;莱州刺史，甚有能名。坐兄忻诛，除名于家，久不得调。<br /><br />&nbsp;&nbsp;&nbsp;&nbsp;会朝廷以鲁班故道，久绝不行，令恺修之。既而上建仁寿宫，右仆射杨素言<br /><br />&nbsp;&nbsp;&nbsp;&nbsp;恺有巧思，于是检校将作大匠。岁余，拜仁寿宫监，授仪同三司，寻为将作少监。<br /><br />&nbsp;&nbsp;&nbsp;&nbsp;文献皇后崩，恺与杨素营山陵。上善之，复爵安平郡公。炀帝即位，迁都洛阳，<br /><br />&nbsp;&nbsp;&nbsp;&nbsp;以恺为营东都副监，寻迁将作大匠。恺揣帝心在宏侈，于是东都制度，穷极壮丽。<br /><br />&nbsp;&nbsp;&nbsp;&nbsp;帝大悦，进位开府，拜工部尚书。及长城之役，诏恺规度之。时帝北巡，欲夸戎<br /><br />&nbsp;&nbsp;&nbsp;&nbsp;狄，令恺为大帐，其下坐数千人。帝大悦，赐物千段。又造观风行殿，上容卫者<br /><br />&nbsp;&nbsp;&nbsp;&nbsp;数百人，离合为之，下施轮轴，推移倏忽，有若神功。戎狄见之，莫不惊骇。帝<br /><br />&nbsp;&nbsp;&nbsp;&nbsp;弥悦，前后赏赐不可胜纪。<br /><br />&nbsp;&nbsp;&nbsp;&nbsp;是时将复古制明堂，议者皆不能决。恺博考群籍，为明堂图样奏之。又以<br /><br />&nbsp;&nbsp;&nbsp;&nbsp;“张衡浑象用三分为一度，裴秀舆地以一寸为千里，臣之此图以一分为一尺，推<br /><br />&nbsp;&nbsp;&nbsp;&nbsp;而演之”。又引于时议者，或以绮井为重屋，或以圆楣为隆栋，将为臆说，事不<br /><br />&nbsp;&nbsp;&nbsp;&nbsp;经见。今录其疑难，为之通释，皆出证据，以相发明。为议曰：<br /><br />&nbsp;&nbsp;&nbsp;&nbsp;臣恺谨按《淮南子》曰：“昔者神农之御天下也，甘雨以时，五谷蕃植，春<br /><br />&nbsp;&nbsp;&nbsp;&nbsp;生夏长，秋收冬藏，月省时考，终岁献贡，以时尝谷，祀于明堂。明堂之制，有<br /><br />&nbsp;&nbsp;&nbsp;&nbsp;盖而无四方，风雨不能袭，燥湿不能伤，迁延而入之。”臣恺以为上古朴略，创<br /><br />&nbsp;&nbsp;&nbsp;&nbsp;立典刑。《尚书帝命验》曰：“帝者承天，立五府以尊天重象，赤曰文祖，黄曰<br /><br />&nbsp;&nbsp;&nbsp;&nbsp;神斗，白曰显纪，黑曰玄矩，苍曰灵府。”注云：“唐虞之天府，夏之世室，殷<br /><br />&nbsp;&nbsp;&nbsp;&nbsp;之重屋，周之明堂，皆同矣。”《尸子》曰：“有虞氏曰总章。”《周官考工记》<br /><br />&nbsp;&nbsp;&nbsp;&nbsp;曰：“夏后氏世室，堂修二七，博四修一。”注云：“修，南北之深也。夏度以<br /><br />&nbsp;&nbsp;&nbsp;&nbsp;步，合堂修十四步，其博益以四分修之一，则堂博十七步半也。”臣恺案：三王<br /><br />&nbsp;&nbsp;&nbsp;&nbsp;之世，夏最为古，从质尚文，理应渐就宽大，何因夏室乃大殷堂？相形为论，理<br /><br />&nbsp;&nbsp;&nbsp;&nbsp;恐不尔。《记》云：“堂修二七，博四修一。”若夏度以步，则应修七步。注云：<br /><br />&nbsp;&nbsp;&nbsp;&nbsp;“今堂修十四步。”乃是增益《记》文。殷、周二堂，独无加字，便是义类例不<br /><br />&nbsp;&nbsp;&nbsp;&nbsp;同。山东《礼》本辄加二七之字，何得殷无加寻之文，周阙增筵之义？研穷其趣，<br /><br />&nbsp;&nbsp;&nbsp;&nbsp;或是不然。雠校古书，并无“二”字。此乃桑间俗儒，信情加减。《黄图》议云：<br /><br />&nbsp;&nbsp;&nbsp;&nbsp;“夏后氏益其堂之大百四十四尺，周人明堂以为两杼间。”马宫之言，止论堂之<br /><br />&nbsp;&nbsp;&nbsp;&nbsp;一面。据此为准，则三代堂基并方，得为上图之制。诸书所说，并为下方，郑注<br /><br />&nbsp;&nbsp;&nbsp;&nbsp;《周官》，独为此义，非直与古违异，亦乃乖背《礼》文。寻文求理，深恐未惬。<br /><br />&nbsp;&nbsp;&nbsp;&nbsp;《尸子》曰：“殷人阳馆。”《考工记》曰：“殷人重屋，堂修七寻，堂崇<br /><br />&nbsp;&nbsp;&nbsp;&nbsp;三尺，四阿重屋。”注云：“其修七寻，五丈六尺。放夏周，则其博九寻，七丈<br /><br />&nbsp;&nbsp;&nbsp;&nbsp;二尺。”又曰：“周人明堂，度和尺之筵，东西九筵，南北七筵，堂崇一筵，五<br /><br />&nbsp;&nbsp;&nbsp;&nbsp;室，凡室二筵。”《礼记明堂位》曰：“天子之庙，复庙重檐。”郑注云：“复<br /><br />&nbsp;&nbsp;&nbsp;&nbsp;庙，重屋也。”注《玉藻》云：“天子庙及路寝，皆如明堂制。”《礼图》云：<br /><br />&nbsp;&nbsp;&nbsp;&nbsp;“于内室之上，起通天之观，观八十一尺，得宫之数，其声浊，君之象也。”《<br /><br />&nbsp;&nbsp;&nbsp;&nbsp;大戴礼》曰：“明堂者，古有之。凡九室，室有四户八牖，以茅盖，上圆下方。<br /><br />&nbsp;&nbsp;&nbsp;&nbsp;外水曰璧雍。赤缀户，白缀牖。堂高三尺，东西九仞，南北七筵。其宫方三百步。”<br /><br />&nbsp;&nbsp;&nbsp;&nbsp;“凡人疾、六畜疫、五谷灾。生于天道不顺。天道不顺，生于明堂不饰。故有天<br /><br />&nbsp;&nbsp;&nbsp;&nbsp;灾则饰明堂。”《周书》曰：“明堂方百一十二尺，高四尺，阶博六尺三寸，室<br /><br />&nbsp;&nbsp;&nbsp;&nbsp;居内，方百尺，室内方六十尺，高八尺，博四尺。”《作洛》曰：“明堂、太庙、<br /><br />&nbsp;&nbsp;&nbsp;&nbsp;路寝咸有四阿，重亢重廊。”孔氏注云：“重亢累栋，重廓累屋。”<br /><br />&nbsp;&nbsp;&nbsp;&nbsp;《礼图》曰：“秦明堂，九室十二阶，各有所居。”《吕氏春秋》“有十二<br /><br />&nbsp;&nbsp;&nbsp;&nbsp;堂。”与《月令》同。并不论尺丈。臣恺案：十二阶虽不与《礼》合，一月一阶，<br /><br />&nbsp;&nbsp;&nbsp;&nbsp;非无理思。<br /><br />&nbsp;&nbsp;&nbsp;&nbsp;《黄图》曰：“堂方百四十四尺，坤之策也，方象地；屋圆，楣径二百一十<br /><br />&nbsp;&nbsp;&nbsp;&nbsp;六尺，乾之策也，圆象天。室九宫，法九州；太室方六丈，法阴之变数；十二堂，<br /><br />&nbsp;&nbsp;&nbsp;&nbsp;法十二月；三十六户，法极阴之变数；七十二牖，法五行所得日数；八达象八风，<br /><br />&nbsp;&nbsp;&nbsp;&nbsp;法八卦；通天台径九尺，法乾以九覆六；高八十一尺，法黄锺九九之数；二十八<br /><br />&nbsp;&nbsp;&nbsp;&nbsp;柱，象二十八宿；堂高三尺，土阶三等，法三统；堂四向五色，法四时五行；殿<br /><br />&nbsp;&nbsp;&nbsp;&nbsp;门去殿七十二步，法五行所行。门堂长四丈，取太室三之二。垣高无蔽目之照，<br /><br />&nbsp;&nbsp;&nbsp;&nbsp;牖六尺，其外之。殿垣方，在水内，法地阴也；水四周于外，象四海，圆法阳也；<br /><br />&nbsp;&nbsp;&nbsp;&nbsp;水阔二十四丈，应二十四气；水内径三丈，应《觐礼经》。武帝元封二年，立明<br /><br />&nbsp;&nbsp;&nbsp;&nbsp;堂汶上，无室，其外略依此制。《泰山通义》今亡，不可得而辨也。<br /><br />&nbsp;&nbsp;&nbsp;&nbsp;元始四年八月，起明堂、璧雍长安城南门，制度如仪。一殿，垣四面，门八<br /><br />&nbsp;&nbsp;&nbsp;&nbsp;观，水外周堤，壤高。四方和会，筑作三旬。五年正月六日辛未，始郊太祖高皇<br /><br />&nbsp;&nbsp;&nbsp;&nbsp;帝以配天。二十二日丁亥，宗祀孝文皇帝于明堂以配上帝。及先贤百辟卿士有益<br /><br />&nbsp;&nbsp;&nbsp;&nbsp;者，于是秩而祭之。亲扶三老五更，袒而割牲，跪而进之。因班时令，宣恩泽。<br /><br />&nbsp;&nbsp;&nbsp;&nbsp;诸侯宗室、四夷君长、匈奴西国侍子，悉奉贡助祭。<br /><br />&nbsp;&nbsp;&nbsp;&nbsp;《礼图》曰：“建武三十年作有堂，堂上圆下方。圆法天，方法地。十二堂<br /><br />&nbsp;&nbsp;&nbsp;&nbsp;法日辰，九室法九州，八窗象八风，八九七十二，法一时之王。室有二户，二九<br /><br />&nbsp;&nbsp;&nbsp;&nbsp;十八户，法土王十八日。内堂正坛高三尺，土阶三等。”胡伯始注《汉官》云：<br /><br />&nbsp;&nbsp;&nbsp;&nbsp;“古清庙盖以茅，今盖以瓦，瓦下藉茅，以荐古制。”《东京赋》曰：“乃营三<br /><br />&nbsp;&nbsp;&nbsp;&nbsp;宫，布政颁常。复庙重屋，八达九房。造舟清池，惟水泱泱。”《薛综》注云：<br /><br />&nbsp;&nbsp;&nbsp;&nbsp;“复重庙覆，谓屋平覆重栋也。”《续汉书祭祀志》曰：“明帝永平二年，祀五<br /><br />&nbsp;&nbsp;&nbsp;&nbsp;帝于明堂。五帝坐各处其方，黄帝在未，皆如南郊之位。光武位在青帝之南，少<br /><br />&nbsp;&nbsp;&nbsp;&nbsp;退，西面，各一犊，奏乐如南郊。”臣恺案《诗》云：“《我将》，祀文王于明<br /><br />&nbsp;&nbsp;&nbsp;&nbsp;堂也。我将我享，维羊维牛。”据此，则备大牢之祭。今云一犊，恐与古殊。自<br /><br />&nbsp;&nbsp;&nbsp;&nbsp;晋以前，未有鸱尾，其门墙璧水，一依本图。<br /><br />&nbsp;&nbsp;&nbsp;&nbsp;晋《起居注》裴Q议曰：“尊祖配天，其义明著，庙宇之制，理据未分。直<br /><br />&nbsp;&nbsp;&nbsp;&nbsp;可为一殿以崇严祀，其余杂碎，一皆除之。”臣恺案：“天垂象，圣人则之。”<br /><br />&nbsp;&nbsp;&nbsp;&nbsp;辟雍之星，既有图状，晋室方构，不合天文。既阙重楼，又无璧水，空堂乖五室<br /><br />&nbsp;&nbsp;&nbsp;&nbsp;之义，直殿违九阶之文。非古欺天，一何过甚！<br /><br />&nbsp;&nbsp;&nbsp;&nbsp;后魏于北台城南，造圆墙，在璧水外，门在水内迥立，不与墙相连。其堂上<br /><br />&nbsp;&nbsp;&nbsp;&nbsp;九室，三三相重，不依古制。室间通巷，违舛处多。其室皆用凿累，极成褊陋。<br /><br />&nbsp;&nbsp;&nbsp;&nbsp;《后魏乐志》曰：“孝昌二年立明堂，议者或言九室，或言五室，诏断从五室。<br /><br />&nbsp;&nbsp;&nbsp;&nbsp;后元叉执政，复改为九室。遭乱不成。”<br /><br />&nbsp;&nbsp;&nbsp;&nbsp;宋《起居注》曰：“孝武大明五年立明堂，其墙宇规范，拟同太庙，唯十二<br /><br />&nbsp;&nbsp;&nbsp;&nbsp;间，以应期数。依汉《汶上图仪》，设五帝位，太祖文皇帝对飨。鼎俎簋，一<br /><br />&nbsp;&nbsp;&nbsp;&nbsp;依庙礼。”<br /><br />&nbsp;&nbsp;&nbsp;&nbsp;梁武即位之后，移宋时太极殿以为明堂，无室，十二间。《礼疑议》云：<br /><br />&nbsp;&nbsp;&nbsp;&nbsp;“祭用纯，漆俎瓦樽，文于郊，质于庙，止一献，用清酒。”平陈之后，臣得目<br /><br />&nbsp;&nbsp;&nbsp;&nbsp;观，遂量步数，记其尺丈。犹见焚烧残柱，毁破之余，入地一丈，俨然如旧。柱<br /><br />&nbsp;&nbsp;&nbsp;&nbsp;下以樟木为跗，长丈余，阔四尺许，两两相并，凡安数重。宫城处所，乃在郭内。<br /><br />&nbsp;&nbsp;&nbsp;&nbsp;虽湫隘卑陋，未合规摹，但祖宗之灵，得崇严祀。<br /><br />&nbsp;&nbsp;&nbsp;&nbsp;周齐二代，阙而不修，大飨之典，于焉靡托。<br /><br />&nbsp;&nbsp;&nbsp;&nbsp;自古《明堂图》唯有二本。一是宗周，刘熙、阮谌、刘昌宗等作，三图略同。<br /><br />&nbsp;&nbsp;&nbsp;&nbsp;一是后汉建武三十年作，《礼图》有本，不详撰人。臣远寻《经传》，傍求子史，<br /><br />&nbsp;&nbsp;&nbsp;&nbsp;研究众说，总撰今图。其样以木为之，下为方堂，堂有五室，上为圆观，观有四<br /><br />&nbsp;&nbsp;&nbsp;&nbsp;门。<br /><br />&nbsp;&nbsp;&nbsp;&nbsp;帝可其奏。会辽东之役，事不果行。<br /><br />&nbsp;&nbsp;&nbsp;&nbsp;以度辽之功，进位金紫光禄大夫。其年卒官，帝甚惜之，谥曰康。撰《东都<br /><br />&nbsp;&nbsp;&nbsp;&nbsp;图记》二十卷、《明堂图议》二卷、《释疑》一卷，见行于世。<br /><br />&nbsp;&nbsp;&nbsp;&nbsp;长子儒童，游骑尉。少子温，起部承务郎。<br /><br />&nbsp;&nbsp;&nbsp;&nbsp;侯莫陈崇，字尚乐，代武川人也。其先魏之别部，居库斛真水。祖元，以良<br /><br />&nbsp;&nbsp;&nbsp;&nbsp;家子镇武川，因家焉。父兴，殿中将军、羽林监，后以崇著勋，追赠柱国、太保、<br /><br />&nbsp;&nbsp;&nbsp;&nbsp;清河郡公。<br /><br />&nbsp;&nbsp;&nbsp;&nbsp;崇少骁勇，善驰射，谨悫少言。年十五，随贺拔岳与尔朱荣征葛荣。后从岳<br /><br />&nbsp;&nbsp;&nbsp;&nbsp;入关，破赤水蜀。又从岳力战，破万俟丑奴。崇与轻骑逐北，至泾州长坑及之。<br /><br />&nbsp;&nbsp;&nbsp;&nbsp;贼未成列，崇单骑入贼中，于马上生禽丑奴，遂大破之。封临泾县侯。及岳为侯<br /><br />&nbsp;&nbsp;&nbsp;&nbsp;莫陈悦所害，崇与诸将同谋迎周文帝。文帝至军，原州刺史史归犹为悦守。周文<br /><br />&nbsp;&nbsp;&nbsp;&nbsp;遣崇袭归，直到城下，即据城门。时李远兄弟在城内，先知崇来，中外鼓澡，伏<br /><br />&nbsp;&nbsp;&nbsp;&nbsp;兵悉起，遂禽归斩之。以崇行原州事，仍从平悦，别封广武县伯。累迁仪同三司，<br /><br />&nbsp;&nbsp;&nbsp;&nbsp;改封彭城郡公。从禽窦泰，复弘农，破沙苑，战河又另讨平稽胡，累战皆有功，<br /><br />&nbsp;&nbsp;&nbsp;&nbsp;进位柱国大将军。六官建，拜大司空。周孝闵践阼，进封梁国公，加太保。历大<br /><br />&nbsp;&nbsp;&nbsp;&nbsp;宗伯、大司徒。<br /><br />&nbsp;&nbsp;&nbsp;&nbsp;保定三年，从武帝幸原州。时帝夜还京师，窃怪其故。崇谓所亲人常升曰：<br /><br />&nbsp;&nbsp;&nbsp;&nbsp;“吾比日闻卜筮者言，晋公今年不利，车驾今忽夜还，不过是晋公死耳。”于是<br /><br />&nbsp;&nbsp;&nbsp;&nbsp;皆传之。或有发其事者，帝集诸公卿于大德殿责崇，崇惶惧谢罪。其夜，护遣使<br /><br />&nbsp;&nbsp;&nbsp;&nbsp;将兵就崇宅，逼令自杀。葬礼如常仪，谥曰躁。护诛，改谥曰庄闵。<br /><br />&nbsp;&nbsp;&nbsp;&nbsp;子芮嗣，位柱国。从武帝东伐，率众守太行道。并州平，授上柱国。仍从平<br /><br />&nbsp;&nbsp;&nbsp;&nbsp;邺，拜大司马。隋大业初，以谴，诏流配岭南。芮弟颖。<br /><br />&nbsp;&nbsp;&nbsp;&nbsp;颖字遵道，少有器量，风神警发，为时辈所推。魏大统末，以父军功，赐爵<br /><br />&nbsp;&nbsp;&nbsp;&nbsp;广平侯，累迁开府仪同三司。周武帝时，从滕王击龙泉、文城叛胡。颖与柱国<br /><br />&nbsp;&nbsp;&nbsp;&nbsp;豆卢薹致范进，颖悬军五百余里，破其三栅。先是稽胡叛乱，辄略边人为奴婢。<br /><br />&nbsp;&nbsp;&nbsp;&nbsp;至是，诏胡有厌匿良人者诛，籍没其妻子。有人言为胡村所隐匿者，勋将诛之。<br /><br />&nbsp;&nbsp;&nbsp;&nbsp;颖曰：“将在外，君命有所不行。诸胡固非悉反，但相迫胁为乱。今慰抚，自可<br /><br />&nbsp;&nbsp;&nbsp;&nbsp;不战而定；如即诛之，转相惊恐，为难不细。未若召其渠帅，以隐匿才付之，令<br /><br />&nbsp;&nbsp;&nbsp;&nbsp;自归首，则群胡可安。”薮又，诸胡争降附，北土以安。迁司武，加振威中大<br /><br />&nbsp;&nbsp;&nbsp;&nbsp;夫。<br /><br />&nbsp;&nbsp;&nbsp;&nbsp;隋文帝受禅，加上开府，进爵升平郡公。平陈之役，以行军总管从秦王俊出<br /><br />&nbsp;&nbsp;&nbsp;&nbsp;鲁山道，与行军总管段文振度江，安集归附。再迁瀛州刺史，甚有惠政。后坐与<br /><br />&nbsp;&nbsp;&nbsp;&nbsp;秦王俊交通，免官。百姓送者莫不流涕，因相与立碑，颂颖清德。后拜邢州刺史。<br /><br />&nbsp;&nbsp;&nbsp;&nbsp;仁寿中，吏部尚书牛弘持节巡抚山东，以颖为第一，上优诏褒扬。时朝廷以岭南<br /><br />&nbsp;&nbsp;&nbsp;&nbsp;刺史县令多贪鄙，蛮夷怨叛，妙简清吏。于是征颖入朝。上与言及平生，以为欢<br /><br />&nbsp;&nbsp;&nbsp;&nbsp;笑，即日进位大将军，拜桂州总管、十七州诸军事。及至官，大崇恩信，人夷悦<br /><br />&nbsp;&nbsp;&nbsp;&nbsp;服。<br /><br />&nbsp;&nbsp;&nbsp;&nbsp;炀帝即位，颖兄梁国公芮坐事徙边，圾廷恐颖不自安，征还京师。后拜恒山<br /><br />&nbsp;&nbsp;&nbsp;&nbsp;太。其年，岭南、闽越多不附，帝以颖前在桂州有惠政，为南方所信伏，拜南海<br /><br />&nbsp;&nbsp;&nbsp;&nbsp;太守。卒官，谥曰定。子虔会最知名。<br /><br />&nbsp;&nbsp;&nbsp;&nbsp;崇兄顺，少豪侠有志度。初事尔朱荣为统军。普泰元年，封木县子。后从魏<br /><br />&nbsp;&nbsp;&nbsp;&nbsp;孝武入关。顺与周文帝同里干，素相友善，且崇先在关中，周文见之甚欢，进爵<br /><br />&nbsp;&nbsp;&nbsp;&nbsp;彭城郡公。及梁定围逼河州，以顺为大都督，与赵贵讨破之，即行河州事。<br /><br />&nbsp;&nbsp;&nbsp;&nbsp;大统四年，魏文帝东讨，顺与太尉王盟、仆射周惠达等留镇长安。时赵青雀<br /><br />&nbsp;&nbsp;&nbsp;&nbsp;反，盟及惠达奉魏太子出次渭北。顺于渭桥与贼战，频破之。魏文帝还，执顺手<br /><br />&nbsp;&nbsp;&nbsp;&nbsp;曰：“渭桥之战，卿有殊力。”便解所服金镂玉梁带赐之。南岐州氐苻安寿。遂<br /><br />&nbsp;&nbsp;&nbsp;&nbsp;率部落一千家款附。时顺弟崇又封彭城郡公，遂改封顺河间郡公。六年，加骠骑<br /><br />&nbsp;&nbsp;&nbsp;&nbsp;大将军、开府仪同三司，行西夏州事，改封平原郡公。周孝闵帝践阼，拜少师，<br /><br />&nbsp;&nbsp;&nbsp;&nbsp;进位柱国。其年薨。<br /><br />&nbsp;&nbsp;&nbsp;&nbsp;崇弟琼，历位荆州总管、上柱国，封修武郡公。<br /><br />&nbsp;&nbsp;&nbsp;&nbsp;琼弟凯，以军功赐爵下蔡县男。崇以平原州功，赐爵灵武县侯，诏听转授凯。<br /><br />&nbsp;&nbsp;&nbsp;&nbsp;孝闵践阼，进位开府仪同三司，进爵为公。天和中，为司会中大夫。建德二年，<br /><br />&nbsp;&nbsp;&nbsp;&nbsp;为聘齐使主。<br /><br />&nbsp;&nbsp;&nbsp;&nbsp;王雄，字胡布头，太原人也。父，以雄著勋，追赠柱国大将军、少傅、<br /><br />&nbsp;&nbsp;&nbsp;&nbsp;安康郡公。雄仪貌魁梧，少有谋略。魏末，从贺拔岳入关，除金紫光禄大夫。孝<br /><br />&nbsp;&nbsp;&nbsp;&nbsp;武西迁，封临贞县伯。大统中，进爵武威郡公，累迁大将军，行同州事。恭帝元<br /><br />&nbsp;&nbsp;&nbsp;&nbsp;年，赐姓可频氏。周孝闵帝践阼，授少傅，进位柱国大将军。武成初，进封庸国<br /><br />&nbsp;&nbsp;&nbsp;&nbsp;公，邑万户。出为泾州总管。<br /><br />&nbsp;&nbsp;&nbsp;&nbsp;保定四年，从晋公护东征，至芒山，与齐将斛律明月战。退走，左右皆散，<br /><br />&nbsp;&nbsp;&nbsp;&nbsp;矢又尽，唯余一奴一矢在焉。雄案稍不及明月者丈余，曰：“惜尔，不得杀，但<br /><br />&nbsp;&nbsp;&nbsp;&nbsp;生将尔见天子。”明月反射雄中额，抱马走至营，薨。赠使持节、太保、同华等<br /><br />&nbsp;&nbsp;&nbsp;&nbsp;二十州诸军事、同州刺史，谥曰忠。子谦。<br /><br />&nbsp;&nbsp;&nbsp;&nbsp;谦字敕万，性恭谨，无他才能，以父功封安乐县伯。保定二年，父雄封庸国<br /><br />&nbsp;&nbsp;&nbsp;&nbsp;公，以武威郡公回封谦，安乐伯回封第三弟震。雄死，朝议以谦父殒行阵，特加<br /><br />&nbsp;&nbsp;&nbsp;&nbsp;殊宠，授柱国大将军，袭爵庸国公。建德五年，武帝东征，谦力战，进位上柱国。<br /><br />&nbsp;&nbsp;&nbsp;&nbsp;六年，授益州总管十八州诸军事。及宣帝崩，隋文帝辅政，以梁睿为益州总<br /><br />&nbsp;&nbsp;&nbsp;&nbsp;管。时谦使司录贺若昂奉表诣阙。昂还，具陈京师事。谦以父子受国恩，将图匡<br /><br />&nbsp;&nbsp;&nbsp;&nbsp;复，遂举兵，署置官司。总管长史乙弗虔、益州刺史达奚劝谦凭险观变。隆州<br /><br />&nbsp;&nbsp;&nbsp;&nbsp;刺史高阿那肱为谦画三策曰：“公亲率精锐，直指散关，蜀人知公有勤王之节，<br /><br />&nbsp;&nbsp;&nbsp;&nbsp;必当各思效命，此上策也；出兵梁、汉，以顾望天下，此中策也；坐守剑南，发<br /><br />&nbsp;&nbsp;&nbsp;&nbsp;兵自卫，此下策也。”谦参用其中下之策。<br /><br />&nbsp;&nbsp;&nbsp;&nbsp;梁睿未至大剑，谦先遣兵镇始州。隋文帝即以睿为行军元帅，便发利、凤、<br /><br />&nbsp;&nbsp;&nbsp;&nbsp;文、秦、成诸州兵讨之。谦所署柱国达奚、高阿那肱、大将军乙弗虔、杨安、<br /><br />&nbsp;&nbsp;&nbsp;&nbsp;任峻、侯翕、景孱等众号十万，尽锐攻利州，总管、楚国公豆卢蘧苷浇四旬。<br /><br />&nbsp;&nbsp;&nbsp;&nbsp;等诸军闻睿将至，众遂溃。谦所署大将军苻子英攻巴州，又为刺史吕珍所破。<br /><br />&nbsp;&nbsp;&nbsp;&nbsp;睿乘其弊，纵兵深入。棋、虔密遣使诣睿，请为内应以赎罪。谦不知、虔之反<br /><br />&nbsp;&nbsp;&nbsp;&nbsp;己也，并令守成都。谦先无筹略，且所任用多非其才，及闻睿兵奄至，惶惧计无<br /><br />&nbsp;&nbsp;&nbsp;&nbsp;所出，乃自率众逆战，又以、虔之子为左右军。行数十里，左右军皆叛，谦奔<br /><br />&nbsp;&nbsp;&nbsp;&nbsp;新都，县令王宝执而斩之，傅首京师。、虔以成都降。隋文帝以、虔首谋，<br /><br />&nbsp;&nbsp;&nbsp;&nbsp;令杀之于蜀市。余众并散。阿那肱寻亦被诛。<br /><br />&nbsp;&nbsp;&nbsp;&nbsp;论曰：李弼怀佐时之略，逢兴运之期，缔构艰难，绸缪顾遇，方面宣其庸绩，<br /><br />&nbsp;&nbsp;&nbsp;&nbsp;帷幄尽其谋猷，非唯攀附成名，抑亦材谋自取。密遭风云之会，奋其鳞翼，思封<br /><br />&nbsp;&nbsp;&nbsp;&nbsp;函谷，将割鸿沟，期月之间，众数十万。威行万里，声动四方。虽事屈兴王，运<br /><br />&nbsp;&nbsp;&nbsp;&nbsp;乖天眷，而雄名克振，何其壮欤！然志性轻狡，终致颠覆，固其宜也。宇文贵负<br /><br />&nbsp;&nbsp;&nbsp;&nbsp;将帅之材，蕴刚锐之气，遭逢丧乱，险阻备尝，自致高位，亦云美矣。忻武艺之<br /><br />&nbsp;&nbsp;&nbsp;&nbsp;风，名高一代。及晚节遇祸，虽鸟尽弓藏，然亦器盈斯概，夷戮非为不幸。恺学<br /><br />&nbsp;&nbsp;&nbsp;&nbsp;艺兼该，思理通赡，规矩之妙，参从班、尔，当时缺席，咸取则焉。其起仁寿宫，<br /><br />&nbsp;&nbsp;&nbsp;&nbsp;营建洛邑，要求时幸，穷侈极丽，使文皇失德，炀帝亡身，危乱之原，抑亦由此。<br /><br />&nbsp;&nbsp;&nbsp;&nbsp;至于考览书传，定《明堂图》，虽意过其通，有足观者。侯莫陈崇以勇悍之气，<br /><br />&nbsp;&nbsp;&nbsp;&nbsp;逢战争之秋，轻骑启高平之扉，疋马和长坑之俊。以宏材远略，附凤攀龙，茂绩<br /><br />&nbsp;&nbsp;&nbsp;&nbsp;元勋，位居上衮，而识惭明哲，遂以凶终，惜哉！王雄身参佐命，谦宠列山河，<br /><br />&nbsp;&nbsp;&nbsp;&nbsp;及投袂勤王，志匡社稷，虽忠君之效未宣，与夫怀禄图存者异也。<br /><br />&nbsp;&nbsp;&nbsp;&nbsp;初，魏孝庄帝以尔朱荣有翊戴之功，拜荣柱国大将军，位在丞相上。荣败后，<br /><br />&nbsp;&nbsp;&nbsp;&nbsp;此官遂废。大统三年，魏文帝复以周文帝建中兴之业，始命为之。其后功参佐命，<br /><br />&nbsp;&nbsp;&nbsp;&nbsp;望实俱重者亦居此职。自大统十六年已前，任者凡有八人。周文帝位总百揆，都<br /><br />&nbsp;&nbsp;&nbsp;&nbsp;督中外军事。魏广陵王欣，元氏懿戚，从容禁闼而已。此外六人，各督二大将军，<br /><br />&nbsp;&nbsp;&nbsp;&nbsp;分掌禁旅，当爪牙御侮之寄。当时荣盛，莫与为比。故今之称门阀者，咸推八柱<br /><br />&nbsp;&nbsp;&nbsp;&nbsp;国家。今并十二大将军录之于左：<br /><br />&nbsp;&nbsp;&nbsp;&nbsp;使持节、太尉、柱国大将军、大都督、尚书左仆射、陇右行台、少师、陇西<br /><br />&nbsp;&nbsp;&nbsp;&nbsp;郡开国公虎。<br /><br />&nbsp;&nbsp;&nbsp;&nbsp;使持节、太傅、柱国大将军、大宗师、大司徒、广陵王元欣。<br /><br />&nbsp;&nbsp;&nbsp;&nbsp;使持节、柱国大将军、大都督、大宗伯、赵郡开国公李弼。<br /><br />&nbsp;&nbsp;&nbsp;&nbsp;使持节、柱国大将军、大都督、大司马、河内郡开国公独孤信。<br /><br />&nbsp;&nbsp;&nbsp;&nbsp;使持节、柱国大将军、大都督、大司寇、南阳郡开国公赵贵。<br /><br />&nbsp;&nbsp;&nbsp;&nbsp;使持节、柱国大将军、大都督、大司空、常山郡开国公于谨。<br /><br />&nbsp;&nbsp;&nbsp;&nbsp;使持节、柱国大将军、大都督、少傅、彭城郡开国公侯莫陈崇。<br /><br />&nbsp;&nbsp;&nbsp;&nbsp;与周文帝为八柱国。<br /><br />&nbsp;&nbsp;&nbsp;&nbsp;使持节、大将军、大都督、少保、广平王元赞。<br /><br />&nbsp;&nbsp;&nbsp;&nbsp;使持节、大将军、大都督、淮安王元育。<br /><br />&nbsp;&nbsp;&nbsp;&nbsp;使持节、大将军、大都督、齐王元廓。<br /><br />&nbsp;&nbsp;&nbsp;&nbsp;使持节、大将军、大都督、平原郡开国公侯莫陈顺。<br /><br />&nbsp;&nbsp;&nbsp;&nbsp;使持节、大将军、大都督、七州诸军事、秦州刺史、章武郡开国公宇文导。<br /><br />&nbsp;&nbsp;&nbsp;&nbsp;使持节、大将军、大都督、雍州诸军事、雍州刺史、高阳郡开国公达奚武。<br /><br />&nbsp;&nbsp;&nbsp;&nbsp;使持节、大将军、大都督、阳平郡开国公李远。<br /><br />&nbsp;&nbsp;&nbsp;&nbsp;使持节、大将军、大都督、范阳郡开国公豆卢宁。<br /><br />&nbsp;&nbsp;&nbsp;&nbsp;使持节、大将军、大都督、化政郡开国公宇文贵。<br /><br />&nbsp;&nbsp;&nbsp;&nbsp;使持节、大将军、大都督、荆州诸军事、荆州刺史、博陵郡开国公贺兰祥。<br /><br />&nbsp;&nbsp;&nbsp;&nbsp;使持节、大将军、大都督、陈留君开国公杨忠。<br /><br />&nbsp;&nbsp;&nbsp;&nbsp;使持节、大将军、大都督、岐州诸军事、岐州刺史、武威群开国公王雄。<br /><br />&nbsp;&nbsp;&nbsp;&nbsp;是为十二大将军。每大将军督二开府，凡为二十四员，分团统领，是二十四<br /><br />&nbsp;&nbsp;&nbsp;&nbsp;军。每一团，仪同二人。自相督率，不编户贯。都十二大将军。十五日上，则门<br /><br />&nbsp;&nbsp;&nbsp;&nbsp;栏陛戟，警昼巡夜；十五日下，则教旗习战。无他赋役。每兵唯办弓刀一具，月<br /><br />&nbsp;&nbsp;&nbsp;&nbsp;简阅之。甲槊戈弩，并资官给。<br /><br />&nbsp;&nbsp;&nbsp;&nbsp;自大统十六年以前，十二大将军外，念贤及王思政亦拜大将军。然贤作牧陇<br /><br />&nbsp;&nbsp;&nbsp;&nbsp;右，思政出镇河南，并不在领兵之限。此后功臣位至柱国及大将军者众矣，不限<br /><br />&nbsp;&nbsp;&nbsp;&nbsp;此秩，无所统御。六柱国、十二大将军之后，有以位次嗣掌其事者，而德望素在<br /><br />&nbsp;&nbsp;&nbsp;&nbsp;诸公之下，并不得预于此例。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1810);">加入书签</a><a
                        href="1809.html">上一页</a>&larr;<a href="index.html">返回列表</a>&rarr;<a
                            href="1811.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1809.html"; var next_page = "1811.html"; var index_page = "index.html"; var sortid = "9"; var article_id = "29"; var chapter_id = "1810"; var articlename = "北史"; var chaptername = " 卷六十 列传第四十八"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>