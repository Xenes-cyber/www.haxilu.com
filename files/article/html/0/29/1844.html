<!DOCTYPE html>
<html>
<head>
<meta charset="gbk" />
<title>北史- 卷九十三 列传第八十一-在线阅读-哈西文学网</title>
<meta name="keywords" content="李延寿，北史， 卷九十三 列传第八十一全文， 卷九十三 列传第八十一在线阅读 哈西文学网" />
<meta name="description" content="哈西文学网提供李延寿的北史  卷九十三 列传第八十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1844.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1844.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十三 列传第八十一</h1>
            <div class="link xb">
                <a href="1843.html">上一页</a>&larr;<a href="index.html">返回列表</a>&rarr;<a
                    href="1845.html">下一页</a></div>			
            <div id="BookText">&nbsp;&nbsp;&nbsp;&nbsp;○c伪附庸<br /><br />&nbsp;&nbsp;&nbsp;&nbsp;夏（赫连氏）燕（慕容氏）后秦（姚氏）北燕（冯氏）西秦（乞伏<br /><br />&nbsp;&nbsp;&nbsp;&nbsp;氏）北凉（沮渠氏）梁（萧氏）<br /><br />&nbsp;&nbsp;&nbsp;&nbsp;晋自永嘉之乱，宇县瓜分，胡羯凭陵，积有年代，各言膺运，咸居大宝。竟<br /><br />&nbsp;&nbsp;&nbsp;&nbsp;而自相吞灭，终为魏臣。然魏自昭成已前，王迹未显，至如刘石之徒，时代不接，<br /><br />&nbsp;&nbsp;&nbsp;&nbsp;旧书为传，编之四夷，有欺耳目，无益缃素。且于时五马浮江，正朔示改，《阳<br /><br />&nbsp;&nbsp;&nbsp;&nbsp;秋》记注，具存纪录。虽朝政丛脞，而年代已多。太宗文皇帝爰动天文，大存刊<br /><br />&nbsp;&nbsp;&nbsp;&nbsp;勒，其时事相接，已编之《载记》。今断自道武已来所吞并者，序其行事，纪其<br /><br />&nbsp;&nbsp;&nbsp;&nbsp;灭亡。其余不相关涉，皆所不取。至如晋、宋、齐、梁虽曰偏据，年渐三百，鼎<br /><br />&nbsp;&nbsp;&nbsp;&nbsp;命相承。《魏书》命曰《岛夷》，列之于传，亦所不取。故不入今篇，萧察虽云<br /><br />&nbsp;&nbsp;&nbsp;&nbsp;帝号，附庸周室，故从此编，次为《c伪附庸传》云尔。<br /><br />&nbsp;&nbsp;&nbsp;&nbsp;铁弗刘武，南单于苗裔，左贤王去卑之孙，北部帅刘猛之从子，居于新兴虑<br /><br />&nbsp;&nbsp;&nbsp;&nbsp;之北。北人谓胡父鲜卑母为“铁弗”，因以号为姓。武父诰汁爰，世领部落。<br /><br />&nbsp;&nbsp;&nbsp;&nbsp;汁爰死，武代焉。武死，子务桓代领部落，与魏和通。务桓死，弟阏陋头代立，<br /><br />&nbsp;&nbsp;&nbsp;&nbsp;密谋反叛。后务桓子悉勿祈遂阏陋头而立。悉勿祈死，弟卫辰代立。<br /><br />&nbsp;&nbsp;&nbsp;&nbsp;卫辰，务桓之第三子也。既立，遣子朝献，昭成以女妻之。卫辰潜通苻坚，<br /><br />&nbsp;&nbsp;&nbsp;&nbsp;坚以为左贤王。遣使请坚求田地。春去秋来，坚许之。后乃背坚，专心归魏。举<br /><br />&nbsp;&nbsp;&nbsp;&nbsp;兵伐坚，坚遣其将邓讨擒之。坚自至朔方，以卫辰为夏阳公，统其部落，卫辰复<br /><br />&nbsp;&nbsp;&nbsp;&nbsp;附于坚，昭成讨大破之，遂走奔苻坚。坚送还朔方，遣兵戍之。<br /><br />&nbsp;&nbsp;&nbsp;&nbsp;昭成末，卫辰导苻坚寇魏南境，王师败绩。坚遂分国人为二部，自河以西，<br /><br />&nbsp;&nbsp;&nbsp;&nbsp;属之卫辰；自河以东，属之刘库仁。坚后以卫辰为单于，督摄河西新类，屯于代<br /><br />&nbsp;&nbsp;&nbsp;&nbsp;来。慕容永据长子，拜卫辰使持节、都督河西诸军事、大将军、朔州牧、朔方王。<br /><br />&nbsp;&nbsp;&nbsp;&nbsp;姚苌亦遣使结好，拜卫辰使持节、都督北朔杂夷诸军事、大将军、大单于、河西<br /><br />&nbsp;&nbsp;&nbsp;&nbsp;王、幽州牧。<br /><br />&nbsp;&nbsp;&nbsp;&nbsp;登国中，卫辰遣子直力L寇南部，其众八九万。道武军五六千人，为其所围。<br /><br />&nbsp;&nbsp;&nbsp;&nbsp;帝乃以车为方营，并战并前，大破之于铁岐山南。直力L单骑而走。帝乘胜追之，<br /><br />&nbsp;&nbsp;&nbsp;&nbsp;自五原金津南度河，径入其国。遂至卫辰所居悦城，卫辰父子惊遁。乃分遣陈<br /><br />&nbsp;&nbsp;&nbsp;&nbsp;留公元虔南至白盐池，虏卫辰家属；将军伊谓至木根山，擒直力L。卫辰单骑遁<br /><br />&nbsp;&nbsp;&nbsp;&nbsp;走，为其部下所杀，传首行宫。先是河水赤如血，卫辰恶之，及卫辰之亡，诛其<br /><br />&nbsp;&nbsp;&nbsp;&nbsp;族类，并投之于河。卫辰第三子屈丐奔薛干部帅太悉伏。<br /><br />&nbsp;&nbsp;&nbsp;&nbsp;屈丐，本名勃勃，明元改其名曰屈丐。北方言屈丐者卑下也。太悉伏送之姚<br /><br />&nbsp;&nbsp;&nbsp;&nbsp;兴。兴高平公破多罗没弈于妻之以女。屈丐身长八尺五寸，兴见而奇之。拜骁骑<br /><br />&nbsp;&nbsp;&nbsp;&nbsp;将军，加奉车都尉，常参军国大议，宠遇逾于勋旧。兴弟济南公邕言于兴曰：<br /><br />&nbsp;&nbsp;&nbsp;&nbsp;“屈丐天性不仁，难以亲育，宠之太甚，臣窃惑之。”兴曰：“屈丐有济世之才，<br /><br />&nbsp;&nbsp;&nbsp;&nbsp;吾方收其艺用，兴之共平天下，有何不可？”乃以屈丐为安远将军，封阳川侯，<br /><br />&nbsp;&nbsp;&nbsp;&nbsp;使助没弈于镇高平。邑固谏以为不可。兴乃止。以屈丐为持节、安北将军、五原<br /><br />&nbsp;&nbsp;&nbsp;&nbsp;公，配以三交五部鲜卑二万余落，镇朔方。<br /><br />&nbsp;&nbsp;&nbsp;&nbsp;道武末，屈丐袭杀没弈于而并其众，c称大夏天王，号年龙升，置百官。兴<br /><br />&nbsp;&nbsp;&nbsp;&nbsp;乃悔之。屈丐耻姓铁弗，遂改为赫连氏，自云徽赫与天连。又号其支庶为铁伐氏，<br /><br />&nbsp;&nbsp;&nbsp;&nbsp;云族刚锐如铁，皆堪伐人。晋将刘裕攻长安，屈丐闻而喜曰：“姚泓岂能拒裕？<br /><br />&nbsp;&nbsp;&nbsp;&nbsp;裕必克之。待裕去后，吾取之如拾遗耳。”于是秣马励兵，休养士卒。及刘裕禽<br /><br />&nbsp;&nbsp;&nbsp;&nbsp;泓，留子义真守长安。屈丐伐之，大破义真，积人头为京观，号曰髑髅台。遂c<br /><br />&nbsp;&nbsp;&nbsp;&nbsp;皇帝于氵霸上，号年为昌武，定都统万，勒铭城南，颂其功德，以长安为南都。<br /><br />&nbsp;&nbsp;&nbsp;&nbsp;性骄虐，视人如草，蒸土以筑城，铁锥刺入一寸，即杀作人而并筑之。所造<br /><br />&nbsp;&nbsp;&nbsp;&nbsp;兵器，匠呈必死：射甲不入，即斩弓人，如其入，便斩铠匠，杀工匠数千人。常<br /><br />&nbsp;&nbsp;&nbsp;&nbsp;居城上，置弓剑于侧，有所嫌忿，手自杀人。群臣忤视者，凿其目，笑者决其唇，<br /><br />&nbsp;&nbsp;&nbsp;&nbsp;谏者谓之诽谤，先截其舌，而后斩之。议废其子Y，Y自长安起兵攻屈丐，<br /><br />&nbsp;&nbsp;&nbsp;&nbsp;丐遣子太原公昌破Y杀之。屈丐以昌为太子。始光二年，屈丐死，昌c立。<br /><br />&nbsp;&nbsp;&nbsp;&nbsp;昌字还国，一名折，屈丐之第二子也。既c位，改年承光。太武闻屈丐死，<br /><br />&nbsp;&nbsp;&nbsp;&nbsp;诸子相攻，关中大乱，于是西伐。乃以轻骑一万八千，济河袭昌。时冬至之日，<br /><br />&nbsp;&nbsp;&nbsp;&nbsp;昌宴飨，王师奄到，上下惊扰。车驾次于黑水，去其城三十余里，昌乃出战。太<br /><br />&nbsp;&nbsp;&nbsp;&nbsp;武驰往击之，昌退走入城，未闭门，军士乘胜入其西宫，焚其西门，夜宿城北。<br /><br />&nbsp;&nbsp;&nbsp;&nbsp;明日分军四出，徙万余家而还。<br /><br />&nbsp;&nbsp;&nbsp;&nbsp;后昌遣弟定与司空奚斤相持于长安，太武乘虚西伐，济君子津，轻骑三万，<br /><br />&nbsp;&nbsp;&nbsp;&nbsp;倍道兼行。群臣咸谏曰：“统万城坚，非一日可拔。今轻军讨之，进不可克，退<br /><br />&nbsp;&nbsp;&nbsp;&nbsp;无所资。不若步军攻具，一时俱往。”帝曰：“夫用兵之术，攻城最下，不得已<br /><br />&nbsp;&nbsp;&nbsp;&nbsp;而用之。如其攻具一时俱往，贼必惧而坚守。若攻不时拔，则食尽兵疲，外无所<br /><br />&nbsp;&nbsp;&nbsp;&nbsp;掠，非上策也。朕以轻骑至其城下，彼先闻有步军，步从见骑至，必当心闲。朕<br /><br />&nbsp;&nbsp;&nbsp;&nbsp;且羸师以诱之，若得一战，擒之必矣。所以然者，军士去家二千里，后有黄河之<br /><br />&nbsp;&nbsp;&nbsp;&nbsp;难，所谓置之死地而后生也。以是决战则有余，攻城则不足。”遂行，次于黑水，<br /><br />&nbsp;&nbsp;&nbsp;&nbsp;分军伏于谷，而以少众至其城下。昌将狄子玉来降，说：使人追其弟定，定曰：<br /><br />&nbsp;&nbsp;&nbsp;&nbsp;“城坚峻未可攻拔，待擒斤等，然后徐往，内外击之，有何不济？”昌以为然。<br /><br />&nbsp;&nbsp;&nbsp;&nbsp;太武恶之，退军城北，示昌以弱，遣永昌王健及娥清等分骑五千，西掠居人。会<br /><br />&nbsp;&nbsp;&nbsp;&nbsp;军士负罪，亡入昌城，言官军粮尽，士卒食菜，辎重在后，步兵未至，击之为便。<br /><br />&nbsp;&nbsp;&nbsp;&nbsp;昌信其言，引众出城，步骑三万。司徒长孙翰等咸言昌步阵难陷，宜避其锋，且<br /><br />&nbsp;&nbsp;&nbsp;&nbsp;待步兵，一时奋击。帝曰：“不然，远来求贼，恐其不出。今避而不击，彼奋我<br /><br />&nbsp;&nbsp;&nbsp;&nbsp;弱，非计也。”遂收军伪北，引而疲之。昌以为退，鼓噪而前，舒阵为翼。行五<br /><br />&nbsp;&nbsp;&nbsp;&nbsp;六里，帝冲之，贼阵不动。稍前行，会有风起，方术官赵倪劝帝更待后日，崔浩<br /><br />&nbsp;&nbsp;&nbsp;&nbsp;叱之。帝乃分骑为左右以掎之。帝坠马，贼已逼，帝腾马刺杀其尚书斛黎文，杀<br /><br />&nbsp;&nbsp;&nbsp;&nbsp;骑贼十余人。流矢中帝，帝奋击不辍。昌军大溃，不及入城，奔投上。遂克其<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;初，屈丐奢，好修宫室，城高十仞，基厚三十步，上广十步，宫墙五仞，其<br /><br />&nbsp;&nbsp;&nbsp;&nbsp;坚可以砺刀斧。台榭高大，飞阁相连，皆雕镂图画，被以绮绣，饰以丹青，穷极<br /><br />&nbsp;&nbsp;&nbsp;&nbsp;文采。帝顾谓左右曰：“蕞尔小国，而用人如此，虽欲不亡，其可得乎？”<br /><br />&nbsp;&nbsp;&nbsp;&nbsp;侍御史安颉禽昌，帝使侍中古弼迎昌至京师，舍之西宫门内，给以乘舆之副。<br /><br />&nbsp;&nbsp;&nbsp;&nbsp;又诏昌尚始平公主，假会稽公，封为秦王，坐谋反伏诛。<br /><br />&nbsp;&nbsp;&nbsp;&nbsp;昌弟定，小字直，屈丐之第五子也。凶暴无赖。昌败，定奔于平凉，自<br /><br />&nbsp;&nbsp;&nbsp;&nbsp;称尊号，改年胜光。定登阴山，望其本国，泣曰：“先帝以朕承大业者，岂有<br /><br />&nbsp;&nbsp;&nbsp;&nbsp;今日之事乎！使天假朕年，当与卿诸人建季兴之业。”俄而群狐百数，鸣于其侧，<br /><br />&nbsp;&nbsp;&nbsp;&nbsp;定命射之，无所获。恶之曰：“所见亦大不臧，咄咄天道，复何言哉！”<br /><br />&nbsp;&nbsp;&nbsp;&nbsp;定与宋连和，遥分河北。自恒山以东，属宋；恒山以西，属定。太武亲率轻<br /><br />&nbsp;&nbsp;&nbsp;&nbsp;骑袭平凉。定救平凉，方阵自固。帝四面围之，断其水草，定不得水，引众下原，<br /><br />&nbsp;&nbsp;&nbsp;&nbsp;诏武卫将军丘眷击之。定众溃，被创，单骑遁走，由其余众，乃西保上。神`<br /><br />&nbsp;&nbsp;&nbsp;&nbsp;四年，为吐谷浑慕Y所袭，禽定送京师，伏诛。<br /><br />&nbsp;&nbsp;&nbsp;&nbsp;徒河慕容@，字弈洛瑰，本出昌黎。曾祖莫护跋，魏初，率诸部落入居辽西，<br /><br />&nbsp;&nbsp;&nbsp;&nbsp;从司马宣王讨公孙氏，拜率义王，始建王府于棘城之北。祖木延，从丘俭征高<br /><br />&nbsp;&nbsp;&nbsp;&nbsp;丽有功，始号左贤王。父涉归，以勋进拜鲜卑单于，迁邑辽东。涉归死，@代领<br /><br />&nbsp;&nbsp;&nbsp;&nbsp;部落。以辽东僻远，迁于徒河之青山。穆帝世，颇为东部之患。@死，子晃嗣。<br /><br />&nbsp;&nbsp;&nbsp;&nbsp;晃字元真，号年为元年，自称燕王。建国二年，昭成纳晃女为后。四年，晃<br /><br />&nbsp;&nbsp;&nbsp;&nbsp;城和龙而都焉。征高丽大破之，遂入丸都，掘高丽王钊父利墓，载其尸，焚其宫<br /><br />&nbsp;&nbsp;&nbsp;&nbsp;室，毁丸都而归。钊后称臣，乃归其父尸。晃死，子俊嗣。<br /><br />&nbsp;&nbsp;&nbsp;&nbsp;俊字宣英，既袭位，号年为元年。闻石氏乱，乃砺甲严兵，将为进取之计，<br /><br />&nbsp;&nbsp;&nbsp;&nbsp;徙都于蓟。建国十五年，俊c称皇帝，置百官，号年天玺，国称大燕。十六年，<br /><br />&nbsp;&nbsp;&nbsp;&nbsp;自蓟迁都于邺，号年光寿。俊死，第三子ニ谩<br /><br />&nbsp;&nbsp;&nbsp;&nbsp;プ志懊，号年建熙。フ无纲纪。有神降于邺，曰湘女，有声，与人相接，<br /><br />&nbsp;&nbsp;&nbsp;&nbsp;数日而去。后苻坚遣将王猛代邺，禽ィ封新兴侯。道武之七年，苻坚败于淮南。<br /><br />&nbsp;&nbsp;&nbsp;&nbsp;ナ甯复古鸭幔攻苻丕于邺。サ芗帽蓖蹉先为北地长史，闻垂攻邺，亡奔关东，<br /><br />&nbsp;&nbsp;&nbsp;&nbsp;还屯华阴，自称雍州牧、济北王；推垂为丞相、大司马、吴王。坚遣子钜鹿公睿<br /><br />&nbsp;&nbsp;&nbsp;&nbsp;伐泓。泓弟中山王冲，先为平阳太守，亦起兵河东，奔泓。泓众至十万，遣使谓<br /><br />&nbsp;&nbsp;&nbsp;&nbsp;坚，求分王天下。坚大怒，责ァミ低妨餮谢，坚待之如初，命ヒ允檎写辜<br /><br />&nbsp;&nbsp;&nbsp;&nbsp;泓、冲。ッ芮彩刮姐：“勉建大业，可以吴王为相国；中山王为太宰，领大司<br /><br />&nbsp;&nbsp;&nbsp;&nbsp;马；汝可为大将军，领司徒，承制封拜。听吾死问，汝便即尊位。”泓进向长安，<br /><br />&nbsp;&nbsp;&nbsp;&nbsp;年号燕兴。泓谋臣高盖、宿勤崇等以泓德望后冲，且持法苛峻，乃杀泓，立冲为<br /><br />&nbsp;&nbsp;&nbsp;&nbsp;皇太弟，承制行事，置百官。进据阿房。初，坚之灭燕，冲姊清河公主年十四，<br /><br />&nbsp;&nbsp;&nbsp;&nbsp;有殊色，坚纳之。冲年十二，亦有龙阳之姿，坚又幸之。姊弟专宠。长安歌之曰：<br /><br />&nbsp;&nbsp;&nbsp;&nbsp;“一雌复一雄，双飞入紫宫。”王猛切谏，乃出冲。及其母卒，葬之以燕后之礼。<br /><br />&nbsp;&nbsp;&nbsp;&nbsp;长安又谣曰：“凤皇，凤皇，止阿房。”时以凤皇非梧桐不栖，非竹实不食，乃<br /><br />&nbsp;&nbsp;&nbsp;&nbsp;莳梧竹数千株于阿城，以待凤皇。冲小字凤皇，至是，阿城终为坚贼。ト爰坚<br /><br />&nbsp;&nbsp;&nbsp;&nbsp;谢，因言二子昨婚，欲坚幸第，坚许之。コ觯术士王嘉曰：“椎芦作蘧Z，不<br /><br />&nbsp;&nbsp;&nbsp;&nbsp;成文章。会天大雨，不得杀羊。”言ソ杀坚而不果也。坚与群臣莫解。是夜大<br /><br />&nbsp;&nbsp;&nbsp;&nbsp;雨，晨不果出。事发，坚乃诛ジ缸蛹白谧澹城内鲜卑无少长男女皆杀之。<br /><br />&nbsp;&nbsp;&nbsp;&nbsp;@弟运。运孙永，字叔明。ゼ任苻坚所并，永徙于长安。家贫，夫妻常卖<br /><br />&nbsp;&nbsp;&nbsp;&nbsp;靴于市。及ノ坚所杀，冲乃自称尊号，以永为小将军。冲毒暴，及坚出如五将<br /><br />&nbsp;&nbsp;&nbsp;&nbsp;山，冲入长安，纵兵大掠，死者不可胜计。初，坚之未乱，关中忽然，无火而烟<br /><br />&nbsp;&nbsp;&nbsp;&nbsp;气大起，方数十里，月余不灭。坚每临听讼观，令民有怨者，举烟于城北，观而<br /><br />&nbsp;&nbsp;&nbsp;&nbsp;录之。长安为之诏曰：“欲得必存当举烟。”关中谣曰：“长鞘马鞭击左股，太<br /><br />&nbsp;&nbsp;&nbsp;&nbsp;岁南行当复虏。”西人呼徒河为白虏，冲果据长安。乐之忘归，且以慕容垂名威<br /><br />&nbsp;&nbsp;&nbsp;&nbsp;夙著，跨据山东，惮不敢进，众咸怨之。登国元年，冲左将军韩延因人之怨，杀<br /><br />&nbsp;&nbsp;&nbsp;&nbsp;冲，立冲将段随为燕王，改年昌平。冲之入长安，王嘉谓之曰：“凤皇，凤皇，<br /><br />&nbsp;&nbsp;&nbsp;&nbsp;何不高飞还故乡？无故在此取灭亡。”<br /><br />&nbsp;&nbsp;&nbsp;&nbsp;冲败，其左仆射慕容恒与永潜谋，袭杀随，立宜都王子觊为燕王，号年建明。<br /><br />&nbsp;&nbsp;&nbsp;&nbsp;率鲜卑男女三十余万口，乘舆服御，礼乐器物，去长安而东。以永为武卫将军。<br /><br />&nbsp;&nbsp;&nbsp;&nbsp;恒弟护军将军韬，阴有贰志，诱觊杀之于临晋。恒怒，去之。永与武卫将军刁云<br /><br />&nbsp;&nbsp;&nbsp;&nbsp;率众攻韬。韬遣司马宿勤黎逆战，永执而戮之。韬惧，出奔恒营。恒立慕容冲子<br /><br />&nbsp;&nbsp;&nbsp;&nbsp;望为帝，改年建平。众悉去望奔永，永执望杀之，立慕容泓子忠为帝，改年建武。<br /><br />&nbsp;&nbsp;&nbsp;&nbsp;忠以永为太尉，守尚书令，封河东公。东至闻喜，知慕容垂称尊号，托以农要弗<br /><br />&nbsp;&nbsp;&nbsp;&nbsp;进，筑燕熙城以自固。刁云等又杀忠，推永为大都督、大将军、大单于、雍秦梁<br /><br />&nbsp;&nbsp;&nbsp;&nbsp;凉四州牧、河东王，称蕃于垂。<br /><br />&nbsp;&nbsp;&nbsp;&nbsp;永进据长子，c称帝，号年中兴。垂攻丁零翟钊于滑台，钊败降永。永以钊<br /><br />&nbsp;&nbsp;&nbsp;&nbsp;为车骑大将军、东郡王。岁余，谋杀永，永诛之。垂来攻永，永败，为前驱所获，<br /><br />&nbsp;&nbsp;&nbsp;&nbsp;垂数而戮之。并斩永公卿已下刁云、大逸豆归等四十余人。永所统新旧人户、服<br /><br />&nbsp;&nbsp;&nbsp;&nbsp;御、图书、器乐、珍宝，垂悉获之。<br /><br />&nbsp;&nbsp;&nbsp;&nbsp;垂字道明，晃第五子也。甚见宠爱，常自谓诸弟子曰：“此儿阔达好奇，终<br /><br />&nbsp;&nbsp;&nbsp;&nbsp;能破人家，或能成人家。”故名霸，字道业。恩遇逾于俊。俊弗能平，及即王位，<br /><br />&nbsp;&nbsp;&nbsp;&nbsp;以垂坠马伤齿，改名为缺，外以慕S缺为名，内实恶之。寻以谶记之文，乃去，<br /><br />&nbsp;&nbsp;&nbsp;&nbsp;以垂为名。年十三，为偏将，所在征伐，勇冠三军。俊平中原，垂为前锋，累战<br /><br />&nbsp;&nbsp;&nbsp;&nbsp;有大功。及俊c尊号，封吴王。<br /><br />&nbsp;&nbsp;&nbsp;&nbsp;后以车骑大将军败桓温于枋头，威名大震，不容于ィ西奔苻坚。坚甚重之，<br /><br />&nbsp;&nbsp;&nbsp;&nbsp;拜冠军将军，封宾都侯。坚败淮南，入于垂军。子宝劝垂杀之，垂以坚遇之厚也，<br /><br />&nbsp;&nbsp;&nbsp;&nbsp;不听。行至洛阳，请求拜墓，坚许之。遂起兵攻苻丕于邺。垂称燕王，置百官，<br /><br />&nbsp;&nbsp;&nbsp;&nbsp;年号燕元。<br /><br />&nbsp;&nbsp;&nbsp;&nbsp;登国元年，垂c位，号年为建兴。缮宗庙社稷于中山，尽有幽、冀、平州之<br /><br />&nbsp;&nbsp;&nbsp;&nbsp;地，遣使朝贡。三年，道武遣九原公仪使于垂，垂又遣使朝贡。四年，道武遣陈<br /><br />&nbsp;&nbsp;&nbsp;&nbsp;留公虔使于垂，垂又遣使朝贡。五年，又遣秦王觚使于垂，垂留觚不遣，遂绝行<br /><br />&nbsp;&nbsp;&nbsp;&nbsp;人。垂议讨慕容水，太史令靳安言于垂曰：“彗星经尾、箕之分，燕当有野死之<br /><br />&nbsp;&nbsp;&nbsp;&nbsp;王。不出五年，其国必亡。岁在鹑火，必克长子。”垂乃止。安出而谓人曰：<br /><br />&nbsp;&nbsp;&nbsp;&nbsp;“此众既并，终不能久。”安盖知道武之兴也，而不敢言。先是，丁零翟辽叛垂，<br /><br />&nbsp;&nbsp;&nbsp;&nbsp;后遣使谢罪，垂不许。辽怒，遂自号大魏天王，屯滑台，与垂相击。死，子钊代<br /><br />&nbsp;&nbsp;&nbsp;&nbsp;之。及垂征克滑台，钊奔长子。垂议征长子，诸将咸谏。以永国未有衅，请他年。<br /><br />&nbsp;&nbsp;&nbsp;&nbsp;垂将从之，垂弟司徒、范阳王德固劝垂。垂曰：“司徒议与吾同，且吾投老，叩<br /><br />&nbsp;&nbsp;&nbsp;&nbsp;囊底智足以克之，不复留逆贼以累子孙。”乃伐永克之。<br /><br />&nbsp;&nbsp;&nbsp;&nbsp;十年，垂遣其太子宝来寇。始宝之来，垂已有疾。自到五原，道武断其行路，<br /><br />&nbsp;&nbsp;&nbsp;&nbsp;父子问绝。帝乃诡其行人之辞，临河告之曰：“汝父已死，何不遽还？”宝兄弟<br /><br />&nbsp;&nbsp;&nbsp;&nbsp;闻之忧怖，以为信然，于是士卒骇动。初，宝至幽州，其所乘车轴无故自折。占<br /><br />&nbsp;&nbsp;&nbsp;&nbsp;工靳安以为大凶，固劝令还，宝怒，不从。至是，问安。安曰：“速去可免。”<br /><br />&nbsp;&nbsp;&nbsp;&nbsp;宝愈恐。安退告人曰：“今将死于他乡，尸骸委于草野，为乌鸢蝼蚁所食，不复<br /><br />&nbsp;&nbsp;&nbsp;&nbsp;见家族。”十月，宝烧船夜遁。时河冰未成，宝谓帝不能度，不设斥候。十一月，<br /><br />&nbsp;&nbsp;&nbsp;&nbsp;天暴风寒，冰合，帝进军济河急追之。至参合陂西，靳安言于宝曰：“今日西北<br /><br />&nbsp;&nbsp;&nbsp;&nbsp;风动，是军将至之应，宜兼行速去，不然必危。”其夜，帝部分众军，东西为掎<br /><br />&nbsp;&nbsp;&nbsp;&nbsp;角之势。约勒士卒，束马口，衔枚无声。昧爽，众军齐进，日出登山，下临其营。<br /><br />&nbsp;&nbsp;&nbsp;&nbsp;宝众晨将东引，顾见军至，遂惊扰。帝纵骑腾蹑，马者蹶倒冰上。宝及诸父兄弟，<br /><br />&nbsp;&nbsp;&nbsp;&nbsp;军马迸散，仅以身免。宝军四五万人，一时放仗，敛手就羁。擒其王公文武数千。<br /><br />&nbsp;&nbsp;&nbsp;&nbsp;垂复欲来寇，太史曰：“太白夕没西方，数日后见东方，此为躁兵，先举者亡。”<br /><br />&nbsp;&nbsp;&nbsp;&nbsp;垂不从，凿山开道，至宝前败所，见积骸如丘，设祭吊之。死者父兄子弟遂皆嗥<br /><br />&nbsp;&nbsp;&nbsp;&nbsp;哭，声震山川，垂惭忿呕血，发病而还，死于上谷。宝c立。<br /><br />&nbsp;&nbsp;&nbsp;&nbsp;宝字道裕，垂之第四子也。少轻果，无志操，好人佞己。为太子，砥厉自修。<br /><br />&nbsp;&nbsp;&nbsp;&nbsp;垂妻段氏谓垂曰：“宝姿质雍容，柔而不断，承平则为仁明之主，处难则非济世<br /><br />&nbsp;&nbsp;&nbsp;&nbsp;之雄。今托以大业，未见克昌之美。辽西、高阳，儿之俊贤者，宜择一以树之。<br /><br />&nbsp;&nbsp;&nbsp;&nbsp;赵王奸诈负气，常有轻宝之心，恐难作。”垂不纳。宝闻，深以为恨。宝既c<br /><br />&nbsp;&nbsp;&nbsp;&nbsp;位，年号永康。遣逼其母段氏自裁。段氏怒曰：“汝兄弟尚逼杀母，安能保社<br /><br />&nbsp;&nbsp;&nbsp;&nbsp;稷？吾岂惜死！”遂自杀。宝议以后谋废嫡，称无母之道，不宜成丧，群臣咸以<br /><br />&nbsp;&nbsp;&nbsp;&nbsp;为然。宝中书令眭邃执意抗言，宝从之而止。<br /><br />&nbsp;&nbsp;&nbsp;&nbsp;皇始元年，道武南伐。及克信都，宝大惧，夜来犯营，帝击破之。宝走中山，<br /><br />&nbsp;&nbsp;&nbsp;&nbsp;遂奔蓟。宝子清河王会先守龙城，闻宝被围，率众赴难，逢宝于路。宝分夺其军，<br /><br />&nbsp;&nbsp;&nbsp;&nbsp;以授弟辽西王农等。会怒，袭农杀之，勒兵攻宝。宝走龙城，会追围之。侍御郎<br /><br />&nbsp;&nbsp;&nbsp;&nbsp;高云袭败会师，会奔中山。宝命云为子，封夕阳公。会至中山，为慕容普邻所杀。<br /><br />&nbsp;&nbsp;&nbsp;&nbsp;宝至龙城，垂舅兰汗拒之，宝南走奔蓟。汗复遣迎。宝以汗，垂之季舅，子盛又<br /><br />&nbsp;&nbsp;&nbsp;&nbsp;汗之婿也，必谓无二，乃还龙城。汗杀之，及子策等百余人。汗自称大都督、大<br /><br />&nbsp;&nbsp;&nbsp;&nbsp;单于、昌黎王，号年青龙。以盛子婿，哀而宥之。<br /><br />&nbsp;&nbsp;&nbsp;&nbsp;盛字道运，宝长子也。垂封为长乐公，宝c立，进爵为王。兰汗之杀宝也，<br /><br />&nbsp;&nbsp;&nbsp;&nbsp;以盛为侍中、左光禄大夫。盛乃间汗兄弟，使相疑害。李旱、卫双、刘志、张贞<br /><br />&nbsp;&nbsp;&nbsp;&nbsp;等皆盛之旧昵，汗太子穆并引为腹心。盛结旱等，因汗、穆等醉，夜袭杀之。c<br /><br />&nbsp;&nbsp;&nbsp;&nbsp;尊号，改年为建平，又号年为长乐。盛改称庶人大王。盛以宝暗而不断，遂峻极<br /><br />&nbsp;&nbsp;&nbsp;&nbsp;威刑，于是上下震局。前将军段玑等夜鼓噪攻盛；伤之。遂辇升殿，召叔父河间<br /><br />&nbsp;&nbsp;&nbsp;&nbsp;公熙，属以后事，熙未至而死。<br /><br />&nbsp;&nbsp;&nbsp;&nbsp;熙字道文，小字长生，垂之少子也。群臣与盛伯母丁氏议，以其家多难，宜<br /><br />&nbsp;&nbsp;&nbsp;&nbsp;立长君，遂废盛子定，迎熙立之。熙立，杀定，年号光始。筑龙腾苑，起云山于<br /><br />&nbsp;&nbsp;&nbsp;&nbsp;苑内。又起逍遥宫、甘露殿，连房数百，观阁相交。凿天河渠，引水入宫。又为<br /><br />&nbsp;&nbsp;&nbsp;&nbsp;妻苻氏凿曲光海、清凉池。季夏盛暑，不得休息，⑺勒咛半。熙游城南，止大<br /><br />&nbsp;&nbsp;&nbsp;&nbsp;柳树下，若有人呼曰：“大王且止。”熙恶之，伐其树，下有蛇长丈余。熙尽杀<br /><br />&nbsp;&nbsp;&nbsp;&nbsp;宝诸子，改年为建始。又为其妻起承华殿，负土于北门，土与谷同价。典军杜静<br /><br />&nbsp;&nbsp;&nbsp;&nbsp;载棺诣阙，上书极谏，熙大怒，斩之。熙妻当季夏思冻鱼脍，仲冬须生地黄，切<br /><br />&nbsp;&nbsp;&nbsp;&nbsp;责不得，加有司大辟。苻氏死，熙拥其尸僵仆绝息，久而乃苏，悲号擗踊，斩衰<br /><br />&nbsp;&nbsp;&nbsp;&nbsp;食粥。大敛之后，复启而交接。制百官哭临，沙门素服。令有司案检，有泪者为<br /><br />&nbsp;&nbsp;&nbsp;&nbsp;忠，无泪者罪之，群臣莫不含辛以为泪。及葬，熙被发徒步，从W车毁城门而<br /><br />&nbsp;&nbsp;&nbsp;&nbsp;出。长老相谓曰：“慕容氏自毁其门，将不久矣。”卫中将军冯跋兄弟闭门拒熙，<br /><br />&nbsp;&nbsp;&nbsp;&nbsp;执而杀之。立夕阳公云为王。云，宝之养子也，复姓高氏，年号正始。跋又杀云<br /><br />&nbsp;&nbsp;&nbsp;&nbsp;自立。<br /><br />&nbsp;&nbsp;&nbsp;&nbsp;云之立也，熙幽州刺史、上庸公慕容懿以辽西归降。道武以懿为征东大将军、<br /><br />&nbsp;&nbsp;&nbsp;&nbsp;平州牧、昌黎王。后坐反伏诛。<br /><br />&nbsp;&nbsp;&nbsp;&nbsp;晃少子德，字玄明，雅为兄垂所重。苻坚灭ィ以德为张掖太守。垂c号，<br /><br />&nbsp;&nbsp;&nbsp;&nbsp;封范阳王，位司徒。宝即位，以德镇邺，大丞相。宝既东走，群僚劝德称尊号，<br /><br />&nbsp;&nbsp;&nbsp;&nbsp;德不从。皇始二年，既拔中山，道武遣卫王仪攻邺，德南走滑台，自称燕王，号<br /><br />&nbsp;&nbsp;&nbsp;&nbsp;年燕元，置百官。德冠军将军苻广叛于乞活垒，德留兄子和守滑台，率众攻广，<br /><br />&nbsp;&nbsp;&nbsp;&nbsp;斩之。而和长史李辩杀和，以城降魏。德无所据，用其尚书潘聪计，据青、齐，<br /><br />&nbsp;&nbsp;&nbsp;&nbsp;入都广固，c称尊号，号年建平。女水竭，德闻而恶之，因而寝疾。兄子超请祈<br /><br />&nbsp;&nbsp;&nbsp;&nbsp;女水，德曰：“人君之命，岂女水所知？”乃以超为太子。德死，超c立。<br /><br />&nbsp;&nbsp;&nbsp;&nbsp;超字祖明，德兄北海王纳之子也。既c位，号年太上。超南郊柴燎，焰起而<br /><br />&nbsp;&nbsp;&nbsp;&nbsp;烟不出，灵台令张光告人曰：“今火盛而烟灭，国其亡乎！”天赐五年，晋将刘<br /><br />&nbsp;&nbsp;&nbsp;&nbsp;裕伐超，超将公孙五楼劝拒之于大岘，不从。裕入大岘，超战于临朐，为裕败。<br /><br />&nbsp;&nbsp;&nbsp;&nbsp;退还广固，围之。广固鬼夜哭，有流星长十余丈，陨于广固。城溃，裕执超。送<br /><br />&nbsp;&nbsp;&nbsp;&nbsp;建康市斩之。<br /><br />&nbsp;&nbsp;&nbsp;&nbsp;姚苌，字景茂，出于南安赤亭，烧当之后也，祖柯回，助魏掎姜维于沓中，<br /><br />&nbsp;&nbsp;&nbsp;&nbsp;以功假绥戎校尉、西羌都督。父弋仲，晋永嘉之乱，东徙榆眉。刘曜以弋仲为平<br /><br />&nbsp;&nbsp;&nbsp;&nbsp;西将军，平襄公。后随石季龙迁于清河滠头，勒以弋仲为奋武将军，封襄平公。<br /><br />&nbsp;&nbsp;&nbsp;&nbsp;弋仲死，子襄代，屯于谯城。慕容俊以襄为豫州刺史、丹阳公，屯淮南。自称大<br /><br />&nbsp;&nbsp;&nbsp;&nbsp;将军、大单于，为晋将桓温所败，奔河东。后为苻眉所杀。<br /><br />&nbsp;&nbsp;&nbsp;&nbsp;弋仲有子四十二人，苌第二十四。随兄襄征伐，襄甚奇之。襄败，降于苻坚。<br /><br />&nbsp;&nbsp;&nbsp;&nbsp;从坚征伐，频有功。坚伐晋，以苌为龙骧将军，督益梁州诸军事，谓苌曰：“朕<br /><br />&nbsp;&nbsp;&nbsp;&nbsp;本以龙骧建业，龙骧之号，初未假人，今特以相授。山南之事，一以委卿。”坚<br /><br />&nbsp;&nbsp;&nbsp;&nbsp;左将军窦中进曰：“王者无戏言，此亦不臧之徵也，惟陛下察之。”坚默然。及<br /><br />&nbsp;&nbsp;&nbsp;&nbsp;慕容泓起兵华泽，坚遣子卫大将军睿讨之，战败，为泓所杀。时苌为睿司马，惧<br /><br />&nbsp;&nbsp;&nbsp;&nbsp;罪奔马牧。聚众万余，自称大将军、大单于、万年秦王，号年白雀。数月之间，<br /><br />&nbsp;&nbsp;&nbsp;&nbsp;众至十余万。与慕容冲连和，进屯北地。苻坚出五将山，苌执而杀之。<br /><br />&nbsp;&nbsp;&nbsp;&nbsp;登国元年，c称皇帝，置百官，国号大秦，年曰建初。改长安曰常安，以其<br /><br />&nbsp;&nbsp;&nbsp;&nbsp;太子兴镇之。自击苻登于安定，败之。苌病，梦苻坚将天官使者、鬼兵数百，突<br /><br />&nbsp;&nbsp;&nbsp;&nbsp;入营中。苌惧，走后宫，宫人迎苌刺鬼，误中苌阴。鬼相谓曰：“正中死处。”<br /><br />&nbsp;&nbsp;&nbsp;&nbsp;拔矛，出血石余。寤而惊悸，遂患阴肿，刺之，出血如梦。苌乃狂言，或称苌，<br /><br />&nbsp;&nbsp;&nbsp;&nbsp;“杀陛下者臣兄襄，非臣之罪，愿不枉法。”苌死，子兴袭位，秘不发丧。<br /><br />&nbsp;&nbsp;&nbsp;&nbsp;兴字子略，苌长子也。既灭苻登，然后发丧行服。c称皇帝，年号皇初。天<br /><br />&nbsp;&nbsp;&nbsp;&nbsp;兴元年，兴去皇帝之号，降称天王，号年洪始。兴克洛阳，以其弟东平公绍镇之。<br /><br />&nbsp;&nbsp;&nbsp;&nbsp;三年，兴遣使来聘，道武遣谒者仆射张济使于兴。天兴五年夏，兴遣其弟义阳公<br /><br />&nbsp;&nbsp;&nbsp;&nbsp;平率众四万侵平阳，攻乾壁六十余日，陷之。七月，车驾亲征。八月，次永安，<br /><br />&nbsp;&nbsp;&nbsp;&nbsp;平募遣勇将率精骑二百窥军，为前锋将长孙肥所禽，匹马不反。平遂退走。帝急<br /><br />&nbsp;&nbsp;&nbsp;&nbsp;追，及于柴壁，围之。兴乃悉举其众，救平。帝增筑重围，内以防平之出，外以<br /><br />&nbsp;&nbsp;&nbsp;&nbsp;距兴之入。又截汾曲为南北浮桥，乘西岸筑围。帝帅师度蒙l南四十里，逆击<br /><br />&nbsp;&nbsp;&nbsp;&nbsp;兴。兴晨行北引，未及安营，大军卒至，兴众怖忧。帝知兴气挫，乃南绝蒙l<br /><br />&nbsp;&nbsp;&nbsp;&nbsp;之口，东杜新坂之隘，守天度，屯贾山，令平水陆路绝，将坐甲而禽之。又令缘<br /><br />&nbsp;&nbsp;&nbsp;&nbsp;汾带罔树栅，以卫刍牧者。九月，兴从汾西北下，凭壑为垒以自固。兴又将数千<br /><br />&nbsp;&nbsp;&nbsp;&nbsp;骑乘西桥。官军钩取，以为薪蒸。兴还垒，道武度其必攻西围，乃命修堑，增广<br /><br />&nbsp;&nbsp;&nbsp;&nbsp;之。至夜，兴果来攻，梯短不及，弃之堑中而还。兴又分其众，临汾为垒，叩逼<br /><br />&nbsp;&nbsp;&nbsp;&nbsp;水门，与平相望。帝因截水中，兴内外隔绝，士众丧气。于是平粮尽，窘急，夜<br /><br />&nbsp;&nbsp;&nbsp;&nbsp;悉众将突西南而出。兴列兵汾西，举烽鼓噪，为平接援。帝简诸军精锐，屯汾西<br /><br />&nbsp;&nbsp;&nbsp;&nbsp;固守，南绝水口。兴夜闻声，望平力战突免；平闻外鼓，望兴攻围引接。故但叫<br /><br />&nbsp;&nbsp;&nbsp;&nbsp;呼，虚相应和，莫敢逼围。平不得出，穷逼，乃将二妾赴水死。兴安远将军不蒙<br /><br />&nbsp;&nbsp;&nbsp;&nbsp;世、扬武将军雷重等将士四千余人随平投水，帝令泅水钩捕，无得免者。平众三<br /><br />&nbsp;&nbsp;&nbsp;&nbsp;千余人，皆敛手受执。擒兴尚书右仆射狄伯支已下四十余人。兴远来救，自观其<br /><br />&nbsp;&nbsp;&nbsp;&nbsp;穷，力不能免，举军悲号，震动山谷，数日不止。频遣使请和，帝不许，乃班师。<br /><br />&nbsp;&nbsp;&nbsp;&nbsp;兴还长安。有雀数万头斗于兴庙，毛羽折落，多有死者，月余乃止。识者曰：<br /><br />&nbsp;&nbsp;&nbsp;&nbsp;“今雀斗庙上，子孙当有争乱者乎？”又兴殿有声如牛椤Ｓ卸狐入长安，一<br /><br />&nbsp;&nbsp;&nbsp;&nbsp;登兴殿屋，走入宫，一入市，求之不得。永兴三年，兴遣周宝来聘。五年，兴遣<br /><br />&nbsp;&nbsp;&nbsp;&nbsp;使来聘，并请进女，明元许之。神瑞元年，兴遣兼散骑常侍，尚书吏部郎严康来<br /><br />&nbsp;&nbsp;&nbsp;&nbsp;聘。二年，兴遣散骑常侍、东武侯姚敞、尚书姚轨奉其西平公主于明元，明元以<br /><br />&nbsp;&nbsp;&nbsp;&nbsp;后礼纳之。<br /><br />&nbsp;&nbsp;&nbsp;&nbsp;泰常元年，兴死。长子泓，字元子，c位，号年永和。晋将刘裕伐泓，长驱<br /><br />&nbsp;&nbsp;&nbsp;&nbsp;入关。泓战败请降，裕执之，于建康斩之。<br /><br />&nbsp;&nbsp;&nbsp;&nbsp;冯跋，字文起，小名乞直代，本出长乐信都。慕容永c号长子，以跋父安为<br /><br />&nbsp;&nbsp;&nbsp;&nbsp;将。永为垂所灭，安东徙昌黎，家于长谷，遂同夷俗。<br /><br />&nbsp;&nbsp;&nbsp;&nbsp;跋饮酒至一石不乱，诸弟皆不修行业，唯跋恭慎。慕容熙c号，以跋为殿中<br /><br />&nbsp;&nbsp;&nbsp;&nbsp;左监，稍迁卫中将军。后坐事逃亡。既而熙政残虐，人不堪命。跋乃与从兄万泥<br /><br />&nbsp;&nbsp;&nbsp;&nbsp;等二十二人结谋，跋与二弟乘车，使妇人御，潜入龙城，匿于孙护之室，以诛熙。<br /><br />&nbsp;&nbsp;&nbsp;&nbsp;乃立夕阳公高云为主。云以跋为侍中、征北大将军、开府仪同三司，封武邑公。<br /><br />&nbsp;&nbsp;&nbsp;&nbsp;事皆决跋兄弟。明元初，云为左右所杀，跋乃自立为燕王，置百官，号年太平。<br /><br />&nbsp;&nbsp;&nbsp;&nbsp;于时永兴元年也。跋抚纳契丹等，诸落颇来附之。明元遣谒者于什门喻之，为跋<br /><br />&nbsp;&nbsp;&nbsp;&nbsp;所留。泰常三年，和龙城有赤气蔽日，自寅至申。跋太史令张穆以为兵气，劝跋<br /><br />&nbsp;&nbsp;&nbsp;&nbsp;还魏使，奉修职贡，跋不从。明元诏征东大将军长孙道生讨之，跋婴城固守，道<br /><br />&nbsp;&nbsp;&nbsp;&nbsp;生不克而还。<br /><br />&nbsp;&nbsp;&nbsp;&nbsp;神`二年，跋有疾，其长子永先死，立次子翼为世子，摄国事，勒兵以备非<br /><br />&nbsp;&nbsp;&nbsp;&nbsp;常。跋妾宋氏规立其子受居，深忌翼，谓之曰：“主上疾将瘳，奈何代父临国乎！”<br /><br />&nbsp;&nbsp;&nbsp;&nbsp;翼遂还。样氏矫绝内外，遣阍人传问。翼及跋诸子、大臣并不得省疾，唯中给事<br /><br />&nbsp;&nbsp;&nbsp;&nbsp;胡福独得出入，专掌禁卫。跋疾甚，福虑宋氏将成其计，乃言于跋弟弘。勒兵而<br /><br />&nbsp;&nbsp;&nbsp;&nbsp;入，跋惊怖而死。弘袭位，翼勒兵出战不利，遂死。跋有子男百余人，悉为弘所<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;弘字文通，跋之少弟也。跋立，为尚书右仆射，封中山公，领中领军，内掌<br /><br />&nbsp;&nbsp;&nbsp;&nbsp;禁卫，外总朝政。历位司徒。及自立，乃与宋氏通和。延和元年，太武亲讨之，<br /><br />&nbsp;&nbsp;&nbsp;&nbsp;弘婴城固守。其营丘、辽东、成周、乐浪、带方、玄菟六郡皆降，太武徙其人三<br /><br />&nbsp;&nbsp;&nbsp;&nbsp;万余家于幽州。其尚书郭深劝之归诚进女，乞为附庸，保守宗庙。弘曰：“负衅<br /><br />&nbsp;&nbsp;&nbsp;&nbsp;在前，忿形已露，附降取死。不如守志，更图所适也。”先是，弘废其元妻王氏，<br /><br />&nbsp;&nbsp;&nbsp;&nbsp;黜世子崇，令镇肥如，以后妻慕容氏子曰王仁为世子。崇母弟广平公朗、乐陵公<br /><br />&nbsp;&nbsp;&nbsp;&nbsp;邈相谓曰：“祸将至矣！”于是遂出奔辽西，劝崇来降，崇纳之。会太武使给事<br /><br />&nbsp;&nbsp;&nbsp;&nbsp;中王德陈示成败，崇遣邈入朝。太武封崇辽西王，录其国尚书事，辽西十郡，承<br /><br />&nbsp;&nbsp;&nbsp;&nbsp;制假授文官尚书、刺史，武官征虏已下。弘遣其将封羽率众围崇，太武诏永昌王<br /><br />&nbsp;&nbsp;&nbsp;&nbsp;健督诸军救之。封羽又以凡城降，徙其人三千余家而还。弘遣其尚书高J请罪，<br /><br />&nbsp;&nbsp;&nbsp;&nbsp;乞以季女充掖庭。帝许之，徵其子王仁入朝，弘不遣。其散骑常侍刘训谏，弘大<br /><br />&nbsp;&nbsp;&nbsp;&nbsp;怒，杀之。太武又诏乐平王丕等计之。日就蹙削，上下危惧。弘太常阳<山e>复劝<br /><br />&nbsp;&nbsp;&nbsp;&nbsp;弘请罪乞降，令王仁入侍。弘不听，乃密求迎于高丽。太延二年，高丽遣将葛居<br /><br />&nbsp;&nbsp;&nbsp;&nbsp;卢等率众迎之，弘乃拥其城内士女入于高丽。先是，其国有狼夜绕城群嗥。如是<br /><br />&nbsp;&nbsp;&nbsp;&nbsp;终岁。又有鼠集于城西，阗满数里，西行，至水则在前者衔马矢，迭相啮尾而度。<br /><br />&nbsp;&nbsp;&nbsp;&nbsp;宿军地燃，一旬而灭，触地生蛆，月余乃止。和龙城生白毛，一尺二寸。<br /><br />&nbsp;&nbsp;&nbsp;&nbsp;弘至辽东，高丽遣使劳之曰：“龙城王冯君，爰适野次，士马劳乎？”弘惭<br /><br />&nbsp;&nbsp;&nbsp;&nbsp;怒，称制答让之。高丽乃处之于平郭，寻徙北丰。弘素侮高丽，政刑赏罚，犹如<br /><br />&nbsp;&nbsp;&nbsp;&nbsp;其国。高丽乃夺其侍人，质任王仁。弘忿怨之，谋将用奔。太武又徵弘于高丽。<br /><br />&nbsp;&nbsp;&nbsp;&nbsp;乃杀之于北丰，子孙同时死者十余人。弘子朗、邈。朗子熙，在《外戚传》。<br /><br />&nbsp;&nbsp;&nbsp;&nbsp;乞伏国仁，陇西人也。其先如弗，自漠北南出。五世祖佑邻，并兼诸部，众<br /><br />&nbsp;&nbsp;&nbsp;&nbsp;渐盛。父司繁，拥部落降苻坚，坚以为南单于，又拜镇西将军，镇勇士川。司繁<br /><br />&nbsp;&nbsp;&nbsp;&nbsp;死，国仁为将军。及坚败，国仁叔步颓叛于陇石。坚令国仁讨之，步颓大悦，迎<br /><br />&nbsp;&nbsp;&nbsp;&nbsp;而推之，部众十余万。道武时，私署大都督、大将军、大单于、秦河二州牧，号<br /><br />&nbsp;&nbsp;&nbsp;&nbsp;年建义，署置官属。分部内为十一郡，筑勇士城以都之。<br /><br />&nbsp;&nbsp;&nbsp;&nbsp;国仁死，弟乾归统事，自署大都督、大将军、大单于、河南王，改年为太初，<br /><br />&nbsp;&nbsp;&nbsp;&nbsp;置百官。登国中，迁于金城。城门自坏，乾归恶之，迁于苑川。寻为姚兴所破，<br /><br />&nbsp;&nbsp;&nbsp;&nbsp;又奔⒑保遂降姚兴。拜为河州刺史，封归义侯。寻遣还苑川。乾归乃背姚兴，<br /><br />&nbsp;&nbsp;&nbsp;&nbsp;私称秦王，置百官，号年更始。遣使请援，明元许之。田于五溪，有枭集其手，<br /><br />&nbsp;&nbsp;&nbsp;&nbsp;寻为其兄子公府所杀。<br /><br />&nbsp;&nbsp;&nbsp;&nbsp;子炽盘杀公府，代统任。炽盘自称大将军、河南王，改年为永康。后袭秃发<br /><br />&nbsp;&nbsp;&nbsp;&nbsp;仗从诶侄迹灭之，乃私署秦王，置百官，改年为建弘。后遣其尚书郎莫者胡、<br /><br />&nbsp;&nbsp;&nbsp;&nbsp;积射将军乞伏又寅贡金二百斤，请伐赫连昌，太武许之。及统万事平，炽盘乃遣<br /><br />&nbsp;&nbsp;&nbsp;&nbsp;其叔平远将军泥头、弟安远将军安度质于京师。又使其中书侍郎王恺、丞相从事<br /><br />&nbsp;&nbsp;&nbsp;&nbsp;中郎乌讷阗奉表贡其方物。炽盘死，子慕末统任。<br /><br />&nbsp;&nbsp;&nbsp;&nbsp;慕末字安石跋。既立，改年为永弘。其尚书陇西辛进尝随炽盘游后园，进弹<br /><br />&nbsp;&nbsp;&nbsp;&nbsp;鸟，丸误伤慕末母面。至是，诛进五族二十七人。慕末弟殊罗蒸炽盘左夫人秃发<br /><br />&nbsp;&nbsp;&nbsp;&nbsp;氏，慕末知而禁之，殊罗与叔父什夤谋杀慕末，使秃发氏盗门钥。钥误，门不开。<br /><br />&nbsp;&nbsp;&nbsp;&nbsp;门者以告，慕末收其党，尽杀之。欲鞭什夤，什夤曰：“我负汝死，不负汝鞭。”<br /><br />&nbsp;&nbsp;&nbsp;&nbsp;慕末怒，刳其腹，投尸于河。什夤母弟白养及去列，颇有怒言，又杀之。政刑<br /><br />&nbsp;&nbsp;&nbsp;&nbsp;酷滥，内外崩离，部人多叛。<br /><br />&nbsp;&nbsp;&nbsp;&nbsp;后为赫连定所逼，遣王恺、乌讷阗请迎于太武。太武许以安定以西，平凉以<br /><br />&nbsp;&nbsp;&nbsp;&nbsp;东封之。慕末乃焚城邑，毁宝器，率户万五千至高田谷。为赫连定所拒，遂保南<br /><br />&nbsp;&nbsp;&nbsp;&nbsp;安。太武遣师迎之，慕末卫将军吉毗固谏，以为不宜内徙，慕末从之。赫连定遣<br /><br />&nbsp;&nbsp;&nbsp;&nbsp;其北平公韦代率众万人攻南安。城内大饥，人相食。神`四年，慕末及宗族五百<br /><br />&nbsp;&nbsp;&nbsp;&nbsp;余人出降，送于上，遂为定灭。<br /><br />&nbsp;&nbsp;&nbsp;&nbsp;大沮渠蒙逊，本张掖临松卢水人也，匈奴有左沮渠官，蒙逊之先为此职，羌<br /><br />&nbsp;&nbsp;&nbsp;&nbsp;之酋豪曰大，故以官为氏，以大冠之。世居卢水为酋豪。逊高祖晖仲归、曾祖遮，<br /><br />&nbsp;&nbsp;&nbsp;&nbsp;皆雄健有勇名。祖祁复延，封伏地王。父法弘，袭爵。苻氏以为中田护军。<br /><br />&nbsp;&nbsp;&nbsp;&nbsp;蒙逊代父领部曲，有勇略，多计数，颇晓天文，为诸胡所推服，吕光自王于<br /><br />&nbsp;&nbsp;&nbsp;&nbsp;凉土，使蒙逊自领营人，配箱直。又以蒙逊叔父罗仇为西平太守。后遣其子慕率<br /><br />&nbsp;&nbsp;&nbsp;&nbsp;罗仇伐乞伏乾归于⒑保为乾归所败，杀之。蒙逊求还葬罗仇，因聚众屯金山，<br /><br />&nbsp;&nbsp;&nbsp;&nbsp;与从兄晋昌太守男成共推建康太守段业为使持节、大都督、龙骧大将军、凉州牧、<br /><br />&nbsp;&nbsp;&nbsp;&nbsp;建康公，称神玺元年。业以蒙逊为张掖太守，封临池侯，男成为辅国将军，委以<br /><br />&nbsp;&nbsp;&nbsp;&nbsp;军国之任。业又自称凉王，以蒙逊为尚书左丞。忌蒙逊威名，微疏远之。天兴四<br /><br />&nbsp;&nbsp;&nbsp;&nbsp;年，蒙逊内不自安，请为西安太守。蒙逊欲激怒其众，乃密诬告男成叛逆，业杀<br /><br />&nbsp;&nbsp;&nbsp;&nbsp;之。蒙逊泣而告众，陈欲复雠之意。男成素有恩信，众情怨愤，泣而从之。蒙逊<br /><br />&nbsp;&nbsp;&nbsp;&nbsp;因举兵攻杀业，私署使持节、大都督、大将军、凉州牧、张掖公，年号永安。居<br /><br />&nbsp;&nbsp;&nbsp;&nbsp;张掖。是月，凉武昭王亦起兵，年号庚子。<br /><br />&nbsp;&nbsp;&nbsp;&nbsp;永兴中，蒙逊克姑臧，迁居之。改号玄始元年，自称河西王，置百官。频遣<br /><br />&nbsp;&nbsp;&nbsp;&nbsp;使朝贡。蒙逊寝于新台，阉人王怀祖斫蒙逊，伤足，蒙逊妻孟氏禽怀祖斩之。及<br /><br />&nbsp;&nbsp;&nbsp;&nbsp;闻晋灭姚泓，怒甚。有校郎言事于蒙逊，蒙逊曰：“汝闻刘裕入关，敢研研然也！”<br /><br />&nbsp;&nbsp;&nbsp;&nbsp;遂杀之。寻称藩于晋。泰常中，蒙逊克敦煌，改年承玄。后又称蕃于宋，并求书。<br /><br />&nbsp;&nbsp;&nbsp;&nbsp;宋文帝并给之。蒙逊又就宋司徒王弘求《搜神记》，弘与之。<br /><br />&nbsp;&nbsp;&nbsp;&nbsp;神`中，遣尚书郎宗舒、左常侍高猛朝贡，上表称臣。前后贡使相望。后遣<br /><br />&nbsp;&nbsp;&nbsp;&nbsp;子安周内侍。太武遣兼太常李顺持节拜蒙逊为假节，加侍中、都督凉州西域羌戎<br /><br />&nbsp;&nbsp;&nbsp;&nbsp;诸军事、太傅、行征西大将军、凉州牧、凉王。使崔浩为册书以褒赏之。蒙逊又<br /><br />&nbsp;&nbsp;&nbsp;&nbsp;改义和元年。延和二年四月，蒙逊死，诏遣使监护丧事，私谥武宣王。蒙逊性淫<br /><br />&nbsp;&nbsp;&nbsp;&nbsp;忌，忍于刑戮，闺庭之中，略无风礼。<br /><br />&nbsp;&nbsp;&nbsp;&nbsp;第三子牧犍统任，自称河西王，遣使请朝命。并遣使通宋，受宋褒授。先是，<br /><br />&nbsp;&nbsp;&nbsp;&nbsp;太武遣李顺迎蒙逊女为夫人，会蒙逊死，牧犍受蒙逊遗意，送妹于京师，并为右<br /><br />&nbsp;&nbsp;&nbsp;&nbsp;昭仪。改称承和元年。太武又遣李顺拜牧犍为使持节、侍中、都督凉沙河三州西<br /><br />&nbsp;&nbsp;&nbsp;&nbsp;域羌戎诸军事、车骑将军、开府仪同三司、领护西戎校尉、凉州刺史、河西王。<br /><br />&nbsp;&nbsp;&nbsp;&nbsp;牧犍以无功受赏，乃留顺，上表乞安、平一号，优诏不许。牧犍尚太武妹武威公<br /><br />&nbsp;&nbsp;&nbsp;&nbsp;主，遣其相宋繇表谢，献马五百匹，黄金百斤。繇又表请公主及牧犍母妃后定号。<br /><br />&nbsp;&nbsp;&nbsp;&nbsp;朝议谓礼母以子贵，妻从夫爵，牧犍母宜称河西国太后；公主于国内可称王后，<br /><br />&nbsp;&nbsp;&nbsp;&nbsp;于京师则称公主。诏从之。牧犍遣建节将军沮渠旁周朝京师，太武遣侍中古弼、<br /><br />&nbsp;&nbsp;&nbsp;&nbsp;尚书李顺赐其侍臣衣服有差，并徵世子封坛入侍。牧犍乃遣封坛朝京师。<br /><br />&nbsp;&nbsp;&nbsp;&nbsp;太延五年，太武遣尚书贺罗使凉州，且观虚实。帝以牧犍虽称藩致贡，而内<br /><br />&nbsp;&nbsp;&nbsp;&nbsp;多乖悖，于是亲征之。诏公卿为书让之，数其罪十二。官军济河，牧犍曰：“何<br /><br />&nbsp;&nbsp;&nbsp;&nbsp;故尔也？”用其左丞姚定国计，不肯出迎，求救于蠕蠕。遣大将董来万余人拒军<br /><br />&nbsp;&nbsp;&nbsp;&nbsp;于城南，战退。车驾至姑臧，遣使喻牧犍令出。牧犍闻蠕蠕内侵善无，幸车驾返<br /><br />&nbsp;&nbsp;&nbsp;&nbsp;旆，遂婴城自守。牧犍兄子祖逾城出降，具知其情。太武乃引诸军进攻，牧犍兄<br /><br />&nbsp;&nbsp;&nbsp;&nbsp;子万年率麾下又来降。城拔，牧犍与左右文武，面缚请罪，诏释其缚。徙凉州人<br /><br />&nbsp;&nbsp;&nbsp;&nbsp;三万余家于京师。初，太延中，有一老父投书于敦煌城东门，忽然不见。其书纸<br /><br />&nbsp;&nbsp;&nbsp;&nbsp;八字，文曰：“凉王三十年，若七年。”又于震电所得石，丹书曰：“河西，河<br /><br />&nbsp;&nbsp;&nbsp;&nbsp;西，三十年。破带石，乐七年。”带石青山名，在姑臧南。山祀傍泥陷不通，牧<br /><br />&nbsp;&nbsp;&nbsp;&nbsp;犍征南大将军董来曰：“祀岂有知乎！”遂毁祀伐木，通道而行。牧犍立，果七<br /><br />&nbsp;&nbsp;&nbsp;&nbsp;年而灭。初，牧犍淫嫂李氏，兄弟三人传嬖之。李与牧犍姊共毒公主，上遣医乘<br /><br />&nbsp;&nbsp;&nbsp;&nbsp;传救公主，得愈。上徵李氏，牧犍不遣，厚送居于酒泉。上大怒，既克，犹以妹<br /><br />&nbsp;&nbsp;&nbsp;&nbsp;婿待之。其母死，以王太妃礼葬焉。又为蒙逊置守冢三十家，授牧犍征西大将军，<br /><br />&nbsp;&nbsp;&nbsp;&nbsp;王如故。初，官军未入之间，牧犍使人斫开府库，取金银珠玉及珍奇器物，不更<br /><br />&nbsp;&nbsp;&nbsp;&nbsp;封闭，百姓因之入盗，巨细荡尽。有司求贼不得。真君八年，其所亲人及守藏者<br /><br />&nbsp;&nbsp;&nbsp;&nbsp;告之，乃穷竟其事，搜其家中，番得所藏器物。又告牧犍父子多畜毒药，前后隐<br /><br />&nbsp;&nbsp;&nbsp;&nbsp;窃杀人，乃有百数，姊妹皆为左道，朋行淫佚，曾无愧颜。始Y宾沙门曰昙无谶，<br /><br />&nbsp;&nbsp;&nbsp;&nbsp;东入鄯善，自云能使鬼疗病，令妇人多子。与鄯善王妹曼头陀林淫通，发觉，亡<br /><br />&nbsp;&nbsp;&nbsp;&nbsp;奔凉州。蒙逊宠之，号曰圣人。昙无谶以男女交接术教授妇女，蒙逊诸女、子妇，<br /><br />&nbsp;&nbsp;&nbsp;&nbsp;皆往受法。太武闻诸行人言昙无谶术，乃召之。蒙逊不遣，遂发露其事，拷讯杀<br /><br />&nbsp;&nbsp;&nbsp;&nbsp;之。至此，帝知之，于是赐昭仪沮渠氏死，诛其宗族。唯万年及祖以前先降，得<br /><br />&nbsp;&nbsp;&nbsp;&nbsp;免。是年，人又告牧犍犹与故臣交通谋反，诏司徒崔浩就公主第赐牧犍死。与主<br /><br />&nbsp;&nbsp;&nbsp;&nbsp;决良久，乃自裁。葬以王礼，谥曰哀王。及公主薨，诏与牧犍合葬。公主无男，<br /><br />&nbsp;&nbsp;&nbsp;&nbsp;有女，以国甥得袭母爵为武威公主。<br /><br />&nbsp;&nbsp;&nbsp;&nbsp;蒙逊子季义，位东雍州刺史。真君中，与河东薛安都谋逆，召至京师，付其<br /><br />&nbsp;&nbsp;&nbsp;&nbsp;兄弟扼杀之。万年、祖并以先降，万年拜张掖王，祖广武公。后坐谋逆，俱死。<br /><br />&nbsp;&nbsp;&nbsp;&nbsp;初，牧犍之败，弟乐都太守安周南奔吐谷浑，太武遣镇南将军奚眷讨之。牧<br /><br />&nbsp;&nbsp;&nbsp;&nbsp;犍弟酒泉太守无讳奔晋昌，乃使弋阳公元洁守酒泉。真君初，无讳围酒泉，陷之。<br /><br />&nbsp;&nbsp;&nbsp;&nbsp;又围张掖，不能克，退保临松。太武不伐，诏谕之。时永昌王健镇凉州，无讳使<br /><br />&nbsp;&nbsp;&nbsp;&nbsp;其中尉梁伟诣健，求奉酒泉。又送洁及统帅兵士于健军。二年，太武遣使拜无讳<br /><br />&nbsp;&nbsp;&nbsp;&nbsp;为征西大将军、凉州牧、酒泉王。寻以无讳复规叛，遣南阳公奚眷讨酒泉，克之。<br /><br />&nbsp;&nbsp;&nbsp;&nbsp;无讳遂谋度流沙，遣安周西击鄯善，鄯善欲降，会魏使者劝令拒守，安周不能克，<br /><br />&nbsp;&nbsp;&nbsp;&nbsp;退保东城。三年春，鄯善王比龙西奔且末，其世子乃从安周。鄯善大乱。无讳遂<br /><br />&nbsp;&nbsp;&nbsp;&nbsp;度流沙，士卒渴死者太半，仍据鄯善。先是高昌太守阚爽为李宝舅唐契所攻，闻<br /><br />&nbsp;&nbsp;&nbsp;&nbsp;无讳至鄯善，使诈降，欲令无讳与唐契相击。无讳留安周住鄯善，从焉耆东北趣<br /><br />&nbsp;&nbsp;&nbsp;&nbsp;高昌。会蠕蠕杀唐契，爽拒无讳。无讳将卫兴奴遂屠其城。爽奔蠕蠕，无讳因留<br /><br />&nbsp;&nbsp;&nbsp;&nbsp;高昌。五年夏，无讳病死，安周立，为蠕蠕所并。<br /><br />&nbsp;&nbsp;&nbsp;&nbsp;梁帝萧，字理孙，兰陵人，武帝之孙，昭明太子统之第三子也。幼好学，<br /><br />&nbsp;&nbsp;&nbsp;&nbsp;善属文，尤长佛义，特为梁武嘉赏。梁普通中，封曲江县公。及昭明太子薨，封<br /><br />&nbsp;&nbsp;&nbsp;&nbsp;岳阳郡王，位东扬州刺史，领会稽太守。初，昭明卒，梁武舍兄弟而立简文，<br /><br />&nbsp;&nbsp;&nbsp;&nbsp;内常愧之，故宠亚诸子。以会稽人物殷阜，一都之会，故有此授，以慰其心，<br /><br />&nbsp;&nbsp;&nbsp;&nbsp;既以其昆季不得为嗣，常怀不平。又以梁武衰老，朝多秕政，有败亡之渐。遂蓄<br /><br />&nbsp;&nbsp;&nbsp;&nbsp;聚货财，交通宾客，招募轻侠，折节下之。其勇敢者，多归附焉。左右遂至数千<br /><br />&nbsp;&nbsp;&nbsp;&nbsp;人，皆厚加资给。中大同元年，除西中郎将、雍州刺史，都督五州诸军事，宁蛮<br /><br />&nbsp;&nbsp;&nbsp;&nbsp;校尉。以襄阳形胜之地，又梁武创基之所，时平足以树根本，时乱足以图霸功，<br /><br />&nbsp;&nbsp;&nbsp;&nbsp;遂务修刑政。<br /><br />&nbsp;&nbsp;&nbsp;&nbsp;太清二年，梁武以兄河东王誉为湘州刺史，徙湘州刺史张缵为雍州。缵恃<br /><br />&nbsp;&nbsp;&nbsp;&nbsp;才轻誉，州府迎候有阙，誉深衔之，遂托疾不与相见。后闻侯景作乱，颇陵蹙缵。<br /><br />&nbsp;&nbsp;&nbsp;&nbsp;缵构誉及于梁元帝，元帝令其世子方等及王僧辩相继攻誉。誉告于，闻之<br /><br />&nbsp;&nbsp;&nbsp;&nbsp;大怒。及梁元将援建业，令所督诸州并发兵赴都，遣府司马刘方贵领兵为前军，<br /><br />&nbsp;&nbsp;&nbsp;&nbsp;出汉口。及将发，梁元又使谘议参军刘珏召自行，不从。而方贵潜与梁元相<br /><br />&nbsp;&nbsp;&nbsp;&nbsp;知，克期袭。未及发，会以他事召方贵，谋泄，遂据樊城拒命。遣军攻之。<br /><br />&nbsp;&nbsp;&nbsp;&nbsp;梁元乃厚资遣张缵，若将述职，而密援方贵。缵次大堤，而樊城已陷。擒方贵<br /><br />&nbsp;&nbsp;&nbsp;&nbsp;兄弟党与，并斩之。时以誉危急，乃留谘议参军蔡大宝守襄阳，率众伐江陵以<br /><br />&nbsp;&nbsp;&nbsp;&nbsp;救之。梁元大惧，乃遣参军庾奂谓曰：“以侄伐叔，逆顺安在？”曰：“家<br /><br />&nbsp;&nbsp;&nbsp;&nbsp;兄无罪，屡被攻围，七父若顾先恩，岂应若是？如能退兵湘水，吾便旋旆襄阳。”<br /><br />&nbsp;&nbsp;&nbsp;&nbsp;时攻栅不克，会大雨暴至，平地四尺，众颇离心。军主杜岸、岸弟幼安及其兄子<br /><br />&nbsp;&nbsp;&nbsp;&nbsp;龛，以其属降于江陵。夜遁归襄阳，器械辎重多没于水。恐不能自固，<br /><br />&nbsp;&nbsp;&nbsp;&nbsp;乃遣蔡大宝求附庸于西魏。时西魏大统十五年也。周文令丞相东阁祭酒荣权使焉。<br /><br />&nbsp;&nbsp;&nbsp;&nbsp;是岁，梁元令柳仲礼图襄阳，乃遣妃王氏及世子{山}为质请救。周文令<br /><br />&nbsp;&nbsp;&nbsp;&nbsp;荣权报命，仍遣开府杨忠为援。十六年，忠擒仲礼，平汉东。西魏命发丧嗣位，<br /><br />&nbsp;&nbsp;&nbsp;&nbsp;使假散骑常侍郑孝穆及荣权策命为梁王。乃于襄阳置百官，承制封拜。十七年，<br /><br />&nbsp;&nbsp;&nbsp;&nbsp;留尚书仆射蔡大宝守雍部而朝于京师。周文谓曰：“王之来此，颇由荣权。”乃<br /><br />&nbsp;&nbsp;&nbsp;&nbsp;召权见，曰：“权吉士也，寡人与之从事，未尝见失信。”曰：“荣常道二国<br /><br />&nbsp;&nbsp;&nbsp;&nbsp;之言无私，故今者得归诚魏阙耳。”<br /><br />&nbsp;&nbsp;&nbsp;&nbsp;魏恭帝元年，周文命柱国于谨伐江陵，以兵会之，及江陵平，周文命主梁<br /><br />&nbsp;&nbsp;&nbsp;&nbsp;嗣，居江陵东城，资以江陵一州之地。其襄阳所统，尽入于周。乃称皇帝于其<br /><br />&nbsp;&nbsp;&nbsp;&nbsp;国，年号大定。追尊其父统为昭明皇帝，庙号高宗；统妃蔡氏为昭德皇后。又尊<br /><br />&nbsp;&nbsp;&nbsp;&nbsp;其所生母龚氏皇太后。立妻王氏为皇后，子岿为皇太子。其庆赏刑威，官方制度，<br /><br />&nbsp;&nbsp;&nbsp;&nbsp;并同王者。唯上疏则称臣，奉朝廷正朔。至于爵命其下，亦依梁氏之旧。其戎章<br /><br />&nbsp;&nbsp;&nbsp;&nbsp;勋级，则又兼用柱国等官。又追赠叔父邵陵王纶太宰，谥曰壮武。赠兄河东王誉<br /><br />&nbsp;&nbsp;&nbsp;&nbsp;丞相，谥曰武桓。周文仍置江陵防主，统兵居于西城，外云助备御，内实防。<br /><br />&nbsp;&nbsp;&nbsp;&nbsp;初，江陵灭，梁元将王琳据湘州，志图匡复。及立，琳乃遣其将潘纯陀、<br /><br />&nbsp;&nbsp;&nbsp;&nbsp;侯方儿来寇。御之，纯陀等退归夏口。之四年，遣其大将军王操略取王琳<br /><br />&nbsp;&nbsp;&nbsp;&nbsp;之长沙、武陵、南平等郡。五年，王琳又遣其将雷文柔袭陷监利郡，太守蔡大有<br /><br />&nbsp;&nbsp;&nbsp;&nbsp;死之。寻而琳与陈人相持，称蕃乞师于，许之。师未出而琳军败，附于齐。<br /><br />&nbsp;&nbsp;&nbsp;&nbsp;是岁，其太子岿来朝京师。六年四月，大雨震，前殿崩，压二百余人。七年冬，<br /><br />&nbsp;&nbsp;&nbsp;&nbsp;有f鸟鸣于寝殿。八年二月，终于前殿，时年四十四。是岁，周保定二年也。<br /><br />&nbsp;&nbsp;&nbsp;&nbsp;八月，葬于平陵，谥曰宣皇帝，庙号中宗。<br /><br />&nbsp;&nbsp;&nbsp;&nbsp;少有大志，不拘小节，虽多猜忌，而知人善任使，抚将士有恩，能得其死<br /><br />&nbsp;&nbsp;&nbsp;&nbsp;力。性不饮酒，安于俭素。事母以孝闻。又不好声色，尤恶见妇人，虽相去数步，<br /><br />&nbsp;&nbsp;&nbsp;&nbsp;亦云遥闻其臭。经御妇人之衣，更不著，并皆弃之。一幸姬媵，病卧累旬。又恶<br /><br />&nbsp;&nbsp;&nbsp;&nbsp;见人发，白事者，必方便避之，担舆者，冬月必须裹头，夏日则加莲叶帽。其在<br /><br />&nbsp;&nbsp;&nbsp;&nbsp;东扬州，颇放诞，省览簿领，好为戏弄之言，以此获讥于世。及江陵平，宿将尹<br /><br />&nbsp;&nbsp;&nbsp;&nbsp;德毅谓曰：“臣闻人主之行，与匹夫不同。匹夫者，饰小行，竞小廉，以取名<br /><br />&nbsp;&nbsp;&nbsp;&nbsp;誉；人主者，定天下，安社稷，以成大功。今魏虏贪婪，罔顾吊伐之义，俘囚士<br /><br />&nbsp;&nbsp;&nbsp;&nbsp;庶，并充军实。然此等戚属，咸在江东。悠悠之人，可门到户说？既涂炭至此，<br /><br />&nbsp;&nbsp;&nbsp;&nbsp;咸谓殿下为之。殿下既杀人父兄，孤人子弟，人尽雠也，又谁与为国？但魏之精<br /><br />&nbsp;&nbsp;&nbsp;&nbsp;锐，尽萃于此，犒师之礼，非无故事。若殿下为设享会，固请于谨等为欢，彼无<br /><br />&nbsp;&nbsp;&nbsp;&nbsp;我虞，当相率而至，预伏武士，因而毙之。江陵百姓，抚而安之，文武官僚，随<br /><br />&nbsp;&nbsp;&nbsp;&nbsp;即铨授。魏人慑息，未敢送死；僧辩之徒，折简可致。然后朝服济江，入践皇极，<br /><br />&nbsp;&nbsp;&nbsp;&nbsp;缵尧复禹，万世一时。”谓德毅曰：“卿此策非不善也，然魏人待我甚厚，未<br /><br />&nbsp;&nbsp;&nbsp;&nbsp;可背德。若遽为卿计，则邓祁侯所谓人将不食吾余。”既而阖城长幼，被虏入关，<br /><br />&nbsp;&nbsp;&nbsp;&nbsp;又失襄阳之地。恨，乃曰：“不用德毅之言，以至于是！”又见邑居残毁，干<br /><br />&nbsp;&nbsp;&nbsp;&nbsp;戈日用，耻其威略不振，常怀忧愤，乃著《愍时赋》，以见志焉。居常怏怏，每<br /><br />&nbsp;&nbsp;&nbsp;&nbsp;诵“老马伏枥，志在千里。烈士暮年，壮心不已”，未尝不盱衡扼腕叹吒者久之。<br /><br />&nbsp;&nbsp;&nbsp;&nbsp;遂以忧愤发背而死。<br /><br />&nbsp;&nbsp;&nbsp;&nbsp;笃好文义，所著文集十五卷，内典《华严》、《般若》、《法华》、《金<br /><br />&nbsp;&nbsp;&nbsp;&nbsp;光明义疏》三十六卷，并行于世。武帝又命其太子岿嗣位，年号天保。<br /><br />&nbsp;&nbsp;&nbsp;&nbsp;岿字仁远，之第三子也。机辩有文学，善于抚御，能得其下欢心。嗣位之<br /><br />&nbsp;&nbsp;&nbsp;&nbsp;元年，尊其祖母龚太后曰太皇太后，嫡母王皇后曰皇太后，所生曹贵嫔曰皇太妃，<br /><br />&nbsp;&nbsp;&nbsp;&nbsp;其年五月，其太皇太后薨，谥曰元太后。九月，其太妃又薨，谥曰孝皇太妃。二<br /><br />&nbsp;&nbsp;&nbsp;&nbsp;年，其皇太后薨，谥曰宣静皇后。<br /><br />&nbsp;&nbsp;&nbsp;&nbsp;五年，陈湘州刺史华皎、巴州刺史戴僧朔并来附。皎送其子玄响为质于岿，<br /><br />&nbsp;&nbsp;&nbsp;&nbsp;仍请兵伐陈。岿上言其状。武帝诏卫公直督荆州总管权景宣、大将军元定等赴之。<br /><br />&nbsp;&nbsp;&nbsp;&nbsp;岿亦遣其柱国王操率水军二万，会皎于巴陵。既而与陈将吴明彻等战于沌口，直<br /><br />&nbsp;&nbsp;&nbsp;&nbsp;军不利，元定遂没，岿大将军李广等亦为陈人所虏，长沙、巴陵并陷于陈。卫公<br /><br />&nbsp;&nbsp;&nbsp;&nbsp;直乃归罪于岿之柱国殷亮。岿虽以退败不独罪亮，然不敢违命，遂诛之。吴明彻<br /><br />&nbsp;&nbsp;&nbsp;&nbsp;乘胜攻克岿河东郡，获其守将许孝敬。明年，明彻进寇江陵，引江水灌城。岿出<br /><br />&nbsp;&nbsp;&nbsp;&nbsp;顿纪南，以避其锐。江陵副总管高琳与其尚书仆射王操拒守。岿马军主马武、吉<br /><br />&nbsp;&nbsp;&nbsp;&nbsp;彻等击明彻，明彻退保公安，岿乃还江陵。岿之八年，陈又遣其司空章昭达来寇，<br /><br />&nbsp;&nbsp;&nbsp;&nbsp;江陵总管陆腾及岿之将士击走之。昭达又寇竟陵之青泥，岿令其大将军许世武赴<br /><br />&nbsp;&nbsp;&nbsp;&nbsp;援，大为昭达所破。<br /><br />&nbsp;&nbsp;&nbsp;&nbsp;初，华皎、戴僧朔从卫公直与陈人战败，率其麾下数百人归于岿。岿以皎为<br /><br />&nbsp;&nbsp;&nbsp;&nbsp;司空，封江夏郡公；僧朔为车骑将军，封吴兴县侯。岿之十年，皎将来朝，至襄<br /><br />&nbsp;&nbsp;&nbsp;&nbsp;阳，请卫公直曰：“梁主既失江南诸郡，人少国贫，朝廷兴亡继绝，理宜资赡。<br /><br />&nbsp;&nbsp;&nbsp;&nbsp;岂使齐桓、楚庄独擅救卫复陈之美？望借数州，以裨梁国。”直然之，乃遣使言<br /><br />&nbsp;&nbsp;&nbsp;&nbsp;状。帝许之，诏以基、平、e三州归之于岿。<br /><br />&nbsp;&nbsp;&nbsp;&nbsp;及平齐，岿朝于邺，帝虽以礼接之，然未之重也。岿知之，后因宴承间，乃<br /><br />&nbsp;&nbsp;&nbsp;&nbsp;陈其父荷周文拯救之恩，并叙二国艰虞，唇齿掎角之事。辞理辩畅，因涕泣交流，<br /><br />&nbsp;&nbsp;&nbsp;&nbsp;帝亦为之嘘欷。自是大加赏异，礼遇日隆。后帝复与之宴，齐氏故臣叱列长叉亦<br /><br />&nbsp;&nbsp;&nbsp;&nbsp;预焉，帝指谓岿曰：“是登陴骂朕者也。”岿曰：“长叉未能辅桀，翻敢吠尧！”<br /><br />&nbsp;&nbsp;&nbsp;&nbsp;帝大笑。及酒酣，帝又命琵琶自弹之，仍谓岿曰：“当为梁主尽欢。”岿乃起请<br /><br />&nbsp;&nbsp;&nbsp;&nbsp;舞，帝曰：“王乃能为朕舞乎？”岿曰：“陛下既亲抚五弦，臣何敢不同百兽？”<br /><br />&nbsp;&nbsp;&nbsp;&nbsp;帝大悦，赐杂缯万段、良马数十疋，并赐齐后主妓妾，及帝所乘五百里骏马以遣<br /><br />&nbsp;&nbsp;&nbsp;&nbsp;之。及隋文帝执政，尉迟迥、王谦、司马消难等各起兵。时岿将帅皆密请兴师，<br /><br />&nbsp;&nbsp;&nbsp;&nbsp;与迥等为连衡之势，进可以尽节于周氏，退可以席卷山南。岿以为不可。俄而消<br /><br />&nbsp;&nbsp;&nbsp;&nbsp;难奔陈，迥等相次破灭。隋文帝既践极，恩礼弥厚，遣使赐金五百两、银千两、<br /><br />&nbsp;&nbsp;&nbsp;&nbsp;布帛万疋、马五百疋。开皇二年，隋文帝备礼纳岿女为晋王妃，又欲以其子`尚<br /><br />&nbsp;&nbsp;&nbsp;&nbsp;兰陵公主，由是罢江陵总管，岿专制其国。四年，来朝长安。帝甚敬待之，诏岿<br /><br />&nbsp;&nbsp;&nbsp;&nbsp;位在王公之上。岿被服端丽，进退闲雅，天子瞩目，百僚倾慕。帝赐岿缣万疋，<br /><br />&nbsp;&nbsp;&nbsp;&nbsp;珍玩称是。及还，亲执其手谓之曰：“梁主久滞荆楚，未复旧都，朕当振旅长江，<br /><br />&nbsp;&nbsp;&nbsp;&nbsp;相送旋反。”岿拜谢而归。五年五月，寝疾薨。临终上表奉辞，并献所服金装剑，<br /><br />&nbsp;&nbsp;&nbsp;&nbsp;帝览而嗟悼。岿在位二十三年。梁之臣子，葬之显陵，谥曰孝明皇帝，庙号世宗。<br /><br />&nbsp;&nbsp;&nbsp;&nbsp;岿孝悌慈仁，有君人之量。四时祭享，未尝不悲慕流涕。性尤俭约，御下有<br /><br />&nbsp;&nbsp;&nbsp;&nbsp;方，境内安之。所著文集及《孝经》、《周易义记》及《大小乘幽微》，并行于<br /><br />&nbsp;&nbsp;&nbsp;&nbsp;世。文帝又命其太子琮嗣位。<br /><br />&nbsp;&nbsp;&nbsp;&nbsp;琮字温文，性m傥不羁，博学有文义。兼善弓马，遣人伏地持帖，琮奔马射<br /><br />&nbsp;&nbsp;&nbsp;&nbsp;之，十发十中，持帖者亦不惧。初封东阳王，寻立为梁太子。及嗣位，帝赐以玺<br /><br />&nbsp;&nbsp;&nbsp;&nbsp;书，敦勉之。又赐梁之大臣玺书，诫勉之。时琮年号广运，有识者曰：“运之为<br /><br />&nbsp;&nbsp;&nbsp;&nbsp;字，军走也，吾君将奔走乎！”其年，琮遣大将军戚昕以舟师袭陈公安，不克而<br /><br />&nbsp;&nbsp;&nbsp;&nbsp;还。文帝徵琮叔父岑入朝，拜大将军，封怀义公，因留不遣。复置江陵总管以监<br /><br />&nbsp;&nbsp;&nbsp;&nbsp;之。琮所署大将军许世武密以城召陈将宜黄侯陈纪，谋泄，琮诛之。后二岁，上<br /><br />&nbsp;&nbsp;&nbsp;&nbsp;征琮入朝，率臣下二百余人朝京师。江陵父老莫不殒涕曰：“吾君其不反矣！”<br /><br />&nbsp;&nbsp;&nbsp;&nbsp;上以琮来朝，遣武乡公崔弘度将兵戍之。军至e州，琮叔父岩及弟等惧弘度<br /><br />&nbsp;&nbsp;&nbsp;&nbsp;掩袭之，遂引陈人至城下，虏居人而叛。于是废梁国。上遣左仆射高G安集之，<br /><br />&nbsp;&nbsp;&nbsp;&nbsp;曲赦江陵死罪，给复十年。梁二主各给守墓十户，拜琮柱国，赐爵莒国公。<br /><br />&nbsp;&nbsp;&nbsp;&nbsp;自初即位，岁在乙亥，至是，岁在丁未，凡三十三载而亡。<br /><br />&nbsp;&nbsp;&nbsp;&nbsp;琮至炀帝嗣位，甚见亲重，拜内史令，改封梁公。琮之宗族，Bī橐陨希?<br /><br />&nbsp;&nbsp;&nbsp;&nbsp;随才擢用，于是诸萧昆弟，布列朝廷。琮性淡雅，不以职务自婴，退朝纵酒而已。<br /><br />&nbsp;&nbsp;&nbsp;&nbsp;内史令杨约与琮同列，帝令约宣旨诫励。约复以私情谕之，琮曰：“琮若复事事，<br /><br />&nbsp;&nbsp;&nbsp;&nbsp;则何异公哉？”约笑而退。约兄素时为尚书令，见琮嫁从父妹于钳耳氏，谓曰：<br /><br />&nbsp;&nbsp;&nbsp;&nbsp;“公帝王之族，何乃适妹钳耳氏？”琮曰：“前已嫁妹于侯莫陈氏，此复何疑？”<br /><br />&nbsp;&nbsp;&nbsp;&nbsp;素曰：“钳耳，羌也，侯莫陈，虏也。何得相比？”琮曰：“以羌异虏，未之前<br /><br />&nbsp;&nbsp;&nbsp;&nbsp;闻。”素惭而止。琮虽羁旅，见北间豪贵，无所降下。常与贺若弼深友，弼既诛，<br /><br />&nbsp;&nbsp;&nbsp;&nbsp;复有童谣曰“萧萧亦复起”，帝由是忌之，遂废于家。卒，赠左光禄大夫。<br /><br />&nbsp;&nbsp;&nbsp;&nbsp;子铉，位襄城通守。复以琮弟子钜为梁公。钜小名曰藏，炀帝甚昵之，以为<br /><br />&nbsp;&nbsp;&nbsp;&nbsp;千牛。与宇文~出入宫掖，伺内外。帝每有游宴，钜未尝不从。遂于宫中，多<br /><br />&nbsp;&nbsp;&nbsp;&nbsp;行淫秽。江都之变，为宇文化及所杀。<br /><br />&nbsp;&nbsp;&nbsp;&nbsp;子{山}，追谥孝惠太子；岩，封安平王；岌，封东平王；岑，封河间王，<br /><br />&nbsp;&nbsp;&nbsp;&nbsp;后改封吴郡王。琮弟，义兴王；，晋陵王；Z，临海王；，南海王；`，<br /><br />&nbsp;&nbsp;&nbsp;&nbsp;义安王，r，新安王。<br /><br />&nbsp;&nbsp;&nbsp;&nbsp;以蔡大宝为股肱，王操为腹心，魏益德、尹正、薛晖、许孝敬、薛宣为爪牙，<br /><br />&nbsp;&nbsp;&nbsp;&nbsp;甄玄成、刘盈、岑善方、傅淮、褚、蔡大业典众务，张绾以旧齿处显位，沈重<br /><br />&nbsp;&nbsp;&nbsp;&nbsp;以儒学蒙厚礼。自余多所奖拔，咸尽其器能。及岿纂业，亲贤并用。将相则华皎、<br /><br />&nbsp;&nbsp;&nbsp;&nbsp;殷亮、刘忠义，宗室则萧欣、萧翼，人望则萧确、谢温、柳洋、王、徐岳，<br /><br />&nbsp;&nbsp;&nbsp;&nbsp;外戚则王洋、王诵、殷琏，文章则刘孝胜、范迪、沈君游、君公、柳信言，政事<br /><br />&nbsp;&nbsp;&nbsp;&nbsp;则袁敞、柳庄、蔡延寿、甄诩、皇甫兹。故能保其疆土而和其人焉。今载子<br /><br />&nbsp;&nbsp;&nbsp;&nbsp;{山}等及蔡大宝以下尤著者，附于左。其在梁、陈、隋已有传，及岿诸子未任<br /><br />&nbsp;&nbsp;&nbsp;&nbsp;职者，则不兼录。<br /><br />&nbsp;&nbsp;&nbsp;&nbsp;{山}字道远，之长子也。母曰宣静皇后。之为梁王，立为世子。寻病<br /><br />&nbsp;&nbsp;&nbsp;&nbsp;卒。及称帝，追谥焉。<br /><br />&nbsp;&nbsp;&nbsp;&nbsp;岩字义远，第五子也。性仁厚，善抚接，历尚书令、太尉、太傅。入陈，<br /><br />&nbsp;&nbsp;&nbsp;&nbsp;授东扬州刺史。及陈亡，百姓推岩为主。为总管宇文述所破，伏法于长安。<br /><br />&nbsp;&nbsp;&nbsp;&nbsp;岌，第六子也。性淳和，位至侍中、中卫将军。岿之五年，卒。赠司空，<br /><br />&nbsp;&nbsp;&nbsp;&nbsp;谥曰孝。<br /><br />&nbsp;&nbsp;&nbsp;&nbsp;岑字智远，第八子也。位至太尉。性简贵，御下严整。及琮嗣位，自以望<br /><br />&nbsp;&nbsp;&nbsp;&nbsp;重属尊，颇有不法。故隋文徵入朝，拜大将军，封怀义郡公。<br /><br />&nbsp;&nbsp;&nbsp;&nbsp;字钦文，岿第三子也。幼有令誉，能属文。位荆州刺史，颇有能名。崔弘<br /><br />&nbsp;&nbsp;&nbsp;&nbsp;度兵至e州，惧，与其叔父岩奔陈。陈主以为侍中、吴州刺史，甚得物情。<br /><br />&nbsp;&nbsp;&nbsp;&nbsp;三吴父老皆曰：“吾君之子。”陈亡，吴人推之为主。吴人见梁武、简文及、<br /><br />&nbsp;&nbsp;&nbsp;&nbsp;岿等兄弟中并第三，而践尊位。自以岿第三子，深自矜负。有谢异者，颇知废<br /><br />&nbsp;&nbsp;&nbsp;&nbsp;兴，梁陈之际，言无不验，江南人甚敬信之。及陈主被禽，异奔，由是益为众<br /><br />&nbsp;&nbsp;&nbsp;&nbsp;所归。宇文述讨之，遣王褒守吴州，自将拒述。述遣兵别道袭褒，褒衣道士服，<br /><br />&nbsp;&nbsp;&nbsp;&nbsp;弃城而遁。败，将左右数人，逃于太湖，匿于人家。被执，述送长安斩之。<br /><br />&nbsp;&nbsp;&nbsp;&nbsp;Z，仕隋，尚衣奉御；`，卫尉卿、秘书监、陶丘侯；r，内史侍郎、河池<br /><br />&nbsp;&nbsp;&nbsp;&nbsp;太守。<br /><br />&nbsp;&nbsp;&nbsp;&nbsp;蔡大宝，字敬位，济阳考城人。祖履，齐尚书祠部郎。父点，梁尚书仪曹郎、<br /><br />&nbsp;&nbsp;&nbsp;&nbsp;南兖州别驾。<br /><br />&nbsp;&nbsp;&nbsp;&nbsp;大宝少孤，而笃学不倦，善属文。初以明经对策第一，解褐武陵王国左常侍。<br /><br />&nbsp;&nbsp;&nbsp;&nbsp;尝以书干仆射徐勉，勉大赏异，乃令与其子游处，所有坟籍，尽以给之。遂博览<br /><br />&nbsp;&nbsp;&nbsp;&nbsp;群书，学无不综。初出第，勉仍荐大宝为侍读，兼掌记室。寻除尚书仪曹郎。<br /><br />&nbsp;&nbsp;&nbsp;&nbsp;出镇会稽，大宝诣选曹求谘议，不得，以为记室。大宝攘臂而出曰：“不为孙<br /><br />&nbsp;&nbsp;&nbsp;&nbsp;秀，非人也。”莅襄阳，迁谘议参军，谋谟皆自大宝出。及梁元与河东王誉结<br /><br />&nbsp;&nbsp;&nbsp;&nbsp;隙，令大宝使江陵以观之。梁元素知大宝，见之甚悦，乃示所制《玄览赋》，<br /><br />&nbsp;&nbsp;&nbsp;&nbsp;令注解焉。三日而毕。梁元大嗟赏之，赠遗甚厚。大宝还，白云：“湘东必有<br /><br />&nbsp;&nbsp;&nbsp;&nbsp;异图，祸乱将作，不可下援台城。”纳之。及于江陵称帝，为侍中、尚书令，<br /><br />&nbsp;&nbsp;&nbsp;&nbsp;参掌选事，进位柱国、军师将军，封安丰县侯。岿嗣位，册授司空、中书监、中<br /><br />&nbsp;&nbsp;&nbsp;&nbsp;权大将军、领吏部尚书。固让司空，许之，加特进。岿之三年，卒。及葬，岿三<br /><br />&nbsp;&nbsp;&nbsp;&nbsp;临其丧。赠司徒，进爵为公，谥曰文凯，配食庙。<br /><br />&nbsp;&nbsp;&nbsp;&nbsp;大宝性严整，有智谋，雅达政事，文辞赡速。之章表、书记、教令、诏册，<br /><br />&nbsp;&nbsp;&nbsp;&nbsp;并大宝专掌之。推心委任，以为谋主。时人以之有大宝，犹刘先主之有孔明<br /><br />&nbsp;&nbsp;&nbsp;&nbsp;焉。所著文集三十卷，及《尚书义疏》，并行于世。<br /><br />&nbsp;&nbsp;&nbsp;&nbsp;有四子。次于延寿有器识，博涉经籍，尤善当世之务。尚女宣城公主，历<br /><br />&nbsp;&nbsp;&nbsp;&nbsp;中书郎、尚书右丞、吏部郎、御史中丞。从琮入隋。授开府仪同三司、秘书丞。<br /><br />&nbsp;&nbsp;&nbsp;&nbsp;终于成州刺史。<br /><br />&nbsp;&nbsp;&nbsp;&nbsp;大宝弟大业，字敬道。有至行，位散骑常侍、卫尉卿、都官尚书、太常卿。<br /><br />&nbsp;&nbsp;&nbsp;&nbsp;卒，赠金紫光禄大夫，谥曰简。有五子，允恭最知名。位太子舍人。梁灭入陈，<br /><br />&nbsp;&nbsp;&nbsp;&nbsp;为尚书库部郎。陈亡仕隋，起居舍人。<br /><br />&nbsp;&nbsp;&nbsp;&nbsp;王操，字子高，其先太原晋阳人，母龚氏之外弟也。性敦厚，有筹略。初<br /><br />&nbsp;&nbsp;&nbsp;&nbsp;为外兵参军，亲任亚于蔡大宝。及称帝，历五兵尚书、郢州刺史，进位柱国，<br /><br />&nbsp;&nbsp;&nbsp;&nbsp;封新康县侯。岿嗣位，授镇右将军、尚书仆射。及吴明彻为寇，岿出顿纪南，操<br /><br />&nbsp;&nbsp;&nbsp;&nbsp;抚循将士，莫不用命。明彻既退，江陵获全，操之力也。迁侍中、中卫将军、尚<br /><br />&nbsp;&nbsp;&nbsp;&nbsp;书令、开府仪同三司，领荆州刺史。操既位居朝右，每自挹损，深得当时之誉。<br /><br />&nbsp;&nbsp;&nbsp;&nbsp;卒，岿举哀于朝堂，流涕曰：“天不使吾平荡江表，何夺吾贤相之速也！”及葬，<br /><br />&nbsp;&nbsp;&nbsp;&nbsp;亲祖于瓦官门。赠司空，进爵为公，谥曰康节。<br /><br />&nbsp;&nbsp;&nbsp;&nbsp;有七子，次子衡最知名。有才学，位中书、黄门侍郎。<br /><br />&nbsp;&nbsp;&nbsp;&nbsp;魏益德，襄阳人也。有材干，胆勇过人。称帝，进位柱国，封上黄县侯。<br /><br />&nbsp;&nbsp;&nbsp;&nbsp;卒，赠司空，谥曰忠壮，进爵为公。岿之五年，以益德配食察庙。<br /><br />&nbsp;&nbsp;&nbsp;&nbsp;尹正，其先天水人。莅雍州，正为其府中兵参军。禽张缵，获杜岸，皆正<br /><br />&nbsp;&nbsp;&nbsp;&nbsp;之力。称帝，除护军将军，位柱国，封新野县侯。卒，赠开府仪同三司，谥曰<br /><br />&nbsp;&nbsp;&nbsp;&nbsp;刚。岿之五年，以正配食庙。<br /><br />&nbsp;&nbsp;&nbsp;&nbsp;子德毅，多权略，位大将军。后以见疑赐死。<br /><br />&nbsp;&nbsp;&nbsp;&nbsp;甄玄成，字敬平，中山人。博达经史，善属文。少为简文所知。以录事参军<br /><br />&nbsp;&nbsp;&nbsp;&nbsp;随镇襄阳，转中记室参军，颇参政事。以江陵甲兵殷盛，遂怀贰心，密书与元<br /><br />&nbsp;&nbsp;&nbsp;&nbsp;帝，具申诚款。或有得其书，送于。深信佛法，常愿不杀诵《法华经》人。<br /><br />&nbsp;&nbsp;&nbsp;&nbsp;玄成素诵《法华经》，遂以此获免。后见之，常曰：“甄公好得《法华经》力。”<br /><br />&nbsp;&nbsp;&nbsp;&nbsp;后位吏部尚书，有文集二十卷。<br /><br />&nbsp;&nbsp;&nbsp;&nbsp;子诩，少沈敏，闲习政事。历中书舍人、尚书右丞。从琮入隋，授开府仪同<br /><br />&nbsp;&nbsp;&nbsp;&nbsp;三司，终于太府少卿。<br /><br />&nbsp;&nbsp;&nbsp;&nbsp;岑善方，字思义，南阳棘阳人。祖惠甫，给事中。父昶，散骑侍郎。善方有<br /><br />&nbsp;&nbsp;&nbsp;&nbsp;器局，博综经史。同刑狱参军随至襄阳。初请内附，以善方兼记室充使，往<br /><br />&nbsp;&nbsp;&nbsp;&nbsp;来凡数十反。魏恭帝二年，封长宁县公。及称帝，位散骑侍郎、起部尚书。善<br /><br />&nbsp;&nbsp;&nbsp;&nbsp;方性清慎，有当世干能，故委以机密。卒，赠太常卿，谥曰敬。所著文集十卷。<br /><br />&nbsp;&nbsp;&nbsp;&nbsp;有七子，并有操行。之元、之利、之象最知名。之元太子舍人，早卒。之利<br /><br />&nbsp;&nbsp;&nbsp;&nbsp;仕隋，位零陵郡丞。之象仕隋，尚书虞部员外侍郎，邵陵、上宜、渭南、邯郸四<br /><br />&nbsp;&nbsp;&nbsp;&nbsp;县令。<br /><br />&nbsp;&nbsp;&nbsp;&nbsp;宗如周，南阳人。有才学，以府僚随，后至度支尚书。如周面狭长，以<br /><br />&nbsp;&nbsp;&nbsp;&nbsp;《法华经》云：“闻经随喜，面不侠长。”尝戏之曰：“卿何为谤经？”如周q<br /><br />&nbsp;&nbsp;&nbsp;&nbsp;躇，自陈不谤。又谓之如初。如周惧，出告蔡大宝。大宝知其旨，笑谓之曰：<br /><br />&nbsp;&nbsp;&nbsp;&nbsp;“君当不谤余经，正应不信《法华》耳。”如周乃悟。又尝有人诉事于如周，谓<br /><br />&nbsp;&nbsp;&nbsp;&nbsp;为经作如州官也。乃曰：“某有屈滞，故来诉如州官。”如周曰：“尔何小人，<br /><br />&nbsp;&nbsp;&nbsp;&nbsp;敢呼我名！”其人惭谢曰：“祗言如周官作如州，不知如州官名如周，早知如州<br /><br />&nbsp;&nbsp;&nbsp;&nbsp;官名如周，则不敢唤如周官作如州。”如周乃笑曰：“令卿自责，见侮反深。”<br /><br />&nbsp;&nbsp;&nbsp;&nbsp;众咸服其宽雅。<br /><br />&nbsp;&nbsp;&nbsp;&nbsp;袁敞，陈郡人。祖昂，司空。父士俊，安成内史。敞少有识量，博涉文史。<br /><br />&nbsp;&nbsp;&nbsp;&nbsp;以吏部郎使诣周。时主者以敞班在陈使之后，敞固不从命曰：“昔陈之祖父，乃<br /><br />&nbsp;&nbsp;&nbsp;&nbsp;梁诸侯下吏，盗有江东。今周朝宗万国，招携以礼。若使梁之行人在陈之后，便<br /><br />&nbsp;&nbsp;&nbsp;&nbsp;恐彝伦失序。岂使臣之所望焉。”主者不能屈，遂以状奏。周武帝善之，乃诏敞<br /><br />&nbsp;&nbsp;&nbsp;&nbsp;与陈使异日而进。使还，以称旨，迁侍中。转左户尚书。从琮入隋，授开府仪同<br /><br />&nbsp;&nbsp;&nbsp;&nbsp;三司。终于谯州刺史。<br /><br />&nbsp;&nbsp;&nbsp;&nbsp;论曰：自金行运否，中原丧乱，元氏唯天所命，方一函复。铁弗、徒何之辈，<br /><br />&nbsp;&nbsp;&nbsp;&nbsp;虽非行录所归，观其递为割据，亦一时之杰。然而卒至夷灭，可谓魏之驱除。梁<br /><br />&nbsp;&nbsp;&nbsp;&nbsp;主任术好谋，爱贤养士，盖有英雄之志，霸王之略焉。及淮海版荡，骨肉猜贰，<br /><br />&nbsp;&nbsp;&nbsp;&nbsp;拥众自固，称藩内款，终能据有全楚，中兴颓运。虽士宇殊于旧邦，而位号同于<br /><br />&nbsp;&nbsp;&nbsp;&nbsp;曩日。眙厥自远，享国虽短，可不谓贤哉！嗣子纂业，增修遣构，赏罚得衷，举<br /><br />&nbsp;&nbsp;&nbsp;&nbsp;厝有方。密迩寇雠，则威略具举；朝宗上国，则声猷远振。岂非继世之令主乎？<br /><br />&nbsp;&nbsp;&nbsp;&nbsp;琮大去其邦，因而不反，遂为外戚。不事自持，盖亦守满之道也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1844);">加入书签</a><a
                        href="1843.html">上一页</a>&larr;<a href="index.html">返回列表</a>&rarr;<a
                            href="1845.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1843.html"; var next_page = "1845.html"; var index_page = "index.html"; var sortid = "9"; var article_id = "29"; var chapter_id = "1844"; var articlename = "北史"; var chaptername = " 卷九十三 列传第八十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>