<!DOCTYPE html>
<html>
<head>
<meta charset="gbk" />
<title>北史- 卷五十六 列传第四十四-在线阅读-哈西文学网</title>
<meta name="keywords" content="李延寿，北史， 卷五十六 列传第四十四全文， 卷五十六 列传第四十四在线阅读 哈西文学网" />
<meta name="description" content="哈西文学网提供李延寿的北史  卷五十六 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1804.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1804.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十六 列传第四十四</h1>
            <div class="link xb">
                <a href="1802.html">上一页</a>&larr;<a href="index.html">返回列表</a>&rarr;<a
                    href="1806.html">下一页</a></div>			
            <div id="BookText">&nbsp;&nbsp;&nbsp;&nbsp;○魏收魏长贤魏季景（子澹）魏兰根（族子恺）<br /><br />&nbsp;&nbsp;&nbsp;&nbsp;魏收，字伯起，小字佛助，钜鹿下曲阳人也。自序：汉初魏无知封高良侯，<br /><br />&nbsp;&nbsp;&nbsp;&nbsp;子均。均子恢。恢子彦。彦子歆，字子胡，幼孤，有志操，博洽经史，位终本郡<br /><br />&nbsp;&nbsp;&nbsp;&nbsp;太守。子悦，字处德，性沉厚，有度量，宣城公赵国李孝伯见而重之，以女妻焉。<br /><br />&nbsp;&nbsp;&nbsp;&nbsp;位济阴太守，以善政称。<br /><br />&nbsp;&nbsp;&nbsp;&nbsp;悦子子建，字敬忠，释褐奉朝请，累迁太尉从事中郎。初，宣武时平氏，遂<br /><br />&nbsp;&nbsp;&nbsp;&nbsp;于武兴立镇，寻改为东益州。其后镇将刺史，乖失人和，群氏作梗，遂为边患。<br /><br />&nbsp;&nbsp;&nbsp;&nbsp;乃除子建东益州刺史。子建布以恩信，远近清静。正光五年，南北二秦城人莫折<br /><br />&nbsp;&nbsp;&nbsp;&nbsp;念生、韩祖香、张长命相继构逆。佥以州城之人，莫不劲勇，同类悉反，宜先收<br /><br />&nbsp;&nbsp;&nbsp;&nbsp;其器械。子建以为城人数当行阵，尽皆骁果，安之足以为用，急之腹背为忧。乃<br /><br />&nbsp;&nbsp;&nbsp;&nbsp;悉召居城老壮，晓示之，并上言诸城人本非罪坐而来者，悉求听免。明帝优诏从<br /><br />&nbsp;&nbsp;&nbsp;&nbsp;之。子建渐分其父兄子弟，外居郡戍，内外相顾，终获保全。及秦贼乘胜，屯营<br /><br />&nbsp;&nbsp;&nbsp;&nbsp;黑水，子建乃潜使掩袭，前后斩获甚众，威名赫然。先反者，及此悉降。乃间使<br /><br />&nbsp;&nbsp;&nbsp;&nbsp;上闻，帝甚嘉之，诏子建兼尚书，为行台刺史如故。于是威振蜀土。其梁、巴、<br /><br />&nbsp;&nbsp;&nbsp;&nbsp;二益、两秦之事，皆所节度。<br /><br />&nbsp;&nbsp;&nbsp;&nbsp;梁州刺史傅竖眼子敬仲心以为愧，在洛大行货贿，以图行台。先是子建亦屡<br /><br />&nbsp;&nbsp;&nbsp;&nbsp;求归京师，至此，乃遣刺史唐永代焉。竖眼因为行台。子建将还，群氏慕恋，相<br /><br />&nbsp;&nbsp;&nbsp;&nbsp;率断道。主簿杨僧覆先行晓喻，诸氏忿曰：“我留刺史，尔送出也？”斫之数创，<br /><br />&nbsp;&nbsp;&nbsp;&nbsp;几死。子建徐加慰譬，旬月方得前行。吏人赠遗，一无所受。而东益氏、蜀寻反，<br /><br />&nbsp;&nbsp;&nbsp;&nbsp;攻逼唐永，永弃城而走，乃丧一藩矣。初永之走，子建客有沙门云璨及钜鹿人耿<br /><br />&nbsp;&nbsp;&nbsp;&nbsp;显皆没落氏手，及知子建之客，垂泣追衣物还之，送出白马。遗爱所被如此。<br /><br />&nbsp;&nbsp;&nbsp;&nbsp;初，子建为前军将军，十年不徙，在洛闲暇，与吏部尚书李歆、歆从弟延<br /><br />&nbsp;&nbsp;&nbsp;&nbsp;颇为弈棋，时人谓为耽好。子建每曰：“棋于廉勇之际，得之深矣。且吾未为时<br /><br />&nbsp;&nbsp;&nbsp;&nbsp;用，博弈可也。”及一临边事，凡经五年，未曾对局。<br /><br />&nbsp;&nbsp;&nbsp;&nbsp;还洛后，累迁卫尉卿。初，元颢内逼，庄帝北幸，子建谓所亲卢义僖曰：<br /><br />&nbsp;&nbsp;&nbsp;&nbsp;“北海自绝社稷，称藩萧衍，吾老矣，岂能为陪臣！”遂携家口居洛南。颢平乃<br /><br />&nbsp;&nbsp;&nbsp;&nbsp;归。先苦风痹，及此遂甚。以卿任有务，屡上书乞身，特除右光禄大夫。邢杲之<br /><br />&nbsp;&nbsp;&nbsp;&nbsp;平，太傅李延子侍中为大使，抚慰东土。时外戚贵盛，送客填门，子建亦往<br /><br />&nbsp;&nbsp;&nbsp;&nbsp;候别。延实曰：“小儿今行，何以相助？”子建曰：“益以盈满为诫。”延实怅<br /><br />&nbsp;&nbsp;&nbsp;&nbsp;然久之。及庄帝杀尔朱荣，遇祸于河阴者，其家率相吊贺。太尉李虔第二子仁曜，<br /><br />&nbsp;&nbsp;&nbsp;&nbsp;子建之女婿，往亦见害。子建谓姨弟卢道虔曰：“朝廷诛翦权强，凶徒尚梗，未<br /><br />&nbsp;&nbsp;&nbsp;&nbsp;闻有奇谋异略，恐不可济。此乃李门祸始，吊贺无乃匆匆！”及永安之后，李氏<br /><br />&nbsp;&nbsp;&nbsp;&nbsp;宗族流离，或遇诛夷，如其所虑。后历左光禄大夫，加散骑常侍、骠骑大将军。<br /><br />&nbsp;&nbsp;&nbsp;&nbsp;子建自出为藩牧，董司山南，居脂膏之中，遇天下多事，正身洁已，不以财<br /><br />&nbsp;&nbsp;&nbsp;&nbsp;利经怀。及归京师，家人衣食，常不周赡，清素之迹，著于终始。性存重慎，不<br /><br />&nbsp;&nbsp;&nbsp;&nbsp;杂交游，唯与尚书卢义僖、姨弟泾州刺史卢道裕雅相亲昵。及疾笃，顾敕二子曰：<br /><br />&nbsp;&nbsp;&nbsp;&nbsp;“死生大分，含气所同。世有厚葬，吾平生不取；遽除裸身，又非吾意。气绝之<br /><br />&nbsp;&nbsp;&nbsp;&nbsp;后，敛以时服。吾平生契阔，前后三娶，合葬之事，抑又非古。且汝二母，先在<br /><br />&nbsp;&nbsp;&nbsp;&nbsp;旧茔，坟地久固，已有定别。唯汝次母墓在外耳，可迁入兆域，依班而定行于吾<br /><br />&nbsp;&nbsp;&nbsp;&nbsp;墓之后，如此足矣，不须附合。当顺吾心，勿令吾有遗恨。”永熙二年春，卒于<br /><br />&nbsp;&nbsp;&nbsp;&nbsp;洛阳孝义里舍，时年六十。又赠仪同三司、定州刺史，谥曰文静。<br /><br />&nbsp;&nbsp;&nbsp;&nbsp;二子，收、祚。<br /><br />&nbsp;&nbsp;&nbsp;&nbsp;收少机警，不持细行。年十五，颇已属文。及随父赴边，好习骑射，欲以武<br /><br />&nbsp;&nbsp;&nbsp;&nbsp;艺自达。荥阳郑伯调之曰：“魏郎弄戟多少？”收惭，遂折节读书。夏月，坐板<br /><br />&nbsp;&nbsp;&nbsp;&nbsp;床，随树阴讽诵。积年，床板为之锐减，而精力不辍。以文华显。<br /><br />&nbsp;&nbsp;&nbsp;&nbsp;初除太学博士。及尔朱荣于河阴滥害朝士，收亦在围中，以日晏获免。吏部<br /><br />&nbsp;&nbsp;&nbsp;&nbsp;尚书李神隽重收才学，奏授司徒记室参军。永安三年，除北主客郎中。节闵帝立，<br /><br />&nbsp;&nbsp;&nbsp;&nbsp;妙简近侍，诏试收为封禅书。收下笔便就，不立藁草，文将千言，所改无几。时<br /><br />&nbsp;&nbsp;&nbsp;&nbsp;黄门郎贾思同侍立，深奇之，白帝曰：“虽七步之才，无以过此。”迁散骑侍郎，<br /><br />&nbsp;&nbsp;&nbsp;&nbsp;寻敕典起居注，并修国史，俄兼中书侍郎，时年二十六。<br /><br />&nbsp;&nbsp;&nbsp;&nbsp;孝武初，又诏收摄本职，文诰填积，事咸称旨。黄门郎崔[从齐神武入朝，<br /><br />&nbsp;&nbsp;&nbsp;&nbsp;熏灼于世，收初不诣门。[为帝登阼赦云：“朕托体孝文。”收嗤其率直。正员<br /><br />&nbsp;&nbsp;&nbsp;&nbsp;郎李慎以告之，[深忿忌。时节闵帝殂，令收为诏。[乃宣言：收普泰世出入帏<br /><br />&nbsp;&nbsp;&nbsp;&nbsp;忄屋，一日造诏，优为词旨，然则义旗之士，尽为逆人。又收父老，合解官归侍。<br /><br />&nbsp;&nbsp;&nbsp;&nbsp;南台将加弹劾，赖尚书辛雄为言于中尉綦俊，乃解。收有贱生弟仲同，先未齿录，<br /><br />&nbsp;&nbsp;&nbsp;&nbsp;因此怖惧，上籍，遣还乡扶侍。孝武尝大发士卒，狩于嵩山之南，旬有六日。时<br /><br />&nbsp;&nbsp;&nbsp;&nbsp;寒，朝野嗟怨。帝与从官及诸妃王，奇伎异饰，多非礼度。收欲言则惧，欲默不<br /><br />&nbsp;&nbsp;&nbsp;&nbsp;能已，乃上《南狩赋》以讽焉，年二十七。虽富言淫丽，而终归雅正。帝手诏报<br /><br />&nbsp;&nbsp;&nbsp;&nbsp;焉，甚见褒美。郑伯谓曰：“卿不遇老夫，犹应逐兔。”<br /><br />&nbsp;&nbsp;&nbsp;&nbsp;神武固让天柱大将军，魏帝敕收为诏，令遂所请。欲加相国，问收相国品秩，<br /><br />&nbsp;&nbsp;&nbsp;&nbsp;收以实对，帝遂止。收既未测主、相之意，以前事不安，求解，诏许焉。久之，<br /><br />&nbsp;&nbsp;&nbsp;&nbsp;除帝兄子广平王赞开府从事中郎，收不敢辞，乃为《庭竹赋》以致已意。寻兼中<br /><br />&nbsp;&nbsp;&nbsp;&nbsp;书舍人。与济阴温子升、河间邢子才齐誉，世号“三才”。时孝武内有间隙，收<br /><br />&nbsp;&nbsp;&nbsp;&nbsp;遂以疾固辞而免。舅崔孝芬怪而问之，收曰：“惧有晋阳之甲。”寻而神武南上，<br /><br />&nbsp;&nbsp;&nbsp;&nbsp;帝西入关。<br /><br />&nbsp;&nbsp;&nbsp;&nbsp;收兼通直散骑常侍，副王昕聘梁。昕风流文辩，收辞藻富逸，梁主及其群臣<br /><br />&nbsp;&nbsp;&nbsp;&nbsp;咸加敬异。先是，南北初和，李谐、卢元明首通使命，二人才器，并为邻国所重。<br /><br />&nbsp;&nbsp;&nbsp;&nbsp;至此，梁主称曰：“卢、李命世，王、魏中兴，未知后来，复何如耳。”收在馆，<br /><br />&nbsp;&nbsp;&nbsp;&nbsp;遂买吴婢入馆；其部下有卖婢者，收亦唤取，遍行奸秽。梁朝馆司，皆为之获罪。<br /><br />&nbsp;&nbsp;&nbsp;&nbsp;人称其才，而鄙其行。在途作《聘游赋》，辞甚美盛。使还，尚书右仆射高隆之<br /><br />&nbsp;&nbsp;&nbsp;&nbsp;求南货于昕、收，不能如志，遂讽御史中尉高仲密禁止昕、收于其台，久之得释。<br /><br />&nbsp;&nbsp;&nbsp;&nbsp;及孙搴死，司马子如荐收，召赴晋阳，以为中外府主簿。以受旨乖忏，频被<br /><br />&nbsp;&nbsp;&nbsp;&nbsp;嫌责，加以楚，久不得志。会司马子如奉使霸朝，收假其余光。子如因宴戏言<br /><br />&nbsp;&nbsp;&nbsp;&nbsp;于神武曰：“魏收，天子中书郎，一国大才，愿大王借与颜色。”由此转府属，<br /><br />&nbsp;&nbsp;&nbsp;&nbsp;然未甚优礼。<br /><br />&nbsp;&nbsp;&nbsp;&nbsp;收从叔季景有文学，历官著名，并在收前，然收常所欺忽。季景、收初赴并，<br /><br />&nbsp;&nbsp;&nbsp;&nbsp;顿丘李庶者，故大司农谐之子也，以华辩见称，曾谓收曰：“霸朝便有二魏。”<br /><br />&nbsp;&nbsp;&nbsp;&nbsp;收率尔曰：“以从叔见比，例邪输之比卿。”邪输者，故尚书令陈留公继伯之子，<br /><br />&nbsp;&nbsp;&nbsp;&nbsp;愚痴有名，好自入市肆，高价买物，商买共所嗤玩。收忽以季景方之，不逊例多<br /><br />&nbsp;&nbsp;&nbsp;&nbsp;如此。<br /><br />&nbsp;&nbsp;&nbsp;&nbsp;收本以文才，必望颖脱见知，位既不遂，求修国史。崔暹为言于文襄曰：<br /><br />&nbsp;&nbsp;&nbsp;&nbsp;“国史事重，公家父子霸王功业，皆须具载，非收不可。”文襄乃启收兼散骑常<br /><br />&nbsp;&nbsp;&nbsp;&nbsp;侍，修国史。武定二年，除正常侍，领兼中书侍郎，仍修国史。<br /><br />&nbsp;&nbsp;&nbsp;&nbsp;魏帝宴百僚，问何故名“人日”，皆莫能知。收对曰：“晋议郎董勋答问礼<br /><br />&nbsp;&nbsp;&nbsp;&nbsp;俗云：正月一日为鸡，二日为狗，三日为猪，四日为羊，五日为牛，六日为马，<br /><br />&nbsp;&nbsp;&nbsp;&nbsp;七日为人。”时邢邵亦在侧，甚恧焉。自魏、梁和好，书下纸每云：“想彼境内<br /><br />&nbsp;&nbsp;&nbsp;&nbsp;宁静，此率土安和。”梁后使其书乃去“彼”字，自称犹著“此”，欲示无外之<br /><br />&nbsp;&nbsp;&nbsp;&nbsp;意。收定报书云：“想境内清晏，今万国安和。”梁人复书，依以为体。<br /><br />&nbsp;&nbsp;&nbsp;&nbsp;后神武入朝，静帝授相国，固让，令收为启。启成呈上，文襄时侍侧，神武<br /><br />&nbsp;&nbsp;&nbsp;&nbsp;指收曰“此人当复为崔光。”四年，神武于西门豹祠宴集，谓司马子如曰：“魏<br /><br />&nbsp;&nbsp;&nbsp;&nbsp;收为史官，书吾善恶，闻北便利时诸贵常饷史官饮食，司马仆射颇曾饷不？”因<br /><br />&nbsp;&nbsp;&nbsp;&nbsp;共大笑。仍谓收曰：“卿勿见元康等在吾目下趋走，谓吾以为勤劳。我后世身名<br /><br />&nbsp;&nbsp;&nbsp;&nbsp;在卿手，勿谓我不知。”寻加兼著作郎。<br /><br />&nbsp;&nbsp;&nbsp;&nbsp;收昔在京洛，轻薄尤甚，人号云“魏收惊蛱蝶。”文襄曾游东山，令给事黄<br /><br />&nbsp;&nbsp;&nbsp;&nbsp;门侍郎颢等宴。文襄曰：“魏收恃才无宜适，须出其短。”往复数番，收忽大唱<br /><br />&nbsp;&nbsp;&nbsp;&nbsp;曰：“杨遵彦理屈，已倒。”执尤菰唬骸拔掖掠杏嘞荆山立不动。若遇当涂，<br /><br />&nbsp;&nbsp;&nbsp;&nbsp;恐翩翩遂逝。”当涂者魏，翩翩者蝶也。文襄先知之，大笑称善。文襄又曰：<br /><br />&nbsp;&nbsp;&nbsp;&nbsp;“向语犹微，宜更指斥。”钟ι曰：“魏收在并作一篇诗，对众读讫，云：<br /><br />&nbsp;&nbsp;&nbsp;&nbsp;‘打从叔季景出六百斗米，亦不辨此。’远近所知，非敢妄说。”文襄喜曰：<br /><br />&nbsp;&nbsp;&nbsp;&nbsp;“我亦先闻。”众人皆笑。收虽自申雪，不复抗拒，终身病之。<br /><br />&nbsp;&nbsp;&nbsp;&nbsp;侯景叛入梁，寇南境。文襄时在晋阳，令收为檄五十余纸，不日而就。又檄<br /><br />&nbsp;&nbsp;&nbsp;&nbsp;梁朝，令送侯景，初夜执笔，三更便了，文过七纸。文襄善之。魏帝曾委秋大射，<br /><br />&nbsp;&nbsp;&nbsp;&nbsp;普令赋诗，收诗末云：“尺书征建邺，折简召长安。”文襄壮之，顾谓人曰：<br /><br />&nbsp;&nbsp;&nbsp;&nbsp;“在朝今有魏收，便是国之光采。雅俗文墨，通达纵横。我亦使子才、子升，时<br /><br />&nbsp;&nbsp;&nbsp;&nbsp;有所作，至于词气，并不及之。吾或决有所怀，忘而不语，语而不尽，意有未及，<br /><br />&nbsp;&nbsp;&nbsp;&nbsp;收呈草，皆以周悉。此亦难有。”又敕兼主客郎，接梁使谢E、徐陵。侯景既陷<br /><br />&nbsp;&nbsp;&nbsp;&nbsp;梁，梁鄱阳王范时为合州刺史，文襄敕收以书喻之。范得书，仍率部伍西上，州<br /><br />&nbsp;&nbsp;&nbsp;&nbsp;刺史崔圣念入据其城。文襄谓收曰：“今定一州，卿有其力，犹恨‘尺书征建邺’<br /><br />&nbsp;&nbsp;&nbsp;&nbsp;未效耳。”<br /><br />&nbsp;&nbsp;&nbsp;&nbsp;文襄崩，文宣如晋阳，令与黄门郎崔季舒、高德正、吏部郎中尉瑾于北第参<br /><br />&nbsp;&nbsp;&nbsp;&nbsp;掌机密。转秘书监，兼著作郎，又除定州大中正。时齐将受禅，杨肿嗍罩弥别<br /><br />&nbsp;&nbsp;&nbsp;&nbsp;馆，令撰禅代诏册诸文，遣徐之才守门，不听出。<br /><br />&nbsp;&nbsp;&nbsp;&nbsp;天保元年，除中书令，仍兼著作郎，封富平县子。二年，诏撰魏史。四年，<br /><br />&nbsp;&nbsp;&nbsp;&nbsp;除魏尹，故优以禄力，专在史阁，不知郡事。初，帝令群臣各言志，收曰：“臣<br /><br />&nbsp;&nbsp;&nbsp;&nbsp;愿得直笔东观，早出魏书。”故帝使收专其任。又诏平原王高隆之总监之，署名<br /><br />&nbsp;&nbsp;&nbsp;&nbsp;而已。帝敕收曰：“好直笔，我终不作魏太武诛史官。”<br /><br />&nbsp;&nbsp;&nbsp;&nbsp;始，魏初邓彦海撰代记十余卷，其后崔浩典史，游雅、高允、程骏、李彪、<br /><br />&nbsp;&nbsp;&nbsp;&nbsp;崔光、李琰之郎知世修其业。浩为编年体，彪始分作纪、表、志、传，书犹未出。<br /><br />&nbsp;&nbsp;&nbsp;&nbsp;宜武时，命邢峦追撰孝文起居注，书至太和十四年。又命崔鸿、王遵业补续焉，<br /><br />&nbsp;&nbsp;&nbsp;&nbsp;下讫孝明，事甚委悉。济阴王晖业撰辨宗室录三十卷。收于是与通直常侍房延佑、<br /><br />&nbsp;&nbsp;&nbsp;&nbsp;司空司马辛元植、国子博士刁柔、裴昂之、尚书郎高孝干专总斟酌，以成魏书。<br /><br />&nbsp;&nbsp;&nbsp;&nbsp;辩定名称，随条甄举。又搜采亡遗，缀续后事，备一代史籍，表而上闻之。勒成<br /><br />&nbsp;&nbsp;&nbsp;&nbsp;一代大典：凡十二纪，九十二列传，合一百一十卷。五年三月，奏上之。秋，除<br /><br />&nbsp;&nbsp;&nbsp;&nbsp;梁州刺史。收以志未成，奏请终业，许之。十一月复奏十志：天象四卷，地形三<br /><br />&nbsp;&nbsp;&nbsp;&nbsp;卷，律历二卷，礼乐四卷，食货一卷，刑罚一卷，灵徵二卷，官氏二卷，释老一<br /><br />&nbsp;&nbsp;&nbsp;&nbsp;卷，凡二十卷。续于纪传，合一百三十卷。分为十二表，其史三十五例，二十五<br /><br />&nbsp;&nbsp;&nbsp;&nbsp;序，九十四论，前后二表一启，皆独出于收。<br /><br />&nbsp;&nbsp;&nbsp;&nbsp;收所引史官，恐其陵逼，唯取学流先相依附者。其房延v、辛元植、眭仲让<br /><br />&nbsp;&nbsp;&nbsp;&nbsp;虽夙涉朝位，并非史才；刁柔、裴昂之以儒业见知，全不堪编缉；高孝干以左道<br /><br />&nbsp;&nbsp;&nbsp;&nbsp;求进。修史诸人，宗祖姻戚，多被书录，饰以美言。收颇急，不甚能平，夙有怨<br /><br />&nbsp;&nbsp;&nbsp;&nbsp;者，多没其善。每言：“何物小子，敢共魏收作色！举之则使上天，按之当使入<br /><br />&nbsp;&nbsp;&nbsp;&nbsp;地。”初，收在神武时为太常少卿，修国史，得阳休之助。因谢休之曰：“无以<br /><br />&nbsp;&nbsp;&nbsp;&nbsp;谢德，当为卿作佳传。”休之父固，魏世为北平太守，以贪虐为中尉李平所弹获<br /><br />&nbsp;&nbsp;&nbsp;&nbsp;罪，载在魏起居注。收书云：“固为北平，甚有惠政，坐公事免官。”又云：<br /><br />&nbsp;&nbsp;&nbsp;&nbsp;“李平深相敬重。”尔朱荣于魏为贼，收以高氏出自尔朱，且纳荣子金，故减其<br /><br />&nbsp;&nbsp;&nbsp;&nbsp;恶而增其善，论云：“若修德义之风，同韩、彭、伊、霍，夫何足数。”<br /><br />&nbsp;&nbsp;&nbsp;&nbsp;时论既言收著史不平，文宣诏收于尚书省与诸家子孙共加论讨。前后投诉，<br /><br />&nbsp;&nbsp;&nbsp;&nbsp;百有馀人，云遗其世职位；或云其家不见记录；或云妄有非毁。收皆随状答之，<br /><br />&nbsp;&nbsp;&nbsp;&nbsp;范阳卢斐父同附出族祖玄传下；顿丘李庶家传，称其本是梁国家人。斐、庶讥议，<br /><br />&nbsp;&nbsp;&nbsp;&nbsp;云史书不直。收性急，不胜其愤，启诬其欲加屠害。帝大怒，亲自诘责。斐曰：<br /><br />&nbsp;&nbsp;&nbsp;&nbsp;“臣父仕魏。位至仪同，功业显著，名闻天下，与收无亲，遂不立传。博陵崔绰，<br /><br />&nbsp;&nbsp;&nbsp;&nbsp;位至本郡功曹，更无事迹，是收外亲，乃为传首。”收曰：“绰虽无位，道义可<br /><br />&nbsp;&nbsp;&nbsp;&nbsp;嘉，所以合传。”帝曰：“卿何由知其好人？”收曰：“高允曾为绰赞，称有道<br /><br />&nbsp;&nbsp;&nbsp;&nbsp;德。”帝曰：“司空才士，为人作赞，正应称扬。亦如卿为人作文章，道其好者，<br /><br />&nbsp;&nbsp;&nbsp;&nbsp;岂能皆实？”收无以对，战而已。但帝先重收才，不欲加罪。时太原王松年<br /><br />&nbsp;&nbsp;&nbsp;&nbsp;亦谤史，及斐、庶并获罪，各被鞭配甲坊，或因以致死。卢思道亦抵罪。然犹以<br /><br />&nbsp;&nbsp;&nbsp;&nbsp;群口沸腾，敕魏史且勿施行，令群官博议。听有家事者入署，不实者陈牒。于是<br /><br />&nbsp;&nbsp;&nbsp;&nbsp;众口喧然，号为“秽史”，投牒者相次，收无以抗之。时左仆射杨帧⒂移蜕涓<br /><br />&nbsp;&nbsp;&nbsp;&nbsp;德正二人势倾朝野，与收皆亲。收遂为其家并作传，二人不欲言史不实，抑塞拆<br /><br />&nbsp;&nbsp;&nbsp;&nbsp;辞，终文宣世，更不重论。<br /><br />&nbsp;&nbsp;&nbsp;&nbsp;又尚书陆操尝谓衷唬骸拔菏瘴菏榭晌讲┪锖瓴牛有大功于魏室。”殖⑽<br /><br />&nbsp;&nbsp;&nbsp;&nbsp;收曰：“此谓不刊之书，传之万古。但恨论及诸家枝叶亲姻，过为繁碎，与旧史<br /><br />&nbsp;&nbsp;&nbsp;&nbsp;体例不同耳。”收曰：“往因中原丧乱，人士谱牒遗逸略尽，是以具尽其枝派。<br /><br />&nbsp;&nbsp;&nbsp;&nbsp;望公观过知仁，以免尤责。”<br /><br />&nbsp;&nbsp;&nbsp;&nbsp;八年夏，除太子少傅，监国史。复参修律令。三台成，文宣曰：“台成，须<br /><br />&nbsp;&nbsp;&nbsp;&nbsp;有赋。”窒纫愿媸眨收上《皇居新殿台赋》，其文甚壮丽。时所作者自邢邵已<br /><br />&nbsp;&nbsp;&nbsp;&nbsp;下，咸不逮焉。收上赋前数日，乃告邢邵，邵后告人曰：“收甚恶人，不早言之。”<br /><br />&nbsp;&nbsp;&nbsp;&nbsp;帝曾游东山，敕收作诏，宣扬威德，譬喻关西。俄顷而讫，辞理宏壮，帝对百僚<br /><br />&nbsp;&nbsp;&nbsp;&nbsp;大嗟赏之。仍兼太子詹事。收娶其舅女，崔昂之妹，产一女，无子。魏太常刘芳<br /><br />&nbsp;&nbsp;&nbsp;&nbsp;孙女、中书郎崔肇师女，夫家坐事，帝并赐收为妻。时人比之贾充置左右夫人。<br /><br />&nbsp;&nbsp;&nbsp;&nbsp;然无子。后病甚，恐身后嫡媵不平，乃放二姬。及疾瘳追忆，作《怀离赋》以申<br /><br />&nbsp;&nbsp;&nbsp;&nbsp;意。<br /><br />&nbsp;&nbsp;&nbsp;&nbsp;文宣每以酣宴之次，云太子性懦，宗社事重，终当传位常山。收谓杨衷唬<br /><br />&nbsp;&nbsp;&nbsp;&nbsp;“古人云：太子国之根本，不可动摇。至尊三爵后，每言传位常山，令臣下疑贰。<br /><br />&nbsp;&nbsp;&nbsp;&nbsp;若实，便须决行；若戏此言，魏收既忝师傅，正当守之以死，但恐国家不安。”<br /><br />&nbsp;&nbsp;&nbsp;&nbsp;忠允昭宰嗟郏自此便止。帝数宴喜，收每预侍从。皇太子之纳郑良娣也，有司<br /><br />&nbsp;&nbsp;&nbsp;&nbsp;备设牢馔。帝既酣饮，起而自毁覆之，仍诏收曰：“知我意不？”收曰：“臣愚<br /><br />&nbsp;&nbsp;&nbsp;&nbsp;谓良娣既东宫之妾，理不须牢，仰惟圣怀，缘此毁去。”帝大笑，握收手曰：<br /><br />&nbsp;&nbsp;&nbsp;&nbsp;“卿知我意。”安德王延宗纳赵郡李祖收女为刀，后帝幸李宅宴，而妃母宋氏荐<br /><br />&nbsp;&nbsp;&nbsp;&nbsp;二石榴于帝前。问诸人，莫知其意，帝投之。收曰：“石榴房中多子，王新婚，<br /><br />&nbsp;&nbsp;&nbsp;&nbsp;妃母欲子孙众多。”帝大喜，诏收：“卿还将来。”仍赐收美锦二疋。<br /><br />&nbsp;&nbsp;&nbsp;&nbsp;十年，除仪同三司。帝在宴席，口敕以为中书监，命中书郎李忠允找淮盛<br /><br />&nbsp;&nbsp;&nbsp;&nbsp;才，难于率尔，久而未讫。比成，帝已醉醒，遂不重言，秩圆蛔啵事竟寝。及<br /><br />&nbsp;&nbsp;&nbsp;&nbsp;帝崩于晋阳，驿召收及中山太守阳休之参议吉凶之礼，并掌诏诰。仍除侍中，迁<br /><br />&nbsp;&nbsp;&nbsp;&nbsp;太常卿，文宣谥及庙号、陵名，皆收议也。<br /><br />&nbsp;&nbsp;&nbsp;&nbsp;及孝昭居中宰事，命收禁中为诸诏文，积日不出。转中书监。皇建元年，除<br /><br />&nbsp;&nbsp;&nbsp;&nbsp;兼侍中、右光禄大夫，仍仪同，监史。收先副王昕使梁，不相协睦，时昕弟亲<br /><br />&nbsp;&nbsp;&nbsp;&nbsp;密，而孝昭别令休之兼中书，在晋阳典诰诏，收留在邺，盖所为。收大不平，<br /><br />&nbsp;&nbsp;&nbsp;&nbsp;谓太子舍人卢询祖：“若使卿作文诰，我亦不言。”又除祖E为著作郎，欲以代<br /><br />&nbsp;&nbsp;&nbsp;&nbsp;收。司空主簿李翥，文词士也，闻而告人曰：“诏诰悉归阳子烈，著作复遣祖孝<br /><br />&nbsp;&nbsp;&nbsp;&nbsp;征，文史顿失，恐魏公发背。”于时诏议二王三恪，收执王肃、杜预义，以元、<br /><br />&nbsp;&nbsp;&nbsp;&nbsp;司马氏为二王，通曹备三恪。诏诸礼学之官皆执郑玄五代之议。孝昭后姓元，议<br /><br />&nbsp;&nbsp;&nbsp;&nbsp;恪不欲广及，故议从收。又除兼太子少傅，解侍中。<br /><br />&nbsp;&nbsp;&nbsp;&nbsp;帝以魏史未行，诏收更加研审，收奉诏，颇有改正。及诏行魏史，收以为直<br /><br />&nbsp;&nbsp;&nbsp;&nbsp;置秘阁，外人无由得见，于是命送一本付并省，一本付邺下，任人写之。<br /><br />&nbsp;&nbsp;&nbsp;&nbsp;太宁元年，加开府。河清二年，兼右仆射。时武成酣饮终日，朝事专委侍中<br /><br />&nbsp;&nbsp;&nbsp;&nbsp;高元海，凡庸不堪大任。以收才名振俗，都官尚书毕义云长于断割，乃虚心倚仗。<br /><br />&nbsp;&nbsp;&nbsp;&nbsp;收畏避，不能匡救，为议者所讥。帝于华林别起玄洲苑，备山水台观之丽，诏于<br /><br />&nbsp;&nbsp;&nbsp;&nbsp;阁上画收，其见重如此。<br /><br />&nbsp;&nbsp;&nbsp;&nbsp;始收比温子升、邢邵稍为后进，邵既被疏出，子升以罪死，收遂大被任用，<br /><br />&nbsp;&nbsp;&nbsp;&nbsp;独步一时。议论更相訾毁，各有朋党。收每议陋邢文。邵又云：“江南任P，文<br /><br />&nbsp;&nbsp;&nbsp;&nbsp;体本疏，魏收非直模拟，亦大偷窃。”收闻乃曰：“伊常于沈约集中作贼，何意<br /><br />&nbsp;&nbsp;&nbsp;&nbsp;道我偷任。”任、沈俱有重名，邢、魏各有所好。武平中，黄门郎颜之推以二公<br /><br />&nbsp;&nbsp;&nbsp;&nbsp;意问仆射祖E。E答曰：“见邢、魏之臧不，即是任、沈之优劣。”收以温子升<br /><br />&nbsp;&nbsp;&nbsp;&nbsp;全不作赋，邢虽有一两首，又非所长，常云：“会须能作赋，始成大才士。唯以<br /><br />&nbsp;&nbsp;&nbsp;&nbsp;章表碑志自许，此外更同儿戏。”自武定二年以后，国家大事诏命，军国文词，<br /><br />&nbsp;&nbsp;&nbsp;&nbsp;皆收所作。每有警急，受诏立成。或时中使催促，收笔下有同宿构，敏速之工，<br /><br />&nbsp;&nbsp;&nbsp;&nbsp;邢、温所不逮也。其参议典礼，与邢相埒。<br /><br />&nbsp;&nbsp;&nbsp;&nbsp;既而赵郡公增年获免，收知而过之，事发除名。其年，又以托附陈使封孝琰，<br /><br />&nbsp;&nbsp;&nbsp;&nbsp;牒令其门客与行，遇昆仑舶至，得奇货：猓然褥表、美玉盈尺等数十件。罪当流，<br /><br />&nbsp;&nbsp;&nbsp;&nbsp;以赎论。三年，起除清郡尹。寻遣黄门郎元文遥敕收曰：“卿旧人，事我家最久，<br /><br />&nbsp;&nbsp;&nbsp;&nbsp;前者之罪，情在可恕。比令卿为尹，非谓美授，但初起卿，斟酌如此。朕岂可用<br /><br />&nbsp;&nbsp;&nbsp;&nbsp;卿之才而忘卿身？待至十月，当还卿开府。”天统元年，除左光禄大夫。二年，<br /><br />&nbsp;&nbsp;&nbsp;&nbsp;行齐州刺史，寻为真。<br /><br />&nbsp;&nbsp;&nbsp;&nbsp;收以子侄年少，申以戒历，著枕中篇。其词曰：<br /><br />&nbsp;&nbsp;&nbsp;&nbsp;吾曾览管子之书，其言曰：“任之重者莫如身，途之畏者莫如口，期之远者<br /><br />&nbsp;&nbsp;&nbsp;&nbsp;莫如年。以重任行畏途至远期，惟君子为能及矣。”追而味之，喟然长息。<br /><br />&nbsp;&nbsp;&nbsp;&nbsp;若夫岳立而重，有潜戴而不倾；山藏称固，亦趋负而不停；吕梁独浚，能行<br /><br />&nbsp;&nbsp;&nbsp;&nbsp;歌而匪惕；焦原作险，或跻踵而不惊。九陔方集，故眇然而迅举；五纪当定，想<br /><br />&nbsp;&nbsp;&nbsp;&nbsp;乎而上征。苟任重也有度，则任之而愈固。乘危也有术，盖乘之而靡恤。彼期<br /><br />&nbsp;&nbsp;&nbsp;&nbsp;远而能通，果应之而可必。岂神理之独尔，亦人事其如一。<br /><br />&nbsp;&nbsp;&nbsp;&nbsp;呜呼！处天壤之间，劳死生之地，攻之以嗜欲，牵之以名利，粱肉不期而共<br /><br />&nbsp;&nbsp;&nbsp;&nbsp;臻，珠玉无足而俱致，于是乎骄奢仍作，危亡旋至。然同上智大贤，惟几惟哲，<br /><br />&nbsp;&nbsp;&nbsp;&nbsp;或出或处，不常其时。其舒也济世成务，其卷也声销迹灭。玉帛子女，椒兰律吕，<br /><br />&nbsp;&nbsp;&nbsp;&nbsp;谄谀无所先；称肉度骨，膏辱挑舌，怨恶莫之前。勋名共山河同久，志业与金石<br /><br />&nbsp;&nbsp;&nbsp;&nbsp;比坚。斯盖厚栋不桡，游刃砉然。逮于厥德不常，丧其金璞，驰骛人世，鼓动流<br /><br />&nbsp;&nbsp;&nbsp;&nbsp;俗，挟汤日而谓寒，包溪壑而未足。源不清而流浊，表不端而影曲。嗟乎！胶漆<br /><br />&nbsp;&nbsp;&nbsp;&nbsp;讵坚，寒暑甚促，反利而成害，化荣而就辱，欣戚更来，得丧仍续。至有身御魑<br /><br />&nbsp;&nbsp;&nbsp;&nbsp;魅，魂沉狴狱。讵非足力不强，迷在当局！孰可谓车戒前倾，人师先觉？<br /><br />&nbsp;&nbsp;&nbsp;&nbsp;闻诸君子，雅道之士，游遨经术，厌饫文史。笔有奇锋，谈有胜理。孝悌之<br /><br />&nbsp;&nbsp;&nbsp;&nbsp;至，神明通矣。审蹈而行，量路而止。自我及物，先人后已。情无系于荣悴，心<br /><br />&nbsp;&nbsp;&nbsp;&nbsp;靡滞于愠喜。不养望于丘壑，不待价于城市。言行相顾，慎终犹始。有一于斯，<br /><br />&nbsp;&nbsp;&nbsp;&nbsp;郁为羽仪。恪居展事，知无不为，或左或右，则髦士攸宜，无悔无吝，故高而不<br /><br />&nbsp;&nbsp;&nbsp;&nbsp;危。异乎勇进忘退，苟得患失；射千金之产，徼万钟之秩；投烈风之门，趣炎火<br /><br />&nbsp;&nbsp;&nbsp;&nbsp;之室。载蹶而坠其贻宴，或蹲乃丧其贞吉。可不畏欤！可不戒欤！<br /><br />&nbsp;&nbsp;&nbsp;&nbsp;门有倚祸，事不可不密；墙有伏寇，言不可而失。宜谛其言，宜端其行。言<br /><br />&nbsp;&nbsp;&nbsp;&nbsp;之不善，行之不正，鬼执强梁，人囚径廷，幽夺其魄，明夭其命。不服非法，不<br /><br />&nbsp;&nbsp;&nbsp;&nbsp;行非道。公鼎为己信，私玉非身宝。过涅为绀，逾蓝作青，持绳亲直，置水观平。<br /><br />&nbsp;&nbsp;&nbsp;&nbsp;时然后取，未若无欲，知止知足，庶免于辱。是以为必察其几，举必慎于微。知<br /><br />&nbsp;&nbsp;&nbsp;&nbsp;几虑微，斯亡则稀；既察且慎，福禄攸归。昔蘧瑗识四十九非，颜子邻几三月不<br /><br />&nbsp;&nbsp;&nbsp;&nbsp;违。跬步无已，至于千里；覆而进，及于万仞。故云行远自迩，登高自卑，可<br /><br />&nbsp;&nbsp;&nbsp;&nbsp;大可久，与世推移。<br /><br />&nbsp;&nbsp;&nbsp;&nbsp;月满如规，后夜则亏；槿荣于枝，望暮而萎。夫奚益而不损？孰有损而不害？<br /><br />&nbsp;&nbsp;&nbsp;&nbsp;益不欲多，利不欲大。唯居德者畏其甚，体真者惧其大。道尊则群谤集，任重而<br /><br />&nbsp;&nbsp;&nbsp;&nbsp;众怨会。其达也则尼父栖遑，其忠也而周公狼狈。无曰人之我狭，在我不可而覆；<br /><br />&nbsp;&nbsp;&nbsp;&nbsp;无曰人之我厚，在我不可而咎。如山之大，无不有也；如谷之虚，无不受也。能<br /><br />&nbsp;&nbsp;&nbsp;&nbsp;刚能柔，重可负也；能信能顺，险可走也；能智能愚，期可久也。<br /><br />&nbsp;&nbsp;&nbsp;&nbsp;周庙之人，三缄其口，漏邑在前，欹器留后，俾诸来裔，传之坐右。<br /><br />&nbsp;&nbsp;&nbsp;&nbsp;其后群臣多言魏史不实，武成复敕更审。收又回换，遂为卢同立传，崔绰反<br /><br />&nbsp;&nbsp;&nbsp;&nbsp;更附出。杨旨掖本云“有魏以来，一门而已”，至是改此八字。又先云“弘农<br /><br />&nbsp;&nbsp;&nbsp;&nbsp;华阴人”，乃改“自云弘农”以配王慧龙“自云太原人”，此其失也。寻除开府、<br /><br />&nbsp;&nbsp;&nbsp;&nbsp;中书监。武成崩，未发丧，在内诸公以后主即位有年，疑于赦令。诸公引收访焉。<br /><br />&nbsp;&nbsp;&nbsp;&nbsp;收固执宜有恩泽，乃从之。掌诏诰，除尚书右仆射，总议监一礼事，位特进。收<br /><br />&nbsp;&nbsp;&nbsp;&nbsp;奏请赵彦深、和士开、徐之才共监，先以告士开，士开惊，辞以不学。收曰：<br /><br />&nbsp;&nbsp;&nbsp;&nbsp;“天下事皆由王，五礼非王不决。”士开谢而许之。多引文士令执笔，儒者马敬<br /><br />&nbsp;&nbsp;&nbsp;&nbsp;德、熊安生、权会实主之。<br /><br />&nbsp;&nbsp;&nbsp;&nbsp;武平三年薨，赠司空、尚书左仆射，谥文贞。有集七十卷。<br /><br />&nbsp;&nbsp;&nbsp;&nbsp;收硕学大才，然性褊，不能达命体道。见当涂贵游，每以言色相悦。然提奖<br /><br />&nbsp;&nbsp;&nbsp;&nbsp;后辈，以名行为先，浮华轻险之徒，虽有才能，弗重也。初，河间邢子才、子明<br /><br />&nbsp;&nbsp;&nbsp;&nbsp;及季景与收，并以文章业，世称大邢小魏，言尤俊也。收少子才十岁，子才每曰：<br /><br />&nbsp;&nbsp;&nbsp;&nbsp;“佛助，僚人之伟。”后收稍与子才争名，文宣贬子才曰：“尔才不及魏收。”<br /><br />&nbsp;&nbsp;&nbsp;&nbsp;收益得志，自序云：“先称温、邢，后曰邢、魏。”然收内陋邢，心不许也。收<br /><br />&nbsp;&nbsp;&nbsp;&nbsp;既轻疾，好声乐，善胡舞。文宣末，数于东山与诸优为猕猴与狗斗，帝宠狎之。<br /><br />&nbsp;&nbsp;&nbsp;&nbsp;收外兄博陵崔岩尝以双声嘲收曰：“遇魏收衰日愚魏。”魏答曰：“颜岩腥瘦，<br /><br />&nbsp;&nbsp;&nbsp;&nbsp;是谁所生，羊颐狗颊，头团鼻平，饭房答笼，著孔嘲玎。”其辩捷不拘若是。既<br /><br />&nbsp;&nbsp;&nbsp;&nbsp;缘史笔，多憾于人，齐亡之岁，收冢被发，弃其骨于外。<br /><br />&nbsp;&nbsp;&nbsp;&nbsp;先养弟子仁表为嗣，位至尚书膳部郎中。隋开皇中，卒于温县令。<br /><br />&nbsp;&nbsp;&nbsp;&nbsp;子建族子，字仲让。容貌魁伟，性通率。永安末，除安东将军、光禄大夫。<br /><br />&nbsp;&nbsp;&nbsp;&nbsp;尔朱仲远镇东郡，以事捕，遇出外，执兄子胤而去。闻哭曰：“若害胤宁<br /><br />&nbsp;&nbsp;&nbsp;&nbsp;无吾也。”乃见仲远，叩头曰：“家事在，胤何知也？乞以身罪。”仲远义而<br /><br />&nbsp;&nbsp;&nbsp;&nbsp;舍之。天平中，拜卫将军，右光禄大夫，卒。<br /><br />&nbsp;&nbsp;&nbsp;&nbsp;叔偃，字盘蚪。有当世干用，位骁骑将军。性浮动，晚乃曲附高肇。彭城<br /><br />&nbsp;&nbsp;&nbsp;&nbsp;王勰之死也，偃构成其事，为时所恶。<br /><br />&nbsp;&nbsp;&nbsp;&nbsp;子质，字怀素。幼有立志，年十四，启母求就徐遵明受业，母以其年幼，不<br /><br />&nbsp;&nbsp;&nbsp;&nbsp;许。质遂密将一奴，远赴徐学，留书一纸，置所卧床。内外见之，相视悲叹。五<br /><br />&nbsp;&nbsp;&nbsp;&nbsp;六年中，便通诸经大义。自学言归，生徒辐凑，皆同衣食，情若兄弟。后避葛荣<br /><br />&nbsp;&nbsp;&nbsp;&nbsp;难，客居赵国飞龙山，为乱贼所害。士友伤惜之。兴和二年，侍中李俊、秘书监<br /><br />&nbsp;&nbsp;&nbsp;&nbsp;常景等三十二人申辞于尚书，为请赠谥。事下太常，博士考行，谥曰贞烈先生。<br /><br />&nbsp;&nbsp;&nbsp;&nbsp;魏长贤，收之族叔也。祖钊，本名显义，字弘理，魏世祖赐名，仍命以显义<br /><br />&nbsp;&nbsp;&nbsp;&nbsp;为字。雅性俊辩，博涉群书，有当世才，兼资文武，知名梁、楚、淮、泗之间。<br /><br />&nbsp;&nbsp;&nbsp;&nbsp;世祖南伐，闻而召之，既至，与语大悦。谓钊曰：“今我此行，是卿建功之日，<br /><br />&nbsp;&nbsp;&nbsp;&nbsp;勉之，勿忧不富贵也。”授内都直，侍左右。师次淮南，诸城未有下者。钊乃进<br /><br />&nbsp;&nbsp;&nbsp;&nbsp;曰：“陛下百万之军，风行电扫，攻城略地，所向无前，虽有智者，莫能为计。<br /><br />&nbsp;&nbsp;&nbsp;&nbsp;然而师次淮南，已经累日，义阳诸城，犹敢拒守，此非不惧亡灭，自谓必可保全<br /><br />&nbsp;&nbsp;&nbsp;&nbsp;也。但陛下卒徒果锐，杀掠尚多，人皆畏威，未甚怀惠，恐一旦降下，妻子不全，<br /><br />&nbsp;&nbsp;&nbsp;&nbsp;所以迟疑，未肯先发。臣请间入城内，见其豪右，宣达圣心，示以诚信，必当大<br /><br />&nbsp;&nbsp;&nbsp;&nbsp;小相率，面缚请罪。陛下拔其英楚，因而任之，此外诸城，可不劳兵而自定。”<br /><br />&nbsp;&nbsp;&nbsp;&nbsp;世祖大喜曰：“所以召卿，本为是耳。卿今所言，副吾所望。”钊遂夜入城中，<br /><br />&nbsp;&nbsp;&nbsp;&nbsp;示以危亡之期，开以生全之路，城中大小欣悦，明旦开门出降。自此而南，望尘<br /><br />&nbsp;&nbsp;&nbsp;&nbsp;款附。世祖谓钊曰：“卿之一言，逾于十万之师。扬我信义，播于四表，实卿一<br /><br />&nbsp;&nbsp;&nbsp;&nbsp;人之力。”即授义阳太守、陵江将军。又令钊与诸将，统兵讨袭，所当无不摧破，<br /><br />&nbsp;&nbsp;&nbsp;&nbsp;军中服其勇敢。世祖益喜，谓群臣曰：“中国士人，吾拔擢咸尽，文武胆略，未<br /><br />&nbsp;&nbsp;&nbsp;&nbsp;有若钊俦。”加授建忠将军，追赠其父处顺州刺史。时经略江左，方大用之，遇<br /><br />&nbsp;&nbsp;&nbsp;&nbsp;风疾发动，频降医药，竟不痊复。卒时年六十四。<br /><br />&nbsp;&nbsp;&nbsp;&nbsp;父彦，字惠卿，博学善属文。赵郡王干避开府参军，广陵王羽辟记室，并不<br /><br />&nbsp;&nbsp;&nbsp;&nbsp;行。陈留公李崇甚重之，引为镇西参军事。崇讨叛氏阳珍、叛蛮鲁北燕，又请为<br /><br />&nbsp;&nbsp;&nbsp;&nbsp;记室参军。中山王英讨淮南，又请为记室参军。军还，求为著作郎，思树不朽之<br /><br />&nbsp;&nbsp;&nbsp;&nbsp;业。以晋书作者多家，体制繁杂，欲正其纰缪，删其游辞，勒成一家之典。俄而<br /><br />&nbsp;&nbsp;&nbsp;&nbsp;彭城王闻李崇称之，复请为掾，兼知主客郎中，书遂不成。王遇害，退归田里。<br /><br />&nbsp;&nbsp;&nbsp;&nbsp;清河王复引为谘议。王势高名重，深为权幸所疾，恐罹其祸，固辞以疾。肃宗初，<br /><br />&nbsp;&nbsp;&nbsp;&nbsp;拜骠骑长史，寻转光州刺史。年六十八，卒。<br /><br />&nbsp;&nbsp;&nbsp;&nbsp;兄伯胤之归也，留长贤与弟德振，使宦学于洛中。孝静北迁，亦徙居邺。博<br /><br />&nbsp;&nbsp;&nbsp;&nbsp;涉经史，词藻清华，举秀才，除汝南王悦参军事。入齐，平阳王淹辟为法曹参军，<br /><br />&nbsp;&nbsp;&nbsp;&nbsp;转著作佐郎。更撰晋书，欲还成先志。<br /><br />&nbsp;&nbsp;&nbsp;&nbsp;河清中，上书讥刺时政，大忤权幸，为上党屯留令。亲故以长贤不相时而动，<br /><br />&nbsp;&nbsp;&nbsp;&nbsp;或为书以相规责。长贤复书曰：<br /><br />&nbsp;&nbsp;&nbsp;&nbsp;日者惠书，义高旨远。诲仆以自求诸已，思不出位，国之大事，君与执政所<br /><br />&nbsp;&nbsp;&nbsp;&nbsp;图。又谓仆禄不足以代耕，位不登于执戟，干非其议，自贻悔咎。勤勤恳恳，诚<br /><br />&nbsp;&nbsp;&nbsp;&nbsp;见故人之心。静言再思，无忘寤寐。<br /><br />&nbsp;&nbsp;&nbsp;&nbsp;仆虽固陋，亦尝奉教于君子矣。以为士之立身，其路不一。故有负鼎俎以趋<br /><br />&nbsp;&nbsp;&nbsp;&nbsp;世，隐渔钓以待时，操筑傅岩之下，取履圯桥之上者矣。或有释赁车以匡霸业，<br /><br />&nbsp;&nbsp;&nbsp;&nbsp;委挽辂以定王基，由斩祛以见礼，因射钩而受相者矣。或有三黜不移，屈身以直<br /><br />&nbsp;&nbsp;&nbsp;&nbsp;道；九死不侮，甘心于苦节者矣。皆奋于泥滓，自致青云。虽事有万殊，而理终<br /><br />&nbsp;&nbsp;&nbsp;&nbsp;一致，榷其大要，归乎忠孝而已矣。<br /><br />&nbsp;&nbsp;&nbsp;&nbsp;夫孝则竭力所生，忠则致身所事，未有孝而遗其亲，忠而后其君者也。仆自<br /><br />&nbsp;&nbsp;&nbsp;&nbsp;射策金马，记言麟阁，寒暑迭运，五稔于兹。不能勒成一家，润色鸿业，善述人<br /><br />&nbsp;&nbsp;&nbsp;&nbsp;事，功既阙如，显亲扬名，邈焉无冀。每一念之，曷云其已。自顷王室板荡，彝<br /><br />&nbsp;&nbsp;&nbsp;&nbsp;伦攸荆大臣持禄而莫谏，小臣畏罪而不言，虚痛朝危，空哀主辱。匪躬之故，<br /><br />&nbsp;&nbsp;&nbsp;&nbsp;徒闻其语；有犯无隐，未见其人。此梅福所以献书，朱云所以请剑者也。抑又闻<br /><br />&nbsp;&nbsp;&nbsp;&nbsp;之，嫠不恤纬而忧宗周之亡，女不怀归而悲太子之少，况仆之先人，世传儒业，<br /><br />&nbsp;&nbsp;&nbsp;&nbsp;训仆以为子之道，历仆以事君之节？今仆之委质，有年世矣，安可自同于匹庶，<br /><br />&nbsp;&nbsp;&nbsp;&nbsp;取笑于儿女子哉！是以肠一夕而九回，心终朝而百虑，惧当年之不立，耻没世而<br /><br />&nbsp;&nbsp;&nbsp;&nbsp;无闻，慷慨怀古，自强不息，庶几伯夷之风，以立懦夫之志。吾子又谓仆干进务<br /><br />&nbsp;&nbsp;&nbsp;&nbsp;入，不畏友朋；居下讪上，欲益反损。仆诚不敏，以贻吾子之羞，默默苟容，又<br /><br />&nbsp;&nbsp;&nbsp;&nbsp;非平生之意。故愿得锄彼草茅，逐兹鸟雀，去一恶，树一善，不违先旨，以没九<br /><br />&nbsp;&nbsp;&nbsp;&nbsp;泉。求仁得仁，其谁敢怨？<br /><br />&nbsp;&nbsp;&nbsp;&nbsp;但言与不言在我，用与不用在时。若国道方屯，时不我与，以忠获罪，以信<br /><br />&nbsp;&nbsp;&nbsp;&nbsp;见疑，贝锦成章，青蝇变色，良田败于邪径，黄金铄于众口，穷达运也，其如命<br /><br />&nbsp;&nbsp;&nbsp;&nbsp;何！吾子忠告之言，敢不敬承嘉惠。然则仆之所怀，未可一二为俗人道也。投笔<br /><br />&nbsp;&nbsp;&nbsp;&nbsp;而已，V复何言！<br /><br />&nbsp;&nbsp;&nbsp;&nbsp;是出也，人皆为之怏怏，而长贤处之怡然，不屑怀抱，识者以此多焉。<br /><br />&nbsp;&nbsp;&nbsp;&nbsp;武平中，辞疾去职，终于齐代，不复出仕。周武平齐，搜扬才俊，辟书屡降，<br /><br />&nbsp;&nbsp;&nbsp;&nbsp;固以疾辞。卒年七十四。贞观中，赠定州刺史。子征。<br /><br />&nbsp;&nbsp;&nbsp;&nbsp;魏季景，收族叔也。父鸾字双和，为魏文赐名。有器干，体貌魁伟，以有容<br /><br />&nbsp;&nbsp;&nbsp;&nbsp;仪，为奉车都尉。曾升辂车，触毁金翼，敛容请罪。帝笑曰：“卿体貌过人，素<br /><br />&nbsp;&nbsp;&nbsp;&nbsp;不便习，何足惧也？”车驾南征汉阳，除鸾统军。帝历幸其营，叹赏之。及在马<br /><br />&nbsp;&nbsp;&nbsp;&nbsp;圈不豫，敕兼武卫将军，领宿卫左右。景明中，六辅之废，鸾颇预其事。后除光<br /><br />&nbsp;&nbsp;&nbsp;&nbsp;州刺史，更满还朝，卒。谥曰夷。子季景少孤，清苦自立，博学有文才，弱冠有<br /><br />&nbsp;&nbsp;&nbsp;&nbsp;名京师。时邢子明称有才学，殆与子才相侔，季景与收相亚，洛中号两邢二魏。<br /><br />&nbsp;&nbsp;&nbsp;&nbsp;庄帝时，为中书侍郎。普泰中，为尚书右丞。季景善附会，宰要当朝，必先事其<br /><br />&nbsp;&nbsp;&nbsp;&nbsp;左右。尔朱世隆特赏爱之。于时才名甚盛，颇过其实。太昌中，位给事黄门侍郎，<br /><br />&nbsp;&nbsp;&nbsp;&nbsp;甚见信待，除定州大中正。孝武帝释奠，季景与温子升、李业兴、窦瑗等俱为摘<br /><br />&nbsp;&nbsp;&nbsp;&nbsp;句。天平初，因迁都，遂居柏人西山。内怀忧悔，乃为择居赋。元象初，兼给事<br /><br />&nbsp;&nbsp;&nbsp;&nbsp;黄门侍郎，后兼散骑常侍，使梁。还，历大司农卿、魏郡尹。卒，家无余财，遗<br /><br />&nbsp;&nbsp;&nbsp;&nbsp;命薄葬，赠散骑常侍、卫尉卿。所著文笔二百余篇。子澹知名。<br /><br />&nbsp;&nbsp;&nbsp;&nbsp;澹子彦深。年十五而孤，专精好学，高才善属文。仕齐，殿中侍御史，预修<br /><br />&nbsp;&nbsp;&nbsp;&nbsp;五礼，及撰御览。除殿中郎、中书舍人，与李德林修国史。入周为纳言中士。隋<br /><br />&nbsp;&nbsp;&nbsp;&nbsp;初，为行台礼部侍郎，寻为聘陈使主。还，除太子舍人。废太子勇深礼之，令注<br /><br />&nbsp;&nbsp;&nbsp;&nbsp;庚信集，撰笑苑，世称博物。迁著作郎，仍为太子学士。<br /><br />&nbsp;&nbsp;&nbsp;&nbsp;帝以魏收所撰后魏书褒贬失实，平绘为中兴书事不伦序，诏澹别成魏史。澹<br /><br />&nbsp;&nbsp;&nbsp;&nbsp;自道武下及恭帝，为十二纪，七十八列传。别为史论及例，各一卷，合九十二卷。<br /><br />&nbsp;&nbsp;&nbsp;&nbsp;义例与魏收多所不同。<br /><br />&nbsp;&nbsp;&nbsp;&nbsp;其一曰：“臣闻天子者继天立称，终始绝。故谷梁传：‘太上不名。’曲礼：<br /><br />&nbsp;&nbsp;&nbsp;&nbsp;‘天子不言出，诸侯不生名。’诸侯尚不生名，况天子乎？若为太子，必须书名。<br /><br />&nbsp;&nbsp;&nbsp;&nbsp;良由子者对父生称，父前子名，礼之意也。至如马迁，周之太子，并皆言名，汉<br /><br />&nbsp;&nbsp;&nbsp;&nbsp;之储两，俱没其讳，以尊汉卑周，臣子之意也。窃谓虽立此理，恐非其义。何者？<br /><br />&nbsp;&nbsp;&nbsp;&nbsp;春秋、礼记，太子必书名，天王不言出，此仲尼之褒贬，皇王之称谓，非当时与<br /><br />&nbsp;&nbsp;&nbsp;&nbsp;异代，遂为优劣也。班固、范晔、陈寿、王隐、沈约参差不同，尊卑失序。至于<br /><br />&nbsp;&nbsp;&nbsp;&nbsp;魏收讳储君之名，书天子之字，过又甚焉。今所撰，讳皇帝名，书太子字，欲尊<br /><br />&nbsp;&nbsp;&nbsp;&nbsp;君卑臣，依春秋之义。”<br /><br />&nbsp;&nbsp;&nbsp;&nbsp;二曰“魏氏平文以前，部落之君长耳。太祖远追二十八帝，并极崇高，违尧<br /><br />&nbsp;&nbsp;&nbsp;&nbsp;舜宪章，越周公典礼。但道武出自结绳，未师典诰，当须南董直笔，裁而正之；<br /><br />&nbsp;&nbsp;&nbsp;&nbsp;反更饰非，岂是观过？但力微天女所诞，灵异绝世，尊为始祖，得礼之宜。平文、<br /><br />&nbsp;&nbsp;&nbsp;&nbsp;昭成，雄据塞表，英风渐盛，图南之业，基自此始。长孙斤之乱也，兵交御坐，<br /><br />&nbsp;&nbsp;&nbsp;&nbsp;太子授命，昭成获免。道武此时，后缗方娠，宗庙复存，社稷有主，大功大孝，<br /><br />&nbsp;&nbsp;&nbsp;&nbsp;实在献明。此之三世，称谥可也；自兹以外，未之敢闻。”<br /><br />&nbsp;&nbsp;&nbsp;&nbsp;其三曰：“幽王死于骊山，厉王出奔于彘，未尝隐讳，直笔书之，欲以劝善<br /><br />&nbsp;&nbsp;&nbsp;&nbsp;惩恶，诒诫将来。而太武、献文，并遭非命，前史立纪，不异天年，言论之间，<br /><br />&nbsp;&nbsp;&nbsp;&nbsp;颇露首尾。杀主害君，莫知姓名，逆臣贼子，何所惧哉？今分明直书，不敢回避。”<br /><br />&nbsp;&nbsp;&nbsp;&nbsp;四曰：“自晋德不竞，宇宙分崩，或帝或王，各自署置。其生略如敌国，书<br /><br />&nbsp;&nbsp;&nbsp;&nbsp;死便同庶人。凡处华夏之地者，皆书曰卒，同之吴、楚。”<br /><br />&nbsp;&nbsp;&nbsp;&nbsp;澹又以为“司马迁创立纪传已来，述者非一，人无善恶，皆为立论。计在身<br /><br />&nbsp;&nbsp;&nbsp;&nbsp;行迹，具在正书，事既无奇，不足惩劝，再述乍同铭颂，重叙唯觉繁文。案丘明<br /><br />&nbsp;&nbsp;&nbsp;&nbsp;亚圣之才，发扬圣旨，言‘君子曰’者，无非甚泰；其间寻常，直言而已。今所<br /><br />&nbsp;&nbsp;&nbsp;&nbsp;撰史，窃有慕焉，可为劝戒者，论其得失；其无损益者，所不论也。”上览而善<br /><br />&nbsp;&nbsp;&nbsp;&nbsp;之。未几而卒。有集三十卷。子罕言。<br /><br />&nbsp;&nbsp;&nbsp;&nbsp;澹弟彦玄，位洧州司马。子满行。<br /><br />&nbsp;&nbsp;&nbsp;&nbsp;魏兰根，字兰根，收族叔也。父伯成，中山太守。兰根身长八尺，仪貌奇伟，<br /><br />&nbsp;&nbsp;&nbsp;&nbsp;博学高才，机警有识悟。起家北海王国侍郎。母忧，居丧有孝称。将葬，常山郡<br /><br />&nbsp;&nbsp;&nbsp;&nbsp;境先有董卓祠，祠有柏树，兰根以卓凶逆，不应遗祠至今，乃启刺史，请伐为椁。<br /><br />&nbsp;&nbsp;&nbsp;&nbsp;左右人言有灵，兰根了无疑惧。父丧，庐于墓侧，负土成坟，忧毁殆于灭性。<br /><br />&nbsp;&nbsp;&nbsp;&nbsp;正光末，尚书令李崇为大都督，讨蠕蠕，以兰根为长史。因说崇曰：“缘边<br /><br />&nbsp;&nbsp;&nbsp;&nbsp;诸镇，控摄长远，昔时初置，地广人稀，或征发中原强宗子弟，或国之肺腑寄以<br /><br />&nbsp;&nbsp;&nbsp;&nbsp;爪牙。中年以来，有司乖实，号曰府户，役同厮养，官婚班齿，致失清流。而本<br /><br />&nbsp;&nbsp;&nbsp;&nbsp;宗旧类，各各荣显，顾瞻彼此，理当愤怨。宜改镇立州，分置郡县。凡是府户，<br /><br />&nbsp;&nbsp;&nbsp;&nbsp;悉免为平人，入仕次第，一准其旧。此计若行，国家庶无北顾之虑。”崇以奏闻，<br /><br />&nbsp;&nbsp;&nbsp;&nbsp;事寝不报。<br /><br />&nbsp;&nbsp;&nbsp;&nbsp;孝昌初，为岐州刺史，从行台萧实夤讨破宛川。俘其人为奴婢，以美女十人<br /><br />&nbsp;&nbsp;&nbsp;&nbsp;赏兰根。兰根辞曰：“此县介于强虏，故成背叛。今当恤其饥寒，奈何并充仆隶？”<br /><br />&nbsp;&nbsp;&nbsp;&nbsp;于是尽以归其父兄。部内麦多五穗。邻州田鼠为灾，犬牙不入岐境。及萧宝夤败<br /><br />&nbsp;&nbsp;&nbsp;&nbsp;于泾州，岐州人囚兰根降贼。宝夤兵威复振，城人复斩贼刺史侯莫陈仲和，推兰<br /><br />&nbsp;&nbsp;&nbsp;&nbsp;根复任。朝廷以兰根得西土人心，加都督泾、岐、东秦、南岐四州诸军事，兼四<br /><br />&nbsp;&nbsp;&nbsp;&nbsp;州行台尚书。<br /><br />&nbsp;&nbsp;&nbsp;&nbsp;孝昌末，河北流人南度，以兰根兼尚书，使齐、济、二兖四州安抚，并置郡<br /><br />&nbsp;&nbsp;&nbsp;&nbsp;县。兰根甥邢杲反于青、光间，复诏兰根慰劳。杲不下，仍随元天穆讨之。还，<br /><br />&nbsp;&nbsp;&nbsp;&nbsp;拜中书令。<br /><br />&nbsp;&nbsp;&nbsp;&nbsp;庄帝之将诛尔朱荣，兰根泄之于兄子周达，周达告尔朱世隆。及荣死，兰根<br /><br />&nbsp;&nbsp;&nbsp;&nbsp;忧，不知所出。时应诏王道习见信于庄帝，兰根乃托附之，求出立功。乃兼尚书<br /><br />&nbsp;&nbsp;&nbsp;&nbsp;右仆射、河北行台，定州率募乡曲，欲防井陉。为荣将侯深所败，走依勃海高乾。<br /><br />&nbsp;&nbsp;&nbsp;&nbsp;属乾兄弟义举，固在其中。神武以宿望深礼之。中兴初，为尚书右仆射。神武将<br /><br />&nbsp;&nbsp;&nbsp;&nbsp;入洛阳，时废立未决，令兰根察节闵帝。帝神采高明，兰根恐于后难测，遂与高<br /><br />&nbsp;&nbsp;&nbsp;&nbsp;乾兄弟及黄门侍郎崔[同请。神武不得已，遂立武帝。太昌初，加侍中、开府仪<br /><br />&nbsp;&nbsp;&nbsp;&nbsp;同三司、钜鹿县侯，启授兄子周达。兰根既预勋业，位居端副，始叙复岐州勋，<br /><br />&nbsp;&nbsp;&nbsp;&nbsp;封永兴侯。高乾之死，兰根惧，以病免。天平初，言病笃，以开府仪同归本乡，<br /><br />&nbsp;&nbsp;&nbsp;&nbsp;门施行马。武定三年，薨。赠司徒公，谥曰文宣。长子相如袭爵。<br /><br />&nbsp;&nbsp;&nbsp;&nbsp;相如性亢直，有文藻，与族兄恺齐名，雅为当时所贵。早卒。孝昭时，佐命<br /><br />&nbsp;&nbsp;&nbsp;&nbsp;功臣配飨，不及兰根，次子敬仲表诉，竟不允。敬仲以才器称，卒于章武太守。<br /><br />&nbsp;&nbsp;&nbsp;&nbsp;子饷，字孝衡。幼孤，学涉有时誉，居丧以孝闻。隋饶州司仓参军事。子景义、<br /><br />&nbsp;&nbsp;&nbsp;&nbsp;景礼并有才行，乡人呼为双凤，早卒。敬仲弟少政，位至洛州刺史。子孝该、孝<br /><br />&nbsp;&nbsp;&nbsp;&nbsp;几。<br /><br />&nbsp;&nbsp;&nbsp;&nbsp;恺自散骑常侍迁青州长史，固辞。文宣大怒曰：“何物汉子，与官不就！”<br /><br />&nbsp;&nbsp;&nbsp;&nbsp;时帝已失德，朝廷为之惧，恺容色坦然。帝曰：“死与长史，任卿所择。”答曰：<br /><br />&nbsp;&nbsp;&nbsp;&nbsp;“能杀臣者陛下，不受长史者愚臣。”帝谓杨衷唬骸昂温俏奕耍苦用此汉！放<br /><br />&nbsp;&nbsp;&nbsp;&nbsp;还，永不须收。”由是积年沈废。后遇钟诼罚微自陈。衷疲骸跋逃芍兄肌！<br /><br />&nbsp;&nbsp;&nbsp;&nbsp;恺应声曰；“虽复零雨自天，终待云兴四岳，公岂得言不知？”杨中廊辉唬<br /><br />&nbsp;&nbsp;&nbsp;&nbsp;“此言极为简要。”数日，除霍州刺史，在职有政理。后卒于胶州刺史。<br /><br />&nbsp;&nbsp;&nbsp;&nbsp;论曰：伯起少颇疏放，不拘行检，及折节读书，郁为伟器。学博今古，才极<br /><br />&nbsp;&nbsp;&nbsp;&nbsp;从横，体物之旨，尤为富赡，足以入相如之室，游尼父之门。勒成魏籍，追从班、<br /><br />&nbsp;&nbsp;&nbsp;&nbsp;马，婉而有则，繁而不芜，持论序言，钩深致远。但意存实录，好抵阴私，到于<br /><br />&nbsp;&nbsp;&nbsp;&nbsp;亲故之家，一无所说，不平之议，见于斯矣。王松年、李庶等并论正家门，未为<br /><br />&nbsp;&nbsp;&nbsp;&nbsp;谤议，遂凭附时宰，鼓动淫刑，庶因鞭挞而终，此公之失德。长贤思树风声，抗<br /><br />&nbsp;&nbsp;&nbsp;&nbsp;言昏俗，有朱子游之风。季景父子，雅业相传，抑弓冶之义。兰根道冠时英，功<br /><br />&nbsp;&nbsp;&nbsp;&nbsp;参霸业，亦一代之伟人也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1804);">加入书签</a><a
                        href="1802.html">上一页</a>&larr;<a href="index.html">返回列表</a>&rarr;<a
                            href="1806.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1802.html"; var next_page = "1806.html"; var index_page = "index.html"; var sortid = "9"; var article_id = "29"; var chapter_id = "1804"; var articlename = "北史"; var chaptername = " 卷五十六 列传第四十四"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>