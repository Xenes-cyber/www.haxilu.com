<!DOCTYPE html>
<html>
<head>
<meta charset="gbk" />
<title>北史- 卷六十一 列传第四十九-在线阅读-哈西文学网</title>
<meta name="keywords" content="李延寿，北史， 卷六十一 列传第四十九全文， 卷六十一 列传第四十九在线阅读 哈西文学网" />
<meta name="description" content="哈西文学网提供李延寿的北史  卷六十一 列传第四十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1811.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1811.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十一 列传第四十九</h1>
            <div class="link xb">
                <a href="1810.html">上一页</a>&larr;<a href="index.html">返回列表</a>&rarr;<a
                    href="1812.html">下一页</a></div>			
            <div id="BookText">&nbsp;&nbsp;&nbsp;&nbsp;○王盟（子劢从孙谊）独孤信（子罗）窦炽（兄子荣定毅）贺兰<br /><br />&nbsp;&nbsp;&nbsp;&nbsp;祥叱列伏龟阎庆（子毗）史宁（子雄祥）权景宣<br /><br />&nbsp;&nbsp;&nbsp;&nbsp;王盟，字仵，明德皇后之兄也，其先乐浪人。六世祖波，前燕太宰。祖珍，<br /><br />&nbsp;&nbsp;&nbsp;&nbsp;魏黄门侍郎，赠并州刺史、乐浪公。父罴，伏波将军，以良家子镇武川，因家焉。<br /><br />&nbsp;&nbsp;&nbsp;&nbsp;魏正光中，破六韩拔陵攻陷诸镇，盟亦为其所拥。拔陵平后，流寓中山，复以积<br /><br />&nbsp;&nbsp;&nbsp;&nbsp;射将军从萧宝夤西征。宝夤c逆，盟遂逃匿人间。及尔朱天光入关，盟从之。隋<br /><br />&nbsp;&nbsp;&nbsp;&nbsp;贺拔岳禽万俊志愿奴，平秦陇，常先登力战。及周文帝平侯莫陈悦，除盟原州刺<br /><br />&nbsp;&nbsp;&nbsp;&nbsp;史。孝武至长安，封魏昌县公。大统三年，征拜司空，转司徒。迎文帝悼后于蠕<br /><br />&nbsp;&nbsp;&nbsp;&nbsp;蠕，加侍中，迁太尉。魏文帝东征，以留后大都督行雍州事，节度关中诸军。赵<br /><br />&nbsp;&nbsp;&nbsp;&nbsp;青雀之乱，盟与开府李虎辅太子出顿渭北。事平，进长乐郡公，赐姓拓王氏。迁<br /><br />&nbsp;&nbsp;&nbsp;&nbsp;太保。九年，进位太傅，加开府仪同三司。盟姿度弘雅，仁而爱。虽居师傅，<br /><br />&nbsp;&nbsp;&nbsp;&nbsp;礼冠群后，而谦恭自处，未尝以势位骄人。魏文帝甚尊重之，及疾，数幸其第，<br /><br />&nbsp;&nbsp;&nbsp;&nbsp;亲问所欲。十一年，薨，赠本官，谥曰孝定。<br /><br />&nbsp;&nbsp;&nbsp;&nbsp;子劢，字丑兴，性忠果有材干。年十七，从周文帝入关。及平秦陇，定关中，<br /><br />&nbsp;&nbsp;&nbsp;&nbsp;周文尝谓曰：“为将坐见成败者上也，被坚执锐者次也。”劢曰：“意欲兼被之。”<br /><br />&nbsp;&nbsp;&nbsp;&nbsp;周文大笑。寻拜散骑常侍，赐爵梁甫县公。大统初，为千牛备身直长，领左右，<br /><br />&nbsp;&nbsp;&nbsp;&nbsp;出入卧内，小心谨厚。魏文帝常曰：“王劢可谓不二心臣也。”沙苑之役，劢以<br /><br />&nbsp;&nbsp;&nbsp;&nbsp;都督领禁兵，居左翼，当其前者死伤甚众。劢亦被伤重，遂卒于行间。周文深悼<br /><br />&nbsp;&nbsp;&nbsp;&nbsp;焉。赠使持节、太尉、尚书令、十州诸军事、雍州刺史，追封咸阳郡公，谥曰忠<br /><br />&nbsp;&nbsp;&nbsp;&nbsp;武。<br /><br />&nbsp;&nbsp;&nbsp;&nbsp;子弼袭爵，尚魏安乐公主，位大都督、通直散骑常侍。<br /><br />&nbsp;&nbsp;&nbsp;&nbsp;劢弟懋，字小兴。盟之西征也，以懋尚幼，留在山东。永安中，始入关，与<br /><br />&nbsp;&nbsp;&nbsp;&nbsp;盟相见，遂从征伐。大统初，赐爵安平县子。后进爵为公，累迁右卫将军。于时<br /><br />&nbsp;&nbsp;&nbsp;&nbsp;疆场交兵，未申丧纪，服齐斩者并墨\从事。及盟薨，懋上表辞位，乞终丧制，<br /><br />&nbsp;&nbsp;&nbsp;&nbsp;魏文帝不许。累迁开府仪同三司、侍中、左卫将军、领军将军。懋温和，小心敬<br /><br />&nbsp;&nbsp;&nbsp;&nbsp;慎，宿卫宫禁十有余年，勤恪当官，未尝有过。废帝二年，除南岐州刺史，赐爵<br /><br />&nbsp;&nbsp;&nbsp;&nbsp;安宁郡公。后拜小司寇，卒于官。<br /><br />&nbsp;&nbsp;&nbsp;&nbsp;子悦嗣，位大将军、同州刺史，改封济南郡公。<br /><br />&nbsp;&nbsp;&nbsp;&nbsp;盟兄子显，幼而敏悟，沉静少言。初为周文帐内都督，累迁骠骑大将军、开<br /><br />&nbsp;&nbsp;&nbsp;&nbsp;府仪同三司、光禄卿、凤州刺史。赐爵洛邑县公，进位大将军，卒。子谊。<br /><br />&nbsp;&nbsp;&nbsp;&nbsp;谊字宜君，少有大志，便弓马，博览群言。周闵帝时，为左中侍上士。时大<br /><br />&nbsp;&nbsp;&nbsp;&nbsp;冢宰宇文护执政，帝拱默无所关预。有朝士于帝侧微不恭，谊勃然而进，将击之，<br /><br />&nbsp;&nbsp;&nbsp;&nbsp;其人惶惧请罪，乃止。自是朝臣无敢不肃。迁御正大夫。丁父艰，毁瘁过礼，庐<br /><br />&nbsp;&nbsp;&nbsp;&nbsp;于墓侧，负土成坟。<br /><br />&nbsp;&nbsp;&nbsp;&nbsp;武帝即位，累迁内史大夫，封扬国公。从帝伐齐，至并州。帝既入城，反为<br /><br />&nbsp;&nbsp;&nbsp;&nbsp;齐人所败，左右多死，谊率麾下骁雄赴之。齐平，自相州刺史征为大内史。汾州<br /><br />&nbsp;&nbsp;&nbsp;&nbsp;稽胡乱，谊击之。帝弟越王盛、谯王俭虽为总管，并受谊节度。贼平，封一子开<br /><br />&nbsp;&nbsp;&nbsp;&nbsp;国公。帝临崩，谓皇太子曰：“王谊社稷臣，宜处以机密，不须远任。”皇太子<br /><br />&nbsp;&nbsp;&nbsp;&nbsp;即位，为宣帝，惮谊刚正，出为襄州总管。<br /><br />&nbsp;&nbsp;&nbsp;&nbsp;及隋文帝为丞相，郧州总管司马消难举兵反，帝以谊为行军元帅讨之，未至<br /><br />&nbsp;&nbsp;&nbsp;&nbsp;而消难奔陈。于时北至商、洛，南拒江、淮，东西二千余里，巴蛮多叛，共推渠<br /><br />&nbsp;&nbsp;&nbsp;&nbsp;帅兰洛州为主。洛州自号河南王以附消难，北连尉迟迥。谊分兵讨之，旬月皆平。<br /><br />&nbsp;&nbsp;&nbsp;&nbsp;帝遣使劳问，冠盖不绝，以第五女妻其子奉孝。寻拜大司徒。谊自以与帝有旧，<br /><br />&nbsp;&nbsp;&nbsp;&nbsp;亦归心焉。及隋受禅，顾遇弥厚，帝亲幸其第，与之极欢。<br /><br />&nbsp;&nbsp;&nbsp;&nbsp;太常卿苏威议，以为户口滋多，人田不赡，欲减功臣之地以给人。谊奏曰：<br /><br />&nbsp;&nbsp;&nbsp;&nbsp;“百官者，历世勋贤，方蒙爵土，一旦削之，未见其可。”帝以为然，竟寝威议。<br /><br />&nbsp;&nbsp;&nbsp;&nbsp;帝将幸岐州，谏曰：“陛下初临万国，人情未洽，何用此行。”上戏之曰：“吾<br /><br />&nbsp;&nbsp;&nbsp;&nbsp;昔与公位望齐等，一朝屈节为臣，或当耻愧，是行也，振扬威武，欲以服公心耳。”<br /><br />&nbsp;&nbsp;&nbsp;&nbsp;谊笑而退。寻奉使突厥。帝嘉其称旨，进郢国公。<br /><br />&nbsp;&nbsp;&nbsp;&nbsp;未几，其子奉孝卒。逾年，谊上表言公主少，请除服。御史大夫杨素劾谊曰：<br /><br />&nbsp;&nbsp;&nbsp;&nbsp;“臣闻丧服有五，亲疏异节；丧制有四，降杀殊文。王者之所常行，故曰不易之<br /><br />&nbsp;&nbsp;&nbsp;&nbsp;道也。而仪同王奉孝既尚兰陵公主，以去年五月身丧，始经一周，而谊便请除释。<br /><br />&nbsp;&nbsp;&nbsp;&nbsp;窃以虽曰王姬，终成下嫁之礼；公则主之，犹在移天之义。况复三年之丧，自上<br /><br />&nbsp;&nbsp;&nbsp;&nbsp;达下，及期释服，在礼未详。然夫妇之则，人伦攸始，丧纪之制，人道至大，苟<br /><br />&nbsp;&nbsp;&nbsp;&nbsp;不重之，取笑君子。故钻燧改火，责以居丧之速；朝祥暮歌，讥以忘哀之早。然<br /><br />&nbsp;&nbsp;&nbsp;&nbsp;谊虽不自强，爵位已重，欲为无礼，其可得乎？乃薄俗伤教，为父则不慈；轻礼<br /><br />&nbsp;&nbsp;&nbsp;&nbsp;易丧，致妇于无义。若纵而不正，恐伤风俗。”有诏不问。然恩礼稍薄，谊颇怨<br /><br />&nbsp;&nbsp;&nbsp;&nbsp;望。<br /><br />&nbsp;&nbsp;&nbsp;&nbsp;或告谊谋反，帝令案其事。主者奏谊有不逊之言，实无反状。帝赐酒而释之。<br /><br />&nbsp;&nbsp;&nbsp;&nbsp;时上柱国元谐亦颇失意，谊数与往来，言论丑恶。胡僧告之。公卿奏谊大逆不道，<br /><br />&nbsp;&nbsp;&nbsp;&nbsp;罪当死。帝见谊，怆然曰：“朕与公旧同学，甚相怜悯，将奈国法何。”于是诏<br /><br />&nbsp;&nbsp;&nbsp;&nbsp;曰：“谊有周之世，早预人伦，朕共游庠序，遂相亲好。然性怀险薄，巫觋盈门，<br /><br />&nbsp;&nbsp;&nbsp;&nbsp;鬼言怪语，称神道。朕受命之初，深存戒约，口云改悔，心实不悛。乃说四天王<br /><br />&nbsp;&nbsp;&nbsp;&nbsp;神道，谊应受命，书有谊谶，天有谊星，桃、鹿二川，岐州之下，岁在辰巳，兴<br /><br />&nbsp;&nbsp;&nbsp;&nbsp;帝王之业。密令卜问，伺殿省之灾。又说其身是明王圣主。信用左道，所在诖误。<br /><br />&nbsp;&nbsp;&nbsp;&nbsp;自言相表，当王不疑。此而赦之，将或为乱。禁暴除恶，宜伏国刑。”帝复令大<br /><br />&nbsp;&nbsp;&nbsp;&nbsp;理正赵绰谓谊曰：“时命如此，将若之何！”乃赐死于家，时年四十六。<br /><br />&nbsp;&nbsp;&nbsp;&nbsp;独孤信，云中人也，本名如愿。魏初有四十六部，其先伏留屯者为部落大人，<br /><br />&nbsp;&nbsp;&nbsp;&nbsp;与魏俱起。祖俟尼，和平中，以良家子自云中镇武川，因家焉。父库者，为领人<br /><br />&nbsp;&nbsp;&nbsp;&nbsp;酋长，少雄豪有节义，北州咸敬服之。信美容仪，善骑射。正光末，与贺拔度等<br /><br />&nbsp;&nbsp;&nbsp;&nbsp;同斩卫可瑰，由是知名。后为葛荣所获。信既少年，自修饰服章，军中号为独孤<br /><br />&nbsp;&nbsp;&nbsp;&nbsp;郎。及尔朱氏破葛荣，以信为别将。从征韩娄，信匹马挑战，禽贼渔阳王袁肆周。<br /><br />&nbsp;&nbsp;&nbsp;&nbsp;后以破元颢党，赐爵受德县侯，迁武卫将军。贺拔胜出镇荆州，乃表信为大都督。<br /><br />&nbsp;&nbsp;&nbsp;&nbsp;及胜弟岳为侯莫陈悦所害，胜乃令信入关，抚岳余众。属周文帝已统岳兵，与信<br /><br />&nbsp;&nbsp;&nbsp;&nbsp;乡里，少相友善，相见甚欢，因令信人洛请事。至雍州，大使元毗又遣信还荆州。<br /><br />&nbsp;&nbsp;&nbsp;&nbsp;寻征入朝，魏孝武雅相委任。<br /><br />&nbsp;&nbsp;&nbsp;&nbsp;及孝武西迁，事起仓卒，信单骑及之于e涧。孝武叹曰：“武卫遂能辞父母，<br /><br />&nbsp;&nbsp;&nbsp;&nbsp;捐妻子从我，世乱识忠良，岂虚言哉！”进爵浮阳郡公。时荆州虽隐东魏，人心<br /><br />&nbsp;&nbsp;&nbsp;&nbsp;犹恋本朝，乃以信为卫大将军、都督三荆州诸军事，兼尚书右仆射、东南道行台、<br /><br />&nbsp;&nbsp;&nbsp;&nbsp;大都督、荆州刺史，以招怀之。既至，东魏刺史辛纂出战，信纵兵击纂，大败之。<br /><br />&nbsp;&nbsp;&nbsp;&nbsp;都督杨忠等前驱斩纂，于是三荆遂定。<br /><br />&nbsp;&nbsp;&nbsp;&nbsp;东魏又遣其将高敖曹、侯景等奄至。信以众寡不敌，遂率麾下奔梁。居三载，<br /><br />&nbsp;&nbsp;&nbsp;&nbsp;梁武帝方许信还北。信父母既在山东，梁武帝问信所往，答以事君无二。梁武义<br /><br />&nbsp;&nbsp;&nbsp;&nbsp;之，礼送甚厚。大统三年至长安，以亏损国威，上书谢罪。魏文帝付尚书议之。<br /><br />&nbsp;&nbsp;&nbsp;&nbsp;七兵尚书、陈郡王玄等议，以为既经恩降，请赦罪复职。诏转骠骑大将军，加侍<br /><br />&nbsp;&nbsp;&nbsp;&nbsp;中、开府。寻拜领军将军。仍从复弘农，破沙苑，改封河内郡公。俘虏中有信亲<br /><br />&nbsp;&nbsp;&nbsp;&nbsp;属，始得父凶问，乃发丧行服。寻起为大都督，与冯翊王元季海入洛阳，颍、豫、<br /><br />&nbsp;&nbsp;&nbsp;&nbsp;襄、广、陈留之地并款附。四年，东魏将侯景等围洛阳，信据金墉城，随方拒守<br /><br />&nbsp;&nbsp;&nbsp;&nbsp;然有余日。及周文帝至e东，景等退走。信与李远为右军，战不处，东魏遂有洛<br /><br />&nbsp;&nbsp;&nbsp;&nbsp;阳。六年，侯景寇荆州，周文令信与李弼出武关，景退。即以信为大使，尉抚三<br /><br />&nbsp;&nbsp;&nbsp;&nbsp;荆。寻除陇右十一州大都督、秦州刺史。先是守宰弱，政令乖方，人有冤讼，<br /><br />&nbsp;&nbsp;&nbsp;&nbsp;历年不能断决。及信在州，事无拥滞。示以礼教，劝以耕桑，数年之中，公私富<br /><br />&nbsp;&nbsp;&nbsp;&nbsp;实，流人愿附者数万家。周文以其信著遐迩，故赐名为信。七年，岷州刺史赤水<br /><br />&nbsp;&nbsp;&nbsp;&nbsp;蕃王梁定举兵反，诏信讨之。定寻为其部下所杀，而定子弟仍收其<br /><br />&nbsp;&nbsp;&nbsp;&nbsp;余众。信乃勒兵向万年，顿三交谷口。贼并力拒守。信因诡道趣稠松岭。贼不虞<br /><br />&nbsp;&nbsp;&nbsp;&nbsp;信兵之至，望风奔溃。乘胜逐北，径至城下，贼并出降。加授太子太保。<br /><br />&nbsp;&nbsp;&nbsp;&nbsp;芒山之战，大军不利。信与于谨帅散卒自后击之，齐神武追骑惊扰，国因此<br /><br />&nbsp;&nbsp;&nbsp;&nbsp;得全。及凉州刺史宇文仲和据州不受代，周文令信率开府怡峰讨之。仲和婴城固<br /><br />&nbsp;&nbsp;&nbsp;&nbsp;守，信夜令诸将以冲梯攻其东北，信亲率壮士袭其西南，达明克之。禽仲和，虏<br /><br />&nbsp;&nbsp;&nbsp;&nbsp;其六千户送于长安。拜大司马。十三年，大军南讨。时以蠕蠕为寇，令信移镇河<br /><br />&nbsp;&nbsp;&nbsp;&nbsp;阳。十四年，进位柱国大将军，录前后功，增封，听回授诸子。于是第二子善，<br /><br />&nbsp;&nbsp;&nbsp;&nbsp;封魏宁县公；第三子穆，必要县侯；第四子藏，义宁县侯，邑各一千户。第五子<br /><br />&nbsp;&nbsp;&nbsp;&nbsp;顺，武成县侯；第六子陀，建忠县伯，邑各五百户。信在陇右岁久，启求还朝，<br /><br />&nbsp;&nbsp;&nbsp;&nbsp;周文不许。或有自东魏来者，又告其母凶问，信发丧行服。信陈哀苦，请终礼制，<br /><br />&nbsp;&nbsp;&nbsp;&nbsp;又不许。于是追赠信父库者司空公，追封信母费连氏常山郡君。十六年，迁尚书<br /><br />&nbsp;&nbsp;&nbsp;&nbsp;令。六官建，拜大司马。<br /><br />&nbsp;&nbsp;&nbsp;&nbsp;周孝闵帝践阼，迁大宗伯，进封卫国公，邑万户。赵贵诛后，信以同谋坐免。<br /><br />&nbsp;&nbsp;&nbsp;&nbsp;居无几，晋公护又欲杀之，以其名望素重，不欲显其罪过，逼令自尽于家，时年<br /><br />&nbsp;&nbsp;&nbsp;&nbsp;五十五。<br /><br />&nbsp;&nbsp;&nbsp;&nbsp;信美风度，雅有奇谋大略。周文初启霸业，唯有关中之地，以陇右形胜，故<br /><br />&nbsp;&nbsp;&nbsp;&nbsp;委信镇之。既为百姓所怀，声震邻国。东魏将侯景之南奔梁也，魏收为檄梁文，<br /><br />&nbsp;&nbsp;&nbsp;&nbsp;矫称信据陇右，不从宇文氏，乃云“无关西之忧”，欲以委梁人也。又信在秦州，<br /><br />&nbsp;&nbsp;&nbsp;&nbsp;尝因猎日暮，驰马入城，其帽微侧，诘旦而吏人有戴帽者，咸慕信而侧帽焉。其<br /><br />&nbsp;&nbsp;&nbsp;&nbsp;为邻境及士庶所重如此。<br /><br />&nbsp;&nbsp;&nbsp;&nbsp;子罗，先在东魏，乃以次子善为嗣。及齐平，罗至而善卒，又以罗主嗣。信<br /><br />&nbsp;&nbsp;&nbsp;&nbsp;长女周明敬后，第四女元贞后，第七女隋文献后。周、隋及皇家三代皆为外戚，<br /><br />&nbsp;&nbsp;&nbsp;&nbsp;自古以来，未之有也。隋文帝践极，乃下诏褒赠信太师、上柱国、十州诸军事、<br /><br />&nbsp;&nbsp;&nbsp;&nbsp;冀州刺史，封赵国公，邑一万户，谥曰恭，信母费连氏赠太尉赵恭公夫人。<br /><br />&nbsp;&nbsp;&nbsp;&nbsp;罗，字罗仁。父信随魏孝武入关中，罗遂为高氏所囚。及信为宇文护诛，罗<br /><br />&nbsp;&nbsp;&nbsp;&nbsp;始见释。寓居中山，孤贫无以自给。齐将独孤永业以宗族故，哀之，为买田宅，<br /><br />&nbsp;&nbsp;&nbsp;&nbsp;遗以资畜。<br /><br />&nbsp;&nbsp;&nbsp;&nbsp;初，信入关后，复娶二妻。郭氏生子六人，善、穆、藏、顺、陀、整；崔氏<br /><br />&nbsp;&nbsp;&nbsp;&nbsp;生隋献皇后。及齐亡，隋文帝为定州总管，献皇后遣人求罗，得之。相见悲不自<br /><br />&nbsp;&nbsp;&nbsp;&nbsp;胜，侍御者皆泣。于是厚遗车马财物。未几，周武帝以罗功臣子，久沦异域，征<br /><br />&nbsp;&nbsp;&nbsp;&nbsp;拜楚安郡太守。以疾去官，归京师。诸弟见罗少长贫贱，每轻侮，不以兄礼事之。<br /><br />&nbsp;&nbsp;&nbsp;&nbsp;然性长者，亦不与诸弟校竞长短。后由是重之。<br /><br />&nbsp;&nbsp;&nbsp;&nbsp;文帝为丞相，拜罗仪同，常置左右。既受禅，诏追赠罗父。其诸弟以罗母没<br /><br />&nbsp;&nbsp;&nbsp;&nbsp;齐，先无夫人号，不当承袭。上以问后，后曰：“罗诚嫡长，不可诬也。”于是<br /><br />&nbsp;&nbsp;&nbsp;&nbsp;袭爵赵国公。以其弟善为河内郡公，穆为金泉县公，藏为武平县公，陀为武喜县<br /><br />&nbsp;&nbsp;&nbsp;&nbsp;公，整为千牛备身。擢拜罗为左领左右将军，迁左卫将军，前后赏赐不可胜计。<br /><br />&nbsp;&nbsp;&nbsp;&nbsp;出为凉州总管，进位上柱国，征拜左武卫大将军。炀帝嗣位，改封蜀国公。未几<br /><br />&nbsp;&nbsp;&nbsp;&nbsp;卒官，谥曰恭。<br /><br />&nbsp;&nbsp;&nbsp;&nbsp;子纂嗣，位河阳都尉。<br /><br />&nbsp;&nbsp;&nbsp;&nbsp;纂弟武都，大业末，亦为河阳都尉。<br /><br />&nbsp;&nbsp;&nbsp;&nbsp;庶长子开远。宇文化及之弑逆也，裴虔通率贼入成象殿，宿卫兵士皆从逆。<br /><br />&nbsp;&nbsp;&nbsp;&nbsp;开远时为千牛，与独孤盛力战合下，为贼所执，贼义而舍之。<br /><br />&nbsp;&nbsp;&nbsp;&nbsp;善字伏陀。幼聪慧，善骑射，以父勋，封魏宁县公。魏废帝元年，又以父勋，<br /><br />&nbsp;&nbsp;&nbsp;&nbsp;授骠骑大将军、开府仪同三司，加侍中，进爵长城郡公。周孝闵帝践阼，除河州<br /><br />&nbsp;&nbsp;&nbsp;&nbsp;刺史。以父负衅，久废于家。保定三年，乃授龙州刺史。天和六年，袭爵河内郡<br /><br />&nbsp;&nbsp;&nbsp;&nbsp;公。从帝东讨，以功授上开府。寻除兖州刺史，政在简惠，百姓安之。卒于州，<br /><br />&nbsp;&nbsp;&nbsp;&nbsp;赠持节、柱国、五州诸军事、定州刺史。<br /><br />&nbsp;&nbsp;&nbsp;&nbsp;子览嗣，位右候卫大将军。大业末卒。<br /><br />&nbsp;&nbsp;&nbsp;&nbsp;陀字黎邪。仕周，胥附上士。坐父徙蜀十余年，宇文护诛，始归长安。隋文<br /><br />&nbsp;&nbsp;&nbsp;&nbsp;帝禅，拜上开府、领左右将军，累转延州刺史。<br /><br />&nbsp;&nbsp;&nbsp;&nbsp;陀性好左道，其外祖母高氏先事猫鬼，已杀其舅郭沙罗，因转入其家。上微<br /><br />&nbsp;&nbsp;&nbsp;&nbsp;闻而不信。会献皇后及杨素妻郑氏俱有疾，召医视之，皆曰：“此猫鬼疾。”上<br /><br />&nbsp;&nbsp;&nbsp;&nbsp;以陀，后之异母弟，陀妻，杨素之异母妹，由是意陀所为。阴令其兄左监门郎将<br /><br />&nbsp;&nbsp;&nbsp;&nbsp;穆以情喻之，上又避左右讽陀，陀言无有。上不说，左转迁州刺史。出怨言，上<br /><br />&nbsp;&nbsp;&nbsp;&nbsp;令左仆射高G、纳言苏威、大理正皇甫孝绪、大理丞杨远等杂案之。陀婢徐阿尼<br /><br />&nbsp;&nbsp;&nbsp;&nbsp;言：本从陀母家来，常事猫鬼，每以子日夜祀之。言子者鼠也。其猫鬼每杀人者，<br /><br />&nbsp;&nbsp;&nbsp;&nbsp;所死家财物潜移于畜猫鬼家。陀尝从家中索酒，其妻曰：“无钱可酤。”陀因谓<br /><br />&nbsp;&nbsp;&nbsp;&nbsp;阿尼曰：“可令猫鬼向越公家，使我足钱。”阿尼便咒之，居数日，猫鬼向素家。<br /><br />&nbsp;&nbsp;&nbsp;&nbsp;后上初从并州还，陀于园中谓阿尼曰：“可令猫鬼向皇后所，使多赐吾物。”阿<br /><br />&nbsp;&nbsp;&nbsp;&nbsp;尼复咒之，遂入宫中。杨远乃于门下外省遣阿尼呼猫鬼，阿尼于是夜中置香粥一<br /><br />&nbsp;&nbsp;&nbsp;&nbsp;盆，以匙扣而呼曰：“猫女可来，无住宫中。”久之，阿尼色正青，若被牵拽者，<br /><br />&nbsp;&nbsp;&nbsp;&nbsp;云猫鬼已到。上以其事下公卿。奇章公牛弘曰：“妖由人兴，杀其人，可以绝矣。”<br /><br />&nbsp;&nbsp;&nbsp;&nbsp;上令犊车载陀夫妻，将赐死于其家。陀弟司勋侍中整诣阙求哀，于是免陀死，除<br /><br />&nbsp;&nbsp;&nbsp;&nbsp;名，以其妻杨氏为尼。先是有人讼其母为人猫鬼所杀者，上以为妖妄，怒而遣之。<br /><br />&nbsp;&nbsp;&nbsp;&nbsp;及此，诏诛被讼行猫鬼家。陀未几而卒，<br /><br />&nbsp;&nbsp;&nbsp;&nbsp;炀帝即位，追念舅氏，听以礼葬。乃下诏赠正义大夫。帝意犹不已，复赠银<br /><br />&nbsp;&nbsp;&nbsp;&nbsp;青光禄大夫。二子，延福、延寿。<br /><br />&nbsp;&nbsp;&nbsp;&nbsp;陀弟整，位幽州刺史。大业初，赠金紫光禄大夫、平乡侯。<br /><br />&nbsp;&nbsp;&nbsp;&nbsp;窦炽，字光成，扶风平陵人，后汉大鸿胪章之后也。章子统，灵帝时为雁门<br /><br />&nbsp;&nbsp;&nbsp;&nbsp;太守，避窦武之难，亡奔匈奴，遂为部落大人。后魏南徙，子孙因家代，赐姓纥<br /><br />&nbsp;&nbsp;&nbsp;&nbsp;豆陵氏。累世仕魏，皆至大官。父略，平远将军，以炽著勋，赠少保、住国大将<br /><br />&nbsp;&nbsp;&nbsp;&nbsp;军、建昌公。炽性严明，有谋略，美须髯，身长八尺二寸。少从范阳祁忻受《毛<br /><br />&nbsp;&nbsp;&nbsp;&nbsp;诗》、《左氏春秋》，略通大义。善骑射，膂力过人。魏正光末，北镇扰乱，乃<br /><br />&nbsp;&nbsp;&nbsp;&nbsp;随略避地定州，投葛荣。荣欲官略，略不受。荣疑其有异志，遂留略于冀州，将<br /><br />&nbsp;&nbsp;&nbsp;&nbsp;炽及炽兄善随军。及尔朱荣破葛荣，炽乃将家随荣于并州。时葛荣别帅韩娄等据<br /><br />&nbsp;&nbsp;&nbsp;&nbsp;蓟城不下，以炽为都督，从骠骑将军侯深讨之。炽手斩娄，以功拜扬烈将军。<br /><br />&nbsp;&nbsp;&nbsp;&nbsp;魏孝武即位，蠕蠕等诸蕃并遣使朝贡，帝临轩宴之。有鸱飞鸣于殿前，帝素<br /><br />&nbsp;&nbsp;&nbsp;&nbsp;知炽善射，固欲矜示远人，乃给炽御箭两只，命射之，鸱乃应弦而落，诸蕃人咸<br /><br />&nbsp;&nbsp;&nbsp;&nbsp;叹异焉。帝大悦。寻随东南道行台樊子鹄追尔朱仲远，仲远奔梁。时梁主又遣元<br /><br />&nbsp;&nbsp;&nbsp;&nbsp;树入寇，据谯城。子鹄令炽击破之，封行唐县子，寻进爵上洛县伯。时帝与齐神<br /><br />&nbsp;&nbsp;&nbsp;&nbsp;武构隙，以炽有威重，堪处爪牙任，拜阁内大都督，迁朱衣直阁，遂从帝西迁。<br /><br />&nbsp;&nbsp;&nbsp;&nbsp;仍与其兄善至城下，与武卫将军高金龙战于千秋门，败之。因入宫城，取御马四<br /><br />&nbsp;&nbsp;&nbsp;&nbsp;十匹并鞍勒，进之行所。帝大悦。赐炽及善骏马各二匹，驽马十匹。<br /><br />&nbsp;&nbsp;&nbsp;&nbsp;大统元年，别封真定县公。从周文帝禽窦泰，复弘农，破沙苑，皆有功。河<br /><br />&nbsp;&nbsp;&nbsp;&nbsp;桥之战，诸将退走，炽时独从两骑，为敌人追至芒山。炽乃下马，背山抗之。俄<br /><br />&nbsp;&nbsp;&nbsp;&nbsp;而敌众渐多，矢下如雨，炽骑士所执弓，并为敌人所射破。炽乃总收其箭以射之，<br /><br />&nbsp;&nbsp;&nbsp;&nbsp;所中人马，应弦而倒。敌乃相谓曰：“得此三人，未足为功。”乃稍引退。炽因<br /><br />&nbsp;&nbsp;&nbsp;&nbsp;其怠，遂突围得出。又从太保李弼讨白额稽胡，破之。<br /><br />&nbsp;&nbsp;&nbsp;&nbsp;高仲密以北豫州来，炽从周文援之。至洛阳，会东魏人据芒山为阵，周文命<br /><br />&nbsp;&nbsp;&nbsp;&nbsp;留辎于e曲，率轻骑奋击，中军与右军大破之，悉虏其步卒。炽独追至石济而还。<br /><br />&nbsp;&nbsp;&nbsp;&nbsp;大统十三年，进使持节、骠骑大将军、开府仪同三司，加侍中。出为泾州刺史，<br /><br />&nbsp;&nbsp;&nbsp;&nbsp;莅职数年，政号清静。改封安武县公。<br /><br />&nbsp;&nbsp;&nbsp;&nbsp;魏废帝元年，除原州刺史。炽抑挫豪右，申理幽滞，在州十载，甚有政绩。<br /><br />&nbsp;&nbsp;&nbsp;&nbsp;州城北有泉水，炽屡经游践，尝与僚吏宴于泉侧，因酌水自饮，曰：“吾在此州，<br /><br />&nbsp;&nbsp;&nbsp;&nbsp;唯当饮水而已。”及去职后，人吏感其遗惠，每至此泉者，莫不怀之。恭帝元年，<br /><br />&nbsp;&nbsp;&nbsp;&nbsp;进爵广武郡公。属蠕蠕寇广武，炽与柱国赵贵分路讨之。蠕蠕引退，炽度河至L<br /><br />&nbsp;&nbsp;&nbsp;&nbsp;伏川追及，大破之。武成二年，拜柱国大将军。周明帝以炽前朝旧臣，勋望兼重，<br /><br />&nbsp;&nbsp;&nbsp;&nbsp;欲独为造第。炽辞以天下未平，干戈未偃，不宜辄发徒役，周明不许。寻而帝崩，<br /><br />&nbsp;&nbsp;&nbsp;&nbsp;事方得寝。<br /><br />&nbsp;&nbsp;&nbsp;&nbsp;保定元年，进封邓国公，邑一万户，别食资阳县一千户，收其租赋。天和五<br /><br />&nbsp;&nbsp;&nbsp;&nbsp;年，自大宗伯为宜州刺史。先是周文田于渭北，令炽与晋公护分射走兔，炽一日<br /><br />&nbsp;&nbsp;&nbsp;&nbsp;获十七头，护十一头。护耻不及，因以为嫌。至是，炽又以周武年长，有劝护归<br /><br />&nbsp;&nbsp;&nbsp;&nbsp;政之议，护恶之，故左迁焉。及护诛，征拜太傅。<br /><br />&nbsp;&nbsp;&nbsp;&nbsp;炽既朝之元老，名望素隆，至于军国大谋，常与参议。尝有疾，周武帝幸其<br /><br />&nbsp;&nbsp;&nbsp;&nbsp;第问之，因赐金石之乐。其见礼如此。帝于大德殿将谋伐齐，炽年已衰老，乃扼<br /><br />&nbsp;&nbsp;&nbsp;&nbsp;腕曰：“臣虽朽迈，请执干橹，首启戎行。得一睹诛翦鲸鲵，廓清寰宇，省方观<br /><br />&nbsp;&nbsp;&nbsp;&nbsp;俗，登岳告成，然后归魂泉壤，无复余恨。”帝壮其志节，遂以炽第二子武当公<br /><br />&nbsp;&nbsp;&nbsp;&nbsp;恭为左二军总管。齐平之后，帝乃召炽历观相州宫殿。炽拜贺曰：“陛下真不负<br /><br />&nbsp;&nbsp;&nbsp;&nbsp;先帝矣。”帝大悦，进位上柱国。<br /><br />&nbsp;&nbsp;&nbsp;&nbsp;宣政元年，兼雍州牧。及周宣营建东京，以炽为京洛营作大监，宫苑制度，<br /><br />&nbsp;&nbsp;&nbsp;&nbsp;皆取决焉。大象初，改食乐陵县，邑户如旧。隋文帝入辅政，停洛阳宫作，炽请<br /><br />&nbsp;&nbsp;&nbsp;&nbsp;入朝。属尉迟迥举兵，炽乃移入金墉，与洛州刺史、平凉公元亨同心固守，仍权<br /><br />&nbsp;&nbsp;&nbsp;&nbsp;行洛阳镇事。相州平，炽方入朝。属文帝初为相国，百僚皆劝进，自以累世受恩，<br /><br />&nbsp;&nbsp;&nbsp;&nbsp;遂不肯署笺，时人绵高其节。及帝践极，拜太傅，加殊礼，赞拜不名。开皇四年<br /><br />&nbsp;&nbsp;&nbsp;&nbsp;八月薨，时年七十八。赠八州诸军事、冀州刺史，谥曰恭。<br /><br />&nbsp;&nbsp;&nbsp;&nbsp;炽事亲孝，奉诸兄以悌顺闻。及其望位隆重，而子孙皆处列位，遂为当时盛<br /><br />&nbsp;&nbsp;&nbsp;&nbsp;族。<br /><br />&nbsp;&nbsp;&nbsp;&nbsp;子茂嗣。茂有弟十三人，恭、威最知名。<br /><br />&nbsp;&nbsp;&nbsp;&nbsp;恭位至大将军。从周武平齐，封赞国公，除西兖州总管，以罪赐死。<br /><br />&nbsp;&nbsp;&nbsp;&nbsp;炽兄善，以中军大都督、南城公从魏孝武西迁，仕至太仆、卫尉卿、汾北华<br /><br />&nbsp;&nbsp;&nbsp;&nbsp;瀛三州刺史、骠骑大将军、开府仪同三司、永富县公，谥曰忠。子荣定嗣。<br /><br />&nbsp;&nbsp;&nbsp;&nbsp;荣定沉深有器局，容貌魁伟，美须髯，便弓马。初为魏文帝千牛备身，周文<br /><br />&nbsp;&nbsp;&nbsp;&nbsp;帝见而奇之，授平东将军，赐爵宜君县子。后从周文与齐人战于北芒，周师不利，<br /><br />&nbsp;&nbsp;&nbsp;&nbsp;荣定与汝南公宇文神庆帅精骑击却齐师。以功拜上仪同。寻复以军功进位开府。<br /><br />&nbsp;&nbsp;&nbsp;&nbsp;袭爵永富县公，除忠州刺史。从平齐，加上开府，拜前将军、璺芍写蠓颉<br /><br />&nbsp;&nbsp;&nbsp;&nbsp;其妻，则隋文帝长姊安成长公主也，文帝少与之情契甚厚。荣定亦知帝有人<br /><br />&nbsp;&nbsp;&nbsp;&nbsp;君之表，尤相推结。及帝作相，领左右宫伯，使镇守天台，总统露门内两厢仗卫，<br /><br />&nbsp;&nbsp;&nbsp;&nbsp;常宿禁中。遇尉迟迥初平，朝廷颇以山东为意，拜荣定为洛州总管以镇之。前后<br /><br />&nbsp;&nbsp;&nbsp;&nbsp;赐缣四千匹、西凉女乐一部。及受禅，来朝，赐马三百匹、部曲八十户遣之。坐<br /><br />&nbsp;&nbsp;&nbsp;&nbsp;事除名。公主曰：“天子姊乃作田舍儿妻！”上不得已，寻拜右武候大将军。上<br /><br />&nbsp;&nbsp;&nbsp;&nbsp;数幸其第，恩锡甚厚，每令尚食局日供羊一口，珍味称是。以佐命功，拜上柱国。<br /><br />&nbsp;&nbsp;&nbsp;&nbsp;历位宁州刺史、右武候大将军、秦州总管，赐吴乐一部。突厥沙钵略寇边，<br /><br />&nbsp;&nbsp;&nbsp;&nbsp;为行军元帅，率总管出凉州。与虏战于高越原，两军相持，地无水，士卒渴甚，<br /><br />&nbsp;&nbsp;&nbsp;&nbsp;至刺马血而饮，死者十二三。荣定仰天太息，俄而澍雨，军复振。于是进击，数<br /><br />&nbsp;&nbsp;&nbsp;&nbsp;挫其锋，突厥惮之，请盟而去。赐缣万匹，进爵安丰郡公，复封子宪为安康郡公，<br /><br />&nbsp;&nbsp;&nbsp;&nbsp;赐缣五千匹。岁余，拜右武卫大将军。帝欲以为三公，荣定上书固辞，陈畏惧之<br /><br />&nbsp;&nbsp;&nbsp;&nbsp;道，帝乃止。前后赏赐不可胜计。及卒，帝为之废朝，令左卫大将军元F监护丧<br /><br />&nbsp;&nbsp;&nbsp;&nbsp;事，赙绢三千匹。上谓侍臣曰：“吾每欲致荣定于三事，其人固让不可。今欲赐<br /><br />&nbsp;&nbsp;&nbsp;&nbsp;之，重违其志。”于是赠冀州刺史、陈国公，谥曰懿。子抗嗣。<br /><br />&nbsp;&nbsp;&nbsp;&nbsp;抗美容仪，性通率，长于巧思。父卒后，恩遇弥厚，所赐钱帛金宝亦以钜万。<br /><br />&nbsp;&nbsp;&nbsp;&nbsp;位定州刺史，检校幽州总管。炀帝即位，汉王谅反，以为抗与通谋，由是除名，<br /><br />&nbsp;&nbsp;&nbsp;&nbsp;以其弟庆袭封陈公。<br /><br />&nbsp;&nbsp;&nbsp;&nbsp;庆亦有姿容，性和厚，颇工草隶。初封永富郡公，位河东太守、卫尉卿。大<br /><br />&nbsp;&nbsp;&nbsp;&nbsp;业末，为南郡太守，为盗贼所害。<br /><br />&nbsp;&nbsp;&nbsp;&nbsp;庆弟Q，亦工草隶，颇解锺律。历位颍川、南郡、扶风太守。<br /><br />&nbsp;&nbsp;&nbsp;&nbsp;炽兄子毅。毅字天武。父岳早卒，及毅著勋，追赠大将军、冀州刺史。毅深<br /><br />&nbsp;&nbsp;&nbsp;&nbsp;沉有器度，事亲以孝闻。魏孝武初，起家员外散骑侍郎。时齐神武擅朝，毅慨然<br /><br />&nbsp;&nbsp;&nbsp;&nbsp;有徇主之志。从孝武西迁，封奉高县子。从禽窦泰，复弘农，战沙苑，皆有功，<br /><br />&nbsp;&nbsp;&nbsp;&nbsp;进爵安武县公。恭帝元年，进授骠骑大将军、开府仪同三司、大都督，改封永安<br /><br />&nbsp;&nbsp;&nbsp;&nbsp;县公。出为幽州刺史。周孝闵帝践阼，进爵神武郡公。保定三年，拜大将军。<br /><br />&nbsp;&nbsp;&nbsp;&nbsp;时与齐人争衡，戎车岁动，并交结突厥以为外援。突厥已许纳女于周，齐人<br /><br />&nbsp;&nbsp;&nbsp;&nbsp;亦甘言重币，遣使求婚，狄人便欲有悔。朝廷乃令杨荐等累使结之，往返十余，<br /><br />&nbsp;&nbsp;&nbsp;&nbsp;方复前好。至是虽期往逆，犹惧改图。以毅地兼勋戚，素以威重，乃令为使。乃<br /><br />&nbsp;&nbsp;&nbsp;&nbsp;毅至，齐使亦在焉，突厥君臣，犹有贰志。毅抗言正色，以大义责之，累旬乃定，<br /><br />&nbsp;&nbsp;&nbsp;&nbsp;卒以皇后归。朝议嘉之，别封成都县公，进位柱国。历同州刺史、蒲金二州总管，<br /><br />&nbsp;&nbsp;&nbsp;&nbsp;加上柱国，入为大司马。隋开皇初，拜定州总管。累居藩镇，咸得人和。二年，<br /><br />&nbsp;&nbsp;&nbsp;&nbsp;薨于州，赠襄、郢等六州刺史，谥曰肃。<br /><br />&nbsp;&nbsp;&nbsp;&nbsp;毅性温和，每以谨慎自守，又尚周文帝第五女襄阳公主，特为朝廷所委信，<br /><br />&nbsp;&nbsp;&nbsp;&nbsp;虽任兼出内，未尝有矜惰之容，时人以此称焉。子贤嗣。<br /><br />&nbsp;&nbsp;&nbsp;&nbsp;贤字托贤，志业通敏，少知名。宣政元年，授使持节、仪同大将军。开皇中，<br /><br />&nbsp;&nbsp;&nbsp;&nbsp;袭爵神武公，除迁州刺史。<br /><br />&nbsp;&nbsp;&nbsp;&nbsp;毅第二女即大唐太穆皇后。武德元年，诏赠毅司空、使持节、总管荆郢等十<br /><br />&nbsp;&nbsp;&nbsp;&nbsp;州诸军事、荆州刺史、杞国公。又追赠贤子绍宣秦州刺史，并袭贤爵。绍宣无子，<br /><br />&nbsp;&nbsp;&nbsp;&nbsp;仍以绍宣兄子德藏嗣。<br /><br />&nbsp;&nbsp;&nbsp;&nbsp;贺兰祥，字盛乐，其先与魏俱起，有乞伏者，为贺兰莫何弗，因以为氏。后<br /><br />&nbsp;&nbsp;&nbsp;&nbsp;有以良家子镇武川者，遂家焉。父初真，少知名，为乡闾所重，尚文帝姊建安长<br /><br />&nbsp;&nbsp;&nbsp;&nbsp;公主。保定二年，追赠太傅、柱国、常山郡公。祥年十一而孤，居丧合礼。长于<br /><br />&nbsp;&nbsp;&nbsp;&nbsp;舅氏，特为周文帝所爱，虽在戎旅，常博延儒生，教以书传。周文初入关，祥与<br /><br />&nbsp;&nbsp;&nbsp;&nbsp;晋公护俱在晋阳，后乃遣使迎致之。解褐奉朝请。少有胆气，志在立功。寻擢补<br /><br />&nbsp;&nbsp;&nbsp;&nbsp;都督，恒居帐下。从平侯莫陈悦，又迎魏孝武，以前后功封抚夷县伯。仍从击潼<br /><br />&nbsp;&nbsp;&nbsp;&nbsp;关，获东魏将薛长儒，又攻回洛拔之。还拜左右直长，进爵为公。<br /><br />&nbsp;&nbsp;&nbsp;&nbsp;大统九年，从周文与东魏战于芒山，进位骠骑大将军、开府仪同三司，加侍<br /><br />&nbsp;&nbsp;&nbsp;&nbsp;中。十四年，除都督、荆州刺史，进爵博陵郡公。先是祥尝行荆州事，虽未期月，<br /><br />&nbsp;&nbsp;&nbsp;&nbsp;颇有惠政，至是重往，百姓安之。由是汉南流人襁负至者，日有千数，还近蛮夷<br /><br />&nbsp;&nbsp;&nbsp;&nbsp;莫不款附。祥随机抚纳，咸得其欢心。时盛夏亢阳，祥亲巡境内，观政得失，见<br /><br />&nbsp;&nbsp;&nbsp;&nbsp;有发掘古冢，暴露骸骨，乃谓守令曰：“此岂仁者为政邪！”命所在收葬之。即<br /><br />&nbsp;&nbsp;&nbsp;&nbsp;日澍雨，是岁大有年。境内多古墓，其俗好行发掘，至是遂息。祥虽周文密亲，<br /><br />&nbsp;&nbsp;&nbsp;&nbsp;性甚清素。州境南接襄阳，西通岷蜀，物产所出，多诸珍异。既与梁通好，行李<br /><br />&nbsp;&nbsp;&nbsp;&nbsp;往来，公私赠遗，一无所受。梁雍州刺史、岳阳王萧钦其风素，乃以竹屏风、<br /><br />&nbsp;&nbsp;&nbsp;&nbsp;之属及经史赠之。祥难违其意，取而付诸所司。周文后闻之，并以赐祥。十<br /><br />&nbsp;&nbsp;&nbsp;&nbsp;六年，拜大将军。周文以泾、渭溉灌之处，渠堰废毁，乃令祥修造富平堰，开渠<br /><br />&nbsp;&nbsp;&nbsp;&nbsp;引水，东注于洛。功用既毕，人获其利。魏废帝二年，行华州事，后改华州为同<br /><br />&nbsp;&nbsp;&nbsp;&nbsp;州，仍以祥为刺史。寻拜尚书左仆射。六官建，授小司马。周孝闵帝践阼，进位<br /><br />&nbsp;&nbsp;&nbsp;&nbsp;柱国、大司马。时晋公护执政，祥与护中表，少相亲爱，军国之事，护皆与祥参<br /><br />&nbsp;&nbsp;&nbsp;&nbsp;谋。及诛赵贵，废闵帝，祥有力焉。<br /><br />&nbsp;&nbsp;&nbsp;&nbsp;武成初，吐谷浑侵掠州郡，诏祥与宇文贵总兵讨之。祥乃遣其军司檄吐谷浑，<br /><br />&nbsp;&nbsp;&nbsp;&nbsp;与浑广定王、锺留王等战，破之，因拔其洮阳、洪和二城，以其地为洮州。抚安<br /><br />&nbsp;&nbsp;&nbsp;&nbsp;西土，振旅而还。进封凉国公。薨，赠太师、同岐等十三州诸军事、同州刺史，<br /><br />&nbsp;&nbsp;&nbsp;&nbsp;谥曰景。<br /><br />&nbsp;&nbsp;&nbsp;&nbsp;有七子，敬、让、璨、师、宽知名。<br /><br />&nbsp;&nbsp;&nbsp;&nbsp;敬少历显职，封化隆县侯，后袭爵凉国公。位柱国、华州刺史。<br /><br />&nbsp;&nbsp;&nbsp;&nbsp;让，大将军、郑州刺史、河东郡公。<br /><br />&nbsp;&nbsp;&nbsp;&nbsp;璨，开府仪同三司、宣阳郡公。建德五年，从于并州战殁，赠上仪同大将军，<br /><br />&nbsp;&nbsp;&nbsp;&nbsp;追封清都公。<br /><br />&nbsp;&nbsp;&nbsp;&nbsp;师，尚明帝女，位上仪同大将军、幽州刺史、博陵郡公。<br /><br />&nbsp;&nbsp;&nbsp;&nbsp;宽，开府仪同大将军、武始公。入隋，历汴、郑二州刺史，并著政绩。<br /><br />&nbsp;&nbsp;&nbsp;&nbsp;祥弟隆，大将军、襄乐县公。隋文帝与祥有旧，开皇初，追赠上柱国。<br /><br />&nbsp;&nbsp;&nbsp;&nbsp;叱列伏龟，字摩头陀，代郡西部人也。其先为部落大人，魏初入附，遂世为<br /><br />&nbsp;&nbsp;&nbsp;&nbsp;第一领人酋长，至龟五世。龟容貌瑰伟，腰带十围，进止详雅，兼有武艺。嗣父<br /><br />&nbsp;&nbsp;&nbsp;&nbsp;业复为领人酋长。魏孝昌三年，以别将从长孙承业西征，累迁金紫光禄大夫。从<br /><br />&nbsp;&nbsp;&nbsp;&nbsp;还洛，授都督，遂为齐神武所宠任，加授大都督。沙苑之败，随例来降。周文帝<br /><br />&nbsp;&nbsp;&nbsp;&nbsp;以其豪门，解缚礼之，仍以邵惠公女妻之。大统四年，封长乐县公。自此常从征<br /><br />&nbsp;&nbsp;&nbsp;&nbsp;讨，亟有战功。历侍中、骠骑大将军、开府仪同三司、恒州刺史。卒，子椿嗣。<br /><br />&nbsp;&nbsp;&nbsp;&nbsp;椿字千年。明帝时，位骠骑大将军、开府仪同三司，改封永世县公。天和初，<br /><br />&nbsp;&nbsp;&nbsp;&nbsp;除左宫伯，进位大将军。<br /><br />&nbsp;&nbsp;&nbsp;&nbsp;阎庆，字仁度，河阴人也。曾祖善，仕魏历龙骧将军、云州镇将，因家云州<br /><br />&nbsp;&nbsp;&nbsp;&nbsp;之盛乐郡。祖提，持节、车骑大将军、敦煌镇都大将。父进，有谋略，勇冠当时。<br /><br />&nbsp;&nbsp;&nbsp;&nbsp;正光中，拜龙骧将军。属卫可瑰作乱，攻围盛乐，进率众拒守，以功拜盛乐郡守。<br /><br />&nbsp;&nbsp;&nbsp;&nbsp;庆幼聪敏，重然诺，风仪端肃，望之俨然。随父因守盛乐，颇有力焉，拜别将。<br /><br />&nbsp;&nbsp;&nbsp;&nbsp;后以军功拜步兵校尉、中坚将军。既而齐神武举兵入洛，魏孝武西迁，庆谓所亲<br /><br />&nbsp;&nbsp;&nbsp;&nbsp;曰：“高欢将有篡逆之谋，岂可苟安目前，受其控制也？”遂以大统三年自宜阳<br /><br />&nbsp;&nbsp;&nbsp;&nbsp;归阙。稍迁后将军，封安次县子，以功进爵为伯。庆善于绥抚，士卒未休，未尝<br /><br />&nbsp;&nbsp;&nbsp;&nbsp;先舍，故能尽其死力，屡获勋劳。累迁散骑常侍、骠骑大将军、开府仪同三司、<br /><br />&nbsp;&nbsp;&nbsp;&nbsp;云州大中正，加侍中，赐姓大野氏。周孝闵帝践阼，出为河州刺史，进爵石保县<br /><br />&nbsp;&nbsp;&nbsp;&nbsp;公。州居河外，地接戎夷，庆留心抚纳，颇称简惠。就拜大将军，进爵太安郡公。<br /><br />&nbsp;&nbsp;&nbsp;&nbsp;入为小司空，历云、宁二州刺史。庆性宽和，不苛察，百姓悦之。天和六年，进<br /><br />&nbsp;&nbsp;&nbsp;&nbsp;位柱国。<br /><br />&nbsp;&nbsp;&nbsp;&nbsp;晋公护母，庆之姑也。护虽擅朝，而庆未尝阿附。及护诛，武帝以此重之。<br /><br />&nbsp;&nbsp;&nbsp;&nbsp;诏庆第十二子毗尚帝女清都公主。庆虽位望隆重，婚连帝室，常以廉慎自守，时<br /><br />&nbsp;&nbsp;&nbsp;&nbsp;以此称之。建德二年，抗表致事，优诏许焉。庆既衰老，恒婴沉痼。宣帝以其先<br /><br />&nbsp;&nbsp;&nbsp;&nbsp;朝耆旧，特异恒伦，乃诏静帝至第问疾。赐布千段，医药所须，令有司供给。大<br /><br />&nbsp;&nbsp;&nbsp;&nbsp;象二年，拜上柱国。<br /><br />&nbsp;&nbsp;&nbsp;&nbsp;隋文帝践极，又令皇太子就第问疾，仍供医药之费。开皇二年薨，年七十七。<br /><br />&nbsp;&nbsp;&nbsp;&nbsp;赠司空、七州诸军事、荆州刺史，谥曰成。长子常，先庆卒。次子毗嗣。<br /><br />&nbsp;&nbsp;&nbsp;&nbsp;毗，七岁袭爵石保县公。及长，仪貌矜严，颇好经史，受汉书于萧该，略通<br /><br />&nbsp;&nbsp;&nbsp;&nbsp;大旨。能篆书，草隶尤善，为当时之妙。周武帝见而悦之，命尚清都公主。宣帝<br /><br />&nbsp;&nbsp;&nbsp;&nbsp;即位，拜仪同三司。<br /><br />&nbsp;&nbsp;&nbsp;&nbsp;隋文帝受禅，以技艺侍东宫。数以h丽之物取悦于皇太子，由是甚见亲待，<br /><br />&nbsp;&nbsp;&nbsp;&nbsp;每称之于上。寻拜车骑，宿卫东宫。上尝遣高G大阅于龙台泽，诸军部伍多不齐<br /><br />&nbsp;&nbsp;&nbsp;&nbsp;整，唯毗一军，法制肃然。G言之于上，特蒙赐制。俄兼太子宗卫率长史，寻加<br /><br />&nbsp;&nbsp;&nbsp;&nbsp;上仪同。太子服玩之物多毗所为。及太子废，毗坐杖一百，与妻子俱配为官奴婢。<br /><br />&nbsp;&nbsp;&nbsp;&nbsp;二岁放免。<br /><br />&nbsp;&nbsp;&nbsp;&nbsp;炀帝嗣位，盛修军器，以毗性巧，练习旧事，诏典其职。寻授朝请郎。毗立<br /><br />&nbsp;&nbsp;&nbsp;&nbsp;议，辇辂车舆，多所增损。擢拜起部郎。<br /><br />&nbsp;&nbsp;&nbsp;&nbsp;帝尝大备法驾，嫌属车太多，顾谓毗曰：“开皇之日，属车十二乘，于事亦<br /><br />&nbsp;&nbsp;&nbsp;&nbsp;得。今八十一乘，以牛驾车，不足以益文物，朕欲减之，从何为可？”毗曰：<br /><br />&nbsp;&nbsp;&nbsp;&nbsp;“臣初定数，共宇文恺参详故实，据汉胡伯始、蔡邕等议，属车八十一乘。此起<br /><br />&nbsp;&nbsp;&nbsp;&nbsp;于秦，遂为后式。故张衡赋云‘属车九九’是也。次及法驾，三分减一，为三十<br /><br />&nbsp;&nbsp;&nbsp;&nbsp;六乘，此汉制也。又据宋孝建时，有司奏议，晋迁江左，唯设五乘，尚书令建平<br /><br />&nbsp;&nbsp;&nbsp;&nbsp;王宏曰：“八十一乘，义兼六国，三十六乘，无所准凭，江左五乘，俭不中礼。<br /><br />&nbsp;&nbsp;&nbsp;&nbsp;但帝王文物旗旒之数，爰及冕玉，皆用十二，今宜准此，设十二乘。’开皇平陈，<br /><br />&nbsp;&nbsp;&nbsp;&nbsp;因以为法。今宪章往古，大驾依秦，法驾依汉，小驾依宋，以为差等。”帝曰：<br /><br />&nbsp;&nbsp;&nbsp;&nbsp;“何用秦法！大驾宜三十六，法驾宜十二，小驾除之。”毗研精故事，皆此类也。<br /><br />&nbsp;&nbsp;&nbsp;&nbsp;长城之役，毗总其事。及帝有事恒岳，诏毗营立坛场。寻转殿内丞，从幸张<br /><br />&nbsp;&nbsp;&nbsp;&nbsp;掖郡。高昌王朝于行所，诏毗持节迎劳，遂将护入东都。寻以母忧去职，未期，<br /><br />&nbsp;&nbsp;&nbsp;&nbsp;起令视事。将兴辽东之役，自洛口开渠达涿郡以通漕，毗督其役。明年，兼领右<br /><br />&nbsp;&nbsp;&nbsp;&nbsp;翊卫长史，营建临朔宫。及征辽东，以本官领武贲郎将，典宿卫。时军围辽东城，<br /><br />&nbsp;&nbsp;&nbsp;&nbsp;帝令毗诣城下宣谕，贼弓弩乱发，流矢中所乘马，毗颜色不变，辞气抑扬，卒事<br /><br />&nbsp;&nbsp;&nbsp;&nbsp;而去。迁殿内少监，又领将作少监。后复从帝征辽东。会杨玄感作逆，帝班师，<br /><br />&nbsp;&nbsp;&nbsp;&nbsp;从至高阳郡，卒。帝甚悼惜之，赠殿内监。<br /><br />&nbsp;&nbsp;&nbsp;&nbsp;史宁，字永和，建康表氏人也。曾祖豫，仕沮渠氏为临松令。魏平凉州，祖<br /><br />&nbsp;&nbsp;&nbsp;&nbsp;灌随例迁于抚宁镇，因家焉。父遵，初为征虏府铠曹参军。杜洛周构逆，六镇自<br /><br />&nbsp;&nbsp;&nbsp;&nbsp;相屠隐，遵遂率乡里奔恒州。其后恒州为贼所败，遵后归洛阳，拜楼烦郡守。及<br /><br />&nbsp;&nbsp;&nbsp;&nbsp;宁著勋，赠散骑常侍、征西大将军、凉州刺史，谥曰贞。宁少以军功，累加持节、<br /><br />&nbsp;&nbsp;&nbsp;&nbsp;征东将军、金光禄大夫。贺拔胜为荆州刺史，宁以本官为胜军司，随胜之部。会<br /><br />&nbsp;&nbsp;&nbsp;&nbsp;荆蛮骚动，三s路绝。宁先驱平之，因抚慰蛮左，翕然降附。寻除南郢州刺史。<br /><br />&nbsp;&nbsp;&nbsp;&nbsp;及胜为大行台，表宁为大都督。攻梁下咽破之，封武平县伯。又攻拔梁齐兴<br /><br />&nbsp;&nbsp;&nbsp;&nbsp;镇等九城。未及论功，属孝武西迁，东魏遣侯景寇荆州，宁随胜奔梁。梁武帝引<br /><br />&nbsp;&nbsp;&nbsp;&nbsp;宁至香蹬前，谓之曰：“观卿风表，终是富贵，我当使卿衣锦还乡。”宁答曰：<br /><br />&nbsp;&nbsp;&nbsp;&nbsp;“臣世荷魏恩，位为列将，天长丧乱，本朝倾覆，不能北面事逆贼，幸得息肩有<br /><br />&nbsp;&nbsp;&nbsp;&nbsp;道。傥如明诏，欣幸实多。”因涕泣横流，梁武为之动容。在梁二年，胜乃与宁<br /><br />&nbsp;&nbsp;&nbsp;&nbsp;密图归计。宁曰：“朱异既为梁主所信任，请往见之。”胜然其言。宁乃见异，<br /><br />&nbsp;&nbsp;&nbsp;&nbsp;申以投分之言，微托思归之意，辞气雅至。异亦嗟挹，为奏梁主，果许胜等归。<br /><br />&nbsp;&nbsp;&nbsp;&nbsp;大统二年，自梁归，进爵为侯。久之，迁车骑将军，行泾州事。时贼帅莫折<br /><br />&nbsp;&nbsp;&nbsp;&nbsp;后炽寇掠居人，宁率州兵与行原州事李贤讨破之。转东义州刺史。东魏亦以胡梨<br /><br />&nbsp;&nbsp;&nbsp;&nbsp;苟为东义州刺史。宁仅得入州，梨苟亦至，宁逆击破之，斩其洛安郡守冯善道。<br /><br />&nbsp;&nbsp;&nbsp;&nbsp;州既邻接疆场，百姓流移，宁留心抚慰，咸来复业。转凉州刺史。宁未至而前刺<br /><br />&nbsp;&nbsp;&nbsp;&nbsp;史宇文仲和据州作乱，诏独孤信与宁讨之。宁先至凉州，为陈祸福，城中吏人皆<br /><br />&nbsp;&nbsp;&nbsp;&nbsp;相率降附。仲和仍据城不下，寻亦克之。后迁骠骑大将军、开府仪同三司，加侍<br /><br />&nbsp;&nbsp;&nbsp;&nbsp;中，进爵为公。<br /><br />&nbsp;&nbsp;&nbsp;&nbsp;十六年，宕昌叛羌獠甘作乱，逐其王弥定而自立，并连结傍乞铁匆及郑五丑<br /><br />&nbsp;&nbsp;&nbsp;&nbsp;等。诏宁率军与宇文贵、豆卢宁等讨之。宁别击獠甘，而山路险阻，才通单骑，<br /><br />&nbsp;&nbsp;&nbsp;&nbsp;獠甘已分其党立栅守险。宁进兵攻之，遂破其栅。獠甘将百骑走投生羌巩廉玉。<br /><br />&nbsp;&nbsp;&nbsp;&nbsp;弥定遂得复位。宁以未获獠甘，遂进军大破之，生获獠甘，徇而斩之。并执巩廉<br /><br />&nbsp;&nbsp;&nbsp;&nbsp;玉送阙。所得军实，悉分赏将士，宁无私焉。师还，召宁率所部镇河阳。<br /><br />&nbsp;&nbsp;&nbsp;&nbsp;宁先在凉州，戎夷服其威惠，迁镇之后，边人并思慕之。魏废帝元年，复除<br /><br />&nbsp;&nbsp;&nbsp;&nbsp;凉甘瓜三州诸军事、凉州刺史。初蠕蠕与魏和亲，后更离叛。寻为突厥所破，杀<br /><br />&nbsp;&nbsp;&nbsp;&nbsp;其主阿那环。部落逃逸者，仍奉环之子孙，抄掠河右。宁率兵邀击，获环子孙二<br /><br />&nbsp;&nbsp;&nbsp;&nbsp;人，并其种落酋长。自是每战破之，前后降数万人。进爵安政群公。二年，吐谷<br /><br />&nbsp;&nbsp;&nbsp;&nbsp;浑通使于齐，宁击获之，就拜大将军。宁后遣使诣周文帝请事，周文即以所服冠<br /><br />&nbsp;&nbsp;&nbsp;&nbsp;履衣被及弓箭甲等赐宁，谓其使人曰：“为我谢凉州，孤解衣以衣公，推心以委<br /><br />&nbsp;&nbsp;&nbsp;&nbsp;公，善始令终，无损功名也。”<br /><br />&nbsp;&nbsp;&nbsp;&nbsp;时突厥木汗可汗假道凉州，将袭吐谷浑，周文令宁率骑随之。军至番禾，吐<br /><br />&nbsp;&nbsp;&nbsp;&nbsp;谷浑已觉，奔于南山。木汗将分兵追之，令俱会于青海。宁谓木汗曰：“树敦、<br /><br />&nbsp;&nbsp;&nbsp;&nbsp;贺真二城是吐谷浑巢穴，今若拔其本根，余种自然离散，此上也。”木汗从之，<br /><br />&nbsp;&nbsp;&nbsp;&nbsp;即分为两军，木汗从北道向贺真，宁趣树敦。浑娑周王率众逆战，宁击斩之。逾<br /><br />&nbsp;&nbsp;&nbsp;&nbsp;山履险，遂至树敦。树敦是浑之旧都，多诸珍藏。而浑主先已奔贺真，留其征南<br /><br />&nbsp;&nbsp;&nbsp;&nbsp;王及数千人固守。宁进兵攻之，伪退，浑人果开门逐之，因回兵奋击，门未及阖，<br /><br />&nbsp;&nbsp;&nbsp;&nbsp;宁兵遂得入。生获其征南王，俘虏男女财宝尽归诸突厥。浑贺罗拔王依险为栅，<br /><br />&nbsp;&nbsp;&nbsp;&nbsp;欲塞宁路，宁攻破之。木汗亦破贺真，虏浑主妻子，大获珍物。宁还军于青海，<br /><br />&nbsp;&nbsp;&nbsp;&nbsp;与木汗会。木汗握宁手，叹其勇决，并遗所乘良马，令宁于帐前乘之，木汗亲自<br /><br />&nbsp;&nbsp;&nbsp;&nbsp;步送。突厥以宁所图必破，皆畏惮之，咸曰：“此中国神智人也。”及将班师，<br /><br />&nbsp;&nbsp;&nbsp;&nbsp;木汗又遗宁奴婢一百口、马五百匹、羊一万口。宁乃还州，寻被征入朝。属周文<br /><br />&nbsp;&nbsp;&nbsp;&nbsp;帝崩，宁悲恸不已，乃请赴陵所尽哀，并告行师克捷。<br /><br />&nbsp;&nbsp;&nbsp;&nbsp;周孝闵帝践阼，拜小司徒，出为荆州刺史、荆襄淅郢等五十二州及江陵镇防<br /><br />&nbsp;&nbsp;&nbsp;&nbsp;诸军事。宁有谋画，识兵权，临敌指郑皆如其策，甚得当时之誉。及在荆州，<br /><br />&nbsp;&nbsp;&nbsp;&nbsp;颇自奢纵，贪浊不修法度。尝出，有人诉州佐屈法，宁还付被讼者治之。自是有<br /><br />&nbsp;&nbsp;&nbsp;&nbsp;事者不敢复言，声名大损于西州。保定三年，卒于州，谥曰烈。子雄嗣。<br /><br />&nbsp;&nbsp;&nbsp;&nbsp;雄字世武。少勇敢，膂力过人，便弓马，有算略。年十四，从宁于牵屯山奉<br /><br />&nbsp;&nbsp;&nbsp;&nbsp;迎周文帝。仍从校猎，弓无虚发，周文叹异之。寻尚周文女永富公主。除使持节、<br /><br />&nbsp;&nbsp;&nbsp;&nbsp;骠骑大将军、开府仪同三司，累迁驾部中大夫、司驭中大夫。从柱国、⒑惫辛<br /><br />&nbsp;&nbsp;&nbsp;&nbsp;威镇金城，遂卒于军，时年二十四。雄弟祥。<br /><br />&nbsp;&nbsp;&nbsp;&nbsp;祥字世休，少有文武才干。仕周，太子车右中士，袭爵武遂县公。隋文帝践<br /><br />&nbsp;&nbsp;&nbsp;&nbsp;阼，拜仪同，领交州事，进爵阳城郡公。在州颇有惠政。转骠骑将军。伐陈之役，<br /><br />&nbsp;&nbsp;&nbsp;&nbsp;从宜阳公王世积出九江道，破陈师，进拔江州。文帝大悦，下诏慰勉之。进位上<br /><br />&nbsp;&nbsp;&nbsp;&nbsp;开府。寻拜蕲州刺史，迁蕲州总管，征拜左领军将军。复以行军总管从晋王广破<br /><br />&nbsp;&nbsp;&nbsp;&nbsp;突厥于灵武。迁右卫将军。仁寿中，率兵屯弘化以备胡。炀帝时在东宫，遗祥书，<br /><br />&nbsp;&nbsp;&nbsp;&nbsp;论旧行兵时事，申以恩旨。祥为书陈谢。太子甚亲遇之。<br /><br />&nbsp;&nbsp;&nbsp;&nbsp;及即帝位，汉王谅作乱，遣其将綦母良自滏口徇黎阳，塞白马津，余公理自<br /><br />&nbsp;&nbsp;&nbsp;&nbsp;太行下河内。帝以祥为行军总管，军于河阴，久不得济。祥谓军吏曰；’余公理<br /><br />&nbsp;&nbsp;&nbsp;&nbsp;轻而无谋，又新得志，谓其众可恃，恃众必骄。且河北人先不习兵，所谓拥市人<br /><br />&nbsp;&nbsp;&nbsp;&nbsp;而战，不足图也。”乃令军中修攻具。公理使谍知之，果屯兵于河阳内城以备。<br /><br />&nbsp;&nbsp;&nbsp;&nbsp;祥于是舣船南岸，公理聚甲当之。祥乃简精锐，于下流潜度。公理拒之，未成列，<br /><br />&nbsp;&nbsp;&nbsp;&nbsp;祥纵击大破之。东趣黎阳，讨綦良。綦良弃军走，其众大溃。进位上大将军，赐<br /><br />&nbsp;&nbsp;&nbsp;&nbsp;缣彩七千段、女妓十人、良马二十疋。转太仆卿。帝尝赐祥诗曰：“伯炯朝寄重，<br /><br />&nbsp;&nbsp;&nbsp;&nbsp;夏侯亲遇深，贵耳唯闻古，贱目讵知今？早烤⒉葜剩久有背淮心，扫逆黎山外，<br /><br />&nbsp;&nbsp;&nbsp;&nbsp;振旅河之阴。功已书王府，留情太仆箴。”祥上表辞谢。帝手诏曰：“昔岁劳公，<br /><br />&nbsp;&nbsp;&nbsp;&nbsp;问罪河朔。贼尔日塞两关之路，据仓阻河，公竭诚奋勇，一举而克。故聊示所怀，<br /><br />&nbsp;&nbsp;&nbsp;&nbsp;亦何谢也。”<br /><br />&nbsp;&nbsp;&nbsp;&nbsp;寻迁鸿胪卿，从征吐谷浑。祥出玉门道，击虏破之。进位右光禄大夫，拜右<br /><br />&nbsp;&nbsp;&nbsp;&nbsp;骁卫大将军。及征辽东，出蹋顿道，不利，由是除名。俄拜燕郡太守，被贼高开<br /><br />&nbsp;&nbsp;&nbsp;&nbsp;道所围，城陷，开道甚礼之。会开道与罗艺通和，送祥于涿群，卒于涂。子义隆，<br /><br />&nbsp;&nbsp;&nbsp;&nbsp;永年令。<br /><br />&nbsp;&nbsp;&nbsp;&nbsp;祥弟云，字世高，亦以父勋赐爵武平县公。历位司织下大夫、仪同大将军、<br /><br />&nbsp;&nbsp;&nbsp;&nbsp;莱州刺史。<br /><br />&nbsp;&nbsp;&nbsp;&nbsp;云弟威，字世仪，亦以父勋赐爵武当县公。<br /><br />&nbsp;&nbsp;&nbsp;&nbsp;权景宣，字晖远，天水显亲人也。父昙腾，魏陇西郡守，赠秦州刺史。景宣<br /><br />&nbsp;&nbsp;&nbsp;&nbsp;少聪悟，有气侠，宗党皆叹异之。年十七，魏行台萧宝夤见而奇之，表为轻车将<br /><br />&nbsp;&nbsp;&nbsp;&nbsp;军。及宝夤败，景宣归乡里。周文帝平陇右，擢为行台郎中。孝武四迁，授镇远<br /><br />&nbsp;&nbsp;&nbsp;&nbsp;将军、步兵校尉，加平西将军、秦州大中正。大统初，转祠部郎中。景宣晓兵权，<br /><br />&nbsp;&nbsp;&nbsp;&nbsp;有智略。从周文拔弘农，破沙苑，皆先登陷阵。转外兵郎中。从开府于谨援洛阳，<br /><br />&nbsp;&nbsp;&nbsp;&nbsp;景宣督课粮储，军以周济。<br /><br />&nbsp;&nbsp;&nbsp;&nbsp;时初复洛阳，将修缮宫室，景宣率徒三千，先出采运。会东魏兵至，司州牧<br /><br />&nbsp;&nbsp;&nbsp;&nbsp;元季海等以众少拔还，属城悉叛，道路拥塞。景宣将二十骑且战且走，从骑略尽。<br /><br />&nbsp;&nbsp;&nbsp;&nbsp;景宣轻马突围，手斩数级，驰而获免，因投人家自匿。景宣以久藏非计，乃伪作<br /><br />&nbsp;&nbsp;&nbsp;&nbsp;周文书，招募得五百余人，保据宜阳，声言大军续至。东魏将段琛等率众至九曲，<br /><br />&nbsp;&nbsp;&nbsp;&nbsp;惮景宣不敢进。景宣恐琛审其虚实，乃将腹心自随，诈云迎军，因得西遁。与仪<br /><br />&nbsp;&nbsp;&nbsp;&nbsp;同李延孙相会，攻拔孔城。洛阳以南，寻亦来附。周文即留景宣守张白坞，节度<br /><br />&nbsp;&nbsp;&nbsp;&nbsp;东南义军。东魏将王元轨入洛，景宣与延孙等击走之，以功授大行台左丞。进屯<br /><br />&nbsp;&nbsp;&nbsp;&nbsp;宜阳，攻襄城，拔之，获郡守王洪显。周文嘉之，徵入朝。录前后功，封显亲县<br /><br />&nbsp;&nbsp;&nbsp;&nbsp;男，除南阳郡守。郡邻敌境，旧制发人守防三十五处，多废农桑，而奸宄犹作。<br /><br />&nbsp;&nbsp;&nbsp;&nbsp;景宣至，并除之，唯修起城楼，多备器械，寇盗敛迹，人得肄业焉。百姓称之，<br /><br />&nbsp;&nbsp;&nbsp;&nbsp;立碑颂德。周文特赏粟帛，以旌其能。迁广州刺史。<br /><br />&nbsp;&nbsp;&nbsp;&nbsp;侯景举河南来附，景宣从仆射王思政经略应接。既而侯景南叛，恐东魏复有<br /><br />&nbsp;&nbsp;&nbsp;&nbsp;其地，以景宣为大都督、豫州刺史，镇乐口。东魏亦遣张伯德为刺史。伯德令其<br /><br />&nbsp;&nbsp;&nbsp;&nbsp;将刘贵平率其戍卒及山蛮，屡来攻逼。景宣珍不满千人，随机奋击，贵平乃退走。<br /><br />&nbsp;&nbsp;&nbsp;&nbsp;进授使持节、车骑大将军、仪同三司。颍川陷后，周文以乐口等诸城道路阻绝，<br /><br />&nbsp;&nbsp;&nbsp;&nbsp;悉令拔还。襄州刺史杞秀以狼狈获罪。景宣号令严明，戎旅整肃，所部全济，独<br /><br />&nbsp;&nbsp;&nbsp;&nbsp;被优赏。仍留镇荆州，委以s南之事。<br /><br />&nbsp;&nbsp;&nbsp;&nbsp;初，梁岳阳王萧将以襄阳归朝，仍勒兵攻梁元帝于江陵。叛将杜岸乘虚<br /><br />&nbsp;&nbsp;&nbsp;&nbsp;袭之。景宣乃率骑三千助。因是乃送其妻王氏及子寮入质。景宣又与开府杨<br /><br />&nbsp;&nbsp;&nbsp;&nbsp;忠取梁将柳仲礼，拔安陆、随郡。久之，随州城人吴士英杀刺史黄道玉，因聚为<br /><br />&nbsp;&nbsp;&nbsp;&nbsp;寇。景宣以英小贼，可以计取之，若声其罪，恐同恶者众。乃与英书，伪称道玉<br /><br />&nbsp;&nbsp;&nbsp;&nbsp;凶暴，归功英等。英等果信之，遂相率而至。景宣执而戮之，获其党与。进攻应<br /><br />&nbsp;&nbsp;&nbsp;&nbsp;城，拔之，获夏侯珍洽。于是应礼安随并平。朝议以景宣威行南服，乃授并安肆<br /><br />&nbsp;&nbsp;&nbsp;&nbsp;郢新应六州诸军事、并州刺史。寻进骠骑大将军、开府仪同三司，加侍中，兼督<br /><br />&nbsp;&nbsp;&nbsp;&nbsp;江、北司二州诸军事，进爵为伯。唐州蛮田鲁嘉自号豫州伯，引致齐兵，大为人<br /><br />&nbsp;&nbsp;&nbsp;&nbsp;害。景宣又破之，获鲁嘉，以其地为郡。转安州刺史。梁定州刺史李洪远初款后<br /><br />&nbsp;&nbsp;&nbsp;&nbsp;叛，景宣恶其怀贰，密袭破之，虏其家口及部众。洪远脱身走免。自是酋帅慑服，<br /><br />&nbsp;&nbsp;&nbsp;&nbsp;无敢叛者。<br /><br />&nbsp;&nbsp;&nbsp;&nbsp;燕公于谨征江陵，景宣别破梁司空陆法和司马羊亮于樗。又遣别帅攻拔鲁<br /><br />&nbsp;&nbsp;&nbsp;&nbsp;山。多造舟艋，益张旗帜，临江欲度，以惧梁人。梁将王琳在湘州，景宣遗书喻<br /><br />&nbsp;&nbsp;&nbsp;&nbsp;以祸福，琳遂遣长史席壑因景宣请举州款附。周孝闵帝践阼，征为司宪中大夫。<br /><br />&nbsp;&nbsp;&nbsp;&nbsp;寻除基e硖平四州五防诸军事、江陵防主，加大将军。保定四年，晋公护东讨，<br /><br />&nbsp;&nbsp;&nbsp;&nbsp;景宣别略河南。齐豫州刺史王士良、永州刺史世怡并以城降。景宣以开府谢彻守<br /><br />&nbsp;&nbsp;&nbsp;&nbsp;永州，开府郭彦守豫州，以士良、世怡及降卒一千人归诸京师。寻而洛阳不守，<br /><br />&nbsp;&nbsp;&nbsp;&nbsp;乃弃二州，拔其将士而还。至昌州而罗阳蛮反，景宣回军破之。还次霸上，晋公<br /><br />&nbsp;&nbsp;&nbsp;&nbsp;护亲迎劳之。天和初，授荆州刺史，总管十七州诸军事，进爵千金郡公。陈湘州<br /><br />&nbsp;&nbsp;&nbsp;&nbsp;刺史华皎举州款附，表请援兵。敕景宣统水军与皎俱下。景宣到夏口，陈人已至。<br /><br />&nbsp;&nbsp;&nbsp;&nbsp;而景宣以任遇隆重，遂骄傲纵恣，多自矜伐，兼纳贿货，指麾节度，朝出夕改。<br /><br />&nbsp;&nbsp;&nbsp;&nbsp;将士愤怒，莫肯用命。及水军始交，一时奔北，战舰器仗，略无孑遗。时卫公直<br /><br />&nbsp;&nbsp;&nbsp;&nbsp;总督诸军，以景宣负败，欲绳以军法。朝廷不忍加罪，遣使就军赦之。寻遇疾卒。<br /><br />&nbsp;&nbsp;&nbsp;&nbsp;赠河、渭、鄯三州刺史，谥曰恭。<br /><br />&nbsp;&nbsp;&nbsp;&nbsp;子如璋嗣，位至开府、胶州刺史。<br /><br />&nbsp;&nbsp;&nbsp;&nbsp;如璋弟仕d，仪同大将军、广川县侯。<br /><br />&nbsp;&nbsp;&nbsp;&nbsp;论曰：王盟始以亲党升朝，终而才能进达，勤宣运始，位列周行，实参迹于<br /><br />&nbsp;&nbsp;&nbsp;&nbsp;功臣，盖弗由于恩泽。谊文武奇才，以刚正见忌，有隋受命，郁为名臣，末路披<br /><br />&nbsp;&nbsp;&nbsp;&nbsp;猖，信有终之克鲜。独孤信威申南服，化洽西州，信著遐方，光昭邻国，虽不免<br /><br />&nbsp;&nbsp;&nbsp;&nbsp;其身，庆延于后，三代外戚，何其盛欤！窦炽仪表魁梧，器识雄远，入参朝政，<br /><br />&nbsp;&nbsp;&nbsp;&nbsp;则嘉谋屡陈，出总藩条，则惠政斯洽。毅忠萧奉上，温恭接下，茂实彰于本朝，<br /><br />&nbsp;&nbsp;&nbsp;&nbsp;义声播于殊俗。并以国华人望，论道当官，荣映一时，庆流来叶。及炽迟疑劝进，<br /><br />&nbsp;&nbsp;&nbsp;&nbsp;有送故之心，虽王公恨恨，何以加此。荣定以功懋赏，以劳定国，保其禄位，贻<br /><br />&nbsp;&nbsp;&nbsp;&nbsp;厥子孙，盛矣。贺兰祥、叱列伏龟、阎庆等虽阶缘戚属，各以功名自终，而毗制<br /><br />&nbsp;&nbsp;&nbsp;&nbsp;造之功，亦足传于后叶。史宁、权景宣并以将帅之才，受内外之宠，总戎薄伐，<br /><br />&nbsp;&nbsp;&nbsp;&nbsp;著克敌之功，布政莅人，垂称职之誉，若此者，岂非有国之良翰欤！然而史在末<br /><br />&nbsp;&nbsp;&nbsp;&nbsp;年，货财亏其雅志，权亦晚节矜骄，丧其威声，惜矣。杨谅干纪，祥独克之，效<br /><br />&nbsp;&nbsp;&nbsp;&nbsp;亦足称云尔。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1811);">加入书签</a><a
                        href="1810.html">上一页</a>&larr;<a href="index.html">返回列表</a>&rarr;<a
                            href="1812.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1810.html"; var next_page = "1812.html"; var index_page = "index.html"; var sortid = "9"; var article_id = "29"; var chapter_id = "1811"; var articlename = "北史"; var chaptername = " 卷六十一 列传第四十九"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>