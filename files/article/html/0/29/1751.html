<!DOCTYPE html>
<html>
<head>
<meta charset="gbk" />
<title>北史- 卷二十五 列传第十三-在线阅读-哈西文学网</title>
<meta name="keywords" content="李延寿，北史， 卷二十五 列传第十三全文， 卷二十五 列传第十三在线阅读 哈西文学网" />
<meta name="description" content="哈西文学网提供李延寿的北史  卷二十五 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1751.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1751.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 列传第十三</h1>
            <div class="link xb">
                <a href="1749.html">上一页</a>&larr;<a href="index.html">返回列表</a>&rarr;<a
                    href="1753.html">下一页</a></div>			
            <div id="BookText">&nbsp;&nbsp;&nbsp;&nbsp;○古弼张黎刘洁丘堆娥清伊乙瑰周几豆代田车伊洛王<br /><br />&nbsp;&nbsp;&nbsp;&nbsp;洛儿车路头卢鲁元陈建来大干宿石万安国周观尉拨陆真吕洛<br /><br />&nbsp;&nbsp;&nbsp;&nbsp;拔薛彪子（子`）尉元慕容白曜和其奴苟颓宇文福<br /><br />&nbsp;&nbsp;&nbsp;&nbsp;古弼，代人也。少忠谨，善骑射。初为猎郎，门下奏事，以敏正称。明元嘉<br /><br />&nbsp;&nbsp;&nbsp;&nbsp;其直而有用，赐名曰笔。后改名弼，言其有辅佐才也。令典西部，与刘洁等分绾<br /><br />&nbsp;&nbsp;&nbsp;&nbsp;机要，敷奏百揆。太武即位，以功拜立节将军，赐爵灵寿侯。历位侍中、吏部尚<br /><br />&nbsp;&nbsp;&nbsp;&nbsp;书，典南部奏事。后征冯弘。弘将奔高丽，高丽救军至，弘乃随之，令妇人被甲<br /><br />&nbsp;&nbsp;&nbsp;&nbsp;居中，其精卒及高丽陈兵于外。弼部将高苟子击贼军。弼酒醉，拔刀止之，故弘<br /><br />&nbsp;&nbsp;&nbsp;&nbsp;得东奔。太武大怒，黜为广夏门卒。寻复为侍中，与尚书李顺使凉州。赐爵建兴<br /><br />&nbsp;&nbsp;&nbsp;&nbsp;公，镇长安，甚有威名。及议征凉州，弼与顺咸言凉州乏水草，不宜行，帝不从。<br /><br />&nbsp;&nbsp;&nbsp;&nbsp;既克姑臧，微嫌之，以其有将略，弗之责。<br /><br />&nbsp;&nbsp;&nbsp;&nbsp;宋将裴方明克仇池，立杨玄庶子保炽。于是假弼节，督陇右诸军讨仇池，平<br /><br />&nbsp;&nbsp;&nbsp;&nbsp;之。未几，诸氐复推杨文德为主，围仇池。弼攻解其围，文德走汉川。时东道将<br /><br />&nbsp;&nbsp;&nbsp;&nbsp;皮豹子闻仇池围解，议欲还军。弼使谓曰：“若其班师，寇众复至，后举为难。<br /><br />&nbsp;&nbsp;&nbsp;&nbsp;不出秋冬，南寇必来，以逸待劳，百胜之策也。”豹子乃止。太武闻之曰：“弼<br /><br />&nbsp;&nbsp;&nbsp;&nbsp;言长策也。制有南秦，弼谋多矣。”景穆总摄万机，征为东宫四辅，与宜都王穆<br /><br />&nbsp;&nbsp;&nbsp;&nbsp;寿并参政事。迁尚书令。弼虽事务殷凑，而读书不辍。端谨慎密，口不言禁中事。<br /><br />&nbsp;&nbsp;&nbsp;&nbsp;功名等于张黎，而廉不及也。<br /><br />&nbsp;&nbsp;&nbsp;&nbsp;上谷人上书，言苑囿过度，人无田业，宜减大半，以赐贫者。弼入欲陈奏，<br /><br />&nbsp;&nbsp;&nbsp;&nbsp;遇帝与给事中刘树棋，志不听事。弼侍坐良久，不获申闻。乃起，于帝前凼魍罚<br /><br />&nbsp;&nbsp;&nbsp;&nbsp;掣下床，以手搏棋耳，以拳殴其背，曰：“朝廷不理，实尔之罪！”帝失容，放<br /><br />&nbsp;&nbsp;&nbsp;&nbsp;棋曰：“不听奏事，过在朕，树何罪？置之！”弼具状以闻。帝奇弼公直，皆可<br /><br />&nbsp;&nbsp;&nbsp;&nbsp;其奏，以与百姓。弼曰：“为臣逞志于君前者，非无罪也。”乃诣公车，免冠徒<br /><br />&nbsp;&nbsp;&nbsp;&nbsp;跣，自劾请罪。帝召之，谓曰：“卿其冠履。吾闻筑社之役，蹇蹶而筑之，端冕<br /><br />&nbsp;&nbsp;&nbsp;&nbsp;而事之，神与之福。然则卿有何罪？自今以后，苟利社稷，益国便人者，虽复颠<br /><br />&nbsp;&nbsp;&nbsp;&nbsp;沛造次，卿则为之，无所顾也。”<br /><br />&nbsp;&nbsp;&nbsp;&nbsp;太武大阅，将校猎于河西，弼留守。诏以肥马给骑人，弼命给弱者。太武大<br /><br />&nbsp;&nbsp;&nbsp;&nbsp;怒曰：“尖头奴敢裁量朕也！朕还台，先斩此奴！”弼头尖，帝常名之曰：“笔<br /><br />&nbsp;&nbsp;&nbsp;&nbsp;头”，时人呼为“笔公”。属官惧诛。弼告之曰：“吾谓事君使田猎不过盘游，<br /><br />&nbsp;&nbsp;&nbsp;&nbsp;其罪小也。不备不虞，使戎冠恣逸，其罪大也。今北狄孔炽，南虏未灭，狡焉之<br /><br />&nbsp;&nbsp;&nbsp;&nbsp;志，窥伺边境，是吾忧也。故选肥马备军实，为不虞之远虑。苟使国家有利，吾<br /><br />&nbsp;&nbsp;&nbsp;&nbsp;宁避死乎？明主可以理干，此自吾罪。”帝闻而叹曰：“有臣如此，国之宝也。”<br /><br />&nbsp;&nbsp;&nbsp;&nbsp;赐衣一袭，马二疋，鹿十头。后车驾田于山北，获麋鹿数千头，诏尚书发车牛五<br /><br />&nbsp;&nbsp;&nbsp;&nbsp;十乘运之。帝寻谓从者曰：“笔公必不与我，汝辈不如马运之速。”遂还。行百<br /><br />&nbsp;&nbsp;&nbsp;&nbsp;余里而弼表至，曰：“今秋谷悬黄，麻菽布野，猪鹿窃食，鸟雁侵费，风波所耗，<br /><br />&nbsp;&nbsp;&nbsp;&nbsp;朝夕参倍。乞赐矜缓，使得收载。”帝谓左右曰：“笔公果如朕卜，可谓社稷之<br /><br />&nbsp;&nbsp;&nbsp;&nbsp;臣。”初，杨难当之来也，诏弼悉送其子弟于京师。杨玄少子文德，以黄金三十<br /><br />&nbsp;&nbsp;&nbsp;&nbsp;斤赂弼。弼受金留文德，而遇之无礼，文德亡入宋。太武以其正直，有战功，弗<br /><br />&nbsp;&nbsp;&nbsp;&nbsp;加罪责。太武崩，吴王立，以弼为司徒。文成即位，与张黎并坐议不合旨，俱免。<br /><br />&nbsp;&nbsp;&nbsp;&nbsp;有怨谤之言，其家人告巫蛊，俱伏法。时人冤之。<br /><br />&nbsp;&nbsp;&nbsp;&nbsp;张黎，雁门平原人也。善书计，道武知待之。明元器其忠亮，赐爵广平公，<br /><br />&nbsp;&nbsp;&nbsp;&nbsp;管综机要。太武以其功旧，任以辅弼，除大司农卿。军国大议，黎常与焉。以征<br /><br />&nbsp;&nbsp;&nbsp;&nbsp;赫连定功，进号征北大将军。与乐安王范、济南公崔徽镇长安。清约公平，甚著<br /><br />&nbsp;&nbsp;&nbsp;&nbsp;声称，代下之日，家无余财。太武征凉州，蠕蠕吴提乘虚入寇，黎与司空长孙道<br /><br />&nbsp;&nbsp;&nbsp;&nbsp;生拒击走之。景穆初总百揆，黎与崔浩等辅政，忠于奉上，非公事不言。诏赐浩、<br /><br />&nbsp;&nbsp;&nbsp;&nbsp;黎布帛各千疋，以褒旧勋。吴王余立，以黎为太尉。后文成即位，与古弼俱诛。<br /><br />&nbsp;&nbsp;&nbsp;&nbsp;刘洁，长乐信都人也。昭成时，慕容氏献女，洁祖父生为公主家臣，乃随入<br /><br />&nbsp;&nbsp;&nbsp;&nbsp;魏。赐以妻妾，生子堤，位乐陵太守，封信都男。卒。洁袭堤爵。数从征讨，进<br /><br />&nbsp;&nbsp;&nbsp;&nbsp;爵会稽公。后与永安侯魏勤及功劳将军元屈等击吐京叛胡，为其所执，送赫连屈<br /><br />&nbsp;&nbsp;&nbsp;&nbsp;丐。洁声气不挠，呼其字而与之言，神色自若。屈丐壮而释之。后得还国，典东<br /><br />&nbsp;&nbsp;&nbsp;&nbsp;部事。明元寝疾，太武监国，洁与古弼等选侍东宫，对综机要。<br /><br />&nbsp;&nbsp;&nbsp;&nbsp;太武即位，奇其有柱石用，委以大任。及议军国，朝臣咸推其能。迁尚书令，<br /><br />&nbsp;&nbsp;&nbsp;&nbsp;改为钜鹿公。车驾西伐，洁为前锋。沮渠牧犍弟董来距战于城南，洁信卜者之言，<br /><br />&nbsp;&nbsp;&nbsp;&nbsp;以日辰不协，击鼓却阵，故董来得入城。太武微嫌之。洁久在枢密，恃宠自专，<br /><br />&nbsp;&nbsp;&nbsp;&nbsp;帝心稍不平。时议伐蠕蠕，洁言不如广农积谷。以待其来，群臣皆从其议。帝决<br /><br />&nbsp;&nbsp;&nbsp;&nbsp;行，乃从崔浩议。既出，与诸将期会鹿浑谷。而洁恨其计不用，欲沮诸将，乃矫<br /><br />&nbsp;&nbsp;&nbsp;&nbsp;诏更期，诸将不至。时虏众大乱，景穆欲击之，洁执不可。停鹿浑谷六日，诸将<br /><br />&nbsp;&nbsp;&nbsp;&nbsp;犹不集，贼已远遁，追至石水，不及而还。师次漠中，粮尽，士卒多死。洁阴使<br /><br />&nbsp;&nbsp;&nbsp;&nbsp;人惊军，劝帝弃军轻还，帝不从。洁以军行无功，奏归罪于崔浩。帝曰：“诸将<br /><br />&nbsp;&nbsp;&nbsp;&nbsp;后期，及贼不击，罪在诸将，岂在于浩？”又洁矫诏事遂发，舆驾至五原，收洁<br /><br />&nbsp;&nbsp;&nbsp;&nbsp;幽之。<br /><br />&nbsp;&nbsp;&nbsp;&nbsp;太武之征也，洁私谓亲人曰：“若军出无功，车驾不返，即吾当立乐平王。”<br /><br />&nbsp;&nbsp;&nbsp;&nbsp;洁又使右丞张嵩求图谶，问：“刘氏应王，继国家后，我审有名姓不？”嵩对曰：<br /><br />&nbsp;&nbsp;&nbsp;&nbsp;“有姓而无名。”穷验款引，搜嵩家，果得谶书。洁与南康公秋邻及嵩等皆夷三<br /><br />&nbsp;&nbsp;&nbsp;&nbsp;族，死者百余人。洁既居势要，内外惮之，侧目而视。籍其家，财产钜万。太武<br /><br />&nbsp;&nbsp;&nbsp;&nbsp;追忿，言则切齿。<br /><br />&nbsp;&nbsp;&nbsp;&nbsp;丘堆，代人也。美容仪。初以忠谨入侍。明元即位，拾遗左右，稍迁散骑常<br /><br />&nbsp;&nbsp;&nbsp;&nbsp;侍。太武监国临朝，堆与太尉穆观等为右弼。及即位，赐爵临淮公，位太仆。与<br /><br />&nbsp;&nbsp;&nbsp;&nbsp;宗正娥清略地关右，而宜城王奚斤表留堆，合军与赫连昌相拒。斤进击赫连定，<br /><br />&nbsp;&nbsp;&nbsp;&nbsp;留堆守辎重。斤为定禽，堆闻而弃甲走长安。帝大怒，遣西平公安颉斩堆。<br /><br />&nbsp;&nbsp;&nbsp;&nbsp;娥清，代人也。少有将略，累著战功，稍迁给事黄门侍郎。明元南巡，幸邺，<br /><br />&nbsp;&nbsp;&nbsp;&nbsp;以清为中领军将军。与宋兵将军周几等度河，略地至湖陆，以功赐爵须昌侯。与<br /><br />&nbsp;&nbsp;&nbsp;&nbsp;几等遂镇枋头。太武初，乃还京师，进为东平公。后从平统万，遂与奚斤讨赫连<br /><br />&nbsp;&nbsp;&nbsp;&nbsp;昌，至安定。及昌弟定西走，斤追之。清欲寻水往，斤不从，遂与斤俱为定禽。<br /><br />&nbsp;&nbsp;&nbsp;&nbsp;克平凉，乃得还。后与古弼等东讨冯弘，以不急战，弘奔高丽。槛车征，黜为门<br /><br />&nbsp;&nbsp;&nbsp;&nbsp;卒而卒于家。子延，赐爵南平公。<br /><br />&nbsp;&nbsp;&nbsp;&nbsp;伊，代人也。少勇健，走及奔马，善射，力曳牛却行。神鄢酰擢为侍郎。<br /><br />&nbsp;&nbsp;&nbsp;&nbsp;转三郎，赐爵汾阳子。太武将讨凉州，议者咸以无水草谏，唯司徒崔浩劝行。群<br /><br />&nbsp;&nbsp;&nbsp;&nbsp;臣出后，曰：“凉州若无水草，何得为国？宜从浩言。”帝善之。及克凉州，<br /><br />&nbsp;&nbsp;&nbsp;&nbsp;大会于姑臧。帝谓群臣曰：“崔公智计有余，吾亦不复奇之。正奇弓马士，所<br /><br />&nbsp;&nbsp;&nbsp;&nbsp;见能与崔同耳。”顾谓浩曰：“智力如此，终至公相。”浩曰：“何必读书，<br /><br />&nbsp;&nbsp;&nbsp;&nbsp;然后为学。卫青、霍去病亦不读书而致公辅。”帝欲以为尚书，封郡公。以<br /><br />&nbsp;&nbsp;&nbsp;&nbsp;尚书务殷，公爵至重，辞之；中、秘二省，多诸文士，请参其次。帝贤之，遂拜<br /><br />&nbsp;&nbsp;&nbsp;&nbsp;秘书监，赐爵河南公。拜司空。清约自守，为政举大纲而已，不为苛碎。大安二<br /><br />&nbsp;&nbsp;&nbsp;&nbsp;年，领太子太保。三年，与司徒陆丽等并平尚书事。薨。子兰袭爵，位库部尚书。<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;子盆生，骁勇有胆气，累有战功，遂为名将。以勋赐爵平城子。为西道都督，<br /><br />&nbsp;&nbsp;&nbsp;&nbsp;战殁。赠雍州刺史。<br /><br />&nbsp;&nbsp;&nbsp;&nbsp;乙瑰，代人也。其先世统部落。太武时，瑰父匹知遣瑰入贡，帝留之。瑰善<br /><br />&nbsp;&nbsp;&nbsp;&nbsp;骑射，手格猛兽。尚太武女上谷公主，除驸马都尉，赐爵西平公。从驾南征，都<br /><br />&nbsp;&nbsp;&nbsp;&nbsp;督前锋诸军事，勇冠三军。后进爵为王，又为西道都将。薨，年二十九，赠太尉<br /><br />&nbsp;&nbsp;&nbsp;&nbsp;公，谥曰恭。子乾归袭爵。<br /><br />&nbsp;&nbsp;&nbsp;&nbsp;乾归有气干，颇习书疏，尤好兵法。尚景穆女安乐公主，除驸马都尉、侍中。<br /><br />&nbsp;&nbsp;&nbsp;&nbsp;献文初，为秦州刺史，有惠政。孝文即位，为中道都将。卒，谥曰康。子海，字<br /><br />&nbsp;&nbsp;&nbsp;&nbsp;怀仁，位散骑侍郎。卒，谥曰孝。<br /><br />&nbsp;&nbsp;&nbsp;&nbsp;海子瑗，字雅珍，尚孝文女淮阳公主，除驸马都尉，累迁西兖州刺史。天平<br /><br />&nbsp;&nbsp;&nbsp;&nbsp;元年，举兵应樊子鹄，战败死。<br /><br />&nbsp;&nbsp;&nbsp;&nbsp;周几，代人也。少以善射为猎郎。明元即位，为左部尚书，以军功封交趾侯。<br /><br />&nbsp;&nbsp;&nbsp;&nbsp;太武以几有智勇，遣镇河南，威信著于外境。几常嫌奚斤等绥抚关中失和，每至<br /><br />&nbsp;&nbsp;&nbsp;&nbsp;言论，形于声色，斤等惮焉。进号宋兵将军，率洛州刺史于栗以万人袭陕城，<br /><br />&nbsp;&nbsp;&nbsp;&nbsp;卒于军，军人无不叹惜之。归葬京师。谥曰桓。子步袭爵。<br /><br />&nbsp;&nbsp;&nbsp;&nbsp;豆代田，代人也。明元时，以善骑射为内细射。从攻武牢，诏代田登楼射贼，<br /><br />&nbsp;&nbsp;&nbsp;&nbsp;矢不虚发。以功迁内三郎。从讨赫连昌，乘胜追贼，入其宫门。门闭，代田逾宫<br /><br />&nbsp;&nbsp;&nbsp;&nbsp;而出。太武壮之，拜勇武将军。后从讨平凉，破赫连定，得奚斤等，以定妻赐之。<br /><br />&nbsp;&nbsp;&nbsp;&nbsp;诏斤膝行授酒于代田。敕斤曰：“全尔身命者，代田功也。”以从讨和龙战功，<br /><br />&nbsp;&nbsp;&nbsp;&nbsp;封长广公。卒于统万镇大将。赠长广王，谥曰恭。子周求袭爵。<br /><br />&nbsp;&nbsp;&nbsp;&nbsp;车伊洛，焉耆胡也。世为东境部落帅，恒修职贡。延和中，授平西将军，封<br /><br />&nbsp;&nbsp;&nbsp;&nbsp;前部王。伊洛规欲归阙，为沮渠无讳断路，伊洛连战破之。无讳卒。伊洛前后遣<br /><br />&nbsp;&nbsp;&nbsp;&nbsp;使招喻其子乾寿等，及其户五百余家，送之京师。又率部众二千余人伐高昌，讨<br /><br />&nbsp;&nbsp;&nbsp;&nbsp;破焉耆东关七城。正平二年，伊洛朝京师，拜都官尚书，将军、王如故。卒，谥<br /><br />&nbsp;&nbsp;&nbsp;&nbsp;康王，葬礼依卢鲁元故事。子歇袭爵。<br /><br />&nbsp;&nbsp;&nbsp;&nbsp;王洛儿，京兆人也。明元在东宫，以善骑射给事帐下，谨愿未尝有过。明元<br /><br />&nbsp;&nbsp;&nbsp;&nbsp;尝猎于南，冰陷没马。洛儿投水奉帝出，殆将冻死。帝解衣赐之，自是恩宠<br /><br />&nbsp;&nbsp;&nbsp;&nbsp;日隆。天赐末，帝避难居外，洛儿晨夜侍卫，恭勤发于至诚。元绍之逆，帝左右<br /><br />&nbsp;&nbsp;&nbsp;&nbsp;唯洛儿与车路头。昼居山岭，夜还洛儿家。洛儿邻人李道潜相奉给，晨复还山。<br /><br />&nbsp;&nbsp;&nbsp;&nbsp;众庶颇知，喜而相告。绍闻，收道斩之。洛儿犹冒难往返京都，通问于大臣，大<br /><br />&nbsp;&nbsp;&nbsp;&nbsp;臣遂出奉迎，百姓奔赴。明元还宫，社稷获全，洛儿有功焉。明元即位，拜散骑<br /><br />&nbsp;&nbsp;&nbsp;&nbsp;常侍，赐爵新息公，加直意将军。又追赠其父为列侯，赐僮隶五十户。卒。赠太<br /><br />&nbsp;&nbsp;&nbsp;&nbsp;尉、建平王。赐温明秘器，载以fc车，使殿中卫士为之导从，亲临哀恸者四<br /><br />&nbsp;&nbsp;&nbsp;&nbsp;焉。乃鸩其妻周氏，与合葬。子长城袭爵。<br /><br />&nbsp;&nbsp;&nbsp;&nbsp;车路头，代人也。少以忠厚选给东宫，为帐下帅。天赐末，明元出于外，路<br /><br />&nbsp;&nbsp;&nbsp;&nbsp;头随侍竭力。及即位，封宣城公、忠意将军。帝性明察，群臣多以职事遇谴，至<br /><br />&nbsp;&nbsp;&nbsp;&nbsp;有杖罚，故路头优游不任事。性无害，每评狱处理，常献宽恕之议，以此见重于<br /><br />&nbsp;&nbsp;&nbsp;&nbsp;朝，帝亦敬纳之。卒，明元亲临哀恸，赠太保、宣城王，谥曰忠贞。丧礼一依安<br /><br />&nbsp;&nbsp;&nbsp;&nbsp;城王叔孙俊故事。陪葬金陵。子眷袭爵。<br /><br />&nbsp;&nbsp;&nbsp;&nbsp;卢鲁元，昌黎徒河人也。曾祖副鸠，仕慕容氏，为尚书令、临泽公。祖、父<br /><br />&nbsp;&nbsp;&nbsp;&nbsp;并至大官。鲁元宽和有雅度。明元时，选为通直郎，以忠谨给侍东宫，太武亲爱<br /><br />&nbsp;&nbsp;&nbsp;&nbsp;之。即位，以为中书侍郎，宠待弥渥。而鲁元益加谨肃，帝愈亲待之。内外大臣，<br /><br />&nbsp;&nbsp;&nbsp;&nbsp;莫不敬惮。性多容纳，善与人交，好掩人过扬人美，由是公卿咸亲附之。以工书<br /><br />&nbsp;&nbsp;&nbsp;&nbsp;有文才，累迁中书监，领秘书事。赐爵襄城公，赠其父为信都侯。从征赫连昌，<br /><br />&nbsp;&nbsp;&nbsp;&nbsp;太武亲追击，入其城门，鲁元随帝出入。是日微鲁元，几至危殆。后迁太保、录<br /><br />&nbsp;&nbsp;&nbsp;&nbsp;尚书事。帝贵异之，临幸其第，不出旬日。欲其居近，易往来，乃赐甲第于宫门<br /><br />&nbsp;&nbsp;&nbsp;&nbsp;南。衣食车马皆乘舆之副。真君三年，驾幸阴山，鲁元以疾不从。侍臣问疾，医<br /><br />&nbsp;&nbsp;&nbsp;&nbsp;药传驿，相属于路。及薨，帝甚悼惜之，还临其丧，哭之哀恸。东西二宫，命大<br /><br />&nbsp;&nbsp;&nbsp;&nbsp;官日送奠。晨昏哭临，讫则备奏钟鼓伎乐。舆驾比葬三临之。丧礼依安城王叔孙<br /><br />&nbsp;&nbsp;&nbsp;&nbsp;俊故事而R送有加。赠襄城王，谥曰孝。葬于崞山，为建碑阙。自魏兴，贵臣恩<br /><br />&nbsp;&nbsp;&nbsp;&nbsp;宠，无与为比。<br /><br />&nbsp;&nbsp;&nbsp;&nbsp;子统袭爵，以父任，侍东宫。太武以元舅阳平王杜超女南安长公主所生妻之。<br /><br />&nbsp;&nbsp;&nbsp;&nbsp;车驾亲自临送，太官设供具，赏赉千计。文成即位，典选部、主客二曹。卒，赠<br /><br />&nbsp;&nbsp;&nbsp;&nbsp;襄城王，谥曰景。无子。弟弥娥袭。卒，赠襄城王，谥曰恭。<br /><br />&nbsp;&nbsp;&nbsp;&nbsp;鲁元少子内，给侍东宫。景穆深昵之，常与卧起，同衣食。父子有宠两宫，<br /><br />&nbsp;&nbsp;&nbsp;&nbsp;势倾天下。内性宽厚，有父风，而恭慎不及。正平初，宫臣伏诛。太武以鲁元故，<br /><br />&nbsp;&nbsp;&nbsp;&nbsp;唯杀内而厚抚其兄弟。<br /><br />&nbsp;&nbsp;&nbsp;&nbsp;陈建，代人也。以善骑射擢为三郎，迁下大夫、内行长。太武讨山胡白龙，<br /><br />&nbsp;&nbsp;&nbsp;&nbsp;轻之，单将骑数十，每自登山。白龙伏壮士，出不意；帝坠马，几至不测。建以<br /><br />&nbsp;&nbsp;&nbsp;&nbsp;身捍贼，奋击，杀数人，被十余疮。帝壮之，赐别户二十。文成初，出为幽州刺<br /><br />&nbsp;&nbsp;&nbsp;&nbsp;史，假秦郡公。帝以建贪暴懦弱，遣使就州罚杖五十。孝文初，征为尚书右仆射，<br /><br />&nbsp;&nbsp;&nbsp;&nbsp;加侍中，进爵赵郡公。建与晋阳侯元仙德、长乐王穆亮、平原王陆睿密表启南伐，<br /><br />&nbsp;&nbsp;&nbsp;&nbsp;帝嘉之。迁司徒，进爵魏郡王。帝与文明太后频幸建第，赐建妻宴于后庭。薨，<br /><br />&nbsp;&nbsp;&nbsp;&nbsp;子念生袭。有罪，爵除。<br /><br />&nbsp;&nbsp;&nbsp;&nbsp;来大干，代人也。父初真，从道武避难叱候山，参创业功。官至后将军，武<br /><br />&nbsp;&nbsp;&nbsp;&nbsp;原侯，与在八议。大干骁果善骑射。永兴初，袭爵，位中散。至于朝贺之日，大<br /><br />&nbsp;&nbsp;&nbsp;&nbsp;干常著御铠，盘马殿庭，朝臣莫不嗟叹。迁内三郎、幢将，典宿卫禁旅。大干用<br /><br />&nbsp;&nbsp;&nbsp;&nbsp;法严明，上下齐肃。尝从明元校猎，见兽在高岩上，持槊直前刺之，应手而死，<br /><br />&nbsp;&nbsp;&nbsp;&nbsp;帝嘉其勇壮。太武践阼，与襄城公卢鲁元等七人俱为常侍，常持仗侍卫，昼夜不<br /><br />&nbsp;&nbsp;&nbsp;&nbsp;离左右。累从征伐，以战功赐爵庐陵公，镇云中，兼统白道军事。太武以其壮勇，<br /><br />&nbsp;&nbsp;&nbsp;&nbsp;数有战功，兼悉北境险要，诏使巡抚六镇，以防寇虏。经略布置，甚得事宜。后<br /><br />&nbsp;&nbsp;&nbsp;&nbsp;吐京胡反，以大干为都将，讨平之。在吐京卒。丧还，停于平城南。太武出游还，<br /><br />&nbsp;&nbsp;&nbsp;&nbsp;见而问之，左右以对，帝悼叹者良久。诏听其丧入殡城内。赠司空，谥庄公。子<br /><br />&nbsp;&nbsp;&nbsp;&nbsp;丘颓袭爵，降为晋兴侯。<br /><br />&nbsp;&nbsp;&nbsp;&nbsp;宿石，朔方人，赫连屈丐弟文陈之曾孙也。天兴中，文陈父子归魏，道武嘉<br /><br />&nbsp;&nbsp;&nbsp;&nbsp;之，以宗女妻焉，拜上将军。祖若豆根，明元时赐姓宿氏，袭上将军。父沓干，<br /><br />&nbsp;&nbsp;&nbsp;&nbsp;从太武征平凉有功，赐爵汉安男。后从讨蠕蠕，战没。石年十三袭爵，擢为中散，<br /><br />&nbsp;&nbsp;&nbsp;&nbsp;迁内行令。从于苑中游猎，石走马引前，道峻马倒，殒绝，久之乃苏。由是御马<br /><br />&nbsp;&nbsp;&nbsp;&nbsp;得制。文成嘉之，赐以绵帛、骏马，改爵义阳子。又常从猎，文成亲欲射猛兽。<br /><br />&nbsp;&nbsp;&nbsp;&nbsp;石叩马谏，引帝至高原上。后猛兽腾跃杀人。褒美其忠，许后有犯罪，宥而勿坐，<br /><br />&nbsp;&nbsp;&nbsp;&nbsp;赐骏马一疋。尚上谷公主，拜驸马都尉。位吏部尚书，进爵太山公，为北征中道<br /><br />&nbsp;&nbsp;&nbsp;&nbsp;都大将。卒，追赠太原王，谥康，葬礼依卢鲁元故事。太和初，子倪袭爵。<br /><br />&nbsp;&nbsp;&nbsp;&nbsp;万安国，代人也。世为酋帅。父振，尚高阳长公主，拜驸马都尉，位长安镇<br /><br />&nbsp;&nbsp;&nbsp;&nbsp;将，爵冯翊公。安国少明敏，以国甥复尚河南公主，拜驸马都尉。献文特亲宠之，<br /><br />&nbsp;&nbsp;&nbsp;&nbsp;与同卧起。拜大司马、大将军，封安城王。安国先与神部长奚买奴不平，承明初，<br /><br />&nbsp;&nbsp;&nbsp;&nbsp;矫诏杀买奴于苑中。孝文闻之，大怒，遂赐死，年二十三。子翼袭王爵。有嵇根<br /><br />&nbsp;&nbsp;&nbsp;&nbsp;者，世为纥奚部帅。皇始初，率部归魏，尚昭成女。生子拔，位尚书令。拔尚华<br /><br />&nbsp;&nbsp;&nbsp;&nbsp;阴公主，生子敬。元绍之逆也，主有功，超授敬大司马，封长乐王。薨，子护袭，<br /><br />&nbsp;&nbsp;&nbsp;&nbsp;拜外都大官。根事迹遗落，故略附云。<br /><br />&nbsp;&nbsp;&nbsp;&nbsp;周观，代人也，骁勇有膂力。太武以军功赐爵金城公，位高平镇将。善抚士<br /><br />&nbsp;&nbsp;&nbsp;&nbsp;卒，号有威名。后拜内都大官，出为秦州刺史。抚驭失和，部人薛永宗聚众汾曲<br /><br />&nbsp;&nbsp;&nbsp;&nbsp;以叛。观讨永宗，为流矢所中。太武幸蒲坂，观闻帝至，惊怖而起，疮重遂卒。<br /><br />&nbsp;&nbsp;&nbsp;&nbsp;帝怒，绝其爵云。<br /><br />&nbsp;&nbsp;&nbsp;&nbsp;尉拨，代人也。父那，濮阳太守。拨为太学生，募从兖州刺史罗忸击贼于陈、<br /><br />&nbsp;&nbsp;&nbsp;&nbsp;汝，有功，赐爵介休男。讨和龙，击吐谷浑，皆有军功，进爵为子。累迁杏城镇<br /><br />&nbsp;&nbsp;&nbsp;&nbsp;将，大得人和。文成以拨清平有惠绩，赐以衣服。献文即位，为北征都将。南攻<br /><br />&nbsp;&nbsp;&nbsp;&nbsp;悬瓠。进爵安城侯，位北豫州刺史。卒，谥敬侯。<br /><br />&nbsp;&nbsp;&nbsp;&nbsp;陆真，代人也。父洛侯，秦州刺史。真少善骑射。太武以真膂力过人，拜内<br /><br />&nbsp;&nbsp;&nbsp;&nbsp;三郎。真君中，从讨蠕蠕，以功赐爵关内侯。后攻悬瓠，登楼临射城中，弦不虚<br /><br />&nbsp;&nbsp;&nbsp;&nbsp;发。从太武至江，还攻盱眙，真功居多。文成即位，进爵都昌侯，位选部尚书。<br /><br />&nbsp;&nbsp;&nbsp;&nbsp;后拜长安平镇将。时初置长蛇镇，真率众筑城未讫，而氐豪仇仗吹确磁选Ｕ<br /><br />&nbsp;&nbsp;&nbsp;&nbsp;击平之，卒城长蛇而还。东平王道符反于长安，以真为长安镇将，赐爵河南公。<br /><br />&nbsp;&nbsp;&nbsp;&nbsp;长安平兵人素伏其威信，及至，皆G然安静。在镇数年，甚著威称。卒，谥曰烈。<br /><br />&nbsp;&nbsp;&nbsp;&nbsp;子延，字契胡提，颇有气干。袭爵河南公，例降，改封汝阳侯。位怀朔镇大<br /><br />&nbsp;&nbsp;&nbsp;&nbsp;将、太仆卿。受使绥慰秀容，为牧子所害<br /><br />&nbsp;&nbsp;&nbsp;&nbsp;吕洛拔，代人也。曾祖渴侯，昭成时率户五千归魏。父匹知，太武时为西部<br /><br />&nbsp;&nbsp;&nbsp;&nbsp;长，封荣阳公。洛拔以壮勇知名。文成末，为平原镇都将。随尉元攻宋将张永，<br /><br />&nbsp;&nbsp;&nbsp;&nbsp;大败之，赐爵成武侯。卒。<br /><br />&nbsp;&nbsp;&nbsp;&nbsp;长子文祖，献文以其勋臣子，补龙牧曹奏事中散。以牧产不滋，坐徙武川镇。<br /><br />&nbsp;&nbsp;&nbsp;&nbsp;后文祖以旧语译注皇诰，辞义通辩，为外都曹奏事中散。后坐事伏法。<br /><br />&nbsp;&nbsp;&nbsp;&nbsp;薛彪子，代人也。祖达头，自姚苌时率部落归魏。道武赐爵聊城侯，待以上<br /><br />&nbsp;&nbsp;&nbsp;&nbsp;客礼，赐妻郑氏。卒，赠冀州刺史，谥曰悼。父野<月者>，并、太二州刺史，封河<br /><br />&nbsp;&nbsp;&nbsp;&nbsp;东公，有声称。卒，谥曰简。彪子姿貌壮伟，明断有父风。为内行长，典奏诸曹<br /><br />&nbsp;&nbsp;&nbsp;&nbsp;事。当官正直，内外惮之。及文明太后临朝，出为枋头镇将。素刚简，为近臣所<br /><br />&nbsp;&nbsp;&nbsp;&nbsp;嫉；因小过，黜为镇门士。及献文南巡，次山阳，彪子拜诉于路，复除枋头镇将。<br /><br />&nbsp;&nbsp;&nbsp;&nbsp;累迁开府、徐州刺史。在州甚多惠政，百姓便之。沛郡太守邵安、下邳太守张攀，<br /><br />&nbsp;&nbsp;&nbsp;&nbsp;咸以赃污，彪子案之于法。安等遣子弟上书，诬彪子南通贼虏。孝文曰：“此妄<br /><br />&nbsp;&nbsp;&nbsp;&nbsp;矣。”推案果虚。卒，谥曰文。子`。<br /><br />&nbsp;&nbsp;&nbsp;&nbsp;`字昙珍，形貌瑰伟。少以干用为典客令。每引见，仪望甚美。宣武谓曰：<br /><br />&nbsp;&nbsp;&nbsp;&nbsp;“卿风度峻整，姿貌秀异，后当升进，何以处官？”`答曰：“宗庙之礼，不<br /><br />&nbsp;&nbsp;&nbsp;&nbsp;敢不敬；朝廷之事，不敢不忠。自此之外，非庸臣所及。”正光中，行洛阳令，<br /><br />&nbsp;&nbsp;&nbsp;&nbsp;部内肃然。时以久旱，京师见囚悉召集于都亭，理问冤滞。洛阳狱唯有三人。孝<br /><br />&nbsp;&nbsp;&nbsp;&nbsp;明嘉之，赐缣百疋。`本附元叉，叉废，忧惧，由是政教废弛，坐免官。李神<br /><br />&nbsp;&nbsp;&nbsp;&nbsp;轨有宠于灵太后，`复事之。累迁吏部郎中。<br /><br />&nbsp;&nbsp;&nbsp;&nbsp;先是，吏部尚书崔亮奏立停年格，不简人才，专问劳旧。`乃上书曰：<br /><br />&nbsp;&nbsp;&nbsp;&nbsp;“臣闻锦e虽轻，不委之以学割；瑚琏任重，岂寄之以弱力。若使选曹唯取年劳，<br /><br />&nbsp;&nbsp;&nbsp;&nbsp;不简贤否，使义均行雁。次若贯鱼，勘簿呼名，一吏足矣。数人而用，何谓铨衡？<br /><br />&nbsp;&nbsp;&nbsp;&nbsp;今黎元之命系于守长。若其得人，则苏息有地；任非其器，为患更深。请郡县之<br /><br />&nbsp;&nbsp;&nbsp;&nbsp;职，吏部先尽择才，并学通古今晓达政职者，以应其选。不拘入职远近，年勋多<br /><br />&nbsp;&nbsp;&nbsp;&nbsp;少，其积劳之中，有才堪牧人者，自在先用之限。其余不堪者，既壮藉其力，岂<br /><br />&nbsp;&nbsp;&nbsp;&nbsp;容老而弃之。将佐丞尉去人稍远，小小当否，未为多失，宜依次补叙，以酬其劳。”<br /><br />&nbsp;&nbsp;&nbsp;&nbsp;书奏，不报。后因引见，复陈之曰：“今四方初定，务在养人。臣请依汉氏更立<br /><br />&nbsp;&nbsp;&nbsp;&nbsp;四科，令三公宰贵各荐时贤，以补郡县。明立条格，防其阿党之端。庶令涂炭之<br /><br />&nbsp;&nbsp;&nbsp;&nbsp;余，戴仰有地。”诏下公卿议之，事亦寝。<br /><br />&nbsp;&nbsp;&nbsp;&nbsp;元天穆讨邢杲，以`为行台尚书。军次东郡，时元颢已据赞阝城，邢杲又<br /><br />&nbsp;&nbsp;&nbsp;&nbsp;逼历下，天穆议其所先。议者咸以杲盛，宜先经略。唯`以杲为聚众无名，虽<br /><br />&nbsp;&nbsp;&nbsp;&nbsp;强犹贼。元颢皇室昵亲，来称义举。自河阴之役，人情骇怨，今有际会，易生感<br /><br />&nbsp;&nbsp;&nbsp;&nbsp;动。待颢事决，然后回师。天穆以群情所愿，遂先讨杲。杲降，军还至定陶，天<br /><br />&nbsp;&nbsp;&nbsp;&nbsp;穆留`行西兖州事。寻为元颢所陷。颢执`自随。尔朱荣破颢，天穆谓`<br /><br />&nbsp;&nbsp;&nbsp;&nbsp;曰：“不用君言，乃至于此！”<br /><br />&nbsp;&nbsp;&nbsp;&nbsp;天平初，拜七兵尚书。齐神武引为丞相府长史，军国之事，多所关知。叔亦<br /><br />&nbsp;&nbsp;&nbsp;&nbsp;推诚尽节，屡进忠谠。神武大举西伐，将度蒲津。`谏曰：“西贼连年饥馑，<br /><br />&nbsp;&nbsp;&nbsp;&nbsp;故冒死来入陕州。但宜置兵诸道，勿与野战。比及来年麦秋，人应饿死，宝炬、<br /><br />&nbsp;&nbsp;&nbsp;&nbsp;黑獭自然归降。愿无渡河。”侯景亦曰：“今举兵极大，万不一捷，卒难收敛。<br /><br />&nbsp;&nbsp;&nbsp;&nbsp;不如分为二军，相继而进，前军若胜，后军合力；前军若败，后军承之。”神武<br /><br />&nbsp;&nbsp;&nbsp;&nbsp;皆弗纳，遂有沙苑之败。<br /><br />&nbsp;&nbsp;&nbsp;&nbsp;后范阳卢仲礼反，`与诸军讨平之。转殷州刺史。为政严酷，吏人苦之。<br /><br />&nbsp;&nbsp;&nbsp;&nbsp;后历位度支、殿中二尚书。天保元年，卒于兼尚书右仆射。临终，敕其子敛以时<br /><br />&nbsp;&nbsp;&nbsp;&nbsp;服。逾月便葬，不听干求赠官。自制丧车，不加雕饰，但用麻为旒苏，绳网络而<br /><br />&nbsp;&nbsp;&nbsp;&nbsp;已。明器等物，并不令置。<br /><br />&nbsp;&nbsp;&nbsp;&nbsp;`久在省闼，明闲簿领，当官剖断，敏速如流。然天性险忌，情义不笃。<br /><br />&nbsp;&nbsp;&nbsp;&nbsp;外若方格，内实浮动。受纳货贿，曲理舞法，深文刻薄，多所伤害。人士畏恶之。<br /><br />&nbsp;&nbsp;&nbsp;&nbsp;魏东平王元匡妾张氏，淫逸放恣。`初与奸通，后纳以为妇。惑其谗言，遂弃<br /><br />&nbsp;&nbsp;&nbsp;&nbsp;前妻于氏，不忍其子允。家人内忿，竞相告列，深为世所讥鄙。赠开府仪同三司、<br /><br />&nbsp;&nbsp;&nbsp;&nbsp;尚书左仆射、青州刺史。谥曰威恭。子允嗣。<br /><br />&nbsp;&nbsp;&nbsp;&nbsp;尉元，字苟仁，代人也。世为豪宗。父目斤，勇略闻于当时，位中山太守。<br /><br />&nbsp;&nbsp;&nbsp;&nbsp;元以善射称，为羽林中郎，以匪懈见知。稍迁驾部给事中，赐爵富城男。和平中，<br /><br />&nbsp;&nbsp;&nbsp;&nbsp;迁北部尚书，进爵太昌侯。<br /><br />&nbsp;&nbsp;&nbsp;&nbsp;天安元年，薛安都以徐州内附，献文以元为持节、都督东道诸军事，与城阳<br /><br />&nbsp;&nbsp;&nbsp;&nbsp;公孔伯恭赴之。宋兖州刺史毕众敬遣东平太守章仇~归款，元并纳之，遂长驱而<br /><br />&nbsp;&nbsp;&nbsp;&nbsp;进。宋遣将张永、沈攸之等屯于下L。安都出城见元。元依朝旨，授其徐州刺<br /><br />&nbsp;&nbsp;&nbsp;&nbsp;史，遣中书侍郎高闾、李璨等与安都俱还入城。别令孔伯恭抚安内外，然后元入<br /><br />&nbsp;&nbsp;&nbsp;&nbsp;彭城。元以永仍据险要，乃命安都与璨等同守。身率精锐，扬兵于外，分击吕梁，<br /><br />&nbsp;&nbsp;&nbsp;&nbsp;绝其粮运。永遂捐城夜遁。于是遣高闾与张谠对为东徐州刺史；李璨与毕众敬对<br /><br />&nbsp;&nbsp;&nbsp;&nbsp;为东兖州刺史。拜元开府、都督、徐州刺史、淮阳公。太和初，征为内都大官。<br /><br />&nbsp;&nbsp;&nbsp;&nbsp;既而出为使持节、镇西大将军、开府、统万镇都将，甚得夷人之心。三年，进爵<br /><br />&nbsp;&nbsp;&nbsp;&nbsp;淮阳王，以旧老见礼，听乘步挽，杖于朝。齐高帝既立，多遣间谍，扇动新人；<br /><br />&nbsp;&nbsp;&nbsp;&nbsp;不逞之徒，所在蜂起。以元威名夙振，使总率诸军以讨之。东南清晏，远近帖然。<br /><br />&nbsp;&nbsp;&nbsp;&nbsp;入为侍中、都曹尚书，迁尚书令，进位司徒。<br /><br />&nbsp;&nbsp;&nbsp;&nbsp;十年，例降庶姓王爵，封山阳郡公。其年，频表以老乞身，诏许之。元诣阙<br /><br />&nbsp;&nbsp;&nbsp;&nbsp;谢老，引见于庭；命升殿劳宴，赐玄冠、素服。又诏曰：“前司徒山阳郡公尉元、<br /><br />&nbsp;&nbsp;&nbsp;&nbsp;前大鸿胪卿新泰伯游明根，并元亨利贞，明允诚素，位显台宿，归老私第。可谓<br /><br />&nbsp;&nbsp;&nbsp;&nbsp;知始知卒，希世之贤也。公以八十之年，宜处三老之重；卿以七十之龄，可充五<br /><br />&nbsp;&nbsp;&nbsp;&nbsp;更之选。”于是养三老、五更于明堂，国老、庶老于阶下。孝文再拜三老，亲袒<br /><br />&nbsp;&nbsp;&nbsp;&nbsp;割牲，执爵而馈；于五更行肃拜之礼；赐国老、庶老衣服有差。既而元言曰：<br /><br />&nbsp;&nbsp;&nbsp;&nbsp;“自天地分判，五行施则，人之所崇，莫重于孝顺。然五孝六顺，天下之所先，<br /><br />&nbsp;&nbsp;&nbsp;&nbsp;愿陛下重之，以化四方。臣既年衰，不究远趣，心耳所及，敢不尽诚。”帝曰：<br /><br />&nbsp;&nbsp;&nbsp;&nbsp;“孝顺之道，天地之经。今承三老明言，铭之于怀。”明根言曰：“夫至孝通灵，<br /><br />&nbsp;&nbsp;&nbsp;&nbsp;至顺感幽，故《诗》云：‘孝悌之至，通于神明，光于四海。’如此则孝顺之道，<br /><br />&nbsp;&nbsp;&nbsp;&nbsp;无所不格。愿陛下念之，以济黎庶。臣年志朽弊，识见昧然，在于愚虑，不敢不<br /><br />&nbsp;&nbsp;&nbsp;&nbsp;尽。”帝曰：“五更助三老以言至范，敷展德音。当克己复礼，以行来授。”礼<br /><br />&nbsp;&nbsp;&nbsp;&nbsp;毕，乃赐步挽一乘。诏曰：“夫尊老尚更，列圣同致，钦年敬德，绵哲齐轨。朕<br /><br />&nbsp;&nbsp;&nbsp;&nbsp;虽道谢玄风，识昧睿则，然仰禀先诲，企遵猷旨。故推老以德，立更以元；父焉<br /><br />&nbsp;&nbsp;&nbsp;&nbsp;斯彰，兄焉斯显矣。前司徒公元、前鸿胪卿明根，并以冲德悬车，懿量归老，故<br /><br />&nbsp;&nbsp;&nbsp;&nbsp;尊老以三，事更以五。虽老、更非官，耄耋罔禄，然况事既高，宜加殊养。三老<br /><br />&nbsp;&nbsp;&nbsp;&nbsp;可给上公禄，五更可食元卿俸。供食之味，亦同其例。”十七年，元疾笃，帝亲<br /><br />&nbsp;&nbsp;&nbsp;&nbsp;省疾。薨，谥景桓公，葬以殊礼，给羽葆鼓吹，假黄钺，班剑四十人。<br /><br />&nbsp;&nbsp;&nbsp;&nbsp;子翊袭爵。迁洛，以山阳在畿内，改为博陵郡公。卒于恒州刺史，谥曰顺。<br /><br />&nbsp;&nbsp;&nbsp;&nbsp;慕容白曜，慕容晃之玄孙也。父琚，历官以廉清著称，赐爵高都侯。终尚书<br /><br />&nbsp;&nbsp;&nbsp;&nbsp;左丞，谥曰简。白曜少为中书吏，以敦直给事宫中。袭爵，稍迁北部尚书。文成<br /><br />&nbsp;&nbsp;&nbsp;&nbsp;崩，与乙浑共执朝政，迁尚书右仆射，进爵南乡公。<br /><br />&nbsp;&nbsp;&nbsp;&nbsp;宋徐州刺史薛安都、兖州刺史毕众敬并以城内附，诏镇南大将军尉元、镇东<br /><br />&nbsp;&nbsp;&nbsp;&nbsp;将军孔伯恭赴之。而宋东平太守申纂屯无盐，并州刺史房崇吉屯斗城，遏绝王使。<br /><br />&nbsp;&nbsp;&nbsp;&nbsp;皇兴初，加白曜使持节、都督军事、征南大将军，进爵上党公。屯`x，为<br /><br />&nbsp;&nbsp;&nbsp;&nbsp;诸军后继。白曜攻纂于无盐，拔其东郭。纂遁，遣兵追执之。回攻斗城。肥城戍<br /><br />&nbsp;&nbsp;&nbsp;&nbsp;主闻军至，弃城遁走，获粟三十万石。又下袭破麋沟、垣苗二戍，得粟十余万斛。<br /><br />&nbsp;&nbsp;&nbsp;&nbsp;由是军粮充足。先是，淮阳公皮豹子再征垣苗不克，白曜一旬内频拔四城，威震<br /><br />&nbsp;&nbsp;&nbsp;&nbsp;齐土。献文下诏褒美之。斗城不降，白曜纵兵陵城，杀数百人，崇吉夜遁。白曜<br /><br />&nbsp;&nbsp;&nbsp;&nbsp;抚其人，百姓怀之。获崇吉母妻，待之以礼。宋遣将吴喜公欲冠彭城，镇南大将<br /><br />&nbsp;&nbsp;&nbsp;&nbsp;军尉元请济师，献文诏白曜赴之。白曜到瑕丘，遇患，因停。会崇吉与从弟法寿<br /><br />&nbsp;&nbsp;&nbsp;&nbsp;盗宋盘阳城以赎母妻。白曜遣将军长孙观等率骑入自马耳关赴之。观至盘阳，诸<br /><br />&nbsp;&nbsp;&nbsp;&nbsp;县悉降。白曜自瑕丘进攻历城。二年，崔道固及兖州刺史梁邹守将刘休宾并面缚<br /><br />&nbsp;&nbsp;&nbsp;&nbsp;而降。白曜皆释之。送道固、休宾及其僚属于京师。后乃徙二城人望于下馆，朝<br /><br />&nbsp;&nbsp;&nbsp;&nbsp;廷置平齐郡怀宁、归安二县以居之。自余悉为奴婢，分赐百官。白曜虽在军旅，<br /><br />&nbsp;&nbsp;&nbsp;&nbsp;而接待人物，宽和有礼。所获崇吉母妻、申纂妇女，皆别营安置，不令士卒喧杂。<br /><br />&nbsp;&nbsp;&nbsp;&nbsp;及进克东阳，擒沈文秀。凡获仓粟八十五万斛。始末三年，筑围攻击，虽士卒死<br /><br />&nbsp;&nbsp;&nbsp;&nbsp;伤，无多怨叛。三齐欣然，安堵乐业。克城之日，以沈文秀抗倨不为之拜，忿而<br /><br />&nbsp;&nbsp;&nbsp;&nbsp;挝挞，唯以此见讥。以功拜开府仪同三司、都督、青州刺史，进爵济南王。初，<br /><br />&nbsp;&nbsp;&nbsp;&nbsp;乙浑专权，白曜颇所挟附，后缘此以为责。四年，见诛，云谋反叛，时论冤之。<br /><br />&nbsp;&nbsp;&nbsp;&nbsp;白曜少子真安，年十一，闻父被执，将自杀。家人止之曰：“轻重未可知。”<br /><br />&nbsp;&nbsp;&nbsp;&nbsp;真安曰：“王位高功重，若小罪，终不至此。我不忍见父之死。”遂自缢。太和<br /><br />&nbsp;&nbsp;&nbsp;&nbsp;中，著作佐郎成淹上表理白曜，孝文览表嘉愍之。<br /><br />&nbsp;&nbsp;&nbsp;&nbsp;白曜弟子契，轻薄无检。太和初，以名家子擢为中散，迁宰官中散。南安王<br /><br />&nbsp;&nbsp;&nbsp;&nbsp;桢有贪暴之响，遣中散闾文祖诣长安察之。文祖受桢金宝之赂，为桢隐而不言。<br /><br />&nbsp;&nbsp;&nbsp;&nbsp;事发，太后引见群臣，谓曰：“前论贪清，皆云克修。文祖时亦在中，后竟犯法。<br /><br />&nbsp;&nbsp;&nbsp;&nbsp;以此言之，人心信不可知。”孝文曰：“卿等自审不胜贪心者，听辞位归第。”<br /><br />&nbsp;&nbsp;&nbsp;&nbsp;契进曰：“小人之心无定，而帝王之法有常。以无恒之心奉有常之法，非所克堪。<br /><br />&nbsp;&nbsp;&nbsp;&nbsp;乞垂退免。”帝曰：“契若知心不可常，即知贪之恶矣，何为求退？”迁宰官令，<br /><br />&nbsp;&nbsp;&nbsp;&nbsp;赐爵定陶男。后卒于都督、朔州刺史，谥曰克。初，慕容氏破后，种族仍繁。天<br /><br />&nbsp;&nbsp;&nbsp;&nbsp;赐末，颇忌而诛之。时有免者，不敢复姓，皆以舆为氏。延昌末，诏复旧姓。而<br /><br />&nbsp;&nbsp;&nbsp;&nbsp;其子女先入掖庭者，犹号慕容，特多于他族。<br /><br />&nbsp;&nbsp;&nbsp;&nbsp;和其奴，代人也。少有操行，善射御。初为三郎。文成初，封平昌公，累迁<br /><br />&nbsp;&nbsp;&nbsp;&nbsp;尚书左仆射。又与河东王闾毗、太宰常英等并平尚书事。在官慎法，不受私请。<br /><br />&nbsp;&nbsp;&nbsp;&nbsp;迁司空，加侍中。文成崩，乙浑与林金闾擅杀尚书杨保年等。时殿中尚书元郁率<br /><br />&nbsp;&nbsp;&nbsp;&nbsp;殿中宿卫士欲加兵于浑。浑惧，归咎于金闾，执以付郁。时其奴以金闾罪恶未分，<br /><br />&nbsp;&nbsp;&nbsp;&nbsp;出之为定州刺史。皇兴元年，长安镇将东平王道符反，诏其奴讨之，未至而道符<br /><br />&nbsp;&nbsp;&nbsp;&nbsp;败。军还，薨，内外叹惜之。赠平昌王，谥曰宣。子受袭爵。<br /><br />&nbsp;&nbsp;&nbsp;&nbsp;苟颓，代人也。本姓若干。父洛拔，内行长。颓厚重寡言，少严毅清直，武<br /><br />&nbsp;&nbsp;&nbsp;&nbsp;力过人。擢为中散，小心谨敬。太武至江，赐爵建德男。累迁司卫监、洛州刺史。<br /><br />&nbsp;&nbsp;&nbsp;&nbsp;抑强扶弱，山蛮畏威，不敢为寇。太和中，历位侍中、都曹尚书，进爵河南公。<br /><br />&nbsp;&nbsp;&nbsp;&nbsp;颓方正好直言，虽文明太后生杀不允，颓亦言至恳切。李惠、李之诛，颓并致<br /><br />&nbsp;&nbsp;&nbsp;&nbsp;谏。迁司空，进爵河东王。以旧老，听乘步挽，杖于朝。大驾行幸三川，颓留守<br /><br />&nbsp;&nbsp;&nbsp;&nbsp;京师。沙门法秀谋反，颓率禁旅收掩毕获，内外晏然。薨，谥僖王。长子恺袭爵<br /><br />&nbsp;&nbsp;&nbsp;&nbsp;河东王，例降为公。<br /><br />&nbsp;&nbsp;&nbsp;&nbsp;宇文福，其先南单于之远属也。世为拥部大人。祖活拨，仕慕容垂为唐郡内<br /><br />&nbsp;&nbsp;&nbsp;&nbsp;史、辽东公。道武之平慕容氏，活拨入魏，为第一客。福少骁果，有膂力。太和<br /><br />&nbsp;&nbsp;&nbsp;&nbsp;中，累迁都牧给事。及迁洛，敕福检牧马所。福规石济以西，河内以东，拒黄河<br /><br />&nbsp;&nbsp;&nbsp;&nbsp;南北千里为牧地，今之马场是也。及徙代移杂畜牧于其所，福善于将养，并无损<br /><br />&nbsp;&nbsp;&nbsp;&nbsp;耗。孝文嘉之。寻补司卫监。后以勋封襄乐县男，历位太仆卿、都官尚书、营州<br /><br />&nbsp;&nbsp;&nbsp;&nbsp;大中正、瀛州刺史。性忠清，在公严毅，以信御人，甚得声誉。后除都督怀朔、<br /><br />&nbsp;&nbsp;&nbsp;&nbsp;沃野、武川三镇诸军事、怀朔镇将。至镇卒，谥曰贞惠。<br /><br />&nbsp;&nbsp;&nbsp;&nbsp;子延，字庆寿，体貌魁岸，眉目疏朗。位员外散骑侍郎。以父老，诏听随侍<br /><br />&nbsp;&nbsp;&nbsp;&nbsp;在瀛州。属大乘妖党突入州城，延率奴客逆战，身被重疮。贼纵火烧斋阁，福时<br /><br />&nbsp;&nbsp;&nbsp;&nbsp;在内。延突火入，抱福出外，支体灼烂，鬓发尽焦。于是勒众与贼苦战，贼乃散<br /><br />&nbsp;&nbsp;&nbsp;&nbsp;走，以此见称。累迁直寝。与万俟丑奴战，没。<br /><br />&nbsp;&nbsp;&nbsp;&nbsp;论曰：古弼军谋经国，有柱石之量；张黎诚谨廉方，以勋旧见重。并纤介之<br /><br />&nbsp;&nbsp;&nbsp;&nbsp;间，一朝陨覆。宥及十世，乃徒言耳。刘洁咎之徒也；丘堆败以亡身。娥清、伊<br /><br />&nbsp;&nbsp;&nbsp;&nbsp;俱以材力见用，而以谋猷取异，其殆优乎。乙瑰之骁猛，周几之智勇，代田<br /><br />&nbsp;&nbsp;&nbsp;&nbsp;之骑射，其位遇岂徒然也。车伊洛宅心自远，岂常戎乎。王洛儿、车路头、卢鲁<br /><br />&nbsp;&nbsp;&nbsp;&nbsp;元、陈建、来大干、宿石，或诚发于衷，竭节危难；或忠存卫主，义足感人。苟<br /><br />&nbsp;&nbsp;&nbsp;&nbsp;非志烈，亦何能若此。宜其生受恩遇，殁尽哀荣。至如安国，以至覆亡，害盈之<br /><br />&nbsp;&nbsp;&nbsp;&nbsp;义也。周观、尉拨、陆真、吕洛拔等，咸以勇毅自进，而观竟致贬黜，异夫数子<br /><br />&nbsp;&nbsp;&nbsp;&nbsp;者矣。薛彪子世载强正，昙珍克盛家声，美矣乎！魏之诸将，罕方面之绩。尉元<br /><br />&nbsp;&nbsp;&nbsp;&nbsp;以宽雅之风，膺将帅之任，威名远被，位极公老，自致乞言之地，无乃近代之一<br /><br />&nbsp;&nbsp;&nbsp;&nbsp;人欤！白曜出专薄伐，席卷三齐，考绩图劳，固不细矣。而功名难处，追猜婴戮。<br /><br />&nbsp;&nbsp;&nbsp;&nbsp;宥贤议勤，未闻于斯日也。和其奴之贞正，苟颓之刚直，宇文福之气干，咸亦有<br /><br />&nbsp;&nbsp;&nbsp;&nbsp;用之士乎！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1751);">加入书签</a><a
                        href="1749.html">上一页</a>&larr;<a href="index.html">返回列表</a>&rarr;<a
                            href="1753.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1749.html"; var next_page = "1753.html"; var index_page = "index.html"; var sortid = "9"; var article_id = "29"; var chapter_id = "1751"; var articlename = "北史"; var chaptername = " 卷二十五 列传第十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>