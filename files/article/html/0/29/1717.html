<!DOCTYPE html>
<html>
<head>
<meta charset="gbk" />
<title>北史- 卷六 齐本纪上第六-在线阅读-哈西文学网</title>
<meta name="keywords" content="李延寿，北史， 卷六 齐本纪上第六全文， 卷六 齐本纪上第六在线阅读 哈西文学网" />
<meta name="description" content="哈西文学网提供李延寿的北史  卷六 齐本纪上第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1717.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1717.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 齐本纪上第六</h1>
            <div class="link xb">
                <a href="1714.html">上一页</a>&larr;<a href="index.html">返回列表</a>&rarr;<a
                    href="1718.html">下一页</a></div>			
            <div id="BookText">&nbsp;&nbsp;&nbsp;&nbsp;齐高祖神武皇帝姓高氏，讳欢，字贺六浑，勃海人也。六世祖隐，晋玄菟<br /><br />&nbsp;&nbsp;&nbsp;&nbsp;太守。隐生庆，庆生泰，泰生湖，三世仕慕容氏。及慕容宝败，国乱。湖率众归<br /><br />&nbsp;&nbsp;&nbsp;&nbsp;魏，为右将军。湖生四子。第三子谧，仕魏，位至侍御史，坐法徙居怀朔镇。谧<br /><br />&nbsp;&nbsp;&nbsp;&nbsp;生皇考树生，性通率，不事家业。住居白道南，数有赤光紫气之异。邻人以为怪，<br /><br />&nbsp;&nbsp;&nbsp;&nbsp;劝徙居以避之。皇考曰：“安知非吉？”居之自若。及神武生而皇妣韩氏殂，养<br /><br />&nbsp;&nbsp;&nbsp;&nbsp;于同产姊婿镇狱队尉景家。神武既累世北边，故习其俗，遂同鲜卑。长而深沈有<br /><br />&nbsp;&nbsp;&nbsp;&nbsp;大度，轻财重士，为豪侠所宗。目有精光，长头高权，齿白如玉，少有人杰表。<br /><br />&nbsp;&nbsp;&nbsp;&nbsp;家贫，及娉武明皇后，始有马，得给镇为队主。镇将辽西段长常奇神武貌，谓曰：<br /><br />&nbsp;&nbsp;&nbsp;&nbsp;“君有康济才，终不徒然。”便以子孙为托。及贵，追赠长司空，擢其子宁而用<br /><br />&nbsp;&nbsp;&nbsp;&nbsp;之。神武自队主转为函使。尝乘驿过建兴，云务书晦，雷声随之，半日乃绝，若<br /><br />&nbsp;&nbsp;&nbsp;&nbsp;有神应者。每行道路，往来无风尘之色。又尝梦履众星而行，觉而内喜。为函使<br /><br />&nbsp;&nbsp;&nbsp;&nbsp;六年，每至洛阳，给令史麻祥使。祥尝以肉啖神武。神武性不立食，坐而进之。<br /><br />&nbsp;&nbsp;&nbsp;&nbsp;祥以为慢己，笞神武四十。及自洛阳还，倾产以结客。亲故怪问之，答曰：“吾<br /><br />&nbsp;&nbsp;&nbsp;&nbsp;至洛阳，宿卫羽林相率焚领军张彝宅，朝廷惧其乱而不问，为政若此，事可知也。<br /><br />&nbsp;&nbsp;&nbsp;&nbsp;财物岂可常守邪？”自是乃有澄清天下之志。与怀朔省事云中司马子如及秀容人<br /><br />&nbsp;&nbsp;&nbsp;&nbsp;刘贵、中山人贾显智为奔走之友。怀朔户曹史孙腾、外兵史侯景亦相友结。刘贵<br /><br />&nbsp;&nbsp;&nbsp;&nbsp;尝得一白鹰，与神武及尉景、蔡俊、子如、贾显智等猎于沃野。见一赤兔，每搏<br /><br />&nbsp;&nbsp;&nbsp;&nbsp;t逸，遂至迥泽。泽中有茅屋，将奔入，有狗自屋中出噬之，鹰兔俱死。神武<br /><br />&nbsp;&nbsp;&nbsp;&nbsp;怒，以鸣镝射之，狗毙。屋中乃有二人出，持神武襟甚急。其母两目盲，曳杖，<br /><br />&nbsp;&nbsp;&nbsp;&nbsp;呵其二子，曰：“何故触大家！出瓮中酒，烹羊以待客。因自言善暗相，遍扪诸<br /><br />&nbsp;&nbsp;&nbsp;&nbsp;人，言皆贵，而指麾俱由神武。又曰：“子如历位显，智不善终。”饮竟，出行<br /><br />&nbsp;&nbsp;&nbsp;&nbsp;数里，还更访之。则本无人居，乃向非人也。由是诸人益加敬异。<br /><br />&nbsp;&nbsp;&nbsp;&nbsp;孝昌元年，柔玄镇人杜洛周反于上谷，神武乃与同志从之。丑其行事，私与<br /><br />&nbsp;&nbsp;&nbsp;&nbsp;尉景、段荣、蔡俊图之，不果而逃，为其骑所追。文襄及魏永熙后皆幼，武明后<br /><br />&nbsp;&nbsp;&nbsp;&nbsp;于牛上抱负之。文襄屡落牛，神武弯弓将射之以决去，后呼荣求救，赖荣透下取<br /><br />&nbsp;&nbsp;&nbsp;&nbsp;之以免。遂奔葛荣，又亡归尔朱荣于秀容。先是刘贵事荣，盛言神武美，至是始<br /><br />&nbsp;&nbsp;&nbsp;&nbsp;得见。以憔悴故，未之奇也。贵乃为神武更衣，复求见焉。因随荣之厩，厩有恶<br /><br />&nbsp;&nbsp;&nbsp;&nbsp;马，荣命剪之，神武乃不加羁绊而剪，竟不蹄啮。已而起曰：“御恶人亦如此马<br /><br />&nbsp;&nbsp;&nbsp;&nbsp;矣。”荣遂坐神武于床下，屏左右而访时事。神武曰：“闻公有马十二谷，色别<br /><br />&nbsp;&nbsp;&nbsp;&nbsp;为群，将此竟何用也？”荣曰：“但言尔意。”神武曰：“方今天子愚弱，太后<br /><br />&nbsp;&nbsp;&nbsp;&nbsp;淫乱，孽宠擅命，朝政不行。以明公雄武，乘时奋发，讨郑俨、徐纥而清帝侧，<br /><br />&nbsp;&nbsp;&nbsp;&nbsp;霸业可举鞭而成。此贺六浑之意也。”荣大悦，语自日中至夜半乃出。自是每参<br /><br />&nbsp;&nbsp;&nbsp;&nbsp;军谋。后从荣徙据并州，抵扬州邑人庞苍鹰，止围焦中。每从外归，主人遥闻行<br /><br />&nbsp;&nbsp;&nbsp;&nbsp;响动地。苍鹰母数见围焦，上赤气赫然属天。又苍鹰尝夜欲入，有青衣人拔刀叱<br /><br />&nbsp;&nbsp;&nbsp;&nbsp;曰：“何故触王？”言讫不见。始以为异，密觇之。唯见赤蛇蟠床上，乃益惊异。<br /><br />&nbsp;&nbsp;&nbsp;&nbsp;因杀牛分肉，厚以相奉。苍鹰母求以神武为义子。及得志，以其宅为第，号为南<br /><br />&nbsp;&nbsp;&nbsp;&nbsp;宅。虽门巷开广，堂宇崇丽，其本所住团焦，以石垩涂之，留而不毁。至文宣时，<br /><br />&nbsp;&nbsp;&nbsp;&nbsp;遂为宫。既而荣以神武为亲信都督。于时魏明帝衔郑俨、徐纥，逼灵太后。未敢<br /><br />&nbsp;&nbsp;&nbsp;&nbsp;制，私使荣举兵内向。荣以神武为前锋。至上党，明帝又私诏停之。及帝暴崩，<br /><br />&nbsp;&nbsp;&nbsp;&nbsp;荣遂入洛。因将篡位，神武谏恐不听，请铸像卜之。铸不成，乃止。孝庄帝立，<br /><br />&nbsp;&nbsp;&nbsp;&nbsp;以定策勋，封铜L伯。及尔朱荣击葛荣，令神武喻下贼别称王者七人。后与行台<br /><br />&nbsp;&nbsp;&nbsp;&nbsp;于晖破羊侃于太山。寻与元天穆破邢杲于济南。累迁第三镇人酋长。尝在荣帐内，<br /><br />&nbsp;&nbsp;&nbsp;&nbsp;荣尝问左右曰：“一日无我，谁可主军？”皆称尔朱兆。荣曰：“此正可统三千<br /><br />&nbsp;&nbsp;&nbsp;&nbsp;骑以还。堪代我主众者，唯贺六浑耳。”因诫兆曰：“尔非其匹，终当为其子穿<br /><br />&nbsp;&nbsp;&nbsp;&nbsp;鼻。”乃以神武为晋州刺史。于是大聚敛，因刘贵货荣下要人，尽得其意。时州<br /><br />&nbsp;&nbsp;&nbsp;&nbsp;库角无故自鸣，神武异之，无几而孝庄诛荣。<br /><br />&nbsp;&nbsp;&nbsp;&nbsp;及尔朱兆自晋阳将举兵赴洛，召神武。神武使长史孙腾辞以绛蜀、汾胡欲反，<br /><br />&nbsp;&nbsp;&nbsp;&nbsp;不可委去。兆恨焉。腾复命，神武曰：“兆举兵犯上，此大贼也，吾不能久事之。”<br /><br />&nbsp;&nbsp;&nbsp;&nbsp;自是始有图兆计。及兆入洛，执庄帝以北。神武闻之大惊。又使孙腾伪贺兆，因<br /><br />&nbsp;&nbsp;&nbsp;&nbsp;密觇孝庄所在，将劫以举义，不果。乃以书喻之，言不宜执天子以受恶名于海内。<br /><br />&nbsp;&nbsp;&nbsp;&nbsp;兆不纳，杀帝而与尔朱世隆等立长广王晔。改元建明，封神武为平阳郡公。及费<br /><br />&nbsp;&nbsp;&nbsp;&nbsp;也头纥豆陵步藩入秀容，逼晋阳，兆征神武。神武将往，贺拔焉过儿请缓行以弊<br /><br />&nbsp;&nbsp;&nbsp;&nbsp;之。神武乃往逗留，辞以河无桥，不得渡。步藩军盛，败走。初，孝庄之诛尔朱<br /><br />&nbsp;&nbsp;&nbsp;&nbsp;荣，知其党必有逆谋，乃密敕步藩，令袭其后。步藩既败兆等，以兵势日盛，兆<br /><br />&nbsp;&nbsp;&nbsp;&nbsp;又请救于神武。神武内图兆，复虑步藩后之难除，乃与兆悉力破之，藩死。深德<br /><br />&nbsp;&nbsp;&nbsp;&nbsp;神武，誓为兄弟。时世隆、度律、彦伯共执朝政，天光据关右，兆据并州。仲远<br /><br />&nbsp;&nbsp;&nbsp;&nbsp;据东郡，各拥兵为暴，天下苦之。葛荣众流入并、肆者二十余万，为契胡陵暴，<br /><br />&nbsp;&nbsp;&nbsp;&nbsp;皆不聊生。大小二十六反，诛夷者半，犹草窃不止。兆患之，问计于神武。神武<br /><br />&nbsp;&nbsp;&nbsp;&nbsp;曰：“六镇反残，不可尽杀，宜选王素腹心者，私使统焉。若有犯者，罪其帅，<br /><br />&nbsp;&nbsp;&nbsp;&nbsp;则所罪者寡。”兆曰：“善！谁可行也？”贺拔允时在坐，请神武。神武拳殴之，<br /><br />&nbsp;&nbsp;&nbsp;&nbsp;折其一齿，曰：“生平天柱时，奴辈伏处分如鹰犬。今日天下安置在王，而阿鞠<br /><br />&nbsp;&nbsp;&nbsp;&nbsp;泥敢诬下罔上，请杀之。”兆以神武为诚，遂以委焉。神武以兆醉，恐醒后或致<br /><br />&nbsp;&nbsp;&nbsp;&nbsp;疑贰，遂出，宣言：“受委统州镇兵，可集汾东受令。”乃建牙阳曲川，陈部分。<br /><br />&nbsp;&nbsp;&nbsp;&nbsp;有款军门者，绛巾袍，自称梗杨驿子，愿厕左右。访之，则以力闻，尝于并州市<br /><br />&nbsp;&nbsp;&nbsp;&nbsp;~杀人者，乃署为亲信。兵士素恶兆而乐神武，于是莫不皆至。<br /><br />&nbsp;&nbsp;&nbsp;&nbsp;居无何，又使刘贵请兆。以并、肆频岁霜旱，降户掘黄鼠而食之，皆面无谷<br /><br />&nbsp;&nbsp;&nbsp;&nbsp;色，徒污人国土。请令就食山东，待温饱而处分之。兆从其议。其长史慕容绍宗<br /><br />&nbsp;&nbsp;&nbsp;&nbsp;谏曰：“不可，今四方扰扰，人怀异望，况高公雄略，又握大兵，将不可为。”<br /><br />&nbsp;&nbsp;&nbsp;&nbsp;兆曰：“香火重誓，何所虑邪？”绍宗曰：“亲兄弟尚难信，何论香火！”时兆<br /><br />&nbsp;&nbsp;&nbsp;&nbsp;左右已受神武金，因谮绍宗与神武旧隙，兆乃禁绍宗而催神武发。神武乃自晋阳<br /><br />&nbsp;&nbsp;&nbsp;&nbsp;出滏口。路逢尔朱荣妻乡郡长公主自洛阳来，马三百匹，尽夺易之。兆闻，乃释<br /><br />&nbsp;&nbsp;&nbsp;&nbsp;绍宗而问焉。绍宗曰：“犹掌握中物也。”于是自追神武，至襄垣。会漳水暴长，<br /><br />&nbsp;&nbsp;&nbsp;&nbsp;桥坏。神武隔水拜曰：“所以借公主马，非有他故，备山东盗耳。王受公主言，<br /><br />&nbsp;&nbsp;&nbsp;&nbsp;自来赐追，今渡河而死，不辞，此众便叛。”兆自陈无此意，因轻马渡，与神武<br /><br />&nbsp;&nbsp;&nbsp;&nbsp;坐幕下，陈谢，遂授刀引头，使神武斫己。神武大哭，曰：“自天柱薨背，贺六<br /><br />&nbsp;&nbsp;&nbsp;&nbsp;浑更何所仰！愿大家千万岁，以申力用。今旁人构间至此，大家何忍复出此言？”<br /><br />&nbsp;&nbsp;&nbsp;&nbsp;兆投刀于地，遂刑白马而盟，誓为兄弟，留宿夜饮。尉景伏壮士欲执兆，神武啮<br /><br />&nbsp;&nbsp;&nbsp;&nbsp;臂止之，曰：“今杀之，其党必奔归聚结。兵饥马瘦，不可相支。若英雄屈起，<br /><br />&nbsp;&nbsp;&nbsp;&nbsp;则为害滋甚。不如且置之。兆虽劲捷，而凶狡无谋，不足图也。”旦日，兆归营，<br /><br />&nbsp;&nbsp;&nbsp;&nbsp;又召神武。神武将上马诣之，孙腾牵衣乃止。隔水肆骂，驰还晋阳。兆心腹念贤<br /><br />&nbsp;&nbsp;&nbsp;&nbsp;领降户家累别为营。神武伪与之善，观其佩刀，因取之以杀其从者，尽散。于是<br /><br />&nbsp;&nbsp;&nbsp;&nbsp;士众咸悦，倍愿附从。<br /><br />&nbsp;&nbsp;&nbsp;&nbsp;初，魏真君中，内学者奏言上党有天子气，云在壶关大王山。武帝于是南巡<br /><br />&nbsp;&nbsp;&nbsp;&nbsp;以厌当之。累石为三封，斩其北凤皇山以毁其形。后上党人居晋阳者号上党坊，<br /><br />&nbsp;&nbsp;&nbsp;&nbsp;神武实居之。及是行，舍大王山，六旬而进。将出滏口，倍加约束，纤毫之物，<br /><br />&nbsp;&nbsp;&nbsp;&nbsp;不听侵犯。将过麦地，神武t步牵马。远近闻之，皆称高仪同将兵整肃，益归<br /><br />&nbsp;&nbsp;&nbsp;&nbsp;心焉。遂前行屯邺北，求粮于相州刺史刘诞，诞不供。有军营租米，神武自取之。<br /><br />&nbsp;&nbsp;&nbsp;&nbsp;魏晋泰元年二月，神武军次信都，高乾、封隆之开门以待，遂据冀州。是月，<br /><br />&nbsp;&nbsp;&nbsp;&nbsp;尔朱度律废元晔而立节闵帝。欲羁縻神武，三月，乃白节闵帝，封神武为勃海王，<br /><br />&nbsp;&nbsp;&nbsp;&nbsp;征使入觐。神武辞。四月癸巳，又加授东道大行台、第一镇人酋长。庞苍鹰自太<br /><br />&nbsp;&nbsp;&nbsp;&nbsp;原来奔，神武以为行台郎，寻以为安州刺史。神武自向山东，养士缮甲。禁兵侵<br /><br />&nbsp;&nbsp;&nbsp;&nbsp;掠，百姓归心。乃诈为书，言尔朱兆将以六镇人配契胡为部曲，众皆愁。又为并<br /><br />&nbsp;&nbsp;&nbsp;&nbsp;州符，征兵讨步落稽。发万人将遣之，孙腾、尉景伪请留五日，如此者再。神武<br /><br />&nbsp;&nbsp;&nbsp;&nbsp;亲送之郊，雪涕执别。人号恸，哭声动地。神武乃喻之，曰：“与尔俱失乡客，<br /><br />&nbsp;&nbsp;&nbsp;&nbsp;义同一家，不意在上乃尔征召！直向西已当死，后军期又当死，配国人又当死，<br /><br />&nbsp;&nbsp;&nbsp;&nbsp;奈何？”众曰：“唯有反耳！”神武曰：“反是急计，须推一人为主。”众愿奉<br /><br />&nbsp;&nbsp;&nbsp;&nbsp;神武。神武曰：“尔乡里难制，不见葛荣乎？虽百万众，无刑法，终自灰灭。今<br /><br />&nbsp;&nbsp;&nbsp;&nbsp;以吾为主，当与前异。不得欺汉儿，不得犯军令，生死任吾，则可。不尔，不能<br /><br />&nbsp;&nbsp;&nbsp;&nbsp;为取笑天下。”众皆顿颡，死生唯命。神武曰：“若不得已，明日，椎牛飨士，<br /><br />&nbsp;&nbsp;&nbsp;&nbsp;喻以讨尔朱兆之意。”封隆之进曰：“千载一时，普天幸甚。”神武曰：“讨贼，<br /><br />&nbsp;&nbsp;&nbsp;&nbsp;大顺也。拯时，大业也。吾虽不武，以死继之，何敢让焉。”六月庚子，建义于<br /><br />&nbsp;&nbsp;&nbsp;&nbsp;信都，尚未显背尔朱氏。及李元忠与高乾平殷州，斩尔朱羽生首来谒，神武抚膺<br /><br />&nbsp;&nbsp;&nbsp;&nbsp;曰：“今日反决矣！”乃以元忠为殷州刺史。是时，兵威既振，乃抗表罪状尔朱<br /><br />&nbsp;&nbsp;&nbsp;&nbsp;氏。世隆等秘表不通。八月，尔朱兆攻陷殷州，李元忠来奔。孙腾以为朝廷隔绝，<br /><br />&nbsp;&nbsp;&nbsp;&nbsp;不权立天子，则众望无所系。十月壬寅，奉章武王融子勃海太守朗为皇帝，年号<br /><br />&nbsp;&nbsp;&nbsp;&nbsp;中兴，是为废帝。时度律、仲远军次晋阳，尔朱兆会之。神武用窦泰策，纵反间。<br /><br />&nbsp;&nbsp;&nbsp;&nbsp;度律、仲远不战而还，神武乃败兆于广阿。十一月，攻邺。相州刺史刘诞婴城固<br /><br />&nbsp;&nbsp;&nbsp;&nbsp;守。神武起土山，为地道，往往建大柱，一时焚之，城陷入地。麻祥时为汤阴令，<br /><br />&nbsp;&nbsp;&nbsp;&nbsp;神武呼之曰麻都，祥惭而逃。<br /><br />&nbsp;&nbsp;&nbsp;&nbsp;永熙元年正月壬午，拔邺城，据之。废帝进神武大丞相、柱国大将军、太师。<br /><br />&nbsp;&nbsp;&nbsp;&nbsp;是时，青州建义大都督崔灵珍、大都督耿翔皆遣使归附，行汾州事刘贵弃城来降。<br /><br />&nbsp;&nbsp;&nbsp;&nbsp;闰三月，尔朱天光自长安，兆自并州，度律自洛阳，仲远自东郡，同会邺。众号<br /><br />&nbsp;&nbsp;&nbsp;&nbsp;二十万，挟洹水而军。节闵以长孙承业为大行台，总督焉。神武令封隆之守邺，<br /><br />&nbsp;&nbsp;&nbsp;&nbsp;自出顿紫陌。时马不满二千，步兵不至三万，众寡不敌。乃于韩陵为圆阵，连牛<br /><br />&nbsp;&nbsp;&nbsp;&nbsp;驴以塞归道。于是将士皆为死志，四面赴击之。尔朱兆责神武以背己。神武曰：<br /><br />&nbsp;&nbsp;&nbsp;&nbsp;“本戮力者，共辅王室，今帝何在？”兆曰：“永安枉害天柱，我报仇耳。”神<br /><br />&nbsp;&nbsp;&nbsp;&nbsp;武曰：“我昔日亲闻天柱计，汝在户前立，岂得言不反邪？且以君杀臣，何报之<br /><br />&nbsp;&nbsp;&nbsp;&nbsp;有？今日义绝矣。”乃合战，大败之。尔朱兆对慕容绍宗叩心曰：“不用公言，<br /><br />&nbsp;&nbsp;&nbsp;&nbsp;以此。”将轻走，绍宗反旗鸣角，收聚散卒，成军容而西上。高季式以七骑追奔，<br /><br />&nbsp;&nbsp;&nbsp;&nbsp;度野马岗，与兆遇。高昂望之不见，哭曰：“丧吾弟矣！”夜久，季式还，血满<br /><br />&nbsp;&nbsp;&nbsp;&nbsp;袖。斛斯椿倍道先据河桥。初，普泰元年十月，岁星、荧惑、镇星、太白聚于觜、<br /><br />&nbsp;&nbsp;&nbsp;&nbsp;参，色甚明。太史占云，当有王者兴。是时，神武起于信都，至是而破兆等。四<br /><br />&nbsp;&nbsp;&nbsp;&nbsp;月，斛斯椿执天光、度律以送洛阳。长孙承业遣都督贾显智、张欢入洛阳。执世<br /><br />&nbsp;&nbsp;&nbsp;&nbsp;隆、彦伯斩之。兆奔并州。仲远奔梁州，遂死焉。时凶蠹既除，朝廷庆悦。初，<br /><br />&nbsp;&nbsp;&nbsp;&nbsp;未战之前月，章武人张绍夜中忽被数骑将逾城至一大将军前，敕绍为军导向邺。<br /><br />&nbsp;&nbsp;&nbsp;&nbsp;云佐受命者除残贼。绍回视之，兵不测，整疾无声。将至邺，乃放焉。及战之日，<br /><br />&nbsp;&nbsp;&nbsp;&nbsp;尔朱氏军人见阵外士马四合，盖神助也。既而神武至洛阳，废节闵及中兴主而立<br /><br />&nbsp;&nbsp;&nbsp;&nbsp;孝武。孝武既即位，授神武大丞相、天柱大将军、太师，世袭定州刺史，增封并<br /><br />&nbsp;&nbsp;&nbsp;&nbsp;前十五万户。神武辞天柱，减户五万。壬辰，还邺，魏帝饯于乾脯山，执手而别。<br /><br />&nbsp;&nbsp;&nbsp;&nbsp;七月壬寅，神武帅师北伐尔朱兆。封隆之言，侍中斛斯椿、贺拔胜、贾显智等往<br /><br />&nbsp;&nbsp;&nbsp;&nbsp;事尔朱，普皆反噬。今在京师宠任，必构祸隙。神武深以为然。乃归天光、度律<br /><br />&nbsp;&nbsp;&nbsp;&nbsp;于京师，斩之。遂自滏口入。尔朱兆大掠晋阳，北保秀容，并州平。神武以晋阳<br /><br />&nbsp;&nbsp;&nbsp;&nbsp;四塞，乃建大丞相府而定居焉。尔朱兆既至秀容，分兵守险，出入寇抄。神武扬<br /><br />&nbsp;&nbsp;&nbsp;&nbsp;声讨之，师出止者数四，兆意怠。神武揣其岁首当宴会，遣窦泰以精骑驰之。一<br /><br />&nbsp;&nbsp;&nbsp;&nbsp;日一夜行三百里，神武以大军继之。<br /><br />&nbsp;&nbsp;&nbsp;&nbsp;二年正月，窦泰奄至尔朱兆庭。军人因宴休惰，忽见泰军，惊走。追破之于<br /><br />&nbsp;&nbsp;&nbsp;&nbsp;赤洪岭。兆自缢。神武亲临，厚葬之。慕容绍宗以尔朱荣妻子及余众自保乌突城。<br /><br />&nbsp;&nbsp;&nbsp;&nbsp;降，神武以义故待之甚厚。<br /><br />&nbsp;&nbsp;&nbsp;&nbsp;神武之入洛也，尔朱仲远部下都督桥宁、张子期自滑台归命。神武以其助乱，<br /><br />&nbsp;&nbsp;&nbsp;&nbsp;且数反覆，皆斩之。斛斯椿由是内不自安，乃与南阳王宝炬及武卫将军元毗、魏<br /><br />&nbsp;&nbsp;&nbsp;&nbsp;光禄、王思政构神武于魏帝。舍人元士弼又奏神武受敕大不敬，故魏帝心贰于贺<br /><br />&nbsp;&nbsp;&nbsp;&nbsp;拔岳。初，孝明之时，洛下以两拔相击，谣言：“铜拔打铁拔，元家世将末”。<br /><br />&nbsp;&nbsp;&nbsp;&nbsp;好事者以二拔谓拓拔、贺拔，言俱将衰败之兆。”<br /><br />&nbsp;&nbsp;&nbsp;&nbsp;时司空高乾密启神武，言魏帝之贰。神武封呈，魏帝杀之。又遣东徐州刺史<br /><br />&nbsp;&nbsp;&nbsp;&nbsp;潘绍业密敕长乐太守庞苍鹰，令杀其弟昂。昂先闻其兄死，以槊刺柱，伏壮士执<br /><br />&nbsp;&nbsp;&nbsp;&nbsp;绍业于路。得敕书于袍领，遂来奔。神武抱其首哭曰：“天子枉害司空。”遽使<br /><br />&nbsp;&nbsp;&nbsp;&nbsp;以白武幡劳其家属。时乾次弟慎在光州，为政严猛。又纵部下取纳，魏帝使代之。<br /><br />&nbsp;&nbsp;&nbsp;&nbsp;慎闻难，将奔梁。其属曰：“公家勋重，必不兄弟相反。”乃弊衣推鹿车归勃海。<br /><br />&nbsp;&nbsp;&nbsp;&nbsp;逢使者，亦来奔。于是魏帝与神武隙矣。阿至罗虏正光以前常称藩，自魏朝多事，<br /><br />&nbsp;&nbsp;&nbsp;&nbsp;皆叛。神武遣使招纳，便附款。先是，诏以寇贼平，罢行台。至是以殊俗归降，<br /><br />&nbsp;&nbsp;&nbsp;&nbsp;复授神武大行台，随机处分。神武赍其粟帛，议者以为徒费无益。神武不从。抚<br /><br />&nbsp;&nbsp;&nbsp;&nbsp;慰如初。其酋帅吐陈等感恩，皆从指麾。救曹泥，取万俟受洛干，大收其用。河<br /><br />&nbsp;&nbsp;&nbsp;&nbsp;西费也头虏纥豆陵伊利居苦池河，恃险拥众。神武遣长史侯景屡招不从。<br /><br />&nbsp;&nbsp;&nbsp;&nbsp;天平元年正月壬辰，神武西伐费也头虏纥豆陵伊利于河西，灭之。迁其部落<br /><br />&nbsp;&nbsp;&nbsp;&nbsp;于河东。二月，永宁寺九层浮屠灾。既而人有从东莱至。云及海上人咸见之于海<br /><br />&nbsp;&nbsp;&nbsp;&nbsp;中，俄而雾起，乃灭。说者以为天意。若曰：“永宁见灾，魏不宁矣。飞入东海，<br /><br />&nbsp;&nbsp;&nbsp;&nbsp;勃海应矣。”魏帝既有异图，时侍中封隆之与孙腾私言。隆之丧妻，魏帝欲妻以<br /><br />&nbsp;&nbsp;&nbsp;&nbsp;从妹。腾亦未之信。心害隆之，泄其言于斛斯椿。椿以白魏帝。又孙腾带仗入省，<br /><br />&nbsp;&nbsp;&nbsp;&nbsp;擅杀御史。并亡来奔。称魏帝挝舍人梁续于前。光禄少卿元子干攘臂击之，谓腾<br /><br />&nbsp;&nbsp;&nbsp;&nbsp;曰：“语尔高王，元家儿拳正如此。”领军娄昭辞疾归晋阳。魏帝于是以斛斯椿<br /><br />&nbsp;&nbsp;&nbsp;&nbsp;兼领军，分置督将及河南、关西诸刺史。华山王鸷在徐州，神武使邸珍夺其管a。<br /><br />&nbsp;&nbsp;&nbsp;&nbsp;建州刺史韩贤、济州刺史蔡俊皆神武同义，魏帝忌之。故省建州以去贤，使御史<br /><br />&nbsp;&nbsp;&nbsp;&nbsp;中尉綦俊察俊罪，以开府贾显智为济州，俊拒之。魏帝逾怒。五月，下诏，云将<br /><br />&nbsp;&nbsp;&nbsp;&nbsp;征句吴，发河南诸州兵，增宿卫，守河桥。六月丁巳，密诏神武曰：“宇文黑獭<br /><br />&nbsp;&nbsp;&nbsp;&nbsp;自平破秦、陇，多求非分，脱有变非常，事资经略。但表启未全背戾，进讨事涉<br /><br />&nbsp;&nbsp;&nbsp;&nbsp;匆匆。遂召群臣，议其可否。佥言假称南伐，内外戒严。一则防黑獭不虞，二则<br /><br />&nbsp;&nbsp;&nbsp;&nbsp;可威吴楚。”时魏帝将伐神武。神武部署将帅，虑疑，故有此诏。神武乃表曰：<br /><br />&nbsp;&nbsp;&nbsp;&nbsp;“荆州绾接蛮左，密迩畿服。关陇恃远，将有逆图。臣今潜勒兵马三万，拟从河<br /><br />&nbsp;&nbsp;&nbsp;&nbsp;东而渡。又遣恒州刺史库狄干，瀛州刺史郭琼，汾州刺史斛律金，前武卫大将军<br /><br />&nbsp;&nbsp;&nbsp;&nbsp;彭乐拟兵四万，从其来违津渡。遣领军将军娄昭，相州刺史窦泰，前瀛州刺史尧<br /><br />&nbsp;&nbsp;&nbsp;&nbsp;雄，并州刺史高隆之拟兵五万，以讨荆州。遣冀州刺史尉景，前冀州刺史高敖曹，<br /><br />&nbsp;&nbsp;&nbsp;&nbsp;济州刺史蔡俊，前侍中封隆之，拟山东兵七万，突骑五万，以征江左。皆约勒所<br /><br />&nbsp;&nbsp;&nbsp;&nbsp;部，伏听处分。”魏帝知觉其变，乃出神武表，命群官议之，欲止神武诸军。神<br /><br />&nbsp;&nbsp;&nbsp;&nbsp;武乃集在并僚佐，令其博议。还以表闻，仍以信誓自明忠款曰：“臣为嬖佞所间，<br /><br />&nbsp;&nbsp;&nbsp;&nbsp;陛下一旦赐疑，令猖狂之罪，尔朱时计。臣若不尽诚竭节，敢负陛下，则使身受<br /><br />&nbsp;&nbsp;&nbsp;&nbsp;天殃，子孙殄绝。陛下若垂信赤心，使干戈不动，佞臣一二人，愿斟量废出。”<br /><br />&nbsp;&nbsp;&nbsp;&nbsp;辛未，帝复录在京文武议意，以答神武。使舍人温子升草敕，子升逡巡未敢<br /><br />&nbsp;&nbsp;&nbsp;&nbsp;作。帝据胡床拔剑作色，子升乃为敕曰：<br /><br />&nbsp;&nbsp;&nbsp;&nbsp;前持心血，远以示王，深冀彼此共相礼悉。而不良之徒，坐生间贰。近孙腾<br /><br />&nbsp;&nbsp;&nbsp;&nbsp;仓卒向彼，致使闻者疑有异谋。故遣御史中尉綦俊，具申朕怀。今得王启，言誓<br /><br />&nbsp;&nbsp;&nbsp;&nbsp;恳恻。反覆思之，犹所未解。以朕眇身，遇王武略，不劳尺刃，坐为天子。所谓<br /><br />&nbsp;&nbsp;&nbsp;&nbsp;生我者父母，贵我者高王。今若无事背王，规相攻讨，则使身及子孙。还如王誓。<br /><br />&nbsp;&nbsp;&nbsp;&nbsp;皇天后土，实闻此言。近虑宇文为乱，贺拔胜应之。故纂严，欲与王俱为声援。<br /><br />&nbsp;&nbsp;&nbsp;&nbsp;宇文今日使者相望，观其所为，更无异迹。贺拔在南，开拓边境，为国立功，念<br /><br />&nbsp;&nbsp;&nbsp;&nbsp;无可责。君若欲分讨，何以为辞？东南不宾，为日己久。先朝已来，置之度外，<br /><br />&nbsp;&nbsp;&nbsp;&nbsp;今天下户口减半，未宜穷兵极武。<br /><br />&nbsp;&nbsp;&nbsp;&nbsp;朕既暗昧，不知佞人是谁。可列其姓名，令朕知也。如闻库狄干语王云：<br /><br />&nbsp;&nbsp;&nbsp;&nbsp;“本欲取懦弱者为主，无事立此长君，使其不可驾御。今但作十五日行，自可废<br /><br />&nbsp;&nbsp;&nbsp;&nbsp;之，更立余者。”如此议论，自是王间勋人，岂出佞臣之口？去岁封隆之背叛，<br /><br />&nbsp;&nbsp;&nbsp;&nbsp;今年孙腾逃走，不罪不送，谁不怪王？腾既为祸始，曾无愧惧。王若事君尽诚，<br /><br />&nbsp;&nbsp;&nbsp;&nbsp;何不斩送二首？王虽启图西去，而四道俱进。或欲南度洛阳，或欲东临江左。言<br /><br />&nbsp;&nbsp;&nbsp;&nbsp;之者犹应自怪，闻之者宁能不疑？王若守诚不贰，晏然居北，在此虽有百万之众，<br /><br />&nbsp;&nbsp;&nbsp;&nbsp;终无图彼之心。王脱信邪弃义，举旗南指，纵无匹马只轮，犹欲奋空拳而争死。<br /><br />&nbsp;&nbsp;&nbsp;&nbsp;朕本寡德，王已立之，百姓无知，或谓实可。若为他所图，则彰朕之恶。假令还<br /><br />&nbsp;&nbsp;&nbsp;&nbsp;为王杀，幽辱齑粉，了无遗恨。何者？王既以德见推，以义见举，一朝背德舍义，<br /><br />&nbsp;&nbsp;&nbsp;&nbsp;便是过有所归。本望君臣一体，若合符契，不图今日，分疏到此！古语云：“越<br /><br />&nbsp;&nbsp;&nbsp;&nbsp;人射我，笑而道之；吾兄射我，泣而道之。”朕既亲王，情如兄弟，所以投笔拊<br /><br />&nbsp;&nbsp;&nbsp;&nbsp;膺，不觉[欷。<br /><br />&nbsp;&nbsp;&nbsp;&nbsp;初，神武自京师将北，以为洛阳久经丧乱，王气衰尽。虽有山河之固，土地<br /><br />&nbsp;&nbsp;&nbsp;&nbsp;褊狭，不如邺，请迁都。魏帝曰：“高祖定鼎河洛，为永永之基。经营制度，至<br /><br />&nbsp;&nbsp;&nbsp;&nbsp;世宗乃毕。王既功在社稷，宜遵太和旧事。”神武奉诏。至是，复谋焉。遣兵千<br /><br />&nbsp;&nbsp;&nbsp;&nbsp;骑镇建兴，益河东及济州兵，于白沟虏船，不听向洛，诸州和籴粟，运入邺城。<br /><br />&nbsp;&nbsp;&nbsp;&nbsp;魏帝又敕神武曰：“王若厌伏人情，杜绝物议，唯有归河东之兵，罢建兴之戍，<br /><br />&nbsp;&nbsp;&nbsp;&nbsp;送相州之粟，追济州之军，令蔡俊受代，使邸珍出徐。止戈散马，各事家业。脱<br /><br />&nbsp;&nbsp;&nbsp;&nbsp;须粮廪，别遣转输。则谗人结舌，疑悔不生。王高枕太原，朕垂拱京洛，终不举<br /><br />&nbsp;&nbsp;&nbsp;&nbsp;足渡河，以干戈相指。王若马首南向，问鼎轻重，朕虽无武，欲止不能。必为社<br /><br />&nbsp;&nbsp;&nbsp;&nbsp;稷宗庙，出万死之策。决在于王，非朕能定。为山止篑，相为惜之。”<br /><br />&nbsp;&nbsp;&nbsp;&nbsp;魏帝时以任祥为兼尚书左仆射，加开府。祥弃官走至河北，据郡待神武。魏<br /><br />&nbsp;&nbsp;&nbsp;&nbsp;帝乃敕文武官，北来者任去留。下诏罪状神武，为北伐经营。神武亦勒马宣告曰：<br /><br />&nbsp;&nbsp;&nbsp;&nbsp;“孤遇尔朱擅权，举大义于四海。奉戴主上，义贯幽明。横为斛斯椿谗构，以诚<br /><br />&nbsp;&nbsp;&nbsp;&nbsp;节为逆首。昔赵鞅兴晋阳之甲，诛君侧恶人。今者南迈，诛椿而已。”以高昂为<br /><br />&nbsp;&nbsp;&nbsp;&nbsp;前锋，曰：“若用司空言，岂有今日之举！”司马子如答神武曰：“本欲立小者，<br /><br />&nbsp;&nbsp;&nbsp;&nbsp;正为此耳。”魏帝征兵关右。召贺拔胜赴行在所，遣大行台长孙承业、大都督颍<br /><br />&nbsp;&nbsp;&nbsp;&nbsp;川王斌之、斛斯椿共镇武牢。汝阳王暹镇石济，行台长孙子彦帅前恒农太守元洪<br /><br />&nbsp;&nbsp;&nbsp;&nbsp;略镇陕，贾显智率豫州刺史斛斯元寿伐蔡俊。神武使窦泰与左箱大都督莫多娄贷<br /><br />&nbsp;&nbsp;&nbsp;&nbsp;文逆显智，韩贤逆暹。元寿军降泰。贷文与显智遇于长寿津，显智阴约降，引军<br /><br />&nbsp;&nbsp;&nbsp;&nbsp;退。军司元玄觉之，驰还请益师。魏帝遣大都督侯几绍赴之。战于滑台东。显智<br /><br />&nbsp;&nbsp;&nbsp;&nbsp;以军降，绍死之。<br /><br />&nbsp;&nbsp;&nbsp;&nbsp;七月，魏帝躬率大众屯河桥。神武至河北十余里，再遣口申诚款，魏帝不报。<br /><br />&nbsp;&nbsp;&nbsp;&nbsp;神武乃引军度河。魏帝问计于群臣。或云南依贺拔胜，或云西就关中，或云守洛<br /><br />&nbsp;&nbsp;&nbsp;&nbsp;口死战，未决。而元斌之与斛斯椿争权不睦，斌之弃椿径还，绐帝云神武兵至。<br /><br />&nbsp;&nbsp;&nbsp;&nbsp;即日，魏帝逊于长安。己酉，神武入洛，停于永宁寺。八月甲寅，召集百官谓曰：<br /><br />&nbsp;&nbsp;&nbsp;&nbsp;“为臣奉主，匡救危乱。若处不谏争，出不陪随，缓则耽宠争荣，急便窜失，臣<br /><br />&nbsp;&nbsp;&nbsp;&nbsp;节安在！”遂收开府仪同三司叱列延庆、兼尚书左仆射辛雄、兼吏部尚书崔孝芬、<br /><br />&nbsp;&nbsp;&nbsp;&nbsp;都官尚书刘Q、兼度支尚书杨机、散骑常侍元士弼，并杀之，诛其贰也。士弼籍<br /><br />&nbsp;&nbsp;&nbsp;&nbsp;没家口。<br /><br />&nbsp;&nbsp;&nbsp;&nbsp;神武以万机不可旷废，乃与百僚议。以清河王为大司马，居尚书下舍而承<br /><br />&nbsp;&nbsp;&nbsp;&nbsp;制决事焉。王称警跸，神武丑之。神武寻至弘农，遂西克潼关，执毛洪宾。进军<br /><br />&nbsp;&nbsp;&nbsp;&nbsp;长城，龙门都督薛崇礼降。神武退舍河东，命行台尚书长史薛瑜守潼关。大都督<br /><br />&nbsp;&nbsp;&nbsp;&nbsp;库狄温守封陵。于蒲津西岸筑城守华州。以薛绍宗为刺史。高昂行豫州事。神武<br /><br />&nbsp;&nbsp;&nbsp;&nbsp;自发晋阳至此，凡四十启，魏帝皆不答。<br /><br />&nbsp;&nbsp;&nbsp;&nbsp;九月庚寅，神武还至洛阳。乃遣僧道荣奉表关中，又不答。乃集百寮沙门耆<br /><br />&nbsp;&nbsp;&nbsp;&nbsp;老，议所推立。以为自孝昌衰乱，国统中绝，神主靡依，昭穆失序。永安以孝文<br /><br />&nbsp;&nbsp;&nbsp;&nbsp;为伯考。永熙迁孝明于夹室。业丧祚短，职此之由。遂议立清河王世子善见。议<br /><br />&nbsp;&nbsp;&nbsp;&nbsp;定，白清河王。王曰：“天子无父，苟使儿立，不惜余生。”乃立之，是为孝静<br /><br />&nbsp;&nbsp;&nbsp;&nbsp;帝。魏于是始分为二。<br /><br />&nbsp;&nbsp;&nbsp;&nbsp;神武以孝武既西，恐逼崤陕，洛阳复在河外，接近梁境。如向晋阳，形势不<br /><br />&nbsp;&nbsp;&nbsp;&nbsp;能相接。依议迁邺。护军祖莹赞焉。诏下三日，车驾便发，户四十万，狼狈就道。<br /><br />&nbsp;&nbsp;&nbsp;&nbsp;神武留洛阳部分，事毕还晋阳。自是军国政务，皆归相府。先是童谣曰：“可怜<br /><br />&nbsp;&nbsp;&nbsp;&nbsp;青雀子，飞来邺城里。羽翮垂欲成，化作鹦鹉子。”好事者窃言，雀子谓魏帝清<br /><br />&nbsp;&nbsp;&nbsp;&nbsp;河王，鹦鹉谓神武也。初，孝昌中，山胡刘蠡升自称天子，年号神嘉，居云阳谷。<br /><br />&nbsp;&nbsp;&nbsp;&nbsp;西土岁被其寇，谓之胡荒。<br /><br />&nbsp;&nbsp;&nbsp;&nbsp;二年正月，西魏渭州刺史可朱浑道元拥众内属，神武迎纳之。壬戌，神武袭<br /><br />&nbsp;&nbsp;&nbsp;&nbsp;击刘蠡升，大破之。己巳，魏帝褒诏，以神武为相国，假黄钺，剑履上殿，入朝<br /><br />&nbsp;&nbsp;&nbsp;&nbsp;不趋。神武固辞。三月，神武欲以女妻蠡升太子，候其不设备。辛酉，潜师袭之。<br /><br />&nbsp;&nbsp;&nbsp;&nbsp;其北部王斩蠡升首以送。其众复立其子南海王。神武进击之，又获南海王，及其<br /><br />&nbsp;&nbsp;&nbsp;&nbsp;弟西海王、北海王、皇后、公卿已下四百余人，胡、魏五万户。壬申，神武朝于<br /><br />&nbsp;&nbsp;&nbsp;&nbsp;邺。四月，神武请给迁人廪各有差。九月甲寅，神武以州、郡、县官多乖法，请<br /><br />&nbsp;&nbsp;&nbsp;&nbsp;出使问人疾苦。<br /><br />&nbsp;&nbsp;&nbsp;&nbsp;三年正月甲子，神武帅库狄干等万骑袭西魏夏州。身不火食，四日而至。缚<br /><br />&nbsp;&nbsp;&nbsp;&nbsp;槊为悌，夜入其城。擒其刺史费也头贺拔俄弥突，因而用之。留都督张琼以镇守，<br /><br />&nbsp;&nbsp;&nbsp;&nbsp;迁其部落五千户以归。西魏灵州刺史曹泥，与其婿凉州刺史刘丰，遣使请内属。<br /><br />&nbsp;&nbsp;&nbsp;&nbsp;周文围泥，水灌其城，不没者四尺。神武命阿至罗发骑三万，径度灵州，绕出西<br /><br />&nbsp;&nbsp;&nbsp;&nbsp;军后。获马五十匹。西师乃退。神武率骑迎泥、丰生，拔其遗户五千以归，复泥<br /><br />&nbsp;&nbsp;&nbsp;&nbsp;官爵。魏帝诏加神武九锡，固让，乃止。二月，神武令阿至罗逼西魏秦州刺史建<br /><br />&nbsp;&nbsp;&nbsp;&nbsp;忠王万俟普拨，神武以众应之。六月甲午，普拨与其子太宰受洛干、豳州刺史叱<br /><br />&nbsp;&nbsp;&nbsp;&nbsp;干宝乐、右卫将军破六韩常及督将三百余人，拥部来降。八月丁亥，神武请均斗<br /><br />&nbsp;&nbsp;&nbsp;&nbsp;尺，班于天下。九月辛亥，汾州胡王迢触、曹贰龙聚众反。署立百官，年号平都，<br /><br />&nbsp;&nbsp;&nbsp;&nbsp;神武讨平之。十二月丁丑，神武自晋阳西讨，遣兼仆射行台、汝阳王暹、司徒高<br /><br />&nbsp;&nbsp;&nbsp;&nbsp;昂等趣上洛。大都督窦泰入自潼关。<br /><br />&nbsp;&nbsp;&nbsp;&nbsp;四年正月癸丑，窦泰军败自杀。神武军次蒲津，以冰薄不得赴救。乃班师。<br /><br />&nbsp;&nbsp;&nbsp;&nbsp;高昂攻克上洛。二月乙酉，神武以并、肆、汾、建、晋、东雍、南汾、秦、陕九<br /><br />&nbsp;&nbsp;&nbsp;&nbsp;州霜旱，人饥流散，请所在开仓振给。六月壬申，神武如天池。获瑞石，隐起成<br /><br />&nbsp;&nbsp;&nbsp;&nbsp;文曰“六王三川”十一月壬辰，神武西讨。自蒲津济，众二十万。周文军于沙苑。<br /><br />&nbsp;&nbsp;&nbsp;&nbsp;神武以地厄少却，西人鼓噪而进。军大乱，弃器甲十有八万。神武跨驼，候船<br /><br />&nbsp;&nbsp;&nbsp;&nbsp;以归。<br /><br />&nbsp;&nbsp;&nbsp;&nbsp;元象元年三月辛酉，神武固请解丞相，魏帝许之。四月庚寅，神武朝于邺。<br /><br />&nbsp;&nbsp;&nbsp;&nbsp;壬辰，还晋阳。请开酒禁，并振恤宿卫武官。七月壬午，行台侯景、司徒高昂围<br /><br />&nbsp;&nbsp;&nbsp;&nbsp;西魏将独孤信于金墉。西魏帝及周文并来赴救。大都督库狄干帅诸将前驱，神武<br /><br />&nbsp;&nbsp;&nbsp;&nbsp;总众继进。八月辛卯，战于河阴，大破西魏军，俘获数万。司徒高昂、大都督李<br /><br />&nbsp;&nbsp;&nbsp;&nbsp;猛、宗显死之。西师之败，独孤信先入关，周文留其都督长孙子彦守金墉，遂烧<br /><br />&nbsp;&nbsp;&nbsp;&nbsp;营以遁。神武遣兵追奔至崤，不及而还。初，神武知西师来侵，自晋阳率众驰赴。<br /><br />&nbsp;&nbsp;&nbsp;&nbsp;至孟津，未济，而军有胜负。既而神武渡河，子彦亦弃城走。神武遂毁金墉而还。<br /><br />&nbsp;&nbsp;&nbsp;&nbsp;十一月庚午，神武朝于京师。十二月壬辰，还晋阳。<br /><br />&nbsp;&nbsp;&nbsp;&nbsp;兴和元年七月丁丑，魏帝进神武为相国、录尚书事。固让，乃止。十一月乙<br /><br />&nbsp;&nbsp;&nbsp;&nbsp;丑，神武以新宫成，朝于邺。魏帝与神武宴射，神武降阶下称贺。又辞勃海王及<br /><br />&nbsp;&nbsp;&nbsp;&nbsp;都督中外诸军事，诏不许。十二月戊戌，神武还晋阳。<br /><br />&nbsp;&nbsp;&nbsp;&nbsp;二年十二月，阿至罗别部遣使请降，神武帅众迎之，出武州塞，不见。大猎<br /><br />&nbsp;&nbsp;&nbsp;&nbsp;而还。<br /><br />&nbsp;&nbsp;&nbsp;&nbsp;三年五月，神武巡北境，使使与蠕蠕通和。<br /><br />&nbsp;&nbsp;&nbsp;&nbsp;四年五月辛巳，神武朝于邺。请令百官，每月面敷政事。明扬仄陋，纳谏屏<br /><br />&nbsp;&nbsp;&nbsp;&nbsp;邪。亲理狱讼，褒黜勤怠。牧守有愆，节级相坐。椒掖之内，进御以序。后园鹰<br /><br />&nbsp;&nbsp;&nbsp;&nbsp;犬，悉皆弃之。六月甲辰，神武还晋阳。九月，神武西征。十月己亥，围西魏仪<br /><br />&nbsp;&nbsp;&nbsp;&nbsp;同三司王思政于玉壁城。欲以致敌，西师不敢出。十一月癸未，神武以大雪，士<br /><br />&nbsp;&nbsp;&nbsp;&nbsp;卒多死，乃班师。<br /><br />&nbsp;&nbsp;&nbsp;&nbsp;武定元年二月壬申，北豫州刺史高慎据武牢西叛。三月壬辰，周文率众援高<br /><br />&nbsp;&nbsp;&nbsp;&nbsp;慎，围河桥南城。戊申，神武大败之于芒山。禽西魏督将以下四百余人，俘斩六<br /><br />&nbsp;&nbsp;&nbsp;&nbsp;万计。是时，军士有盗杀驴者，军令应死。神武弗杀，将至并州决之。明日，复<br /><br />&nbsp;&nbsp;&nbsp;&nbsp;战，奔西军，告神武所在，西师尽锐来攻。众溃，神武失马，赫连阳顺下马，以<br /><br />&nbsp;&nbsp;&nbsp;&nbsp;授神武，与苍头冯文洛扶上，俱走。从者步骑六七人。追骑至，亲信都督尉兴庆<br /><br />&nbsp;&nbsp;&nbsp;&nbsp;曰：“王去矣，兴庆腰边百箭，足杀百人。”神武勉之曰：“事济，以尔为怀州；<br /><br />&nbsp;&nbsp;&nbsp;&nbsp;若死，则用尔子。”兴庆曰：“儿小，愿用兄。”许之。兴庆斗，矢尽而死。西<br /><br />&nbsp;&nbsp;&nbsp;&nbsp;魏太师贺拔胜以十三骑逐神武，河州刺史刘洪徽射中其二。胜槊将中神武，段孝<br /><br />&nbsp;&nbsp;&nbsp;&nbsp;先横射胜马殪，遂免。豫、洛二州平，神武使刘丰追奔徇地，至恒农而还。七月，<br /><br />&nbsp;&nbsp;&nbsp;&nbsp;神武贻周文书，责以杀孝武之罪。八月辛未，魏帝诏神武为相国、录尚书事、大<br /><br />&nbsp;&nbsp;&nbsp;&nbsp;行台，余如故。固辞，乃止。是月，神武命于肆州北山筑城，西自马陵戍，东至<br /><br />&nbsp;&nbsp;&nbsp;&nbsp;土Q，四十日罢。十二月己卯，神武朝于京师。庚辰，还晋阳。<br /><br />&nbsp;&nbsp;&nbsp;&nbsp;二年三月癸巳，神武巡行冀、定二州，因朝京师。以冬春亢旱，请蠲县责，<br /><br />&nbsp;&nbsp;&nbsp;&nbsp;振穷乏，宥死罪以下。又请授老人板职各有差。四月丙辰，神武还晋阳。十一月，<br /><br />&nbsp;&nbsp;&nbsp;&nbsp;神武讨山胡，破平之。俘获一万余户，分配诸州。<br /><br />&nbsp;&nbsp;&nbsp;&nbsp;三年正月甲午，开府仪同三司尔朱文畅、开府司马任胄、都督郑仲礼、中府<br /><br />&nbsp;&nbsp;&nbsp;&nbsp;主簿李世林、前开府参军房子远等谋贼神武。因十五日夜打蔟，怀刃而入。其党<br /><br />&nbsp;&nbsp;&nbsp;&nbsp;薛季孝以告，并伏诛。丁未，神武请于并州置晋阳宫，以处配口。三月乙未，神<br /><br />&nbsp;&nbsp;&nbsp;&nbsp;武朝邺。丙午，还晋阳。十月丁卯，神武上言，幽、安、定三州北接奚、蠕蠕，<br /><br />&nbsp;&nbsp;&nbsp;&nbsp;请于险要修立城戍以防之。躬自临履，莫不严固。乙未，神武请释芒山俘桎梏，<br /><br />&nbsp;&nbsp;&nbsp;&nbsp;配以人间寡妇。<br /><br />&nbsp;&nbsp;&nbsp;&nbsp;四年八月癸巳，神武将西伐，自邺会兵于晋阳。殿中将军曹魏祖曰：“不可，<br /><br />&nbsp;&nbsp;&nbsp;&nbsp;今八月西方王，以死气逆生气，为客不利，主人则可。兵果行，伤大将。”神武<br /><br />&nbsp;&nbsp;&nbsp;&nbsp;不从。自东西魏构兵，邺下每先有黄黑阵斗。占者以为黄者东魏戎衣色，黑<br /><br />&nbsp;&nbsp;&nbsp;&nbsp;者西魏戎衣色，人间以此候胜负。是时黄尽死。九月，神武围玉壁以挑西师，<br /><br />&nbsp;&nbsp;&nbsp;&nbsp;不敢应。西魏晋州刺史韦孝宽守玉壁。城中出铁面。神武使兀盗射之，每中其目。<br /><br />&nbsp;&nbsp;&nbsp;&nbsp;用李业兴孤虚术，萃其北。北，天险也。乃起土山，凿十道。又于东面凿二十一<br /><br />&nbsp;&nbsp;&nbsp;&nbsp;道，以攻之。城中无水，汲于汾。神武使移汾，一夜而毕。孝宽夺据土山。顿军<br /><br />&nbsp;&nbsp;&nbsp;&nbsp;五旬，城不拔，死者七万人，聚为一冢。有星坠于神武营，众驴并鸣，士皆慑惧。<br /><br />&nbsp;&nbsp;&nbsp;&nbsp;神武有疾。十一月庚子，舆疾班师。庚戌，遣太原公洋镇邺。辛亥，征世子澄至<br /><br />&nbsp;&nbsp;&nbsp;&nbsp;晋阳。有恶鸟集于亭树，世子使斛律光射杀之。己卯，神武以无功，表解都督中<br /><br />&nbsp;&nbsp;&nbsp;&nbsp;外诸军事。魏帝优诏许焉。是时，西魏言神武中弩。神武闻之，乃勉坐见诸贵。<br /><br />&nbsp;&nbsp;&nbsp;&nbsp;使斛律金敕勒歌，神武自和之，哀感流涕。<br /><br />&nbsp;&nbsp;&nbsp;&nbsp;侯景素轻世子，尝谓司马子如曰：“王在，吾不敢有异。王无，吾不能与鲜<br /><br />&nbsp;&nbsp;&nbsp;&nbsp;卑小儿共事。”子如掩其口。至是，世子为神武书，召景。景先与神武约，得书，<br /><br />&nbsp;&nbsp;&nbsp;&nbsp;书背微点，乃来。书至，无点，景不至。又闻神武疾，遂拥兵自固。神武谓世子<br /><br />&nbsp;&nbsp;&nbsp;&nbsp;曰：“我虽疾，尔面更有余忧色，何也？”世子未对。又问曰：“岂非忧侯景叛<br /><br />&nbsp;&nbsp;&nbsp;&nbsp;邪？”曰：“然。”神武曰：“景专制河南十四年矣，常有飞扬跋扈志。顾我能<br /><br />&nbsp;&nbsp;&nbsp;&nbsp;养，岂为汝驾御也。今四方未定，勿遽发哀。库狄干鲜卑老公，斛律金敕勒老公，<br /><br />&nbsp;&nbsp;&nbsp;&nbsp;并性遒直，终不负汝。可朱浑道元、刘丰生远来投我，必无异心。贺拔焉过儿朴<br /><br />&nbsp;&nbsp;&nbsp;&nbsp;实无罪过，潘相乐今本作道人，心和厚，汝兄弟当得其力。韩轨少戆，宜宽借之。<br /><br />&nbsp;&nbsp;&nbsp;&nbsp;彭相乐心腹难得，宜防护之。少堪敌侯景者，唯有慕容绍宗。我故不贵之，留以<br /><br />&nbsp;&nbsp;&nbsp;&nbsp;与汝，宜深加殊礼，委以经略。<br /><br />&nbsp;&nbsp;&nbsp;&nbsp;五年正月朔，日蚀。神武曰：“日蚀其为我邪？死亦何恨。”丙午，陈启于<br /><br />&nbsp;&nbsp;&nbsp;&nbsp;魏帝。是日，崩于晋阳，时年五十二。秘不发丧。六月壬午，魏帝于东堂举哀三<br /><br />&nbsp;&nbsp;&nbsp;&nbsp;日。制衰，诏凶礼依汉大将军霍光、东平王苍故事。赠假黄钺、使持节、相国、<br /><br />&nbsp;&nbsp;&nbsp;&nbsp;都督中外诸军事、齐王玺绂、c车、黄屋左纛、前后羽葆鼓吹、轻车介士、兼<br /><br />&nbsp;&nbsp;&nbsp;&nbsp;备九锡殊礼。谥献武王。八月甲申，葬于邺西北漳水之西，魏帝临送于紫阳。天<br /><br />&nbsp;&nbsp;&nbsp;&nbsp;保初，追崇为献武帝。庙号太祖，陵曰义平。天统元年，改谥神武皇帝，庙号高<br /><br />&nbsp;&nbsp;&nbsp;&nbsp;祖。神武性深密高岸，终日俨然，人不能测。机权之际，变化若神。至于军国大<br /><br />&nbsp;&nbsp;&nbsp;&nbsp;略，独运怀抱。文武将吏，罕有预之。经驭军众，法令严肃，临敌制胜，策出无<br /><br />&nbsp;&nbsp;&nbsp;&nbsp;方。听断昭察，不可欺犯，知人好士，全护勋旧。性周给，每有文教，常殷勤款<br /><br />&nbsp;&nbsp;&nbsp;&nbsp;悉。指事论心，不尚绮靡。擢人授任，在于得才。苟其所堪，乃至拔于厮养；有<br /><br />&nbsp;&nbsp;&nbsp;&nbsp;虚声无实者，稀见任用。诸将出讨，奉行方略，罔不克捷。违失指画，多致奔亡。<br /><br />&nbsp;&nbsp;&nbsp;&nbsp;雅尚俭素，刀剑鞍勒无金玉之饰。少能剧饮，自当大任，不过三爵。居家如官。<br /><br />&nbsp;&nbsp;&nbsp;&nbsp;仁恕爱士。始范阳卢景裕以明经称，鲁郡韩毅以工书显，咸以谋逆见禽，并蒙恩<br /><br />&nbsp;&nbsp;&nbsp;&nbsp;置之第馆，教授诸子。其文武之士，尽节所事见执获而不罪者甚多。故遐迩归心，<br /><br />&nbsp;&nbsp;&nbsp;&nbsp;皆思效力。至南和梁国，北怀蠕蠕。吐谷浑、阿至罗咸所招纳，获其力用，规略<br /><br />&nbsp;&nbsp;&nbsp;&nbsp;远矣。<br /><br />&nbsp;&nbsp;&nbsp;&nbsp;世宗文襄皇帝讳澄，字子惠，神武长子也。母曰娄太后。生而岐嶷，神武异<br /><br />&nbsp;&nbsp;&nbsp;&nbsp;之。魏中兴元年，立为勃海王世子。就杜询讲学，敏悟过人，询甚叹服。二年，<br /><br />&nbsp;&nbsp;&nbsp;&nbsp;加侍中、开府仪同三司，尚孝静帝妹冯翊长公主。时年十二，神情俊爽，便若成<br /><br />&nbsp;&nbsp;&nbsp;&nbsp;人。神武试问以时事得失，辨析无不中理。自是军国筹策皆预之。<br /><br />&nbsp;&nbsp;&nbsp;&nbsp;天平元年，加使持节、尚书令、大行台、并州刺史。三年，入辅朝政，加领<br /><br />&nbsp;&nbsp;&nbsp;&nbsp;军左右、京畿大都督。时人虽闻器识，犹以少年期之。而机略严明，事无疑滞，<br /><br />&nbsp;&nbsp;&nbsp;&nbsp;于是朝野振肃。<br /><br />&nbsp;&nbsp;&nbsp;&nbsp;元象元年，摄吏部尚书。魏自崔亮以后，选人常以年劳为制。文襄乃厘改前<br /><br />&nbsp;&nbsp;&nbsp;&nbsp;式，铨擢唯在得人。又沙汰尚书郎，妙选人地以充之。至于才名之士，咸被荐擢。<br /><br />&nbsp;&nbsp;&nbsp;&nbsp;假有未居显位者，皆致之门下，以为宾客。每山园游宴，必见招携；执射赋诗，<br /><br />&nbsp;&nbsp;&nbsp;&nbsp;各尽其所长，以为娱适。<br /><br />&nbsp;&nbsp;&nbsp;&nbsp;兴和二年，加大将军，领中书监，仍摄吏部尚书。自正光已后，天下多事。<br /><br />&nbsp;&nbsp;&nbsp;&nbsp;在任群官，廉洁者寡。文襄乃奏吏部郎崔暹为御史中尉，纠劾权豪，无所纵舍。<br /><br />&nbsp;&nbsp;&nbsp;&nbsp;于是风俗更始，私枉路绝。乃榜于街衢，具论经国政术，仍开直言之路。有论事<br /><br />&nbsp;&nbsp;&nbsp;&nbsp;上书苦言切至者，皆优容之。<br /><br />&nbsp;&nbsp;&nbsp;&nbsp;武定四年十一月，神武西讨，不豫，班师。文襄驰赴军所，侍卫还晋阳。<br /><br />&nbsp;&nbsp;&nbsp;&nbsp;五年正月丙午，神武崩，秘不发丧。辛亥，司徒侯景据河南反，颍州刺史司<br /><br />&nbsp;&nbsp;&nbsp;&nbsp;马世云以城应之。景诱执豫州刺史高元成、襄州刺史李密、广州刺史暴显等。遣<br /><br />&nbsp;&nbsp;&nbsp;&nbsp;司空韩轨率众讨之。四月壬申，文襄朝于邺。六月己巳，韩轨等自颍州班师。丁<br /><br />&nbsp;&nbsp;&nbsp;&nbsp;丑，文襄还晋阳，乃发丧，告喻文武，陈神武遗志。七月戊戌，魏帝诏以文襄为<br /><br />&nbsp;&nbsp;&nbsp;&nbsp;使持节、大丞相、都督中外诸军、录尚书事、大行台、勃海王。文襄启辞位，愿<br /><br />&nbsp;&nbsp;&nbsp;&nbsp;停王爵。壬寅，魏帝诏太原公洋摄理军国，遣中使敦喻。八月戊辰，文襄启申神<br /><br />&nbsp;&nbsp;&nbsp;&nbsp;武遗令，请减国邑，分封将督各有差。辛未，朝于邺，固辞丞相。魏帝诏曰：<br /><br />&nbsp;&nbsp;&nbsp;&nbsp;“既朝野攸凭，安危所系，不得令遂本怀，须有权夺。可复前大将军，余如故。”<br /><br />&nbsp;&nbsp;&nbsp;&nbsp;壬辰，尚书祠部郎中元瑾、梁降人苟济、长秋卿刘思逸及淮南王宣洪、华山王大<br /><br />&nbsp;&nbsp;&nbsp;&nbsp;器、济北王徽等谋害文襄，事发伏诛。九月己亥，文襄请旧勋灼然未蒙齿录者，<br /><br />&nbsp;&nbsp;&nbsp;&nbsp;悉求旌赏。朝士名行有闻，或以年耆疾满告谢者，准其本秩。授以州郡，不得莅<br /><br />&nbsp;&nbsp;&nbsp;&nbsp;事，听荫子孙。自天平元年以来，遇事亡官者，听复本资。豪贵之家，不得占护<br /><br />&nbsp;&nbsp;&nbsp;&nbsp;山泽。其第宇车服婚姻送葬奢c无限者，并令禁断。从太昌元年以来，将帅有殊<br /><br />&nbsp;&nbsp;&nbsp;&nbsp;功异效者，其子弟年十岁以上，请听依第出身。其兵士从征，身殒阵场者，蠲其<br /><br />&nbsp;&nbsp;&nbsp;&nbsp;家租课。若有藏器避世者，以礼招致，随才擢叙。罢营构之官。在朝百司，怠惰<br /><br />&nbsp;&nbsp;&nbsp;&nbsp;不勤，有所旷废者，免所居官。若清干克济，皎然可知者，即宜超叙，不拘常式。<br /><br />&nbsp;&nbsp;&nbsp;&nbsp;辛丑，文襄还晋阳。<br /><br />&nbsp;&nbsp;&nbsp;&nbsp;武定六年正月己未，文襄朝于邺。二月己卯，梁遣使慰文襄，并请通和。文<br /><br />&nbsp;&nbsp;&nbsp;&nbsp;襄许其和而不答书。侯景之叛也，南兖州刺史石长宣颇相影响，诸州刺史、守、<br /><br />&nbsp;&nbsp;&nbsp;&nbsp;令、佐史多被诖误。景破后，悉被禽获，尚书咸处极刑，文襄并请减降。于是斩<br /><br />&nbsp;&nbsp;&nbsp;&nbsp;长宣，其余并从宽宥。三月戊申，文襄请朝臣及牧、守、令、长各举贤良及骁武<br /><br />&nbsp;&nbsp;&nbsp;&nbsp;胆略堪守边城者，务在得才，不拘职素。其称事六品、散官五品以上，朝廷所悉，<br /><br />&nbsp;&nbsp;&nbsp;&nbsp;不在举限。其称事七品、散官六品以下，并及州、郡、县杂白身，不限在官、解<br /><br />&nbsp;&nbsp;&nbsp;&nbsp;职，并任举之，随才进擢。辛亥，文襄南临黎阳，济于武牢。自洛阳，从太行而<br /><br />&nbsp;&nbsp;&nbsp;&nbsp;反晋阳。于路遗书朝士，以相戒厉。于是朝野承风，莫不震肃。六月，文襄巡北<br /><br />&nbsp;&nbsp;&nbsp;&nbsp;边城戍，振赐各有差。七月乙卯，文襄朝于邺。八月庚寅，还晋阳。使大行台慕<br /><br />&nbsp;&nbsp;&nbsp;&nbsp;容绍宗与太尉高岳、大都督刘丰讨王思政于颍川。先是，文襄遣行台尚书辛术率<br /><br />&nbsp;&nbsp;&nbsp;&nbsp;诸将略江淮之北。至是，凡所获二十三州。<br /><br />&nbsp;&nbsp;&nbsp;&nbsp;七年四月甲辰，魏帝进文襄位相国，封齐王，绿F绶。赞拜不名，入朝不<br /><br />&nbsp;&nbsp;&nbsp;&nbsp;趋，剑履上殿。食冀州之勃海、长乐、安德、武邑、瀛州之河间五郡，邑十五万<br /><br />&nbsp;&nbsp;&nbsp;&nbsp;户，使持节、都督中外诸军事、录尚书、大行台并如故。丁未，文襄入朝。固让，<br /><br />&nbsp;&nbsp;&nbsp;&nbsp;魏帝不许。五月戊寅，文襄帅师自邺赴颍川。六月丙申克颍川，禽西魏大将军王<br /><br />&nbsp;&nbsp;&nbsp;&nbsp;思政，以忠于所事，释而待之。七月，文襄朝于邺，请魏帝立皇太子，复辞爵位<br /><br />&nbsp;&nbsp;&nbsp;&nbsp;殊礼，未报。八月辛卯，遇盗而崩。初，梁将兰钦子京见虏，文襄以配厨。钦求<br /><br />&nbsp;&nbsp;&nbsp;&nbsp;赎之，不许。京再诉，文襄使监厨苍头薛丰洛杖之，曰：“更诉，当杀汝。”京<br /><br />&nbsp;&nbsp;&nbsp;&nbsp;与其党六人谋作乱。时文襄将受魏禅，与陈元康、崔季舒屏左右谋于北城东柏堂。<br /><br />&nbsp;&nbsp;&nbsp;&nbsp;太史启言宰辅星甚微，变不一月。时京将进食，文襄却之，谓人曰：“昨夜梦此<br /><br />&nbsp;&nbsp;&nbsp;&nbsp;奴斫我。”又曰：“急杀却。”京闻之，置刀于盘下，冒言进食。文襄见之，怒<br /><br />&nbsp;&nbsp;&nbsp;&nbsp;曰：“我未索食，何遽来？”京挥刀曰：“将杀汝！”文襄自投，伤足，入床下。<br /><br />&nbsp;&nbsp;&nbsp;&nbsp;贼党至，去床，因见弑，时年二十九。秘不发丧。明年正月辛酉，魏帝举哀于太<br /><br />&nbsp;&nbsp;&nbsp;&nbsp;极东堂。诏赠物八万段，凶事依汉大将军霍光、东平王苍故事。赠假黄钺、使持<br /><br />&nbsp;&nbsp;&nbsp;&nbsp;节、相国、都督中外诸军事、齐王玺绂，fc车、黄屋左纛、后部羽葆鼓吹、<br /><br />&nbsp;&nbsp;&nbsp;&nbsp;轻车介士，备九锡礼，谥曰文襄王。二月甲申，葬于义平陵之北。天保初，追尊<br /><br />&nbsp;&nbsp;&nbsp;&nbsp;曰文襄皇帝，庙号世宗，陵曰峻成。<br /><br />&nbsp;&nbsp;&nbsp;&nbsp;文襄美姿容，善言笑，谈谑之际，从容弘雅。性聪警，多筹策，当朝作相，<br /><br />&nbsp;&nbsp;&nbsp;&nbsp;听断如流。爱士好贤，待之以礼，有神武之风焉。然少壮气猛，严峻刑法。高慎<br /><br />&nbsp;&nbsp;&nbsp;&nbsp;西叛，侯景南翻，非直本怀狼戾，兼亦有惧威略。情欲奢淫，动乖制度。尝于宫<br /><br />&nbsp;&nbsp;&nbsp;&nbsp;西造宅，墙院高广，听事宏壮，亚太极殿。神武入朝，责之，乃止。<br /><br />&nbsp;&nbsp;&nbsp;&nbsp;论曰：昔魏氏失驭，中原荡析。齐神武爰从晋部，大号冀方。屡战而翦凶徒，<br /><br />&nbsp;&nbsp;&nbsp;&nbsp;一麾以清京洛。尊主匡国，功济天下。既而魏武帝规避权逼，历数既尽，适所以<br /><br />&nbsp;&nbsp;&nbsp;&nbsp;速关、河之分焉。文襄嗣膺霸道，威略昭著。内除奸逆，外拓淮夷，摈斥贪残，<br /><br />&nbsp;&nbsp;&nbsp;&nbsp;存情人物。而志在峻法，急于御下，于前王之德，有所未同。盖天意人心，好生<br /><br />&nbsp;&nbsp;&nbsp;&nbsp;恶杀，虽吉凶报应，未皆影响。总而论之，积善多庆。然文襄之祸生所忽，盖有<br /><br />&nbsp;&nbsp;&nbsp;&nbsp;由焉。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1717);">加入书签</a><a
                        href="1714.html">上一页</a>&larr;<a href="index.html">返回列表</a>&rarr;<a
                            href="1718.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1714.html"; var next_page = "1718.html"; var index_page = "index.html"; var sortid = "9"; var article_id = "29"; var chapter_id = "1717"; var articlename = "北史"; var chaptername = " 卷六 齐本纪上第六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>