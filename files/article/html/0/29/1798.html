<!DOCTYPE html>
<html>
<head>
<meta charset="gbk" />
<title>北史- 卷五十一 列传第三十九-在线阅读-哈西文学网</title>
<meta name="keywords" content="李延寿，北史， 卷五十一 列传第三十九全文， 卷五十一 列传第三十九在线阅读 哈西文学网" />
<meta name="description" content="哈西文学网提供李延寿的北史  卷五十一 列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1798.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1798.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 列传第三十九</h1>
            <div class="link xb">
                <a href="1797.html">上一页</a>&larr;<a href="index.html">返回列表</a>&rarr;<a
                    href="1799.html">下一页</a></div>			
            <div id="BookText">&nbsp;&nbsp;&nbsp;&nbsp;○齐宗室诸王上<br /><br />&nbsp;&nbsp;&nbsp;&nbsp;赵郡王琛（子睿）清河王岳（子劢）广平公盛阳州公永乐襄乐王显<br /><br />&nbsp;&nbsp;&nbsp;&nbsp;国上洛王思宗（子元海弟思好）平秦王归彦（兄子普）长乐王灵山神<br /><br />&nbsp;&nbsp;&nbsp;&nbsp;武诸子<br /><br />&nbsp;&nbsp;&nbsp;&nbsp;赵郡王琛，字元宝，齐神武皇帝之弟也。少便弓马，有志气。封南赵郡公，<br /><br />&nbsp;&nbsp;&nbsp;&nbsp;累迁定州刺史、六州大都督，甚有声誉。及斛斯椿等衅结，神武帅师入洛阳，以<br /><br />&nbsp;&nbsp;&nbsp;&nbsp;晋阳根本，召琛留总相府政事，天平中，除御史中尉。正色纠弹，无所回避，远<br /><br />&nbsp;&nbsp;&nbsp;&nbsp;近肃然。寻乱神武后庭，因杖而毙，时年二十三。赠太尉、尚书令，谥曰贞。天<br /><br />&nbsp;&nbsp;&nbsp;&nbsp;平三年，又赠假黄钺、左丞相、太师、录尚书事，进爵为王，配享神武庙廷。子<br /><br />&nbsp;&nbsp;&nbsp;&nbsp;睿嗣。<br /><br />&nbsp;&nbsp;&nbsp;&nbsp;睿小名须拔，幼孤，聪慧夙成，特为神武所爱，养于山公主也。令游娘母之，<br /><br />&nbsp;&nbsp;&nbsp;&nbsp;恩异诸子。魏兴和中，袭爵南赵郡公。年至四岁，未尝识母。其母魏华阳山主也。<br /><br />&nbsp;&nbsp;&nbsp;&nbsp;其从母姊郑氏戏谓曰：“汝是我姨儿，何倒亲游氏？”睿因访问，遂失精神。神<br /><br />&nbsp;&nbsp;&nbsp;&nbsp;武疑其感疾，睿曰：“儿无患苦，但闻有所生，欲得暂见。”神武惊，命元夫人<br /><br />&nbsp;&nbsp;&nbsp;&nbsp;至，就宫见之。睿前跪拜，因抱颈大哭。神武甚悲伤，谓平秦王曰：“此儿至孝，<br /><br />&nbsp;&nbsp;&nbsp;&nbsp;吾子无及者。”遂为休务一日。睿读《孝经》，至“资于事父”，辄流涕嘘欷。<br /><br />&nbsp;&nbsp;&nbsp;&nbsp;十岁丧母，神武亲送至领军府。为发哀，举声殒绝，三日水浆不入口。神武与武<br /><br />&nbsp;&nbsp;&nbsp;&nbsp;明太后殷勤敦譬，方渐顺旨。居丧长斋，骨立，杖而后起。神武令常山王与同卧<br /><br />&nbsp;&nbsp;&nbsp;&nbsp;起，日夜喻之，并敕左右，不许进水。虽绝清漱，午辄不肯食，由是神武食必呼<br /><br />&nbsp;&nbsp;&nbsp;&nbsp;与同案。神武崩，哭泣呕血。及壮，将婚，貌有戚容。文襄谓曰：“我为尔娶郑<br /><br />&nbsp;&nbsp;&nbsp;&nbsp;述祖女，何嫌而不乐？”对曰：“自痛孤遗，方从婚冠，弥用感切。”言未卒，<br /><br />&nbsp;&nbsp;&nbsp;&nbsp;鸣咽不自胜，文襄为之悯然。劢之勤学，常夜久方罢。文宣受禅，进爵为王。睿<br /><br />&nbsp;&nbsp;&nbsp;&nbsp;身长七尺，容仪其伟，闲习吏事，有知人之鉴。天保二年，出为定州刺史、六州<br /><br />&nbsp;&nbsp;&nbsp;&nbsp;大都督。时年十七，称为良牧。六年，诏睿领兵监筑长城。于时六月，睿途中屏<br /><br />&nbsp;&nbsp;&nbsp;&nbsp;盖扇，亲与军人同劳苦。定州先常藏冰，长史宋钦道以睿冒热，遣倍道送冰，正<br /><br />&nbsp;&nbsp;&nbsp;&nbsp;遇炎盛，咸谓一时之要。睿对之叹曰：“三军皆饮温水，吾何义独进寒冰！”遂<br /><br />&nbsp;&nbsp;&nbsp;&nbsp;至销液，竟不一尝，兵人感悦。先是役罢，任其自归，丁壮先返，羸弱多致僵殒。<br /><br />&nbsp;&nbsp;&nbsp;&nbsp;睿于是亲帅营伍，强弱相持，赖全者十三四焉。八年，除都督、北朔州刺史。睿<br /><br />&nbsp;&nbsp;&nbsp;&nbsp;抚慰新迁，量置烽戍，备有条法，大为兵人所安。无水处祷而掘井，泉源涌出，<br /><br />&nbsp;&nbsp;&nbsp;&nbsp;至今号曰赵郡王泉。九年，济南以太子监国，因立大都督府，与尚书省分理众事，<br /><br />&nbsp;&nbsp;&nbsp;&nbsp;仍开府置佐史。文宣特崇其选，除睿侍中，摄大都督府长史。睿后因侍宴，帝从<br /><br />&nbsp;&nbsp;&nbsp;&nbsp;容谓常山王演等曰：“由来亦有如此长史不？”<br /><br />&nbsp;&nbsp;&nbsp;&nbsp;皇建初，兼并州事。孝昭帝临崩，预受顾托，奉迎武成于邺，拜尚书令。天<br /><br />&nbsp;&nbsp;&nbsp;&nbsp;统中，追赠父琛假黄钺；母元氏赠赵郡王妃，谥曰贞昭，华阳长公主如故。有司<br /><br />&nbsp;&nbsp;&nbsp;&nbsp;备礼仪，就墓拜授。时隆冬盛寒，睿跣步号哭，面皆破裂，呕血数升。及还，不<br /><br />&nbsp;&nbsp;&nbsp;&nbsp;堪参谢。帝亲就第看问，拜司空、摄录尚书事。<br /><br />&nbsp;&nbsp;&nbsp;&nbsp;河清三年，周师及突厥至并州。武成戎服，将以宫人避之，睿叩马谏，乃止。<br /><br />&nbsp;&nbsp;&nbsp;&nbsp;帝亲御戎，六军进止，并令取睿节度，而使段孝先总焉。帝与宫为被绯甲，登故<br /><br />&nbsp;&nbsp;&nbsp;&nbsp;北城以望，军营甚整。突厥咎周人曰：“尔言齐乱，故来伐之。今齐人眼中亦有<br /><br />&nbsp;&nbsp;&nbsp;&nbsp;铁，何可当邪！”乃还。至陉岭，冻滑，乃铺毡以度。胡马寒瘦，膝已下皆无毛，<br /><br />&nbsp;&nbsp;&nbsp;&nbsp;比至长城，死且尽。乃截槊杖之以归。是役也，段孝先持重，不与贼战，自晋阳<br /><br />&nbsp;&nbsp;&nbsp;&nbsp;失道，为虏所屠，无遗类焉。斛律光自三堆还，帝以遭大寇，抱其头哭。任城王<br /><br />&nbsp;&nbsp;&nbsp;&nbsp;进曰：“何至此！”乃止。光面折孝先于帝前，曰：“段婆善为送女客。”<br /><br />&nbsp;&nbsp;&nbsp;&nbsp;于是以睿为能，加尚书令，封宣城郡公，拜太尉，监五礼。晚节颇以酒色为和士<br /><br />&nbsp;&nbsp;&nbsp;&nbsp;开所构。睿久典朝政，誉望日隆，渐被疏忌。乃撰古忠臣义士，号曰《要言》，<br /><br />&nbsp;&nbsp;&nbsp;&nbsp;以致其意。武成崩。葬后数日，睿与冯翊王润、安德王延宗及元文遥奏后主云：<br /><br />&nbsp;&nbsp;&nbsp;&nbsp;“和士开不宜仍居内。”并入奏太后。因出士开为衮州刺史。太后欲留过百日，<br /><br />&nbsp;&nbsp;&nbsp;&nbsp;睿正色不许。太后令酌酒赐睿，睿正色曰：“今论国家大事，非为厄酒。”言讫<br /><br />&nbsp;&nbsp;&nbsp;&nbsp;便出。其夜，睿方寝，见一人长可丈五尺，臂丈余，当门向床，以臂压睿，良久<br /><br />&nbsp;&nbsp;&nbsp;&nbsp;遂失。甚恶之，起坐叹曰：“大丈夫运命一朝至此！”旦欲入朝，妻子咸谏止之。<br /><br />&nbsp;&nbsp;&nbsp;&nbsp;睿曰：“社稷事重，吾当以死效之。吾宁死事先皇，不忍见朝廷颠沛。”至殿门，<br /><br />&nbsp;&nbsp;&nbsp;&nbsp;又有人曰：“愿勿入。”睿曰：“吾上不负天，死亦无恨。”入见太后，太后复<br /><br />&nbsp;&nbsp;&nbsp;&nbsp;以为言，睿执之弥固。出至永巷，被送华林园，于雀离佛院令刘桃枝拉杀之，时<br /><br />&nbsp;&nbsp;&nbsp;&nbsp;年三十六。大雾三日，朝野冤惜之。其年，诏听以王礼葬，竟无赠谥。子整信嗣，<br /><br />&nbsp;&nbsp;&nbsp;&nbsp;好学有行检，位仪同三司，后终于长安。<br /><br />&nbsp;&nbsp;&nbsp;&nbsp;清河王岳，学洪略，神武从父弟也。父翻，字飞雀，以器度知名，卒于侍御<br /><br />&nbsp;&nbsp;&nbsp;&nbsp;中散。元象中，赠假黄钺、大将军、太傅、太尉、录尚书事，谥孝宣公。岳幼孤<br /><br />&nbsp;&nbsp;&nbsp;&nbsp;贫，人未之知。长而敦直，姿貌嶷然，深沉有器量。初居洛邑，神武每使入洛，<br /><br />&nbsp;&nbsp;&nbsp;&nbsp;必止岳舍。岳母山氏尝夜起，见神武室中无火而有光。移于别室，如前所见。怪<br /><br />&nbsp;&nbsp;&nbsp;&nbsp;之。诣卜者筮，遇《乾》之《大有》。占者曰：“吉，《易》称‘飞龙在天，大<br /><br />&nbsp;&nbsp;&nbsp;&nbsp;人造也’，贵不可言。”山氏归报神武。神武后起兵于信都，山氏谓岳曰：“赤<br /><br />&nbsp;&nbsp;&nbsp;&nbsp;光之瑞，今当验矣，汝可从之。”岳遂往信都，神武见之大悦。<br /><br />&nbsp;&nbsp;&nbsp;&nbsp;及战于韩陵，神武将中军，高昂将左军，岳将右军。中军败，岳举麾大呼，<br /><br />&nbsp;&nbsp;&nbsp;&nbsp;横冲贼阵，神武因大破贼。以功除卫将军、左光禄大夫，封清河郡公。母山氏封<br /><br />&nbsp;&nbsp;&nbsp;&nbsp;郡君，授女侍中，入侍皇后。天平二年，除侍中、六州军事都督，寻加开府。岳<br /><br />&nbsp;&nbsp;&nbsp;&nbsp;辟引时贤以为僚属，论者美之。寻授使持节、六州大都督、冀州大中正。俄拜京<br /><br />&nbsp;&nbsp;&nbsp;&nbsp;畿大都督，其六州事悉隶京畿。时神武统务晋阳，岳与侍中孙腾等京师辅政。岳<br /><br />&nbsp;&nbsp;&nbsp;&nbsp;性至孝，母疾，衣不解带。及遭丧去职，哀毁骨立。神武忧之，每日遣人劳勉。<br /><br />&nbsp;&nbsp;&nbsp;&nbsp;寻起复本位，历冀、晋二州刺史、西南道大都督，有绥边之称。<br /><br />&nbsp;&nbsp;&nbsp;&nbsp;及神武崩，侯景叛，梁武乘间遣其贞阳侯明于寒山，拥泗水灌彭城，与景为<br /><br />&nbsp;&nbsp;&nbsp;&nbsp;掎角声援。岳总诸军南讨，与行台慕容绍宗击破明，禽之。景仍于涡阳与左卫将<br /><br />&nbsp;&nbsp;&nbsp;&nbsp;军刘丰等相持。岳又破之。以功除太尉。又统慕容绍宗、刘丰等攻王思政于长社。<br /><br />&nbsp;&nbsp;&nbsp;&nbsp;岳引洧水灌城。绍宗、刘丰为思政所获。西魏出兵援思政，岳内外防御，城不没<br /><br />&nbsp;&nbsp;&nbsp;&nbsp;者三板。会文襄亲临，数日克城，获思政等。以功别封真定县男。文襄以为己功，<br /><br />&nbsp;&nbsp;&nbsp;&nbsp;故赏典不弘。<br /><br />&nbsp;&nbsp;&nbsp;&nbsp;文襄崩，文宣出抚晋阳，令岳以本官兼尚书左仆射，留镇邺。天保初，进封<br /><br />&nbsp;&nbsp;&nbsp;&nbsp;清河郡王。五年，加太保。为西南道大行台，统司徒潘相乐等救江陵。师次义阳，<br /><br />&nbsp;&nbsp;&nbsp;&nbsp;西魏克荆州。因略地，克郢州，获梁郢州刺史陆法和，送邺。诏岳旋师。岳自讨<br /><br />&nbsp;&nbsp;&nbsp;&nbsp;寒山、长社，及出随、陆，并有功，威名弥重。性华侈，尤悦酒色，歌姬舞女，<br /><br />&nbsp;&nbsp;&nbsp;&nbsp;陈鼎击钟，诸王皆莫及。初，高归彦少孤，神武令岳抚养。轻其年幼，情礼甚薄，<br /><br />&nbsp;&nbsp;&nbsp;&nbsp;归彦内衔之。及归彦为领军，岳谓其德己，更倚仗之。归彦密构其短，奏岳造城<br /><br />&nbsp;&nbsp;&nbsp;&nbsp;南大宅，c拟为永巷，但无阙耳。帝后夜行，见壮丽，意不平。仍属帝召邺下妇<br /><br />&nbsp;&nbsp;&nbsp;&nbsp;人薛氏入宫，而岳先尝迎之，至宅，由其姊也。帝县薛氏姊而锯杀之，让岳，以<br /><br />&nbsp;&nbsp;&nbsp;&nbsp;为奸人女。岳曰：“臣本欲取之，嫌其轻薄，非奸也。”帝益怒，使高归彦就宅<br /><br />&nbsp;&nbsp;&nbsp;&nbsp;赐以鸩。岳曰：“臣无罪。”彦曰：“饮之！”饮而薨。朝野惜之，时年三十四。<br /><br />&nbsp;&nbsp;&nbsp;&nbsp;诏大鸿胪护丧事。赠太宰、太傅、假黄钺、给dc车，谥曰昭武。敕以城南宅<br /><br />&nbsp;&nbsp;&nbsp;&nbsp;为庄严寺。<br /><br />&nbsp;&nbsp;&nbsp;&nbsp;初，岳与神武经纶天下，家有私兵戎器，储甲千余领。文襄末，岳表求纳之，<br /><br />&nbsp;&nbsp;&nbsp;&nbsp;文襄推心相任，不许。文宣时，亦频请纳，又不许。将薨，遗表谢恩，并请上甲。<br /><br />&nbsp;&nbsp;&nbsp;&nbsp;葬毕，方许纳焉。皇建中，配享文襄庙庭。后归彦反，武成知其前谮，以归彦良<br /><br />&nbsp;&nbsp;&nbsp;&nbsp;贱百口赠岳家。赠岳太师、太保，余如故。子劢。<br /><br />&nbsp;&nbsp;&nbsp;&nbsp;劢字敬德，幼聪敏，美风仪，以仁孝闻。七岁袭爵清河王，十四为青州刺史。<br /><br />&nbsp;&nbsp;&nbsp;&nbsp;历祠部尚书、开府仪同三司，改封安乐侯。性刚直，有才干。斛律光雅敬之，每<br /><br />&nbsp;&nbsp;&nbsp;&nbsp;征伐则引为副。迁侍中、尚书右仆射。<br /><br />&nbsp;&nbsp;&nbsp;&nbsp;及后主为周师所败，劢奉太后归邺。进宦官放纵，仪同苟子溢尤幸。劢将斩<br /><br />&nbsp;&nbsp;&nbsp;&nbsp;以徇，太后救之，乃得释。刘文殊窃谓劢曰：“子溢之徒，言成祸福，何得如此！”<br /><br />&nbsp;&nbsp;&nbsp;&nbsp;劢攘袂曰：“今西军日侵，朝贵多叛，正由此辈弄权。若今日杀之，明日就诛，<br /><br />&nbsp;&nbsp;&nbsp;&nbsp;无恨。”文殊甚愧之。劢劝后主，五品已下家略，悉置三台上，胁之曰：“若战<br /><br />&nbsp;&nbsp;&nbsp;&nbsp;不捷，则烧之。此辈必死战，乃可捷也。”后主不从，遂弃邺东迁。劢恒后殿，<br /><br />&nbsp;&nbsp;&nbsp;&nbsp;为周军所得。武帝与语，大悦，因问齐亡所由，劢发言流涕，悲不自胜，帝为改<br /><br />&nbsp;&nbsp;&nbsp;&nbsp;容。授开府仪同三司。<br /><br />&nbsp;&nbsp;&nbsp;&nbsp;隋文帝为丞相，谓曰：“齐亡由任邪佞，公父子忠良，闻于邻境，宜善自爱。”<br /><br />&nbsp;&nbsp;&nbsp;&nbsp;劢拜谢曰：“劢，亡齐末属，不能扶危定倾，既蒙获宥，已多优幸，况滥叨名级，<br /><br />&nbsp;&nbsp;&nbsp;&nbsp;致速官谤。”帝甚器之。再迁楚州刺史。城北有伍子胥庙，其俗敬鬼，祈者必以<br /><br />&nbsp;&nbsp;&nbsp;&nbsp;牛酒，至破产业。劢叹曰：“子胥贤者，岂宜损百姓乎！”告谕所部，自是遂止。<br /><br />&nbsp;&nbsp;&nbsp;&nbsp;百姓赖之。<br /><br />&nbsp;&nbsp;&nbsp;&nbsp;开皇七年，转光州刺史。上表曰：“陈氏数年已来，荒悖滋甚，天厌乱德，<br /><br />&nbsp;&nbsp;&nbsp;&nbsp;妖实人兴。或空里时有大声，或行路共传鬼怪，或刳人肝以祠天狗，或自舍身以<br /><br />&nbsp;&nbsp;&nbsp;&nbsp;厌妖讹。人神怨愤，怪异荐发。臣以庸才，猥蒙朝寄，频历蕃守，与其邻接。密<br /><br />&nbsp;&nbsp;&nbsp;&nbsp;迩仇仇，知其动静。天讨有罪，此即其时。若戎车雷动，戈船电迈，臣虽驽怯，<br /><br />&nbsp;&nbsp;&nbsp;&nbsp;请效鹰犬。”并上平陈五策，帝嘉之，答以优诏。及大举伐陈，以劢为行军总管，<br /><br />&nbsp;&nbsp;&nbsp;&nbsp;从宜阳公王世积下陈江州，以功拜上开府，赐物三千段。时陇右诸羌，数为寇乱。<br /><br />&nbsp;&nbsp;&nbsp;&nbsp;朝廷以劢有威名，拜洮州刺史。下车大崇威惠，人夷悦附，豪猾屏迹，路不拾遗，<br /><br />&nbsp;&nbsp;&nbsp;&nbsp;以善政称。后吐谷浑来寇，劢时遇疾，不能拒战，贼遂大掠而去。宪司奏劢亡户<br /><br />&nbsp;&nbsp;&nbsp;&nbsp;口，坐免，卒于家。大唐褒显前代名臣，追赠都督四州诸军事、定州刺史。子士<br /><br />&nbsp;&nbsp;&nbsp;&nbsp;廉最知名。<br /><br />&nbsp;&nbsp;&nbsp;&nbsp;广平公盛，神武从叔祖也。宽厚有长者风。神武起兵于信都，盛来赴，以为<br /><br />&nbsp;&nbsp;&nbsp;&nbsp;中军大都督，封广平郡公。历位司徒、太尉。天平三年，薨于位，赠假黄钺、太<br /><br />&nbsp;&nbsp;&nbsp;&nbsp;尉、太师、录尚书事。无子，以兄子子瑗嗣。天保初，改封平昌王，卒于魏尹。<br /><br />&nbsp;&nbsp;&nbsp;&nbsp;阳州公永乐，神武从祖兄子也。太昌初，封阳州县伯，进爵为公，累迁北豫<br /><br />&nbsp;&nbsp;&nbsp;&nbsp;州刺史。河桥之战，司徒高昂失利奔退，永乐守洛阳南城。昂走趣城南，西军追<br /><br />&nbsp;&nbsp;&nbsp;&nbsp;者将至，永乐不开门，昂遂为西军所禽。神武大怒，杖之二百。后罢豫州，家产<br /><br />&nbsp;&nbsp;&nbsp;&nbsp;不立。神武问其故，对曰：“裴监为长史，辛公正为别驾，受王委寄，斗酒只鸡<br /><br />&nbsp;&nbsp;&nbsp;&nbsp;不敢入。”神武乃以永乐为济州，仍以监、公正为长史、别驾。谓永乐曰：“尔<br /><br />&nbsp;&nbsp;&nbsp;&nbsp;勿大贪，小小义取莫复畏。”永乐至州，监、公正谏不见听，以状启神武。神武<br /><br />&nbsp;&nbsp;&nbsp;&nbsp;封启以示永乐，然后知二人清直，并擢用之。永乐卒于州，赠太师、太尉、录尚<br /><br />&nbsp;&nbsp;&nbsp;&nbsp;书事，谥曰武昭。无子，从兄思宗以第二子孝绪为后，袭爵。天保初，改封城<br /><br />&nbsp;&nbsp;&nbsp;&nbsp;郡王。<br /><br />&nbsp;&nbsp;&nbsp;&nbsp;永乐弟长弼，小名阿伽。性粗武，出入城市，好殴击行路，时人皆呼为阿伽<br /><br />&nbsp;&nbsp;&nbsp;&nbsp;郎君。以宗室封广武王。时有天恩道人，至凶暴，横行闾肆，后入长弼党，专以<br /><br />&nbsp;&nbsp;&nbsp;&nbsp;斗为事。文宣并收掩付狱，天恩等十余人皆弃市，长弼鞭一百。寻为南营州刺史，<br /><br />&nbsp;&nbsp;&nbsp;&nbsp;在州无故自惊走。叛亡入突厥，竟不知死所。<br /><br />&nbsp;&nbsp;&nbsp;&nbsp;襄乐王显国，神武从祖弟也。无才伎，直以宗室谨厚，天保元年，封襄乐郡<br /><br />&nbsp;&nbsp;&nbsp;&nbsp;王。位右卫将军，卒。<br /><br />&nbsp;&nbsp;&nbsp;&nbsp;上洛王思宗，神武从子也。性宽和，颇有武干。天保初，封上洛郡王。历位<br /><br />&nbsp;&nbsp;&nbsp;&nbsp;司空、太傅，薨于官。<br /><br />&nbsp;&nbsp;&nbsp;&nbsp;子元海，累迁散骑常侍，愿处山林，修行释典，文宣许之。乃入林虑山，经<br /><br />&nbsp;&nbsp;&nbsp;&nbsp;二年，绝弃人事。志不能固，自启求归。徵复本任，便纵酒肆情，广纳姬侍。又<br /><br />&nbsp;&nbsp;&nbsp;&nbsp;除领军将军。器小志大，颇以智谋自许。皇建末，孝昭幸晋阳，武成居守，元海<br /><br />&nbsp;&nbsp;&nbsp;&nbsp;以散骑常侍留典机密。初，孝昭之诛杨值龋谓武成云，事成，以汝为皇太弟。<br /><br />&nbsp;&nbsp;&nbsp;&nbsp;及践位，乃使武成在邺主兵，立子百年为皇太子，武成甚不平。<br /><br />&nbsp;&nbsp;&nbsp;&nbsp;先是，恒留济南于邺，除领军狄伏连为幽州刺史，以斛律丰乐为领军，以<br /><br />&nbsp;&nbsp;&nbsp;&nbsp;分武成之权。武成留伏连而不听丰乐视事。乃与河阳王孝瑜伪猎，谋于野，暗乃<br /><br />&nbsp;&nbsp;&nbsp;&nbsp;归。先是童谣云：“中兴寺内白凫翁，四方侧听声雍雍，道人闻之夜打钟。”时<br /><br />&nbsp;&nbsp;&nbsp;&nbsp;丞相府在北城中，即旧中兴寺也；凫翁谓雄鸡，盖指武成小字步落稽也；道人，<br /><br />&nbsp;&nbsp;&nbsp;&nbsp;济南王小名也；打钟，言将被击也。既而太史奏言，北城有天子气，昭帝以为济<br /><br />&nbsp;&nbsp;&nbsp;&nbsp;南应之，乃使平秦王归彦之邺，迎济南赴并州。武成先告元海，并问自安之计。<br /><br />&nbsp;&nbsp;&nbsp;&nbsp;元海曰：“皇太后万福，至尊孝性非常，殿下不须别虑。”武成曰：“此岂我推<br /><br />&nbsp;&nbsp;&nbsp;&nbsp;诚之意邪？”元海乞还省一夜思之。武成即留元海后堂，元海达旦不眠，唯绕床<br /><br />&nbsp;&nbsp;&nbsp;&nbsp;徐步。夜漏未尽，武成遽出曰：“神算如何？”答云：“夜中得三策，恐不堪用<br /><br />&nbsp;&nbsp;&nbsp;&nbsp;耳。”因说梁孝王惧诛入关事，请乘数骑入晋阳，先见太后求哀，后见主上，请<br /><br />&nbsp;&nbsp;&nbsp;&nbsp;去兵权，以死为限，求不干朝政，必保太山之安，此上策也；若不然，当具表云<br /><br />&nbsp;&nbsp;&nbsp;&nbsp;威权大盛，恐取谤众口，请青、齐二州刺史，沉靖自居，必不招物议，此中策也。<br /><br />&nbsp;&nbsp;&nbsp;&nbsp;更问下策，曰：“发言即恐族诛。”因逼之，答曰：“济南世嫡，主上假太后令<br /><br />&nbsp;&nbsp;&nbsp;&nbsp;而夺之，今集文武，示以此敕，执丰乐，斩归彦，尊济南，号令天下，以顺讨逆，<br /><br />&nbsp;&nbsp;&nbsp;&nbsp;此万世一时也。”武成大悦，狐疑，竟未能用。乃使郑道谦卜之，皆曰：“不利<br /><br />&nbsp;&nbsp;&nbsp;&nbsp;举事，静则吉。”又召曹魏祖问之国事，对曰：“当有大凶。”又时有林虑令姓<br /><br />&nbsp;&nbsp;&nbsp;&nbsp;藩，知占候，密谓武成曰：“宫车当晏驾，殿下为天下王。”武成拘之于内以候<br /><br />&nbsp;&nbsp;&nbsp;&nbsp;之。又令巫觋卜之，多云不须举兵，自有大庆。武成乃奉诏，令数百骑送济南于<br /><br />&nbsp;&nbsp;&nbsp;&nbsp;晋阳。及孝昭崩，武成即位，除元海侍中、开府仪同三司、太子詹事。河清二年，<br /><br />&nbsp;&nbsp;&nbsp;&nbsp;元海为和士开谮，被马鞭六十，责云：“尔在邺城说我以弟反兄，几许不义！以<br /><br />&nbsp;&nbsp;&nbsp;&nbsp;邺城兵马抗并州，几许无智！不义无智，若为可使？”出为兖州刺史。<br /><br />&nbsp;&nbsp;&nbsp;&nbsp;元海后妻，陆太姬甥也，故寻被追任使。武平中，与祖E共执朝政。元海多<br /><br />&nbsp;&nbsp;&nbsp;&nbsp;以太姬密语告E。E求领军，元海不可，E乃以其所告报太姬。姬怒，出元海为<br /><br />&nbsp;&nbsp;&nbsp;&nbsp;郑州刺史。邺城将败，徵为尚书令。周建德七年，于邺城谋逆，伏诛。<br /><br />&nbsp;&nbsp;&nbsp;&nbsp;元海好乱乐祸，然诈仁慈，不饮酒啖肉。文宣天保末年，敬信内法，乃至宗<br /><br />&nbsp;&nbsp;&nbsp;&nbsp;庙不血食，皆元海所为。及为右仆射，又说后主禁屠宰，断酤酒。然本心非靖，<br /><br />&nbsp;&nbsp;&nbsp;&nbsp;故终致覆败。<br /><br />&nbsp;&nbsp;&nbsp;&nbsp;思宗弟思好，本浩氏子也，思宗养以为弟，遇之甚薄。少以骑射事文襄。及<br /><br />&nbsp;&nbsp;&nbsp;&nbsp;文宣受命，为左卫大将军。本名思孝，天保五年讨蠕蠕，文宣悦其骁勇，谓曰：<br /><br />&nbsp;&nbsp;&nbsp;&nbsp;“尔击贼如鹘入鸦群，宜思好事。”故改名焉。累迁尚书令、朔州道行台、朔州<br /><br />&nbsp;&nbsp;&nbsp;&nbsp;刺史、开府、南安王。甚得边朔人心。<br /><br />&nbsp;&nbsp;&nbsp;&nbsp;后主时，斫骨光弁奉使至州，思好迎之甚谨。光弁倨傲，思好因心衔恨。武<br /><br />&nbsp;&nbsp;&nbsp;&nbsp;平五年，遂举兵反，与并州诸贵书曰：“主上少长深宫，未辨人之情伪，昵近凶<br /><br />&nbsp;&nbsp;&nbsp;&nbsp;狡，疏远忠良。遂使刀锯刑余，贵溢轩阶；商胡丑类，擅权帷幄。剥削生灵，劫<br /><br />&nbsp;&nbsp;&nbsp;&nbsp;掠朝市，暗于听受，专行忍害。幽母深宫，无复人子之礼；二弟残戮，顿绝孔怀<br /><br />&nbsp;&nbsp;&nbsp;&nbsp;之义。仍纵子立夺马于东门，光弁制鹰于西市；驳龙得仪同之号，逍遥受郡君之<br /><br />&nbsp;&nbsp;&nbsp;&nbsp;名。犬马班位，荣冠轩冕，人不堪役，思长乱阶。赵郡王睿，实曰宗英，社稷惟<br /><br />&nbsp;&nbsp;&nbsp;&nbsp;寄。左相斛律明月，世为元辅，威著邻国，并非有辜，奄见诛殄。孤既忝预皇枝，<br /><br />&nbsp;&nbsp;&nbsp;&nbsp;实蒙殊奖，今便拥率义兵，指除君侧之害。幸悉此怀，无致疑惑。”行台郎王行<br /><br />&nbsp;&nbsp;&nbsp;&nbsp;思之辞也。<br /><br />&nbsp;&nbsp;&nbsp;&nbsp;思好至阳曲，自号大丞相，置百官，以行台左丞王尚之为长史。武卫赵海在<br /><br />&nbsp;&nbsp;&nbsp;&nbsp;晋阳掌兵，时仓卒，不暇奏，矫诏发兵拒之。军士皆曰：“南安王来，我辈唯须<br /><br />&nbsp;&nbsp;&nbsp;&nbsp;唱万岁奉迎耳。”帝闻变，使唐邕、莫多娄敬显、刘桃枝、中领军狄士文驰之<br /><br />&nbsp;&nbsp;&nbsp;&nbsp;晋阳，帝勒兵续进。思好军败，与行思投水而死。其麾下二千人，桃枝围之，且<br /><br />&nbsp;&nbsp;&nbsp;&nbsp;杀且招，终不降，以至于尽。时帝在道，叱奴世安自晋阳遂露布，于城平都遇斛<br /><br />&nbsp;&nbsp;&nbsp;&nbsp;斯孝卿，孝卿诱使食，因驰诣行宫，叫已了。帝大欢，左右呼万岁。良久，世安<br /><br />&nbsp;&nbsp;&nbsp;&nbsp;乃以状自陈。帝曰：“告尔何物事？乃得坐食！”于是赏孝卿而免世安罪。暴思<br /><br />&nbsp;&nbsp;&nbsp;&nbsp;好尸七日，然后屠剥焚之，烹尚之于邺市，令内参射其妃于宫内，仍火焚杀之。<br /><br />&nbsp;&nbsp;&nbsp;&nbsp;思好反前五旬，有人告其谋反。韩长鸾女适思好子，故奏言有人诬告诸贵，<br /><br />&nbsp;&nbsp;&nbsp;&nbsp;事相扰动，不杀无以息后，乃斩之。思好既诛，死者弟伏阙下诉求赠兄，长鸾不<br /><br />&nbsp;&nbsp;&nbsp;&nbsp;为通也。<br /><br />&nbsp;&nbsp;&nbsp;&nbsp;平秦王归彦，字仁英，神武族弟也。父徽，魏末坐事当徙凉州。行至河、渭<br /><br />&nbsp;&nbsp;&nbsp;&nbsp;间，遇贼，以军功得免流。因于河州积年，以解胡言为西域大使，得胡师子，以<br /><br />&nbsp;&nbsp;&nbsp;&nbsp;功行河东事，遂死焉。徽于神武，旧恩甚笃。及神武平京洛，迎徽丧，与穆同营<br /><br />&nbsp;&nbsp;&nbsp;&nbsp;葬。赠司徒，谥曰文宣。<br /><br />&nbsp;&nbsp;&nbsp;&nbsp;初，徽尝过长安市，与妇人王氏私通而生归彦，至是年已九岁，神武追见之，<br /><br />&nbsp;&nbsp;&nbsp;&nbsp;抚对悲喜。稍迁徐州刺史。归彦少质朴，后更改节，放纵好声色，朝夕酣歌。妻<br /><br />&nbsp;&nbsp;&nbsp;&nbsp;魏上党王元天穆女也，貌不美而甚娇妒。数忿争，密启文宣求离，事寝不报。天<br /><br />&nbsp;&nbsp;&nbsp;&nbsp;保元年，封平秦王，嫡妃康及所生母王氏，并为太妃。善事二母，以孝闻。徵为<br /><br />&nbsp;&nbsp;&nbsp;&nbsp;兼侍郎，稍被亲宠。以讨侯景功，别封长乐郡公，除领军大将军。领军加大，自<br /><br />&nbsp;&nbsp;&nbsp;&nbsp;归彦始也。文宣诛高德正，金宝财货，悉以赐之。乾明初，拜司徒，仍总知禁卫。<br /><br />&nbsp;&nbsp;&nbsp;&nbsp;济南自晋阳之邺，杨中敕，留从驾兵五千于西中，阴备非常。至邺数日，<br /><br />&nbsp;&nbsp;&nbsp;&nbsp;归彦乃知之，由是阴怨杨、燕等。杨、燕等欲去二王，问计于归彦。归彦诈喜，<br /><br />&nbsp;&nbsp;&nbsp;&nbsp;请共元海量之。元海亦口许心违，驰告长广。长广于是诛杨、燕等。孝昭将入云<br /><br />&nbsp;&nbsp;&nbsp;&nbsp;龙门，都督成休宁列仗拒而不内，归彦谕之，然后得入。进向柏阁、永巷亦知之。<br /><br />&nbsp;&nbsp;&nbsp;&nbsp;孝昭践阼，以此弥见优重。每入，常在平原王段韶上。以为司空，兼尚书令。齐<br /><br />&nbsp;&nbsp;&nbsp;&nbsp;制，宫内唯天子纱帽，臣下皆戎帽。特赐归彦纱帽以宠之。孝昭崩，归彦从晋阳<br /><br />&nbsp;&nbsp;&nbsp;&nbsp;迎武成于邺。及武成即位，进位太傅，领司徒，常听将私部曲三人，带刀入仗。<br /><br />&nbsp;&nbsp;&nbsp;&nbsp;从武成还都，诸贵戚等竞要之。其所往处，一坐尽倾。归彦既地居将相，志气盈<br /><br />&nbsp;&nbsp;&nbsp;&nbsp;满，发言陵侮，傍若无人。议者以威权震主，必为祸乱。上亦寻其前翻覆之迹，<br /><br />&nbsp;&nbsp;&nbsp;&nbsp;渐忌之。高元海、毕义云、高乾和等咸数言其短。上幸归彦家，召魏收对御作诏<br /><br />&nbsp;&nbsp;&nbsp;&nbsp;草，欲加右丞相。收曰：“至尊以右丞相登帝位，今为归彦威名太盛，故出之，<br /><br />&nbsp;&nbsp;&nbsp;&nbsp;岂可复加此号？”乃拜太宰、冀州刺史。即乾和缮写。昼日，仍敕门司不听辄内。<br /><br />&nbsp;&nbsp;&nbsp;&nbsp;时归彦在家纵酒，经宿不知，至明欲参。至门知之，大惊而退。及通名谢，敕令<br /><br />&nbsp;&nbsp;&nbsp;&nbsp;早发，别赐钱帛、鼓吹、医药，事事周备。又敕武职督将，悉送至清阳宫。拜而<br /><br />&nbsp;&nbsp;&nbsp;&nbsp;退，莫敢共语。唯与赵郡王睿久语，时无闻者。<br /><br />&nbsp;&nbsp;&nbsp;&nbsp;至州不自安，谋逆，欲待受调讫，班赐军士。望车驾如晋阳，乘虚入邺。为<br /><br />&nbsp;&nbsp;&nbsp;&nbsp;其郎中令吕思礼所告，诏平原王段韶袭之。归彦旧于南境置私驿，闻军将逼，报<br /><br />&nbsp;&nbsp;&nbsp;&nbsp;之，便婴城拒守。先是，冀州长史宇文仲鸾、司马李祖挹、别驾陈季璩、中从事<br /><br />&nbsp;&nbsp;&nbsp;&nbsp;房子弼、长乐郡守尉普兴等疑归彦有异，使连名密启，归彦追而获之，遂收禁仲<br /><br />&nbsp;&nbsp;&nbsp;&nbsp;鸾等五人。仍并不从，皆杀之。军已逼城，归彦登城大叫云：“孝昭皇帝初崩，<br /><br />&nbsp;&nbsp;&nbsp;&nbsp;六军百万众，悉由臣手，投身向邺迎陛下。当时不反，今日岂有异心？正恨高元<br /><br />&nbsp;&nbsp;&nbsp;&nbsp;海、毕义云、高乾和诳惑圣上，疾忌忠良。但为杀此三人，即临城自刎。”其后<br /><br />&nbsp;&nbsp;&nbsp;&nbsp;城破，单骑北走。至交津，见获，锁送邺。帝令赵郡王睿私问其故，归彦曰：<br /><br />&nbsp;&nbsp;&nbsp;&nbsp;“使黄颔少儿牵挽我，何可不反？”曰：“谁邪？”归彦曰：“元海、乾和，岂<br /><br />&nbsp;&nbsp;&nbsp;&nbsp;是朝廷老宿？如赵家老公时，又讵怀怨？”于是帝又使让焉。对曰：“高元海受<br /><br />&nbsp;&nbsp;&nbsp;&nbsp;毕义云宅，用作本州刺史，给后部鼓吹，臣为蕃王、太宰，仍不得鼓吹。正杀元<br /><br />&nbsp;&nbsp;&nbsp;&nbsp;海、义云而已。”上令都督刘桃枝牵入，归彦犹作前语，望活。帝命议其罪，皆<br /><br />&nbsp;&nbsp;&nbsp;&nbsp;云不可赦。乃载以露车，衔枚面缚，刘桃枝临之以刃，击鼓随之，并子孙十五人，<br /><br />&nbsp;&nbsp;&nbsp;&nbsp;皆弃市。赠仁州刺史。<br /><br />&nbsp;&nbsp;&nbsp;&nbsp;魏时山崩，得石角二，藏在武库。文宣入库，赐从臣兵器，特以二石角与归<br /><br />&nbsp;&nbsp;&nbsp;&nbsp;彦，谓曰：“尔事常山不得反，事长广得反，反时，将此角吓汉。”归彦额骨三<br /><br />&nbsp;&nbsp;&nbsp;&nbsp;道，着帻不安。文宣见之怒，使以马鞭击其额，血被面曰：“尔反时，当以此骨<br /><br />&nbsp;&nbsp;&nbsp;&nbsp;吓汉。”其言反，竟验云。<br /><br />&nbsp;&nbsp;&nbsp;&nbsp;武兴王普，字德广，归彦兄归义之子也。性宽和，有度量。九岁归彦自河州<br /><br />&nbsp;&nbsp;&nbsp;&nbsp;俱入洛，神武使与诸子同游处。天保初，封武兴郡王。武平二年，累迁司空。六<br /><br />&nbsp;&nbsp;&nbsp;&nbsp;年，为豫州道行台尚书令。后主奔邺，就加太宰。周师逼，乃降。卒于长安，赠<br /><br />&nbsp;&nbsp;&nbsp;&nbsp;上开府、豫州刺史。<br /><br />&nbsp;&nbsp;&nbsp;&nbsp;长乐太守灵山，字景嵩，神族族弟也。从神武起兵信都，终长乐太守，赠大<br /><br />&nbsp;&nbsp;&nbsp;&nbsp;将军、司空，谥曰文宣。子懿，卒于武平镇将。无子，文宣以灵山从父兄齐州刺<br /><br />&nbsp;&nbsp;&nbsp;&nbsp;史建国子伏护为灵山后。<br /><br />&nbsp;&nbsp;&nbsp;&nbsp;伏护字臣援，粗有刀笔。天统初，累迁黄门侍郎。伏护历事数朝，恒参机要，<br /><br />&nbsp;&nbsp;&nbsp;&nbsp;而性嗜酒，每多醉失。末路逾剧，乃至连日不食，专事酣酒，神识恍惚，遂以卒。<br /><br />&nbsp;&nbsp;&nbsp;&nbsp;赠衮州刺史。建国侯。孙V袭。<br /><br />&nbsp;&nbsp;&nbsp;&nbsp;V少谨，武平末，给事黄门侍郎。隋开皇中为太府少卿，坐事死。<br /><br />&nbsp;&nbsp;&nbsp;&nbsp;神武皇帝十五男：武明娄皇后生文襄皇帝、文宣皇帝、孝昭皇帝、襄城景王<br /><br />&nbsp;&nbsp;&nbsp;&nbsp;清、武成皇帝、博陵文简王济；王氏生永安简平王浚；穆氏生平阳靖翼王淹；大<br /><br />&nbsp;&nbsp;&nbsp;&nbsp;尔朱氏生彭城景思王痢⒒山王凝；韩氏生上党刚肃王涣；小尔朱氏生任城王<br /><br />&nbsp;&nbsp;&nbsp;&nbsp;；游氏生高阳康穆王；郑氏生冯翊王润；马氏生汉阳敬怀王洽。<br /><br />&nbsp;&nbsp;&nbsp;&nbsp;永安简平王浚字定乐，神武第三子也。初，神武纳浚母，当月而有孕。及产<br /><br />&nbsp;&nbsp;&nbsp;&nbsp;浚，疑非己类，不甚爱之。而浚早慧，后更被宠。年八岁，谓博士卢裕曰：“祭<br /><br />&nbsp;&nbsp;&nbsp;&nbsp;神如神在，为有神邪？无神邪？”对曰：“有。”浚曰：“有神，当云祭神神在，<br /><br />&nbsp;&nbsp;&nbsp;&nbsp;何烦如字？”景裕不能答。及长，嬉戏不节。曾以属请受纳，大见杖罚，拘禁府<br /><br />&nbsp;&nbsp;&nbsp;&nbsp;狱，既而见原。后稍折节，颇以读书为务。元象中，封永安郡公。豪爽有气力，<br /><br />&nbsp;&nbsp;&nbsp;&nbsp;善骑射，为文襄所爱。文宣性雌懦，每参文襄，有时⒊觥？：阍鸬圩笥遥骸昂<br /><br />&nbsp;&nbsp;&nbsp;&nbsp;因不为二兄拭鼻？”由是见衔。累迁中书监、兼侍中。出为青州刺史。虽颇好畋<br /><br />&nbsp;&nbsp;&nbsp;&nbsp;猎，聪明矜恕，上下畏悦之。保定初，进爵为王。<br /><br />&nbsp;&nbsp;&nbsp;&nbsp;文宣末年多酒，浚谓亲近曰：“二兄旧来，不甚了了，自登阼已后，识解顿<br /><br />&nbsp;&nbsp;&nbsp;&nbsp;进。今因酒败德，朝臣无敢谏者。大敌未灭，吾甚以为忧。欲乘驿至邺面谏，不<br /><br />&nbsp;&nbsp;&nbsp;&nbsp;知用吾不？”人有知，密以白帝，又见衔。八年，来朝，从幸东山。帝裸裎为乐，<br /><br />&nbsp;&nbsp;&nbsp;&nbsp;杂以妇女，又作狐掉尾戏。浚进言，此非人主所宜。帝甚不悦。浚又于屏处召杨<br /><br />&nbsp;&nbsp;&nbsp;&nbsp;遵彦，讥其不谏。帝时不欲大臣与诸王交通，遵彦惧，以奏帝。大怒曰：“小人<br /><br />&nbsp;&nbsp;&nbsp;&nbsp;由来难忍！”遂罢酒还宫。浚寻还州，又上书切谏。诏令徵浚，浚惧祸，谢疾不<br /><br />&nbsp;&nbsp;&nbsp;&nbsp;朝。上怒，驰驿收浚，老幼泣送者数千人。至，盛以铁笼，与上党王涣俱置北城<br /><br />&nbsp;&nbsp;&nbsp;&nbsp;地牢下，饮食溲秽，共在一所。<br /><br />&nbsp;&nbsp;&nbsp;&nbsp;明年，帝亲将左右，临穴歌讴，令浚等和之。浚等惶怖且悲，不觉声战。帝<br /><br />&nbsp;&nbsp;&nbsp;&nbsp;为怆然，因泣，将赦之。长广王湛先与浚不睦，进曰：“猛兽安可出穴？”帝默<br /><br />&nbsp;&nbsp;&nbsp;&nbsp;然。浚等闻之，呼长广王小字曰：“步落稽，皇天见汝！”左右闻者，莫不悲伤。<br /><br />&nbsp;&nbsp;&nbsp;&nbsp;浚与涣皆有雄略，为诸王所倾服。帝恐为害，乃自刺涣，又使壮士刘桃枝就笼乱<br /><br />&nbsp;&nbsp;&nbsp;&nbsp;刺。槊每下，浚、涣辄以手拉折之，号哭呼天，于是薪火乱投笼，烧杀之，填以<br /><br />&nbsp;&nbsp;&nbsp;&nbsp;石土。后出，皮发皆尽，尸色如炭，天下为之痛心。<br /><br />&nbsp;&nbsp;&nbsp;&nbsp;后帝以其妃陆氏配仪同刘郁捷，旧帝苍头也，以军功见宠。时令郁捷害浚，<br /><br />&nbsp;&nbsp;&nbsp;&nbsp;故以配焉。后数日，帝以陆氏先无宠于浚，敕与离绝。乾明元年，赠太尉。无子，<br /><br />&nbsp;&nbsp;&nbsp;&nbsp;诏以彭城王恋诙子准字茂则嗣。<br /><br />&nbsp;&nbsp;&nbsp;&nbsp;平阳靖翼王淹，字子邃，神武第四子也。元象中，封平阳郡公，累迁尚书左<br /><br />&nbsp;&nbsp;&nbsp;&nbsp;仆射。天保初，进爵为王，历位尚书、开府仪同三司、司空、太尉。皇建初，为<br /><br />&nbsp;&nbsp;&nbsp;&nbsp;太傅，与彭城、河间王并给仗身羽林百人。大宁元年，迁太宰。性沉谨，以宽厚<br /><br />&nbsp;&nbsp;&nbsp;&nbsp;称。河清三年，薨于晋阳，或云以鸩终。还葬邺，赠假黄钺、太宰、录尚书事。<br /><br />&nbsp;&nbsp;&nbsp;&nbsp;子德素嗣。<br /><br />&nbsp;&nbsp;&nbsp;&nbsp;彭城景思王粒字子深，神武第五子也。元象二年，拜通直散骑常侍，封<br /><br />&nbsp;&nbsp;&nbsp;&nbsp;长乐郡公。博士韩毅教潦椋见帘始Ｎ垂ぃ戏猎唬骸拔謇墒榛如此，<br /><br />&nbsp;&nbsp;&nbsp;&nbsp;忽为常侍开国，今日后，宜更用心！”琳色答曰：“昔甘罗为秦相，未闻能<br /><br />&nbsp;&nbsp;&nbsp;&nbsp;书。凡人唯论才具何如，岂必勤勤笔迹。博士当今能者，何为不作三公？”时年<br /><br />&nbsp;&nbsp;&nbsp;&nbsp;盖八岁矣。毅甚惭。<br /><br />&nbsp;&nbsp;&nbsp;&nbsp;武定六年，出为沧州刺史。为政严察，部内肃然。守令参佐，下及胥吏，行<br /><br />&nbsp;&nbsp;&nbsp;&nbsp;游往来，皆自赍粮食。料私橹人间事，有隰沃县主簿张达，尝诣州，夜投人<br /><br />&nbsp;&nbsp;&nbsp;&nbsp;舍，食鸡羹，敛熘之。守令毕集，炼灾谠唬骸笆臣Ω何不还他价直也？”<br /><br />&nbsp;&nbsp;&nbsp;&nbsp;达即伏罪，合境号为神明。又有一人从幽州来，驴驮鹿脯。至沧州界，脚痛行迟，<br /><br />&nbsp;&nbsp;&nbsp;&nbsp;偶会一人为伴，遂盗驴及脯去。明旦告州，聊肆钭笥壹案僚吏分市鹿膊，不<br /><br />&nbsp;&nbsp;&nbsp;&nbsp;限其价。其主见脯识之，推获盗者。转都督、定州刺史。时有人被盗黑牛，背上<br /><br />&nbsp;&nbsp;&nbsp;&nbsp;有白毛。长史韦道建谓中从事魏道胜曰：“使君在沧州日，禽奸如神。若捉得此<br /><br />&nbsp;&nbsp;&nbsp;&nbsp;贼，定神矣。”聊苏┪上符，市牛皮，倍酬价直。使牛主认之，因获其盗。<br /><br />&nbsp;&nbsp;&nbsp;&nbsp;建等叹服。又有老母姓王，孤独，种菜三亩，数被偷。聊肆钊嗣芡书菜叶为<br /><br />&nbsp;&nbsp;&nbsp;&nbsp;字，明日，市中看菜叶有字，获贼。尔后境内无盗，政化为当时第一。<br /><br />&nbsp;&nbsp;&nbsp;&nbsp;天保初，封彭城王。四年，徵为侍中，人吏送别悲号。有老公数百人，相率<br /><br />&nbsp;&nbsp;&nbsp;&nbsp;具馔白猎唬骸白缘钕轮晾次逶兀人不识吏，吏不欺人。百姓有识已来，始逢<br /><br />&nbsp;&nbsp;&nbsp;&nbsp;今化。殿下唯饮此乡水，未食百姓食，聊献疏薄。”林仄湟猓为食一口。七<br /><br />&nbsp;&nbsp;&nbsp;&nbsp;年，转司州牧，选从事皆取文才士明剖断者，当时称为美选。州旧案五百馀，<br /><br />&nbsp;&nbsp;&nbsp;&nbsp;未期悉断尽。别驾羊等恐犯权戚，乃诣阁谘陈。潦垢嬖唬骸拔嶂钡蓝行，<br /><br />&nbsp;&nbsp;&nbsp;&nbsp;何惮权戚？卿等当成人之美，反以权戚为言！”等惭悚而退。后加特进，兼司<br /><br />&nbsp;&nbsp;&nbsp;&nbsp;空、太尉，州牧如故。太妃薨，解任。寻诏复本官。俄拜司空，兼尚书令。济南<br /><br />&nbsp;&nbsp;&nbsp;&nbsp;嗣位，除开府仪同三司、尚书令，领大宗正卿。皇建初，拜大司马，兼尚书令，<br /><br />&nbsp;&nbsp;&nbsp;&nbsp;转太保。武成入承大业。迁太师、录尚书。<br /><br />&nbsp;&nbsp;&nbsp;&nbsp;撩髁肥牢瘢果于断决，事无大小，咸悉以情。赵郡李公统预高归彦之逆，<br /><br />&nbsp;&nbsp;&nbsp;&nbsp;其母崔氏，即御史中丞崔昂从父姊，兼右仆射魏收之内妹也。依令，年出六十，<br /><br />&nbsp;&nbsp;&nbsp;&nbsp;例免入官。崔增年陈诉，所司以昂、收故，崔遂获免。琳发其事，昂等以罪<br /><br />&nbsp;&nbsp;&nbsp;&nbsp;除名。自后车驾巡幸，脸Ａ糈。河清三年三月，群盗白子礼等数十人，谋劫<br /><br />&nbsp;&nbsp;&nbsp;&nbsp;廖主。诈称使者，径向恋凇Ｖ聊谑遥称敕呼粒牵上马，临以白刃，<br /><br />&nbsp;&nbsp;&nbsp;&nbsp;欲引向南殿。链蠛舨淮樱遂遇害，时年三十二。朝野痛惜焉。初廖幢唤<br /><br />&nbsp;&nbsp;&nbsp;&nbsp;前，其妃郑氏梦人斩镣烦秩ィ恶之。数日而良杀。赠假黄钺、太师、太<br /><br />&nbsp;&nbsp;&nbsp;&nbsp;尉、录尚书事，给dc车。子宝德嗣。位开府，兼尚书左仆射。<br /><br />&nbsp;&nbsp;&nbsp;&nbsp;上党刚肃王涣，字敬寿，神武第七子也。天姿雄杰，m傥不群。虽在童幼，<br /><br />&nbsp;&nbsp;&nbsp;&nbsp;恒以将略自许。神武壮而爱之，曰：“此儿似我。”及长，力能扛鼎，材武绝伦。<br /><br />&nbsp;&nbsp;&nbsp;&nbsp;每谓左右曰：“人不可无学，但要不为博士耳。”故读书颇知梗概，而不甚耽习。<br /><br />&nbsp;&nbsp;&nbsp;&nbsp;元象中，封平原郡公。文襄之遇贼，涣年尚幼，在西学。闻宫中讠q，惊曰：<br /><br />&nbsp;&nbsp;&nbsp;&nbsp;“大兄必遭难矣！”弯弓而出。武定末，除冀州刺史，在州有美政。天保初，封<br /><br />&nbsp;&nbsp;&nbsp;&nbsp;上党王，历中书令、尚书左仆射。与常山王演等筑伐恶诸城。遂聚邺下轻薄，陵<br /><br />&nbsp;&nbsp;&nbsp;&nbsp;犯郡县，为法司所纠。文宣戮其左右数人，涣亦被谴。六年，率众送梁王萧明还<br /><br />&nbsp;&nbsp;&nbsp;&nbsp;江南，仍破东关，斩梁特进裴之横等，威名甚盛。八年，录尚书事。初，术士言<br /><br />&nbsp;&nbsp;&nbsp;&nbsp;亡高者黑衣，由是自神武后每出行不欲见桑门，为黑衣故也。是时文宣幸晋阳，<br /><br />&nbsp;&nbsp;&nbsp;&nbsp;以所忌问左右曰：“何物最黑？”对曰：“莫过漆。”帝以涣第七，为当之，乃<br /><br />&nbsp;&nbsp;&nbsp;&nbsp;使库真都督破六韩伯升之邺徵涣。涣至紫陌桥，杀伯升以逃，凭河而度，土人执<br /><br />&nbsp;&nbsp;&nbsp;&nbsp;以送帝。铁笼盛之，与永安王浚同置地牢下。岁余，与浚同见杀，时年二十六。<br /><br />&nbsp;&nbsp;&nbsp;&nbsp;以其妃李氏配冯文洛，是帝家旧奴，积劳位至刺史。帝令文洛等杀涣，故以其妻<br /><br />&nbsp;&nbsp;&nbsp;&nbsp;妻焉。至乾明元年，收二王余骨葬之，赠司空，谥曰刚肃。有敕李氏还第，而文<br /><br />&nbsp;&nbsp;&nbsp;&nbsp;洛尚以故意，修饰诣李。李盛列左右，引文洛立于阶下，数之曰“遭难流离，以<br /><br />&nbsp;&nbsp;&nbsp;&nbsp;至大辱，志操寡薄，不能自尽。幸蒙恩诏，得反藩闱。汝是谁家孰奴？犹欲见侮！”<br /><br />&nbsp;&nbsp;&nbsp;&nbsp;于是杖之一百，流血洒地。<br /><br />&nbsp;&nbsp;&nbsp;&nbsp;涣无嫡子，庶长子宝严，以河清二年袭爵。位终金紫光禄大夫、开府仪同三<br /><br />&nbsp;&nbsp;&nbsp;&nbsp;司。<br /><br />&nbsp;&nbsp;&nbsp;&nbsp;襄城景王U，神武第八子也。容貌甚美，弱年有器望。元象中，封章武郡<br /><br />&nbsp;&nbsp;&nbsp;&nbsp;公。天保初，封襄城郡王。二年春，薨。齐氏诸王选国臣府佐，多取富商群小，<br /><br />&nbsp;&nbsp;&nbsp;&nbsp;鹰犬少年。唯襄城、广宁、兰陵王等，颇引文艺清识之士，当时以此称之。乾明<br /><br />&nbsp;&nbsp;&nbsp;&nbsp;元年二月，赠假黄钺、太师、太尉、录尚书事。无子，诏以常山王演第二子亮嗣。<br /><br />&nbsp;&nbsp;&nbsp;&nbsp;亮字彦道，性恭孝，美风仪，好文学。为徐州刺史，坐夺商人财物，免官。<br /><br />&nbsp;&nbsp;&nbsp;&nbsp;后主败，奔邺，亮从焉。迁兼太尉、太傅。周师入邺，亮于启夏门拒守，诸军皆<br /><br />&nbsp;&nbsp;&nbsp;&nbsp;不战而败，周军于诸城门皆入，亮军方退走。亮入太庙行马内，恸哭拜辞，然后<br /><br />&nbsp;&nbsp;&nbsp;&nbsp;为周军所执。入关，依例授仪同，分配远边，卒于龙州。<br /><br />&nbsp;&nbsp;&nbsp;&nbsp;任城王，神武第十子也。少明慧，天保初封。自孝昭、武成时，车驾还<br /><br />&nbsp;&nbsp;&nbsp;&nbsp;邺，尝令镇晋阳，总并省事。历司徒、太尉、并省录尚书。天统三年，拜太<br /><br />&nbsp;&nbsp;&nbsp;&nbsp;保，并州刺史，别封正平郡公。<br /><br />&nbsp;&nbsp;&nbsp;&nbsp;时有妇人临汾水浣衣，有乘马人换其新靴驰而去者。妇人持故靴诣州言之。<br /><br />&nbsp;&nbsp;&nbsp;&nbsp;召居城诸妪，以靴示之，绐曰：“有乘马人于路被贼劫害，遗此靴，焉得无<br /><br />&nbsp;&nbsp;&nbsp;&nbsp;亲属乎？”一妪抚膺哭曰：“儿昨着此靴向妻家。”如其语，捕获之，时称明察。<br /><br />&nbsp;&nbsp;&nbsp;&nbsp;武平初，迁太师、司州牧。出为冀州刺史，加太宰，迁右丞相、都督、青州刺史。<br /><br />&nbsp;&nbsp;&nbsp;&nbsp;频牧大蕃，虽不洁己，然宽恕，为吏人所怀。五年，青州人崔蔚波等夜袭州<br /><br />&nbsp;&nbsp;&nbsp;&nbsp;城。部分仓卒之际，咸得齐整，击贼大破之。拜左丞相，转瀛州刺史。及后<br /><br />&nbsp;&nbsp;&nbsp;&nbsp;主奔邺，加大丞相。及安德王称尊号于晋阳，使刘子昂修启于：“至尊<br /><br />&nbsp;&nbsp;&nbsp;&nbsp;出奔，宗庙既重，群公劝迫，权主号令。事宁终归叔父。”曰：“我人臣，<br /><br />&nbsp;&nbsp;&nbsp;&nbsp;何容受此启。”执子昂送邺。帝至济州，禅位于，竟不达。<br /><br />&nbsp;&nbsp;&nbsp;&nbsp;与广宁王孝珩于冀州召募，得四万余人，拒周军。周齐王宪来伐，先遣<br /><br />&nbsp;&nbsp;&nbsp;&nbsp;送书，并赦诏。并沉诸井。战败，、孝珩俱被禽。宪曰：“任城王，何<br /><br />&nbsp;&nbsp;&nbsp;&nbsp;苦至此！”曰：“下官神武帝子，兄弟十五人，幸而独存。逢宗社颠覆，今<br /><br />&nbsp;&nbsp;&nbsp;&nbsp;日得死，无愧坟陵。”宪壮之，归其妻子。将至邺城，马上大哭。自投于地，<br /><br />&nbsp;&nbsp;&nbsp;&nbsp;流血满面。至长安，寻与后主同死。<br /><br />&nbsp;&nbsp;&nbsp;&nbsp;妃卢氏，赐斛斯徵。卢蓬首垢面，长斋不言笑，徵放之，乃为尼。隋开皇三<br /><br />&nbsp;&nbsp;&nbsp;&nbsp;年，表请文帝，葬及五子于长安北原。<br /><br />&nbsp;&nbsp;&nbsp;&nbsp;高阳康穆王，神武第十一子也。天保元年封。十年，稍迁尚书令。以滑稽<br /><br />&nbsp;&nbsp;&nbsp;&nbsp;便辟，有宠于文宣。在左右行杖，以挞诸王，太后深衔之。其妃父护军长史张晏<br /><br />&nbsp;&nbsp;&nbsp;&nbsp;之，尝要道拜，不礼焉。帝问其故，对曰：“无官职汉，何须礼！”帝于是<br /><br />&nbsp;&nbsp;&nbsp;&nbsp;擢拜晏之为徐州刺史。文宣崩，兼司徒，导引梓官。吹笛云：“至尊颇知臣不？”<br /><br />&nbsp;&nbsp;&nbsp;&nbsp;又击胡鼓为乐。太后杖百余，未几薨。太后哭之哀，曰：“我恐其不成就，与<br /><br />&nbsp;&nbsp;&nbsp;&nbsp;杖，何期带创死也！”乾明初，赠假黄钺、太师、司徒、录尚书事。子士义袭爵。<br /><br />&nbsp;&nbsp;&nbsp;&nbsp;博陵文简王济，神武第十二子也。天保元年封。济尝从文宣巡幸，在路忽忆<br /><br />&nbsp;&nbsp;&nbsp;&nbsp;太后，遂逃归。帝怒，临以白刃，因此惊U。历位太尉。河清初，出为定州刺史。<br /><br />&nbsp;&nbsp;&nbsp;&nbsp;天统五年，在州语人云：“计次第，亦应到我。”后主闻之，阴使人杀之。赠假<br /><br />&nbsp;&nbsp;&nbsp;&nbsp;黄钺、太尉、录尚书事。子智袭爵。<br /><br />&nbsp;&nbsp;&nbsp;&nbsp;华山王凝，神武第十三子也。天保元年，封新平郡王。九年，改封安定。十<br /><br />&nbsp;&nbsp;&nbsp;&nbsp;五年，封华山。历位中书令、齐州刺史，就加太傅。薨于州，赠左丞相、太师、<br /><br />&nbsp;&nbsp;&nbsp;&nbsp;录尚书。凝诸王中最为孱弱，妃王氏，太子洗马王洽女也，与苍头奸，凝知而不<br /><br />&nbsp;&nbsp;&nbsp;&nbsp;能限禁。后事发，王氏赐死，诏杖凝一百，其愚如此。<br /><br />&nbsp;&nbsp;&nbsp;&nbsp;冯翊王润，字子泽，神武第十四子也。幼时，神武称曰：“此吾家千里驹也。”<br /><br />&nbsp;&nbsp;&nbsp;&nbsp;天保初封，历位东北道行台右仆射、都督、定州刺史。润美姿仪。年十四五，母<br /><br />&nbsp;&nbsp;&nbsp;&nbsp;郑妃与之同寝，有秽杂之声。及长，廉慎方雅，习于吏职。至于摘发隐伪，奸吏<br /><br />&nbsp;&nbsp;&nbsp;&nbsp;无所匿其情。开府王回洛，与六州大都督独孤枝侵窃官田，受纳贿赂，润按举其<br /><br />&nbsp;&nbsp;&nbsp;&nbsp;事。二人表言：王出送台使，登魏孝文旧坛，南望叹息，不测其意。武成使元文<br /><br />&nbsp;&nbsp;&nbsp;&nbsp;遥就州宣敕曰：“冯翊王少小谨慎，在州不为非法，朕信之熟矣。登高远望，人<br /><br />&nbsp;&nbsp;&nbsp;&nbsp;之常情，鼠辈欲轻相间构，曲生眉目。”于是回洛决鞭二百，独孤枝决杖一百。<br /><br />&nbsp;&nbsp;&nbsp;&nbsp;寻为尚书令，领太子少师，历司徒、太尉、大司马、司州牧、太保、河南道行台、<br /><br />&nbsp;&nbsp;&nbsp;&nbsp;录尚书，别封文成郡公，太师、太宰，复为定州刺史。薨，赠假黄钺、左丞相。<br /><br />&nbsp;&nbsp;&nbsp;&nbsp;子茂德嗣。<br /><br />&nbsp;&nbsp;&nbsp;&nbsp;汉阳敬怀王洽，字敬延，神武第十五子也。天保元年封，五年薨，年十三。<br /><br />&nbsp;&nbsp;&nbsp;&nbsp;乾明元年，赠太保、司空。无子，以任城王第二子建德为后。<br /><br />&nbsp;&nbsp;&nbsp;&nbsp;论曰：赵郡王以跗萼之亲，当顾命之重，安夫一德，固此贞必，践畏途而不<br /><br />&nbsp;&nbsp;&nbsp;&nbsp;疑，履危机而莫惧，以其忠义，取毙凶匿。岂道光四海，不遇周成之明；将朝去<br /><br />&nbsp;&nbsp;&nbsp;&nbsp;三仁，终见殷墟之祸。不然，则邦国殄瘁，何若斯之速欤？清河属经纶之期，青<br /><br />&nbsp;&nbsp;&nbsp;&nbsp;云自致，出将入相，翊成鸿业。虽汉朝刘贾，魏室曹洪，俱未足谕其风烈，适足<br /><br />&nbsp;&nbsp;&nbsp;&nbsp;以彰文宣之失德焉。思好属昏乱之机，归彦因猜嫌之衅，咫尺邺都，以速其祸，<br /><br />&nbsp;&nbsp;&nbsp;&nbsp;智小谋大，理则宜然。神武诸王，多有声誉。永安以谏争遇祸，固齐室之比干，<br /><br />&nbsp;&nbsp;&nbsp;&nbsp;彭城莅人布政，乃与循良比迹，求之近古，未为易遇。上党申威淮海，受辱牢阱，<br /><br />&nbsp;&nbsp;&nbsp;&nbsp;以英侠之气，迫悲歌之思，欲食藜藿之羹，处茅茨之下，其可得乎！冯翊廉慎闲<br /><br />&nbsp;&nbsp;&nbsp;&nbsp;明，妄被谗匿，以武成阴忌之朝，而见免夫《角弓》之刺，已为幸矣。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1798);">加入书签</a><a
                        href="1797.html">上一页</a>&larr;<a href="index.html">返回列表</a>&rarr;<a
                            href="1799.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1797.html"; var next_page = "1799.html"; var index_page = "index.html"; var sortid = "9"; var article_id = "29"; var chapter_id = "1798"; var articlename = "北史"; var chaptername = " 卷五十一 列传第三十九"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>