<!DOCTYPE html>
<html>
<head>
<meta charset="gbk" />
<title>北史- 卷四十九 列传第三十七-在线阅读-哈西文学网</title>
<meta name="keywords" content="李延寿，北史， 卷四十九 列传第三十七全文， 卷四十九 列传第三十七在线阅读 哈西文学网" />
<meta name="description" content="哈西文学网提供李延寿的北史  卷四十九 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1796.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1796.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十九 列传第三十七</h1>
            <div class="link xb">
                <a href="1795.html">上一页</a>&larr;<a href="index.html">返回列表</a>&rarr;<a
                    href="1797.html">下一页</a></div>			
            <div id="BookText">&nbsp;&nbsp;&nbsp;&nbsp;○朱瑞叱列延庆斛斯椿（子徵孙政）贾显度（弟智）樊子鹄侯<br /><br />&nbsp;&nbsp;&nbsp;&nbsp;深贺拔允（弟胜胜弟岳）侯莫陈悦念贤梁览雷绍毛遐（弟鸿宾）<br /><br />&nbsp;&nbsp;&nbsp;&nbsp;乙弗朗<br /><br />&nbsp;&nbsp;&nbsp;&nbsp;朱瑞，字元龙，代郡桑乾人也。祖就，沛县令。父惠，行太原太守。瑞贵达，<br /><br />&nbsp;&nbsp;&nbsp;&nbsp;并赠刺史。瑞长厚质直，敬爱人士，尔朱荣引为大行台郎中，甚见亲任，以为黄<br /><br />&nbsp;&nbsp;&nbsp;&nbsp;门侍郎，仍中书舍人。荣恐朝廷事意有所不知，故居之门下，为腹心之寄。封阳<br /><br />&nbsp;&nbsp;&nbsp;&nbsp;邑县公。及元颢内逼，从车驾于河阳，除侍中、兼吏部尚书，改封北海郡公。庄<br /><br />&nbsp;&nbsp;&nbsp;&nbsp;帝还洛，改封乐陵郡公，仍侍中。瑞虽为尔朱荣所委，而善处朝廷间。帝亦赏遇<br /><br />&nbsp;&nbsp;&nbsp;&nbsp;之，尝谓侍臣曰：“为人臣当须忠实，至如朱元龙者，朕待之亦不异余人。”瑞<br /><br />&nbsp;&nbsp;&nbsp;&nbsp;以青州乐陵有朱氏，意欲归之，故求为青州中正。又以沧州乐陵亦有朱氏，而心<br /><br />&nbsp;&nbsp;&nbsp;&nbsp;好河北，遂乞三从内并属沧州乐陵郡。诏许之，仍转沧州大中正。尔朱荣死，瑞<br /><br />&nbsp;&nbsp;&nbsp;&nbsp;与世隆俱北走。以庄帝待之素厚，且见世隆等并无雄才，终当败丧，于路乃还，<br /><br />&nbsp;&nbsp;&nbsp;&nbsp;帝大悦。时尔朱天光拥众关右，帝招纳之，乃以瑞兼尚书左仆射，为西道大行台，<br /><br />&nbsp;&nbsp;&nbsp;&nbsp;以慰劳焉。既达长安，会尔朱兆入洛，复还京师。都督斛斯椿先与瑞有隙，数谮<br /><br />&nbsp;&nbsp;&nbsp;&nbsp;之于世隆，世隆遂诛之。太昌初，赠开府仪同三司、青州刺史，谥曰恭穆。<br /><br />&nbsp;&nbsp;&nbsp;&nbsp;叱列延庆，代西部人也，世为酋帅。延庆娶尔朱世隆姊，故被尔朱荣亲遇。<br /><br />&nbsp;&nbsp;&nbsp;&nbsp;普泰初，世隆得志，特见委重，兼尚书左仆射、山东行台、北海郡公。时幽州刺<br /><br />&nbsp;&nbsp;&nbsp;&nbsp;史刘灵助以庄帝幽崩，遂举兵唱义，世隆白节闵帝，以延庆与大都督侯深于定州<br /><br />&nbsp;&nbsp;&nbsp;&nbsp;讨之。深以灵助善占，百姓信惑，未易可图，欲还师入据关拒险，以待其变。延<br /><br />&nbsp;&nbsp;&nbsp;&nbsp;庆以灵助庸人，彼皆恃其妖术，坐看符厌，宁肯戮力致死。宜诡言西归，可袭而<br /><br />&nbsp;&nbsp;&nbsp;&nbsp;禽。深从之，乃出顿城西，声云将还，诘朝造灵助垒，遂破禽之。及韩陵战败，<br /><br />&nbsp;&nbsp;&nbsp;&nbsp;延庆与尔朱仲远走度石济。仲远南窜，延庆北降齐神武，仍从并州。后赴洛，孝<br /><br />&nbsp;&nbsp;&nbsp;&nbsp;武帝以为中军大都督。孝武之西，齐神武诛之。<br /><br />&nbsp;&nbsp;&nbsp;&nbsp;斛斯椿，字法寿，广牧富昌人也。其先世为莫弗大人。父足，一名敦，明帝<br /><br />&nbsp;&nbsp;&nbsp;&nbsp;时为左牧令。时河西贼起，牧人不安，椿乃将家投尔朱荣。征伐有功，稍迁中散<br /><br />&nbsp;&nbsp;&nbsp;&nbsp;大夫，署外兵事。椿性佞巧，甚得荣心，军之密谋，颇亦关预。庄帝初，改封阳<br /><br />&nbsp;&nbsp;&nbsp;&nbsp;曲县公，除荣大将军府司马。后为东徐州刺史。及荣死，椿甚忧惧。时梁以汝南<br /><br />&nbsp;&nbsp;&nbsp;&nbsp;王悦为魏主，资其士马，次于境上。椿遂弃州归悦。悦授尚书左仆射、司空公，<br /><br />&nbsp;&nbsp;&nbsp;&nbsp;封灵丘郡公，又为大行台前驱都督。会尔朱兆入洛，悦知不逮，南旋。椿复背悦<br /><br />&nbsp;&nbsp;&nbsp;&nbsp;归兆。以参立节闵谋，拜侍中、骠骑大将军、仪同三司，封城阳郡公。寻加开府。<br /><br />&nbsp;&nbsp;&nbsp;&nbsp;时椿父足先在秀容，忽有传其死问，椿请减己阶以赠之。寻知其父犹存，诏复官，<br /><br />&nbsp;&nbsp;&nbsp;&nbsp;仍除其父为车骑将军、扬州刺史。<br /><br />&nbsp;&nbsp;&nbsp;&nbsp;椿以尔朱兆擅权，惧祸，乃与贺拔胜俱说世隆以正道。世隆不悦，欲害椿，<br /><br />&nbsp;&nbsp;&nbsp;&nbsp;赖尔朱天光救，得免。及世隆、度律与兆自相疑，椿与贺拔胜和之，兆执椿、胜<br /><br />&nbsp;&nbsp;&nbsp;&nbsp;还营。椿又陈以正理，兆谢而遣之。椿谓胜曰：“天下皆怨毒尔朱，吾等附之，<br /><br />&nbsp;&nbsp;&nbsp;&nbsp;亡无日矣，不如图之。”胜曰：“天光与兆，各据一方，今俱禽为难。”椿曰：<br /><br />&nbsp;&nbsp;&nbsp;&nbsp;“易致耳。”乃说世隆追天光等赴洛，讨齐神武。及韩陵之败，椿谓都督贾显智<br /><br />&nbsp;&nbsp;&nbsp;&nbsp;等曰：“若不先执尔朱，我等死无类矣。”遂与显智等夜于桑下盟约，倍道兼行。<br /><br />&nbsp;&nbsp;&nbsp;&nbsp;椿入北中城，收尔朱部曲，尽杀之。令弟元寿与张欢、长孙承业、显智等袭世隆、<br /><br />&nbsp;&nbsp;&nbsp;&nbsp;彦伯兄弟，并斩于阊阖门外。椿入洛，县世隆兄弟首于其门树。椿父出见，谓曰：<br /><br />&nbsp;&nbsp;&nbsp;&nbsp;“汝与尔朱约为兄弟，今何忍县其头于家门？宁不愧负天地！”椿乃传世隆等首，<br /><br />&nbsp;&nbsp;&nbsp;&nbsp;并囚度律、天光，送于齐神武。<br /><br />&nbsp;&nbsp;&nbsp;&nbsp;及神武入洛，椿谓贺拔胜曰：“今天下事在吾与君，若不先制人，将为人所<br /><br />&nbsp;&nbsp;&nbsp;&nbsp;制。高欢初至，图之不难。”胜曰：“彼有心于人，害之不详。比数夜与欢同宿，<br /><br />&nbsp;&nbsp;&nbsp;&nbsp;具序往昔之怀，兼荷兄恩意甚多，何苦惮之！”椿乃止。孝武帝立，拜椿侍中、<br /><br />&nbsp;&nbsp;&nbsp;&nbsp;仪同开府、城阳郡公。父足亦加开府，子悦太中大夫，同日受拜。当时荣之。<br /><br />&nbsp;&nbsp;&nbsp;&nbsp;椿自以数反，意常不安，遂密劝孝武帝置阁内都督部曲，又增武直人数百，<br /><br />&nbsp;&nbsp;&nbsp;&nbsp;直阁已下员别数百，皆选天下轻剽以充之。又说帝数出游幸，号令部曲，别为行<br /><br />&nbsp;&nbsp;&nbsp;&nbsp;阵，椿自约勒指麾其间。从此以后，军谋朝政，一决于椿。又劝帝徵兵，诡称南<br /><br />&nbsp;&nbsp;&nbsp;&nbsp;讨，将以伐齐神武。帝从之。以椿为前驱大都督。椿因奏请率精骑二千，夜度河，<br /><br />&nbsp;&nbsp;&nbsp;&nbsp;掩其劳弊。帝始然之，黄门侍郎杨宽说帝曰：“高欢以臣伐君，何所不至？今假<br /><br />&nbsp;&nbsp;&nbsp;&nbsp;兵于人，恐生他变。今度河，万一有功，是灭一高欢，复生一高欢矣。”帝遂敕<br /><br />&nbsp;&nbsp;&nbsp;&nbsp;椿停行。椿叹曰：“顷荧惑入南斗，今上信左右间构，不用吾计，岂天道乎！”<br /><br />&nbsp;&nbsp;&nbsp;&nbsp;帝勒兵河桥，命椿自洛而东，至武牢。帝以贾显智背叛，东师失律，将幸关<br /><br />&nbsp;&nbsp;&nbsp;&nbsp;中。乃遣使命椿因从入关。拜尚书令，侍中如故，封常山郡公。历位司徒、太保，<br /><br />&nbsp;&nbsp;&nbsp;&nbsp;仍尚书令。时寇难未息，内外戒严，唯椿得列威仪，鸣驺清路。迁太傅，薨，年<br /><br />&nbsp;&nbsp;&nbsp;&nbsp;四十三。帝亲临吊，百僚赴哭。诏赐东园秘器，遣尚书、梁郡王景略监护丧事。<br /><br />&nbsp;&nbsp;&nbsp;&nbsp;赠大将军、录尚书、三十州诸军事、侍中、恒州刺史、常山郡王，谥曰文宣，祭<br /><br />&nbsp;&nbsp;&nbsp;&nbsp;以太牢。又诏改大将军，赠大司马，给dc车。及葬，车驾临于渭阳，止绋恸<br /><br />&nbsp;&nbsp;&nbsp;&nbsp;哭。<br /><br />&nbsp;&nbsp;&nbsp;&nbsp;帝尝给椿店数区，耕牛三十头。椿以国难未平，不可与百姓争利，辞店受牛，<br /><br />&nbsp;&nbsp;&nbsp;&nbsp;日烹一头，以飨军士。及死，家无余资。有四子：悦、恢、徵、演。演为齐神武<br /><br />&nbsp;&nbsp;&nbsp;&nbsp;所杀，三子入关。<br /><br />&nbsp;&nbsp;&nbsp;&nbsp;徵字士亮，博涉群书，尤精三礼，兼解音律。有至性。居父丧，朝夕共一溢<br /><br />&nbsp;&nbsp;&nbsp;&nbsp;米。少以父勋赐爵城阳郡公。大统末，起家通直散骑常侍，稍迁兼太常少卿。<br /><br />&nbsp;&nbsp;&nbsp;&nbsp;自魏孝武迁西，雅乐废缺，徵博采遗逸，稽诸典故，创新改旧，方始备焉。<br /><br />&nbsp;&nbsp;&nbsp;&nbsp;又乐有T于者，近代绝此器，或有自蜀得之，皆莫之识。徵见之曰：“此T<br /><br />&nbsp;&nbsp;&nbsp;&nbsp;于也。”众弗信之，徵遂依干宝《周礼注》，以芒筒捋之。其声极清，众乃叹服。<br /><br />&nbsp;&nbsp;&nbsp;&nbsp;徵仍取以合乐焉。六官建，拜司乐下大夫，迁司乐中大夫，进位骠骑大将军、开<br /><br />&nbsp;&nbsp;&nbsp;&nbsp;府仪同三司，转内史下大夫。天和三年，周武帝以徵经有师法，诏令授皇诸子。<br /><br />&nbsp;&nbsp;&nbsp;&nbsp;宣帝时为鲁公，与诸皇子等咸服青衿，行束之礼，受业于徵。仍并呼徵为夫子，<br /><br />&nbsp;&nbsp;&nbsp;&nbsp;儒者荣之。六年，除司宗中大夫，行内史，仍摄乐部。进封岐国公，寻转小宗伯。<br /><br />&nbsp;&nbsp;&nbsp;&nbsp;除太子太傅，仍小宗伯。宣帝嗣位，迁上大将军、大宗伯。时武帝初崩，梓宫在<br /><br />&nbsp;&nbsp;&nbsp;&nbsp;殡，帝意欲速葬，令朝臣议之。徵与内史宇文孝伯等，固请依《礼》七月，帝竟<br /><br />&nbsp;&nbsp;&nbsp;&nbsp;不许。<br /><br />&nbsp;&nbsp;&nbsp;&nbsp;帝之为太子也，宫尹郑译坐不能以正道调护，被谪除名。而帝雅亲爱译。至<br /><br />&nbsp;&nbsp;&nbsp;&nbsp;是，拜译内史中大夫，甚委任之。译乃献新乐，十二月各一笙，每笙用十六管。<br /><br />&nbsp;&nbsp;&nbsp;&nbsp;帝令与徵议之。徵驳而奏之曰：“《礼》云，十二律转相生，声五具在十六焉，<br /><br />&nbsp;&nbsp;&nbsp;&nbsp;六律十二管，还相为宫。然详一笙十六管，总一百九十二管，既无相生之理，又<br /><br />&nbsp;&nbsp;&nbsp;&nbsp;无还宫之义。臣恐郑声乱乐，未合于古。夫音乐之起，本于人心，天之应人，有<br /><br />&nbsp;&nbsp;&nbsp;&nbsp;如影响。为善者，天报之以福；为恶者，天谴之以殃。故舜弹五弦之琴，歌《南<br /><br />&nbsp;&nbsp;&nbsp;&nbsp;风》之诗，而天下化。纣为朝歌、北里之音，而社稷灭。是知乐也者，和情性，<br /><br />&nbsp;&nbsp;&nbsp;&nbsp;移风俗，动天地，感鬼神，祸福所基，盛衰攸系，安可不慎哉！案译之所为，不<br /><br />&nbsp;&nbsp;&nbsp;&nbsp;师古始。若以月奏一笙，则钟鼓诸色，各须一十有二。雅乐之备，已充庙廷，今<br /><br />&nbsp;&nbsp;&nbsp;&nbsp;若益之，于何陈列？方须更辟阶墀，增修廊宇，非急之务，宁可劳人？如谓笙管<br /><br />&nbsp;&nbsp;&nbsp;&nbsp;之外，不须加造，则乐之损益，岂系于笙？进退无据，窃谓不可。”帝颇纳之，<br /><br />&nbsp;&nbsp;&nbsp;&nbsp;且令停译所献。<br /><br />&nbsp;&nbsp;&nbsp;&nbsp;及武帝山陵回，帝欲作乐，复令议其可不。徵曰：“《孝经》云‘闻乐不乐。<br /><br />&nbsp;&nbsp;&nbsp;&nbsp;’闻尚不乐，其况作乎！”郑译曰：“既云闻乐，明即非无，止可不乐，何容不<br /><br />&nbsp;&nbsp;&nbsp;&nbsp;奏。”帝遂依译议，译因此衔之。帝后肆行非度，昏虑日甚。徵以荷武帝重恩，<br /><br />&nbsp;&nbsp;&nbsp;&nbsp;尝备位师傅，乃上疏极谏，指陈帝失。不纳。译因谮之，遂下徵于狱。徵惧不免，<br /><br />&nbsp;&nbsp;&nbsp;&nbsp;狱卒张元平哀之，乃以佩刀穿墙，送之出。元平被捶拷百数，而无所言。徵既出，<br /><br />&nbsp;&nbsp;&nbsp;&nbsp;匿于人家，后遇赦得免，然犹坐除名。<br /><br />&nbsp;&nbsp;&nbsp;&nbsp;隋文帝践极，例复官爵，除太子太傅，仍诏徵修撰乐书。开皇四年薨，年五<br /><br />&nbsp;&nbsp;&nbsp;&nbsp;十六。初，隋文帝为大司马，有外姻丧，徵就第吊之。久而不出。徵怒，遂弗之<br /><br />&nbsp;&nbsp;&nbsp;&nbsp;待。比出候，徵已去矣。隋文帝以此常恨之。至是，诏所司谥之曰。子该嗣。<br /><br />&nbsp;&nbsp;&nbsp;&nbsp;徽所撰《乐典》十卷。<br /><br />&nbsp;&nbsp;&nbsp;&nbsp;兄恢，散骑常侍，新蔡郡公。子政嗣。<br /><br />&nbsp;&nbsp;&nbsp;&nbsp;政明悟有器干，隋开皇中，以军功授仪同，甚为杨素所礼。大业中，位尚书<br /><br />&nbsp;&nbsp;&nbsp;&nbsp;兵曹郎，渐见委遇。玄感兄弟，俱与之交。辽东之役，兵部尚书段文振卒，侍郎<br /><br />&nbsp;&nbsp;&nbsp;&nbsp;明雅复以罪废，帝弥属意于政。寻迁兵部侍郎。称为干理。玄感之反，政与通谋，<br /><br />&nbsp;&nbsp;&nbsp;&nbsp;及玄纵等亡归，亦政之计。及帝穷玄纵党与，政亡奔高丽。明年，帝复东征，高<br /><br />&nbsp;&nbsp;&nbsp;&nbsp;丽请和，遂送政。锁至京师以告庙，左翊卫大将军宇文述请变常法行刑，帝许之。<br /><br />&nbsp;&nbsp;&nbsp;&nbsp;以出金光门，缚之于柱，公卿百僚，并亲击射。脔其肉，多有啖者，然后烹焚，<br /><br />&nbsp;&nbsp;&nbsp;&nbsp;扬其骨灰。<br /><br />&nbsp;&nbsp;&nbsp;&nbsp;椿弟元寿，性刚毅谅直，武力过人，弯弓两石，左右驰射。历位吏部尚书，<br /><br />&nbsp;&nbsp;&nbsp;&nbsp;封桑乾县伯。孝武践阼，进爵为公，除豫州刺史。及车驾西巡，为部下所杀。赠<br /><br />&nbsp;&nbsp;&nbsp;&nbsp;司空公，谥曰景庄。<br /><br />&nbsp;&nbsp;&nbsp;&nbsp;贾显度，中山无极人也。父道监，沃野镇长史。显度形貌伟壮，有志气。初<br /><br />&nbsp;&nbsp;&nbsp;&nbsp;为别将，防守薄骨律镇。正光末，北镇扰乱，显度乃率镇人浮河而下，达秀容，<br /><br />&nbsp;&nbsp;&nbsp;&nbsp;为尔朱荣所留。随荣破葛荣，封石艾县公，累迁南衮州刺史。尔朱荣之死，显度<br /><br />&nbsp;&nbsp;&nbsp;&nbsp;奔梁。普泰初，还朝。后随尔朱度律等败于韩陵，与斛斯椿及弟智等先据河桥，<br /><br />&nbsp;&nbsp;&nbsp;&nbsp;诛尔朱氏。孝武帝初，除尚书左仆射，寻加骠骑大将军、开府仪同三司、定州大<br /><br />&nbsp;&nbsp;&nbsp;&nbsp;中正。永熙三年，为雍州刺史、西道大行台。亲故祖饯于张方桥，显度执酒曰：<br /><br />&nbsp;&nbsp;&nbsp;&nbsp;“显智性轻躁，好去就，覆败吾家，其此人也！”武帝入关后，显智果同于齐神<br /><br />&nbsp;&nbsp;&nbsp;&nbsp;武。孝武帝怒，乃赐显度死。<br /><br />&nbsp;&nbsp;&nbsp;&nbsp;智字显智，少有胆决，以军功累迁金紫光禄大夫，封义阳县伯。及尔朱仲远<br /><br />&nbsp;&nbsp;&nbsp;&nbsp;为徐州刺史，智隶仲远赴彭城。尔朱荣死，仲远举兵向洛，智不从之。庄帝闻而<br /><br />&nbsp;&nbsp;&nbsp;&nbsp;善之。普泰初，还洛。仲远忿其乖背，议欲杀之。智兄显度先为世隆所厚，世隆<br /><br />&nbsp;&nbsp;&nbsp;&nbsp;为解喻得全。后进爵为公。随度律等败于韩陵。智与显度、斛斯椿谋诛尔朱氏，<br /><br />&nbsp;&nbsp;&nbsp;&nbsp;显度据守北中城，令智等入京，禽世隆兄弟。<br /><br />&nbsp;&nbsp;&nbsp;&nbsp;孝武帝初，除开府仪同三司、沧州刺史。在州贪纵，甚为人害。孝武徵还京<br /><br />&nbsp;&nbsp;&nbsp;&nbsp;师，加侍中，除济州刺史，率众达东郡，仍停不进。于长寿津为相州刺史窦泰所<br /><br />&nbsp;&nbsp;&nbsp;&nbsp;破。天平初，赴晋阳。智去就多端，后坐事死。<br /><br />&nbsp;&nbsp;&nbsp;&nbsp;樊子鹄，代郡平城人也。其先荆州蛮酋，徙代。父兴，平城镇长史、归义侯。<br /><br />&nbsp;&nbsp;&nbsp;&nbsp;普泰中，子鹄贵，乃赠荆州刺史。子鹄逢北镇扰乱，南至并州，尔朱荣引为都督<br /><br />&nbsp;&nbsp;&nbsp;&nbsp;府仓曹参军。使诣京师，灵太后问荣兵势，子鹄应对称旨。太后嘉之，除直齐，<br /><br />&nbsp;&nbsp;&nbsp;&nbsp;封南和县子，令还赴荣。建义初，拜晋州刺史，封永安县伯。永安二年，以招纳<br /><br />&nbsp;&nbsp;&nbsp;&nbsp;叛蜀，进封中都县公，又兼尚书行台，政有威信。寻征授都官尚书、西荆州大中<br /><br />&nbsp;&nbsp;&nbsp;&nbsp;正。后兼右仆射，为行台。进封西阳郡公，尚书如故，假骠骑将军，率所部为都<br /><br />&nbsp;&nbsp;&nbsp;&nbsp;督。时尔朱荣在晋阳，京师之事，子鹄颇预委寄，故在台阁，征官不解。后出为<br /><br />&nbsp;&nbsp;&nbsp;&nbsp;殷州刺史。属岁旱俭，子鹄恐人流亡，乃勒有粟家分济贫者，并遣人牛易力，多<br /><br />&nbsp;&nbsp;&nbsp;&nbsp;种二麦，州内以此获安。<br /><br />&nbsp;&nbsp;&nbsp;&nbsp;尔朱荣死，世隆等遣书招子鹄，子鹄不从。以母在晋阳，启求移镇河南。庄<br /><br />&nbsp;&nbsp;&nbsp;&nbsp;帝嘉之，除都督、豫州刺史。行达汲郡，闻尔朱兆入洛，乃度河见仲远。仲远遣<br /><br />&nbsp;&nbsp;&nbsp;&nbsp;镇汲郡。兆徵子鹄赴洛，既见，责以乖异之意，夺其部众，将还晋阳。元晔以为<br /><br />&nbsp;&nbsp;&nbsp;&nbsp;侍中、御史中尉、中军大都督。太昌初，兼尚书左仆射、东南道大行台，总大都<br /><br />&nbsp;&nbsp;&nbsp;&nbsp;督杜德等追讨尔朱仲远。仲远奔梁，收其兵马。时梁遣元树入寇，陷据谯城，诏<br /><br />&nbsp;&nbsp;&nbsp;&nbsp;子鹄与德讨之。树大败，奔入城门，遂围之。树请归南，以地还魏，许之。及树<br /><br />&nbsp;&nbsp;&nbsp;&nbsp;众半出，子鹄击破之，禽树及梁谯州刺史朱文开。班师，迁吏部尚书，转尚书右<br /><br />&nbsp;&nbsp;&nbsp;&nbsp;仆射。寻加骠骑大将军、开府，典选。后除兖州刺史。子鹄先遣腹心，缘历人间，<br /><br />&nbsp;&nbsp;&nbsp;&nbsp;采察得失。及至境，太山太守彭穆参候失仪，子鹄责让穆，并数其罪状，穆皆引<br /><br />&nbsp;&nbsp;&nbsp;&nbsp;伏，于是州内震悚。及孝武帝入关，子鹄据城为应，南青州刺史大野拔率众就子<br /><br />&nbsp;&nbsp;&nbsp;&nbsp;鹄。天平初，齐神武遣仪同三司娄昭等讨之。城久不拔，昭以水灌城。而大野拔<br /><br />&nbsp;&nbsp;&nbsp;&nbsp;因与相见，令左右斩子鹄以降。<br /><br />&nbsp;&nbsp;&nbsp;&nbsp;侯深，神武尖山人也。机警有胆略。孝明末年，六镇饥乱，深随杜洛周南寇。<br /><br />&nbsp;&nbsp;&nbsp;&nbsp;后与妻兄念贤，背洛周归尔朱荣。路中遇寇，身披苫褐。荣赐其衣帽，厚待之，<br /><br />&nbsp;&nbsp;&nbsp;&nbsp;以为中军副都督。庄帝即位，封厌次县子。从荣讨葛荣于滏口，战功尤多。除燕<br /><br />&nbsp;&nbsp;&nbsp;&nbsp;州刺史。时葛荣别帅韩楼、郝长等屯据蓟城，荣令深讨楼，配众甚少。或以为言，<br /><br />&nbsp;&nbsp;&nbsp;&nbsp;荣曰：“深临机设变，是其所长，若总大众，未必能用。”止给骑七百。深遂广<br /><br />&nbsp;&nbsp;&nbsp;&nbsp;张军声，率数百骑深入楼境。去蓟百余里，遇贼帅陈周马步万余，大破之，虏其<br /><br />&nbsp;&nbsp;&nbsp;&nbsp;卒五千余人。寻还其马仗，纵令入城。左右谏，深曰：“我兵少，不可力战，事<br /><br />&nbsp;&nbsp;&nbsp;&nbsp;须为计以离隙之。”深度其已至，遂率骑夜进，昧旦叩其城门。韩楼果疑降卒为<br /><br />&nbsp;&nbsp;&nbsp;&nbsp;内应，遂遁走。追禽之。以功赐爵为侯，寻为平州刺史，仍镇范阳。<br /><br />&nbsp;&nbsp;&nbsp;&nbsp;及尔朱荣死，太守卢文伟诱深出猎，闭门拒之。深率部曲屯于郡南，为荣举<br /><br />&nbsp;&nbsp;&nbsp;&nbsp;哀，勒兵南向。庄帝使东莱王贵平为大使，慰劳燕、蓟。乃诈降，贵平信之，遂<br /><br />&nbsp;&nbsp;&nbsp;&nbsp;执贵平自随。进至中山，行台仆射魏兰根邀击之，为深所败。元晔立，授深仪同<br /><br />&nbsp;&nbsp;&nbsp;&nbsp;三司、定州刺史、左军大都督、渔阳郡公。节闵帝立，仍加开府。后随尔朱兆拒<br /><br />&nbsp;&nbsp;&nbsp;&nbsp;齐神武于广阿，兆败走。深后从神武破尔朱氏于韩陵。永熙初，除齐州刺史。孝<br /><br />&nbsp;&nbsp;&nbsp;&nbsp;武帝末，深与衮州刺史樊子鹄、青州刺史东莱王贵平使信往来，以相连结。又遣<br /><br />&nbsp;&nbsp;&nbsp;&nbsp;使通诚于神武。及孝武入关，复怀顾望。汝阳五暹既除齐州刺史，深不时迎纳。<br /><br />&nbsp;&nbsp;&nbsp;&nbsp;城人刘桃符等潜引暹入，据西城。深争门不克，率骑出奔，妻儿部曲，为暹所虏。<br /><br />&nbsp;&nbsp;&nbsp;&nbsp;行达广里，会承制以深行青州事，齐神武又遗书深曰：“卿勿以部曲轻少，难于<br /><br />&nbsp;&nbsp;&nbsp;&nbsp;东迈。齐人浇薄，齐州人尚能迎汝阳王，青州人岂不能开门待卿也？”深乃复还，<br /><br />&nbsp;&nbsp;&nbsp;&nbsp;暹始归其部曲。而贵平自以斛斯椿党，亦不受代。深袭高阳郡，克之，置部曲家<br /><br />&nbsp;&nbsp;&nbsp;&nbsp;累于城中，亲率轻骑，夜趣青州，城人执贵平出降。深自惟反覆，虑不获安，遂<br /><br />&nbsp;&nbsp;&nbsp;&nbsp;斩贵平，传首于邺，明不同于斛斯椿。及子鹄平，诏以封延之为青州刺史。深既<br /><br />&nbsp;&nbsp;&nbsp;&nbsp;不获州任，情又恐惧。行达广川，遂劫光州库军反。遣骑诣平原，执前胶州刺史<br /><br />&nbsp;&nbsp;&nbsp;&nbsp;贾璐，夜袭青州南郭，劫前廷尉卿崔光韶以惑人情，攻掠郡县。其部下督帅叛拒<br /><br />&nbsp;&nbsp;&nbsp;&nbsp;之，遂奔梁。达南青州境，为卖浆者斩之，传首于邺，家口配没。<br /><br />&nbsp;&nbsp;&nbsp;&nbsp;贺拔允，字可泥，神武尖山人也。其先与魏氏同出阴山，有如回者，魏初为<br /><br />&nbsp;&nbsp;&nbsp;&nbsp;大莫弗。祖尔头，骁勇绝伦，以良家镇武川，因家焉。献文时以功赐爵龙城县男，<br /><br />&nbsp;&nbsp;&nbsp;&nbsp;为本镇军主。父度拔，性果毅，袭爵，亦为本镇军主。正光末，沃野人破六韩拔<br /><br />&nbsp;&nbsp;&nbsp;&nbsp;陵反，怀朔镇将杨钧闻度拔名，召补统军，配以一旅。其贼伪署王卫可环徒党尤<br /><br />&nbsp;&nbsp;&nbsp;&nbsp;盛，既攻没武川，又陷怀朔，度拔父子并为贼所虏。度拔乃与周德皇帝合谋，率<br /><br />&nbsp;&nbsp;&nbsp;&nbsp;州里豪杰珍、念贤、乙弗库根、尉迟檀等，招义勇，袭杀可环。朝廷嘉之。未及<br /><br />&nbsp;&nbsp;&nbsp;&nbsp;封赏，度拔与铁勒战没。孝昌中，追赠度拔肆州刺史。允便弓马，颇有胆略。初<br /><br />&nbsp;&nbsp;&nbsp;&nbsp;度拔之死，允兄弟俱奔恒州刺史广阳王深。深败，归尔朱荣。允父子兄弟并以武<br /><br />&nbsp;&nbsp;&nbsp;&nbsp;艺称，荣素闻其名，待之甚厚。建义初，封寿阳县侯。永安中，进爵为公。魏长<br /><br />&nbsp;&nbsp;&nbsp;&nbsp;广王立，除开府仪同三司，封燕郡王，兼侍中，使蠕蠕。还至晋阳，属神武将出<br /><br />&nbsp;&nbsp;&nbsp;&nbsp;山东，允素知神武非常人，早自结托；神武以其北土之望，尤亲礼之。遂与允出<br /><br />&nbsp;&nbsp;&nbsp;&nbsp;信都，参定大策。中兴初，转司徒，领尚书令。神武入洛，进爵为王，转太尉，<br /><br />&nbsp;&nbsp;&nbsp;&nbsp;加侍中。魏孝武既忌神武，以允弟岳据关中，有重兵，深相委托，潜使来往，当<br /><br />&nbsp;&nbsp;&nbsp;&nbsp;是咸虑允为变。及岳死，孝武又委岳兄胜心腹之寄。神武重旧，尤全护之。天平<br /><br />&nbsp;&nbsp;&nbsp;&nbsp;元年，因与神武猎，或告允引弓拟神武，乃置于楼上饿杀之，年四十八。神武亲<br /><br />&nbsp;&nbsp;&nbsp;&nbsp;临哭之，赠太保。<br /><br />&nbsp;&nbsp;&nbsp;&nbsp;允三子：世文、世乐、难陀。兴和末，齐神武并召与诸子同学。武定中，敕<br /><br />&nbsp;&nbsp;&nbsp;&nbsp;居定州，赐田宅。允弟胜。<br /><br />&nbsp;&nbsp;&nbsp;&nbsp;胜字破胡，少有志操，善左右驰射，北边莫不推其胆略。卫可瑰之围怀朔，<br /><br />&nbsp;&nbsp;&nbsp;&nbsp;胜时亦为军主，从父度拔镇守。既被围，经年而外援不至，胜乃慷慨白镇将杨钧，<br /><br />&nbsp;&nbsp;&nbsp;&nbsp;请告急于大军。钧许之，乃募勇敢少年，得十余骑，夜溃围出。贼追及之，胜曰：<br /><br />&nbsp;&nbsp;&nbsp;&nbsp;“我贺拔破胡也。”贼不敢逼。至朔州，白临淮王以怀朔被围之急。以胜辞<br /><br />&nbsp;&nbsp;&nbsp;&nbsp;义恳至，许以出师，还令报命。乃复攻围而入，贼追之，射杀数人。至城下，大<br /><br />&nbsp;&nbsp;&nbsp;&nbsp;呼曰：“贺拔破胡与官军至矣！”城中纳之。钧复遣胜出觇武川。武川已陷。胜<br /><br />&nbsp;&nbsp;&nbsp;&nbsp;乃驰还报怀朔。怀朔亦溃，胜父子遂为贼所虏。<br /><br />&nbsp;&nbsp;&nbsp;&nbsp;寻而袭杀可瑰，众令胜驰告朔州，未反而度拔已卒。刺史费穆奇胜才略，厚<br /><br />&nbsp;&nbsp;&nbsp;&nbsp;礼留之，委以兵事。时广阳王深在五原，为破六韩贼所围，召胜为军主。以功拜<br /><br />&nbsp;&nbsp;&nbsp;&nbsp;统军。又隶仆射元纂镇恒州。时有鲜于河胡拥朔州流人南下为寇，恒州城人应之。<br /><br />&nbsp;&nbsp;&nbsp;&nbsp;胜与兄允弟岳相失，胜南投肆州，允、岳投尔朱荣。荣与肆州刺史尉庆宾构隙，<br /><br />&nbsp;&nbsp;&nbsp;&nbsp;引岳攻肆州，陷。荣得胜，大悦曰：“吾得卿兄弟，天下不足定。”胜兄弟三人，<br /><br />&nbsp;&nbsp;&nbsp;&nbsp;遂委质事荣。<br /><br />&nbsp;&nbsp;&nbsp;&nbsp;时杜洛周据幽、定，葛荣据冀、瀛。荣谓胜曰：“并陉险要，我之东门，欲<br /><br />&nbsp;&nbsp;&nbsp;&nbsp;屈君镇之，如何？”胜曰：“是所愿也。”荣乃表胜镇井陉，以所乘大马并银鞍<br /><br />&nbsp;&nbsp;&nbsp;&nbsp;遗之。及荣入洛，以预定策立孝庄帝功，封易阳县伯。后元天穆北征葛荣，大破<br /><br />&nbsp;&nbsp;&nbsp;&nbsp;之。时杜洛周余烬韩楼在蓟城结聚，以胜为大都督，镇中山，楼胜威名，竟不<br /><br />&nbsp;&nbsp;&nbsp;&nbsp;敢南寇。元颢入洛阳，荣徵胜，使与尔朱兆自硖石度，大破颢军，禽其子冠受，<br /><br />&nbsp;&nbsp;&nbsp;&nbsp;遂前驱入洛。进爵真定县公。及荣死，胜与田怡等奔赴荣第，时宫殿之门未加严<br /><br />&nbsp;&nbsp;&nbsp;&nbsp;防，怡等议即攻门。胜止之曰：“天子既行大事，必当更有奇谋，吾众旅不多，<br /><br />&nbsp;&nbsp;&nbsp;&nbsp;何轻尔！”怡乃止。及世隆夜走，胜随至河桥。胜以为臣无仇君之义，遂勒所部<br /><br />&nbsp;&nbsp;&nbsp;&nbsp;还都。庄帝大悦。仲远逼东郡，诏以本官假骠骑大将军、东征都督，率骑一千，<br /><br />&nbsp;&nbsp;&nbsp;&nbsp;会郑先护讨之，为先护所疑，置之营外，人马未得休息。俄而仲远兵至，与战不<br /><br />&nbsp;&nbsp;&nbsp;&nbsp;利，降之。复与尔朱氏同谋立节闵帝，以功拜右卫将军。及尔朱氏将讨齐神武，<br /><br />&nbsp;&nbsp;&nbsp;&nbsp;胜时从尔朱度律。度律与兆不平。胜以临敌构隙，取败之道，乃与斛斯椿诣兆营<br /><br />&nbsp;&nbsp;&nbsp;&nbsp;和之，反为兆所执。度律大惧，引军还。兆将斩胜，数之曰：“尔杀可环，罪一<br /><br />&nbsp;&nbsp;&nbsp;&nbsp;也；天柱薨后，不与世隆等俱来而东征仲远，罪二也。我欲杀尔久矣！”胜曰：<br /><br />&nbsp;&nbsp;&nbsp;&nbsp;“可环作逆，胜父子诛之，其功不小，反以为罪。天柱被戮，以君诛臣，胜宁负<br /><br />&nbsp;&nbsp;&nbsp;&nbsp;王，不负朝廷。今日之事，生死在王。但去贼密迩，内构嫌隙，自古迄今，未有<br /><br />&nbsp;&nbsp;&nbsp;&nbsp;不破亡者。胜不惮死，恐王失策。”兆乃舍之。胜既免，行百余里，方追及度律。<br /><br />&nbsp;&nbsp;&nbsp;&nbsp;齐神武既克相州，兵威渐盛，于是兆及天光、仲远、度律等众十余万阵于韩陵。<br /><br />&nbsp;&nbsp;&nbsp;&nbsp;兆率铁骑陷阵，出齐神武后，将乘其背而击之。度律恶兆之骁悍，惧其陵己，勒<br /><br />&nbsp;&nbsp;&nbsp;&nbsp;兵不进。胜以其携贰，遂以麾下降齐神武。度律军以此先退，遂大败。<br /><br />&nbsp;&nbsp;&nbsp;&nbsp;太昌初，以胜为领军将军，寻除侍中。孝武帝将图齐神武，以胜弟岳拥众关<br /><br />&nbsp;&nbsp;&nbsp;&nbsp;西，欲广其势援，乃拜都督、荆州刺史、骠骑大将军、开府仪同三司、南道大行<br /><br />&nbsp;&nbsp;&nbsp;&nbsp;台、尚书左仆射。胜多所克捷，沔北荡为丘墟。梁武帝敕其子雍州刺史续曰：<br /><br />&nbsp;&nbsp;&nbsp;&nbsp;“贺拔胜北间骁将，尔宜慎之，勿与争锋。”续遂城守不敢出。寻进位尚书令，<br /><br />&nbsp;&nbsp;&nbsp;&nbsp;进爵琅邪郡公。<br /><br />&nbsp;&nbsp;&nbsp;&nbsp;及齐神武与孝武帝有隙，诏胜引兵赴洛，至广州，犹豫未进，而帝已入关。<br /><br />&nbsp;&nbsp;&nbsp;&nbsp;胜还军南阳，遣右丞杨休之奉表入关，又令府长史元颖行州事，胜自率所部，将<br /><br />&nbsp;&nbsp;&nbsp;&nbsp;西赴关中。进至浙阳，诏授胜太保、录尚书事。闻齐神武已平潼关，禽毛鸿宾，<br /><br />&nbsp;&nbsp;&nbsp;&nbsp;胜乃还荆州。州人邓诞执元颖，引齐师。时齐神武已遣行台侯景、大都督高敖曹<br /><br />&nbsp;&nbsp;&nbsp;&nbsp;赴之，胜败，中流矢，奔梁。在南三年，梁武帝遇之甚厚。胜乞师北讨齐神武，<br /><br />&nbsp;&nbsp;&nbsp;&nbsp;既不果，乃求还。梁武帝许之，亲饯于南苑。胜自是之后，每执弓矢，见鸟兽南<br /><br />&nbsp;&nbsp;&nbsp;&nbsp;向者，皆不射之，以申怀德之意。既至长安，诣阙谢罪。魏帝握胜手，嘘欷久之，<br /><br />&nbsp;&nbsp;&nbsp;&nbsp;曰：“初平西徙，永嘉南度，汉、晋皆尔。事乃关天，非公之咎也。”乃授太师。<br /><br />&nbsp;&nbsp;&nbsp;&nbsp;从周文帝禽窦泰于小关。攻弘农。下河北，禽郡守孙晏。摧破东魏军于沙苑，奔<br /><br />&nbsp;&nbsp;&nbsp;&nbsp;追至河上。仍与李弼别攻河东，略定汾、绛。河桥之役，胜大破东魏军，周文令<br /><br />&nbsp;&nbsp;&nbsp;&nbsp;胜收其降卒而还。及齐神武率众攻玉壁，胜以前军大都督从周文。见齐武旗鼓，<br /><br />&nbsp;&nbsp;&nbsp;&nbsp;识之，乃募敢勇三千人，配胜以犯其军。胜适与神武遇，连叱而字之曰：“贺六<br /><br />&nbsp;&nbsp;&nbsp;&nbsp;浑，贺拔破胡必杀汝也！”时胜持槊追神武数里，刃垂及之，神武汗流，气殆尽。<br /><br />&nbsp;&nbsp;&nbsp;&nbsp;会胜马为流矢所中，死。比副骑至，神武已逸去。胜叹曰：“今日之事，吾不执<br /><br />&nbsp;&nbsp;&nbsp;&nbsp;弓矢者，天也！”<br /><br />&nbsp;&nbsp;&nbsp;&nbsp;是岁，胜诸子在东者，皆为神武所害。胜愤恨，因动气疾，大统十年，薨于<br /><br />&nbsp;&nbsp;&nbsp;&nbsp;位。临终，手书与周文曰：“胜万里杖策，归身阙庭，冀望与公扫除逋寇。不幸<br /><br />&nbsp;&nbsp;&nbsp;&nbsp;殒毙，微志不申。若死而有知，犹望魂飞贼庭，以报恩遇耳。”周文览书，流涕<br /><br />&nbsp;&nbsp;&nbsp;&nbsp;久之。胜长于丧乱之中，尤工武艺，走马射飞鸟，十中其五六。周文每云：“诸<br /><br />&nbsp;&nbsp;&nbsp;&nbsp;将对敌，神色皆动，唯贺拔公临阵如平常，真大勇也。”自居重任，始爱坟籍，<br /><br />&nbsp;&nbsp;&nbsp;&nbsp;乃招引文儒，讨论义理。性又通率，重义轻财，身死之日，唯有随身兵仗及书千<br /><br />&nbsp;&nbsp;&nbsp;&nbsp;卷而已。<br /><br />&nbsp;&nbsp;&nbsp;&nbsp;初，胜至关中，自以年位素重，见周文不拜。寻而自悔，周文亦有望焉。后<br /><br />&nbsp;&nbsp;&nbsp;&nbsp;从宴昆明池，时有双凫游池中，周文授弓矢于胜曰：“不见公射久矣，请以为欢。”<br /><br />&nbsp;&nbsp;&nbsp;&nbsp;胜射之，一发俱中。因拜曰：“使胜得奉神武，以讨不庭，皆如此也。”周文悦，<br /><br />&nbsp;&nbsp;&nbsp;&nbsp;因是恩礼日重，胜亦尽诚推奉焉。赠太宰、录尚书事，谥曰贞献。明帝二年，以<br /><br />&nbsp;&nbsp;&nbsp;&nbsp;胜配飨文帝庙庭。<br /><br />&nbsp;&nbsp;&nbsp;&nbsp;无子，以弟岳子仲华嗣。位开府仪同三司，袭爵琅邪公。大象末，位江陵总<br /><br />&nbsp;&nbsp;&nbsp;&nbsp;管。胜弟岳。<br /><br />&nbsp;&nbsp;&nbsp;&nbsp;岳字阿斗泥，少有大志，爱施好士。初为太学生。及长，能左右驰射，骁果<br /><br />&nbsp;&nbsp;&nbsp;&nbsp;绝人。不读兵书，而暗与之合，识者咸异之。与父兄赴援怀朔，贼王卫可环在城<br /><br />&nbsp;&nbsp;&nbsp;&nbsp;西三百余步，岳乘城射之，箭中环臂，贼大骇。后广阳王深以为帐内军主，与兄<br /><br />&nbsp;&nbsp;&nbsp;&nbsp;胜俱镇恒州。州陷，投尔朱荣，荣以为都督。每帐下与计事，多与荣意合。荣与<br /><br />&nbsp;&nbsp;&nbsp;&nbsp;元天穆谋入匡朝廷，问计于岳。岳曰：“夫非常之事，必俟非常之人。将军士马<br /><br />&nbsp;&nbsp;&nbsp;&nbsp;精强，位望隆重，若首举义旗，伐叛匡救，何往不克，何向不摧！古人云：‘朝<br /><br />&nbsp;&nbsp;&nbsp;&nbsp;谋不及夕，言发不俟驾。’此之谓矣。”荣与天穆相顾良久，曰：“卿此言，真<br /><br />&nbsp;&nbsp;&nbsp;&nbsp;丈夫之论也。”<br /><br />&nbsp;&nbsp;&nbsp;&nbsp;未几，孝明帝暴崩，荣疑有故，乃举兵赴洛。配岳甲卒二千为先驱。至河阴，<br /><br />&nbsp;&nbsp;&nbsp;&nbsp;荣既杀朝士，因欲称帝，疑未能决。岳乃从容致谏，荣寻亦自悟，乃尊立孝庄。<br /><br />&nbsp;&nbsp;&nbsp;&nbsp;以定策功，赐爵樊城乡男。从荣破葛荣，平元颢，累迁左光禄大夫、武卫将军。<br /><br />&nbsp;&nbsp;&nbsp;&nbsp;时万俟丑奴c称大号，关中骚动，荣将遣岳讨之。私谓其兄胜曰：“丑奴足为<br /><br />&nbsp;&nbsp;&nbsp;&nbsp;敌，若岳往无功，罪责立至；假令克定，恐谗诉生焉。”乃请尔朱氏一人为元帅，<br /><br />&nbsp;&nbsp;&nbsp;&nbsp;岳副贰之。荣大悦，乃以天光为使持节、大都督、雍州刺史，以岳为左厢大都督，<br /><br />&nbsp;&nbsp;&nbsp;&nbsp;又以征西将军侯莫陈悦为右厢大都督，并为天光之副，以讨之。时赤水蜀贼兵断<br /><br />&nbsp;&nbsp;&nbsp;&nbsp;路，天光众不满二千。及军次潼关，天光有难色，岳乃进破之于渭北，军容大振。<br /><br />&nbsp;&nbsp;&nbsp;&nbsp;时丑奴自围岐州，遣其大行台尉迟菩萨、仆射万俟行丑同向武功，南度渭水，<br /><br />&nbsp;&nbsp;&nbsp;&nbsp;攻围趋栅。天光遣岳率千骑赴援。菩萨攻栅已克，率步骑二万至渭北。岳以轻骑<br /><br />&nbsp;&nbsp;&nbsp;&nbsp;数十，与菩萨隔水交言。岳称扬国威，菩萨乃自骄，令省事传语。省事恃水，应<br /><br />&nbsp;&nbsp;&nbsp;&nbsp;答不逊。岳怒，举弓射之，应弦而倒。时已逼暮，于是各还。岳于渭南傍水，分<br /><br />&nbsp;&nbsp;&nbsp;&nbsp;精兵数十为一处，随地形势置之。明日，将百余骑，隔水与贼相见，且并东行。<br /><br />&nbsp;&nbsp;&nbsp;&nbsp;岳渐前进，先所置骑，随岳而集，骑既渐增，贼不复测其多少。行二十许里，至<br /><br />&nbsp;&nbsp;&nbsp;&nbsp;水浅可济处，岳便驰马东出，似欲奔遁。贼谓岳走，乃弃步兵，南度渭水，轻骑<br /><br />&nbsp;&nbsp;&nbsp;&nbsp;追岳。岳东行十余里，依横冈设伏兵以待之，身先士卒，急击之，贼便退走。岳<br /><br />&nbsp;&nbsp;&nbsp;&nbsp;号令所部，贼下马者皆不听杀。贼顾见之，便悉投马。俄虏三千人。马亦无遗，<br /><br />&nbsp;&nbsp;&nbsp;&nbsp;遂禽菩萨。仍度渭北，降步卒万余。丑奴寻弃岐州，北走安定。天光方自雍至，<br /><br />&nbsp;&nbsp;&nbsp;&nbsp;与岳合势。宣言今气候已热，非征讨之时，待至秋凉，更图进取。丑奴闻之，遂<br /><br />&nbsp;&nbsp;&nbsp;&nbsp;以为实，分遣诸军散营农于岐州北百里网川。使太尉侯伏侯元进据险立栅。岳知<br /><br />&nbsp;&nbsp;&nbsp;&nbsp;其势分，密与天光严备。昧旦，攻围元进栅，拔之，即禽元进，自余诸栅悉降。<br /><br />&nbsp;&nbsp;&nbsp;&nbsp;又轻骑追丑奴，及之于平凉之长坑，一战禽之。高平城中又执萧宝夤以归。<br /><br />&nbsp;&nbsp;&nbsp;&nbsp;贼行台万俟道洛退保牵屯，岳攻之。道洛败入陇，投略阳贼帅王庆云。以道<br /><br />&nbsp;&nbsp;&nbsp;&nbsp;洛骁果绝伦，得之甚喜，以为将。天光又与岳度陇，至庆云所居永洛城。庆云、<br /><br />&nbsp;&nbsp;&nbsp;&nbsp;道洛频出城拒战，并禽之，余众皆悉坑之。三秦、河、渭、瓜、凉、鄯州咸来归<br /><br />&nbsp;&nbsp;&nbsp;&nbsp;款。贼帅夏州人宿勤明达降复叛，岳又讨禽之。天光虽为元帅，而岳功效居多，<br /><br />&nbsp;&nbsp;&nbsp;&nbsp;进封樊城县伯。寻诏岳都督、泾州刺史，进爵为公。天光入洛，使岳行雍州事。<br /><br />&nbsp;&nbsp;&nbsp;&nbsp;普泰初，除都督、岐州刺史，进清水郡公，寻加侍中，给后部鼓吹。进位开府仪<br /><br />&nbsp;&nbsp;&nbsp;&nbsp;同三司兼尚书左仆射、陇右行台，仍停高平。后以陇中犹有土人不顺，岳助侯莫<br /><br />&nbsp;&nbsp;&nbsp;&nbsp;陈悦，所在讨平之。二年，加都督、雍州刺史。天光将拒齐神武，遣问计于岳。<br /><br />&nbsp;&nbsp;&nbsp;&nbsp;岳曰：“莫若且镇关中，以固根本。”天光不从，后果败。岳率军下陇赴雍，禽<br /><br />&nbsp;&nbsp;&nbsp;&nbsp;天光弟显寿以应齐神武。<br /><br />&nbsp;&nbsp;&nbsp;&nbsp;及孝武即位，加关中大行台。永熙二年，孝武密令岳图齐神武，遂刺心血，<br /><br />&nbsp;&nbsp;&nbsp;&nbsp;持以寄岳。岳惧，乃自诣北境，安置边防，率众趋平凉西界，布营数十里，托以<br /><br />&nbsp;&nbsp;&nbsp;&nbsp;牧马于原州，为自安之计。先是，费也头万俟受洛干、铁勒斛律沙门、解拔弥俄<br /><br />&nbsp;&nbsp;&nbsp;&nbsp;突、纥豆陵伊利等拥众自守，至是皆款附。秦、南秦、河、渭四州刺史又会平凉，<br /><br />&nbsp;&nbsp;&nbsp;&nbsp;受岳节度。唯灵州刺史曹泥不应召，通使于齐神武。神武乃遣左丞翟嵩使至关中，<br /><br />&nbsp;&nbsp;&nbsp;&nbsp;间岳及侯莫阵悦。三年，岳召悦会于高平，将讨曹泥，令悦前驱，而悦受神武指，<br /><br />&nbsp;&nbsp;&nbsp;&nbsp;密图岳。岳弗之知，而先又轻悦，悦乃诱岳入营，共论兵事。悦诈云腹痛，起而<br /><br />&nbsp;&nbsp;&nbsp;&nbsp;徐行，令其婿元洪景斩岳于幕中。朝野莫不痛惜之。赠侍中、太傅、录尚书事、<br /><br />&nbsp;&nbsp;&nbsp;&nbsp;都督关中二十州诸军事、大将军、雍州刺史，谥曰武庄。翟嵩复命于神武，神武<br /><br />&nbsp;&nbsp;&nbsp;&nbsp;下床鸣其颊曰：“除吾病者，卿也，何日忘之！”后岳部下收岳尸，葬于雍州北<br /><br />&nbsp;&nbsp;&nbsp;&nbsp;石安原，葬以王礼。<br /><br />&nbsp;&nbsp;&nbsp;&nbsp;子纬嗣，拜开府仪同三司。周保定中，录岳旧德，进爵霍国公，尚周文帝女。<br /><br />&nbsp;&nbsp;&nbsp;&nbsp;侯莫陈悦，代人也。父婆罗门为驼牛都尉，故悦长于河西。好田猎，便骑射，<br /><br />&nbsp;&nbsp;&nbsp;&nbsp;会牧子作乱，遂归尔朱荣。荣引为府长流参军。庄帝初，除金紫光禄大夫，封柏<br /><br />&nbsp;&nbsp;&nbsp;&nbsp;人县侯。尔朱天光之讨关西，荣以悦为天光右厢大都督。西伐克获，皆与天光、<br /><br />&nbsp;&nbsp;&nbsp;&nbsp;贺拔岳略同。除鄯州刺史。尔朱荣死后，亦随天光下陇。元晔立，进爵为公，改<br /><br />&nbsp;&nbsp;&nbsp;&nbsp;封白水郡公。普泰中，除秦州刺史。天光之东出，将抗齐神武，悦与岳下陇以应<br /><br />&nbsp;&nbsp;&nbsp;&nbsp;神武，至雍州，会尔朱覆败。永熙初，加开府仪同三司、都督陇右诸军事，仍兼<br /><br />&nbsp;&nbsp;&nbsp;&nbsp;秦州刺史。三年，岳召悦共讨曹泥，悦诱岳斩之。岳左右奔散，悦遣人安慰，众<br /><br />&nbsp;&nbsp;&nbsp;&nbsp;皆畏服。悦心犹豫，不即抚纳，乃还入陇，止永洛城。岳所部聚于平凉，规还图<br /><br />&nbsp;&nbsp;&nbsp;&nbsp;悦。周文帝时为夏州刺史，众遣奉迎。周文至，遂总岳部众并家口入高平城，以<br /><br />&nbsp;&nbsp;&nbsp;&nbsp;自安固。乃勒众入陇征悦。悦闻之，弃城南据山水之险。悦先召南秦州刺史李景<br /><br />&nbsp;&nbsp;&nbsp;&nbsp;和。其夜景和遣人诣周文，密许翻降。至暮，景和乃勒其所部，使上驴驼，云：<br /><br />&nbsp;&nbsp;&nbsp;&nbsp;“仪同有教，欲还秦州，守以拒贼。”复给帐下云：“仪同欲还秦州，汝等何不<br /><br />&nbsp;&nbsp;&nbsp;&nbsp;装办？”众谓言实，以次相惊，皆散趣秦州。景和先驰至城，据门以慰辑之。悦<br /><br />&nbsp;&nbsp;&nbsp;&nbsp;部众离散，猜畏傍人，不听左右近己。与其二弟井儿及谋杀岳者八九人，弃军迸<br /><br />&nbsp;&nbsp;&nbsp;&nbsp;走，数日之中，盘回往来，不知所趣。左右劝向灵州，而悦不决。言下陇后恐为<br /><br />&nbsp;&nbsp;&nbsp;&nbsp;人见，乃放马山中，令从者悉步，自乘一骡，欲往灵州。中路追骑将及，缢死野<br /><br />&nbsp;&nbsp;&nbsp;&nbsp;中。弟息部下，悉见禽杀。唯先谋杀岳者悦中兵参军豆卢光，走至灵州，后奔晋<br /><br />&nbsp;&nbsp;&nbsp;&nbsp;阳。悦自杀岳后，精神恍惚，不复如常。恒言：“我睡即梦岳语我‘兄欲何处去？<br /><br />&nbsp;&nbsp;&nbsp;&nbsp;’随逐我不相置。”因此弥不自安，而致败灭。<br /><br />&nbsp;&nbsp;&nbsp;&nbsp;念贤，字盖卢，金城⒑比艘病８盖缶停以大家子戍武川镇，仍家焉。贤美<br /><br />&nbsp;&nbsp;&nbsp;&nbsp;容质，颇涉经史。为儿童时，在学中读书，有善相者过学，诸生竞诣之。贤独不<br /><br />&nbsp;&nbsp;&nbsp;&nbsp;往，笑谓诸生曰：“男儿死生富贵，皆在天也，何遽相乎！”少遭父忧，居丧有<br /><br />&nbsp;&nbsp;&nbsp;&nbsp;孝称。后以破卫可环功，除别将，又以军功封屯留县伯。从尔朱荣入洛，兼尚书<br /><br />&nbsp;&nbsp;&nbsp;&nbsp;右仆射、东道行台，进爵平恩县公。永熙中，孝武以贤为中军北向大都督，进爵<br /><br />&nbsp;&nbsp;&nbsp;&nbsp;安定郡公，加侍中、开府仪同三司。大统初，拜太尉，为秦州刺史，加太傅，给<br /><br />&nbsp;&nbsp;&nbsp;&nbsp;后部鼓吹。三年，转太师、都督、河州刺史、大将军。久之还朝，兼录尚书事。<br /><br />&nbsp;&nbsp;&nbsp;&nbsp;后与广陵王欣、扶风王季等同为正直侍中。时行殿初成，未有题目，帝诏近侍各<br /><br />&nbsp;&nbsp;&nbsp;&nbsp;名之，对者非一，莫允帝心。贤乃为“圆极”，帝笑曰：“正与朕意同。”即名<br /><br />&nbsp;&nbsp;&nbsp;&nbsp;之。河桥之役，贤不力战，乃先还，自是名颇减。五年，除都督、秦州刺史，薨<br /><br />&nbsp;&nbsp;&nbsp;&nbsp;于州。谥曰昭定。贤于诸公，皆为父党，自周文以下，咸拜敬之。<br /><br />&nbsp;&nbsp;&nbsp;&nbsp;子华，性和厚，有长者风。官至开府仪同三司、合州刺史。<br /><br />&nbsp;&nbsp;&nbsp;&nbsp;梁览，字景睿，金城人也。其先出自安定，避难走西羌，世为部落酋帅。曾<br /><br />&nbsp;&nbsp;&nbsp;&nbsp;祖穆，以⒑背枪橥鹿然耄后又归魏，封临洮公。祖颢，为尚书，封南安公。父<br /><br />&nbsp;&nbsp;&nbsp;&nbsp;钊，河华二州刺史，封新阳县伯。览家世豪富，赀累千金。孝昌初，秦州莫折念<br /><br />&nbsp;&nbsp;&nbsp;&nbsp;生、胡琛等反，散财招募，有二千人，镇河州。从大军平贼，历凉、河二州刺史，<br /><br />&nbsp;&nbsp;&nbsp;&nbsp;封安德县侯。览既为本州刺史，盛修甲仗，人马精锐。吐谷浑惮不敢出，皆曰：<br /><br />&nbsp;&nbsp;&nbsp;&nbsp;“梁公在，未可行也。”永安中，诏大鸿胪琅邪王皓就策授世为河州刺史。永熙<br /><br />&nbsp;&nbsp;&nbsp;&nbsp;中，改封郡公。大统二年，加太尉。其年，览从弟定反，欲图览，览与数战<br /><br />&nbsp;&nbsp;&nbsp;&nbsp;未能平，王师至，始破之。四年，迁太傅。及河桥之役，王师败，时病留长安，<br /><br />&nbsp;&nbsp;&nbsp;&nbsp;赵青雀反北城，览为之谋主。事平，乃见杀。<br /><br />&nbsp;&nbsp;&nbsp;&nbsp;子鹳雀，位仪同三司、大都督，后坐事免，死。<br /><br />&nbsp;&nbsp;&nbsp;&nbsp;雷绍，字道宗，武川镇人也。九岁而孤。有膂力，善骑射。年十八，给事镇<br /><br />&nbsp;&nbsp;&nbsp;&nbsp;府。尝使洛阳。见京都礼义之美，还谓同僚曰：“徒知边备尚武，以图富贵；不<br /><br />&nbsp;&nbsp;&nbsp;&nbsp;谓文学，身之宝也。生世不学，其犹穴处，何所见焉？”遂逃归，辞母求师。经<br /><br />&nbsp;&nbsp;&nbsp;&nbsp;年，通《孝经》、《论语》。尝读书至人行莫大于孝，乃投卷叹曰：“吾离违侍<br /><br />&nbsp;&nbsp;&nbsp;&nbsp;养，非人子之道。”即还乡里，躬耕奉养。遭母忧，哀毁骨立，由是知名。镇将<br /><br />&nbsp;&nbsp;&nbsp;&nbsp;召补镇佐。后随贺拔岳征讨，为岳长史。岳有大事，常访而后行。及齐神武起兵，<br /><br />&nbsp;&nbsp;&nbsp;&nbsp;岳耻居其下。绍乃劝岳迎孝武西都长安，以顺讨逆。岳曰：“吾本意也。”后岳<br /><br />&nbsp;&nbsp;&nbsp;&nbsp;信诸将言，欲保关中，坐观成败。绍知计不用，请为边州，建功效。岳曰：“君<br /><br />&nbsp;&nbsp;&nbsp;&nbsp;有毗佐之力，当总大州。”遂以绍为京兆太守。清平理物，甚得人和。在郡逾年，<br /><br />&nbsp;&nbsp;&nbsp;&nbsp;岳被害。初，绍见岳数与侯莫陈悦宴语，尝谓岳曰：“公其慎之！”岳不从，果<br /><br />&nbsp;&nbsp;&nbsp;&nbsp;及于难。绍乃弃郡，驰赴岳军，与寇洛等迎周文帝。悦平，以功授大都督、凉州<br /><br />&nbsp;&nbsp;&nbsp;&nbsp;刺史。绍请留所领兵以助东讨，请单骑赴州。刺史李叔仁拥州逆命，绍遂归。永<br /><br />&nbsp;&nbsp;&nbsp;&nbsp;熙三年，以绍为渭州刺史，进爵昌国伯。初，绍为岳长史，周文为岳左丞，及居<br /><br />&nbsp;&nbsp;&nbsp;&nbsp;相，常以恩旧接之。卒于州。<br /><br />&nbsp;&nbsp;&nbsp;&nbsp;绍性好施，禄赐皆分赡亲故，及死日，无以送终。兼敬信佛道，遣敕其子曰：<br /><br />&nbsp;&nbsp;&nbsp;&nbsp;“吾本乡葬法，必杀犬马，于亡者无益。汝宜断之，敛以时服，事从约俭。”还<br /><br />&nbsp;&nbsp;&nbsp;&nbsp;葬长安，天子素服临吊，赠太尉，赐东园秘器。子涣。<br /><br />&nbsp;&nbsp;&nbsp;&nbsp;毛遐，字鸿远，北地三原人也。世为酋帅。曾祖天爱，太武时，至定州刺史、<br /><br />&nbsp;&nbsp;&nbsp;&nbsp;始昌子。传至遐，四世不绝。正光中，萧宝夤为大都督，讨关中诸贼，咸阳太守<br /><br />&nbsp;&nbsp;&nbsp;&nbsp;韦遂时为都督，以遐为都督府长史。宝夤败还长安，三辅骚扰。遐因辞遂还北地，<br /><br />&nbsp;&nbsp;&nbsp;&nbsp;与弟鸿宾聚乡曲豪杰，遂东西略地，氐、羌多赴之，共推鸿宾为盟主。既而贼帅<br /><br />&nbsp;&nbsp;&nbsp;&nbsp;宿勤买奴自号京兆王于北地，遐诈降之，而与鸿宾攻其壁。贼自相斫射，纵兵追<br /><br />&nbsp;&nbsp;&nbsp;&nbsp;击，七栅皆平。后宝夤构逆谋，遐知之，乃寄书与鸿宾，索马迎接，复于马祗栅<br /><br />&nbsp;&nbsp;&nbsp;&nbsp;建旗鼓以拒宝夤，攻其将卢祖迁，禽之。宝夤以是日拜南郊，窃号。礼未毕而告<br /><br />&nbsp;&nbsp;&nbsp;&nbsp;败，宝夤惧，口乾色变，不遑部伍，人皆乱还。诏授遐南幽州刺史，进爵为伯。<br /><br />&nbsp;&nbsp;&nbsp;&nbsp;遐又攻破其将侯终德。宝夤知内外势异，轻将十数骑走巴中。冬，万俟丑奴陷秦<br /><br />&nbsp;&nbsp;&nbsp;&nbsp;州，诏以遐兼尚书，二州行台。孝武帝入关，敕周文帝置二尚书，分掌机事，遐<br /><br />&nbsp;&nbsp;&nbsp;&nbsp;与周惠达始为之。稍迁骠骑大将军、仪同三司，卒。<br /><br />&nbsp;&nbsp;&nbsp;&nbsp;遐少任侠，有智谋。世为豪右，赀产巨亿，士流贫乏者，多被赈赡。故中书<br /><br />&nbsp;&nbsp;&nbsp;&nbsp;郎檀翥、尚书郎公孙范等，常依托之。至于自供衣食，粗弊而已。死之日，乡党<br /><br />&nbsp;&nbsp;&nbsp;&nbsp;赴葬，咸共痛惜。<br /><br />&nbsp;&nbsp;&nbsp;&nbsp;鸿宾大鼻眼，多鬓须，黑而且肥，状貌颇异，氐、羌见者皆畏之。加胆略骑<br /><br />&nbsp;&nbsp;&nbsp;&nbsp;射，<br /><br />&nbsp;&nbsp;&nbsp;&nbsp;m傥不拘小节，昆季之中，尤轻财好施。遐虽云早立，而名出其下。及贼起，<br /><br />&nbsp;&nbsp;&nbsp;&nbsp;乡里推为盟主，常与遐一守一战。后拜岐州刺史、散骑常侍、开国县侯。遐笑谓<br /><br />&nbsp;&nbsp;&nbsp;&nbsp;鸿宾曰：“击贼之功，吾不居汝后，至于受赏，汝在吾前，当以德济物，不及汝<br /><br />&nbsp;&nbsp;&nbsp;&nbsp;故。”明帝以鸿宾兄弟所定处多，乃改北地郡为北雍州，鸿宾为刺史。诏曰：<br /><br />&nbsp;&nbsp;&nbsp;&nbsp;“此以昼锦荣卿也。”改三原县为建中郡，以旌其兄弟。后尔朱天光自关中还洛，<br /><br />&nbsp;&nbsp;&nbsp;&nbsp;夷夏心所忌者，皆将自随。鸿宾亦领乡中壮武二千人以从。洛中素闻其名，衣冠<br /><br />&nbsp;&nbsp;&nbsp;&nbsp;贫冗者，竞与之交。寻拜西衮州刺史。羁寓倦游之辈，四座常满，鸿宾资给衣食，<br /><br />&nbsp;&nbsp;&nbsp;&nbsp;与己悉同。私物不足，颇有公费。转南青州刺史。未几，徵还，为有司所纠，鸿<br /><br />&nbsp;&nbsp;&nbsp;&nbsp;宾遂逃匿人间。月余，特诏原之。<br /><br />&nbsp;&nbsp;&nbsp;&nbsp;及孝武帝与齐神武有隙，令鸿宾镇潼关，为西道之寄。车驾西幸，浆糗乏绝，<br /><br />&nbsp;&nbsp;&nbsp;&nbsp;侍官三二日间，唯饮涧水。鸿宾奉献酒食，迎于稠桑，文武从者，始解饥渴。武<br /><br />&nbsp;&nbsp;&nbsp;&nbsp;帝把其手曰：“寒松劲草，所望于卿也。事平之日，宁忘主人。”仍留守潼关。<br /><br />&nbsp;&nbsp;&nbsp;&nbsp;后神武来寇，见禽至并州，忧恚卒。<br /><br />&nbsp;&nbsp;&nbsp;&nbsp;鸿宾弟鸿显，位散骑常侍，封县侯。遐乳母所产也，一字七宝。遐养之为弟，<br /><br />&nbsp;&nbsp;&nbsp;&nbsp;因姓毛氏。劲悍多力，后随诸兄战斗，多先锋陷阵。大统四年，为广州刺史，与<br /><br />&nbsp;&nbsp;&nbsp;&nbsp;骆超镇东阳，陷东魏。卒。子野叉。<br /><br />&nbsp;&nbsp;&nbsp;&nbsp;乙弗朗，字通照，其先东部人也。世为部落大人，与魏徙代，后因家上乐焉。<br /><br />&nbsp;&nbsp;&nbsp;&nbsp;朗少有侠气，在乡里以善骑射称。孝庄末，北边扰乱，避地居并、肆间。尔朱荣<br /><br />&nbsp;&nbsp;&nbsp;&nbsp;见而重之，甚相接待，以功封连勺子。后隶贺拔岳，从尔朱天光西讨，为岳左厢<br /><br />&nbsp;&nbsp;&nbsp;&nbsp;都督。孝武帝之御齐神武，授朗阁内大都督。及帝西入，诏朗为军司，先驱靖路。<br /><br />&nbsp;&nbsp;&nbsp;&nbsp;至长安，封长安县公。卒于岐州刺史。<br /><br />&nbsp;&nbsp;&nbsp;&nbsp;初，朗患积冷，周文赐三石东生散，令朗法服之，使人问疾，朝夕相继，见<br /><br />&nbsp;&nbsp;&nbsp;&nbsp;重如此。临终惟云：“恨不见河、洛清平，重反京县”，以此为恨，三举手<br /><br />&nbsp;&nbsp;&nbsp;&nbsp;床，而便气尽。赠太尉。<br /><br />&nbsp;&nbsp;&nbsp;&nbsp;子凤，位宫伯、开府仪同三司。与周闵帝谋宇文护，见杀。<br /><br />&nbsp;&nbsp;&nbsp;&nbsp;论曰：朱瑞以向义受戮，延庆以违顺遇祸，各其命焉。斛斯椿屡践危机，终<br /><br />&nbsp;&nbsp;&nbsp;&nbsp;获贞吉，岂人谋之所致也？徵洽闻强记，以夔、襄任己，终使《咸》、《英》不<br /><br />&nbsp;&nbsp;&nbsp;&nbsp;坠，《韶》、《C》惟新。加以尽心所事，无忘直道，抗辞正色，颠沛不渝，盖<br /><br />&nbsp;&nbsp;&nbsp;&nbsp;有周之忠烈乎？贾显智、樊子鹄、侯深等并驱驰风尘之际，但自陷夷戮。观其遗<br /><br />&nbsp;&nbsp;&nbsp;&nbsp;迹，虽获罪于霸政，求之有魏，得失未可知也。贺拔允昆季以勇略之资，当驰竞<br /><br />&nbsp;&nbsp;&nbsp;&nbsp;之日，并邀时投隙，展效立功。始则委质尔朱，中乃结款高氏，太昌之后，即帝<br /><br />&nbsp;&nbsp;&nbsp;&nbsp;图高。察其所由，固非守节之士。及胜垂翅江左，忧魏室之危亡；奋翼关西，感<br /><br />&nbsp;&nbsp;&nbsp;&nbsp;梁朝之顾遇，有长者之风矣。终能保荣持宠，良有以焉。岳以二千羸兵，抗三秦<br /><br />&nbsp;&nbsp;&nbsp;&nbsp;偷校奋其智勇，克翦凶渠，杂种畏威，遐方慕义，斯亦一时之盛矣。卒以勋高<br /><br />&nbsp;&nbsp;&nbsp;&nbsp;速祸，无备婴戮，惜哉！昔陈涉首事不终，有汉因而创业；贺拔功成夙殒，周文<br /><br />&nbsp;&nbsp;&nbsp;&nbsp;籍以开基。不有所废，君何以兴？信乎其然矣。侯莫陈悦肆行残慝，死不旋踵，<br /><br />&nbsp;&nbsp;&nbsp;&nbsp;观其亡灭，盖自取之。念贤有始有卒，取敬群公。梁览终以取祸，鲜克之义。雷<br /><br />&nbsp;&nbsp;&nbsp;&nbsp;绍驰骛云雷之秋，毛遐兄弟致力经纶之日，乙弗朗展转扰攘之中，卒获归顺，美<br /><br />&nbsp;&nbsp;&nbsp;&nbsp;矣！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1796);">加入书签</a><a
                        href="1795.html">上一页</a>&larr;<a href="index.html">返回列表</a>&rarr;<a
                            href="1797.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1795.html"; var next_page = "1797.html"; var index_page = "index.html"; var sortid = "9"; var article_id = "29"; var chapter_id = "1796"; var articlename = "北史"; var chaptername = " 卷四十九 列传第三十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>