<!DOCTYPE html>
<html>
<head>
<meta charset="gbk" />
<title>北史- 卷三十五 列传第二十三-在线阅读-哈西文学网</title>
<meta name="keywords" content="李延寿，北史， 卷三十五 列传第二十三全文， 卷三十五 列传第二十三在线阅读 哈西文学网" />
<meta name="description" content="哈西文学网提供李延寿的北史  卷三十五 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1772.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1772.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 列传第二十三</h1>
            <div class="link xb">
                <a href="1771.html">上一页</a>&larr;<a href="index.html">返回列表</a>&rarr;<a
                    href="1775.html">下一页</a></div>			
            <div id="BookText">&nbsp;&nbsp;&nbsp;&nbsp;○王慧龙（玄孙松年五世孙劭）郑羲（孙述祖从曾孙道邕道邕子译<br /><br />&nbsp;&nbsp;&nbsp;&nbsp;译叔祖俨俨族孙伟）<br /><br />&nbsp;&nbsp;&nbsp;&nbsp;王慧龙，太原晋阳人，晋尚书仆射愉之孙，散骑常侍郎缉之子也。幼聪慧，<br /><br />&nbsp;&nbsp;&nbsp;&nbsp;愉以为诸孙之龙，故名焉。初，宋武微时，愉不为之礼，及得志，愉合家见诛。<br /><br />&nbsp;&nbsp;&nbsp;&nbsp;慧龙年十四，为沙门僧彬所匿，因将过江。津人见其行意匆匆，疑为王氏子孙。<br /><br />&nbsp;&nbsp;&nbsp;&nbsp;彬称为受业者，乃免。既济，遂西上江陵，依叔祖忱故吏荆州前中从事习辟强。<br /><br />&nbsp;&nbsp;&nbsp;&nbsp;时刺史魏咏之卒，辟强与江陵令罗修、前别驾刘期公、土人王腾等谋举兵，推慧<br /><br />&nbsp;&nbsp;&nbsp;&nbsp;龙为盟主，克日袭州城。而宋武闻咏之卒，亦惧江陵有变，遣其弟道规为荆州，<br /><br />&nbsp;&nbsp;&nbsp;&nbsp;众遂不果。罗修等将慧龙又与僧彬北诣襄阳。晋雍州刺史鲁宗之资给慧龙，送度<br /><br />&nbsp;&nbsp;&nbsp;&nbsp;江，遂奔姚兴。自言也如此。<br /><br />&nbsp;&nbsp;&nbsp;&nbsp;姚泓灭，慧龙归魏。明元引见与言，慧龙请效力南讨。言终，俯而流涕，天<br /><br />&nbsp;&nbsp;&nbsp;&nbsp;子为之动容。谓曰：“朕方混一车书，席卷吴会，卿情计如此，岂不能相资以众<br /><br />&nbsp;&nbsp;&nbsp;&nbsp;乎？”然亦未之用。后拜洛城镇将，镇金墉。会明元崩，太武初即位，咸谓南人<br /><br />&nbsp;&nbsp;&nbsp;&nbsp;不宜委以师旅之任，遂停前授。<br /><br />&nbsp;&nbsp;&nbsp;&nbsp;初，崔浩弟恬闻慧龙王氏子，以女妻之。浩既婚姻，及见慧龙，曰：“信王<br /><br />&nbsp;&nbsp;&nbsp;&nbsp;家儿也。”王氏世齄鼻，江东谓之“齄王”。慧龙鼻渐大，浩曰：“真贵种矣！”<br /><br />&nbsp;&nbsp;&nbsp;&nbsp;数向诸公称其美。司徒长孙嵩闻之不悦，言于太武，以其嗟服南人则有讪鄙国化<br /><br />&nbsp;&nbsp;&nbsp;&nbsp;之意。太武怒，召浩责之。浩免冠陈谢得释。慧龙由是不调。久之，除乐安王范<br /><br />&nbsp;&nbsp;&nbsp;&nbsp;傅，领并、荆、扬三州大中正。慧龙抗表，愿得南垂自效，崔浩固言之，乃授南<br /><br />&nbsp;&nbsp;&nbsp;&nbsp;蛮校尉、安南大将军左长史。及宋荆州刺史谢晦起兵江陵，引慧龙为援。慧龙督<br /><br />&nbsp;&nbsp;&nbsp;&nbsp;司马灵寿等一万人，拔其思陵戍，进围项城。晦败，乃班师。后宋将王玄谟寇滑<br /><br />&nbsp;&nbsp;&nbsp;&nbsp;台，诏假慧龙楚兵将军，与安颉等同讨之。相持五十余日，诸将以贼盛，莫敢先，<br /><br />&nbsp;&nbsp;&nbsp;&nbsp;慧龙设奇兵大破之。太武赐以剑马钱帛，授龙骧将军，赐爵长社侯，拜荥阳太守，<br /><br />&nbsp;&nbsp;&nbsp;&nbsp;仍领长史。在任十年，农战并修，大著声绩，招携边远，归附者万余家，号为善<br /><br />&nbsp;&nbsp;&nbsp;&nbsp;政。<br /><br />&nbsp;&nbsp;&nbsp;&nbsp;其后宋将到彦之、檀道济频顿淮、颍，大相侵掠；慧龙力战，屡摧其锋。彦<br /><br />&nbsp;&nbsp;&nbsp;&nbsp;之与友人萧斌书曰：“鲁轨顽钝，马楚粗狂，亡人之中，唯王慧龙及韩延之可为<br /><br />&nbsp;&nbsp;&nbsp;&nbsp;深惮。不意儒生懦夫，乃令老子讶之。”宋文纵反间，云慧龙自以功高而位不至，<br /><br />&nbsp;&nbsp;&nbsp;&nbsp;欲引寇入边，因执安南大将军司马楚之以叛。太武闻曰：“此必不然，是齐人忌<br /><br />&nbsp;&nbsp;&nbsp;&nbsp;乐毅耳。”乃赐慧龙玺书曰：“义隆畏将军如虎，欲相中害，朕自知之。风尘之<br /><br />&nbsp;&nbsp;&nbsp;&nbsp;言，想不足介意也。”宋文计既不行，复遣刺客吕玄伯购慧龙首二百户男、绢一<br /><br />&nbsp;&nbsp;&nbsp;&nbsp;千匹。玄伯为反间来，屏人有所论。慧龙疑之，使人探其怀有尺刀。玄伯叩头请<br /><br />&nbsp;&nbsp;&nbsp;&nbsp;死。慧龙曰：“各为其主也，吾不忍害此人。”左右皆言义隆贼心未巳，不杀玄<br /><br />&nbsp;&nbsp;&nbsp;&nbsp;伯，无以创将来。慧龙曰：“死生有命，彼亦安能害我。且吾方以仁义为干卤，<br /><br />&nbsp;&nbsp;&nbsp;&nbsp;又何忧乎刺客。”遂舍之。时人服其宽恕。<br /><br />&nbsp;&nbsp;&nbsp;&nbsp;慧龙自以遭难流离，常怀忧悴，乃作《祭伍子胥文》以寄意焉。生一男一女，<br /><br />&nbsp;&nbsp;&nbsp;&nbsp;遂绝房室，布衣蔬食，不参吉事，举动必以礼。太子少傅游雅言于朝曰：“慧龙，<br /><br />&nbsp;&nbsp;&nbsp;&nbsp;古之遗孝也。”撰帝王制度十八篇，号曰《国典》。真君元年，拜使持节、宁南<br /><br />&nbsp;&nbsp;&nbsp;&nbsp;将军、武牢镇都副将，未至镇而卒。临没，谓功曹郑晔曰：“吾羁旅南人，恩非<br /><br />&nbsp;&nbsp;&nbsp;&nbsp;旧结，蒙圣朝殊特之慈，得在疆场效命，誓愿鞭尸吴市，戮坟江阴。不谓婴此重<br /><br />&nbsp;&nbsp;&nbsp;&nbsp;疾，有心莫遂，非唯仰愧国灵，实亦俯惭后土。修短命也，夫复何言！身殁后，<br /><br />&nbsp;&nbsp;&nbsp;&nbsp;乞葬河内州县之东乡，依古墓而不坟，足藏发齿而已。庶其魂而有知，犹希结草<br /><br />&nbsp;&nbsp;&nbsp;&nbsp;之报。”时制，南人入国者，皆葬桑乾。晔等申遗意，诏许之。赠安南将军、荆<br /><br />&nbsp;&nbsp;&nbsp;&nbsp;州刺史，谥穆侯。吏人及将士共于墓所起佛寺，图慧龙及僧彬像而赞之。吕玄伯<br /><br />&nbsp;&nbsp;&nbsp;&nbsp;感全宥之恩，留守墓侧，终身不去。子宝兴袭爵。<br /><br />&nbsp;&nbsp;&nbsp;&nbsp;宝兴少孤，事母至孝。尚书卢遐妻，崔浩女也。初，宝兴母及遐妻俱孕，浩<br /><br />&nbsp;&nbsp;&nbsp;&nbsp;谓曰：“汝等将来所生，皆我之自出，可指腹为亲。”及昏，浩为撰仪，躬自监<br /><br />&nbsp;&nbsp;&nbsp;&nbsp;视，谓诸客曰：“此家礼事，宜尽其美。”及浩被诛，卢遐后妻宝兴从母也，缘<br /><br />&nbsp;&nbsp;&nbsp;&nbsp;坐没官。宝兴亦逃避，未几得出。卢遐妻时官赐度斤镇高车滑骨，宝兴尽卖货产，<br /><br />&nbsp;&nbsp;&nbsp;&nbsp;自出塞赎之以归。州辟中从事、别驾，举秀才，皆不就。闭门不交人事。袭爵封<br /><br />&nbsp;&nbsp;&nbsp;&nbsp;长社侯、龙骧将军。卒，子琼袭爵。<br /><br />&nbsp;&nbsp;&nbsp;&nbsp;琼字世珍，孝文赐名焉。太和九年，为典寺令六十年，降侯为伯。帝纳其长<br /><br />&nbsp;&nbsp;&nbsp;&nbsp;女为嫔，拜前将军、并州大中正。正始中，为光州刺史，有受纳响，为中尉王显<br /><br />&nbsp;&nbsp;&nbsp;&nbsp;所劾，终得雪免。神龟中，除左将军、兖州刺史。去州归京，多年沈滞。所居在<br /><br />&nbsp;&nbsp;&nbsp;&nbsp;司空刘腾宅西，腾虽势倾朝野，初不候之。腾既权重，吞并邻宅，增广旧居，唯<br /><br />&nbsp;&nbsp;&nbsp;&nbsp;琼终不肯与，以此久见屈抑。<br /><br />&nbsp;&nbsp;&nbsp;&nbsp;琼女适范阳卢道亮，不听归其夫家。女卒，哀恸无已，琼仍葬之别所，冢不<br /><br />&nbsp;&nbsp;&nbsp;&nbsp;即塞，常于圹内哭泣，久之乃掩，当时深怪之。加以聋疾，每见道俗，乞丐无已，<br /><br />&nbsp;&nbsp;&nbsp;&nbsp;造次见之，令人笑愕。道逢太保、广平王怀，据鞍抗礼，自言马瘦；怀即以诞马<br /><br />&nbsp;&nbsp;&nbsp;&nbsp;并乘具与之。尝诣尚书令李崇，骑马至其黄阁，见崇子世哲，直问继伯在否。崇<br /><br />&nbsp;&nbsp;&nbsp;&nbsp;趋出，琼乃下。崇俭而好以纸帖衣领，琼哂而掣去之。崇小子青肫尝盛服，宠势<br /><br />&nbsp;&nbsp;&nbsp;&nbsp;亦不足恨。领军元叉使奴遗琼马，琼并留奴。王诵闻之笑曰：“东海之风，于兹<br /><br />&nbsp;&nbsp;&nbsp;&nbsp;坠矣。”孝昌三年，除镇东将军、金紫光禄大夫、中书令。时琼子遵业为黄门郎，<br /><br />&nbsp;&nbsp;&nbsp;&nbsp;故有此授。卒，赠征北将军、中书监、并州刺史。自慧龙入国，三世一身，至琼<br /><br />&nbsp;&nbsp;&nbsp;&nbsp;始有四子。<br /><br />&nbsp;&nbsp;&nbsp;&nbsp;长子遵业，风仪清秀，涉历经史。位著作佐郎，与司徒左长史崔鸿同撰起居<br /><br />&nbsp;&nbsp;&nbsp;&nbsp;注。迁右军将军、兼散骑常侍，慰劳蠕蠕。乃诣代京，采拾遗文，以补起居所阙。<br /><br />&nbsp;&nbsp;&nbsp;&nbsp;与崔光、安丰王延明等参定服章。及光为孝明讲《孝经》，遵业预讲，延业录义，<br /><br />&nbsp;&nbsp;&nbsp;&nbsp;并应诏作《释奠侍宴诗》。时人语曰：“英英济济，王家兄弟。”转司徒左长史、<br /><br />&nbsp;&nbsp;&nbsp;&nbsp;黄门郎，监典仪注。<br /><br />&nbsp;&nbsp;&nbsp;&nbsp;遵业有誉当时，与中书令陈郡袁翻、尚书琅邪王诵并领黄门郎，号曰三哲。<br /><br />&nbsp;&nbsp;&nbsp;&nbsp;时政归门下，世谓侍中、黄门为小宰相。而遵业从容恬素，若处丘园。尝著穿角<br /><br />&nbsp;&nbsp;&nbsp;&nbsp;履，好事者多毁新履以学之。以胡太后临朝，天下方乱，谋避地，自求徐州。太<br /><br />&nbsp;&nbsp;&nbsp;&nbsp;后曰：“王诵罢幽州始作黄门，卿何乃欲徐州也？更待一二年，当有好处分。”<br /><br />&nbsp;&nbsp;&nbsp;&nbsp;遵业兄弟并交游时俊，乃为当时所美。及尔朱荣入洛，兄弟在父丧中，以于庄帝<br /><br />&nbsp;&nbsp;&nbsp;&nbsp;有从姨兄弟之亲，相率奉迎，俱见害河阴。议者惜其人才，而讥其躁竞。赠并州<br /><br />&nbsp;&nbsp;&nbsp;&nbsp;刺史。著《三晋记》十卷。<br /><br />&nbsp;&nbsp;&nbsp;&nbsp;子松年，少知名，齐文襄临并州，辟为主簿。累迁通直散骑常侍，副李纬使<br /><br />&nbsp;&nbsp;&nbsp;&nbsp;梁。使还，历位尚书郎中。魏收撰《魏书》成，松年有谤言。文宣怒，禁止之，<br /><br />&nbsp;&nbsp;&nbsp;&nbsp;仍加杖罚。岁余得免，除临漳令。迁司马、别驾、本州大中正。孝昭擢拜给事黄<br /><br />&nbsp;&nbsp;&nbsp;&nbsp;门侍郎。帝每赐坐，与论政事，甚善之。孝昭崩，松年驰驿至邺都宣遗诏。发言<br /><br />&nbsp;&nbsp;&nbsp;&nbsp;涕泗，迄于宣罢，容色无改，辞吐谐韵，宣讫号恸，自绝于地，百官莫不感恸。<br /><br />&nbsp;&nbsp;&nbsp;&nbsp;还晋阳，兼侍中，护梓宫还邺。诸旧臣避形迹，无敢尽哀，唯松年哭必流涕，朝<br /><br />&nbsp;&nbsp;&nbsp;&nbsp;士咸恐。武成虽忿松年恋旧情切，亦雅重之。以本官加散骑常侍，食高邑县干。<br /><br />&nbsp;&nbsp;&nbsp;&nbsp;参定律令，前后大狱多委焉。兼御史中丞。发晋阳之邺，在道遇疾卒。赠吏部尚<br /><br />&nbsp;&nbsp;&nbsp;&nbsp;书，并州刺史，谥曰平。第二子劭最知名。<br /><br />&nbsp;&nbsp;&nbsp;&nbsp;劭字君懋，少沈默，好读书。仕齐，累迁太子舍人，待诏文林馆。时祖孝征、<br /><br />&nbsp;&nbsp;&nbsp;&nbsp;魏收、阳休之等尝论古事，有所遗忘，讨阅不能得。问劭，劭具论所出，取书验<br /><br />&nbsp;&nbsp;&nbsp;&nbsp;之，一无舛误。自是大为时人所许，称其博物。后迁中书舍人。齐灭入周，不得<br /><br />&nbsp;&nbsp;&nbsp;&nbsp;调。隋文帝受禅，授著作佐郎，以母忧去职。在家著《齐书》，时制禁私撰史，<br /><br />&nbsp;&nbsp;&nbsp;&nbsp;为内史侍郎李元操所奏。上怒，遣收其书，览而悦之。于是起为员外散骑侍郎，<br /><br />&nbsp;&nbsp;&nbsp;&nbsp;修起居注。<br /><br />&nbsp;&nbsp;&nbsp;&nbsp;劭以上古有钻燧改火之义，近代废绝，于是上表请变火曰：“臣谨案《周官》<br /><br />&nbsp;&nbsp;&nbsp;&nbsp;：‘四时变火，以救时疾。’明火不数变，时疾必兴。圣人作法，岂徒然也？在<br /><br />&nbsp;&nbsp;&nbsp;&nbsp;晋时，有人以洛阳火度江者，世世事之，相续不灭，火色变青。昔师旷食饭，云<br /><br />&nbsp;&nbsp;&nbsp;&nbsp;是劳薪所爨，晋平公使视之，果然车辋。今温酒及炙肉，用石炭、木炭火、竹火、<br /><br />&nbsp;&nbsp;&nbsp;&nbsp;草火、麻D火，气味各不同。以此推之，新火旧火，理应有异。伏愿远遵先圣，<br /><br />&nbsp;&nbsp;&nbsp;&nbsp;于五时取五木以变火。用功甚少，救益方大。纵使百姓习久，未能顿同，尚食内<br /><br />&nbsp;&nbsp;&nbsp;&nbsp;厨及东宫诸王食厨，不可不依古法。”上从之。劭又言上有龙颜戴干之表，指示<br /><br />&nbsp;&nbsp;&nbsp;&nbsp;群臣。上大悦，赐物数百段，拜著作郎。上表言符命曰：<br /><br />&nbsp;&nbsp;&nbsp;&nbsp;昔周保定二年，岁在壬午，五月五日，青州黄河变清，十里镜澈。齐氏以为<br /><br />&nbsp;&nbsp;&nbsp;&nbsp;己瑞，改元，年曰河清。是月，至尊以大兴公始作随州刺史。历年二十，隋果大<br /><br />&nbsp;&nbsp;&nbsp;&nbsp;兴。臣谨案《易・坤灵图》曰：“圣人受命，瑞必先见于河。”河者最浊，未能<br /><br />&nbsp;&nbsp;&nbsp;&nbsp;清也。窃以灵贶休祥，理无虚发；河清启圣，实属大隋。午为鹑火，以明火德；<br /><br />&nbsp;&nbsp;&nbsp;&nbsp;仲夏火王，亦明火德。月五日五，合天地数，既得受命之辰，允当先见之兆。<br /><br />&nbsp;&nbsp;&nbsp;&nbsp;开皇初，邵州人杨令近河得青石图一、紫石图一，皆隐起成文，有至尊名，<br /><br />&nbsp;&nbsp;&nbsp;&nbsp;下云“八方天心”。永州又得石图，剖为两段，有杨树之形，黄根青叶。汝水得<br /><br />&nbsp;&nbsp;&nbsp;&nbsp;神龟，腹下有文曰“天卜杨兴”。安邑掘地得古铁板，文曰“皇始天年，赍杨铁<br /><br />&nbsp;&nbsp;&nbsp;&nbsp;券，王兴”。同州得石龟，文曰“天子延千年，大吉”。臣以前之三石，不异《<br /><br />&nbsp;&nbsp;&nbsp;&nbsp;龙图》。何以用石？石体久固，义与上名符合。龟腹七字何以著龟？龟亦久固，<br /><br />&nbsp;&nbsp;&nbsp;&nbsp;兼是神灵之物。孔子叹河不出图，洛不出书。今于大隋圣世，图书屡出。建德六<br /><br />&nbsp;&nbsp;&nbsp;&nbsp;年，亳州大周村有龙斗，白者胜，黑者死。大象元年夏，荧阳汴水北有龙斗。初<br /><br />&nbsp;&nbsp;&nbsp;&nbsp;见白气属天，自东方历阳武而来。及至，白龙也，长十许丈。有黑龙乘云而至，<br /><br />&nbsp;&nbsp;&nbsp;&nbsp;云雨相薄，乍合乍离，自午至申，白龙升天，黑龙坠地。谨案：龙，君象也。前<br /><br />&nbsp;&nbsp;&nbsp;&nbsp;斗于亳州周村者，盖象至尊以龙斗之岁为亳州总管，遂代周有天下。后斗于荧阳<br /><br />&nbsp;&nbsp;&nbsp;&nbsp;者，荧字三火，明火德之盛也。白龙从东方来，历阳武者，盖象至尊将登帝位，<br /><br />&nbsp;&nbsp;&nbsp;&nbsp;从东第入自崇阳门也。西北升天者，当乾位天门。<br /><br />&nbsp;&nbsp;&nbsp;&nbsp;《坤灵图》曰：“圣人杀龙，龙不可得而杀，皆感气也。”又曰：“泰，姓<br /><br />&nbsp;&nbsp;&nbsp;&nbsp;商名宫，黄色，长八尺，六十世。河龙以正月辰见，白龙与五黑龙斗，白龙陵，<br /><br />&nbsp;&nbsp;&nbsp;&nbsp;故泰人有命。”谨案此言，皆为大隋而发也。“圣人杀龙”者，前后龙死是也。<br /><br />&nbsp;&nbsp;&nbsp;&nbsp;“姓商”者，皇家于五姓为商也。“名宫”者，武元皇帝讳于五声为宫。“黄色”<br /><br />&nbsp;&nbsp;&nbsp;&nbsp;者，隋色尚黄。“长八尺”者，武元皇帝身长八尺。“河龙以正月辰见”者，《<br /><br />&nbsp;&nbsp;&nbsp;&nbsp;泰》，正月卦，龙见之所于京师为辰地。“白龙与黑龙斗”者，亳州、荧阳龙斗<br /><br />&nbsp;&nbsp;&nbsp;&nbsp;是也。胜龙所以白者，杨姓纳音为商，至尊又辛酉岁生，位皆在西方，西方白色<br /><br />&nbsp;&nbsp;&nbsp;&nbsp;也。死龙所以黑者，周色黑。所以称五者，周闵、明、武、宣、靖凡五帝；越、<br /><br />&nbsp;&nbsp;&nbsp;&nbsp;陈、代、越、滕五王一时伏法，亦当五数。“白龙陵”者，陵犹胜也。郑玄说<br /><br />&nbsp;&nbsp;&nbsp;&nbsp;“陵”当为“除”，凡斗能去敌曰除。臣以“泰人有命”者，泰之为言，通也，<br /><br />&nbsp;&nbsp;&nbsp;&nbsp;大也，明其人道通德大，有天命也。《乾凿度》曰：“泰表戴干。”郑玄注云：<br /><br />&nbsp;&nbsp;&nbsp;&nbsp;“表者，人形体之彰识也。干，盾也。泰人之表，戴干。”臣伏见至尊有戴干之<br /><br />&nbsp;&nbsp;&nbsp;&nbsp;表，益知泰人之表，不爽毫厘。《坤灵图》所云，字字皆验。纬书又称汉四百年，<br /><br />&nbsp;&nbsp;&nbsp;&nbsp;终如其言，则知六十世亦必然矣。昔宗周卜世三十，今则倍之。<br /><br />&nbsp;&nbsp;&nbsp;&nbsp;《稽览图》曰：“太平时，阴阳和合，风雨会同，海内不偏。地有阻险，故<br /><br />&nbsp;&nbsp;&nbsp;&nbsp;风有迟疾。虽太平之政犹有不能均，惟平均乃不鸣条，故欲风于亳。亳者陈留也。”<br /><br />&nbsp;&nbsp;&nbsp;&nbsp;谨案此言，盖明至尊昔为陈留公世子，亳州总管，遂受天命，海内均同，不偏不<br /><br />&nbsp;&nbsp;&nbsp;&nbsp;党，以成太平之风化也。在大统十六年，武元皇帝改封陈留公。是时，齐国有秘<br /><br />&nbsp;&nbsp;&nbsp;&nbsp;记云：“天王陈留入并州。”齐主高洋为是诛陈留王彭乐。其后，武元皇帝果将<br /><br />&nbsp;&nbsp;&nbsp;&nbsp;兵入并州。周武帝时，望气者云“亳州有天子气”，于是杀亳州刺史纥豆陵恭。<br /><br />&nbsp;&nbsp;&nbsp;&nbsp;至尊代为之。又陈留老子祠有枯柏，世传云老子将度世，云：“待枯柏生东南枝，<br /><br />&nbsp;&nbsp;&nbsp;&nbsp;回指，当有圣人出，吾道复行。”至齐，枯柏从下生枝，东南上指，夜有三童子<br /><br />&nbsp;&nbsp;&nbsp;&nbsp;相与歌曰：“老子庙前古枯树，东南枝如伞，圣主从此去。”及至尊牧亳州，亲<br /><br />&nbsp;&nbsp;&nbsp;&nbsp;至祠树之下，自是柏枝回抱，其枯枝渐指西北，道教果行。考校众事，太平主出<br /><br />&nbsp;&nbsp;&nbsp;&nbsp;于亳州陈留之地，皆如所言。《稽览图》又云：“政道得，则阴物变为阳物。”<br /><br />&nbsp;&nbsp;&nbsp;&nbsp;郑玄注云：“葱变为韭，亦是。”谨案自六年以来，远近山石多变为玉。石为阴，<br /><br />&nbsp;&nbsp;&nbsp;&nbsp;玉为阳。又左卫园中，葱皆变为韭。<br /><br />&nbsp;&nbsp;&nbsp;&nbsp;上览之大悦，赐物五百段。未几，劭复上书曰：<br /><br />&nbsp;&nbsp;&nbsp;&nbsp;《易・乾凿度》曰：“《随》，上六，拘系之，乃从维之，王用享于西山。<br /><br />&nbsp;&nbsp;&nbsp;&nbsp;《随》者，二月卦。阳德施行，蕃决难解，万物随阳而出。故上六欲九五拘系之，<br /><br />&nbsp;&nbsp;&nbsp;&nbsp;维持之，明被阳化而欲阴随从之也。”《易・稽览图》：“《坤》六月，有子女<br /><br />&nbsp;&nbsp;&nbsp;&nbsp;任政，一年传为《复》。五月，贫之从东北来立，大起土邑；西北地动星坠，阳<br /><br />&nbsp;&nbsp;&nbsp;&nbsp;卫。《屯》十一月，神人从中山出，赵地动；北方三十日，千里马数至。”谨案：<br /><br />&nbsp;&nbsp;&nbsp;&nbsp;凡此《易纬》所言，皆是大隋符命。《随》者，二月之卦，明大隋以二月即皇帝<br /><br />&nbsp;&nbsp;&nbsp;&nbsp;位也。“阳德施行”者，明杨氏之德教施行于天下也。“蕃决难解”者，明当时<br /><br />&nbsp;&nbsp;&nbsp;&nbsp;蕃鄣皆通决，险难皆解散也。“万物随阳而出”者，明天地间万物尽随杨氏而出<br /><br />&nbsp;&nbsp;&nbsp;&nbsp;见也。“上六欲九五拘系之”者，五为王，六为宗庙，明宗庙神灵欲命登九五之<br /><br />&nbsp;&nbsp;&nbsp;&nbsp;位，帝王拘人以礼，系人以义也。“拘人以礼，系人以义”，此二旬，亦是《乾<br /><br />&nbsp;&nbsp;&nbsp;&nbsp;凿度》之言。“维持之”者，明能以纲维持正天下也。”被阳化而欲阴随从之”<br /><br />&nbsp;&nbsp;&nbsp;&nbsp;者，明诸阴类被服杨氏之风化，莫不随从。阴，谓臣下也。“王用享于西山”者，<br /><br />&nbsp;&nbsp;&nbsp;&nbsp;盖明至尊常以岁二月幸西山仁寿宫也。凡四称“随”，三称“阳”，欲美随杨，<br /><br />&nbsp;&nbsp;&nbsp;&nbsp;丁宁之至也。“《坤》六月”者，坤位在未，六月建未，言至尊以六月生也。<br /><br />&nbsp;&nbsp;&nbsp;&nbsp;“有子女任政”者，言乐平公主是皇帝子女，而为周后，任理内政也。“一年传<br /><br />&nbsp;&nbsp;&nbsp;&nbsp;为《复》”者，《复》是《坤》之一世卦，阳气初起，言周宣帝崩后一年，传位<br /><br />&nbsp;&nbsp;&nbsp;&nbsp;与杨氏也。“五月，贫之从东北来立”，“贫之”当为“真人”，字之误也。言<br /><br />&nbsp;&nbsp;&nbsp;&nbsp;周宣帝以五月崩，真人革命，当在此时。至尊谦让而逆天意，故逾年乃立。昔为<br /><br />&nbsp;&nbsp;&nbsp;&nbsp;定州总管，在京师东北，本而言之，故曰“真人从东北来立”。“大起土邑”者，<br /><br />&nbsp;&nbsp;&nbsp;&nbsp;大起，即大兴城邑也。“西北地动星坠”者，盖天意去周授隋，故变动也。“阳<br /><br />&nbsp;&nbsp;&nbsp;&nbsp;卫”者，言杨氏得天卫助也。“《屯》，十一月，神人从中山出”者，此卦动而<br /><br />&nbsp;&nbsp;&nbsp;&nbsp;大亨作，故至尊以十一月被授亳州总管，将从中山而出也。“赵地动”者，中山<br /><br />&nbsp;&nbsp;&nbsp;&nbsp;为赵地，以神人将去，故变动也。“北方三十日”者，盖至尊从北方将往亳州之<br /><br />&nbsp;&nbsp;&nbsp;&nbsp;时，停留三十日也。“千里马”者，盖至尊旧所乘m骝马也。《屯》卦，震下坎<br /><br />&nbsp;&nbsp;&nbsp;&nbsp;上，震于马为作足，坎于马为美脊，是故m马脊有肉鞍，行则先作弄四足也。“<br /><br />&nbsp;&nbsp;&nbsp;&nbsp;数至”者，言历数至也。<br /><br />&nbsp;&nbsp;&nbsp;&nbsp;《河图・帝通纪》曰：“形瑞出，变矩衡。赤应随，叶灵皇。”《河图・皇<br /><br />&nbsp;&nbsp;&nbsp;&nbsp;参持》曰：“皇辟出，承元讫。道无为，安率。被遂矩，戏作术。开皇色，握神<br /><br />&nbsp;&nbsp;&nbsp;&nbsp;日。投辅提，象不绝。立皇后，翼不格。道终始，德优劣。帝任政，河典出。叶<br /><br />&nbsp;&nbsp;&nbsp;&nbsp;辅嬉，烂可述。”谨案：凡此《河图》所言，亦是大隋符命。“形瑞出，变矩衡”<br /><br />&nbsp;&nbsp;&nbsp;&nbsp;者，矩，法也；衡，北斗星名，所谓璇玑玉衡者也。大隋受命，形兆之瑞始出，<br /><br />&nbsp;&nbsp;&nbsp;&nbsp;天象则为之变动。北斗主天之法度，故曰矩衡。《易纬》：“伏戏，矩衡神。”<br /><br />&nbsp;&nbsp;&nbsp;&nbsp;郑玄注，以为法玉衡之神。与此《河图》矩衡义同。“赤应随”者，言赤帝降精，<br /><br />&nbsp;&nbsp;&nbsp;&nbsp;感应而生隋也。故隋以火德为赤帝天子。“叶灵皇”者，叶，合也，言大隋德合<br /><br />&nbsp;&nbsp;&nbsp;&nbsp;上灵天皇大帝也。又年号开皇，与《灵宝经》之开皇年相合，故曰叶灵皇。“皇<br /><br />&nbsp;&nbsp;&nbsp;&nbsp;辟出”者，皇，大也；辟，君也。大君出，盖谓至尊受命出为天子也。“承元讫”<br /><br />&nbsp;&nbsp;&nbsp;&nbsp;者，言承周天元终讫之运也。“道无为，安率”者，“安”下脱一字，言大道无<br /><br />&nbsp;&nbsp;&nbsp;&nbsp;为，安定，天下率从。“被遂矩，戏作术”者，矩，法也，昔遂皇握机矩，伏戏<br /><br />&nbsp;&nbsp;&nbsp;&nbsp;作八卦之术，言大隋被服彼二皇之法术也。“遂皇机矩”，语见《易纬》。“开<br /><br />&nbsp;&nbsp;&nbsp;&nbsp;皇色”者，言开皇年易服色也。“握神日”者，言握持群神，明照如日也。又开<br /><br />&nbsp;&nbsp;&nbsp;&nbsp;皇以来日渐长，亦其义也。“投辅提”者，言投授政事于辅佐，使之提挈也。<br /><br />&nbsp;&nbsp;&nbsp;&nbsp;“象不绝”者，法象不废绝也。“立皇后，翼不格”者，格，至也，言本立太子<br /><br />&nbsp;&nbsp;&nbsp;&nbsp;以为皇家后嗣，而其辅翼之人不能至于善也。“道终始，德优劣”者，言前东宫<br /><br />&nbsp;&nbsp;&nbsp;&nbsp;道终而德劣，今皇太子道始而德优也。“帝任政，河典出”者，言皇帝亲任政事，<br /><br />&nbsp;&nbsp;&nbsp;&nbsp;而邵州河滨得石图也。“叶辅嬉，烂可述”者，叶，合也；嬉，兴也。言群臣合<br /><br />&nbsp;&nbsp;&nbsp;&nbsp;心辅佐，以兴政教，烂然可纪述也。所以于《皇参持》、《帝通纪》二篇，大陈<br /><br />&nbsp;&nbsp;&nbsp;&nbsp;符命者，明皇道帝德尽在于隋也。<br /><br />&nbsp;&nbsp;&nbsp;&nbsp;上大悦，以劭至诚，宠锡日隆。<br /><br />&nbsp;&nbsp;&nbsp;&nbsp;时有人于黄凤泉浴，得二白石，颇有文理。遂附其文以为字，复言有诸物象，<br /><br />&nbsp;&nbsp;&nbsp;&nbsp;而上奏曰：“其大玉有日月、星辰、八卦、五岳及二麟、双凤、青龙、朱雀、驺<br /><br />&nbsp;&nbsp;&nbsp;&nbsp;虞、玄武，各当其方位。又有五行、十日、十二辰之各，凡二十七字。又有‘天<br /><br />&nbsp;&nbsp;&nbsp;&nbsp;门、地户、人门、鬼门闭’九字。又有却非及二鸟。其鸟皆人面，则《抱朴子》<br /><br />&nbsp;&nbsp;&nbsp;&nbsp;所谓千秋万岁者也。其小玉亦有五岳、却非、虬、犀之象。二玉俱有仙人玉女乘<br /><br />&nbsp;&nbsp;&nbsp;&nbsp;云控鹤之象。别有异状诸神，不可尽识，盖是风伯、雨师、山精、海若之类。又<br /><br />&nbsp;&nbsp;&nbsp;&nbsp;有天皇大帝、皇帝及四帝坐，钩陈、北斗、三公、天将军、土司空、老人、天仓、<br /><br />&nbsp;&nbsp;&nbsp;&nbsp;南河、北河、五星、二十八宿凡四十五官。诸字本无行伍，皆往往偶对。于大玉<br /><br />&nbsp;&nbsp;&nbsp;&nbsp;则有皇帝日名，并临南面，与日字正鼎足。复有老人星，盖明南面象日，而长寿<br /><br />&nbsp;&nbsp;&nbsp;&nbsp;也。皇后二字在西，上有月形，盖明象月也。于次玉，则皇帝名与九千字次比，<br /><br />&nbsp;&nbsp;&nbsp;&nbsp;两杨字与万年字次比，隋与吉字正并，盖明长久吉庆也。”劭复回互其字，作诗<br /><br />&nbsp;&nbsp;&nbsp;&nbsp;二百八十篇奏之。上以为诚，赐帛千匹。<br /><br />&nbsp;&nbsp;&nbsp;&nbsp;劭于是采人间歌谣，引图书谶纬，依约符命，捃摭佛经，撰为《皇隋灵感志》<br /><br />&nbsp;&nbsp;&nbsp;&nbsp;合三十卷，奏之。上令宣示天下。劭集诸州朝集使，洗手焚香，闭目读之。曲折<br /><br />&nbsp;&nbsp;&nbsp;&nbsp;其声，有如歌咏，经涉旬朔，遍而后罢。上益喜，赏赐优洽。<br /><br />&nbsp;&nbsp;&nbsp;&nbsp;及文献皇后崩，劭复上言：“佛经说人应生天上及上品上生无量寿国之时，<br /><br />&nbsp;&nbsp;&nbsp;&nbsp;天佛放大光明，以香花妓乐来迎之。如来以明星出时入涅盘。伏惟大行皇后，圣<br /><br />&nbsp;&nbsp;&nbsp;&nbsp;德仁慈；福善祯符，备诸秘记，皆云是妙善菩萨。臣谨案：八月二十二日，仁寿<br /><br />&nbsp;&nbsp;&nbsp;&nbsp;宫内再雨金银之花；二十三日，大宝殿后，夜有神光；二十四日卯时，永安宫北，<br /><br />&nbsp;&nbsp;&nbsp;&nbsp;有自然种种音乐，震满虚空。至五更中，奄然如寐，便即升遐。与经文所说，事<br /><br />&nbsp;&nbsp;&nbsp;&nbsp;皆符验。臣又以愚意思之，皇后迁化不在仁寿大兴宫者，盖避至尊常居正处也。<br /><br />&nbsp;&nbsp;&nbsp;&nbsp;在永安宫者，象京师永安门，平生所出入也。后升遐后二日，苑内夜有钟声二百<br /><br />&nbsp;&nbsp;&nbsp;&nbsp;余处，此则生天之应，显然也。”上览之，且悲且喜。时蜀王秀以罪废，上谓劭<br /><br />&nbsp;&nbsp;&nbsp;&nbsp;曰：“嗟乎！”吾有五子，三子不才。”劭进曰：“自古圣帝明王，皆不能移不<br /><br />&nbsp;&nbsp;&nbsp;&nbsp;肖之子。黄帝二十五子，同姓者二，余各异德。尧十子，舜九子，皆不肖。夏有<br /><br />&nbsp;&nbsp;&nbsp;&nbsp;五观，周有三监。”上然其言。后上梦欲上高山而不能得，崔彭捧脚，李盛扶肘，<br /><br />&nbsp;&nbsp;&nbsp;&nbsp;乃得上。因谓彭曰：“死生当与尔俱。”劭曰：“此梦大吉。上高山者，明高崇<br /><br />&nbsp;&nbsp;&nbsp;&nbsp;大安，永如山也。彭犹彭祖，李犹李老，二人扶侍，实为长寿之征。”上闻之，<br /><br />&nbsp;&nbsp;&nbsp;&nbsp;喜见容色。其年，上崩，未几，崔彭亦卒。<br /><br />&nbsp;&nbsp;&nbsp;&nbsp;炀帝嗣位，汉王谅作乱，帝不忍诛。劭上书曰：“臣闻黄帝灭炎，盖云母弟；<br /><br />&nbsp;&nbsp;&nbsp;&nbsp;周公诛管，信亦天伦；叔向戮叔鱼，仲尼谓之遗直；石蜡杀石厚，丘明以为大义。<br /><br />&nbsp;&nbsp;&nbsp;&nbsp;此皆经籍明文，帝王常法。今陛下置此逆贼，度越前圣。谨案：贼谅毒被生灵者<br /><br />&nbsp;&nbsp;&nbsp;&nbsp;也。古者同德则同姓，德不同则异姓，故黄帝有二十五子，其得姓者十有四人，<br /><br />&nbsp;&nbsp;&nbsp;&nbsp;唯青阳、夷鼓与黄帝同为姬姓。谅既自绝，请改其氏。”劭以此求媚，帝依违不<br /><br />&nbsp;&nbsp;&nbsp;&nbsp;从。后迁秘书少监，卒于官。<br /><br />&nbsp;&nbsp;&nbsp;&nbsp;劭在著作，将二十年，专典国史，撰《隋书》八十卷。多录口敕。又采迂怪<br /><br />&nbsp;&nbsp;&nbsp;&nbsp;不经之语，及委巷之言，以类相从，为其题目。词义繁杂，无足称者。遂使隋代<br /><br />&nbsp;&nbsp;&nbsp;&nbsp;文武名臣善恶之迹，堙灭无闻。初撰《齐志》为编年体二十卷，复为《齐书》，<br /><br />&nbsp;&nbsp;&nbsp;&nbsp;纪传一百卷，及《平贼记》三卷，或文词鄙野，或不轨不物，骇人视听，大为有<br /><br />&nbsp;&nbsp;&nbsp;&nbsp;识嗤鄙。然其指摘经史谬误，为《读书记》三十卷，时人服其精博。爰自志学，<br /><br />&nbsp;&nbsp;&nbsp;&nbsp;暨于暮齿。笃好经史，遗略世事。用思既专，性颇恍忽，每至对食，闭目凝思，<br /><br />&nbsp;&nbsp;&nbsp;&nbsp;盘中之肉，辄为仆从所啖。劭弗之觉，唯责肉少，数罚厨人。厨人以情白劭，劭<br /><br />&nbsp;&nbsp;&nbsp;&nbsp;依前闭目，伺而获之。厨人方免笞辱。其专固如此。<br /><br />&nbsp;&nbsp;&nbsp;&nbsp;遵业弟广业，性沈雅，涉历书传，位太尉祭酒，迁属。卒于太中大夫，赠徐<br /><br />&nbsp;&nbsp;&nbsp;&nbsp;州刺史。子V，有仪望，以干用见称，卒于南钜鹿太守。<br /><br />&nbsp;&nbsp;&nbsp;&nbsp;广业弟延业，博学多闻，颇有才藻，位中书郎。河阴之役，遂亡骸骨。V无<br /><br />&nbsp;&nbsp;&nbsp;&nbsp;子，赠齐州刺史。延业弟季和，位书侍御史、并州大中正，赠华州刺史。<br /><br />&nbsp;&nbsp;&nbsp;&nbsp;郑羲，字幼麟，荥阳开封人，魏将作大匠浑之八世孙也。曾祖豁，慕容垂太<br /><br />&nbsp;&nbsp;&nbsp;&nbsp;常卿。父晔，不仕。娶长乐潘氏，生六子，粗有志气，而羲第六，文学为优。弱<br /><br />&nbsp;&nbsp;&nbsp;&nbsp;冠举秀才，尚书李孝伯以女妻之。文成末，拜中书博士。<br /><br />&nbsp;&nbsp;&nbsp;&nbsp;天安初，宋司州刺史常珍奇据汝南来降，献文诏殿中尚书元石为都将赴之，<br /><br />&nbsp;&nbsp;&nbsp;&nbsp;遣羲参石军事。到上蔡，珍奇率文武三百人来迎。既相见，议欲顿军汝北，未即<br /><br />&nbsp;&nbsp;&nbsp;&nbsp;入城。羲谓石曰：“机事尚速，今珍奇虽来，意未可量。不如直入其城，夺其管<br /><br />&nbsp;&nbsp;&nbsp;&nbsp;a，据有府库。虽出珍奇非意，要以全制为胜。”石从羲言，遂策马径入其城。<br /><br />&nbsp;&nbsp;&nbsp;&nbsp;城中尚有珍奇亲兵数百人，在珍奇宅内。石既克城，意益忄乔怠，置酒嬉戏，无<br /><br />&nbsp;&nbsp;&nbsp;&nbsp;警防之虞。羲劝严兵设备，以待非常。其夜，珍奇果使人烧府，欲因救火作难，<br /><br />&nbsp;&nbsp;&nbsp;&nbsp;以石有备，乃止。明旦，羲赍白武幡安慰郭邑，众心乃定。明年，又引军东讨汝<br /><br />&nbsp;&nbsp;&nbsp;&nbsp;阴。宋汝阴太守张超城守不下，石攻之不克，议欲还军长社，待秋击之。羲曰：<br /><br />&nbsp;&nbsp;&nbsp;&nbsp;“今超驱市人，命不延月，宜安心守之。超食已尽，不降当走。而欲弃还长社，<br /><br />&nbsp;&nbsp;&nbsp;&nbsp;超必修城深堑，多积薪谷，将来恐难图矣。”石不纳，遂旋师长社。至冬，复往<br /><br />&nbsp;&nbsp;&nbsp;&nbsp;攻超，超果设备，无功而还。历年，超死，杨文长代戍，食尽城溃，乃克之，竟<br /><br />&nbsp;&nbsp;&nbsp;&nbsp;如羲策。淮北平，迁中书侍郎。<br /><br />&nbsp;&nbsp;&nbsp;&nbsp;延兴初，阳武人田智度年十五，妖惑动众，扰乱京索。以羲河南人望，为州<br /><br />&nbsp;&nbsp;&nbsp;&nbsp;郡所信，遣乘传慰喻。羲到，宣示祸福，众皆散，智度寻见禽斩。以功赐爵泰昌<br /><br />&nbsp;&nbsp;&nbsp;&nbsp;男。孝文初，兼员外散骑常侍、宁朔将军、阳武子，使于宋。<br /><br />&nbsp;&nbsp;&nbsp;&nbsp;中山王睿宠幸当世，并置王官，羲为其傅。是后历年不转，资产亦乏，因请<br /><br />&nbsp;&nbsp;&nbsp;&nbsp;假归，遂盘桓不返。及李冲贵宠，与羲昏姻，乃就家征为中书令。文明太后为父<br /><br />&nbsp;&nbsp;&nbsp;&nbsp;燕宣王立庙于长安，初成，以羲兼太常卿，假荥阳侯，具官属，诣长安拜庙，建<br /><br />&nbsp;&nbsp;&nbsp;&nbsp;碑于庙门。还，以使功，仍赐侯爵。<br /><br />&nbsp;&nbsp;&nbsp;&nbsp;出为西兖州刺史，假南阳公。羲多所受纳，政以贿成。性又啬吝，人有礼饷<br /><br />&nbsp;&nbsp;&nbsp;&nbsp;者，不与杯酒脔肉，而西门受羊酒，东门沽卖之。以李冲之亲，法官不之纠也。<br /><br />&nbsp;&nbsp;&nbsp;&nbsp;酸枣令郑伯孙、鄄城令董腾、别驾贾怀德、中从事申灵度并在任廉贞，勤恤百姓，<br /><br />&nbsp;&nbsp;&nbsp;&nbsp;羲皆申表称荐，时论多之。文明太后为孝文纳其女为嫔，征为秘书监。太和十六<br /><br />&nbsp;&nbsp;&nbsp;&nbsp;年卒，尚书奏谥曰宣。诏曰：“盖棺定谥，先典成式；激扬清浊，政道明范。羲<br /><br />&nbsp;&nbsp;&nbsp;&nbsp;虽宿有文业，而政阙廉清。尚书何乃情遗至公，愆违明典？依谥法，博闻多见曰<br /><br />&nbsp;&nbsp;&nbsp;&nbsp;文，不勤成名曰灵，可赠以本官，加谥文灵。”<br /><br />&nbsp;&nbsp;&nbsp;&nbsp;长子懿，字景伯，涉历经史。位太子中庶子，袭爵荥阳伯。懿闲雅有政事才，<br /><br />&nbsp;&nbsp;&nbsp;&nbsp;为孝文所器遇，拜长兼给事黄门侍郎、司徒左长史。宣武初，以从弟思和同咸阳<br /><br />&nbsp;&nbsp;&nbsp;&nbsp;王禧逆，与弟通直常侍道昭俱坐亲出禁。拜太常少卿，出为齐州刺史。懿好劝<br /><br />&nbsp;&nbsp;&nbsp;&nbsp;课，善断决，虽不清洁，义然后取，百姓犹思之。卒，赠兖州刺史，谥曰穆。子<br /><br />&nbsp;&nbsp;&nbsp;&nbsp;恭业袭爵，武定三年，坐与房子远谋害齐神武，伏诛。<br /><br />&nbsp;&nbsp;&nbsp;&nbsp;懿弟道昭，字僖伯，少好学，综览群言。兼中书侍郎，从征沔北。孝文飨侍<br /><br />&nbsp;&nbsp;&nbsp;&nbsp;臣于县瓠方丈竹堂，道昭与兄懿俱侍坐。乐作酒酣，孝文歌曰：“白日光天兮无<br /><br />&nbsp;&nbsp;&nbsp;&nbsp;不曜，江左一隅独未照。”彭城王勰续曰：“愿从圣明兮登衡、会，万国驰诚混<br /><br />&nbsp;&nbsp;&nbsp;&nbsp;日外。”郑懿歌曰：“云雷大振兮天门辟，率土来宾一正历。”邢峦歌曰：“舜<br /><br />&nbsp;&nbsp;&nbsp;&nbsp;舞干戚兮天下归，文德远被莫不思。”道昭歌曰：“皇风一鼓兮九地匝，戴日依<br /><br />&nbsp;&nbsp;&nbsp;&nbsp;天清六合。”孝文又歌曰：“遵彼汝坟兮昔化贞，未若今日道风明。”宋弁歌曰：<br /><br />&nbsp;&nbsp;&nbsp;&nbsp;“文王政教兮晖江召，宁如大化光四表。”孝文谓道昭曰：“自比迁豫虽猥，与<br /><br />&nbsp;&nbsp;&nbsp;&nbsp;诸才俊不废咏缀，未若今日。”遂命邢峦总集叙记。“当尔之年，卿频丁艰私，<br /><br />&nbsp;&nbsp;&nbsp;&nbsp;每眷文席，常用慨然”。<br /><br />&nbsp;&nbsp;&nbsp;&nbsp;寻正除中书郎，累迁国子祭酒。广平王怀为司州牧，以道昭与宗正卿元匡为<br /><br />&nbsp;&nbsp;&nbsp;&nbsp;州都督。道昭上表曰：臣闻唐、虞启运，以文德为本；殷、周创业，以道艺为先。<br /><br />&nbsp;&nbsp;&nbsp;&nbsp;然则礼乐者，为国之基，不可斯须废也。伏惟大魏，定鼎伊、e，惟新宝历。九<br /><br />&nbsp;&nbsp;&nbsp;&nbsp;服感至德之和，四垠怀击壤之庆。而蠢尔闽吴，阻化江湫；先帝爰震武怒，戎车<br /><br />&nbsp;&nbsp;&nbsp;&nbsp;不息。而停銮驻跸，留心典坟。命故御史中尉臣李彪，与吏部尚书任城王臣澄等，<br /><br />&nbsp;&nbsp;&nbsp;&nbsp;妙选英儒，以崇学校。澄等依旨，置四门博士四十人。其国子博士、太学博士及<br /><br />&nbsp;&nbsp;&nbsp;&nbsp;国子助教，宿已简置。伏寻先旨，意在速就；但军国多事，未遑营立。自尔迄今，<br /><br />&nbsp;&nbsp;&nbsp;&nbsp;垂将一纪，学官雕落，四术寝废。遂使硕儒耆德，卷经而不谈；俗学后生，遗本<br /><br />&nbsp;&nbsp;&nbsp;&nbsp;而逐末。进竞之风，实由于此矣。伏惟陛下，钦明文思，玄鉴洞远，垂心经素。<br /><br />&nbsp;&nbsp;&nbsp;&nbsp;优柔坟籍，屡发中旨，敦营学馆，房宇既修，生徒未立。臣往年删定律令，谬预<br /><br />&nbsp;&nbsp;&nbsp;&nbsp;议筵。谨依准前修，寻访旧事，参定学令，事讫封呈。请早敕施行，使选授有依，<br /><br />&nbsp;&nbsp;&nbsp;&nbsp;生徒可准。”诏褒美之，而尚未允遂。道昭又表曰：“臣自往年以来，频请学令，<br /><br />&nbsp;&nbsp;&nbsp;&nbsp;并置生员，前后累上，未蒙一报。当以臣识浅滥官，无能有所感悟者也。馆宇既<br /><br />&nbsp;&nbsp;&nbsp;&nbsp;修，生房粗构，博士见员，足可讲习。虽新令未班，请依旧权置国子学生，渐开<br /><br />&nbsp;&nbsp;&nbsp;&nbsp;训业，使播教有章，儒风不坠。至若孔庙既成，释奠告始，揖让之容，请俟令出。”<br /><br />&nbsp;&nbsp;&nbsp;&nbsp;不报。迁秘书监，荥阳邑中正，出历光、青二州刺史，复入为秘书监。卒，谥曰<br /><br />&nbsp;&nbsp;&nbsp;&nbsp;文恭。<br /><br />&nbsp;&nbsp;&nbsp;&nbsp;道昭好为诗赋，凡数十篇。其在二州，政务宽厚，不任威刑，为吏人所爱。<br /><br />&nbsp;&nbsp;&nbsp;&nbsp;子严祖，颇有风仪，粗观文史，轻躁薄行，不修士业。孝武时，御史中尉綦<br /><br />&nbsp;&nbsp;&nbsp;&nbsp;俊劾严祖与宋氏从姊奸通，人士咸耻言之，而严祖聊无愧色。孝静初，除骠骑将<br /><br />&nbsp;&nbsp;&nbsp;&nbsp;军、左光禄大夫、鸿胪卿，出为北豫州刺史，还除鸿胪卿。卒，赠司空公。<br /><br />&nbsp;&nbsp;&nbsp;&nbsp;庶子仲礼，少轻险，有膂力。齐神武嬖宠其姊火车，以亲戚被昵，擢为帐内<br /><br />&nbsp;&nbsp;&nbsp;&nbsp;都督。掌神武弓矢，出入随从。与任胄俱好酒，不忧公事，神武责之。胄惧，潜<br /><br />&nbsp;&nbsp;&nbsp;&nbsp;通西魏，为人纠告，惧，遂谋逆。事发，火车欲乞哀，神武避不见。赖武明皇后<br /><br />&nbsp;&nbsp;&nbsp;&nbsp;及文襄争为言，故仲礼死而不及其家。严祖更无子，弟敬祖以子绍元嗣。绍元小<br /><br />&nbsp;&nbsp;&nbsp;&nbsp;字安都，位太尉谘议、赵郡太守，卒。<br /><br />&nbsp;&nbsp;&nbsp;&nbsp;子子翻，字灵雀。少有器识，学涉，好文章。齐武平末，位司徒记室参军。<br /><br />&nbsp;&nbsp;&nbsp;&nbsp;寻遇齐亡，历周、隋，遂不仕，隐居荥阳三窟山。傲诞不自羁束，或有所之造，<br /><br />&nbsp;&nbsp;&nbsp;&nbsp;乘驴衣鞯，破弊而往。远近钦其高名，皆谓有异状，观者如堵。及见，形乃短陋，<br /><br />&nbsp;&nbsp;&nbsp;&nbsp;不副所闻。然风神俊发，无贵贱并敬服之。纳言杨素闻其名，因使过荥阳，迎与<br /><br />&nbsp;&nbsp;&nbsp;&nbsp;相见，言谈弥日，深加礼重。及归，言之朝廷，累征不至。终于家。<br /><br />&nbsp;&nbsp;&nbsp;&nbsp;子翻二弟子腾、天寿，俱仕隋。子腾位蒋州司马，天寿开府参军，并以雅素<br /><br />&nbsp;&nbsp;&nbsp;&nbsp;称。<br /><br />&nbsp;&nbsp;&nbsp;&nbsp;严祖弟敬祖，起家著作郎。郑俨之败也，为乡人所害。<br /><br />&nbsp;&nbsp;&nbsp;&nbsp;子元礼，字文规。少好学，爱文藻，有名望。齐文襄引为馆客，历兼中书舍<br /><br />&nbsp;&nbsp;&nbsp;&nbsp;人、南主客郎中、太尉谘议参军、长广乐陵二郡守，待诏文林馆，太子中舍人。<br /><br />&nbsp;&nbsp;&nbsp;&nbsp;崔昂后妻，元礼姊也，魏收又昂之妹夫。昂尝持元礼数篇诗示卢思道，乃曰：<br /><br />&nbsp;&nbsp;&nbsp;&nbsp;“看元礼比来诗咏，亦曾不减魏收。”思道答云：“未觉元礼贤于魏收，且知妹<br /><br />&nbsp;&nbsp;&nbsp;&nbsp;夫疏于妇弟。”元礼，大象中卒于始州别驾。<br /><br />&nbsp;&nbsp;&nbsp;&nbsp;敬祖弟述祖，字恭文。少聪敏，好属文，有风检，为先达所称誉。历位司徒<br /><br />&nbsp;&nbsp;&nbsp;&nbsp;左长史、尚书、侍中、太常卿、丞相右长史。齐天保中，历太子少保、左光禄大<br /><br />&nbsp;&nbsp;&nbsp;&nbsp;夫、仪同三司、兖州刺史。时穆子容为巡省使，叹曰：“古人有言，闻伯夷之风，<br /><br />&nbsp;&nbsp;&nbsp;&nbsp;贪夫廉，懦夫有立志，今于郑兖州见之矣。”迁光州刺史。<br /><br />&nbsp;&nbsp;&nbsp;&nbsp;初，述祖父为兖州，于郑城南小山起斋亭，刻石为记。述祖时年九岁。及为<br /><br />&nbsp;&nbsp;&nbsp;&nbsp;刺史，往寻旧迹，得一破石，有铭云：“中岳先生郑道昭之白云堂。”述祖对之<br /><br />&nbsp;&nbsp;&nbsp;&nbsp;呜咽，悲动群寮。有人入市盗布，其父怒曰：“何负吾君？”执之以归首。述祖<br /><br />&nbsp;&nbsp;&nbsp;&nbsp;特原之，自是境内无盗。百姓歌曰：“大郑公，小郑公，相去五十载，风教犹尚<br /><br />&nbsp;&nbsp;&nbsp;&nbsp;同。”<br /><br />&nbsp;&nbsp;&nbsp;&nbsp;述祖能鼓琴，自造《龙吟十弄》，云尝梦人弹琴，寤而写得。当时以为绝妙。<br /><br />&nbsp;&nbsp;&nbsp;&nbsp;所在好为山池，松竹交植，盛肴馔以待宾客，将迎不倦。少时在乡，单马出行，<br /><br />&nbsp;&nbsp;&nbsp;&nbsp;忽有骑者数百，见述祖皆下马，曰“公在此”，行列而拜。述祖顾问从人，皆不<br /><br />&nbsp;&nbsp;&nbsp;&nbsp;见，心甚异之。未几被徵，终历显位。及病笃，乃自言之。且曰：“吾老矣，一<br /><br />&nbsp;&nbsp;&nbsp;&nbsp;生富贵足矣，以清白之名遗子孙，死无所恨。”前后行瀛、殷、冀、沧、赵、定<br /><br />&nbsp;&nbsp;&nbsp;&nbsp;六州事，正除怀、兖、光三州刺史，又重行殷、怀、赵三州刺史，所在皆有惠政。<br /><br />&nbsp;&nbsp;&nbsp;&nbsp;天统元年卒，年八十一，赠开府、中书监、北豫州刺史，谥曰平简公。<br /><br />&nbsp;&nbsp;&nbsp;&nbsp;述祖女为赵郡王睿妃，述祖常坐受王拜，命坐，王乃坐。妃薨后，王更娶郑<br /><br />&nbsp;&nbsp;&nbsp;&nbsp;道荫女，王坐受道荫拜。王命坐，乃敢坐。王谓道荫曰：“郑尚书风德如此，又<br /><br />&nbsp;&nbsp;&nbsp;&nbsp;贵重宿旧，君不得并之。”<br /><br />&nbsp;&nbsp;&nbsp;&nbsp;述祖子元德，多艺术，官琅邪太守。述祖弟遵祖，秘书郎，赠光州刺史。遵<br /><br />&nbsp;&nbsp;&nbsp;&nbsp;祖弟顺祖，卒于太常丞。<br /><br />&nbsp;&nbsp;&nbsp;&nbsp;自灵太后豫政，淫风稍行；及元叉擅权，公为奸秽，自此素族名家，遂多乱<br /><br />&nbsp;&nbsp;&nbsp;&nbsp;杂。法官不加纠正，婚宦无贬，于时有识，咸以叹息矣。<br /><br />&nbsp;&nbsp;&nbsp;&nbsp;羲长兄白，次小白，次洞林，次叔夜，次连山，并恃豪门，多行无礼，乡<br /><br />&nbsp;&nbsp;&nbsp;&nbsp;党之内，疾之若仇。小白位中书博士。子胤伯，有当世器干，孝文纳其女为嫔，<br /><br />&nbsp;&nbsp;&nbsp;&nbsp;位东徐州刺史，卒于鸿胪少卿，谥曰简。子希俊，未官而卒。子道育，武定中，<br /><br />&nbsp;&nbsp;&nbsp;&nbsp;开封太守。<br /><br />&nbsp;&nbsp;&nbsp;&nbsp;希俊弟幼儒，好学修谨，丞相、高阳王雍以女妻之。位司州别驾，有当官称。<br /><br />&nbsp;&nbsp;&nbsp;&nbsp;卒，赠散骑常侍、兖州刺史，谥曰肃。幼儒亡后，妻淫荡凶悖，肆行无礼。幼儒<br /><br />&nbsp;&nbsp;&nbsp;&nbsp;时望甚优，其从兄伯猷每谓所亲曰：“从弟人才，足为令德，不幸得如此妇。今<br /><br />&nbsp;&nbsp;&nbsp;&nbsp;死复重死，可为悲叹。”<br /><br />&nbsp;&nbsp;&nbsp;&nbsp;幼儒子敬道、敬德，俱仕西魏。敬道并巴、开、新三州刺史。敬道子正则仕<br /><br />&nbsp;&nbsp;&nbsp;&nbsp;周，复州刺史。<br /><br />&nbsp;&nbsp;&nbsp;&nbsp;胤伯弟平城，广陵王羽纳其女为妃，位东平原太守。性猜狂使酒，为政贪残。<br /><br />&nbsp;&nbsp;&nbsp;&nbsp;卒，赠南青州刺史。<br /><br />&nbsp;&nbsp;&nbsp;&nbsp;长子伯猷，博学有文才，早知名。举司州秀才，历太学博士，领殿中御史。<br /><br />&nbsp;&nbsp;&nbsp;&nbsp;与当时名胜，咸申游款。明帝释奠，诏伯猷录义。后为尚书外兵郎中，典起居注，<br /><br />&nbsp;&nbsp;&nbsp;&nbsp;以军功赐爵阳武子。节闵帝初，以舅氏超授征东将军、金紫光禄大夫，领国子祭<br /><br />&nbsp;&nbsp;&nbsp;&nbsp;酒。转护军将军，赐爵武城子。<br /><br />&nbsp;&nbsp;&nbsp;&nbsp;元象初，以本官兼散骑常侍使梁。前后使人，梁武令其侯王于马射之日宴对<br /><br />&nbsp;&nbsp;&nbsp;&nbsp;申礼。伯猷之行，梁武令其领军将军臧盾与之接。议者以此贬之。使还，除南青<br /><br />&nbsp;&nbsp;&nbsp;&nbsp;州刺史。在官贪婪，妻安丰王元延明女，专为聚敛，货贿公行，润及亲戚。户口<br /><br />&nbsp;&nbsp;&nbsp;&nbsp;逃散，邑落空虚。乃诬陷良善，云欲反叛，籍其资财，尽以入己，诛其丈夫，妇<br /><br />&nbsp;&nbsp;&nbsp;&nbsp;女配没。百姓冤苦，声闻四方。为御史纠劾，死罪数十条。遇赦免，因以顿废。<br /><br />&nbsp;&nbsp;&nbsp;&nbsp;齐文襄作相，每诫厉朝士，常以伯猷及崔叔仁为喻。武定七年，除太常卿。卒，<br /><br />&nbsp;&nbsp;&nbsp;&nbsp;赠骠骑大将军、中书监、兖州刺史。子蕴，太子舍人、阳夏太守。伯猷弟仲衡，<br /><br />&nbsp;&nbsp;&nbsp;&nbsp;武定中，仪同开府中郎。<br /><br />&nbsp;&nbsp;&nbsp;&nbsp;仲衡弟辑之，司徒谘议。齐大宁中，以军功赐爵成皋男，位金紫光禄大夫，<br /><br />&nbsp;&nbsp;&nbsp;&nbsp;东济北太守、肥城戍主。卒，赠度支尚书、北豫州刺史。<br /><br />&nbsp;&nbsp;&nbsp;&nbsp;辑之弟怀孝，司徒谘议。齐大宁中，仁州刺史。<br /><br />&nbsp;&nbsp;&nbsp;&nbsp;洞林子敬叔，荥阳邑中正、濮阳太守，坐贪秽除名。子籍，字承宗，徐州平<br /><br />&nbsp;&nbsp;&nbsp;&nbsp;东府长史。<br /><br />&nbsp;&nbsp;&nbsp;&nbsp;籍弟琼，字祖珍，有强干称，位范阳太守，颇有声，卒。孝昌中，弟俨宠要，<br /><br />&nbsp;&nbsp;&nbsp;&nbsp;重赠青州刺史。琼兄弟雍睦，其诸娣姒亦咸相亲爱，闺门之内，有无相通，为时<br /><br />&nbsp;&nbsp;&nbsp;&nbsp;人所称美。子道邕。<br /><br />&nbsp;&nbsp;&nbsp;&nbsp;道邕字孝穆。幼谨厚，以清约自居，年未弱冠，涉历经史。父叔四人并早殁，<br /><br />&nbsp;&nbsp;&nbsp;&nbsp;昆服季之中，道邕居长，抚训诸弟，有如同生，闺庭之中，怡怡如也。魏孝昌初，<br /><br />&nbsp;&nbsp;&nbsp;&nbsp;解褐太尉行参军，累以战功进至左光禄大夫、太师咸阳王长史。及孝武西迁，从<br /><br />&nbsp;&nbsp;&nbsp;&nbsp;入关，除司徒左长史，领临洮王友，赐爵永宁县侯。<br /><br />&nbsp;&nbsp;&nbsp;&nbsp;大统中，行岐州刺史，在任未几，有能名。王罴时为雍州刺史，钦其善政，<br /><br />&nbsp;&nbsp;&nbsp;&nbsp;贻书盛相称述。先是，所部百姓，久遭离乱，逃散殆尽。道邕下车之日，户止三<br /><br />&nbsp;&nbsp;&nbsp;&nbsp;千，留情绥抚，远近咸至，数年之内，有四万家。岁考绩为天下最，周文帝赐书<br /><br />&nbsp;&nbsp;&nbsp;&nbsp;叹美之。征拜京兆尹。及梁岳阳王萧察称蕃，乃假道邕散骑常侍，持节拜察为梁<br /><br />&nbsp;&nbsp;&nbsp;&nbsp;王。使还，称旨，进仪同三司，加散骑常侍。<br /><br />&nbsp;&nbsp;&nbsp;&nbsp;时周文东讨，除大丞相府右长史，封金乡县男。军次潼关，命道邕与左长史<br /><br />&nbsp;&nbsp;&nbsp;&nbsp;孙俭、司马杨宽、尚书苏亮、谘议刘孟良等分掌众务。仍令道邕引接关东归附人<br /><br />&nbsp;&nbsp;&nbsp;&nbsp;士，并品藻才行而任用之，抚纳铨叙，咸得其宜。后拜中书令，赐姓宇文氏，寻<br /><br />&nbsp;&nbsp;&nbsp;&nbsp;以疾免。<br /><br />&nbsp;&nbsp;&nbsp;&nbsp;周孝闵帝践阼，加骠骑大将军、开府仪同三司，进爵为子。历御伯中大夫、<br /><br />&nbsp;&nbsp;&nbsp;&nbsp;御正、宜、华、虞、陕四州刺史。频历数州，皆有政绩。入为少司空，卒。赠本<br /><br />&nbsp;&nbsp;&nbsp;&nbsp;官，加郑、梁、北豫三州刺史，谥曰贞。<br /><br />&nbsp;&nbsp;&nbsp;&nbsp;子诩嗣，历位纳言，为聘陈使。后至开府仪同大将军、邵州刺史。诩弟译于<br /><br />&nbsp;&nbsp;&nbsp;&nbsp;隋文帝有翊赞功，开皇初，又追赠道邕大将军、徐兖等六州刺史，改谥曰文。<br /><br />&nbsp;&nbsp;&nbsp;&nbsp;译字正义。幼聪敏，涉猎群书，工骑射，尤善音乐，有名于世。译从祖文宽，<br /><br />&nbsp;&nbsp;&nbsp;&nbsp;尚周文帝元后妹魏平阳公主，无子，周文命译后之。由是译少为周文所亲，恒令<br /><br />&nbsp;&nbsp;&nbsp;&nbsp;与诸子游集。年十余岁，尝诣府司录李长宗。长宗于众中戏之，译敛容谓曰：<br /><br />&nbsp;&nbsp;&nbsp;&nbsp;“明公位望不轻，瞻仰斯属，辄相玩狎，无乃丧德也。”长宗甚异之。文宽后诞<br /><br />&nbsp;&nbsp;&nbsp;&nbsp;二子，译复归本生。<br /><br />&nbsp;&nbsp;&nbsp;&nbsp;周明帝时，诏令事辅城公，是为武帝。及帝即位，为左侍上士，与仪同刘P，<br /><br />&nbsp;&nbsp;&nbsp;&nbsp;恒侍帝侧。译时丧妻，帝令译尚梁安固公主。及帝亲总万机，以为御正下大夫，<br /><br />&nbsp;&nbsp;&nbsp;&nbsp;颇被顾遇。东宫建，转太子宫尹下大夫，特被太子亲待。时太子多失德，内史中<br /><br />&nbsp;&nbsp;&nbsp;&nbsp;大夫乌丸轨每劝帝废太子立秦王，由是太子恒不自安。建德二年，为聘齐使副。<br /><br />&nbsp;&nbsp;&nbsp;&nbsp;后诏太子西征吐谷浑，太子阴谓译曰：“秦王，上爱子也；乌丸轨，上信臣也，<br /><br />&nbsp;&nbsp;&nbsp;&nbsp;今吾此行，得无扶苏之事乎？”译曰：“愿殿下勉著仁孝，无失子道而已。”太<br /><br />&nbsp;&nbsp;&nbsp;&nbsp;子然之。既破贼，译以功最，赐爵开国子。后坐亵狎皇太子，乌丸轨、宇文孝伯<br /><br />&nbsp;&nbsp;&nbsp;&nbsp;等以闻。帝大怒，除译名。宫臣亲幸者咸被谴。太子复召译，戏狎如初。因曰：<br /><br />&nbsp;&nbsp;&nbsp;&nbsp;“殿下何时可得据天下？”太子悦而益昵之。例复官，仍拜吏部下大夫。<br /><br />&nbsp;&nbsp;&nbsp;&nbsp;及武帝崩，宣帝嗣位，超拜开府仪同大将军、内史中大夫，封归昌县公。既<br /><br />&nbsp;&nbsp;&nbsp;&nbsp;以恩旧，任遇甚重，委以朝政。迁内史上大夫，进封沛国公。上大夫之官，自译<br /><br />&nbsp;&nbsp;&nbsp;&nbsp;始也。以其子善愿为归昌公，元琮为永安县男。又监国史。译颇专权，时帝幸东<br /><br />&nbsp;&nbsp;&nbsp;&nbsp;京，译擅取官材，自营私第，坐除名。刘P数言于帝，帝复召之，顾待如初，诏<br /><br />&nbsp;&nbsp;&nbsp;&nbsp;领内史事。<br /><br />&nbsp;&nbsp;&nbsp;&nbsp;初，隋文帝与译有同学之旧，译又素知隋文相表有奇，倾心相结。至是，隋<br /><br />&nbsp;&nbsp;&nbsp;&nbsp;文为宣帝所忌，情不自安，尝在永巷，私于译曰：“久愿出藩，公所悉也，敢布<br /><br />&nbsp;&nbsp;&nbsp;&nbsp;心腹，少留意焉。”译曰：“以公德望，天下归心，欲求多福，岂敢忘也？谨即<br /><br />&nbsp;&nbsp;&nbsp;&nbsp;言之。”时将遣译南征。译曰：“若定江东，自非懿戚重臣，无以镇抚。可令隋<br /><br />&nbsp;&nbsp;&nbsp;&nbsp;公行，且为寿阳总管，以督军事。”帝从之，乃下诏，以隋文为扬州总管，译发<br /><br />&nbsp;&nbsp;&nbsp;&nbsp;兵俱会寿阳以代陈。行有日矣，帝不，译遂与御正下大夫刘P谋，引隋文入受<br /><br />&nbsp;&nbsp;&nbsp;&nbsp;顾托。既而译宣诏，文武百官，皆受隋文节度。时御正中大夫颜之仪与宦者谋，<br /><br />&nbsp;&nbsp;&nbsp;&nbsp;引大将军宇文仲辅政。仲已至御坐，译知之，遽率开府杨惠及刘P、皇甫绩、柳<br /><br />&nbsp;&nbsp;&nbsp;&nbsp;裘俱入。仲与之仪见译等，愕然，逡巡欲出。隋文因执之。于是矫诏，复以译为<br /><br />&nbsp;&nbsp;&nbsp;&nbsp;内史上大夫。明日，隋文为丞相，拜译柱国、府长史，行内史上大夫事。及隋文<br /><br />&nbsp;&nbsp;&nbsp;&nbsp;为大冢宰，总百揆，以译兼领天官都府司会，总六府事。出入卧内，言无不从，<br /><br />&nbsp;&nbsp;&nbsp;&nbsp;赏赐玉帛，不可胜计，每出入以甲士从。拜其子元q为仪同。时尉迟迥、王谦、<br /><br />&nbsp;&nbsp;&nbsp;&nbsp;司马消难等作乱，隋文逾加亲礼，进上柱国，恕以十死。<br /><br />&nbsp;&nbsp;&nbsp;&nbsp;译性轻险，不亲职务，而赃货狼籍。隋文阴疏之，然以其有定册功，不忍废<br /><br />&nbsp;&nbsp;&nbsp;&nbsp;放，阴敕官属不得白事于译。译犹坐厅事，无所关预，惧，顿首求解职。隋文宽<br /><br />&nbsp;&nbsp;&nbsp;&nbsp;喻之，接以恩礼。及帝受禅，译以上柱国归第。赏赐丰厚，进子元q成皋郡公，<br /><br />&nbsp;&nbsp;&nbsp;&nbsp;元永安男，追赠其父及亡兄二人并为刺史。<br /><br />&nbsp;&nbsp;&nbsp;&nbsp;译自以被疏，阴呼道士章醮，以祈福助。其婢奏译厌蛊左道。帝谓译曰：<br /><br />&nbsp;&nbsp;&nbsp;&nbsp;“我不负公，此何意也？”译无以对。译又与母别居，为宪司所劾，由是除名。<br /><br />&nbsp;&nbsp;&nbsp;&nbsp;下诏云：“译嘉谋良策，寂尔无闻；鬻狱卖官，沸腾盈耳。若留之于世，在人为<br /><br />&nbsp;&nbsp;&nbsp;&nbsp;不道之臣；戮之于朝，入地为不孝之鬼。有累幽显，无以置之。宜赐以《孝经》，<br /><br />&nbsp;&nbsp;&nbsp;&nbsp;令其熟读，仍遣与母共居。”<br /><br />&nbsp;&nbsp;&nbsp;&nbsp;未几，诏译参撰律令。复授开府、隆州刺史。请还疗疾，有诏徵之，见于醴<br /><br />&nbsp;&nbsp;&nbsp;&nbsp;泉宫，赐宴甚欢。因谓译曰：“贬退已久，情相矜愍。”于是顾谓侍臣曰：“郑<br /><br />&nbsp;&nbsp;&nbsp;&nbsp;译与朕同生共死，间关危难，兴言念此，何日忘之。”译因奉觞上寿。帝令内史<br /><br />&nbsp;&nbsp;&nbsp;&nbsp;李德林立作诏书，复爵沛国公，位上柱国。高G戏谓译曰：“笔干。”答曰：<br /><br />&nbsp;&nbsp;&nbsp;&nbsp;“出为方岳，杖策言归，不得一钱，何以润笔！”上大笑。未几，诏译参议乐事。<br /><br />&nbsp;&nbsp;&nbsp;&nbsp;译以周代七声废缺，自大隋受命，礼乐宜新。更修七始之义，名曰《乐府声调》，<br /><br />&nbsp;&nbsp;&nbsp;&nbsp;凡八篇，奏之。帝嘉美焉。俄拜岐州刺史。岁余，复奉诏定乐于太常。帝劳译曰：<br /><br />&nbsp;&nbsp;&nbsp;&nbsp;“律、令，则公定之；音乐，则公正之。礼、乐、律、令，公居其三，良足美也。”<br /><br />&nbsp;&nbsp;&nbsp;&nbsp;寻还岐州。开皇十一年卒，年五十二，谥曰达。子元q嗣。炀帝初立，五等悉<br /><br />&nbsp;&nbsp;&nbsp;&nbsp;除，以译佐命元功，诏追改封译莘公，以元q袭。<br /><br />&nbsp;&nbsp;&nbsp;&nbsp;元q历位右光禄大夫、右卫将军。大业末，为文城太守，以城归国。<br /><br />&nbsp;&nbsp;&nbsp;&nbsp;琼弟俨。俨字季然，容貌壮丽。初为司徒胡国珍行参军，因为灵太后所幸，<br /><br />&nbsp;&nbsp;&nbsp;&nbsp;时人未知之。后太后废，萧宝夤西征，以俨为友。及太后反政，俨请使还朝，复<br /><br />&nbsp;&nbsp;&nbsp;&nbsp;见宠待。拜谏议大夫、中书舍人，领尚食典御，昼夜禁中，宠爱尤甚。俨每休沐，<br /><br />&nbsp;&nbsp;&nbsp;&nbsp;太后常遣阉童随侍，俨见其妻，唯得言家事而已。<br /><br />&nbsp;&nbsp;&nbsp;&nbsp;与徐纥俱为舍人，俨以纥有智数，仗为谋主。纥以俨宠幸既盛，倾身承接。<br /><br />&nbsp;&nbsp;&nbsp;&nbsp;共相表里，势倾内外。城阳王徽亦与之合，当时政令，归于俨等。迁散骑常侍、<br /><br />&nbsp;&nbsp;&nbsp;&nbsp;车骑将军，舍人、常侍如故。明帝崩，事出仓卒，天下咸言俨计。尔朱荣举兵向<br /><br />&nbsp;&nbsp;&nbsp;&nbsp;洛阳，以俨、纥为辞。荣逼京师，俨走归乡里。俨从兄仲明欲据郡起众，寻为其<br /><br />&nbsp;&nbsp;&nbsp;&nbsp;部下所杀，与仲明俱传首洛阳。子文宽从武帝入关西。<br /><br />&nbsp;&nbsp;&nbsp;&nbsp;敬叔弟子恭，燕郡太守。孝昌中，因俨势，除卫尉少卿，迁卫将军、左光禄<br /><br />&nbsp;&nbsp;&nbsp;&nbsp;大夫。卒后，赠尚书右仆射，谥曰贞。<br /><br />&nbsp;&nbsp;&nbsp;&nbsp;叔夜子伯夏，位东莱太守。卒，赠青州刺史。伯夏弟谨，字仲恭，琅邪太守。<br /><br />&nbsp;&nbsp;&nbsp;&nbsp;连山性严暴，挝挞僮仆，酷过人理。父子一时为奴所害，断首投马槽下，乘<br /><br />&nbsp;&nbsp;&nbsp;&nbsp;马北逃。其第二子思明，骁勇善骑射，被发率村义驰追之。及河，奴乘马投水。<br /><br />&nbsp;&nbsp;&nbsp;&nbsp;思明止将从，自射之，一发而中，落马堕流，禽至家，脔杀之。<br /><br />&nbsp;&nbsp;&nbsp;&nbsp;思明，弟思和，并以武力自效。思明位直阁将军，坐弟思和同元禧逆，徙边。<br /><br />&nbsp;&nbsp;&nbsp;&nbsp;会赦，免。卒后，赠济州刺史。<br /><br />&nbsp;&nbsp;&nbsp;&nbsp;子先护，少有武干。庄帝居藩也，先护得自结托。及尔朱荣称兵向洛，灵太<br /><br />&nbsp;&nbsp;&nbsp;&nbsp;后令先护与郑季明等守河梁。先护闻庄帝即位于河北，遂开门纳荣。以功封平昌<br /><br />&nbsp;&nbsp;&nbsp;&nbsp;县侯，广州刺史。元颢入洛，庄帝北巡，先护据州起义兵，不受命。庄帝还京，<br /><br />&nbsp;&nbsp;&nbsp;&nbsp;进爵郡公。历东雍、豫二州刺史，兼尚书右仆射。及尔朱荣死，徐州刺史尔朱仲<br /><br />&nbsp;&nbsp;&nbsp;&nbsp;远拥兵向洛。诏先护与都督贺拔胜、行台杨昱同讨之。闻京师不守，先护部众逃<br /><br />&nbsp;&nbsp;&nbsp;&nbsp;散，因奔梁。寻归，为仲远所害。孝武初，赠使持节、都督、四州刺史。子伟。<br /><br />&nbsp;&nbsp;&nbsp;&nbsp;伟字子直，少倜傥有大志，每以功名自许，善骑射，胆力过人。尔朱氏灭后，<br /><br />&nbsp;&nbsp;&nbsp;&nbsp;自梁归魏。及武帝西迁，伟亦归乡里，不求仕进。大统三年，河内公独孤信既复<br /><br />&nbsp;&nbsp;&nbsp;&nbsp;洛阳，伟乃与宗人荣业，纠合州里举兵于陈留，信宿间，众有万人。遂拔梁州，<br /><br />&nbsp;&nbsp;&nbsp;&nbsp;禽东魏刺史鹿永及镇城守将令狐德，并获陈留郡守赵季和。乃率众西附。因是，<br /><br />&nbsp;&nbsp;&nbsp;&nbsp;梁、陈间相次降款。伟弛入关西，周文帝与语，叹美之，拜北徐州刺史，封武阳<br /><br />&nbsp;&nbsp;&nbsp;&nbsp;县伯。从战河桥及解玉壁围，伟常先锋陷阵。侯景归款，周文命伟率所部应接。<br /><br />&nbsp;&nbsp;&nbsp;&nbsp;及景叛，伟亦全军而还。除荥阳郡守，进爵襄城郡公，侍中、骠骑大将军、开府<br /><br />&nbsp;&nbsp;&nbsp;&nbsp;仪同三司。魏恭帝二年，进位大将军、江陵防主、都督十五州诸军事。<br /><br />&nbsp;&nbsp;&nbsp;&nbsp;伟性粗犷，不遵法度，睚眦之间，便行杀戮。朝廷以其有立义之效，每优容<br /><br />&nbsp;&nbsp;&nbsp;&nbsp;之。及在江陵，乃专戮副防主杞宾王，坐除名。保定元年，诏复官爵。天和六年，<br /><br />&nbsp;&nbsp;&nbsp;&nbsp;为华州刺史。伟前后莅职，皆以威猛为政，吏人莫敢犯禁，盗贼亦为之休止。虽<br /><br />&nbsp;&nbsp;&nbsp;&nbsp;非仁政，然颇以此见称。卒于州，赠本官，加少傅、都督、司州刺史，谥曰肃。<br /><br />&nbsp;&nbsp;&nbsp;&nbsp;伟性吃，少时尝逐鹿于野。失之，遇牧竖，问焉。牧竖答之，其言亦吃。伟<br /><br />&nbsp;&nbsp;&nbsp;&nbsp;怒，谓其效己，遂射杀之。其忍暴如此。子大士嗣。<br /><br />&nbsp;&nbsp;&nbsp;&nbsp;述祖族子雏，有识尚，操行清整，仕至胶州刺史。初，齐文宣为皇太子纳其<br /><br />&nbsp;&nbsp;&nbsp;&nbsp;女为良娣，雏时为尚书郎，赵郡李祖升兄弟微相敬惮。杨肿嗍诔赵郡太守，祖<br /><br />&nbsp;&nbsp;&nbsp;&nbsp;升兄弟具服至雏门，投刺拜谒。文宣闻之喜，笑曰：“足得杀李家儿矣。”<br /><br />&nbsp;&nbsp;&nbsp;&nbsp;论曰：王慧龙拔难自归，间关夷险，抚人督众，见惮严敌。世珍实有令子，<br /><br />&nbsp;&nbsp;&nbsp;&nbsp;克播家声。松年之送终恋旧，有古人风矣。劭爰自幼童，讫于白首；好学不倦，<br /><br />&nbsp;&nbsp;&nbsp;&nbsp;究极群书，晋绅洽闻之士，无不推其博物。雅好著述，久在史官，既撰《齐书》，<br /><br />&nbsp;&nbsp;&nbsp;&nbsp;兼修隋典。好诡怪之说，尚委曲之谈；文词鄙秽，体统烦杂，直愧南、董，才无<br /><br />&nbsp;&nbsp;&nbsp;&nbsp;迁、固，徒烦翰墨，不足观采。经营符瑞，杂以妖讹。为河朔清流而乾没荣利，<br /><br />&nbsp;&nbsp;&nbsp;&nbsp;得不以道而颓其家声。惜矣！<br /><br />&nbsp;&nbsp;&nbsp;&nbsp;郑羲机识明悟，为时所许。懿兄弟风尚，俱有可观，故能并当荣遇，共济其<br /><br />&nbsp;&nbsp;&nbsp;&nbsp;美。述祖德业，足嗣家声。严祖、仲礼，大亏门素。幼儒令问促年。伯猷以贿败<br /><br />&nbsp;&nbsp;&nbsp;&nbsp;德。道邕抚宁离散，仁惠克举。译实受顾托，适足为败。及帝行明德，义非简在；<br /><br />&nbsp;&nbsp;&nbsp;&nbsp;盐梅之寄，固不攸归。言追昔款，内怀觖望，耻居吴、耿之末，羞与绛、灌为伍。<br /><br />&nbsp;&nbsp;&nbsp;&nbsp;事君尽礼，既阙于夙心；不爱其亲，遽彰于物议。格之名教，君子所深尤也。俨<br /><br />&nbsp;&nbsp;&nbsp;&nbsp;名编《恩》，取辱前载。伟翻然豹变，盖知机之士乎。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1772);">加入书签</a><a
                        href="1771.html">上一页</a>&larr;<a href="index.html">返回列表</a>&rarr;<a
                            href="1775.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1771.html"; var next_page = "1775.html"; var index_page = "index.html"; var sortid = "9"; var article_id = "29"; var chapter_id = "1772"; var articlename = "北史"; var chaptername = " 卷三十五 列传第二十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>