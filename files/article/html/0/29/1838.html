<!DOCTYPE html>
<html>
<head>
<meta charset="gbk" />
<title>北史- 卷八十七 列传第七十五-在线阅读-哈西文学网</title>
<meta name="keywords" content="李延寿，北史， 卷八十七 列传第七十五全文， 卷八十七 列传第七十五在线阅读 哈西文学网" />
<meta name="description" content="哈西文学网提供李延寿的北史  卷八十七 列传第七十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1838.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1838.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十七 列传第七十五</h1>
            <div class="link xb">
                <a href="1837.html">上一页</a>&larr;<a href="index.html">返回列表</a>&rarr;<a
                    href="1839.html">下一页</a></div>			
            <div id="BookText">&nbsp;&nbsp;&nbsp;&nbsp;○酷吏<br /><br />&nbsp;&nbsp;&nbsp;&nbsp;于洛侯胡泥李洪之（子神）张赦提（赵霸）崔暹邸珍田式燕<br /><br />&nbsp;&nbsp;&nbsp;&nbsp;荣元弘嗣王文同<br /><br />&nbsp;&nbsp;&nbsp;&nbsp;夫为国之体有四焉：一曰仁义，二曰礼制，三曰法令，四曰刑罚。仁义、礼<br /><br />&nbsp;&nbsp;&nbsp;&nbsp;制，教之本也；法令、刑罚，教之末也。无本不立，无末不成。然教化远而刑罚<br /><br />&nbsp;&nbsp;&nbsp;&nbsp;近，可以助化而不可以专行，可以立威而不可以繁用。老子曰：“其政察察，其<br /><br />&nbsp;&nbsp;&nbsp;&nbsp;人缺缺。”又曰：“法令滋章，盗贼多有。”然则，令之烦苛，吏之严酷，不可<br /><br />&nbsp;&nbsp;&nbsp;&nbsp;致化，百世可知。考览前载，有时而用之矣。<br /><br />&nbsp;&nbsp;&nbsp;&nbsp;昔秦任狱吏，赭衣满道。汉革其风，矫枉过正，禁纲疏阔，遂漏吞舟。故大<br /><br />&nbsp;&nbsp;&nbsp;&nbsp;奸巨猾，犯义悖礼。郅都、宁成之伦，猛气奋发，摧拉凶邪，一切以救时弊。虽<br /><br />&nbsp;&nbsp;&nbsp;&nbsp;乖教义，或有所取焉。于洛侯之徒，前书编之《酷吏》。或因余绪，或以微功，<br /><br />&nbsp;&nbsp;&nbsp;&nbsp;遭遇时来，忝窃高位。肆其褊性，多行无礼，君子小人，咸罹其毒。凡所莅职，<br /><br />&nbsp;&nbsp;&nbsp;&nbsp;莫不懔然。居其下者，视之如蛇虺；过其境者，逃之如寇仇。与人之恩，心非好<br /><br />&nbsp;&nbsp;&nbsp;&nbsp;善；加人之罪，事非疾恶。其所笞辱，多在无辜。察其所为，豺狼之不若也。其<br /><br />&nbsp;&nbsp;&nbsp;&nbsp;禁奸除猾，殆与郅、宁之伦异乎。君子贱之，故编于《酷吏》。<br /><br />&nbsp;&nbsp;&nbsp;&nbsp;魏有于洛侯、胡泥、李洪之、高遵、张赦提、羊祉、崔暹、郦道元、谷楷。<br /><br />&nbsp;&nbsp;&nbsp;&nbsp;齐有邸珍、宋游道、卢斐、毕义云。《周书》不立此篇。《隋书》有库狄士文、<br /><br />&nbsp;&nbsp;&nbsp;&nbsp;田式、燕荣、赵仲卿、崔弘度、元弘嗣、王文同。今检高遵、羊祉、郦道元、谷<br /><br />&nbsp;&nbsp;&nbsp;&nbsp;楷、宋游道、卢斐、毕义云、库狄士文、赵仲卿、崔弘度各从其家传，其余并列<br /><br />&nbsp;&nbsp;&nbsp;&nbsp;于此云。<br /><br />&nbsp;&nbsp;&nbsp;&nbsp;于洛侯，代人也。为秦州刺史，贪酷安忍。部人富炽夺人吕胜胫缠一具，洛<br /><br />&nbsp;&nbsp;&nbsp;&nbsp;侯辄鞭富炽一百，截其右腕。百姓王陇客刺杀人王羌奴、王愈二人，依律罪死。<br /><br />&nbsp;&nbsp;&nbsp;&nbsp;而洛侯生拔陇客舌，刺其本，并刺胸腹二十余疮。陇客不堪苦痛，随刀战动。乃<br /><br />&nbsp;&nbsp;&nbsp;&nbsp;立四柱，磔其手足。命将绝，始斩其首，支解四体，分悬道路。见者无不伤楚叹<br /><br />&nbsp;&nbsp;&nbsp;&nbsp;愕。百姓王元寿等一时反叛。有司纠劾，孝文诏使者于州常刑人处，宣告兵人，<br /><br />&nbsp;&nbsp;&nbsp;&nbsp;然后斩洛侯以谢百姓。<br /><br />&nbsp;&nbsp;&nbsp;&nbsp;胡泥，代人也。历官至司卫监，赐爵永成侯。泥率勒禁中，不惮豪贵。殿中<br /><br />&nbsp;&nbsp;&nbsp;&nbsp;尚书叔孙侯头应内直而阙于一时，泥以法绳之。侯头恃宠，遂与口诤。孝文闻而<br /><br />&nbsp;&nbsp;&nbsp;&nbsp;嘉焉，赐泥衣服一袭，出为幽州刺史，假范阳。以北平阳尼硕学，遂表荐之。转<br /><br />&nbsp;&nbsp;&nbsp;&nbsp;为定州刺史。以暴虐，刑罚酷滥，受纳货贿，徽还戮之。将就法，孝文临太华殿<br /><br />&nbsp;&nbsp;&nbsp;&nbsp;引见，遣侍臣宣诏责之，遂就家赐尽。<br /><br />&nbsp;&nbsp;&nbsp;&nbsp;李洪之，本名文通，恒农人也。少为沙门，晚乃还俗。真君中，为狄道护军，<br /><br />&nbsp;&nbsp;&nbsp;&nbsp;赐爵安阳男。会永昌王仁随太武南征，得元后姊妹二人，洪之潜相饷遗，结为兄<br /><br />&nbsp;&nbsp;&nbsp;&nbsp;弟，遂便如亲。颇得元后在南兄弟名字，乃改名洪之。及仁坐事诛，元后入宫，<br /><br />&nbsp;&nbsp;&nbsp;&nbsp;得幸于文成，生献文。元后临崩，太后问其亲，因言洪之为兄。与相诀经日，具<br /><br />&nbsp;&nbsp;&nbsp;&nbsp;条列南方诸兄珍之等，手以付洪之。遂号为献文亲舅。太安中，珍之等兄弟至都，<br /><br />&nbsp;&nbsp;&nbsp;&nbsp;与洪之相见，叙元后平生故事，计长幼为昆季。以外戚为河内太守，进爵任城侯，<br /><br />&nbsp;&nbsp;&nbsp;&nbsp;威仪一同刺史。河内北连上党，南接武牢，地险人悍，数为劫害，长吏不能禁。<br /><br />&nbsp;&nbsp;&nbsp;&nbsp;洪之至郡，严设科防，募斩贼者，便加重赏，勤劝务本，盗贼止息。诛锄奸党，<br /><br />&nbsp;&nbsp;&nbsp;&nbsp;过为酷虐。后为怀州刺史，封汉郡公，征拜内都大官。河西羌胡领部落反叛，献<br /><br />&nbsp;&nbsp;&nbsp;&nbsp;文亲征，命洪之与侍中、东郡王陆定总统诸军。舆驾至并州，诏洪之为河西都将，<br /><br />&nbsp;&nbsp;&nbsp;&nbsp;讨山胡。皆保险距战，洪之筑垒于石楼南白鸡原以对之。时诸将悉欲进攻，洪之<br /><br />&nbsp;&nbsp;&nbsp;&nbsp;乃开以大信，听其复业。胡人遂降。献文嘉之。迁拜尚书、外都大官。<br /><br />&nbsp;&nbsp;&nbsp;&nbsp;后为使持节、安南将军、秦、益二州刺史。至任，设禁奸之制。有带刃行者，<br /><br />&nbsp;&nbsp;&nbsp;&nbsp;罪与劫同。轻重品格，各有条章。于是大飨州中豪杰长老，示之法制。乃夜密遣<br /><br />&nbsp;&nbsp;&nbsp;&nbsp;骑分部覆诸要路，有犯禁者，辄捉送州，宣告斩决。其中枉见杀害者，至有百数。<br /><br />&nbsp;&nbsp;&nbsp;&nbsp;赤葩渴郎羌深居山谷，虽相羁縻，王人罕到。洪之芟山为道，广十馀步，示以军<br /><br />&nbsp;&nbsp;&nbsp;&nbsp;行之势。乃兴军临其境，山人惊骇。洪之将数十骑至其里闾，抚其妻子，问所疾<br /><br />&nbsp;&nbsp;&nbsp;&nbsp;苦，因资遗之。众羌喜悦，求编课调，所入十倍于常。洪之善御戎夷，颇有威惠，<br /><br />&nbsp;&nbsp;&nbsp;&nbsp;而刻害之声，闻于朝野。<br /><br />&nbsp;&nbsp;&nbsp;&nbsp;初，洪之微时妻张氏，亦聪强妇人，自贫贱至富贵，多所补益，有男女几十<br /><br />&nbsp;&nbsp;&nbsp;&nbsp;人。洪之后得刘芳从姊，重之，疏张氏。亦多所产育。为两宅别居，偏厚刘室，<br /><br />&nbsp;&nbsp;&nbsp;&nbsp;由是二妻妒竞，两宅母子，往来如仇。及莅西州，以刘自随。<br /><br />&nbsp;&nbsp;&nbsp;&nbsp;洪之素非廉清，每有受纳。时孝文始建禄制，法禁严峻，遂锁洪之赴京，亲<br /><br />&nbsp;&nbsp;&nbsp;&nbsp;临太华，庭集群臣数之。以其大臣，听在家自裁。洪之志性慷慨，多所堪忍。疹<br /><br />&nbsp;&nbsp;&nbsp;&nbsp;病炙疗，艾炷围将二寸，首足十馀处，一时俱下，言笑自若，接宾不辍。及临尽，<br /><br />&nbsp;&nbsp;&nbsp;&nbsp;沐浴衣担防卒扶持，出入遍巡家庭，如是再三，泣叹良久，乃卧而引药。<br /><br />&nbsp;&nbsp;&nbsp;&nbsp;始洪之托为元后兄，公私自同外戚。至此罪后，孝文乃稍对百官辩其诬假。<br /><br />&nbsp;&nbsp;&nbsp;&nbsp;而诸李犹善相视，恩纪如亲。洪之始见元后，计年为兄。及珍之等至，洪之以元<br /><br />&nbsp;&nbsp;&nbsp;&nbsp;后素定长幼，其呼拜坐，皆如家人。暮年，数延携之宴饮。醉酣之后，时或言及<br /><br />&nbsp;&nbsp;&nbsp;&nbsp;本末，洪之则起而加敬，笑语自若。富贵赫奕，舅戚之家。遂弃宗，专附珍之等。<br /><br />&nbsp;&nbsp;&nbsp;&nbsp;后颇存振本属，而犹不显然。刘氏四子。<br /><br />&nbsp;&nbsp;&nbsp;&nbsp;长子神，少有胆略，以气尚为名。以军功封长乐县男，累迁平东将军、太中<br /><br />&nbsp;&nbsp;&nbsp;&nbsp;大夫。孝昌中，行相州事，寻正加抚军。葛荣尽锐攻之，久不能克。会葛荣见禽，<br /><br />&nbsp;&nbsp;&nbsp;&nbsp;以功进爵为公。元颢入洛，庄帝北巡，以神为侍中。又除殿中尚书，仍行相州事。<br /><br />&nbsp;&nbsp;&nbsp;&nbsp;车驾还宫，改封安康郡公。普泰元年，进骠骑大将军、仪同三司、相州大中正。<br /><br />&nbsp;&nbsp;&nbsp;&nbsp;薨，赠司徒公，冀州刺史。子士<素勺>。齐受禅，例降。<br /><br />&nbsp;&nbsp;&nbsp;&nbsp;张赦提，中山安喜人也。性雄武，有规画。初为武卉中郎。时京畿盗魁，首<br /><br />&nbsp;&nbsp;&nbsp;&nbsp;称豹子、彪子，并善弓马，于灵丘、应门间聚为劫害。至乃斩人首，射其口，刺<br /><br />&nbsp;&nbsp;&nbsp;&nbsp;人脐，引肠绕树而共射之，以为戏笑。其暴酷如此。军骑掩捕，久弗能获，行者<br /><br />&nbsp;&nbsp;&nbsp;&nbsp;患焉。赦提为逐贼军将，未几而获彪子、豹子及其党与，尽送京师，斩于阙下，<br /><br />&nbsp;&nbsp;&nbsp;&nbsp;自是清静。其灵丘罗思祖，宗门豪溢，家处隘险，多止亡命，与之为劫。献文怒<br /><br />&nbsp;&nbsp;&nbsp;&nbsp;之，孥戮其家。而思祖家党，相率寇盗。赦提募求捕逐。以赦提为游徼军将，前<br /><br />&nbsp;&nbsp;&nbsp;&nbsp;后擒获，杀之略尽。因此，滥有屠害，尤为忍酷。既资前称，又藉此功，除幽州<br /><br />&nbsp;&nbsp;&nbsp;&nbsp;刺史，假安喜侯。赦提克己厉约，遂有清称。后颇纵妻段氏，多有受纳。命僧尼<br /><br />&nbsp;&nbsp;&nbsp;&nbsp;因事通请，贪虐流闻。中散李真香出使幽州，采访牧守政绩。真香验案其罪，赦<br /><br />&nbsp;&nbsp;&nbsp;&nbsp;提惧死欲逃。其妻姑为太尉、东阳王丕妻，恃丕亲贵，自许诣丕申诉求助，谓赦<br /><br />&nbsp;&nbsp;&nbsp;&nbsp;提曰：“当为诉理，幸得申雪，愿宽忧，不为异计。”赦提以此，差自解慰。段<br /><br />&nbsp;&nbsp;&nbsp;&nbsp;乃陈列：真香昔尝因假而过幽州，知赦提有好牛，从索不果。令台使止挟前事，<br /><br />&nbsp;&nbsp;&nbsp;&nbsp;故威逼部下，拷楚过极，横以无辜，证成诬罪。执事恐有不尽，使驾部令赵秦州<br /><br />&nbsp;&nbsp;&nbsp;&nbsp;重往究讯，事状如前，处赦提大辟。孝文诏赐死于第。将就尽，命妻而责之曰：<br /><br />&nbsp;&nbsp;&nbsp;&nbsp;“贪浊秽吾者卿也，又安吾而不得免祸，九泉之下，当为仇仇矣。”<br /><br />&nbsp;&nbsp;&nbsp;&nbsp;又有华山太守赵霸，酷暴非理。大使崔光奏霸云：“不遵宪度，威虐任情，<br /><br />&nbsp;&nbsp;&nbsp;&nbsp;至乃手击吏人，僚属奔走，不可以君人字下，纳之轨物。辄禁止在州。”诏免所<br /><br />&nbsp;&nbsp;&nbsp;&nbsp;居官。<br /><br />&nbsp;&nbsp;&nbsp;&nbsp;崔暹，字元钦，本云清河东武城人也，世家于荥阳、颍川之间。性猛酷，少<br /><br />&nbsp;&nbsp;&nbsp;&nbsp;仁恕，奸猾好利，能事势家。初以秀才累迁南衮州刺史，盗用官瓦，赃污狼籍，<br /><br />&nbsp;&nbsp;&nbsp;&nbsp;为御史中尉李平所纠，免官。后行豫州事，寻即真。遣子析户，分隶三县，广占<br /><br />&nbsp;&nbsp;&nbsp;&nbsp;田宅，藏匿官奴，障吝陂苇，侵盗公私，为御史中尉王显所弹，免官。后累迁瀛<br /><br />&nbsp;&nbsp;&nbsp;&nbsp;州刺史。贪暴安忍，人庶患之。尝出猎州北，单骑至人村，有汲水妇人，暹令饮<br /><br />&nbsp;&nbsp;&nbsp;&nbsp;马，因问曰：“崔瀛州何如？”妇人不知是暹，答曰：“百姓何罪！得如此癞儿<br /><br />&nbsp;&nbsp;&nbsp;&nbsp;刺史。”暹默然而去。以不称职，被解还京。武川镇反，诏暹为都督，李崇讨之。<br /><br />&nbsp;&nbsp;&nbsp;&nbsp;违崇节度，为贼所败，单骑潜还。禁于廷尉，以女妓园田货元叉获免。建义初，<br /><br />&nbsp;&nbsp;&nbsp;&nbsp;遇害于河阴。赠司徒公、冀州刺史，追封武津县公。<br /><br />&nbsp;&nbsp;&nbsp;&nbsp;子瓒，字祖珍，位兼尚书左丞，卒。瓒妻，庄帝姊也，后封襄城长公主，故<br /><br />&nbsp;&nbsp;&nbsp;&nbsp;特赠瓒冀州刺史。子茂，字祖昂，袭祖爵。<br /><br />&nbsp;&nbsp;&nbsp;&nbsp;邸珍，字安宝，本中山上曲阳人也，魏太和中，徙居武州镇。孝昌中，六镇<br /><br />&nbsp;&nbsp;&nbsp;&nbsp;兵起，珍遂从杜洛周贼。洛周为葛荣所吞，珍入荣军。荣为尔朱荣所破，珍与其<br /><br />&nbsp;&nbsp;&nbsp;&nbsp;余党，俱徙并州。从齐神武出山东。神武起义信都，拜珍长史，封上曲县侯，除<br /><br />&nbsp;&nbsp;&nbsp;&nbsp;殷州刺史。珍求取无厌，大为州人所疾苦。后兼尚书右仆射、大行台，节度诸军<br /><br />&nbsp;&nbsp;&nbsp;&nbsp;事，击梁州将成景携等，解东行围，回军彭城。珍御下残酷，士众离心，至于土<br /><br />&nbsp;&nbsp;&nbsp;&nbsp;人豪族，遇之无礼，遂为州人所害。后赠定州刺史、司空公。<br /><br />&nbsp;&nbsp;&nbsp;&nbsp;田式，字显标，冯翊下人也。祖安兴、父长乐，仕魏，俱为本郡太守。式<br /><br />&nbsp;&nbsp;&nbsp;&nbsp;性刚果，多武艺，拳勇绝人。仕周，位渭南太守，政尚严猛，吏人重足而立，无<br /><br />&nbsp;&nbsp;&nbsp;&nbsp;敢违法。迁本郡太守，亲故屏迹，请托不行。周武帝闻而善之，进位仪同三司，<br /><br />&nbsp;&nbsp;&nbsp;&nbsp;赐爵信都县公，擢拜延州刺史。从平齐，以功授上开府，徙为建州刺史，改封梁<br /><br />&nbsp;&nbsp;&nbsp;&nbsp;泉县公。后从韦孝宽讨尉迟迥，以功拜大将军，进爵武山郡公。及隋文帝受禅，<br /><br />&nbsp;&nbsp;&nbsp;&nbsp;拜襄州总管。专以立威为务，每视事于外，必盛气以待之。其下官属，股无<br /><br />&nbsp;&nbsp;&nbsp;&nbsp;敢仰视。有犯禁者，虽至亲昵，无所容贷。其女婿京兆杜宁自长安省之，式诫宁<br /><br />&nbsp;&nbsp;&nbsp;&nbsp;无出外。宁久之不得还，窃上北楼，以畅羁思。式知之，杖宁五十。其所爱奴，<br /><br />&nbsp;&nbsp;&nbsp;&nbsp;尝诣式白事，有虫上其衣衿，挥袖拂去之，式以为慢己，立棒杀之。或僚吏奸赃，<br /><br />&nbsp;&nbsp;&nbsp;&nbsp;部内劫盗者，无问轻重，悉禁地阱中，寝处粪秽，令受苦毒。自非身死，终不得<br /><br />&nbsp;&nbsp;&nbsp;&nbsp;出。每赦书到州，式未暇省读，先召狱卒杀重囚，然后宣示百姓。其刻暴如此。<br /><br />&nbsp;&nbsp;&nbsp;&nbsp;由是为上所谴，除名。式惭恚不食，妻子至其所辄怒，唯侍僮二人，给使左右。<br /><br />&nbsp;&nbsp;&nbsp;&nbsp;从家中索椒，欲自杀，家人不与。阴遣侍僮诣市买毒药，妻子又夺弃之。式恚卧，<br /><br />&nbsp;&nbsp;&nbsp;&nbsp;其子信时为仪同，至式前流涕曰：“大人既是朝廷重臣，又无大过，比见公卿放<br /><br />&nbsp;&nbsp;&nbsp;&nbsp;辱者多矣，旋复外用，大人何能久乎？乃至于此！”式H起抽刀斫信，信避之，<br /><br />&nbsp;&nbsp;&nbsp;&nbsp;刃中于门。上知之，以式为罪己之深，复其官爵，寻拜广州总管，卒官。<br /><br />&nbsp;&nbsp;&nbsp;&nbsp;燕荣，字贵公，华阴弘农人也。父侃，周大将军荣性刚严，有武艺。仕周，<br /><br />&nbsp;&nbsp;&nbsp;&nbsp;为内侍上士。从武帝伐齐，以功授开府仪同三司，封高邑县公。隋文帝受禅，进<br /><br />&nbsp;&nbsp;&nbsp;&nbsp;位大将军，进封落丛郡公，拜晋州刺史。寻从河间王弘击突厥，以功拜上柱国，<br /><br />&nbsp;&nbsp;&nbsp;&nbsp;迁青州总管。在州，选绝有力者为伍伯。吏人过之者，必加诘问，辄楚挞之，创<br /><br />&nbsp;&nbsp;&nbsp;&nbsp;多见骨。奸盗屏迹，境内肃然。他州县人经其界者，畏若寇仇，不敢休息。后因<br /><br />&nbsp;&nbsp;&nbsp;&nbsp;入朝觐，特加恩遇。荣以母老，请每岁入朝，上许之。<br /><br />&nbsp;&nbsp;&nbsp;&nbsp;伐陈之役，以为行军总管，率水军自东莱傍海入太湖，取吴郡。既破丹阳，<br /><br />&nbsp;&nbsp;&nbsp;&nbsp;吴人共立萧，为宇文述所败，退保包山。荣率精甲蹑之，败走，为荣所执。<br /><br />&nbsp;&nbsp;&nbsp;&nbsp;事平，检校扬州总管。寻征为武候将军，后除幽州总管。<br /><br />&nbsp;&nbsp;&nbsp;&nbsp;荣性严酷，有威容，长吏见者，莫不惶惧自失。范阳卢氏，世为著姓，荣皆<br /><br />&nbsp;&nbsp;&nbsp;&nbsp;署为吏卒，以屈辱之。鞭笞左右，动至千数，流血盈前，饮啖自若。尝按部，道<br /><br />&nbsp;&nbsp;&nbsp;&nbsp;次见丛荆，堪为笞，命取之，辄以试人。人或自陈无咎，荣曰：’后有罪，当<br /><br />&nbsp;&nbsp;&nbsp;&nbsp;免。”及后犯细过，将挝之，人曰：“前日被杖，许有罪宥之。”荣曰：“无过<br /><br />&nbsp;&nbsp;&nbsp;&nbsp;尚尔，况有过邪！”榜捶如旧。荣每巡省管内，闻人吏妻有美色，辄舍其室而淫<br /><br />&nbsp;&nbsp;&nbsp;&nbsp;之，贪暴放纵日甚。时元弘嗣除幽州长史，惧辱，固辞。上知之，敕荣曰：“弘<br /><br />&nbsp;&nbsp;&nbsp;&nbsp;嗣杖十已上罪，皆奏闻。”荣忿曰：“竖子何敢弄我！”及遣弘嗣监纳仓粟，r<br /><br />&nbsp;&nbsp;&nbsp;&nbsp;得一糠一秕，罚之，每笞不满十，然一日中或至三数。如是历年，怨隙日构。荣<br /><br />&nbsp;&nbsp;&nbsp;&nbsp;遂收付狱，禁绝其粮。弘嗣饥，抽衣絮杂水咽之。其妻诣阙称冤，上遣考功侍郎<br /><br />&nbsp;&nbsp;&nbsp;&nbsp;刘士龙驰驿鞫问，奏荣毒虐，又赃秽狼籍，遂征还京，赐死。先是，荣家寝室无<br /><br />&nbsp;&nbsp;&nbsp;&nbsp;故有蛆数斛从地坟出。未几，荣死于蛆出之处。有子询。<br /><br />&nbsp;&nbsp;&nbsp;&nbsp;元弘嗣，河南洛阳人也。祖刚，魏渔阳王。父经，周渔阳郡公。弘嗣少袭爵，<br /><br />&nbsp;&nbsp;&nbsp;&nbsp;十八为左亲卫。开皇元年，从晋王平陈，以功授上仪同。后除观州长史，以严峻<br /><br />&nbsp;&nbsp;&nbsp;&nbsp;任事，州人多怨之。转幽州。时总管燕荣肆虐于弘嗣，每笞辱。弘嗣心不伏，遂<br /><br />&nbsp;&nbsp;&nbsp;&nbsp;被禁。及荣诛，弘嗣为政，酷又甚之。每鞫囚，多以酢灌鼻，或吝其下窍。无<br /><br />&nbsp;&nbsp;&nbsp;&nbsp;敢隐情，奸伪屏息。仁寿末，授木工监，修营东都。大业初，炀帝潜有辽东意，<br /><br />&nbsp;&nbsp;&nbsp;&nbsp;遣弘嗣于东莱海口监造船。诸州役丁苦其捶楚，官人当作，昼夜立水中，略不敢<br /><br />&nbsp;&nbsp;&nbsp;&nbsp;息，自腰已下无不蛆生，死者十三四。寻迁黄门侍郎，转殿中少监。辽东之役，<br /><br />&nbsp;&nbsp;&nbsp;&nbsp;进位金紫光禄大夫。后奴贼寇陇西，诏弘嗣击之。及玄感反，弘嗣屯兵安定。或<br /><br />&nbsp;&nbsp;&nbsp;&nbsp;告之谋应玄感，代王侑遣执送行在所。以无反释。帝疑之，除名徙日南，道死。<br /><br />&nbsp;&nbsp;&nbsp;&nbsp;有子仁观。<br /><br />&nbsp;&nbsp;&nbsp;&nbsp;王文同，京兆频阳人也。性明辩，有干用。开皇中，以军功拜仪同，授桂州<br /><br />&nbsp;&nbsp;&nbsp;&nbsp;司马。炀帝嗣位，为光禄少卿。以忤旨，出为恒山郡赞务。有一人豪猾，每持长<br /><br />&nbsp;&nbsp;&nbsp;&nbsp;吏长短，前后守令咸惮之。文同下车，闻其名而数之。因令剡木为大橛，埋之于<br /><br />&nbsp;&nbsp;&nbsp;&nbsp;庭，出尺馀，四面各埋小橛，令其人踣心于木橛上，缚四支于小橛，以棒打其背，<br /><br />&nbsp;&nbsp;&nbsp;&nbsp;应时溃烂。郡中大骇，吏人慑气。及帝征辽东，令文同巡察河北诸郡，文同见沙<br /><br />&nbsp;&nbsp;&nbsp;&nbsp;门斋戒菜食者，以为妖妄，皆收系之。北至河间，召郡官人。小有迟违者，辄覆<br /><br />&nbsp;&nbsp;&nbsp;&nbsp;面于地而捶杀之。求沙门相聚讲论及长老共为佛会者数百人，文同以为聚结惑众，<br /><br />&nbsp;&nbsp;&nbsp;&nbsp;尽斩之。又悉裸僧尼，验有淫状非童男女者数千人，复将杀之。郡中士女，号哭<br /><br />&nbsp;&nbsp;&nbsp;&nbsp;于路，诸郡惊骇，各奏其事。帝闻大怒，遣使者违奚善意驰锁之，斩于河间，以<br /><br />&nbsp;&nbsp;&nbsp;&nbsp;谢百姓。仇人剖其棺，脔其肉啖之，斯须咸尽。<br /><br />&nbsp;&nbsp;&nbsp;&nbsp;论曰：士之立名，其途不一，或以循良进，或以严酷显。故宽猛相资，德刑<br /><br />&nbsp;&nbsp;&nbsp;&nbsp;互设。然不严而化，君子所先。于洛侯等为恶不同，同归于酷，肆其毒螫，多行<br /><br />&nbsp;&nbsp;&nbsp;&nbsp;残忍。贱人肌肤，同诸木石；轻人性命，甚于刍狗。长恶不悛，鲜有不及。故或<br /><br />&nbsp;&nbsp;&nbsp;&nbsp;身婴罪戮，或忧恚俱殒，异术皆毙，各其宜焉。凡百君子，以为有天道矣。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1838);">加入书签</a><a
                        href="1837.html">上一页</a>&larr;<a href="index.html">返回列表</a>&rarr;<a
                            href="1839.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1837.html"; var next_page = "1839.html"; var index_page = "index.html"; var sortid = "9"; var article_id = "29"; var chapter_id = "1838"; var articlename = "北史"; var chaptername = " 卷八十七 列传第七十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>