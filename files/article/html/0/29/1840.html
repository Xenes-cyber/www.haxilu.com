<!DOCTYPE html>
<html>
<head>
<meta charset="gbk" />
<title>北史- 卷八十九 列传第七十七-在线阅读-哈西文学网</title>
<meta name="keywords" content="李延寿，北史， 卷八十九 列传第七十七全文， 卷八十九 列传第七十七在线阅读 哈西文学网" />
<meta name="description" content="哈西文学网提供李延寿的北史  卷八十九 列传第七十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1840.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1840.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传第七十七</h1>
            <div class="link xb">
                <a href="1839.html">上一页</a>&larr;<a href="index.html">返回列表</a>&rarr;<a
                    href="1841.html">下一页</a></div>			
            <div id="BookText">&nbsp;&nbsp;&nbsp;&nbsp;○艺术上<br /><br />&nbsp;&nbsp;&nbsp;&nbsp;晁崇张深殷绍王早耿玄刘灵助（沙门灵远）李顺兴（檀特师）<br /><br />&nbsp;&nbsp;&nbsp;&nbsp;由吾道荣（张远游）颜恶头王春信都芳宋景业许遵（L绍）吴<br /><br />&nbsp;&nbsp;&nbsp;&nbsp;遵世赵辅和皇甫玉解法选魏宁綦母怀文张子信陆法和蒋升强<br /><br />&nbsp;&nbsp;&nbsp;&nbsp;练庾季才（子质）卢太翼耿询来和萧吉杨伯丑临孝恭刘v张<br /><br />&nbsp;&nbsp;&nbsp;&nbsp;胄玄<br /><br />&nbsp;&nbsp;&nbsp;&nbsp;夫阴阳所以正时日，顺气序者也；卜筮所以决嫌疑，定犹豫者也；医巫所以<br /><br />&nbsp;&nbsp;&nbsp;&nbsp;御妖邪，养性命者也；音律所以和人神，节哀乐者也；相术所以辨贵贱，明分理<br /><br />&nbsp;&nbsp;&nbsp;&nbsp;者也；技巧所以利器用，济艰难者也。此皆圣人无心，因人设教，救恤灾患，禁<br /><br />&nbsp;&nbsp;&nbsp;&nbsp;止淫邪，自三五哲王，其所由来久矣。昔之言阴阳者，则有箕子、裨灶、梓慎、<br /><br />&nbsp;&nbsp;&nbsp;&nbsp;子韦；晓音律者，则师旷、师挚、伯牙、杜夔；叙卜筮，则史扁、史苏、严君平、<br /><br />&nbsp;&nbsp;&nbsp;&nbsp;司马季主；论相术，则内史叔服、姑布子卿、唐举、许负；语医巫则文挚、扁鹊、<br /><br />&nbsp;&nbsp;&nbsp;&nbsp;季咸、华佗；其巧思，则奚仲、墨翟、张平子、马德衡。凡此诸君，莫不探灵入<br /><br />&nbsp;&nbsp;&nbsp;&nbsp;妙，理洞精微。或弘道以济时，或隐身以利物，深不可测，固无得而称矣。近古<br /><br />&nbsp;&nbsp;&nbsp;&nbsp;涉乎斯术者，鲜有存夫贞一，多肆其淫僻，厚诬天道。或变乱阴阳，曲成君欲；<br /><br />&nbsp;&nbsp;&nbsp;&nbsp;或假托神怪，荧惑人心。遂令时俗妖讹，不获返其真性，身罹灾毒，莫得寿终而<br /><br />&nbsp;&nbsp;&nbsp;&nbsp;死。艺成而下，意在兹乎！<br /><br />&nbsp;&nbsp;&nbsp;&nbsp;历观经史百家之言，无不存夫艺术。或叙其玄妙，或记其迂诞，非徒用广异<br /><br />&nbsp;&nbsp;&nbsp;&nbsp;闻，将以明乎劝戒。是以后来作者，咸相祖述。<br /><br />&nbsp;&nbsp;&nbsp;&nbsp;自魏至隋，年移四代，至于游心艺术，亦为多矣。在魏，则叙晁崇、张深、<br /><br />&nbsp;&nbsp;&nbsp;&nbsp;殷绍、王早、耿玄、刘灵助、江式、周澹、李、徐謇、王显、崔、蒋少游，<br /><br />&nbsp;&nbsp;&nbsp;&nbsp;以为《术艺传》；在齐，则有由吾道荣、王春、信都芳、宋景业、许遵、吴遵世、<br /><br />&nbsp;&nbsp;&nbsp;&nbsp;赵辅和、皇甫玉、解法选、魏宁、綦母怀文、张子信、马嗣明为《方伎传》；在<br /><br />&nbsp;&nbsp;&nbsp;&nbsp;周，则有冀俊、蒋升、姚僧垣、黎景熙、赵文深、褚该、强练，以为《艺术传》；<br /><br />&nbsp;&nbsp;&nbsp;&nbsp;在隋，则有庾季才、卢太翼、耿询、韦鼎、来和、萧吉、张胄玄、许智藏、万宝<br /><br />&nbsp;&nbsp;&nbsp;&nbsp;常为《艺术传》。今检江式、崔、冀俊、黎景熙、赵文深各编别传。又检得沙<br /><br />&nbsp;&nbsp;&nbsp;&nbsp;门灵远、李顺兴、檀特师、颜恶头，并以陆法和、徐之才、何稠附此篇，以备《<br /><br />&nbsp;&nbsp;&nbsp;&nbsp;艺术传》。前代著述，皆混而书之。但道苟不同，则其流异。今各因其事，以类<br /><br />&nbsp;&nbsp;&nbsp;&nbsp;区分。先载天文数术，次载医方伎巧云。<br /><br />&nbsp;&nbsp;&nbsp;&nbsp;晁崇，字子业，辽东襄平人也。善天文术数，为慕容垂太史郎。从慕容宝败<br /><br />&nbsp;&nbsp;&nbsp;&nbsp;于参合，为道武所获。从平中原，拜太史令。诏崇造浑仪，迁中书侍郎，令如故。<br /><br />&nbsp;&nbsp;&nbsp;&nbsp;天兴五年，月晕左角，崇奏，占为角虫将死。帝既克姚平于柴壁，以崇言之徵，<br /><br />&nbsp;&nbsp;&nbsp;&nbsp;遂命诸军焚车而反。牛果大疫，舆驾所乘巨鲜百头，亦同日毙于路侧，自余首<br /><br />&nbsp;&nbsp;&nbsp;&nbsp;尾相继。是岁天下牛死者十七八，麋鹿亦多死。<br /><br />&nbsp;&nbsp;&nbsp;&nbsp;崇弟懿，明辩而才不及崇。以善北人语，为黄门侍郎。懿好矜容仪，被服c<br /><br />&nbsp;&nbsp;&nbsp;&nbsp;度，言音类帝，左右每闻其声，莫不惊悚。帝知而恶之。后其家奴告崇、懿叛，<br /><br />&nbsp;&nbsp;&nbsp;&nbsp;招引姚兴。及兴寇平阳，帝以奴言为实，执崇兄弟，并赐死。<br /><br />&nbsp;&nbsp;&nbsp;&nbsp;张深，不知何许人也。明占候。自云，尝事苻坚，坚欲征晋，深劝不行，坚<br /><br />&nbsp;&nbsp;&nbsp;&nbsp;不从，果败。又仕姚兴为灵台令，姚泓灭，入赫连昌。昌复以深及徐辩对为太史<br /><br />&nbsp;&nbsp;&nbsp;&nbsp;令。统万平，深、辩俱见获，以深为太史令。神鄱年，将讨蠕蠕，深、辩皆谓<br /><br />&nbsp;&nbsp;&nbsp;&nbsp;不宜行，与崔浩争于太武前。深专守常占，而不能钩深赜远，故不及浩。后为骠<br /><br />&nbsp;&nbsp;&nbsp;&nbsp;骑军谋祭酒，著《观象赋》，其言星文甚备，文多不载。<br /><br />&nbsp;&nbsp;&nbsp;&nbsp;又明元时，有容城令徐路，善占候，坐系冀州狱。别驾崔隆宗就禁慰问之，<br /><br />&nbsp;&nbsp;&nbsp;&nbsp;路曰：“昨夜驿马星流，计赦须臾应至。”隆宗先信之，遂遣人出城候焉，俄而<br /><br />&nbsp;&nbsp;&nbsp;&nbsp;赦至。<br /><br />&nbsp;&nbsp;&nbsp;&nbsp;又道武、明元时，太史令王亮、苏垣，太武时，破和龙得冯弘太史令闵盛，<br /><br />&nbsp;&nbsp;&nbsp;&nbsp;孝文时，太史赵樊生，并知天文。后太史令赵胜、赵翼、赵洪庆、胡世荣、胡法<br /><br />&nbsp;&nbsp;&nbsp;&nbsp;通等二族，世业天文。又永安中，诏以恒州人高崇祖善天文，每占吉凶有验，特<br /><br />&nbsp;&nbsp;&nbsp;&nbsp;除中散大夫。<br /><br />&nbsp;&nbsp;&nbsp;&nbsp;永熙中，诏通直散骑常侍孙僧化与太史胡世荣、太史令张宠、赵洪庆及中书<br /><br />&nbsp;&nbsp;&nbsp;&nbsp;舍人孙子良等在门下外省，校比天文书，集甘、石二家星经，及汉、魏以来二十<br /><br />&nbsp;&nbsp;&nbsp;&nbsp;三家经占，集五十五卷。后集诸家撮要，前后所上杂占，以类相从，日月、五星、<br /><br />&nbsp;&nbsp;&nbsp;&nbsp;二十八宿、中外官及图，合为七十五卷。<br /><br />&nbsp;&nbsp;&nbsp;&nbsp;僧化，东莞人也。识星分，案文占以言灾异，时有所中。普泰中，尔朱兆恶<br /><br />&nbsp;&nbsp;&nbsp;&nbsp;其多言，遂系于廷尉，免官。永熙中，孝武帝召僧化与中散大夫孙安都共撰兵法，<br /><br />&nbsp;&nbsp;&nbsp;&nbsp;未就而帝入关，遂罢。元象中，死于晋阳。<br /><br />&nbsp;&nbsp;&nbsp;&nbsp;殷绍，长乐人也。达《九章》、《七曜》。太武时，为算生博士，给事东宫<br /><br />&nbsp;&nbsp;&nbsp;&nbsp;西曹。太安四年，上《四序堪舆》，表言：“以姚氏之时，行学伊川，遇游遁大<br /><br />&nbsp;&nbsp;&nbsp;&nbsp;儒成公兴，从求《九章》要术。兴字广明，自云胶东人也，山居隐迹，希在人间。<br /><br />&nbsp;&nbsp;&nbsp;&nbsp;兴将臣到阳翟九崖岩沙门释昙影间，兴即北还。臣独留住，依止影所，求请《九<br /><br />&nbsp;&nbsp;&nbsp;&nbsp;章》。影复将臣向长广东山，就道人法穆。法穆时共影为臣开述《九章》数家杂<br /><br />&nbsp;&nbsp;&nbsp;&nbsp;要。复以先师和公所注黄帝《四序经》文三十六卷，合有三百二十四章，专说天<br /><br />&nbsp;&nbsp;&nbsp;&nbsp;地阴阳之本。其第一，孟序，九卷八十一章，说阴阳配合之原；第二，仲序，九<br /><br />&nbsp;&nbsp;&nbsp;&nbsp;卷八十一章，解四时气王，休杀吉凶；第三，叔序，九卷八十一章，明日月辰宿，<br /><br />&nbsp;&nbsp;&nbsp;&nbsp;交会相生为表里；第四，季序，九卷八十一章，具释六甲，刑祸福德。以此经文，<br /><br />&nbsp;&nbsp;&nbsp;&nbsp;传授于臣。山神禁严，不得赍出。寻究经年，粗举纲要。山居险难，无以自供，<br /><br />&nbsp;&nbsp;&nbsp;&nbsp;不堪窘迫，心生懈怠。以甲寅之年，日维鹑火，感物怀归。自尔至今，二十五载。<br /><br />&nbsp;&nbsp;&nbsp;&nbsp;臣前在东宫，以状奏闻，奉被景穆皇帝圣诏，敕臣撰录，集其要最。仰奉明旨，<br /><br />&nbsp;&nbsp;&nbsp;&nbsp;谨审先所见《四序经》文，抄撮要略，当世所须吉凶举动，集成一卷。上至天子，<br /><br />&nbsp;&nbsp;&nbsp;&nbsp;下及庶人，贵贱等级，尊卑差别，吉凶所用，罔不毕备。未及内呈，先帝晏驾。<br /><br />&nbsp;&nbsp;&nbsp;&nbsp;依先撰录，谨以上闻。”共《四序堪舆》遂大行于世。<br /><br />&nbsp;&nbsp;&nbsp;&nbsp;其从子玖，亦以学术著名。<br /><br />&nbsp;&nbsp;&nbsp;&nbsp;王早，勃海南皮人也。明阴阳、九宫及兵法，善风角。明元时，丧乱之后，<br /><br />&nbsp;&nbsp;&nbsp;&nbsp;有人诣早，求问胜术。早为设法，令各无咎，由是州里称之。时有东莞郑氏，执<br /><br />&nbsp;&nbsp;&nbsp;&nbsp;得仇人赵氏，克明晨会宗族，当就墓所刑之。赵氏求救于早。早为占候，并授以<br /><br />&nbsp;&nbsp;&nbsp;&nbsp;一符曰：“君今且还，选取七人，令一人为行主者佩此符，于鸡鸣时，伏在仇家<br /><br />&nbsp;&nbsp;&nbsp;&nbsp;宅东南二里。平旦，当有十人相随向西北，行中有二人乘黑牛，一黑牛最在前，<br /><br />&nbsp;&nbsp;&nbsp;&nbsp;一黑牛应第七。但捉取第七者将还，事必无他。”赵氏从之，果如其言。乃是郑<br /><br />&nbsp;&nbsp;&nbsp;&nbsp;氏男五父也，诸子并为其族所宗敬，故和解二家，赵氏竟免。<br /><br />&nbsp;&nbsp;&nbsp;&nbsp;后早与客清晨立于门内，遇有卒风振树，早语客曰：“依法当有千里外急使。<br /><br />&nbsp;&nbsp;&nbsp;&nbsp;日中时，有两匹马，一白一赤，从西南来，至即取我，逼我不听与妻子别。”语<br /><br />&nbsp;&nbsp;&nbsp;&nbsp;讫便入，召家人邻里辞别，仍沐浴带书囊，日中出门候使。如期，果有马一白一<br /><br />&nbsp;&nbsp;&nbsp;&nbsp;赤，从州而至，即促早上马，遂诣行宫。时太武围凉州未拔，故许彦荐之。早，<br /><br />&nbsp;&nbsp;&nbsp;&nbsp;彦师也。及至，诏问何时当克此城。早对曰：“陛下但移据西北角，三日内必克。”<br /><br />&nbsp;&nbsp;&nbsp;&nbsp;帝从之，如期而克。舆驾还都，久不雨，帝问早。早曰：“今日申时必大雨。”<br /><br />&nbsp;&nbsp;&nbsp;&nbsp;比至未，犹无片云，帝召早诘之。早曰：“愿更少时。”至申时，云四合，遂大<br /><br />&nbsp;&nbsp;&nbsp;&nbsp;雨滂沱。早苦以疾辞，乞归乡里。诏许之，遂终于家。或言许彦以其术胜，恐终<br /><br />&nbsp;&nbsp;&nbsp;&nbsp;纺己，谲令归之耳。<br /><br />&nbsp;&nbsp;&nbsp;&nbsp;耿玄，钜鹿宋子人也。善卜占。有客叩门，玄在室已知其姓字，并所赍持及<br /><br />&nbsp;&nbsp;&nbsp;&nbsp;来问之意。其所卜筮，十中八九。别有《林占》，时或传之。而性不和俗，时有<br /><br />&nbsp;&nbsp;&nbsp;&nbsp;王公欲求其筮者，玄则拒而不许。每云：“今既贵矣，何所求而复卜也？欲望意<br /><br />&nbsp;&nbsp;&nbsp;&nbsp;外乎？”代京法禁严切，王公闻之，莫不惊悚而退。故玄多见憎忿，不为贵胜所<br /><br />&nbsp;&nbsp;&nbsp;&nbsp;亲。官止钜鹿太守。<br /><br />&nbsp;&nbsp;&nbsp;&nbsp;刘灵助，燕郡人也。师事范阳刘弁，而粗疏无赖。或时负贩，或复劫盗，卖<br /><br />&nbsp;&nbsp;&nbsp;&nbsp;术于市。后事尔朱荣，荣信卜筮，灵助所占屡中，遂被亲待，为荣府功曹参军。<br /><br />&nbsp;&nbsp;&nbsp;&nbsp;建义初，荣于河阴害王公卿士。时奉车都尉卢道虔兄弟，亦相率朝行宫，灵助以<br /><br />&nbsp;&nbsp;&nbsp;&nbsp;其州里，卫护之。由是朝士与诸卢相随免害者数十人。荣入京师，超拜光禄大夫，<br /><br />&nbsp;&nbsp;&nbsp;&nbsp;封长子县公。从上党王元天穆讨邢杲。<br /><br />&nbsp;&nbsp;&nbsp;&nbsp;元颢入洛，天穆度河，会尔朱荣于太行。及将攻河内，令灵助筮之。灵助曰：<br /><br />&nbsp;&nbsp;&nbsp;&nbsp;“未时必克。”时已向中，士众疲怠，灵助曰：“时将至矣！”荣鼓之，即便克<br /><br />&nbsp;&nbsp;&nbsp;&nbsp;陷。及至北中，荣攻城不获。以时盛暑，议欲且还，以待秋凉。庄帝诏灵助筮之。<br /><br />&nbsp;&nbsp;&nbsp;&nbsp;灵助曰：“必破，十八九间。”果如言。车驾还宫，进爵燕郡公，赠其父僧安为<br /><br />&nbsp;&nbsp;&nbsp;&nbsp;幽州刺史。寻兼尚书左仆射，慰劳幽州流人。北还，与都督侯深等讨葛荣余党韩<br /><br />&nbsp;&nbsp;&nbsp;&nbsp;娄，灭之于蓟。仍厘州务，又为幽、并、营、安四州行台。及尔朱荣死，庄帝幽<br /><br />&nbsp;&nbsp;&nbsp;&nbsp;崩，灵助本寒微，一朝至此，自谓方术堪能动众，又以尔朱有诛灭之兆，遂自号<br /><br />&nbsp;&nbsp;&nbsp;&nbsp;燕王、大行台，为庄帝举义兵。驯养大鸟，称为己瑞，妄说图谶，言刘氏当王。<br /><br />&nbsp;&nbsp;&nbsp;&nbsp;又云：“欲知避世入鸟村。”遂刻毡为人象，书桃木为符书，作诡道厌祝法，人<br /><br />&nbsp;&nbsp;&nbsp;&nbsp;多信之。时西河人纥豆陵步藩，举兵逼晋阳，尔朱兆频战不利。故灵助唱言：<br /><br />&nbsp;&nbsp;&nbsp;&nbsp;“尔朱自然当灭，不须我兵。”由是幽、瀛、沧、冀人悉从之。从之者，夜举火<br /><br />&nbsp;&nbsp;&nbsp;&nbsp;为号；不举火者，诸村共屠之。普泰元年，率众至博陵之安国城，与叱列延庆、<br /><br />&nbsp;&nbsp;&nbsp;&nbsp;侯深，尔朱羽生等战。战败被禽，斩于定州，传首洛阳，支分其体。<br /><br />&nbsp;&nbsp;&nbsp;&nbsp;初，灵助每云：“三月末，我必入定州，尔朱亦必灭。”及将战，灵助自筮，<br /><br />&nbsp;&nbsp;&nbsp;&nbsp;卦不吉，以手折蓍弃之地，云：“此何知！”寻见禽。果以三月入定州。而齐神<br /><br />&nbsp;&nbsp;&nbsp;&nbsp;武以明年闰三月，灭兆等于韩陵山。永熙二年，赠尚书左仆射、开府仪同三司、<br /><br />&nbsp;&nbsp;&nbsp;&nbsp;幽州刺史，谥曰恭。<br /><br />&nbsp;&nbsp;&nbsp;&nbsp;时又有沙门灵远者，不知何许人，有道术。尝言尔朱荣成败，预知其时。又<br /><br />&nbsp;&nbsp;&nbsp;&nbsp;言代魏者齐。葛荣闻之，故自号齐。及齐神武至信都，灵远与勃海李嵩来谒。神<br /><br />&nbsp;&nbsp;&nbsp;&nbsp;武待灵远以殊礼，问其天文人事。对曰：“齐当兴，东海出天子。今王据勃海，<br /><br />&nbsp;&nbsp;&nbsp;&nbsp;是齐地。又太白与月并，宜速用兵，迟则不吉。”灵远后罢道，姓荆字次德。求<br /><br />&nbsp;&nbsp;&nbsp;&nbsp;之，不知所在。<br /><br />&nbsp;&nbsp;&nbsp;&nbsp;李顺兴，京兆杜陵人也。年十余，乍愚乍智，时莫识之。其言未来事，时有<br /><br />&nbsp;&nbsp;&nbsp;&nbsp;中者。盛冬单布衣，跣行冰上及入洗浴，略不患寒。家尝为斋，方食，器用不周。<br /><br />&nbsp;&nbsp;&nbsp;&nbsp;顺兴言：“昆明池中有大荷叶，可取盛饼食。”其所居去池十数里，日不移影，<br /><br />&nbsp;&nbsp;&nbsp;&nbsp;顺兴负荷叶而归，脚犹泥，举坐惊异。后稍出城市，常冠道士冠，人有忆者，不<br /><br />&nbsp;&nbsp;&nbsp;&nbsp;过数日，辄至其家。号为李练。好饮酒，但不至醉。贵贱并敬之。得人所施，辄<br /><br />&nbsp;&nbsp;&nbsp;&nbsp;散乞贫人。<br /><br />&nbsp;&nbsp;&nbsp;&nbsp;萧宝夤反，召顺兴问曰：“朕王可几年？”对曰：“为天子自有百年者，十<br /><br />&nbsp;&nbsp;&nbsp;&nbsp;年者，一年者，百日者，事由可知。”及宝夤败，裁百日也。有侯终德者，宝夤<br /><br />&nbsp;&nbsp;&nbsp;&nbsp;之党。宝夤败后，收集反者。顺兴称其必败，德乃棒杀顺兴，置城隍中。顷之，<br /><br />&nbsp;&nbsp;&nbsp;&nbsp;起活如初。后贺拔岳北征，顺兴与魏收书，上为毛鸿宾等九人姓名者悉放贵还。<br /><br />&nbsp;&nbsp;&nbsp;&nbsp;顺兴从后提一河东酒缸，以绳系之，于城巷牵行。俄而蒲坂降。又无何，至太傅<br /><br />&nbsp;&nbsp;&nbsp;&nbsp;梁览家庭中卧，以布衫倒覆身上。后览于赵崔反，通使东魏，事泄被诛，览以衣<br /><br />&nbsp;&nbsp;&nbsp;&nbsp;倒覆，果如顺兴之形。周文尝至温泉，顺兴求乞温泉东间骊山下二亩地，周文曰：<br /><br />&nbsp;&nbsp;&nbsp;&nbsp;“李练用此何为？”对曰：“有用。”未几，至温汤遇患，卒于其地。<br /><br />&nbsp;&nbsp;&nbsp;&nbsp;初，大统十三年，顺兴谓周文曰：“可于沙苑北作一老君象，面向北，作笑<br /><br />&nbsp;&nbsp;&nbsp;&nbsp;状。”周文曰：“何为？”答曰：“令笑破蠕蠕。”时甚惑，未解其意。及蠕蠕<br /><br />&nbsp;&nbsp;&nbsp;&nbsp;国灭，周文忆语，遂作顺兴象于老君侧。<br /><br />&nbsp;&nbsp;&nbsp;&nbsp;檀特师者，名惠丰，身为比丘，不知何处人。饮酒啖肉，语默无常，逆论来<br /><br />&nbsp;&nbsp;&nbsp;&nbsp;事，后皆如言。居于凉州，宇文仲和为刺史，请之至州内，历观厩库。乃云：<br /><br />&nbsp;&nbsp;&nbsp;&nbsp;“何意畜他官马官物！”仲和怒，不听住凉州。未几，仲和拒不受代，朝廷令独<br /><br />&nbsp;&nbsp;&nbsp;&nbsp;孤信禽之，仲和身死，资财没官。周文遣书召之，檀特发至岐州，会齐神武来寇<br /><br />&nbsp;&nbsp;&nbsp;&nbsp;玉壁，檀特曰：“狗岂能至龙门也？”神武果不至龙门而还。侯景未叛东魏之前，<br /><br />&nbsp;&nbsp;&nbsp;&nbsp;忽捉一杖，杖头刻为猕猴。令其面常向西，日夜弄之。又索一角弓，牵挽之。俄<br /><br />&nbsp;&nbsp;&nbsp;&nbsp;而景启降，寻复背叛，人皆以为验。<br /><br />&nbsp;&nbsp;&nbsp;&nbsp;至大统十七年春初，忽著一布帽，周文左右惊问之。檀特曰：“汝亦著，王<br /><br />&nbsp;&nbsp;&nbsp;&nbsp;亦著也。”至三月而魏文帝崩。复取一白绢帽著之，左右复问之。檀特云：“汝<br /><br />&nbsp;&nbsp;&nbsp;&nbsp;亦著，王亦著也。”未几，丞相夫人薨。后又著白绢帽，左右复问之。云：“汝<br /><br />&nbsp;&nbsp;&nbsp;&nbsp;不著，王亦著也。”寻而丞相第二儿武邑公薨。其事验多如此也。俄而疾死。<br /><br />&nbsp;&nbsp;&nbsp;&nbsp;由吾道荣，琅琊沐阳人也。少为道士，入长白山、太山，又游燕、赵间。闻<br /><br />&nbsp;&nbsp;&nbsp;&nbsp;晋阳有人大明法术，乃寻之。是人为人家佣力，无名者，久求访始得。其人道家，<br /><br />&nbsp;&nbsp;&nbsp;&nbsp;符水禁咒、阴阳历数、天文药性，无不通解。以道荣好尚，乃悉授之。岁余，<br /><br />&nbsp;&nbsp;&nbsp;&nbsp;是人谓荣云：“我本恒岳仙人，有少罪过，为天官所谪。今限满将归，卿宜送吾<br /><br />&nbsp;&nbsp;&nbsp;&nbsp;至汾水。”及至汾河，遇水暴长，桥坏，船渡艰难。是人乃临水禹步，以一符投<br /><br />&nbsp;&nbsp;&nbsp;&nbsp;水中，流便绝。俄顷，水积将至天。是人徐自沙石上渡。唯道荣见其如是，傍人<br /><br />&nbsp;&nbsp;&nbsp;&nbsp;咸云：“水如此长，此人遂能浮过。”共惊异之。如此法，道荣所不得也。<br /><br />&nbsp;&nbsp;&nbsp;&nbsp;道荣仍归本郡，隐于琅邪山中，辟谷饵松X茯苓，求长生之秘。又善洞视，<br /><br />&nbsp;&nbsp;&nbsp;&nbsp;萧轨等之败于江南，其日，道荣言之如目见。其后乡人从役得归者，勘问败时形<br /><br />&nbsp;&nbsp;&nbsp;&nbsp;势，与道荣所说符同。寻为文宣追往晋阳，道荣恒野宿，不入逆旅。至辽阳山中，<br /><br />&nbsp;&nbsp;&nbsp;&nbsp;夜初马惊，有猛兽去马止十余步，所追人及防援者并惊怖将走。道荣徐以杖画地<br /><br />&nbsp;&nbsp;&nbsp;&nbsp;成火坑，猛兽遽走。道荣至晋阳，文宣见之甚悦。后归乡里。隋开皇初，备礼征<br /><br />&nbsp;&nbsp;&nbsp;&nbsp;辟，授上仪同三司、谏议大夫、沐阳县公。从晋王平陈还，苦辞归。至乡卒，年<br /><br />&nbsp;&nbsp;&nbsp;&nbsp;八十五。<br /><br />&nbsp;&nbsp;&nbsp;&nbsp;又有张远游者，文宣时，令与诸术士合九转金丹。及成，帝置之玉匣云：<br /><br />&nbsp;&nbsp;&nbsp;&nbsp;“我贪人间作乐，不能飞上天，待临死时取服。”<br /><br />&nbsp;&nbsp;&nbsp;&nbsp;颜恶头，章武郡人也。妙于《易》筮。游州市观卜，有妇人负囊粟来卜，历<br /><br />&nbsp;&nbsp;&nbsp;&nbsp;七人，皆不中而强索其粟，恶头尤之。卜者曰：“君若能中，何不为卜？”恶头<br /><br />&nbsp;&nbsp;&nbsp;&nbsp;因筮之，曰：“登高临下水ss，唯闻人声不见形。”妇人曰：“妊身已七月矣，<br /><br />&nbsp;&nbsp;&nbsp;&nbsp;向井上汲水，忽闻胎声，故卜。”恶头曰：“吉，十月三十日有一男子。”诣卜<br /><br />&nbsp;&nbsp;&nbsp;&nbsp;者乃惊服曰：“是颜生邪？”相与具羊酒谢焉。有人以三月十三日诣恶头求卜，<br /><br />&nbsp;&nbsp;&nbsp;&nbsp;遇《兑》之《履》。恶头占曰：“君卜父，父已亡，当上天，闻哭声，忽复苏，<br /><br />&nbsp;&nbsp;&nbsp;&nbsp;而有言。”其人曰：“父卧疾三年矣，昨日鸡鸣时气尽，举家大哭。父忽惊寤云：<br /><br />&nbsp;&nbsp;&nbsp;&nbsp;‘我死，有三尺人来迎，欲升天，闻哭声，遂坠地。’”恶头曰：“更三日，当<br /><br />&nbsp;&nbsp;&nbsp;&nbsp;永去。”果如言。人问其故，恶头曰：“《兑》上天下土，是今日庚辛本宫火，<br /><br />&nbsp;&nbsp;&nbsp;&nbsp;故知卜父。今三月，土入墓，又见宗庙爻发，故知死。变见生气，故知苏。《兑》<br /><br />&nbsp;&nbsp;&nbsp;&nbsp;为口，主音声，故知哭。《兑》变为《乾》，《乾》天也，故升天。《兑》为言，<br /><br />&nbsp;&nbsp;&nbsp;&nbsp;故父言。故知有言。未化入戍为土，三月土墓，戍又是本宫鬼墓，未后三日至戍，<br /><br />&nbsp;&nbsp;&nbsp;&nbsp;故知三日复死。”恶头又语人曰：“长乐王某年某月某日当为天子。”有人姓张，<br /><br />&nbsp;&nbsp;&nbsp;&nbsp;闻其言，数以宝物献之，豫乞东益州刺史。及期，果为天子，擢张用之。恶头自<br /><br />&nbsp;&nbsp;&nbsp;&nbsp;言厄在彭城。后游东都，逢彭城王尔朱仲远将伐齐神武于邺，召恶头令筮。恶头<br /><br />&nbsp;&nbsp;&nbsp;&nbsp;野生，不知避忌，高声言：“大恶。”仲远怒其沮众，斩之。<br /><br />&nbsp;&nbsp;&nbsp;&nbsp;王春，河东安邑人也。少精《易》占，明阴阳风角，齐神武引为馆客。韩陵<br /><br />&nbsp;&nbsp;&nbsp;&nbsp;之战，四面受敌，从寅至午，三合三离，将士皆惧。神武将退军，春叩马谏曰：<br /><br />&nbsp;&nbsp;&nbsp;&nbsp;“比至未时，必当大捷。”遽缚其子诣军门为质，若不胜请斩之。贼果大败。后<br /><br />&nbsp;&nbsp;&nbsp;&nbsp;从征讨，恒令占卜，其言多中。位东徐州刺史，赐爵安夷县公。卒，赠秦州刺史。<br /><br />&nbsp;&nbsp;&nbsp;&nbsp;信都芳，字玉琳，河间人也。少明算术，兼有巧思，每精心研究，或坠坑坎。<br /><br />&nbsp;&nbsp;&nbsp;&nbsp;常语人云：“算历玄妙，机巧精微，我每一沈思，不闻雷霆之声也。”其用心如<br /><br />&nbsp;&nbsp;&nbsp;&nbsp;此。后为安丰王延明召入宾馆。有江南人祖骱阏撸先于边境被获，在延明家，<br /><br />&nbsp;&nbsp;&nbsp;&nbsp;旧明算历，而不为王所待。芳谏王礼遇之。骱愫蠡梗留诸法授芳，由是弥复精<br /><br />&nbsp;&nbsp;&nbsp;&nbsp;密。延明家有群书，欲抄集《五经》算事为《五经宗》，及古今乐事为《乐书》，<br /><br />&nbsp;&nbsp;&nbsp;&nbsp;又聚浑天、欹器、地动、铜乌、漏刻、候风诸巧事，并图画为《器准》，并令芳<br /><br />&nbsp;&nbsp;&nbsp;&nbsp;算之。会延明南奔，芳乃自撰注。<br /><br />&nbsp;&nbsp;&nbsp;&nbsp;后隐于并州乐平之东山，太守慕容保乐闻而召之，芳不得已而见焉。于是保<br /><br />&nbsp;&nbsp;&nbsp;&nbsp;乐弟绍宗荐之于齐神武，为馆客，授中外府田曹参军。芳性清俭质朴，不与物和。<br /><br />&nbsp;&nbsp;&nbsp;&nbsp;绍宗给其羸马，不肯乘骑；夜遣婢侍以试之，芳忿呼殴击，不听近己。狷介自守，<br /><br />&nbsp;&nbsp;&nbsp;&nbsp;无求于物。后亦注重差、勾股，复撰《史宗》。<br /><br />&nbsp;&nbsp;&nbsp;&nbsp;芳精专不已，又多所窥涉。丞相仓曹祖E谓芳曰：“律管吹灰，术甚微妙，<br /><br />&nbsp;&nbsp;&nbsp;&nbsp;绝来既久，吾思所不至，卿试思之。”芳留意十数日，便报E云：“吾得之矣，<br /><br />&nbsp;&nbsp;&nbsp;&nbsp;然终须河内葭莩灰。”祖对试之，无验。后得河内灰，用术，应节便飞，余灰即<br /><br />&nbsp;&nbsp;&nbsp;&nbsp;不动也。为时所重，竟不行用，故此法遂绝。<br /><br />&nbsp;&nbsp;&nbsp;&nbsp;又著《乐书》、《遁甲经》、《四术周髀宗》。其序曰：“汉成帝时，学者<br /><br />&nbsp;&nbsp;&nbsp;&nbsp;问盖天，杨雄曰：‘盖哉，未几也。’问浑天，曰：‘落下闳为之，鲜于妄人度<br /><br />&nbsp;&nbsp;&nbsp;&nbsp;之，耿中丞象之，几乎，莫之息矣。’此言盖差而浑密也。盖器测影而造，用之<br /><br />&nbsp;&nbsp;&nbsp;&nbsp;日久，不同于祖，故云‘未几也’。浑器量天而作，乾坤大象，隐见难变，故云<br /><br />&nbsp;&nbsp;&nbsp;&nbsp;‘几乎’。是时，太史令尹咸穷研晷盖，易古周法，雄乃见之，以为难也。自昔<br /><br />&nbsp;&nbsp;&nbsp;&nbsp;周公定影王城，至汉朝，盖器一改焉。浑天覆观，以《灵宪》为文；盖天仰观，<br /><br />&nbsp;&nbsp;&nbsp;&nbsp;以《周髀》为法，覆仰难殊，大归是一。古之人制者，所表天效玄象。芳以浑算<br /><br />&nbsp;&nbsp;&nbsp;&nbsp;精微，术机万首，故约本为之省要，凡述二篇，合六法，名《四术周髀宗》。”<br /><br />&nbsp;&nbsp;&nbsp;&nbsp;又上党李业兴撰新历，自以为长于赵匪攵、何承天、祖冲之三家，芳难业兴<br /><br />&nbsp;&nbsp;&nbsp;&nbsp;五（阙）。又私撰历书，名曰《灵宪历》，算月频大频小，食必以朔，证据甚甄<br /><br />&nbsp;&nbsp;&nbsp;&nbsp;明。每云：“何承天亦为此法，而不能精。《灵宪》若成，必当百代无异议者。”<br /><br />&nbsp;&nbsp;&nbsp;&nbsp;书未成而卒。<br /><br />&nbsp;&nbsp;&nbsp;&nbsp;宋景业，广宗人也。明《周易》，为阴阳纬候之学，兼明历数。魏武定初，<br /><br />&nbsp;&nbsp;&nbsp;&nbsp;任北平太守。齐文宣作相，在晋阳。景业因高德政上言：“《易稽览图》曰：‘<br /><br />&nbsp;&nbsp;&nbsp;&nbsp;《鼎》，五月，圣人君，天与延年齿，东北水中，庶人王，高得之。’谨案：东<br /><br />&nbsp;&nbsp;&nbsp;&nbsp;北水，谓勃海也。高得之，明高氏得天下也。”时魏武定八年三月也。高德政、<br /><br />&nbsp;&nbsp;&nbsp;&nbsp;徐之才并劝文宣应天受禅，乃之邺。至平城都，诸大臣沮计，将还。贺拔仁等又<br /><br />&nbsp;&nbsp;&nbsp;&nbsp;云：“宋景业误王，宜斩之以谢天下。”帝曰：“宋景业当为帝王师，何可杀也？”<br /><br />&nbsp;&nbsp;&nbsp;&nbsp;还至并州，文宣令景业筮，遇《乾》之《鼎》。景业曰：“乾，君也，天也。<br /><br />&nbsp;&nbsp;&nbsp;&nbsp;《易》曰：‘时乘六龙，以御天。’《鼎》，五月卦也，宜以仲夏吉辰，顺天受<br /><br />&nbsp;&nbsp;&nbsp;&nbsp;禅。”或曰：“阴阳书，五月不可入官。犯之，卒于其位。”景业曰：“此乃大<br /><br />&nbsp;&nbsp;&nbsp;&nbsp;吉，王为天子，无复下期，岂得不终于其位？”帝大悦。天保初，封长城县子，<br /><br />&nbsp;&nbsp;&nbsp;&nbsp;受诏撰《天保历》，李广为之序。<br /><br />&nbsp;&nbsp;&nbsp;&nbsp;许遵，高阳新城人也。明《易》善筮，兼晓天文、风角、占相、逆刺，其验<br /><br />&nbsp;&nbsp;&nbsp;&nbsp;若神。齐神武引为馆客。自言禄命不富贵，不横死，是以任性疏诞，多所犯忤，<br /><br />&nbsp;&nbsp;&nbsp;&nbsp;神武常容借之。芒阴之役，遵谓李业兴曰：“贼为水陈，我为火陈，水胜火，我<br /><br />&nbsp;&nbsp;&nbsp;&nbsp;必败。”果如其言。清河王岳以遵为开府记室。岳后将救江陵，遵曰：“此行必<br /><br />&nbsp;&nbsp;&nbsp;&nbsp;致后凶，宜辞疾勿去。”岳曰：“势不免去，正当与君同行。”遵曰：“遵好与<br /><br />&nbsp;&nbsp;&nbsp;&nbsp;生人相随，不欲与死人同路。”岳强给其马以行。至都，寻丧。三台初成，文宣<br /><br />&nbsp;&nbsp;&nbsp;&nbsp;宴会尚书以上，三日不出。许遵妻季氏忧之，以问遵。遵曰：“明日当得三百匹<br /><br />&nbsp;&nbsp;&nbsp;&nbsp;绢。”季氏曰：“若然，当奉三束。遵曰：“不满十匹。”既而皆如言。文宣无<br /><br />&nbsp;&nbsp;&nbsp;&nbsp;道日盛，遵语人曰：“多折算来，吾筮此狂夫何时得死。”于是布算满床，大言<br /><br />&nbsp;&nbsp;&nbsp;&nbsp;曰：“不出冬初，我乃不见。”文宣以十月崩，遵果以九月死。<br /><br />&nbsp;&nbsp;&nbsp;&nbsp;子晖，亦学术数。遵谓曰：“汝聪明不及我，不劳多学。”唯授以妇人产法，<br /><br />&nbsp;&nbsp;&nbsp;&nbsp;豫言男女及产日，无不中。武成时，以此数获赏焉。<br /><br />&nbsp;&nbsp;&nbsp;&nbsp;又有荥阳L绍者，亦善占。侯景欲试之，使与郭生俱卜二伏牛何者先起。”<br /><br />&nbsp;&nbsp;&nbsp;&nbsp;卜得火兆，郭生曰：“赤牛先起。绍曰：“青牛先起。”景问其故，郭生曰：<br /><br />&nbsp;&nbsp;&nbsp;&nbsp;“火色赤，故知赤牛先起。”绍曰：“火将然，烟先起。烟上色青，故知青牛起。”<br /><br />&nbsp;&nbsp;&nbsp;&nbsp;既而如绍言。<br /><br />&nbsp;&nbsp;&nbsp;&nbsp;吴遵世，字季绪，勃海人也。少学《易》。入恒山，忽见一老翁，授之开心<br /><br />&nbsp;&nbsp;&nbsp;&nbsp;符。遵世跪，水吞之，遂明占卜。后出游京洛，以卜筮知名。魏孝武帝之将即位，<br /><br />&nbsp;&nbsp;&nbsp;&nbsp;使之筮，遇《否》之《萃》，曰：“先否后喜。”帝曰：“喜在何时？”遵世曰：<br /><br />&nbsp;&nbsp;&nbsp;&nbsp;“刚决柔，则春末夏初也。”又筮，遇《明夷》之《贲》，曰：“初登于天，后<br /><br />&nbsp;&nbsp;&nbsp;&nbsp;入于地。若能敬始慎终，不失法度，无忧入地矣。”终如其言。后齐文襄引为大<br /><br />&nbsp;&nbsp;&nbsp;&nbsp;将军府墨曹参军。从游东山，有云起，恐雨废射，戏使筮。遇《剥》，李业兴云：<br /><br />&nbsp;&nbsp;&nbsp;&nbsp;“坤上艮下，《剥》。艮为山，山出云，故知有雨。”遵世云：“坤为地，土制<br /><br />&nbsp;&nbsp;&nbsp;&nbsp;水，故知无雨。”文襄使崔暹书之云：“遵世若著，赏绢十匹；不著，罚杖十。<br /><br />&nbsp;&nbsp;&nbsp;&nbsp;业兴若著，无赏；不著，罚杖十。”业兴曰：“同是著，何独无赏？”文襄曰：<br /><br />&nbsp;&nbsp;&nbsp;&nbsp;“遵世著，会我意，故赏也。”须臾云散，二人各受赏罚。皇建中，武成以丞相<br /><br />&nbsp;&nbsp;&nbsp;&nbsp;在邺下居守，自致猜疑，甚怀忧惧。谋起兵，每宿辄令遵世筮。遵世云：“自有<br /><br />&nbsp;&nbsp;&nbsp;&nbsp;大庆。”由是不决。俄而赵郡王等奉太后令，以遗诏追武成。更令筮之。遵世云：<br /><br />&nbsp;&nbsp;&nbsp;&nbsp;“比已作十余卦，其占自然有天下之征。”及即位，除中书舍人，固辞老疾，授<br /><br />&nbsp;&nbsp;&nbsp;&nbsp;中散大夫。和士开封王，妻元氏无子，以侧室长孙为妃，令遵世筮。遵世云：<br /><br />&nbsp;&nbsp;&nbsp;&nbsp;“此卦偶与占同。”乃出其占书云：“元氏无子，长孙为妃。”士开喜于妙中，<br /><br />&nbsp;&nbsp;&nbsp;&nbsp;于是起叫而舞。遵世著《易林杂占》百余卷。后预尉迟迥乱，死焉。<br /><br />&nbsp;&nbsp;&nbsp;&nbsp;赵辅和，清都临漳人也。少以明《易》善筮为齐神武馆客。神武崩于晋阳，<br /><br />&nbsp;&nbsp;&nbsp;&nbsp;葬有日矣，文襄令文宣与吴遵世等择地，频卜不吉。又至一所，筮遇《革》，咸<br /><br />&nbsp;&nbsp;&nbsp;&nbsp;云凶。辅和少年，最在众人后，进云：“《革卦》于天下人皆凶，唯王家用之大<br /><br />&nbsp;&nbsp;&nbsp;&nbsp;吉。《革彖辞》云‘汤武革命，应天顺人。’”文宣遽登车，顾云：“以此地为<br /><br />&nbsp;&nbsp;&nbsp;&nbsp;定。”即义平陵也。有人父为刺史，得书云疾。是人诣馆，别托相知者筮。遇《<br /><br />&nbsp;&nbsp;&nbsp;&nbsp;泰》，筮者云：“此卦甚吉。”是人出后，辅和谓筮者云：“《泰》，乾下坤上，<br /><br />&nbsp;&nbsp;&nbsp;&nbsp;则父入土矣，岂得言吉。”果凶问至。有人父疾，托辅和筮，遇《乾》之《晋》，<br /><br />&nbsp;&nbsp;&nbsp;&nbsp;慰谕令去。后告人云：“《乾》之游魂。乾为天，为父，父变为魂，而升于天，<br /><br />&nbsp;&nbsp;&nbsp;&nbsp;能无死乎？”亦如其言。大宁、武平中，筮后宫诞男女及时日，多中，遂至通直<br /><br />&nbsp;&nbsp;&nbsp;&nbsp;常侍。入周，亦为仪同。隋开皇中，卒。<br /><br />&nbsp;&nbsp;&nbsp;&nbsp;皇甫玉，不知何许人也，善相人。齐文襄之自颍川归，文宣从后。玉于傍纵<br /><br />&nbsp;&nbsp;&nbsp;&nbsp;观，谓人曰：“大将军不作物。”指文宣曰：“会道北垂鼻⒄摺！奔拔男即位，<br /><br />&nbsp;&nbsp;&nbsp;&nbsp;试玉相术，故以帛巾袜其眼，使历摸诸人。至文宣曰：“此最大达官。”于任城<br /><br />&nbsp;&nbsp;&nbsp;&nbsp;王曰：“当至丞相。”于常山、长广二王，并曰：“亦贵。”至石动桶曰：“此<br /><br />&nbsp;&nbsp;&nbsp;&nbsp;弄痴人。”至二供膳曰：“正得好饮食而已。”玉尝为高归彦相曰：“位极人臣，<br /><br />&nbsp;&nbsp;&nbsp;&nbsp;但莫反。”归彦曰：“我何为反？”玉曰：“公有反骨。”孝昭赐赵郡王十死不<br /><br />&nbsp;&nbsp;&nbsp;&nbsp;问，王喜曰：“皇甫玉相臣，云当恶死，今复何虑？”帝以玉辄为诸王相，心不<br /><br />&nbsp;&nbsp;&nbsp;&nbsp;平之。玉谓其妻曰：“殿上者不过二年。”妻以告舍人斛斯洪庆妻，洪庆以启帝。<br /><br />&nbsp;&nbsp;&nbsp;&nbsp;怒曰：“向妇女小儿评论万乘主！”敕召玉。玉每照镜，自言兵死。及被召，谓<br /><br />&nbsp;&nbsp;&nbsp;&nbsp;妻曰：“我今去，不回，若过日午时，当得活。”既至正中，遂斩之。<br /><br />&nbsp;&nbsp;&nbsp;&nbsp;文襄时，有吴士，双盲，妙于声。文襄历试之，闻刘桃枝声曰：“有所系属，<br /><br />&nbsp;&nbsp;&nbsp;&nbsp;然当大富贵。王侯将相，多死其手。譬如鹰犬，为人所使。”闻赵道德声曰：<br /><br />&nbsp;&nbsp;&nbsp;&nbsp;“亦系属人，富贵翕赫，不及前人。”闻侯吕芬声，与道德相似。闻太原公声曰：<br /><br />&nbsp;&nbsp;&nbsp;&nbsp;“当为人主。”闻文襄声，不动。崔暹私掏之，乃谬言：“亦国主也。”文襄以<br /><br />&nbsp;&nbsp;&nbsp;&nbsp;为我家群奴犹极贵，况吾身也。<br /><br />&nbsp;&nbsp;&nbsp;&nbsp;又时有御史贾子儒，亦能相人。崔暹尝将子儒私视文襄，子儒曰：“人有七<br /><br />&nbsp;&nbsp;&nbsp;&nbsp;尺之形，不如一尺之面；一之面，不如一寸之眼。大将军脸薄眄速，非帝王相也。”<br /><br />&nbsp;&nbsp;&nbsp;&nbsp;竟如言。<br /><br />&nbsp;&nbsp;&nbsp;&nbsp;齐代善相者，有馆客赵琼。其妇叔寄弓，弓已转在人处，尽知之。时人疑其<br /><br />&nbsp;&nbsp;&nbsp;&nbsp;别有假托，不然，则姑布子卿不如也。<br /><br />&nbsp;&nbsp;&nbsp;&nbsp;初，魏正始前，有沙门学相，游怀朔，举目见人，皆有富贵之表。以为必无<br /><br />&nbsp;&nbsp;&nbsp;&nbsp;此理，燔其书。而后皆如言，乃知相法不虚也。<br /><br />&nbsp;&nbsp;&nbsp;&nbsp;解法选，河内人也。少明相术，又受《易》于权会，筮亦颇工。陈郡袁叔德<br /><br />&nbsp;&nbsp;&nbsp;&nbsp;以太子庶子出行博陵太守，不愿之官，以亲老言于执政杨帧钟镌疲骸凹确钦<br /><br />&nbsp;&nbsp;&nbsp;&nbsp;除，寻当遣代。”叔德意欲留尊累在京，令法选占。云：“不逾三年，得代，终<br /><br />&nbsp;&nbsp;&nbsp;&nbsp;不还也。”劝其尽家而行。又为叔德相云：“公邑邑，终为吏部尚书，鉴照人物。”<br /><br />&nbsp;&nbsp;&nbsp;&nbsp;后皆如言。又频为和士开相中，士开牒为开府行参军。<br /><br />&nbsp;&nbsp;&nbsp;&nbsp;魏宁，钜鹿人也。以善推禄命，征为馆客。武成以己生年月，托为异人，问<br /><br />&nbsp;&nbsp;&nbsp;&nbsp;之。宁曰：“极富贵，今年入墓。”武成惊曰：“是我！”宁变辞曰：“若帝王，<br /><br />&nbsp;&nbsp;&nbsp;&nbsp;自有法。”<br /><br />&nbsp;&nbsp;&nbsp;&nbsp;又有阳子术语人曰：“谣言：卢十六，雉十四，犍子拍头三十二。且四八天<br /><br />&nbsp;&nbsp;&nbsp;&nbsp;之大数，太上之祚，恐不过此。”既而武成崩，年三十二。<br /><br />&nbsp;&nbsp;&nbsp;&nbsp;綦母怀文，不知何许人也，以道术事齐神武。武定初，齐军战芒山，时齐军<br /><br />&nbsp;&nbsp;&nbsp;&nbsp;旗帜尽赤，西军尽黑，怀文曰：“赤，火色；黑。水色。水能灭火，不宜以赤对<br /><br />&nbsp;&nbsp;&nbsp;&nbsp;黑。土胜水，宜改为黄。”神武遂改为赭黄，所谓河阳幡者也。<br /><br />&nbsp;&nbsp;&nbsp;&nbsp;怀文造宿铁刀，其法，烧生铁精以重柔铤，数宿则成刚。以柔铁为刀脊，浴<br /><br />&nbsp;&nbsp;&nbsp;&nbsp;以五牲之溺，淬以五牲之脂，斩甲过三十札。今襄国冶家所铸宿柔铤，是其遗法，<br /><br />&nbsp;&nbsp;&nbsp;&nbsp;作刀犹甚快利，但不能顿截三十札也。怀文又云：“广平郡南干子城，是干将铸<br /><br />&nbsp;&nbsp;&nbsp;&nbsp;剑处，其土可莹刀。”每云：“昔在晋阳为监馆，馆中有一蠕蠕客，同馆胡沙门<br /><br />&nbsp;&nbsp;&nbsp;&nbsp;指语怀文云：‘此人别有异算术。’仍指庭中一枣树云：‘令其布算子，即知其<br /><br />&nbsp;&nbsp;&nbsp;&nbsp;实数。’乃试之，并辨若干纯赤，若干赤白相半。于是剥数之，唯少一子。算者<br /><br />&nbsp;&nbsp;&nbsp;&nbsp;曰：‘必不少，但更撼之。’果落一实。”怀文位信州刺史。<br /><br />&nbsp;&nbsp;&nbsp;&nbsp;又有孙正言谓人曰：“我昔闻曹普演有言：‘高王诸儿，阿保当为天子，至<br /><br />&nbsp;&nbsp;&nbsp;&nbsp;高德之承之，当灭。’阿保，谓天保也；德之，谓德昌也；灭年号承光，即承之<br /><br />&nbsp;&nbsp;&nbsp;&nbsp;矣。”<br /><br />&nbsp;&nbsp;&nbsp;&nbsp;张子信，河内人也。颇涉文学，少以医术知名。恒隐白鹿山，时出游京邑，<br /><br />&nbsp;&nbsp;&nbsp;&nbsp;甚为魏收、崔季舒所重。大宁中，征为尚药典御。武平初，又以太中大夫征之，<br /><br />&nbsp;&nbsp;&nbsp;&nbsp;听其所志，还山。又善《易》筮及风角之术。武卫奚永洛与子信对坐，有鹊鸣庭<br /><br />&nbsp;&nbsp;&nbsp;&nbsp;树，斗而堕焉。子信曰：“不善。向夕，当有风从西南来，历此树，拂堂角，则<br /><br />&nbsp;&nbsp;&nbsp;&nbsp;有口舌事。今夜有人唤，必不可往，虽敕亦以病辞。”子信去后，果有风如其言。<br /><br />&nbsp;&nbsp;&nbsp;&nbsp;是夜，琅邪王五使切召永洛，且云：“敕唤。”永洛欲起，其妻苦留之，称坠马<br /><br />&nbsp;&nbsp;&nbsp;&nbsp;腰折，不堪动。诘朝而难作。子信，齐亡卒。<br /><br />&nbsp;&nbsp;&nbsp;&nbsp;陆法和，不知何许人也。隐于江陵百里洲，衣食居处，一与戒行沙门同。耆<br /><br />&nbsp;&nbsp;&nbsp;&nbsp;老自幼见之，容色常定，人莫能测也。或谓出自嵩高，遍游遐迩。既入荆州汶阳<br /><br />&nbsp;&nbsp;&nbsp;&nbsp;郡高要县之紫石山，无故舍所居山，俄有蛮贼文道期之乱，时人以为预见萌兆。<br /><br />&nbsp;&nbsp;&nbsp;&nbsp;及侯景始告降于梁，法和谓南郡朱元英曰：“贫道共檀越击侯景去。”元英<br /><br />&nbsp;&nbsp;&nbsp;&nbsp;曰：“侯景为国立效，师云击之何也？”法和曰：“正自如此。”及景度江，法<br /><br />&nbsp;&nbsp;&nbsp;&nbsp;和时在青溪山，元英往问曰：“景今围城，其事云何？”法和曰：“凡人取果，<br /><br />&nbsp;&nbsp;&nbsp;&nbsp;宜待熟时。”固问之，曰：“亦克，亦不克。”景遣将任约击梁湘东王于江陵，<br /><br />&nbsp;&nbsp;&nbsp;&nbsp;法和乃诣湘东乞征约。召诸蛮弟子八百人在江津，二日便发。湘东遣胡僧v领千<br /><br />&nbsp;&nbsp;&nbsp;&nbsp;余人与同行。法和登舰，大笑曰：“无量兵马。”江陵多神祠，人俗恒所祈祷。<br /><br />&nbsp;&nbsp;&nbsp;&nbsp;自法和军出，无复一验，人以为神皆从行故也。至赤沙湖，与约相对。法和乘轻<br /><br />&nbsp;&nbsp;&nbsp;&nbsp;船，不介胄，沿流而下，去约军一里乃还。谓将士曰：“聊观彼龙睡不动，吾军<br /><br />&nbsp;&nbsp;&nbsp;&nbsp;之龙，甚自踊跃，即攻之。若得彼明日，当不损客主一人而破贼，然有恶处。”<br /><br />&nbsp;&nbsp;&nbsp;&nbsp;遂纵火船，而逆风不便，法和执白羽扇麾风，风即返。约众皆见梁兵步于水上，<br /><br />&nbsp;&nbsp;&nbsp;&nbsp;于是大溃，皆投水。约逃窜不知所之，法和曰：“明日午时当得。”及期而未得，<br /><br />&nbsp;&nbsp;&nbsp;&nbsp;人问之，法和曰：“吾前于此洲水乾时建一刹，语檀越等：此虽为刹，实是贼标。<br /><br />&nbsp;&nbsp;&nbsp;&nbsp;今何不向标下求贼也？”如其言，果于水中见约抱刹，仰头裁出鼻，遂禽之。约<br /><br />&nbsp;&nbsp;&nbsp;&nbsp;言：“求就师目前死。”法和曰：“檀越有相，必不兵死。且于王有缘，决无他<br /><br />&nbsp;&nbsp;&nbsp;&nbsp;虑。王于后当得檀越力耳。”湘东果释用为郡守。及魏围江陵，约以兵赴救，力<br /><br />&nbsp;&nbsp;&nbsp;&nbsp;战焉。<br /><br />&nbsp;&nbsp;&nbsp;&nbsp;法和既平约，往进见王僧辩于巴陵，谓曰：“贫道已却侯景一臂，其更何能<br /><br />&nbsp;&nbsp;&nbsp;&nbsp;为？檀越宜即逐取。”乃请还。谓湘东王曰：“侯景自然平矣，无足可虑。蜀贼<br /><br />&nbsp;&nbsp;&nbsp;&nbsp;将至，法和请守巫峡待之。”乃纵诸军而往，亲运石以填江。三日，水遂不流，<br /><br />&nbsp;&nbsp;&nbsp;&nbsp;横之以铁锁。武陵王纪果遣蜀兵来度，峡口势蹙，进退不可，王琳与法和经略，<br /><br />&nbsp;&nbsp;&nbsp;&nbsp;一战而殄之。<br /><br />&nbsp;&nbsp;&nbsp;&nbsp;军次白帝，谓人曰：“诸葛孔明可谓为名将，吾自见之。此城旁有其埋弩箭<br /><br />&nbsp;&nbsp;&nbsp;&nbsp;镞一斛许。”因插表令掘之，如其言。又尝至襄阳城北大树下，画地方二尺，令<br /><br />&nbsp;&nbsp;&nbsp;&nbsp;弟子掘之。得一龟，长尺半，以杖叩之曰：“汝欲出，不能得，已数百岁。不逢<br /><br />&nbsp;&nbsp;&nbsp;&nbsp;我者，岂见天日乎？”为授《三归》，龟乃入草。初，八叠山多恶疾人，法和为<br /><br />&nbsp;&nbsp;&nbsp;&nbsp;采药疗之，不过三服，皆差，即求为弟子。山中多毒虫猛兽，法和授其禁戒，不<br /><br />&nbsp;&nbsp;&nbsp;&nbsp;复噬蜇。所泊江湖，必于峰侧结表，云此处放生。渔者皆无所得。才或少获，辄<br /><br />&nbsp;&nbsp;&nbsp;&nbsp;有大风雷，船人惧而放之，风雨乃定。晚虽将兵，犹禁诸军渔捕，有窃违者，中<br /><br />&nbsp;&nbsp;&nbsp;&nbsp;夜猛兽必来欲噬之，或亡其船缆。有小弟子戏截蛇头，来诣法和。法和曰：“汝<br /><br />&nbsp;&nbsp;&nbsp;&nbsp;何意杀！”因指以示之，弟子乃见蛇头`裤裆而不落。法和使忏悔，为蛇作<br /><br />&nbsp;&nbsp;&nbsp;&nbsp;功德。又有人以牛试刀，一下而头断，来诣法和。法和曰：“有一断头牛，就卿<br /><br />&nbsp;&nbsp;&nbsp;&nbsp;征命殊急，若不为作功德，一月内报至。”其人弗信，少日果死。法和又为人置<br /><br />&nbsp;&nbsp;&nbsp;&nbsp;宅图墓以避祸求福。尝谓人曰：“勿系马于碓。”其人行过乡曲，门侧有碓，因<br /><br />&nbsp;&nbsp;&nbsp;&nbsp;系马于其柱。入门中，忆法和戒，走出将解之，马已毙矣。<br /><br />&nbsp;&nbsp;&nbsp;&nbsp;梁元帝以法和为都督、郢州刺史，封江乘县公。法和不称臣，其启文朱印名<br /><br />&nbsp;&nbsp;&nbsp;&nbsp;上，自称居士，后称司徒。梁元帝谓其仆射王褒曰：“我未尝有意用陆为三公，<br /><br />&nbsp;&nbsp;&nbsp;&nbsp;而自称，何也？”褒曰：“彼既以道术自命，容是先知。”梁元帝以法和功业稍<br /><br />&nbsp;&nbsp;&nbsp;&nbsp;重，遂就加司徒，都督、刺史如故。部曲数千人，通呼为弟子。唯以道术为化，<br /><br />&nbsp;&nbsp;&nbsp;&nbsp;不以法狱加人。又列肆之所，不立市丞，牧佐之法，无人领受。但以空槛龠在道<br /><br />&nbsp;&nbsp;&nbsp;&nbsp;间，上开一孔以受钱。贾客店人，随货多少，计其估限，自委槛中。所掌之司，<br /><br />&nbsp;&nbsp;&nbsp;&nbsp;夕方开取，条其孔目，输之于库。又法和平常言若不出口，时有所论，则雄辩无<br /><br />&nbsp;&nbsp;&nbsp;&nbsp;敌，然犹带蛮音。善为攻战具。<br /><br />&nbsp;&nbsp;&nbsp;&nbsp;在江夏，大聚兵舰，欲袭襄阳而入武关，梁元帝使止之。法和曰：“法和是<br /><br />&nbsp;&nbsp;&nbsp;&nbsp;求佛之人，尚不希释梵天王坐处，岂规王位？但于空王佛所与主上有香火因缘，<br /><br />&nbsp;&nbsp;&nbsp;&nbsp;见主上应有报至，故救援耳。今既被疑，是业定不可改也。”于是设供食，具大<br /><br />&nbsp;&nbsp;&nbsp;&nbsp;饣追薄饼。及魏举兵，法和自郢入汉口，将赴江陵，梁元帝使人逆之曰：“此自<br /><br />&nbsp;&nbsp;&nbsp;&nbsp;能破贼，师但镇郢州，不须动也。”法和乃还州，垩其城门，著粗白布衫，裤布<br /><br />&nbsp;&nbsp;&nbsp;&nbsp;邪巾，大绳束腰，坐苇席，终日乃脱之。及闻梁元败灭，复取前凶服著之，哭泣<br /><br />&nbsp;&nbsp;&nbsp;&nbsp;受吊。梁人入魏，果见饣追饼焉。法和始于百里洲造寿王寺。既架佛殿，更截梁<br /><br />&nbsp;&nbsp;&nbsp;&nbsp;柱，曰：“后四十许年，佛法当遭雷雹，此寺幽僻，可以免难。”及魏平荆州，<br /><br />&nbsp;&nbsp;&nbsp;&nbsp;宫室焚烬，总管欲发取寿王佛殿，嫌其材短，乃停。后周氏灭佛法，此寺隔在陈<br /><br />&nbsp;&nbsp;&nbsp;&nbsp;境，故不及难。<br /><br />&nbsp;&nbsp;&nbsp;&nbsp;天保六年春，清河王岳进军临江，法和举州入齐。文宣以法和为大都督、十<br /><br />&nbsp;&nbsp;&nbsp;&nbsp;州诸军事、太尉公、西南大都督、五州诸军事、荆州刺史，安湘郡公宋莅为郢州<br /><br />&nbsp;&nbsp;&nbsp;&nbsp;刺史，官爵如故。莅弟r为散骑常侍、仪同三司、湘州刺史、义兴县公。梁将侯<br /><br />&nbsp;&nbsp;&nbsp;&nbsp;来逼江夏，齐军弃城而退，法和与宋莅兄弟入朝。文宣闻其有奇术，虚心相见<br /><br />&nbsp;&nbsp;&nbsp;&nbsp;之。备三公卤簿，于城南十二里供帐以待之。法和遥见邺城，下马禹步。辛术谓<br /><br />&nbsp;&nbsp;&nbsp;&nbsp;曰：“公既万里归诚，主上虚心相待，何作此术？”法和手持香炉，步从路车至<br /><br />&nbsp;&nbsp;&nbsp;&nbsp;于馆。明日引见，给通矣吐缤车，仗身百人。诣阙通名，不称官爵，不称臣，<br /><br />&nbsp;&nbsp;&nbsp;&nbsp;但云荆山居士。文宣宴法和及其徒属于昭阳殿，赐法和钱百万、物万段、甲第一<br /><br />&nbsp;&nbsp;&nbsp;&nbsp;区、田一百顷、奴婢二百人，生资什物称是；宋莅千段；其余仪同、刺史以下各<br /><br />&nbsp;&nbsp;&nbsp;&nbsp;有差。法和所得奴婢，尽免之，曰：“各随缘去。”钱帛散施，一日便尽。以官<br /><br />&nbsp;&nbsp;&nbsp;&nbsp;所赐宅营佛寺，自居一房，与凡人无异。三年间再为太尉，世犹谓之居士。无疾，<br /><br />&nbsp;&nbsp;&nbsp;&nbsp;而告弟子死期。至时，烧香礼佛，坐绳床而终。浴讫将殓，尸小缩止三尺许。文<br /><br />&nbsp;&nbsp;&nbsp;&nbsp;宣令开棺而视之，空棺而已。<br /><br />&nbsp;&nbsp;&nbsp;&nbsp;法和书其所居屋壁而涂之，及剥落，有文曰：“十年天子为尚可，百日天子<br /><br />&nbsp;&nbsp;&nbsp;&nbsp;急如火，周年天子递代坐。”又曰：“一母生三天，两天共五年。”说者以为娄<br /><br />&nbsp;&nbsp;&nbsp;&nbsp;太后生三天子，自孝昭即位至武成传位后主，共五年焉。<br /><br />&nbsp;&nbsp;&nbsp;&nbsp;法和在荆郢，有少姬，年可二十余，自称越姥，身披法服，不肯嫁娶。恒随<br /><br />&nbsp;&nbsp;&nbsp;&nbsp;法和东西，或与其私通，十有余年。今者赐弃，别更他淫。有司考验，并实。越<br /><br />&nbsp;&nbsp;&nbsp;&nbsp;姥因尔改适，生子数人。<br /><br />&nbsp;&nbsp;&nbsp;&nbsp;蒋升，字凤起，楚国平河人也。少好天文玄象之学，周文雅信待之。大统三<br /><br />&nbsp;&nbsp;&nbsp;&nbsp;年，东魏窦泰顿军潼关，周文出师马牧泽。时西南有黄紫气抱日，从未至酉。周<br /><br />&nbsp;&nbsp;&nbsp;&nbsp;文谓升曰：“此何祥也？”升曰：“西南未地，主土。土王四季，秦分。今大军<br /><br />&nbsp;&nbsp;&nbsp;&nbsp;既出，喜气下临，必有大庆。”于是与泰战，禽之。自后遂降河东，克弘农，破<br /><br />&nbsp;&nbsp;&nbsp;&nbsp;沙苑，由此愈被亲礼。九年，高仲密以北豫州来附，周文欲遣兵援之。升曰：<br /><br />&nbsp;&nbsp;&nbsp;&nbsp;“春王在东，荧惑又在井鬼分，行军非便。”周文不从。军至芒山，不利而还。<br /><br />&nbsp;&nbsp;&nbsp;&nbsp;太师贺拔胜怒曰：“蒋升罪合万死！”周文曰：“蒋升固谏曰：‘师出不利。’<br /><br />&nbsp;&nbsp;&nbsp;&nbsp;此败也，孤自取之。”恭帝元年，以前后功，授车骑大将军、仪同三司，封高城<br /><br />&nbsp;&nbsp;&nbsp;&nbsp;县子。后除大中大夫，以年老请致事。诏许之，加定州刺史，卒于家。<br /><br />&nbsp;&nbsp;&nbsp;&nbsp;强练，不知何许人也，亦不知其名字。先是李顺兴语默不恒，好言未然之事，<br /><br />&nbsp;&nbsp;&nbsp;&nbsp;当时号为李练，世人以强类之，故亦呼为练焉。容貌长壮，有异于人，神情敞U，<br /><br />&nbsp;&nbsp;&nbsp;&nbsp;莫之能测。意欲有所说，逢人辄言；若值其不欲言，纵苦加祈请，不相酬答。初<br /><br />&nbsp;&nbsp;&nbsp;&nbsp;闻其言，略不可解，事过后，往往有验。恒寄住诸佛寺，好行人家，兼历造王公<br /><br />&nbsp;&nbsp;&nbsp;&nbsp;邸第。所至，人皆敬信之。晋公护未诛前，练曾手持一瓠，到护第门外抵破曰：<br /><br />&nbsp;&nbsp;&nbsp;&nbsp;“瓠破子苦。”时柱国、平高公侯伏龙恩深被任委，强练至龙恩宅，呼其妻元氏<br /><br />&nbsp;&nbsp;&nbsp;&nbsp;及其妾媵并婢仆等，并令连席而坐。诸人以逼夫人，苦辞不肯。强练曰：“汝等<br /><br />&nbsp;&nbsp;&nbsp;&nbsp;一例人耳，何有贵贱。”遂逼就坐。未几而护诛，诸子并死；龙恩亦伏法，仍籍<br /><br />&nbsp;&nbsp;&nbsp;&nbsp;没其家。建德中，每夜上街衢边树，大哭释迦牟尼佛，或至申旦。如此者累月，<br /><br />&nbsp;&nbsp;&nbsp;&nbsp;声甚哀苦。俄而废佛、道二教。大象末，又以一无底囊，历长安市肆告乞，市人<br /><br />&nbsp;&nbsp;&nbsp;&nbsp;争以米麦遗之。强练张囊受之，随即漏之于地。人或问之，强练曰：“但欲使诸<br /><br />&nbsp;&nbsp;&nbsp;&nbsp;人见盛空耳。”至隋开皇初，果移都于龙首山，城遂空废。后莫知其所终。<br /><br />&nbsp;&nbsp;&nbsp;&nbsp;又有蜀郡卫元嵩者，亦好言将来事，盖江左宝志之流。天和中，遂著诗，预<br /><br />&nbsp;&nbsp;&nbsp;&nbsp;论周隋废兴及皇家受命，并有徵验。尤不信释教，尝上疏极论之。<br /><br />&nbsp;&nbsp;&nbsp;&nbsp;庾季才，字叔弈，新野人也。八世祖滔，随晋元帝过江，官至散骑常侍，封<br /><br />&nbsp;&nbsp;&nbsp;&nbsp;遂昌侯，因家于南郡江陵县。祖诜，《南史》有传。父曼倩，光禄卿。季才幼颖<br /><br />&nbsp;&nbsp;&nbsp;&nbsp;悟，八岁诵《尚书》，十二通《易》，好占玄象，居丧以孝闻。梁湘东王绎引授<br /><br />&nbsp;&nbsp;&nbsp;&nbsp;外兵参军。西台建，累迁中书郎，领太史，封宣昌县伯。季才固辞太史，梁元帝<br /><br />&nbsp;&nbsp;&nbsp;&nbsp;曰：“汉司马迁历世居掌，魏高堂隆犹领此职，卿何惮焉！”帝亦颇明星历，谓<br /><br />&nbsp;&nbsp;&nbsp;&nbsp;曰：“朕犹虑祸起萧墙。”季才曰：“秦将入郢，陛下宜留重臣，作镇荆陕，还<br /><br />&nbsp;&nbsp;&nbsp;&nbsp;都以避其患。”帝初然之，后与吏部尚书宗懔等议，乃止。<br /><br />&nbsp;&nbsp;&nbsp;&nbsp;俄而江陵覆灭。周文帝一见，深加优礼，令参掌太史，曰：“卿宜尽诚事孤，<br /><br />&nbsp;&nbsp;&nbsp;&nbsp;当以富贵相答。”初，荆覆亡，衣冠士人，多没为贱。季才散所赐物，购求亲故。<br /><br />&nbsp;&nbsp;&nbsp;&nbsp;周文问：“何能若此？”季才曰：“郢都覆败，君信有罪，缙绅何咎，皆为贱隶？<br /><br />&nbsp;&nbsp;&nbsp;&nbsp;诚窃哀之，故赎购耳。”周文乃悟曰：“微君，遂失天下之望。”因出令，免梁<br /><br />&nbsp;&nbsp;&nbsp;&nbsp;浮为奴婢者数千口。武定二年，与王褒、庾信同补麟趾学士，累迁稍伯大夫。后<br /><br />&nbsp;&nbsp;&nbsp;&nbsp;宇文护执政，问以天道徵祥，对曰：“顷上台有变，不利宰辅，公宜归政天子，<br /><br />&nbsp;&nbsp;&nbsp;&nbsp;请老私门。”护沈吟久之，曰：“吾本意如此，但辞未获免。”自是渐疏。及护<br /><br />&nbsp;&nbsp;&nbsp;&nbsp;夷灭，阅其书记，有假托符命，妄造异端者，皆诛。唯得季才两纸，盛言纬候，<br /><br />&nbsp;&nbsp;&nbsp;&nbsp;宜免政归权。帝谓少宗伯斛斯徵曰：“季才甚得人臣之礼。”因赐粟帛，迁太史<br /><br />&nbsp;&nbsp;&nbsp;&nbsp;中大夫。诏撰《灵台秘苑》，封临颍县伯。宣帝嗣位，加骠骑大将军、开府仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;及隋文帝为丞相，尝夜召问天时人事，季才曰：“天道精微，难可悉察。窃<br /><br />&nbsp;&nbsp;&nbsp;&nbsp;以人事卜之，符兆已定，季才纵言不可，公得为箕、颍事乎？”帝默然久之曰：<br /><br />&nbsp;&nbsp;&nbsp;&nbsp;“吾今譬骑武，诚不得下矣。”因赐以彩帛曰：“愧公此意。”大定元年正月，<br /><br />&nbsp;&nbsp;&nbsp;&nbsp;季才上言：“今月戊戌平旦，青气如楼阙，见国城上。俄而变紫，逆风西行。《<br /><br />&nbsp;&nbsp;&nbsp;&nbsp;气经》云：‘天不能无云而雨，皇王不能无气而立。’今王气已见，须即应之。<br /><br />&nbsp;&nbsp;&nbsp;&nbsp;二月，日出卯入酉，居天之正位，谓之二八之门。日者人君之象，人君正位，宜<br /><br />&nbsp;&nbsp;&nbsp;&nbsp;用二月。其月十三日甲子，甲为六甲之始，子为十二辰之初。甲数九，子数又九，<br /><br />&nbsp;&nbsp;&nbsp;&nbsp;九为天数。其日即是惊蛰，阳气壮发之时。昔周武王以二月甲子定天下，享年八<br /><br />&nbsp;&nbsp;&nbsp;&nbsp;百；汉高帝以二月甲午即帝位，享年四百。故知甲子、甲午为得天数。今月甲子，<br /><br />&nbsp;&nbsp;&nbsp;&nbsp;宜应天受命。”上从之。<br /><br />&nbsp;&nbsp;&nbsp;&nbsp;开皇元年，授通直散骑常侍。帝将迁都，夜与高G、苏威二人定议。季才旦<br /><br />&nbsp;&nbsp;&nbsp;&nbsp;奏：“臣仰观玄象，俯察图记，龟兆允袭，必有迁都。且汉营此城，经今将八百<br /><br />&nbsp;&nbsp;&nbsp;&nbsp;岁，水皆咸卤，不甚宜人，愿为迁徒计。”帝愕然，谓G等曰：“是何神也！”<br /><br />&nbsp;&nbsp;&nbsp;&nbsp;遂发诏施行。赐季才绢布及进爵为公。谓曰：“朕自今已后，信有天道。”于是<br /><br />&nbsp;&nbsp;&nbsp;&nbsp;令季才与其子质撰《垂象》、《地形》等志。谓曰：“天道秘奥，推测多途，执<br /><br />&nbsp;&nbsp;&nbsp;&nbsp;见不同，不欲令外人干预此事，故令公父子共为之。”及书成奏之，赐米帛甚优。<br /><br />&nbsp;&nbsp;&nbsp;&nbsp;九年，出为均州刺史。时议以季才术艺精通，有诏还委旧任。以年老，频求去职，<br /><br />&nbsp;&nbsp;&nbsp;&nbsp;优旨每不许。会张胄玄历行，及袁充言日景长，上以问季才，因言充谬。上大怒，<br /><br />&nbsp;&nbsp;&nbsp;&nbsp;由是免职，给半禄归第。所有祥异，常令人就家访焉。仁寿三年，卒。<br /><br />&nbsp;&nbsp;&nbsp;&nbsp;季才局量宽弘，术业优博，笃于信义，志好宾游。常吉日良辰，与琅邪王褒、<br /><br />&nbsp;&nbsp;&nbsp;&nbsp;彭城刘珏、河东裴政及宗人信等为文酒之会。次有刘臻、明克让、柳之徒，<br /><br />&nbsp;&nbsp;&nbsp;&nbsp;虽后进，亦申游款。撰《灵台秘苑》一百二十卷，《垂象志》一百四十二卷，《<br /><br />&nbsp;&nbsp;&nbsp;&nbsp;地形志》八十七卷，并行于世。<br /><br />&nbsp;&nbsp;&nbsp;&nbsp;子质，字行。早有志尚，八岁诵梁元帝《玄览》、《言志》等十赋，拜童<br /><br />&nbsp;&nbsp;&nbsp;&nbsp;子郎。仕隋，累迁陇州司马。大业初，授太史令。操履贞懿，立言忠鲠，每有灾<br /><br />&nbsp;&nbsp;&nbsp;&nbsp;异，必指事面陈。炀帝多忌刻，齐王┮啾徊孪印Ｖ首蛹笫蔽齐王属，帝谓质<br /><br />&nbsp;&nbsp;&nbsp;&nbsp;曰：“汝不能一心事我，乃使儿事齐王。”由是出为合水令。八年，帝亲伐辽东，<br /><br />&nbsp;&nbsp;&nbsp;&nbsp;征至临渝，问东伐克不。对曰：“伐之可克，不愿陛下亲行。”帝作色曰：“朕<br /><br />&nbsp;&nbsp;&nbsp;&nbsp;今总兵至此，岂可未见贼而自退！”质曰：“愿安驾住此，命将授规，事宜在速，<br /><br />&nbsp;&nbsp;&nbsp;&nbsp;缓必无功。”帝不悦曰：“汝既难行，可住此也。”及师还，授太史令。九年，<br /><br />&nbsp;&nbsp;&nbsp;&nbsp;复征高丽，又问：“今段何如？”对犹执前见。帝怒曰：“我自行尚不能克，遣<br /><br />&nbsp;&nbsp;&nbsp;&nbsp;人岂有成功？”帝遂行。既而杨玄感反，斛斯政奔高丽，帝大惧，遽归。谓质曰：<br /><br />&nbsp;&nbsp;&nbsp;&nbsp;“卿前不许我行，当为此耳。今玄感成乎？”质曰：“今天下一家，未易可动。”<br /><br />&nbsp;&nbsp;&nbsp;&nbsp;帝曰：“荧惑入斗，如何？”对曰：“斗，楚分，玄感之封。今火色衰谢，终必<br /><br />&nbsp;&nbsp;&nbsp;&nbsp;无成。”十年，帝自西京将往东都。质谏宜镇抚关内，使百姓归农，三五年，令<br /><br />&nbsp;&nbsp;&nbsp;&nbsp;四海少丰，然后巡省。帝不悦。质辞疾不从，帝闻之怒，遣驰传锁质诣行在所。<br /><br />&nbsp;&nbsp;&nbsp;&nbsp;至东都下狱，竟死狱中。<br /><br />&nbsp;&nbsp;&nbsp;&nbsp;子俭，亦传父业，兼有学识。仕历襄武令、元德太子学士、齐王属。义宁初，<br /><br />&nbsp;&nbsp;&nbsp;&nbsp;为太史令。<br /><br />&nbsp;&nbsp;&nbsp;&nbsp;卢太翼，字协昭，河间人也。本姓章仇氏。七岁诣学，日诵数千言，州里号<br /><br />&nbsp;&nbsp;&nbsp;&nbsp;曰神童。及长，博综群书，尤善占候、算历之术。隐于白鹿山，徙居林虑山茱萸<br /><br />&nbsp;&nbsp;&nbsp;&nbsp;涧。受业者自远而至。初无所拒，后惮其烦，逃于五台山。地多药物，与弟子数<br /><br />&nbsp;&nbsp;&nbsp;&nbsp;人，庐于岩下，以为神仙可致。隋太子勇闻而召之。太翼知太子必不为嗣，谓所<br /><br />&nbsp;&nbsp;&nbsp;&nbsp;亲曰：“吾拘逼而来，不知所税驾也。”及太子废，坐法当死。文帝惜其才，配<br /><br />&nbsp;&nbsp;&nbsp;&nbsp;为官奴，久乃释。其后目盲，以手摸书而知其字。仁寿末，帝将避暑仁寿宫，太<br /><br />&nbsp;&nbsp;&nbsp;&nbsp;翼固谏曰：“恐是行銮舆不反。”帝大怒，系之长安狱，期还斩之。帝至宫寝疾，<br /><br />&nbsp;&nbsp;&nbsp;&nbsp;临崩，命皇太子释之。及炀帝即位，汉王谅反，帝问之。答曰：“何所能为！”<br /><br />&nbsp;&nbsp;&nbsp;&nbsp;未几，谅果败。帝从容言天下氏族，谓太翼曰：“卿姓章仇，四岳之胄，与卢同<br /><br />&nbsp;&nbsp;&nbsp;&nbsp;源。”于是赐姓卢氏。大业九年，从驾至辽东。太翼言黎阳有兵气，后数日而杨<br /><br />&nbsp;&nbsp;&nbsp;&nbsp;玄感反书闻。帝甚异之，数加赏赐。太翼所言天文之事，不可称数，关诸秘密，<br /><br />&nbsp;&nbsp;&nbsp;&nbsp;时莫能闻。后数岁，卒于雒阳。<br /><br />&nbsp;&nbsp;&nbsp;&nbsp;耿询，字敦信，丹杨人也。滑稽辩给，伎巧绝人。陈后主时，以客从东衡州<br /><br />&nbsp;&nbsp;&nbsp;&nbsp;刺史王勇于岭南。勇卒，询不归。会群俚反叛，推询为主，柱国王世积讨禽之。<br /><br />&nbsp;&nbsp;&nbsp;&nbsp;罪当诛，自言有巧思，世积释之，以为家奴。久之，见其故人高智宝以玄象直太<br /><br />&nbsp;&nbsp;&nbsp;&nbsp;史，询从之受天文算术。询创意造浑天仪，不假人力，以水转之，施于暗室中，<br /><br />&nbsp;&nbsp;&nbsp;&nbsp;使智宝外候天时，动合符契。世积知而奏之，文帝配询为官奴，给太史局。后赐<br /><br />&nbsp;&nbsp;&nbsp;&nbsp;蜀王秀，从往益州，秀甚信之。及秀废，复当诛。何稠言耿询之巧，思若有神，<br /><br />&nbsp;&nbsp;&nbsp;&nbsp;上于是特原其罪。询作马上刻漏，世称其妙。炀帝即位，进欹器。帝善之，免其<br /><br />&nbsp;&nbsp;&nbsp;&nbsp;奴。岁余，授右尚方署监事。七年，车驾东征，询上言曰：“辽东不可讨，师必<br /><br />&nbsp;&nbsp;&nbsp;&nbsp;无功。”帝大怒，命左右斩之。何稠苦谏得免。及平壤之败，帝以询言为中，以<br /><br />&nbsp;&nbsp;&nbsp;&nbsp;询守太史丞。宇文化及弑逆之后，从至黎阳，谓其妻曰：“近观人事，远察天文，<br /><br />&nbsp;&nbsp;&nbsp;&nbsp;宇文必败，李氏当王，吾知所归矣。”谋欲去之，为化及所杀。著《鸟情占》一<br /><br />&nbsp;&nbsp;&nbsp;&nbsp;卷，行于世。<br /><br />&nbsp;&nbsp;&nbsp;&nbsp;来和，字弘顺，京兆长安人也。少好相术，所言多验。周大冢宰宇文护引之<br /><br />&nbsp;&nbsp;&nbsp;&nbsp;左右，累迁畿伯下大夫，封洹水县男。隋文帝微时，诣和。曰：“公当王有四海。”<br /><br />&nbsp;&nbsp;&nbsp;&nbsp;及为丞相，拜仪同。既受禅，进爵为子。开皇末，和上表自陈龙潜所言曰：“昔<br /><br />&nbsp;&nbsp;&nbsp;&nbsp;陛下在周，与永富公窦荣定语，臣曰：‘我闻有行声，即识其人。’臣当时即言：<br /><br />&nbsp;&nbsp;&nbsp;&nbsp;‘公眼如曙星，无所不照，当王有天下，愿忍诛杀。’建德四年五月，周武帝在<br /><br />&nbsp;&nbsp;&nbsp;&nbsp;云阳宫谓臣曰：‘诸公皆汝所识，隋公相禄何如？’臣报武帝曰：‘隋公止是守<br /><br />&nbsp;&nbsp;&nbsp;&nbsp;节人，可镇一方，若为将领，阵无不破。’臣即于宫东南奏闻，陛下谓臣：‘此<br /><br />&nbsp;&nbsp;&nbsp;&nbsp;语不忘。’明年，乌丸轨言于武帝曰：‘隋公非人臣。’帝寻以问臣。臣知帝有<br /><br />&nbsp;&nbsp;&nbsp;&nbsp;疑，臣诡报曰：‘是节臣，更无异相。’于时王谊、梁彦光等知臣此语。大象二<br /><br />&nbsp;&nbsp;&nbsp;&nbsp;年五月，至尊从永巷东门入，臣在永巷门东，北面立，陛下问臣曰：‘我得无灾<br /><br />&nbsp;&nbsp;&nbsp;&nbsp;鄣不？’臣奏陛下曰：‘公骨法气色相应，天命已有付属。’未几，遂总百揆。”<br /><br />&nbsp;&nbsp;&nbsp;&nbsp;上览之大悦，进位开府。和同郡韩则尝诣和相，和谓之：“后四五当得大官。”<br /><br />&nbsp;&nbsp;&nbsp;&nbsp;人初不知所谓。则至开皇十五年五月终。人问其故，和曰：“十五年为三五，加<br /><br />&nbsp;&nbsp;&nbsp;&nbsp;以五月为四五。大官，椁也。”和言多此类。著《相经》三十卷。<br /><br />&nbsp;&nbsp;&nbsp;&nbsp;道士张宾、焦子顺、应门人董子华等，此三人当文帝龙潜时，并私谓帝曰：<br /><br />&nbsp;&nbsp;&nbsp;&nbsp;“公当为天子，善自爱。”及践位，以宾为华州刺史，子顺为开府，子华为上仪<br /><br />&nbsp;&nbsp;&nbsp;&nbsp;同。<br /><br />&nbsp;&nbsp;&nbsp;&nbsp;萧吉，字文休，梁武帝兄长沙宣武王懿之孙也。博学多通，尤精阴阳、算术。<br /><br />&nbsp;&nbsp;&nbsp;&nbsp;江陵覆亡，归于魏，为仪同。周宣帝时，吉以朝政日乱，上书切谏，帝不纳。及<br /><br />&nbsp;&nbsp;&nbsp;&nbsp;隋受禅，进上仪同，以本官太常，考定古今阴阳书。<br /><br />&nbsp;&nbsp;&nbsp;&nbsp;吉性孤峭，不与公卿相浮沈，又与杨素不协，由是摈落，郁郁不得志。见上<br /><br />&nbsp;&nbsp;&nbsp;&nbsp;好徵祥之说，欲乾没自进，遂矫其迹为悦媚焉。开皇十四年，上书曰：“今年岁<br /><br />&nbsp;&nbsp;&nbsp;&nbsp;在甲寅，十一月朔旦，以辛酉为冬至。来年乙卯，正月朔旦，以庚申为元日。冬<br /><br />&nbsp;&nbsp;&nbsp;&nbsp;至之日，即在朔旦。《乐汁图征》云：‘天元十二月朔旦冬至，圣王受享祚。’<br /><br />&nbsp;&nbsp;&nbsp;&nbsp;今圣主在位，居天元之首，而朔旦冬至，此庆一也。辛酉之日，即至尊本命。辛<br /><br />&nbsp;&nbsp;&nbsp;&nbsp;德在丙，此十一月建丙子，酉德在寅，正月建寅，为本命与月合德，而居元朔之<br /><br />&nbsp;&nbsp;&nbsp;&nbsp;首，此庆二也。庚申之日，即是行年。乙德在庚，卯德在申，来年乙卯，是行年<br /><br />&nbsp;&nbsp;&nbsp;&nbsp;与岁合德，而在元旦之朝，此庆三也。《阴阳书》云：‘年命与岁月合德者，必<br /><br />&nbsp;&nbsp;&nbsp;&nbsp;有福庆。’《洪范传》云：‘岁之朝，月之朝，日之朝，主王者。’经书并谓三<br /><br />&nbsp;&nbsp;&nbsp;&nbsp;长，应之者，延年福吉。况乃甲寅，首；十一月，阳之始；朔旦冬至，是圣王<br /><br />&nbsp;&nbsp;&nbsp;&nbsp;上元。正月，是正阳之月，岁之首，月之先；朔旦是岁之元，月之朝，日之先，<br /><br />&nbsp;&nbsp;&nbsp;&nbsp;嘉辰之会。而本命为九元之先，行年为三长之首，并与岁月合德。所以《灵宝经》<br /><br />&nbsp;&nbsp;&nbsp;&nbsp;云：‘角音龙精，其祚曰强。’来岁年命，纳音俱角，历之与经，如合符契。又<br /><br />&nbsp;&nbsp;&nbsp;&nbsp;甲寅、乙卯，天地合也。甲寅之年，以辛酉冬至；来年乙卯，以甲子夏至。冬至<br /><br />&nbsp;&nbsp;&nbsp;&nbsp;阳始，郊天之日，即是至尊本命，此庆四也。夏至阴始，祀地之辰，即是皇后本<br /><br />&nbsp;&nbsp;&nbsp;&nbsp;命，此庆五也。至尊德并乾之覆育，皇后仁同地之载养，所以二仪元气，并会本<br /><br />&nbsp;&nbsp;&nbsp;&nbsp;辰。”上览之悦，赐物五百段。<br /><br />&nbsp;&nbsp;&nbsp;&nbsp;房陵王时为太子，言东宫多鬼魅，鼠妖数见。上令吉诣东宫禳邪气。于宣慈<br /><br />&nbsp;&nbsp;&nbsp;&nbsp;殿设神坐，有回风从艮地鬼门来，扫太子坐。吉以桃汤苇火驱逐之，风出宫门而<br /><br />&nbsp;&nbsp;&nbsp;&nbsp;止。谢土于未地，设坛为四门，置五帝坐。于时寒，有虾蟆从西南来，入人门，<br /><br />&nbsp;&nbsp;&nbsp;&nbsp;升赤帝坐，还从人门而出，行数步，忽然不见。上大异之，赏赐优洽。又上言：<br /><br />&nbsp;&nbsp;&nbsp;&nbsp;太子当不安位。时上阴欲废立，得其言，是之。由此，每被顾问。及献皇后崩，<br /><br />&nbsp;&nbsp;&nbsp;&nbsp;上令吉卜择葬所。吉历筮山原，至一处，云：“卜年二千，卜世二百。”具图而<br /><br />&nbsp;&nbsp;&nbsp;&nbsp;奏之。上曰：“吉凶由人，不在于地。高纬父葬，岂不卜乎？国寻灭亡。正如我<br /><br />&nbsp;&nbsp;&nbsp;&nbsp;家墓田，若云不吉，朕不当为天子；若云不凶，我弟不当战没。”然竟从吉言。<br /><br />&nbsp;&nbsp;&nbsp;&nbsp;表曰：“去月十六日，皇后山陵西北，鸡未鸣前，有黑云方圆五六百步，从地属<br /><br />&nbsp;&nbsp;&nbsp;&nbsp;天；东南又有旌旗、车马、帐幕，布满七八里，并有人往来检校，部伍甚整。日<br /><br />&nbsp;&nbsp;&nbsp;&nbsp;出乃灭。同见者十余人。谨案《葬书》云‘气王与姓相生，大吉，今黑气当冬王，<br /><br />&nbsp;&nbsp;&nbsp;&nbsp;与姓相生，是大吉利，子孙无疆之候也。”上大悦。其后上将亲临发殡，吉复奏<br /><br />&nbsp;&nbsp;&nbsp;&nbsp;曰：“至尊本命辛酉，今岁斗魁及天冈临卯酉，谨案《阴阳书》，不得临丧。”<br /><br />&nbsp;&nbsp;&nbsp;&nbsp;上不纳。退而告族人萧平仲曰：“皇太子遣宇文左率深谢余云：‘公前称我当为<br /><br />&nbsp;&nbsp;&nbsp;&nbsp;太子，竟有验，终不忘也。今卜山陵，务令我早立。我立之后，当以富贵相报。’<br /><br />&nbsp;&nbsp;&nbsp;&nbsp;吾记之曰：‘后四载，太子御天下。’今山陵气应，上又临丧，兆益见矣。且太<br /><br />&nbsp;&nbsp;&nbsp;&nbsp;子得政，隋其亡乎！当有真人出矣。吾前绐云‘卜年二千’者，是三十字也；‘<br /><br />&nbsp;&nbsp;&nbsp;&nbsp;卜世二百者’，取世二运也。吾言信矣，汝其志之。”<br /><br />&nbsp;&nbsp;&nbsp;&nbsp;及炀帝嗣位，拜太府少卿，加位开府。尝行经华阴，见杨素冢上有白气属天，<br /><br />&nbsp;&nbsp;&nbsp;&nbsp;密言于帝。帝问其故，吉曰：“其候，素家当有兵祸，灭门之象。改葬者，庶可<br /><br />&nbsp;&nbsp;&nbsp;&nbsp;免乎！”帝后从容谓杨玄感曰：“公宜早改葬。”玄感亦微知其故，以为吉祥，<br /><br />&nbsp;&nbsp;&nbsp;&nbsp;托以辽东未灭，不遑私门之事。未几而玄感以反族灭，帝弥信之。<br /><br />&nbsp;&nbsp;&nbsp;&nbsp;后岁余卒官。著《金海》三十卷，《相经要录》一卷，《宅经》八卷，《葬<br /><br />&nbsp;&nbsp;&nbsp;&nbsp;经》六卷，《乐谱》二十卷，及《帝王养生方》二卷，《相手版要决》一卷，《<br /><br />&nbsp;&nbsp;&nbsp;&nbsp;太一立成》一卷，并行于时。<br /><br />&nbsp;&nbsp;&nbsp;&nbsp;杨伯丑，冯翊武乡人也。好读《易》，隐于华山。隋开皇初，征入朝，见公<br /><br />&nbsp;&nbsp;&nbsp;&nbsp;卿不为礼，无贵贱皆汝之，人不能测也。文帝召与语，竟无所答。赐衣服，至朝<br /><br />&nbsp;&nbsp;&nbsp;&nbsp;堂舍之而去。于是被发阳狂，游行市里，形体垢秽，未尝栉沐。时有张永乐者，<br /><br />&nbsp;&nbsp;&nbsp;&nbsp;卖卜京师，伯丑每从之游。永乐为卦有不能决者，伯丑辄为分析爻象，寻幽入微，<br /><br />&nbsp;&nbsp;&nbsp;&nbsp;永乐嗟服，自以为非所及也。伯丑亦开肆卖卜。有人尝失子就伯丑筮者。卦成，<br /><br />&nbsp;&nbsp;&nbsp;&nbsp;伯丑曰：“汝子在怀远坊南门东，道北壁上有青裙女子抱之，可往取也。”如言，<br /><br />&nbsp;&nbsp;&nbsp;&nbsp;果得。或有金数两，夫妻共藏之，于后失金，其夫意妻有异志，将逐之。其妻称<br /><br />&nbsp;&nbsp;&nbsp;&nbsp;冤，以诣伯丑。伯丑为之筮：“金在矣。”悉呼其家人，指一人曰：“可就取。”<br /><br />&nbsp;&nbsp;&nbsp;&nbsp;果得之。又将军许知常问吉凶，伯丑曰：“汝勿东北行。必不得已，当速还。不<br /><br />&nbsp;&nbsp;&nbsp;&nbsp;然者，杨素斩汝头。”未几，上令知常事汉王谅。俄而上崩，谅举兵反，知常逃<br /><br />&nbsp;&nbsp;&nbsp;&nbsp;归京师。知常先与杨素有隙，及素平并州，先访知常，将斩之，赖此获免。又有<br /><br />&nbsp;&nbsp;&nbsp;&nbsp;人失马来诣伯丑卜者，时伯丑为皇太子所召，在途遇之，立为作卦。卦成，曰：<br /><br />&nbsp;&nbsp;&nbsp;&nbsp;“我不遑为卿说，且向西市东壁门南第三店，为我买鱼作，当得马矣。”其人<br /><br />&nbsp;&nbsp;&nbsp;&nbsp;如教，须臾，有一人牵所失马而至，遂禽之。崖州尝献径寸珠，其使者阴易之，<br /><br />&nbsp;&nbsp;&nbsp;&nbsp;上心疑焉，召伯丑令筮。伯丑曰：“有物出自水中，质圆而色光，是大珠也。今<br /><br />&nbsp;&nbsp;&nbsp;&nbsp;为人所隐。”且言隐者姓名、容状。上如言簿责之，果得本珠，上奇之，赐帛二<br /><br />&nbsp;&nbsp;&nbsp;&nbsp;十匹。国子祭酒何妥尝诣之论《易》。闻妥之言，悠尔而笑曰：“何用郑玄、王<br /><br />&nbsp;&nbsp;&nbsp;&nbsp;弼之言乎？”久之，微有辩答，所说辞义，皆异先儒之旨，而思理玄妙。故论者<br /><br />&nbsp;&nbsp;&nbsp;&nbsp;以为天然独得，非常人所及也。竟以寿终。<br /><br />&nbsp;&nbsp;&nbsp;&nbsp;临孝恭，京兆人也。明天文、算术，隋文帝甚亲遇之。每言灾祥之事，未尝<br /><br />&nbsp;&nbsp;&nbsp;&nbsp;不中。上因令考定阴阳书，官至上仪同。著《欹器图》三卷，《地动铜仪经》一<br /><br />&nbsp;&nbsp;&nbsp;&nbsp;卷，《九宫五墓》一卷，《遁甲录》十卷，《元辰经》十卷，《元辰厄》百九卷，<br /><br />&nbsp;&nbsp;&nbsp;&nbsp;《百怪书》十八卷，《禄命书》二十卷，《九宫龟经》一百一十卷，《太一式经》<br /><br />&nbsp;&nbsp;&nbsp;&nbsp;三十卷，《孔子马头易卜书》一卷，并行于世。<br /><br />&nbsp;&nbsp;&nbsp;&nbsp;刘v，荥阳人也。隋开皇初，为大都督，封索卢县公。其所占候，合如符契，<br /><br />&nbsp;&nbsp;&nbsp;&nbsp;文帝甚亲之。初与张宾、刘晖、马显定历。后奉诏撰兵书十卷，名曰《金韬》，<br /><br />&nbsp;&nbsp;&nbsp;&nbsp;上善之。复著《阴策》二十卷，《观台飞候》六卷，《玄象要记》五卷，《律历<br /><br />&nbsp;&nbsp;&nbsp;&nbsp;术文》一卷，《婚姻志》三卷，《产乳志》二卷，《式经》四卷，《四时立成法》<br /><br />&nbsp;&nbsp;&nbsp;&nbsp;一卷，《安历志》十二卷，《归正易》十卷，并行于世。<br /><br />&nbsp;&nbsp;&nbsp;&nbsp;张胄玄，勃海人也。博学多通，尤精术数。冀州刺史赵荐之，隋文帝征<br /><br />&nbsp;&nbsp;&nbsp;&nbsp;授云骑尉，直太史，参议律历事。时辈多出其下，由是太史令刘晖等甚忌之。然<br /><br />&nbsp;&nbsp;&nbsp;&nbsp;晖言多不中，胄玄所推步甚精密。上异之，令杨素与术士数人，立议六十一事，<br /><br />&nbsp;&nbsp;&nbsp;&nbsp;皆旧法久难通者，令晖与胄玄等辩析之。晖杜口一无所答，胄玄通者五十四焉。<br /><br />&nbsp;&nbsp;&nbsp;&nbsp;由是擢拜员外散骑侍郎，兼太史令，赐物千段。晖及党与八人，皆斥逐之。改定<br /><br />&nbsp;&nbsp;&nbsp;&nbsp;新历，言前历差一日。内史通事颜O楚上言曰：“汉时落下闳改《颛顼历》，作<br /><br />&nbsp;&nbsp;&nbsp;&nbsp;《太初历》，云：‘后当差一日，八百年当有圣者定之。’计今相去七百一十年，<br /><br />&nbsp;&nbsp;&nbsp;&nbsp;术者举其成数，圣者之谓，其在今乎！”上大悦，渐见亲用。<br /><br />&nbsp;&nbsp;&nbsp;&nbsp;胄玄所谓历法，与古不同者三事：其一，宋祖冲之于岁周之末，创设差分，<br /><br />&nbsp;&nbsp;&nbsp;&nbsp;冬至渐移，不循旧轨，每四十六年，却差一度。至梁虞广刂历法，嫌冲之所差太<br /><br />&nbsp;&nbsp;&nbsp;&nbsp;多，因以一百八十六年，冬至移一度。胄玄以此二术，年限县隔，追检古注，所<br /><br />&nbsp;&nbsp;&nbsp;&nbsp;失极多。遂折中两家，以为度法，冬至所宿，岁别渐移，八十三年，却行一度。<br /><br />&nbsp;&nbsp;&nbsp;&nbsp;则上合尧时，日永星火；次符汉历，宿起牛初。明其前后，并皆密当。其二，周<br /><br />&nbsp;&nbsp;&nbsp;&nbsp;马显造《丙寅元历》，有阴阳转法，加减章分，进退蚀余，乃推定日，创开此数。<br /><br />&nbsp;&nbsp;&nbsp;&nbsp;当时术者，多不能晓。张宾因而用之，莫能考正。胄玄以为加时先后，逐气参差，<br /><br />&nbsp;&nbsp;&nbsp;&nbsp;就月为断，于理未可。乃因二十四气，列其盈缩所出。实由日行迟，则月逐日易<br /><br />&nbsp;&nbsp;&nbsp;&nbsp;及，令合朔加时早；日行速，则月逐日少迟，令合朔加时晚。检前代加时早晚，<br /><br />&nbsp;&nbsp;&nbsp;&nbsp;以为损益之率。日行，自秋分已后至春分，其势速，计一百八十二日而行一百八<br /><br />&nbsp;&nbsp;&nbsp;&nbsp;十度；自春分已后至秋分，日行迟，计一百八十二日而行一百七十六度。每气之<br /><br />&nbsp;&nbsp;&nbsp;&nbsp;下，即其率也。其三，自古诸历，朔望逢交，不问内外，入限便蚀。张宾立法，<br /><br />&nbsp;&nbsp;&nbsp;&nbsp;创有外限，应蚀不蚀，犹未能明。胄玄以日行黄道，岁一周天；月行月道，二十<br /><br />&nbsp;&nbsp;&nbsp;&nbsp;七日有余一周天。月道交络黄道，每行黄道内十三日有奇而出，又行道外十三日<br /><br />&nbsp;&nbsp;&nbsp;&nbsp;有奇而入，终而复始。月经黄道，谓之交。朔望去交前后各五度以下，即为当蚀。<br /><br />&nbsp;&nbsp;&nbsp;&nbsp;若月行内道，则在黄道之北，蚀多有验；月行外道，在黄道之南也，虽遇正人，<br /><br />&nbsp;&nbsp;&nbsp;&nbsp;无由掩映，蚀多不验。遂因前法，别立定限，随交远近，逐气求差，损益蚀分，<br /><br />&nbsp;&nbsp;&nbsp;&nbsp;事皆明著。<br /><br />&nbsp;&nbsp;&nbsp;&nbsp;其超古独异者有七事：其一，古历五星行度，皆守恒率，见伏盈缩，悉无格<br /><br />&nbsp;&nbsp;&nbsp;&nbsp;准。胄玄候之，各得真率，合见之数，与古不同。其差多者，至加减三十许日。<br /><br />&nbsp;&nbsp;&nbsp;&nbsp;即如荧惑，平见在雨水气，即均加二十九日；见在小雪气，则均减二十五日。加<br /><br />&nbsp;&nbsp;&nbsp;&nbsp;减平见，以为定见。诸星各有盈缩之数，皆如此例，但差数不同。特其积候所知，<br /><br />&nbsp;&nbsp;&nbsp;&nbsp;时人不能原其旨。其二，辰星旧率，一终再见，凡诸古历，皆以为然。应见不见，<br /><br />&nbsp;&nbsp;&nbsp;&nbsp;人未能测。胄玄积候，知辰星一终之中，有时一见。及同类感召，相随而出。即<br /><br />&nbsp;&nbsp;&nbsp;&nbsp;如辰星，平晨见在雨水者，应见即不见；若平晨见在启蛰者，去日十八度外，三<br /><br />&nbsp;&nbsp;&nbsp;&nbsp;十六度内。晨有木火土金一星者，亦相随见。其三，古历步术，行有定限，自见<br /><br />&nbsp;&nbsp;&nbsp;&nbsp;已后，依率而推，进退之期，莫知多少。胄玄积候，知五星迟速留退真数，皆与<br /><br />&nbsp;&nbsp;&nbsp;&nbsp;古法不同，多者差八十余日，留回所在，亦差八十余度。即如荧惑，前疾初见在<br /><br />&nbsp;&nbsp;&nbsp;&nbsp;立冬初，则二百五十日行一百七十七度；定见夏至初，则一百七十日行九十二度。<br /><br />&nbsp;&nbsp;&nbsp;&nbsp;追步天验，今古皆密。其四，古历食分，依平即用，推验多少，实数罕符。胄玄<br /><br />&nbsp;&nbsp;&nbsp;&nbsp;积候，知月从木火土金四星行，有向背。月向四星即速，背之则迟。皆十五度外<br /><br />&nbsp;&nbsp;&nbsp;&nbsp;及循本率。遂于交分，限其多少。其五，古历加时，朔望同术。胄玄积候，知日<br /><br />&nbsp;&nbsp;&nbsp;&nbsp;蚀所在，随方改变，傍正高下，每处不同。交有浅深，迟速亦异，约时立差，皆<br /><br />&nbsp;&nbsp;&nbsp;&nbsp;会天象。其六，古历交分即为蚀数，去交十四度者，食一分；去交十三度，食二<br /><br />&nbsp;&nbsp;&nbsp;&nbsp;分；去交十度，食三分；每近一度，食益一分；当交即蚀既。其应多少，自古诸<br /><br />&nbsp;&nbsp;&nbsp;&nbsp;历，未悉其原。胄玄积候，知当交之中，月掩日不能毕尽，故其蚀反少；去交五<br /><br />&nbsp;&nbsp;&nbsp;&nbsp;六时，月在日内，掩日便尽，故其蚀及既。自此以后，更远者，其蚀又少。交之<br /><br />&nbsp;&nbsp;&nbsp;&nbsp;前后，在冬至，皆尔。若近夏至，其率又差。胄玄所立蚀分，最为详密。其七，<br /><br />&nbsp;&nbsp;&nbsp;&nbsp;古历二分，昼夜皆等。胄玄积候，知其有差。春、秋二分，昼多夜漏半刻。皆由<br /><br />&nbsp;&nbsp;&nbsp;&nbsp;日行迟疾盈缩使其然也。凡此，胄玄独得于心，论者服其精密。大业中，卒于官。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1840);">加入书签</a><a
                        href="1839.html">上一页</a>&larr;<a href="index.html">返回列表</a>&rarr;<a
                            href="1841.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1839.html"; var next_page = "1841.html"; var index_page = "index.html"; var sortid = "9"; var article_id = "29"; var chapter_id = "1840"; var articlename = "北史"; var chaptername = " 卷八十九 列传第七十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>