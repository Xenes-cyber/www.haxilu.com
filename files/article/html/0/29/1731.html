<!DOCTYPE html>
<html>
<head>
<meta charset="gbk" />
<title>北史- 卷十五 列传第三-在线阅读-哈西文学网</title>
<meta name="keywords" content="李延寿，北史， 卷十五 列传第三全文， 卷十五 列传第三在线阅读 哈西文学网" />
<meta name="description" content="哈西文学网提供李延寿的北史  卷十五 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1731.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1731.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 列传第三</h1>
            <div class="link xb">
                <a href="1729.html">上一页</a>&larr;<a href="index.html">返回列表</a>&rarr;<a
                    href="1732.html">下一页</a></div>			
            <div id="BookText">&nbsp;&nbsp;&nbsp;&nbsp;○魏诸宗室<br /><br />&nbsp;&nbsp;&nbsp;&nbsp;上谷公纥罗，神元皇帝之曾孙也。初从道武皇帝自独孤如贺兰部，与弟建劝<br /><br />&nbsp;&nbsp;&nbsp;&nbsp;贺兰讷推道武为主。及道武即帝位，以援立功，与建同日赐爵为公。卒。<br /><br />&nbsp;&nbsp;&nbsp;&nbsp;子题，赐爵襄城公，后进爵为王。击慕容麟于义台，中流矢薨。帝以太医令<br /><br />&nbsp;&nbsp;&nbsp;&nbsp;阴光为视疗不尽术，伏法。子悉袭，降爵为襄城公，卒，赠襄城王。神元后又有<br /><br />&nbsp;&nbsp;&nbsp;&nbsp;建德公婴文、真定侯陆，并仕太武，特获封爵。<br /><br />&nbsp;&nbsp;&nbsp;&nbsp;武陵侯因、长乐王寿乐，并章帝之后也。因从道武平中原，以功封曲逆侯。<br /><br />&nbsp;&nbsp;&nbsp;&nbsp;太武时，改爵武陵。寿乐位选部尚书、南安王，改封长乐王。文成即位，寿乐有<br /><br />&nbsp;&nbsp;&nbsp;&nbsp;援立功，拜太宰、大都督中外诸军、录尚书事。矜功，与尚书令长孙渴侯争权，<br /><br />&nbsp;&nbsp;&nbsp;&nbsp;并伏法。<br /><br />&nbsp;&nbsp;&nbsp;&nbsp;望都公颓，昭帝之后也。随道武平中原，赐爵望都侯。太武以颓美仪容，进<br /><br />&nbsp;&nbsp;&nbsp;&nbsp;止可观，使迎左昭仪于蠕蠕，进爵为公。卒。<br /><br />&nbsp;&nbsp;&nbsp;&nbsp;曲阳侯素延、顺阳公郁、宜都王目辰，并桓帝之后也。<br /><br />&nbsp;&nbsp;&nbsp;&nbsp;素延以小统从道武征讨诸部，初定并州，为刺史。道武之惊于柏肆也，并州<br /><br />&nbsp;&nbsp;&nbsp;&nbsp;守将封窦真为逆，素延斩之。时道武意欲抚悦新附，悔参合之诛，而素延杀戮过<br /><br />&nbsp;&nbsp;&nbsp;&nbsp;多，坐免官。中山平，拜幽州刺史，豪奢放逸，左迁上谷太守。后赐爵曲阳侯。<br /><br />&nbsp;&nbsp;&nbsp;&nbsp;时道武留心黄、老，欲以纯风化俗；虽乘舆服御，皆去雕饰。素延奢侈过度，帝<br /><br />&nbsp;&nbsp;&nbsp;&nbsp;深衔之，积其过，因征，坐赐死。<br /><br />&nbsp;&nbsp;&nbsp;&nbsp;郁少忠正亢直。文成时，位殿中尚书，赐爵顺阳公。文成崩，乙浑专权，郁<br /><br />&nbsp;&nbsp;&nbsp;&nbsp;从顺德门入，欲诛浑。浑窘怖，遂奉献文临朝。后复谋杀浑，为浑所诛。献文录<br /><br />&nbsp;&nbsp;&nbsp;&nbsp;郁忠正，追赠顺阳王，谥曰简。<br /><br />&nbsp;&nbsp;&nbsp;&nbsp;目辰，文成即位，历侍中、尚书左仆射，封南平公。乙浑谋乱，目辰、顺阳<br /><br />&nbsp;&nbsp;&nbsp;&nbsp;公谋杀之。事发，目辰逃免。献文传位，有定策勋。孝文即位，进爵宜都王，除<br /><br />&nbsp;&nbsp;&nbsp;&nbsp;雍州刺史，镇长安。有罪，伏法，爵除。<br /><br />&nbsp;&nbsp;&nbsp;&nbsp;六修，穆帝长子也。少凶悖。穆帝五年，遣六修与辅相卫雄、范班及姬淡等<br /><br />&nbsp;&nbsp;&nbsp;&nbsp;救刘琨，帝躬统大兵为后继。刘粲惧，突围而走，杀伤甚众。帝因大猎寿阳山，<br /><br />&nbsp;&nbsp;&nbsp;&nbsp;陈阅皮肉，山为变赤。穆帝少子比延有宠，欲以为后；六修出居新平城，而黜其<br /><br />&nbsp;&nbsp;&nbsp;&nbsp;母。六修有骅骝骏马，日行五百里，穆帝欲取以给比延。后六修来朝，穆帝又命<br /><br />&nbsp;&nbsp;&nbsp;&nbsp;拜比延，六修不从。穆帝乃坐比延于己所乘步辇，使人导从出游。六修望见，以<br /><br />&nbsp;&nbsp;&nbsp;&nbsp;为穆帝，谒伏路左；及至，乃是比延，惭怒而去。穆帝怒，伐之。帝军不利，六<br /><br />&nbsp;&nbsp;&nbsp;&nbsp;修杀比延。帝改服微行人间，有贱妇人识帝，遂暴崩。桓帝子普根先守于外，闻<br /><br />&nbsp;&nbsp;&nbsp;&nbsp;难来赴，灭之。<br /><br />&nbsp;&nbsp;&nbsp;&nbsp;吉阳男比干、江夏公吕，并道武族弟也。比干以司卫监讨白涧丁零有功，赐<br /><br />&nbsp;&nbsp;&nbsp;&nbsp;爵吉阳男。后为南道都将，战没。吕以军功封江夏公，位外都大官，大见尊重。<br /><br />&nbsp;&nbsp;&nbsp;&nbsp;卒，赠江夏王，陪葬金陵。<br /><br />&nbsp;&nbsp;&nbsp;&nbsp;高凉王孤，平文皇帝之第四子也。多才艺，有志略。烈帝之前元年，国有内<br /><br />&nbsp;&nbsp;&nbsp;&nbsp;难，昭成如襄国。后烈帝临崩，顾命迎立昭成。及崩，群臣咸以新有大故，昭成<br /><br />&nbsp;&nbsp;&nbsp;&nbsp;来未可果，宜立长君。次弟屈刚猛多变，不如孤之宽和柔顺。于是大人梁盖等杀<br /><br />&nbsp;&nbsp;&nbsp;&nbsp;屈，共推孤。不肯，乃自诣邺奉迎，请身留为质，石季龙义而从之。昭成即王位，<br /><br />&nbsp;&nbsp;&nbsp;&nbsp;乃分国半部以与之。薨。<br /><br />&nbsp;&nbsp;&nbsp;&nbsp;子斤，失职怀怒，构君为逆，死于长安。道武时，以孤勋高，追封高凉王，<br /><br />&nbsp;&nbsp;&nbsp;&nbsp;谥曰神武。斤子真乐，频有战功，后袭祖封。明元初，改封平阳王。薨。<br /><br />&nbsp;&nbsp;&nbsp;&nbsp;子礼，袭本爵高凉王。薨，谥懿王。<br /><br />&nbsp;&nbsp;&nbsp;&nbsp;子那，袭爵，拜中都大官，骁猛善攻战。正平初，坐事伏法。献文即位，追<br /><br />&nbsp;&nbsp;&nbsp;&nbsp;那功，命子纥绍封。薨。<br /><br />&nbsp;&nbsp;&nbsp;&nbsp;子大曹，性愿直。孝文时，诸王非道武子孙者，例降爵为公。以大曹先世让<br /><br />&nbsp;&nbsp;&nbsp;&nbsp;国功重，高祖真乐勋著前朝，改封太原郡公。卒，无子，国除。宣武又以大曹从<br /><br />&nbsp;&nbsp;&nbsp;&nbsp;兄子洪威绍。恭谦好学，为颍川太守，有政绩。孝静初，在颍川聚众应西魏，齐<br /><br />&nbsp;&nbsp;&nbsp;&nbsp;神武遣将讨平之。<br /><br />&nbsp;&nbsp;&nbsp;&nbsp;礼弟陵，太武赐爵襄邑男，进爵为子。卒。<br /><br />&nbsp;&nbsp;&nbsp;&nbsp;子瑰，位柔玄镇司马。瑰子鸷，字孔雀，孝文末，以军功赐爵晋阳男。武泰<br /><br />&nbsp;&nbsp;&nbsp;&nbsp;元年，尔朱荣至河阴，杀戮朝士，时鸷与荣共登高冢，俯而观之。自此后，与荣<br /><br />&nbsp;&nbsp;&nbsp;&nbsp;合。永安初，封华山王。庄帝既杀尔朱荣，从子兆为乱。帝欲率诸军亲讨，而鸷<br /><br />&nbsp;&nbsp;&nbsp;&nbsp;与兆阴通，乃劝帝曰：“黄河万仞，宁可卒度？”帝遂自安。及兆入殿，鸷又约<br /><br />&nbsp;&nbsp;&nbsp;&nbsp;止卫兵。帝见逼，京邑破，皆由鸷之谋。孝静初，入为大司马，加侍中。鸷容貌<br /><br />&nbsp;&nbsp;&nbsp;&nbsp;魁壮，腰带十围，有武艺。木讷少言，性方厚，每息直省闼，虽暑月不解衣冠。<br /><br />&nbsp;&nbsp;&nbsp;&nbsp;曾于侍中高岳之席，咸阳王坦恃力使酒，众皆下之。坦谓鸷曰：“孔雀老武官，<br /><br />&nbsp;&nbsp;&nbsp;&nbsp;何因得王？”鸷答曰：“斩反人元礻喜首，是以得之。”众皆失色，鸷怡然如故。<br /><br />&nbsp;&nbsp;&nbsp;&nbsp;兴和三年，薨，赠假黄钺、尚书令、司徒公。<br /><br />&nbsp;&nbsp;&nbsp;&nbsp;子大器，袭爵。后与元瑾谋害齐文襄，见害。孤孙度，道武初，赐爵松滋侯，<br /><br />&nbsp;&nbsp;&nbsp;&nbsp;位比部尚书。卒。子乙斤，袭爵襄阳侯。献文崇旧齿，拜外都大官，甚优重。卒。<br /><br />&nbsp;&nbsp;&nbsp;&nbsp;子平，字楚国，袭世爵松滋侯，以军功赐艾陵男。卒。<br /><br />&nbsp;&nbsp;&nbsp;&nbsp;子苌，孝文时，袭爵松滋侯，例降侯，赐艾陵伯。苌性刚毅，虽有吉庆事，<br /><br />&nbsp;&nbsp;&nbsp;&nbsp;未尝开口而笑。孝文迁都，苌以代尹留镇，除怀朔镇都大将。因别，赐苌酒，虽<br /><br />&nbsp;&nbsp;&nbsp;&nbsp;拜饮而颜色不泰。帝曰：“闻公一生不笑，今方隔山，当为朕笑。”竟不能得。<br /><br />&nbsp;&nbsp;&nbsp;&nbsp;帝曰：“五行之气，偏有所不入；六合之间，亦何事不有！”左右见者，无不把<br /><br />&nbsp;&nbsp;&nbsp;&nbsp;腕大笑。宣武时，为北中郎将，带河内太守。苌以河桥船K路狭，不便行旅，又<br /><br />&nbsp;&nbsp;&nbsp;&nbsp;秋水泛涨，年常破坏，乃为船路。遂广募空车从京出者，率令输石一双，累以为<br /><br />&nbsp;&nbsp;&nbsp;&nbsp;岸。桥阔，来往便利。近桥诸郡，无复劳扰，公私赖之。历位度支尚书、侍中、<br /><br />&nbsp;&nbsp;&nbsp;&nbsp;雍州刺史。卒，谥曰成。苌中年以后，官位微达，乃自尊倨，闺门无礼，昆季不<br /><br />&nbsp;&nbsp;&nbsp;&nbsp;穆，性又贪虐，论者鄙之。<br /><br />&nbsp;&nbsp;&nbsp;&nbsp;苌子子华，字伏荣，袭爵。孝庄初，除齐州刺史。先是，州境数经反逆，邢<br /><br />&nbsp;&nbsp;&nbsp;&nbsp;杲之乱，人不自保。而子华抚集豪右，委之管a，众皆感悦，境内帖然。而性甚<br /><br />&nbsp;&nbsp;&nbsp;&nbsp;褊急，当其急也，口不择言，手自捶击。长史郑子湛，子华亲友也。见侮骂，遂<br /><br />&nbsp;&nbsp;&nbsp;&nbsp;即去之。子华虽自悔厉，终不能改。在官不为矫洁之行，凡有馈赠者，辞多受少，<br /><br />&nbsp;&nbsp;&nbsp;&nbsp;故人不厌其取。鞫狱讯囚，务加仁恕，齐人树碑颂德。后除济州刺史。尔朱兆之<br /><br />&nbsp;&nbsp;&nbsp;&nbsp;入洛也，齐州城人赵洛周逐刺史，丹杨王萧赞表济南太守房士达摄行州事。洛周<br /><br />&nbsp;&nbsp;&nbsp;&nbsp;子元显先随子华在济州，邀路改表，请子华复为济州刺史。子华母房氏曾就亲人<br /><br />&nbsp;&nbsp;&nbsp;&nbsp;饮食，夜还，大吐，人以为中毒，母甚忧惧。子华遂掬吐尽啖之，其母乃安。寻<br /><br />&nbsp;&nbsp;&nbsp;&nbsp;以母忧还都。孝静初，除南兖州刺史。弟子思通使关西，朝廷使右卫将军郭琼收<br /><br />&nbsp;&nbsp;&nbsp;&nbsp;之。子思谓琼仆曰：“速可见杀，何为久执国士？”子华谓子思曰：“由汝粗疏，<br /><br />&nbsp;&nbsp;&nbsp;&nbsp;令我如此！”头叩床，涕泣不自胜。子思以手捋须，顾谓子华曰：“君恶体气。”<br /><br />&nbsp;&nbsp;&nbsp;&nbsp;寻与子思俱赐死于门下外省。<br /><br />&nbsp;&nbsp;&nbsp;&nbsp;子思，字众念，性刚暴，恒以忠烈自许。元天穆当朝权，以亲从荐为御史中<br /><br />&nbsp;&nbsp;&nbsp;&nbsp;尉。先是，兼尚书仆射元顺奏，以尚书百揆之本，至于公事，不应为送御史。至<br /><br />&nbsp;&nbsp;&nbsp;&nbsp;子思，奏曰：<br /><br />&nbsp;&nbsp;&nbsp;&nbsp;案《御史令》文：“中尉督司百寮，书侍御史纠察禁内。”又云“中尉出行，<br /><br />&nbsp;&nbsp;&nbsp;&nbsp;车辐前驱，除道一里，王公百辟避路。”时经四帝，前后中尉二十许人，奉以周<br /><br />&nbsp;&nbsp;&nbsp;&nbsp;旋，未曾暂废，府寺台省并从此令。唯肃宗之世为临洮举哀，故兼尚书左仆射臣<br /><br />&nbsp;&nbsp;&nbsp;&nbsp;顺不肯与名，又不送簿。故中尉臣郦道元举而奏之，而顺复启云：“尚书百揆之<br /><br />&nbsp;&nbsp;&nbsp;&nbsp;本，令仆纳言之贵，不宜下隶中尉，送名御史。”寻亦蒙敕，听如其奏。从此迄<br /><br />&nbsp;&nbsp;&nbsp;&nbsp;今，使无准一。臣初上台，具见其事，意欲申请决议，但以权兼斯，未宜便尔。<br /><br />&nbsp;&nbsp;&nbsp;&nbsp;日复一日，遂历炎凉。<br /><br />&nbsp;&nbsp;&nbsp;&nbsp;去月朔旦，台移尚书，索应朝名帐，而省稽留不送。寻复移催并主吏，忽为<br /><br />&nbsp;&nbsp;&nbsp;&nbsp;尚书郎中裴献伯后注云：“案旧事，御史中尉逢台郎于复道，中尉下车执板，郎<br /><br />&nbsp;&nbsp;&nbsp;&nbsp;中车上举手礼之，以此而言，明非敌体。”臣既见此，深为怪愕，旅省二三，未<br /><br />&nbsp;&nbsp;&nbsp;&nbsp;解所以。正谓都省别被新式，改易高祖旧命，即遣移问，事何所依。又获尚书郎<br /><br />&nbsp;&nbsp;&nbsp;&nbsp;中王元旭报：“出蔡氏《汉官》，似非穿凿。”始知裴、王亦规坏典谟，两人心<br /><br />&nbsp;&nbsp;&nbsp;&nbsp;欲自矫。<br /><br />&nbsp;&nbsp;&nbsp;&nbsp;臣案《汉书宣秉传》云，诏征秉为御史中丞，与司隶校尉、尚书令俱会殿廷，<br /><br />&nbsp;&nbsp;&nbsp;&nbsp;并专席而坐，京师号之为三独坐。又寻《魏书崔琰传》、晋文阳《傅嘏传》，皆<br /><br />&nbsp;&nbsp;&nbsp;&nbsp;云既为中丞，百寮震悚。以此而言，则中丞不揖省郎，盖已久矣。宪台不属都坐，<br /><br />&nbsp;&nbsp;&nbsp;&nbsp;亦非今日。又寻《职令》云：“朝会失时，即加弹纠。”则百官簿帐应送上台，<br /><br />&nbsp;&nbsp;&nbsp;&nbsp;灼然明矣。又皇太子以下违犯宪则，皆得纠察，则令仆朝名宜付御史，又亦彰矣。<br /><br />&nbsp;&nbsp;&nbsp;&nbsp;不付名至，否臧何验？臣顺专执，未为平通；先朝曲遂，岂是正法！谨案尚书郎<br /><br />&nbsp;&nbsp;&nbsp;&nbsp;中臣裴献伯、王元旭等望班士流，早参清宦，轻弄短札，斐然若斯，苟执异端，<br /><br />&nbsp;&nbsp;&nbsp;&nbsp;忽焉至此。此而不纲，将隳朝令。请以见事免献伯等所居官，付法科处。尚书纳<br /><br />&nbsp;&nbsp;&nbsp;&nbsp;言之本，令仆百揆之要，同彼浮虚，助兹乖失，宜明首从，节级其罪。<br /><br />&nbsp;&nbsp;&nbsp;&nbsp;诏曰：“国异政，不可据之古事。付司检高祖旧格，推处得失以闻。”寻从<br /><br />&nbsp;&nbsp;&nbsp;&nbsp;子思奏，仍为元天穆所忿，遂停。元颢之败，封安定县子。孝静时，位侍中而死。<br /><br />&nbsp;&nbsp;&nbsp;&nbsp;苌弟珍，字金雀，袭爵艾陵男。宣武时，曲事高肇，遂为帝宠昵。彭城王勰<br /><br />&nbsp;&nbsp;&nbsp;&nbsp;之死，珍率壮士害之。后卒于尚书左仆射。<br /><br />&nbsp;&nbsp;&nbsp;&nbsp;平弟长生，位游击将军，卒。孝庄时，以子天穆贵盛，赠司空。天穆性和厚，<br /><br />&nbsp;&nbsp;&nbsp;&nbsp;美形貌，射有能名。六镇之乱，尚书令李崇、广阳王深北讨，天穆以太尉使劳诸<br /><br />&nbsp;&nbsp;&nbsp;&nbsp;军。路出秀容，见尔朱荣，深相结，约为兄弟。未几，改授别将，赴秀容，<br /><br />&nbsp;&nbsp;&nbsp;&nbsp;为荣腹心，除并州刺史。及荣赴洛，天穆参其始谋。庄帝践阼，除太尉，封上党<br /><br />&nbsp;&nbsp;&nbsp;&nbsp;王，征赴京师。后增封，通前三万户。寻监国史，录尚书事，开府，世袭并州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;初，杜洛周、鲜于修礼为寇，瀛、冀诸州人多避乱南向。幽州前北平府主簿<br /><br />&nbsp;&nbsp;&nbsp;&nbsp;河间邢杲拥率部曲，屯据|城，以拒洛周、葛荣，垂将三载。及广阳王深等败<br /><br />&nbsp;&nbsp;&nbsp;&nbsp;后，杲南度，居青州北海界。灵太后诏流人所在皆置，命属郡县，选豪右为守令<br /><br />&nbsp;&nbsp;&nbsp;&nbsp;以抚镇之。时青州刺史元世俊表置新安郡，以杲为太守，未报。会台申休简授郡<br /><br />&nbsp;&nbsp;&nbsp;&nbsp;县，以杲从子子瑶资荫居前，乃授河间太守。杲深耻恨，于是遂反。所在流人，<br /><br />&nbsp;&nbsp;&nbsp;&nbsp;先为土人陵忽，闻杲起逆，率来从之，旬朔之间，众逾十万。先是，河南人常笑<br /><br />&nbsp;&nbsp;&nbsp;&nbsp;河北人好食榆叶，故齐人号之为“<舌沓>榆贼”。杲东掠光州，尽海而还，又破都<br /><br />&nbsp;&nbsp;&nbsp;&nbsp;督李叔仁军。诏天穆与齐神武讨，大破之。杲乃请降，传送京师斩之。<br /><br />&nbsp;&nbsp;&nbsp;&nbsp;时元颢乘虚陷荥阳。天穆闻庄帝北巡，自毕公垒北度，会车驾于河内。尔朱<br /><br />&nbsp;&nbsp;&nbsp;&nbsp;荣以天时炎热，欲还师。天穆苦执不可，荣乃从之。庄帝还宫，加太宰、羽葆鼓<br /><br />&nbsp;&nbsp;&nbsp;&nbsp;吹，增邑通前七万户。<br /><br />&nbsp;&nbsp;&nbsp;&nbsp;天穆以疏属，本无德望，凭藉尔朱，爵位隆极当时。熏灼朝野，王公已下每<br /><br />&nbsp;&nbsp;&nbsp;&nbsp;旦盈门；受纳财货，珍宝充积。而宽柔容物，不甚见忌于时。庄帝以其荣党，外<br /><br />&nbsp;&nbsp;&nbsp;&nbsp;示优宠，诏天穆乘车马出入大司马门。天穆与荣相倚，荣党以兄礼事之。世隆等<br /><br />&nbsp;&nbsp;&nbsp;&nbsp;虽荣子侄，位遇已重，天穆曾言其失，荣即加杖，其相亲任如此。庄帝内畏恶之，<br /><br />&nbsp;&nbsp;&nbsp;&nbsp;与荣同时见杀。节闵初，赠丞相、柱国大将军、雍州刺史、假黄钺，谥曰武昭。<br /><br />&nbsp;&nbsp;&nbsp;&nbsp;子俨袭，美才貌，位都官尚书。及齐受禅，闻敕召，假病，遂怖而卒。<br /><br />&nbsp;&nbsp;&nbsp;&nbsp;西河公敦，平文帝之曾孙也。道武初，从征，名冠诸将。后从征中山，所向<br /><br />&nbsp;&nbsp;&nbsp;&nbsp;无前。明元时，拜中都大官。太武时，进爵西河公，宠遇弥笃。卒，子拨袭。<br /><br />&nbsp;&nbsp;&nbsp;&nbsp;司徒石，平文帝之玄孙也。有胆略。从太武南讨，至瓜步山。位尚书令、雍<br /><br />&nbsp;&nbsp;&nbsp;&nbsp;州刺史，历北部侍郎、华州刺史。<br /><br />&nbsp;&nbsp;&nbsp;&nbsp;武卫将军谓，烈帝之第四子也。宽雅有将略。常从道武征讨，有功，除武卫<br /><br />&nbsp;&nbsp;&nbsp;&nbsp;将军。子乌真，膂力绝人，随道武征伐，屡有战功，官至钜鹿太守。子兴都，聪<br /><br />&nbsp;&nbsp;&nbsp;&nbsp;敏刚毅。文成时，为河间太守，赐爵乐城子。为政严猛，百姓惮之。献文初，以<br /><br />&nbsp;&nbsp;&nbsp;&nbsp;子丕贵重，进爵乐城侯。谢老归家，帝益礼之，赐几杖服物，致膳于第。其妻娄<br /><br />&nbsp;&nbsp;&nbsp;&nbsp;氏，为东阳王太妃。卒，追赠定州刺史、河间公，谥曰宣。<br /><br />&nbsp;&nbsp;&nbsp;&nbsp;子提，袭公侯爵。提弟丕，太武时从驾临江，赐爵兴平子。献文即位，累迁<br /><br />&nbsp;&nbsp;&nbsp;&nbsp;侍中。丞相乙浑谋反，丕以奏闻，诏收浑诛之。迁尚书令，改封东阳公。孝文时，<br /><br />&nbsp;&nbsp;&nbsp;&nbsp;封东阳王，拜侍中、司徒公。丕子超生，车驾亲幸其第。以执心不二，诏赐丕入<br /><br />&nbsp;&nbsp;&nbsp;&nbsp;八议，传示子孙，犯至百，听责数恕之。放其同籍丁口杂使役调，求受复除。若<br /><br />&nbsp;&nbsp;&nbsp;&nbsp;有奸邪人方便谗毁者，即加斩戮。寻迁太尉、录尚书事。<br /><br />&nbsp;&nbsp;&nbsp;&nbsp;时淮南王佗、淮阳王尉元、河东王苟颓并以旧老见礼。每有大事，引入禁中，<br /><br />&nbsp;&nbsp;&nbsp;&nbsp;乘步挽杖于朝，进退相随。丕、佗、元三人皆容貌壮伟，腰带十围，大耳秀眉，<br /><br />&nbsp;&nbsp;&nbsp;&nbsp;须鬓斑白，百寮观瞻，莫不祗耸。唯苟颓小为短劣，姿望亦不逮之。孝文、文明<br /><br />&nbsp;&nbsp;&nbsp;&nbsp;太后重年敬旧，存问周渥。丕声气高郎，博记国事；飨宴之际，恒居坐端；必抗<br /><br />&nbsp;&nbsp;&nbsp;&nbsp;音大言，叙列既往成败，帝后敬纳焉。然z事要人，骄侮轻贱，每见王睿、苻<br /><br />&nbsp;&nbsp;&nbsp;&nbsp;承祖，常倾身下之。时文明太后为王睿造宅，故亦为造甲第。第成，帝、后幸之，<br /><br />&nbsp;&nbsp;&nbsp;&nbsp;率百官文武飨宴焉。使尚书令王睿宣昭，赐丕金印一纽。太后亲造劝戒歌辞以赐<br /><br />&nbsp;&nbsp;&nbsp;&nbsp;群官，丕上疏赞谢。太后令曰：“臣哉邻哉！邻哉臣哉！君则亡逸于上，臣则履<br /><br />&nbsp;&nbsp;&nbsp;&nbsp;冰于下。若能如此，太平岂难致乎！”及丕妻段氏卒，谥曰恭妃，又特赐丕金券。<br /><br />&nbsp;&nbsp;&nbsp;&nbsp;后例降王爵，封平阳郡公。求致仕，诏不许。<br /><br />&nbsp;&nbsp;&nbsp;&nbsp;及车驾南伐，丕与广陵王羽留守京师，并加使持节。诏丕、羽曰：“留守非<br /><br />&nbsp;&nbsp;&nbsp;&nbsp;贤莫可。太尉年尊德重，位总阿衡。羽，朕之懿弟，温柔明断。故使二人留守京<br /><br />&nbsp;&nbsp;&nbsp;&nbsp;邑，授以二节，赏罚在手。其祗允成宪，以称朕心。”丕对曰：“谨以死奉诏。”<br /><br />&nbsp;&nbsp;&nbsp;&nbsp;羽对曰：“太尉宜专节度，臣但可副贰而已。”帝曰：“老者之智，少者之决，<br /><br />&nbsp;&nbsp;&nbsp;&nbsp;汝何得辞也？”及帝还代，丕请作歌，诏许之。歌讫，帝曰：“公倾朕还车，故<br /><br />&nbsp;&nbsp;&nbsp;&nbsp;亲歌述志。今经构已有次第，故暂还旧京，愿后时亦同兹适。”乃诏丕等以移都<br /><br />&nbsp;&nbsp;&nbsp;&nbsp;之事，使各陈志。燕州刺史穆罴进曰：“今四方未平，谓可不移。臣闻黄帝都涿<br /><br />&nbsp;&nbsp;&nbsp;&nbsp;鹿，古昔圣王不必悉居中原。”帝曰：“黄帝以天下未定，故居于涿鹿。既定，<br /><br />&nbsp;&nbsp;&nbsp;&nbsp;亦迁于河南。”广陵王羽曰：“臣思奉神规，光崇丕业，请决之卜筮。”帝曰：<br /><br />&nbsp;&nbsp;&nbsp;&nbsp;“昔轩辕请卜兆，龟焦，乃问天老，谓为善，遂从其言，终致昌吉。然则至人之<br /><br />&nbsp;&nbsp;&nbsp;&nbsp;量未然，审于龟矣。”帝又诏群臣曰：“昔平文皇帝弃背，昭成营居盛乐。道武<br /><br />&nbsp;&nbsp;&nbsp;&nbsp;神武应天，迁居平城。朕幸属胜残之运，故移宅中原。北人比及十年，使其徐移。<br /><br />&nbsp;&nbsp;&nbsp;&nbsp;朕自多积仓储，不令窘乏。”前怀州刺史青龙、前秦州刺史吕受恩等仍守愚固，<br /><br />&nbsp;&nbsp;&nbsp;&nbsp;帝皆抚而答之，辞屈，退。<br /><br />&nbsp;&nbsp;&nbsp;&nbsp;帝又将北巡，丕迁太傅、录尚书事，频表固让。诏断表启，就家拜授。及车<br /><br />&nbsp;&nbsp;&nbsp;&nbsp;驾发代，丕留守。诏在代之事，一委太傅；赐上所乘车马，往来府省。<br /><br />&nbsp;&nbsp;&nbsp;&nbsp;丕雅爱本风，不达新式。至于变俗迁洛，改官制服，禁绝旧言，皆所不愿。<br /><br />&nbsp;&nbsp;&nbsp;&nbsp;帝亦不逼之，但诱示大理，令其不生同异。至于衣冕已行，朱服列位，而丕犹常<br /><br />&nbsp;&nbsp;&nbsp;&nbsp;服，列在坐隅。晚乃稍加弁带，而不能修饰容仪。帝以丕年衰体重，亦不强责。<br /><br />&nbsp;&nbsp;&nbsp;&nbsp;及罢降非道武子孙及异姓王者，虽驳于公爵，而利享封邑，亦不快。<br /><br />&nbsp;&nbsp;&nbsp;&nbsp;帝南征，丕表乞少留，思更图后举。会司徒冯诞薨，诏六军反旆。丕又以熙<br /><br />&nbsp;&nbsp;&nbsp;&nbsp;薨于代都，表求銮驾亲临。诏曰：“今洛邑肇构，望成劳。开辟暨今，岂有以<br /><br />&nbsp;&nbsp;&nbsp;&nbsp;天子之重远赴舅国之丧？朕纵欲为孝，其如大孝何！纵欲为义，其如大义何！天<br /><br />&nbsp;&nbsp;&nbsp;&nbsp;下至重，君臣道悬，岂宜苟相诱引，陷君不德。令仆已下，可付法官贬之。”又<br /><br />&nbsp;&nbsp;&nbsp;&nbsp;诏以丕为都督、领并州刺史。后诏以平阳畿甸，改封新兴公。<br /><br />&nbsp;&nbsp;&nbsp;&nbsp;初，李冲文德望所属，既当时贵要，有杖情，遂与子超娶冲兄女，即伯尚妹<br /><br />&nbsp;&nbsp;&nbsp;&nbsp;也。丕前妻子隆，同产数人，皆与别居；后得宫人，所生同宅共产。父子情因此<br /><br />&nbsp;&nbsp;&nbsp;&nbsp;偏。丕父子大意不乐迁洛。帝之发平城，太子恂留于旧京。及将还洛，隆与穆泰<br /><br />&nbsp;&nbsp;&nbsp;&nbsp;等密谋留恂，因举兵据陉北。丕时以老居并州，虽不预始计，而隆、超咸以告丕。<br /><br />&nbsp;&nbsp;&nbsp;&nbsp;丕外虑不成，口乃致难，心颇然之。及帝幸平城，推穆泰等首谋，隆兄弟并是党。<br /><br />&nbsp;&nbsp;&nbsp;&nbsp;丕亦随驾至平城，每于测问，令丕坐观。与元业等兄弟并以谋逆，有司奏处孥戮。<br /><br />&nbsp;&nbsp;&nbsp;&nbsp;诏以丕应连坐，但以先许不死之诏，躬非染逆之身，听免死，仍为太原百姓，其<br /><br />&nbsp;&nbsp;&nbsp;&nbsp;后妻二子听随。隆、超母弟及余庶兄弟皆徙敦煌。丕时年垂八十，犹自平城力载<br /><br />&nbsp;&nbsp;&nbsp;&nbsp;随驾至洛，留洛阳。帝每遣左右慰勉之，乃还晋阳。<br /><br />&nbsp;&nbsp;&nbsp;&nbsp;孝文崩，丕自并来赴，宣武引见之，以丕旧老，礼有加焉。寻敕留洛阳。后<br /><br />&nbsp;&nbsp;&nbsp;&nbsp;宴于华林都亭，特令二子扶侍坐起。丕仕历六世，垂七十年，位极公辅，而还为<br /><br />&nbsp;&nbsp;&nbsp;&nbsp;庶人，然犹心恋京邑，不能自绝人事。诏以丕为三老。景明四年，薨，年八十二。<br /><br />&nbsp;&nbsp;&nbsp;&nbsp;诏赠左光禄大夫、冀州刺史，谥曰平。长子隆，先以反诛。隆弟乙升、超，亦同<br /><br />&nbsp;&nbsp;&nbsp;&nbsp;诛。超弟俊、邕，并以军功，俊封新安县男，邕封泾县男。<br /><br />&nbsp;&nbsp;&nbsp;&nbsp;淮陵侯大头，烈帝之曾孙也。善骑射，擢为内三郎。文成初，封淮陵。性谨<br /><br />&nbsp;&nbsp;&nbsp;&nbsp;密，帝甚重之，位宁北将军。卒，赠高平公，谥曰烈。<br /><br />&nbsp;&nbsp;&nbsp;&nbsp;河间公齐，烈帝之玄孙也。少雄杰魁岸。太武征赫连昌。太武马蹶，贼逼帝。<br /><br />&nbsp;&nbsp;&nbsp;&nbsp;齐以身蔽捍，决死力战，贼乃退，帝得上马。是日微齐，帝几至危殆。帝以微服<br /><br />&nbsp;&nbsp;&nbsp;&nbsp;入其城，齐固谏不许，乃与数人从帝入。城内既觉，诸门悉闭。帝及齐等因入其<br /><br />&nbsp;&nbsp;&nbsp;&nbsp;宫中，得妇人裙，系之槊上。帝乘而上，因此得拔，于齐有力焉。赐爵浮阳侯。<br /><br />&nbsp;&nbsp;&nbsp;&nbsp;从征和龙，以功拜尚书，进爵为公。后与新兴王俊讨秃发保周，坐事免官爵。宋<br /><br />&nbsp;&nbsp;&nbsp;&nbsp;将裴方明陷仇池，太武复授齐前将军，与建兴公古弼讨之。遂克仇池，威振羌、<br /><br />&nbsp;&nbsp;&nbsp;&nbsp;氐。复赐爵河间公，与武都王杨保宗对镇骆谷。时保宗弟文德说保宗闭险自固，<br /><br />&nbsp;&nbsp;&nbsp;&nbsp;有期矣。秦州主簿边因知之，密告齐。晨诣保宗，呼曰：“古弼至，欲宣诏。”<br /><br />&nbsp;&nbsp;&nbsp;&nbsp;保宗出，齐叱左右扶保宗上马，驰驿送台。诸氐遂推文德为主，求授于宋。宋遣<br /><br />&nbsp;&nbsp;&nbsp;&nbsp;将房亮之、苻昭、啖龙等率众助文德。齐击斩杀龙，禽亮之，氐遂平。以功拜内<br /><br />&nbsp;&nbsp;&nbsp;&nbsp;都大官。卒，谥敬王。<br /><br />&nbsp;&nbsp;&nbsp;&nbsp;长子陵袭爵。陵性抗直，天安初，为乙浑所害。陵弟兰，以忠谨见宠。孝文<br /><br />&nbsp;&nbsp;&nbsp;&nbsp;初，赐爵建阳子，卒于武川镇将。<br /><br />&nbsp;&nbsp;&nbsp;&nbsp;子志，字猛略，少清辩强干，历览书传，颇有文才。为洛阳令，不避强御，<br /><br />&nbsp;&nbsp;&nbsp;&nbsp;与御史中尉李彪争路，俱入见。面陈得失。彪言：“御史中尉辟承华盖，驻论道<br /><br />&nbsp;&nbsp;&nbsp;&nbsp;剑鼓，安有洛阳令与臣抗衡？”志言：“神乡县主，普天之下，谁不编户？岂有<br /><br />&nbsp;&nbsp;&nbsp;&nbsp;俯同众官，趋避中尉？”孝文曰：“洛阳，我之丰、沛，自应分路扬镳，自今以<br /><br />&nbsp;&nbsp;&nbsp;&nbsp;后，可分路而行。”及出，与彪折尺量道，各取其半。帝谓邢峦曰：“此儿竟可，<br /><br />&nbsp;&nbsp;&nbsp;&nbsp;所谓王孙公子，不镂自雕。”峦曰：“露竹霜条，故多劲节；非鸾则凤，其在本<br /><br />&nbsp;&nbsp;&nbsp;&nbsp;枝也。”<br /><br />&nbsp;&nbsp;&nbsp;&nbsp;员外郎冯俊，昭仪之弟，恃势恣挝所部里正。志令主吏收系，处刑除官。由<br /><br />&nbsp;&nbsp;&nbsp;&nbsp;此忤旨，左迁太尉主簿。俄为从事中郎。车驾南征，帝微服观战所。有箭欲犯帝，<br /><br />&nbsp;&nbsp;&nbsp;&nbsp;志以身鄣之，帝便得免。矢中志目，因此一目丧明。以志行恒州事。宣武时，除<br /><br />&nbsp;&nbsp;&nbsp;&nbsp;荆州刺史。还朝，御史中尉王显奏志于在州日抑买良人为婢，兼乘请供朝，会赦<br /><br />&nbsp;&nbsp;&nbsp;&nbsp;免。明帝初，兼廷尉卿。后除扬州刺史，赐爵建忠伯。志在州，威名虽减李崇，<br /><br />&nbsp;&nbsp;&nbsp;&nbsp;亦为荆楚所惮。寻为雍州刺史。晚年耽好声伎。在扬州日，侍侧将百人，器服珍<br /><br />&nbsp;&nbsp;&nbsp;&nbsp;丽，冠于一时。及在雍州，逾尚华侈，聚敛无极，声名遂损。及莫折念生反，诏<br /><br />&nbsp;&nbsp;&nbsp;&nbsp;志为西征都督讨之。念生遣其弟天生屯龙口，与志相持。为贼所乘，遂弃大众奔<br /><br />&nbsp;&nbsp;&nbsp;&nbsp;还岐州。贼遂攻城，州刺史裴芬之疑城人与贼潜通，将尽出之，志不听。城人果<br /><br />&nbsp;&nbsp;&nbsp;&nbsp;开门引贼，钅巢志及芬之送念生，见害。节闵初，赠尚书仆射、太保。<br /><br />&nbsp;&nbsp;&nbsp;&nbsp;扶风公处真，烈帝之后也。少以壮烈闻，位殿中尚书，赐爵扶风公，委以大<br /><br />&nbsp;&nbsp;&nbsp;&nbsp;政，甚见尊礼。吐京胡曹仆浑等叛，招引朔方胡为援，处真与高凉王那等讨灭之。<br /><br />&nbsp;&nbsp;&nbsp;&nbsp;性贪婪，在军烈暴，坐事伏法。<br /><br />&nbsp;&nbsp;&nbsp;&nbsp;文安公泥，魏之疏族也。性忠直，有智画。道武厚遇之，赐爵文安公，拜安<br /><br />&nbsp;&nbsp;&nbsp;&nbsp;东将军。卒。子屈袭爵。明元时，居门下，出纳诏命。性明敏，善奏事，每合上<br /><br />&nbsp;&nbsp;&nbsp;&nbsp;旨。赐爵元城侯，加功劳将军。与南平公长孙嵩、白马侯崔密等并决狱讼。明元<br /><br />&nbsp;&nbsp;&nbsp;&nbsp;东巡，命屈行右丞相，山阳侯奚斤行左丞相，命掌军国，甚有声誉。后吐京胡与<br /><br />&nbsp;&nbsp;&nbsp;&nbsp;离石胡出以兵等叛，置立将校，外引赫连屈丐。屈督会稽刘洁、永安侯魏勤捍之。<br /><br />&nbsp;&nbsp;&nbsp;&nbsp;勤没于阵，洁坠马，胡执送屈丐，唯屈众犹存。明元以屈没失二将，欲斩之。时<br /><br />&nbsp;&nbsp;&nbsp;&nbsp;并州刺史元六头荒淫怠事，乃赦屈，令摄州事。屈嗜酒，颇废政事。帝积其前后<br /><br />&nbsp;&nbsp;&nbsp;&nbsp;失，槛车征还，斩于市。<br /><br />&nbsp;&nbsp;&nbsp;&nbsp;子磨浑，少为明元所知。元绍之逆也，明元潜隐于外，磨浑与叔孙诈云明元<br /><br />&nbsp;&nbsp;&nbsp;&nbsp;所在。绍使帐下二人随磨浑往，规为逆。磨浑既得出，便缚帐下，诣明元斩之。<br /><br />&nbsp;&nbsp;&nbsp;&nbsp;帝得磨浑，大喜，因为羽翼。以勋，赐爵长沙公，拜尚书，出为定州刺史。卒。<br /><br />&nbsp;&nbsp;&nbsp;&nbsp;昭成皇帝九子：庶长曰君，次曰献明帝，次曰秦王翰，次曰阏婆，次曰寿<br /><br />&nbsp;&nbsp;&nbsp;&nbsp;鸠，次曰纥根，次曰地干，次曰力真，次曰窟咄。<br /><br />&nbsp;&nbsp;&nbsp;&nbsp;君性愚，多不仁。昭成季年，苻坚遣其行唐公苻洛等来寇南境，昭成遣刘<br /><br />&nbsp;&nbsp;&nbsp;&nbsp;库仁逆战于石子岭。昭成时不胜，不能亲勒众军，乃率诸部避难阴山，度漠北。<br /><br />&nbsp;&nbsp;&nbsp;&nbsp;高车四面寇抄，复度漠南。苻洛军退，乃还云中。<br /><br />&nbsp;&nbsp;&nbsp;&nbsp;初，昭成以弟孤让国，乃以半部授孤。孤子斤失职怀怨，欲伺隙为乱。献明<br /><br />&nbsp;&nbsp;&nbsp;&nbsp;皇帝及秦明王翰皆先终，道武年甫五岁，慕容后子阏婆等虽长，而国统未定。斤<br /><br />&nbsp;&nbsp;&nbsp;&nbsp;因是说实君曰：“帝将立慕容所生，欲先杀汝，是以顷来诸子戎服，夜以兵仗绕<br /><br />&nbsp;&nbsp;&nbsp;&nbsp;庐舍，伺便将发。”时苻洛等军犹在君子津，夜常警备，诸皇子挟仗彷徨庐舍，<br /><br />&nbsp;&nbsp;&nbsp;&nbsp;君以斤言为信，乃尽杀诸皇子，昭成亦暴崩。其夜，诸皇子妇及宫人奔告洛军。<br /><br />&nbsp;&nbsp;&nbsp;&nbsp;坚将李柔、张蚝勒兵内逼，部众离散。苻坚闻之，召燕凤问其故，以状对。坚曰：<br /><br />&nbsp;&nbsp;&nbsp;&nbsp;“天下之恶一也！”乃执君及斤，S之长安。<br /><br />&nbsp;&nbsp;&nbsp;&nbsp;君孙勿期，位定州刺史，赐爵林虑侯。卒。子六状，真定侯。<br /><br />&nbsp;&nbsp;&nbsp;&nbsp;秦王翰，少有高气。年十五，便请征伐。昭成壮之，使领骑二千。长统兵，<br /><br />&nbsp;&nbsp;&nbsp;&nbsp;号令严信，多有克捷。建国十五年，卒。道武即位，追赠秦王，谥曰明。子仪，<br /><br />&nbsp;&nbsp;&nbsp;&nbsp;长七尺五寸，容貌甚伟，美髯，有算略。少能舞剑，骑射绝人。道武幸贺兰部，<br /><br />&nbsp;&nbsp;&nbsp;&nbsp;侍从出入。登国初，赐爵九原公。从破诸部，有谋战功。及帝将图慕容垂，遣仪<br /><br />&nbsp;&nbsp;&nbsp;&nbsp;观衅。垂问仪道武不自来之意。仪曰：“先人以来，世据北土，子孙相承，不失<br /><br />&nbsp;&nbsp;&nbsp;&nbsp;其旧。乃祖受晋正朔，爵称代王，东与燕世为兄弟。仪之奉命。理谓非失。”垂<br /><br />&nbsp;&nbsp;&nbsp;&nbsp;壮其对，因戏曰：“吾威加四海，卿主不自见吾，云何非失？”仪曰：“燕若不<br /><br />&nbsp;&nbsp;&nbsp;&nbsp;修文德，欲以兵威自强，此乃本朝将帅之事，非仪所知也。”及还，报曰：“垂<br /><br />&nbsp;&nbsp;&nbsp;&nbsp;死乃可图，今则未可。”帝作色问之，仪曰：“垂年已暮，其子宝弱而无威，谋<br /><br />&nbsp;&nbsp;&nbsp;&nbsp;不能决。慕容德自负才气，非弱主之臣，衅将内起，是可计之。”帝以为然。后<br /><br />&nbsp;&nbsp;&nbsp;&nbsp;改封平原公。<br /><br />&nbsp;&nbsp;&nbsp;&nbsp;道武征卫辰，仪出别道，获卫辰尸，传首行宫。帝大喜，徙封东平公。命督<br /><br />&nbsp;&nbsp;&nbsp;&nbsp;屯田于河北，自五原至阳塞外，分农稼，大得人心。慕容宝之寇五原，仪蹑<br /><br />&nbsp;&nbsp;&nbsp;&nbsp;据朔方，要其还路。及并州平，仪功多，迁尚书令。从围中山。慕容德败也，帝<br /><br />&nbsp;&nbsp;&nbsp;&nbsp;以普妻周氏赐仪，并其僮仆财物。寻迁都督中外诸军事、左丞相，进封卫王。<br /><br />&nbsp;&nbsp;&nbsp;&nbsp;中山平，复遣仪讨邺，平之。道武将还代都，置中山行台，诏仪守尚书令以镇之，<br /><br />&nbsp;&nbsp;&nbsp;&nbsp;远近怀附。寻征仪以丞相入辅。又从征高车，仪别从西北破其别部。又从讨姚平<br /><br />&nbsp;&nbsp;&nbsp;&nbsp;有功，赐以绢布绵牛马羊等。<br /><br />&nbsp;&nbsp;&nbsp;&nbsp;仪膂力过人，弓力将十石，陈留公虔槊大称异。时人云：“卫王弓，桓王槊。”<br /><br />&nbsp;&nbsp;&nbsp;&nbsp;太武初育也，道武喜，夜召仪入，曰：“卿闻夜唤，乃不怪惧乎？”仪曰：“怪<br /><br />&nbsp;&nbsp;&nbsp;&nbsp;则有之，惧实无也。”帝告以太武生，赐仪御马、御带、缣锦等。<br /><br />&nbsp;&nbsp;&nbsp;&nbsp;先是，上谷侯岌、张衮、代郡许谦等有名于时，初来入军。闻仪待士，先就<br /><br />&nbsp;&nbsp;&nbsp;&nbsp;仪，仪并礼之，共谈当世之务。谦等三人曰：“平原公有大才，不世之略，吾等<br /><br />&nbsp;&nbsp;&nbsp;&nbsp;宜附其尾。”道武以仪器望，待之尤重，数幸其弟，如家人礼。仪矜功恃宠，遂<br /><br />&nbsp;&nbsp;&nbsp;&nbsp;与宜都公穆崇伏甲谋乱。崇子逐留在伏士中，道武召之，将有所使。逐留闻召，<br /><br />&nbsp;&nbsp;&nbsp;&nbsp;恐发，逾墙告状，帝秘而恕之。天赐六年，天文多变，占者云：“当有逆臣，伏<br /><br />&nbsp;&nbsp;&nbsp;&nbsp;尸流血。”帝恶之，颇杀公卿，欲以厌当天灾。仪内不自安，单骑遁走。帝使人<br /><br />&nbsp;&nbsp;&nbsp;&nbsp;追执之，遂赐死，葬以百姓礼。<br /><br />&nbsp;&nbsp;&nbsp;&nbsp;仪十五子。纂，五岁，道武命养于宫中，恩与诸皇子同。太武陵阼，除定州<br /><br />&nbsp;&nbsp;&nbsp;&nbsp;刺史，封中山公，进爵为王，赐步挽几以优异之。纂好酒爱佞，政以贿成。太武<br /><br />&nbsp;&nbsp;&nbsp;&nbsp;杀其亲嬖人。后悔过修谨，拜内大将军。居官清约简慎，更称廉平。纂于宗属最<br /><br />&nbsp;&nbsp;&nbsp;&nbsp;长，宗室有事，咸就谘焉。薨，谥曰简。<br /><br />&nbsp;&nbsp;&nbsp;&nbsp;纂弟良，性忠笃。明元追录仪功，封南阳王以绍仪后。<br /><br />&nbsp;&nbsp;&nbsp;&nbsp;良弟干，善弓马，以骑从明元于白登之东北，有双鸱飞鸣于上，帝命左右射<br /><br />&nbsp;&nbsp;&nbsp;&nbsp;之，莫能中。鸱游飞稍高，干以二箭下双鸱。帝赐之御马、弓矢、金带一，以旌<br /><br />&nbsp;&nbsp;&nbsp;&nbsp;其能。军中于是号干为射鸱都将。从太武南巡，进爵新蔡公。文成即位，拜都官<br /><br />&nbsp;&nbsp;&nbsp;&nbsp;尚书。卒，谥曰昭。<br /><br />&nbsp;&nbsp;&nbsp;&nbsp;子祯，胆气过人。太武时，为司卫监。从征蠕蠕，忽遇贼别部，多少不敌。<br /><br />&nbsp;&nbsp;&nbsp;&nbsp;祯乃就山解鞍放马，以示有伏，贼果疑而避之。孝文初，赐爵沛郡公，后拜南豫<br /><br />&nbsp;&nbsp;&nbsp;&nbsp;州刺史。大胡山蛮时钞掠，前后守牧多羁縻而已。祯乃召新蔡、襄城蛮首，使之<br /><br />&nbsp;&nbsp;&nbsp;&nbsp;观射。先选左右能射者二十余人，祯自发数箭皆中，然后命左右以次而射。先出<br /><br />&nbsp;&nbsp;&nbsp;&nbsp;一囚犯死罪者，使参射限，命不中，祯即责而斩之。蛮魁等伏伎畏威，相视股<br /><br />&nbsp;&nbsp;&nbsp;&nbsp;。又预教左右取死囚十人，皆著蛮衣，云是钞贼。祯乃临坐，伪举目瞻天，微<br /><br />&nbsp;&nbsp;&nbsp;&nbsp;有风动，祯谓蛮曰：“风气少暴，似有钞贼入境，不过十人，当在西南五十里许。”<br /><br />&nbsp;&nbsp;&nbsp;&nbsp;即命骑追掩，果缚送十人。祯告诸蛮曰：“尔乡里作贼如此，合死以不？”蛮等<br /><br />&nbsp;&nbsp;&nbsp;&nbsp;皆叩头曰：“合万死。”祯即斩之。”因慰喻遣还，自是境无暴掠。淮南人相率<br /><br />&nbsp;&nbsp;&nbsp;&nbsp;投附者三千余家，置之城东汝水之侧，名曰归义坊。初，豫州城豪胡丘生数与外<br /><br />&nbsp;&nbsp;&nbsp;&nbsp;交通，及祯为刺史，丘生尝有犯怀恨，图为不轨，诈以婚进城人，告云：“刺史<br /><br />&nbsp;&nbsp;&nbsp;&nbsp;欲迁城中大家，送之向代。”共谋翻城。城人石道起以事密告祯，速掩丘生，并<br /><br />&nbsp;&nbsp;&nbsp;&nbsp;诸预谋者。祯曰：“吾不负人，人何以叛？但丘生诳误。若即收掩，众必大惧，<br /><br />&nbsp;&nbsp;&nbsp;&nbsp;吾静以待之，不久自当悔服。”语未讫而城中三百人自缚诣州门，陈丘生谲诳之<br /><br />&nbsp;&nbsp;&nbsp;&nbsp;罪。而丘生单骑逃走，祯恕而不问。后征为都牧尚书。卒。赠侍中、仪同三司，<br /><br />&nbsp;&nbsp;&nbsp;&nbsp;谥简公。有八子。<br /><br />&nbsp;&nbsp;&nbsp;&nbsp;第五子瑞。初，瑞母尹氏有娠致伤，后昼寝，梦一老翁具衣冠告之曰：“吾<br /><br />&nbsp;&nbsp;&nbsp;&nbsp;赐汝一子，汝勿忧也。”寤而私喜，又问筮者，筮者曰：“大吉。”未几而生瑞。<br /><br />&nbsp;&nbsp;&nbsp;&nbsp;祯以为协梦，故名瑞，字天赐。位太中大夫。卒，赠太常卿。<br /><br />&nbsp;&nbsp;&nbsp;&nbsp;仪弟烈，刚武有智略。元绍之逆，百僚莫敢有声，唯烈行出外，诈附绍，募<br /><br />&nbsp;&nbsp;&nbsp;&nbsp;执明元，绍信之，自延秋门出。遂迎立明元。以功进爵阴平王。薨，谥曰熹。子<br /><br />&nbsp;&nbsp;&nbsp;&nbsp;求袭。弟道子，位下大夫。道子子洛，位羽林幢将。洛子乞，中散大夫。乞子晏，<br /><br />&nbsp;&nbsp;&nbsp;&nbsp;孝静初，累迁吏部尚书，平心不挠，时论称之。出为瀛州刺史，在任未几，百姓<br /><br />&nbsp;&nbsp;&nbsp;&nbsp;欣赖。蒋天乐之逆，见引，诏录送定州赐死。晏好集图籍，家书多秘阁，诸有假<br /><br />&nbsp;&nbsp;&nbsp;&nbsp;借，咸不逆其意，亦以此见称。<br /><br />&nbsp;&nbsp;&nbsp;&nbsp;烈弟觚，勇烈有胆气。少与兄仪从道武，侍卫左右。使于慕容垂，垂末年政<br /><br />&nbsp;&nbsp;&nbsp;&nbsp;在群下，遂止觚以求赂，道武绝之。觚率左右驰还，为垂子宝所执，垂待之更厚，<br /><br />&nbsp;&nbsp;&nbsp;&nbsp;因留心学业，诵读经书数十万言，垂国人咸称重之。道武之讨中山，慕容普遂<br /><br />&nbsp;&nbsp;&nbsp;&nbsp;害觚以固众心。帝闻之哀恸。及平中山，发普冢，斩其尸，收议害觚者傅高霸、<br /><br />&nbsp;&nbsp;&nbsp;&nbsp;程同等，皆夷五族，以大刃v杀之。乃葬觚，追谥秦愍王，封子夔为豫章王以绍<br /><br />&nbsp;&nbsp;&nbsp;&nbsp;觚。<br /><br />&nbsp;&nbsp;&nbsp;&nbsp;常山王遵，寿鸠之子也。少而壮勇，不拘小节。道武初，有佐命勋，赐爵略<br /><br />&nbsp;&nbsp;&nbsp;&nbsp;阳公。慕容宝之败也，别率骑七百，邀其归路，由是有参合之捷。及平中山，拜<br /><br />&nbsp;&nbsp;&nbsp;&nbsp;尚书左仆射，加侍中，领勃海之合口。及博陵、勃海群盗起，遵讨平之，迁州牧，<br /><br />&nbsp;&nbsp;&nbsp;&nbsp;封常山王。遵好酒色。天赐四年，坐醉乱，失礼于太原公主。赐死，葬以百姓礼。<br /><br />&nbsp;&nbsp;&nbsp;&nbsp;子素，明元从母所生，特见亲宠。太武初，复袭爵。休屠郁原等叛，素讨之，<br /><br />&nbsp;&nbsp;&nbsp;&nbsp;斩渠率，徙千余家于涿鹿之阳，立平原郡以处之。及平统万，以素有威怀之略，<br /><br />&nbsp;&nbsp;&nbsp;&nbsp;拜假节、征西大将军以镇之。后拜内都大官。文成即位，务崇宽政，罢诸杂调。<br /><br />&nbsp;&nbsp;&nbsp;&nbsp;有司奏国用不足，固请复之，唯素曰：“臣闻百姓不足，君孰与足？”帝善而从<br /><br />&nbsp;&nbsp;&nbsp;&nbsp;之。素，宗属之懿，又年老，帝每引入，访以政事，固辞疾归第。雅性方正，居<br /><br />&nbsp;&nbsp;&nbsp;&nbsp;官五十载，终始若一，时论贤之。薨，谥曰康，陪葬金陵，配飨庙廷。<br /><br />&nbsp;&nbsp;&nbsp;&nbsp;长子可悉陵，年十七，从太武猎，逐一猛兽，陵遂空手搏之以献。帝曰：<br /><br />&nbsp;&nbsp;&nbsp;&nbsp;“汝才力绝人，当为国立功立事，勿如此也！”即拜内行阿干。又从平凉州，沮<br /><br />&nbsp;&nbsp;&nbsp;&nbsp;渠茂虔令一骁将与陵相击，两槊皆折，陵抽箭射之坠马。陵恐其救至，未及拔剑，<br /><br />&nbsp;&nbsp;&nbsp;&nbsp;以刀子戾其劲，使身首异处。帝壮之，即日拜都幢将，封暨阳子。卒于中军都将。<br /><br />&nbsp;&nbsp;&nbsp;&nbsp;弟陪斤袭爵，坐事国除。陪斤子昭，小字阿倪，尚书张彝引兼殿中郎。孝文<br /><br />&nbsp;&nbsp;&nbsp;&nbsp;将为齐郡王兰举哀，而昭乃作宫悬。帝大，诏曰：“阿倪愚I，谁引为郎？”于<br /><br />&nbsp;&nbsp;&nbsp;&nbsp;是黜彝白衣守尚书，昭遂停废。宣武时，昭从弟晖亲宠用事，稍迁左丞。宣武崩，<br /><br />&nbsp;&nbsp;&nbsp;&nbsp;于忠执政，昭为黄门郎，又曲事之。忠专权擅威，枉陷忠贤，多昭所指导也。灵<br /><br />&nbsp;&nbsp;&nbsp;&nbsp;太后临朝，为尚书、河南尹，聋而狠戾，理务峭急，所在患之。寻出为雍州刺史，<br /><br />&nbsp;&nbsp;&nbsp;&nbsp;在州贪虐，大为人害。后入为尚书，谄事刘腾。进号征西将军。卒，赠尚书左仆<br /><br />&nbsp;&nbsp;&nbsp;&nbsp;射。纳货元叉，所以赠礼优越。<br /><br />&nbsp;&nbsp;&nbsp;&nbsp;子玄，字彦道，以节俭知名。孝壮时，为洛阳令。及节闵即位，玄上表乞葬<br /><br />&nbsp;&nbsp;&nbsp;&nbsp;庄帝，时议善之。后除尚书左丞。孝武帝即位，以孙腾为左仆射。腾即齐神武心<br /><br />&nbsp;&nbsp;&nbsp;&nbsp;膂，仗入省，玄依法举劾，当时咸为玄惧。孝武重其强正，封临淄县子。及从入<br /><br />&nbsp;&nbsp;&nbsp;&nbsp;关，封陈郡王，位仪同三司，加开府。薨，谥曰平。<br /><br />&nbsp;&nbsp;&nbsp;&nbsp;昭弟绍，字丑伦，少聪慧。迁尚书右丞。绍断决不避强御。宣武诏令检赵修<br /><br />&nbsp;&nbsp;&nbsp;&nbsp;狱，以修佞幸，因此遂加杖罚，令其致死。帝责绍不重闻，绍曰：“修奸佞甚于<br /><br />&nbsp;&nbsp;&nbsp;&nbsp;董贤，臣若不因衅除之，恐陛下复被哀帝之名。”以其言正，遂不罪焉。及出，<br /><br />&nbsp;&nbsp;&nbsp;&nbsp;广平王怀拜绍，贺曰：“阿翁乃皇家之正直，虽朱云、汲黯何以仰过！”绍曰：<br /><br />&nbsp;&nbsp;&nbsp;&nbsp;“但恨戮之稍晚，以为愧耳。”卒于凉州刺史。<br /><br />&nbsp;&nbsp;&nbsp;&nbsp;陪斤弟忠，字仙德，以忠谨闻。孝文时，累迁右仆射，赐爵城阳公，加侍中、<br /><br />&nbsp;&nbsp;&nbsp;&nbsp;镇西将军，有翼赞之勤，百寮咸敬之。太和四年，病笃辞退”养疾于高柳，舆驾<br /><br />&nbsp;&nbsp;&nbsp;&nbsp;亲送都门之外，群寮侍臣执别者莫不涕泣。及卒，皆悼惜之。谥曰宣，命有司为<br /><br />&nbsp;&nbsp;&nbsp;&nbsp;立碑铭。<br /><br />&nbsp;&nbsp;&nbsp;&nbsp;子盛，字始兴，袭爵，位谒者仆射。卒。子懋，字伯邕，袭爵，降为侯。从<br /><br />&nbsp;&nbsp;&nbsp;&nbsp;驾入关，封北平王。薨，赠尚书左仆射，谥曰贞慧。子陟，字景升，开府仪同三<br /><br />&nbsp;&nbsp;&nbsp;&nbsp;司。<br /><br />&nbsp;&nbsp;&nbsp;&nbsp;弟顺，字敬叔，从孝武入关，封濮阳王，位侍中。及武帝崩，秘未发丧，诸<br /><br />&nbsp;&nbsp;&nbsp;&nbsp;人多举广平王为嗣。顺于别室垂涕谓周文曰：“广平虽亲，年德并茂，不宜居大<br /><br />&nbsp;&nbsp;&nbsp;&nbsp;宝。”周文深然之，因宣国讳，上南阳王尊号。以顺为中尉，行雍州事，又加开<br /><br />&nbsp;&nbsp;&nbsp;&nbsp;府仪同三司、秦州刺史。顺善射。初，孝武在洛，于华林园戏射，以银酒卮容二<br /><br />&nbsp;&nbsp;&nbsp;&nbsp;升许，悬于百步外，命善射者十余人共射，中者即以赐之。顺发矢即中，帝大悦，<br /><br />&nbsp;&nbsp;&nbsp;&nbsp;并赏金帛。顺仍于箭孔处铸一银童，足蹈金莲，手持炙，遂勒背上，序其射<br /><br />&nbsp;&nbsp;&nbsp;&nbsp;工。<br /><br />&nbsp;&nbsp;&nbsp;&nbsp;子伟，字子猷，有清才。大统十六年，封南安郡王。及尉迟迥伐蜀，以伟为<br /><br />&nbsp;&nbsp;&nbsp;&nbsp;司录，书檄文言，皆伟所为。六官建，拜师氏下大夫，改淮南县公。周明帝初，<br /><br />&nbsp;&nbsp;&nbsp;&nbsp;拜师氏中大夫，受诏于骐麟殿刊正经籍。建德中，累迁小司寇，为使主，报聘于<br /><br />&nbsp;&nbsp;&nbsp;&nbsp;齐。是秋，武帝亲戎东讨，伟遂为齐所留。齐平，伟方见释，加授上开府。后除<br /><br />&nbsp;&nbsp;&nbsp;&nbsp;襄州刺史，位大将军。伟性温柔，好虚静，笃学爱文。初自邺还，庾信赠其诗曰：<br /><br />&nbsp;&nbsp;&nbsp;&nbsp;“梁亡垂棘反，齐平宝鼎归。”为辞人所重如此。后疾卒。<br /><br />&nbsp;&nbsp;&nbsp;&nbsp;盛弟寿兴，少聪慧好学。宣武初，为徐州刺史。在官贪虐，失于人心。其从<br /><br />&nbsp;&nbsp;&nbsp;&nbsp;兄侍中晖深害其能，因谮之于帝，诏尚书崔亮驰驿检核。亮发日，受晖旨，遂鞭<br /><br />&nbsp;&nbsp;&nbsp;&nbsp;挞三寡妇，令其自诬，称寿兴压己为婢。寿兴终恐不免，乃令其外弟中兵参军薛<br /><br />&nbsp;&nbsp;&nbsp;&nbsp;修义将车十乘，运小麦，经其禁之旁。寿兴因逾墙出，修义以大木函盛寿兴，其<br /><br />&nbsp;&nbsp;&nbsp;&nbsp;上加麦，载之而出，遂至河东，匿修义家。逢赦乃出，见帝，自陈为晖所谮，帝<br /><br />&nbsp;&nbsp;&nbsp;&nbsp;亦更无所责。初，寿兴为中庶子时，王显在东宫。贱，因公事，寿兴杖之四十。<br /><br />&nbsp;&nbsp;&nbsp;&nbsp;及显有宠，为御史中尉，奏寿兴在家每有怨言，诽谤朝廷。因帝极饮，无所觉悟，<br /><br />&nbsp;&nbsp;&nbsp;&nbsp;遂奏其事，命帝注可，直付寿兴赐死。帝书半不成字，当时见者亦知非本心，但<br /><br />&nbsp;&nbsp;&nbsp;&nbsp;惧晖等威，不敢申拔。及行刑日，显自往看之。寿兴命笔自作墓志铭曰：“洛阳<br /><br />&nbsp;&nbsp;&nbsp;&nbsp;男子，姓元名景，有道无时，其年不永。”余文多不载。顾谓其子曰：“我棺中<br /><br />&nbsp;&nbsp;&nbsp;&nbsp;可著百张纸，笔两枚，吾欲讼显于地下。若高祖之灵有知，百日内必取显。如遂<br /><br />&nbsp;&nbsp;&nbsp;&nbsp;无知，亦何足恋！”及宣武崩，显寻被杀。寿兴之死，时论亦以为前任中尉弹高<br /><br />&nbsp;&nbsp;&nbsp;&nbsp;阙谗讽所致。灵太后临朝，三公郎中崔鸿上疏理寿兴，诏书追雪，赠豫州刺史，<br /><br />&nbsp;&nbsp;&nbsp;&nbsp;谥曰庄。<br /><br />&nbsp;&nbsp;&nbsp;&nbsp;子最，字干，从孝武入关，封乐平王，位侍中，兼尚书左仆射，加特进。<br /><br />&nbsp;&nbsp;&nbsp;&nbsp;寿兴弟益生，少亡。<br /><br />&nbsp;&nbsp;&nbsp;&nbsp;子毗，字休弼。武帝之在藩邸，少亲之，及即位，出必陪乘，入于卧内。及<br /><br />&nbsp;&nbsp;&nbsp;&nbsp;帝与齐神武有隙，时议者各有异同。或劝天子入夷，或言与齐神武决战，或云奔<br /><br />&nbsp;&nbsp;&nbsp;&nbsp;梁。唯毗数人以关中帝王桑梓，殷勤叩头请西入。策功论赏，毗与领军斛斯椿等<br /><br />&nbsp;&nbsp;&nbsp;&nbsp;十三人为首，封魏郡王。时王者邑止一千户，唯毗邑一千五百。齐神武宣告关东<br /><br />&nbsp;&nbsp;&nbsp;&nbsp;云：“将天子西入，事起元毗，虽百赦不在原限。”薨，谥曰景。子绰。<br /><br />&nbsp;&nbsp;&nbsp;&nbsp;忠弟德，封河间公，卒于镇南将军，赠曹州刺史。德子悝，颍川太守，卒于<br /><br />&nbsp;&nbsp;&nbsp;&nbsp;光州刺史，谥曰恭。<br /><br />&nbsp;&nbsp;&nbsp;&nbsp;子嶷，宇子仲。孝武初，授兖州刺史。于时城人王奉伯等相扇谋逆，弃城出<br /><br />&nbsp;&nbsp;&nbsp;&nbsp;走。悬门发，断嶷要而出。诏齐州刺史尉景、本州刺史蔡俊各部在州士往讨之。<br /><br />&nbsp;&nbsp;&nbsp;&nbsp;嶷返复任。封濮阳县伯。孝静时，转尚书令，摄选部。嶷虽居重任，随时而已。<br /><br />&nbsp;&nbsp;&nbsp;&nbsp;薨于瀛州刺史，赠司徒公，谥曰靖懿。<br /><br />&nbsp;&nbsp;&nbsp;&nbsp;悝弟晖，字景袭。少沉敏，颇涉文史。宣武即位，为给事黄门侍郎。初，孝<br /><br />&nbsp;&nbsp;&nbsp;&nbsp;文迁洛，旧贵皆难移，时欲和众情，遂许冬则居南，夏便居北。宣武颇惑左右之<br /><br />&nbsp;&nbsp;&nbsp;&nbsp;言，外人遂有还北之问。至乃榜卖田宅，不安其居。晖乃请间言事，具奏所闻，<br /><br />&nbsp;&nbsp;&nbsp;&nbsp;曰：“先皇移都，以百姓恋土，故发冬夏二居之诏，权宁物意耳。乃是当时之言，<br /><br />&nbsp;&nbsp;&nbsp;&nbsp;实非先皇深意。且比来迁人，安居岁久，公私计立，无复还情。伏愿陛下终高祖<br /><br />&nbsp;&nbsp;&nbsp;&nbsp;既定之业，勿信邪臣不然之说。”帝纳之。再迁侍中，领右卫将军。虽无补益，<br /><br />&nbsp;&nbsp;&nbsp;&nbsp;深被亲宠。凡在禁中要密之事，晖别奉旨，藏之于。唯晖入乃开，其余侍中、<br /><br />&nbsp;&nbsp;&nbsp;&nbsp;黄门莫有知者。侍中卢昶亦蒙恩眄，故时人号曰“饿彪将军，饥鹰侍中。”迁吏<br /><br />&nbsp;&nbsp;&nbsp;&nbsp;部尚书。纳货用官，皆有定价，大郡二千匹，次郡一千匹，下郡五百匹，其余官<br /><br />&nbsp;&nbsp;&nbsp;&nbsp;职各有差，天下号曰市曹。出为冀州刺史。下州之日，连车载物，发信都至汤阴<br /><br />&nbsp;&nbsp;&nbsp;&nbsp;间，首尾相属，道路不断。其车少脂角，即于道上所逢之牛，生截取角，以充其<br /><br />&nbsp;&nbsp;&nbsp;&nbsp;用。晖检括丁户，听其归首，出调绢五万匹。然聚敛无极，百姓患之。明帝初，<br /><br />&nbsp;&nbsp;&nbsp;&nbsp;征拜尚书左仆射，诏摄吏部选事。后昭晖与任城王澄、京兆王愉、东平王匡共决<br /><br />&nbsp;&nbsp;&nbsp;&nbsp;门下大事。晖又上书论政要：其一曰：御史之职，务使得贤。必得其人，不拘阶<br /><br />&nbsp;&nbsp;&nbsp;&nbsp;秩，久于其事，责其成功。其二曰：安人宁边，观时而动。顷来边将亡远大之略，<br /><br />&nbsp;&nbsp;&nbsp;&nbsp;贪万一之功，楚、梁之好未闻，而蚕妇之怨屡结，斯乃庸人所为，锐于奸利之所<br /><br />&nbsp;&nbsp;&nbsp;&nbsp;致也。平吴之计，自有良图，不在于一城一戍也。又河北数州，国之基本；饥荒<br /><br />&nbsp;&nbsp;&nbsp;&nbsp;多年，户口流散。方今境上，兵复征发，即如此日，何易举动？愚谓数年以来，<br /><br />&nbsp;&nbsp;&nbsp;&nbsp;唯宜静边，以息召役，安人劝农，惠此中夏。请严敕边将，自今在戍贼求内附者，<br /><br />&nbsp;&nbsp;&nbsp;&nbsp;不听辄遣援接，皆须表闻。违者虽有功，请以违诏书论。三曰：国之资储，唯籍<br /><br />&nbsp;&nbsp;&nbsp;&nbsp;河北。饥馑积年，户口逃散，生长奸诈，因生隐藏。出缩老小，妄注死失，收人<br /><br />&nbsp;&nbsp;&nbsp;&nbsp;租调，割入于己。人困于下，官损于上。自非更立权制，善加检括，损耗之来，<br /><br />&nbsp;&nbsp;&nbsp;&nbsp;方在未已。请求其议，明宣条格。帝纳之。晖雅好文学，招集儒士崔鸿等撰录百<br /><br />&nbsp;&nbsp;&nbsp;&nbsp;家要事，以类相从，名为《科录》，凡二百七十卷，上起伏羲，迄于晋，凡十四<br /><br />&nbsp;&nbsp;&nbsp;&nbsp;代。晖疾笃，表上之。卒，赐东园秘器，赠使持节、都督中外诸军事、司空公，<br /><br />&nbsp;&nbsp;&nbsp;&nbsp;谥曰文宪。将葬，给羽葆班剑鼓吹二十人，羽林百二十人。<br /><br />&nbsp;&nbsp;&nbsp;&nbsp;子弼，字宗辅，性和厚，美容仪。以庄帝舅子婿，特封广川县子。天平初，<br /><br />&nbsp;&nbsp;&nbsp;&nbsp;累迁尚书令。弼妹为孝武所纳，以亲情见委，礼遇特隆。历中书监、录尚书事，<br /><br />&nbsp;&nbsp;&nbsp;&nbsp;位特进、宗师。齐受禅，除左光禄大夫。天保三年，卒。十年，诸子与诸元同诛<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;弼弟子士将，有巧思。至齐武成时，位将作大匠。<br /><br />&nbsp;&nbsp;&nbsp;&nbsp;德弟赞，颇有名誉，好陈军国事宜。初置司州，以赞为刺史，赐爵上谷侯。<br /><br />&nbsp;&nbsp;&nbsp;&nbsp;孝文戒赞化畿甸，可宣孝道，必令风教洽和，文礼大备。自今有不孝不悌者，比<br /><br />&nbsp;&nbsp;&nbsp;&nbsp;其门~，以刻其柱。又诏曰：“司州刺史，官尊位重，职总京畿，选属懿亲，以<br /><br />&nbsp;&nbsp;&nbsp;&nbsp;允具瞻之望。但诸王年少，未闲政体，故以授赞，庶能助晖道化。今司州始立，<br /><br />&nbsp;&nbsp;&nbsp;&nbsp;郡县初置，公卿已下皆有本属，可人率子弟，用相展敬。”于是赐名曰“赞”。<br /><br />&nbsp;&nbsp;&nbsp;&nbsp;诏赞乘步挽入殿门，加太子少师，迁左仆射。孝文将谋迁洛，诸公多异同，唯赞<br /><br />&nbsp;&nbsp;&nbsp;&nbsp;赞成大策。帝每岁南伐，执手寄以后事。卒，赠卫将军，仆射如故。后以留守赞<br /><br />&nbsp;&nbsp;&nbsp;&nbsp;辅之功，进封晋阳县伯。<br /><br />&nbsp;&nbsp;&nbsp;&nbsp;赞弟淑，字买仁。弯弓三百斤，善骑射。孝文时，为河东太守。河东俗多商<br /><br />&nbsp;&nbsp;&nbsp;&nbsp;贾，罕事农桑，人至有年三十不识耒耜。淑下车劝课，躬往教示，二年间，家给<br /><br />&nbsp;&nbsp;&nbsp;&nbsp;人足，为之谣曰：“泰州河东，杼柚代舂。元公至止，田畴始理。”卒于平城镇<br /><br />&nbsp;&nbsp;&nbsp;&nbsp;将，谥曰静。有七子。<br /><br />&nbsp;&nbsp;&nbsp;&nbsp;季海字元泉，兄弟中最有名誉，位洛州刺史。季海妻，司空李冲之女，庄帝<br /><br />&nbsp;&nbsp;&nbsp;&nbsp;从母也，赐爵唐郡君。政在尔朱，祸难方始，劝季海为外官以避纤介。及孝庄之<br /><br />&nbsp;&nbsp;&nbsp;&nbsp;难，季海果以在藩得免。从孝武入关，封冯翊王，位中书令、雍州刺史，迁司空。<br /><br />&nbsp;&nbsp;&nbsp;&nbsp;病薨，谥曰穆。<br /><br />&nbsp;&nbsp;&nbsp;&nbsp;子亨，字德良，一名孝才。遇周、齐分隔，时年数岁，与母李氏在洛阳。齐<br /><br />&nbsp;&nbsp;&nbsp;&nbsp;神武以亨父在关中，禁固之。其母遂称冻馁，得就食汤阴，托大豪李长寿，携亨<br /><br />&nbsp;&nbsp;&nbsp;&nbsp;及孤侄数人，得至长安。周文以功臣子，甚礼之。大统末，袭爵冯翊王，累迁勋<br /><br />&nbsp;&nbsp;&nbsp;&nbsp;州刺史，改封平凉王。周受禅，例降为公。隋文帝受禅，自洛州刺史征拜太常卿。<br /><br />&nbsp;&nbsp;&nbsp;&nbsp;寻出为卫州刺史，在职八年，风化大洽。以老病乞骸骨，吏人诣阙上表请留，上<br /><br />&nbsp;&nbsp;&nbsp;&nbsp;嗟叹者久之。其年，亨以笃疾，重请还京，上令使者致医药，问动静，相望于道。<br /><br />&nbsp;&nbsp;&nbsp;&nbsp;卒于家，谥曰宣。<br /><br />&nbsp;&nbsp;&nbsp;&nbsp;陈留王虔，纥根之子也。登国初，赐爵陈留公。与卫王仪破黜弗部，从攻卫<br /><br />&nbsp;&nbsp;&nbsp;&nbsp;辰。慕容宝来寇，虔绝其左翼，宝败。垂恚愤来桑乾，虔勇而轻敌，于陈战没。<br /><br />&nbsp;&nbsp;&nbsp;&nbsp;虔姿貌魁杰，武力绝伦，每以矛细短，大作之，犹患其轻，复缀铃于刃下。其弓<br /><br />&nbsp;&nbsp;&nbsp;&nbsp;力倍加常人。以其殊异，代京武库常存而志之。虔常以槊刺人，遂贯而高举。又<br /><br />&nbsp;&nbsp;&nbsp;&nbsp;尝以一手顿槊于地，驰马伪退，敌人争取，引不能出。虔引弓射之，一箭杀二三<br /><br />&nbsp;&nbsp;&nbsp;&nbsp;人，摇槊之徒，亡魂而散，徐乃令人取槊而去。每从征讨，及为偏将，常先登陷<br /><br />&nbsp;&nbsp;&nbsp;&nbsp;阵，勇冠当时，敌无众寡，莫敢抗其前者。及薨。举国悲叹，为之流涕，道武追<br /><br />&nbsp;&nbsp;&nbsp;&nbsp;惜伤恸者数焉。追谥陈留桓王，配飨庙廷，封其子悦为朱提王。悦外和内狠。道<br /><br />&nbsp;&nbsp;&nbsp;&nbsp;武常以桓王死王事，特加亲宠，为左将军，袭封，后为宗师。悦恃宠骄矜，每谓<br /><br />&nbsp;&nbsp;&nbsp;&nbsp;所亲王洛生之徒言曰：“一旦宫车晏驾，吾止避卫公。除此，谁在吾前！”卫王<br /><br />&nbsp;&nbsp;&nbsp;&nbsp;仪美髯，为内外所重，悦故云。初，姚兴之赎狄伯支，悦送之，路由雁门。悦因<br /><br />&nbsp;&nbsp;&nbsp;&nbsp;背诱奸豪，以取其意。后遇事谴逃亡，投雁门，规收豪杰，欲为不轨，为土人执<br /><br />&nbsp;&nbsp;&nbsp;&nbsp;送。帝恕而不罪。明元即位，引悦入侍，仍怀奸计，说帝云：“京师杂人不可保<br /><br />&nbsp;&nbsp;&nbsp;&nbsp;信，宜诛其非类者。”又云：“雁门人多诈，并可诛之。”欲以雪其私忿，帝不<br /><br />&nbsp;&nbsp;&nbsp;&nbsp;从。悦内自疑惧，怀刃入侍，谋为大逆。叔孙俊疑之。窃视其怀有刃，执而赐死。<br /><br />&nbsp;&nbsp;&nbsp;&nbsp;弟崇，太武诏令袭桓王爵。崇性沉厚。初，卫王死后，道武欲敦宗亲之义，<br /><br />&nbsp;&nbsp;&nbsp;&nbsp;诏引诸王子弟入宴。常山王素等三十余人咸谓与卫王相坐，疑惧。皆出逃遁，将<br /><br />&nbsp;&nbsp;&nbsp;&nbsp;奔蠕蠕，唯崇独至。道武见之，甚悦，厚加礼赐，遂宠敬之，素等于是亦安。久<br /><br />&nbsp;&nbsp;&nbsp;&nbsp;之，拜并州刺史，有政绩。从征蠕蠕，别督诸军出大泽，越涿耶山，威慑漠北。<br /><br />&nbsp;&nbsp;&nbsp;&nbsp;薨，谥曰景王。<br /><br />&nbsp;&nbsp;&nbsp;&nbsp;子建袭，降爵为公，位镇北将军，怀荒镇大将。卒。建子琛，位恒、肆二州<br /><br />&nbsp;&nbsp;&nbsp;&nbsp;刺史。琛子翌，尚书左仆射。翌子晖。<br /><br />&nbsp;&nbsp;&nbsp;&nbsp;晖字叔平，须眉如画，进止可观。好涉猎书记，少得美名于京下。周文礼之，<br /><br />&nbsp;&nbsp;&nbsp;&nbsp;命与诸子游处，每同砚席，情契甚厚。再迁武伯下大夫。时突厥屡为寇患，朝廷<br /><br />&nbsp;&nbsp;&nbsp;&nbsp;将结和亲，令晖买锦彩十万，使突厥。晖说以利害，可汗大悦，遣其名王随献方<br /><br />&nbsp;&nbsp;&nbsp;&nbsp;物。俄拜仪同三司。周武帝之娉突厥后，令晖致礼。授开府，转司宪大夫。及平<br /><br />&nbsp;&nbsp;&nbsp;&nbsp;关东，使晖安集河北，封义宁子。隋文帝总百揆，加上开府，进爵为公。开皇初，<br /><br />&nbsp;&nbsp;&nbsp;&nbsp;拜都官尚书，兼领太仆。奉诏决杜阳水灌三原，溉舄卤之地数千顷，人赖其利。<br /><br />&nbsp;&nbsp;&nbsp;&nbsp;再迁兵部尚书，监漕渠之役。未几，坐事免。顷之，拜魏州刺史，颇有惠政。后<br /><br />&nbsp;&nbsp;&nbsp;&nbsp;以疾去职，卒于京师。帝嗟悼久之，敕鸿胪监护丧事，谥曰元。子肃嗣，位光禄<br /><br />&nbsp;&nbsp;&nbsp;&nbsp;少卿。肃弟仁，器性明敏，位日南郡丞。<br /><br />&nbsp;&nbsp;&nbsp;&nbsp;建弟嫡子祚，字龙寿。宣武校艺，每于岁暮，诏令教习讲武。初，建以子罪<br /><br />&nbsp;&nbsp;&nbsp;&nbsp;失爵，祚欲求本封。有司奏听祚袭公，其王爵不轻，共求更议，诏从之。卒于河<br /><br />&nbsp;&nbsp;&nbsp;&nbsp;州刺史。节闵时，赠侍中、尚书仆射。<br /><br />&nbsp;&nbsp;&nbsp;&nbsp;虔兄，性严重少言。道武常敬之，雅有谋策。从平中山，以功赐爵蒲城侯。<br /><br />&nbsp;&nbsp;&nbsp;&nbsp;特见宠厚，给鼓吹羽仪，礼同岳牧。莅政以威信著称，居官七年，乃以元易干代<br /><br />&nbsp;&nbsp;&nbsp;&nbsp;为郡。时易干子万言得宠于道武，易干恃其子，轻忽于，不告其状，轻骑卒<br /><br />&nbsp;&nbsp;&nbsp;&nbsp;至，排坠床，而据其坐。不知代己，谓以罪见捕。既而知之，耻其侮慢，谓<br /><br />&nbsp;&nbsp;&nbsp;&nbsp;易干曰：“我更满被代，常也。汝无礼见辱，岂可容哉！”遂搏而杀之。以状具<br /><br />&nbsp;&nbsp;&nbsp;&nbsp;闻，道武壮之。万言累以诉请，乃诏输赎。乃自请罪，道武赦之，复免其赎。<br /><br />&nbsp;&nbsp;&nbsp;&nbsp;病卒。<br /><br />&nbsp;&nbsp;&nbsp;&nbsp;子仑，太武时袭父爵，以功除统万镇将。后从永昌王仁南征，别出汝阴。济<br /><br />&nbsp;&nbsp;&nbsp;&nbsp;淮，宋将刘康祖屯于慰武亭以邀军路，师人患之。仑曰：“今大风既劲，若令推<br /><br />&nbsp;&nbsp;&nbsp;&nbsp;草车，方轨并进，乘风纵烟火，以精兵自后乘之，破之必矣。”从之，斩康祖，<br /><br />&nbsp;&nbsp;&nbsp;&nbsp;传首行宫。文成即位，除秦州刺史，进爵陇西公。卒，谥曰定公。子琛袭爵。<br /><br />&nbsp;&nbsp;&nbsp;&nbsp;毗陵王顺，地干之子也。性疏狠。登国初，赐爵南安公。及道武讨中山，留<br /><br />&nbsp;&nbsp;&nbsp;&nbsp;顺守京师。柏肆之败，军人有亡归者，言大军奔散，不知帝所在。顺闻之，欲自<br /><br />&nbsp;&nbsp;&nbsp;&nbsp;立，纳莫题谏，乃止。时贺力眷等聚众作乱于阴馆，顺讨之不克。乃从留官自白<br /><br />&nbsp;&nbsp;&nbsp;&nbsp;登南入繁故城，阻水为固，以宁人心。道武善之，进封为王，位司隶校尉。<br /><br />&nbsp;&nbsp;&nbsp;&nbsp;道武好黄、老，数召诸王及朝臣亲为说之，在坐莫不祗肃，唯顺独坐寐，不顾而<br /><br />&nbsp;&nbsp;&nbsp;&nbsp;唾。帝怒废之。以王薨于家。<br /><br />&nbsp;&nbsp;&nbsp;&nbsp;辽西公意烈，力真之子也。先没于慕容垂。道武征中山，弃妻子迎于井陉。<br /><br />&nbsp;&nbsp;&nbsp;&nbsp;及平中原，有战获勋，赐爵辽西公，除广平太守。时和跋为邺行台，意烈性雄耿，<br /><br />&nbsp;&nbsp;&nbsp;&nbsp;自以帝属，耻居跋下，遂阴结徒党，将袭邺。发觉，赐死。子拔干，博知古今。<br /><br />&nbsp;&nbsp;&nbsp;&nbsp;父虽有罪，道武以拔干宗亲，委之心腹。有计略，屡效忠勤。明元践阼，除勃海<br /><br />&nbsp;&nbsp;&nbsp;&nbsp;太守，吏人乐之。赐爵武遂子，转平原镇将，得将士心。卒，谥曰灵公。子受洛<br /><br />&nbsp;&nbsp;&nbsp;&nbsp;袭，进爵武邑公。卒。子叱奴，武川镇将。<br /><br />&nbsp;&nbsp;&nbsp;&nbsp;叱奴子洪超，颇有学涉，大乘贼乱之后，诏洪超持节兼黄门侍郎，绥慰冀部。<br /><br />&nbsp;&nbsp;&nbsp;&nbsp;还，上言冀土宽广，界去州六七百里，负海险远，宜分置一州，镇遏海曲。朝议<br /><br />&nbsp;&nbsp;&nbsp;&nbsp;从之，后遂立沧州。卒于北军将、光禄大夫。<br /><br />&nbsp;&nbsp;&nbsp;&nbsp;意烈弟勃，善射御，以勋赐爵彭城公。卒，谥曰阙。陪葬金陵。长子粟袭。<br /><br />&nbsp;&nbsp;&nbsp;&nbsp;太武时，督诸军屯漠南。蠕蠕表闻。粟亮直，善驭众，抚恤将士，必与之同劳逸。<br /><br />&nbsp;&nbsp;&nbsp;&nbsp;征和龙，以功进封为王。薨，陪葬金陵。<br /><br />&nbsp;&nbsp;&nbsp;&nbsp;粟弟浑，少善弓马，太武嘉之。会有诸方使，命浑射兽三头，发皆中，时举<br /><br />&nbsp;&nbsp;&nbsp;&nbsp;坐咸以为善。及为宰官尚书，颇以骄纵为失，坐事免，徙长社，为人所害。<br /><br />&nbsp;&nbsp;&nbsp;&nbsp;子库汗，为羽林中郎将。从北巡，有兔起乘舆前，命库汗射之，应弦而毙。<br /><br />&nbsp;&nbsp;&nbsp;&nbsp;太武悦，赐一金兔，以旌其能。文成起景穆庙，赐爵阳丰侯。献文即位，复造文<br /><br />&nbsp;&nbsp;&nbsp;&nbsp;成庙，拜殿中给事，进爵为公。库汗明于断决，每奉使察行州镇，折狱以情，所<br /><br />&nbsp;&nbsp;&nbsp;&nbsp;历皆称之。秦州父老诣阙乞库汗为刺史者，前后千余人。朝廷许之，未及遣，遇<br /><br />&nbsp;&nbsp;&nbsp;&nbsp;病卒。子古辰袭。<br /><br />&nbsp;&nbsp;&nbsp;&nbsp;窟咄，昭成崩后，苻洛以其年长，逼徙长安。苻坚礼之，教以书学。因乱，<br /><br />&nbsp;&nbsp;&nbsp;&nbsp;随慕容永东迁。永以为新兴太守。刘显之败，遣弟亢锏扔窟咄。遂逼南界，于<br /><br />&nbsp;&nbsp;&nbsp;&nbsp;是诸部骚动。道武左右于桓等谋应之，同谋人单马干以告帝。帝虑骇人心，沉吟<br /><br />&nbsp;&nbsp;&nbsp;&nbsp;未发。后三日，桓以谋白其舅穆崇。又告之，帝乃诛桓等五人，余莫题等七姓悉<br /><br />&nbsp;&nbsp;&nbsp;&nbsp;原不问。帝虑内难，乃北逾阴山，幸贺兰部，遣安同及长孙漫征兵于慕容垂。贺<br /><br />&nbsp;&nbsp;&nbsp;&nbsp;曼亡奔窟咄，安同间行，遂达中山。慕容垂遣子贺步骑六千以随之。安同与垂<br /><br />&nbsp;&nbsp;&nbsp;&nbsp;使人兰纥俱还，达牛川，窟咄兄子意烈捍之。安同乃隐藏于商贾囊中。至暮，乃<br /><br />&nbsp;&nbsp;&nbsp;&nbsp;入空井得免，仍奔贺。军既不至，而稍前逼贺染干。贺染干阴怀异端，乃为窟<br /><br />&nbsp;&nbsp;&nbsp;&nbsp;咄来侵北部。人皆惊骇，莫有固志。于是北部大人叔孙普洛节及诸乌丸亡奔卫辰。<br /><br />&nbsp;&nbsp;&nbsp;&nbsp;贺闻之，遽遣安同、朱谭等来。既知贺军近，众乃少定。道武自弩山幸牛川，<br /><br />&nbsp;&nbsp;&nbsp;&nbsp;窟咄进屯高柳。道武复使安同诣贺，因克会期。安同还，帝逾参合，出代北，<br /><br />&nbsp;&nbsp;&nbsp;&nbsp;与贺会于高柳。窟咄穷迫，望旗奔走，遂为卫辰杀之。帝悉收其众，贺执帝<br /><br />&nbsp;&nbsp;&nbsp;&nbsp;别归中山。<br /><br />&nbsp;&nbsp;&nbsp;&nbsp;论曰：魏氏始自幽都，肇基帝业。上谷公等分枝若木，疏派天潢。或绩预经<br /><br />&nbsp;&nbsp;&nbsp;&nbsp;纶，大开土宇；或迹同凶悖，自致歼夷。其祸福之来，唯人所召。至如神武之不<br /><br />&nbsp;&nbsp;&nbsp;&nbsp;事黄屋，高揖万乘，义感邻国；祚隆帝统，太伯、延陵未足多也。高凉让国之胤，<br /><br />&nbsp;&nbsp;&nbsp;&nbsp;子那猛壮之风，或大位未加，或功不赎罪；褒德图劳，其义为阙。松滋气干相承，<br /><br />&nbsp;&nbsp;&nbsp;&nbsp;声迹俱显；天穆得不以道，任过其量。持盈必悔，杀身为幸。武卫父子兼将，丕<br /><br />&nbsp;&nbsp;&nbsp;&nbsp;略始见器重，终以奸弃，不足观矣。河间、扶风，武烈宣著，宗子之可称乎！卫<br /><br />&nbsp;&nbsp;&nbsp;&nbsp;王英风猛概，折冲见重，谋之不臧，卒以自丧。秦王体度恢伟，陈留胆气绝伦，<br /><br />&nbsp;&nbsp;&nbsp;&nbsp;亡身强寇，志力不展，惜哉！常山勇冠戚属，与魏升降，亦以优乎！阴平忠烈，<br /><br />&nbsp;&nbsp;&nbsp;&nbsp;蒲阴器宇，荣宠兼萃，盖有由焉。毗陵疏狠，辽西狷介，全身保位，固亦难矣。<br /><br />&nbsp;&nbsp;&nbsp;&nbsp;苻坚之S君，卫辰之诛窟咄，逆子贼臣，盖亦天下之恶一焉。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1731);">加入书签</a><a
                        href="1729.html">上一页</a>&larr;<a href="index.html">返回列表</a>&rarr;<a
                            href="1732.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1729.html"; var next_page = "1732.html"; var index_page = "index.html"; var sortid = "9"; var article_id = "29"; var chapter_id = "1731"; var articlename = "北史"; var chaptername = " 卷十五 列传第三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>