<!DOCTYPE html>
<html>
<head>
<meta charset="gbk" />
<title>北史- 卷三十九 列传第二十七-在线阅读-哈西文学网</title>
<meta name="keywords" content="李延寿，北史， 卷三十九 列传第二十七全文， 卷三十九 列传第二十七在线阅读 哈西文学网" />
<meta name="description" content="哈西文学网提供李延寿的北史  卷三十九 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1782.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1782.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十九 列传第二十七</h1>
            <div class="link xb">
                <a href="1780.html">上一页</a>&larr;<a href="index.html">返回列表</a>&rarr;<a
                    href="1785.html">下一页</a></div>			
            <div id="BookText">&nbsp;&nbsp;&nbsp;&nbsp;○薛安都刘休宾房法寿（曾孙豹玄孙彦谦族子景伯）毕众敬（曾<br /><br />&nbsp;&nbsp;&nbsp;&nbsp;孙义云）羊祉（子深孙肃弟子敦烈）<br /><br />&nbsp;&nbsp;&nbsp;&nbsp;薛安都，字休达，河东汾阴人也。父广，晋上党太守。安都少骁勇，善骑射，<br /><br />&nbsp;&nbsp;&nbsp;&nbsp;颇结轻侠，诸兄患之。安都乃求以一身分出，不取片资，兄许之，居于别厩。远<br /><br />&nbsp;&nbsp;&nbsp;&nbsp;近交游者争有送遗，马牛衣服什物充满其庭。真君五年，与东雍州刺史沮渠康谋<br /><br />&nbsp;&nbsp;&nbsp;&nbsp;逆，事发奔宋。<br /><br />&nbsp;&nbsp;&nbsp;&nbsp;在南以武力见叙，遇宋孝武起江州，遂以为将。和平六年，宋湘东王杀其主<br /><br />&nbsp;&nbsp;&nbsp;&nbsp;子业而自立，是为明帝。群情不协，共立子业弟晋安王子勋。安都与沈文秀、崔<br /><br />&nbsp;&nbsp;&nbsp;&nbsp;道固、常珍奇等举兵应之。宋明帝遗将张永讨安都。安都遣使降魏，请兵救援，<br /><br />&nbsp;&nbsp;&nbsp;&nbsp;遣第四子道次为质。献文乃遣镇东大将军尉元等赴之，拜安都镇南大将军、徐州<br /><br />&nbsp;&nbsp;&nbsp;&nbsp;刺史，赐爵河东公。元等既入彭城，安都中悔，谋图元等。元知之，遂不果发。<br /><br />&nbsp;&nbsp;&nbsp;&nbsp;安都因重货元等，委罪于女婿裴祖隆。元乃杀祖隆而隐安都谋。<br /><br />&nbsp;&nbsp;&nbsp;&nbsp;皇兴二年，与毕众敬朝于京师，甚见礼重。子侄群从并处上客，皆封侯，至<br /><br />&nbsp;&nbsp;&nbsp;&nbsp;于门生，无不收叙。又为起第宅，馆宇崇丽，资给甚厚。卒，赠假黄钺、秦州刺<br /><br />&nbsp;&nbsp;&nbsp;&nbsp;史、河东王，谥曰康。<br /><br />&nbsp;&nbsp;&nbsp;&nbsp;子道~袭爵，位平州刺史，政有声称。历相、秦二州刺史，卒。道~弟道异，<br /><br />&nbsp;&nbsp;&nbsp;&nbsp;亦以勋为第一客。早卒，赠秦州刺史、安邑侯。道异弟道次，既质京师，赐爵安<br /><br />&nbsp;&nbsp;&nbsp;&nbsp;邑侯，位秦州刺史，进河南公。<br /><br />&nbsp;&nbsp;&nbsp;&nbsp;安都从祖弟真度，初亦与安都南奔；及从安都来降，为上客。太和初，赐爵<br /><br />&nbsp;&nbsp;&nbsp;&nbsp;河北侯，出为平州刺史，假阳平公，后降为伯。历荆州、东荆州刺史。初迁洛后，<br /><br />&nbsp;&nbsp;&nbsp;&nbsp;真度每献计劝先取樊、邓，后攻南阳，故大为帝所赏。改封临晋县伯，转豫州刺<br /><br />&nbsp;&nbsp;&nbsp;&nbsp;史。景明初，豫州大饥，真度表辄日别出仓米五十斛为粥，救其甚者。诏曰：<br /><br />&nbsp;&nbsp;&nbsp;&nbsp;“真度所表，甚有忧济百姓之意，宜在拯恤。”历华、荆二州刺史，入为大司农<br /><br />&nbsp;&nbsp;&nbsp;&nbsp;卿。正始初，除扬州刺史。还朝，除金紫光禄大夫，加散骑常侍，改封敷西。卒，<br /><br />&nbsp;&nbsp;&nbsp;&nbsp;赠左光禄大夫，谥曰庄。有子十二人，嫡子怀彻袭封。<br /><br />&nbsp;&nbsp;&nbsp;&nbsp;初，真度有女妓数十人。每集宾客，辄命之丝竹歌舞，不辍于前，尽声色之<br /><br />&nbsp;&nbsp;&nbsp;&nbsp;适。庶长子怀吉，居丧过周，以父妓十余人并乐器献之，宣武纳焉。<br /><br />&nbsp;&nbsp;&nbsp;&nbsp;怀吉好勇，有膂力，虽不善书学，亦解达时事。卒于汾州刺史。怀吉本不厉<br /><br />&nbsp;&nbsp;&nbsp;&nbsp;清节，及为汾州，偏有聚纳之响。自以支庶，饵诱胜己，共为婚姻。多携亲戚，<br /><br />&nbsp;&nbsp;&nbsp;&nbsp;悉令同行，兼为之弥缝，恣其取受。而将劳宾客，曲尽物情，送去迎来，不避寒<br /><br />&nbsp;&nbsp;&nbsp;&nbsp;热。性少言，每有接对，但默然而返。既指授先期明人马之数，左右密已记录。<br /><br />&nbsp;&nbsp;&nbsp;&nbsp;俄而酒馔相寻，刍粟继至，逮于将别，赠以钱缣，下及厮庸，咸过本望。<br /><br />&nbsp;&nbsp;&nbsp;&nbsp;真度诸子既多，其母非一；同产相朋，因有憎爱。兴和中，遂致诉列，云以<br /><br />&nbsp;&nbsp;&nbsp;&nbsp;毒药相害。显在公府，发扬疵衅，时人耻焉。<br /><br />&nbsp;&nbsp;&nbsp;&nbsp;刘休宾，字处干，本平原人也。祖昶，从慕容德度河，家于北海都昌县。父<br /><br />&nbsp;&nbsp;&nbsp;&nbsp;奉伯，宋北海太守。休宾少好学，有文才。仕宋为兖州刺史。娶崔邪利女，生子<br /><br />&nbsp;&nbsp;&nbsp;&nbsp;文晔。崔氏先归宁在鲁郡。邪利之降，文晔母子与俱入魏。及慕容白曜军至，休<br /><br />&nbsp;&nbsp;&nbsp;&nbsp;宾不降。白曜请崔氏与文晔至，以报休宾。又执休宾兄延和妻子巡视城下。休宾<br /><br />&nbsp;&nbsp;&nbsp;&nbsp;答白曜，许待历城降，当即归顺。密遣主簿尹文达向历城，观魏军形势。文达诣<br /><br />&nbsp;&nbsp;&nbsp;&nbsp;白曜，诈祗侯。白曜令文达往升城，见其妻子。文晔哭泣，以爪发为信。文达回，<br /><br />&nbsp;&nbsp;&nbsp;&nbsp;复经白曜，誓约而还，见休宾。休宾抚爪发泣，复遣文达与白曜期。白曜喜，以<br /><br />&nbsp;&nbsp;&nbsp;&nbsp;酒灌地，启告山河，誓不负休宾。文达还谓休宾，可早决计。休宾于是告兄子闻<br /><br />&nbsp;&nbsp;&nbsp;&nbsp;慰。闻慰固执不可，遂差本契。白曜寻遣著作佐郎许赤彪夜至梁邹南门，告城上<br /><br />&nbsp;&nbsp;&nbsp;&nbsp;人曰：“休宾遣文达频造仆射许降，何得无信！”于是城内遂相维持，欲降不得。<br /><br />&nbsp;&nbsp;&nbsp;&nbsp;历城降，休宾乃出请命。及立平齐郡，乃以梁邹人为怀宁县，以休宾为令。延兴<br /><br />&nbsp;&nbsp;&nbsp;&nbsp;二年卒。<br /><br />&nbsp;&nbsp;&nbsp;&nbsp;文晔有志尚，综览群书，轻财重义。太和中，坐从兄闻慰南叛，被徙北边，<br /><br />&nbsp;&nbsp;&nbsp;&nbsp;孝文特听还代。帝曾幸方山，文晔大言求见，申父功厚赏屈。于是赐爵都昌子，<br /><br />&nbsp;&nbsp;&nbsp;&nbsp;深见待遇，拜协律中郎。卒于高阳太守，赠兖州刺史，谥曰贞。<br /><br />&nbsp;&nbsp;&nbsp;&nbsp;休宾叔父旋之，其妻许氏生二子法凤、法武，而旋之早卒。东阳平，许氏携<br /><br />&nbsp;&nbsp;&nbsp;&nbsp;二子入魏，孤贫不自立，母子并出家为尼僧。既而反俗，俱奔江南。法武后改名<br /><br />&nbsp;&nbsp;&nbsp;&nbsp;峻，字孝标，《南史》有传。<br /><br />&nbsp;&nbsp;&nbsp;&nbsp;房法寿，小名乌头，清河东武城人也。曾祖谌，仕燕，位太尉掾。随慕容氏<br /><br />&nbsp;&nbsp;&nbsp;&nbsp;迁于齐，子孙因家之，遂为东清河绎幕人焉。法寿幼孤，少好射猎，轻率勇果，<br /><br />&nbsp;&nbsp;&nbsp;&nbsp;结诸群小为劫盗，宗族患之。弱冠，州迎主簿。后以母老，不复应州郡命，常盗<br /><br />&nbsp;&nbsp;&nbsp;&nbsp;杀猪羊以供母。招集壮士，恒有数百。仕宋为魏郡太守。法寿从祖弟崇吉，母妻<br /><br />&nbsp;&nbsp;&nbsp;&nbsp;为慕容白曜所获，托法寿为计，法寿与崇吉归款于白曜。诏以法寿为平远将军，<br /><br />&nbsp;&nbsp;&nbsp;&nbsp;与韩骐对为冀州刺史。及历城、梁邹降，法寿、崇吉等与崔道固、刘休宾俱至<br /><br />&nbsp;&nbsp;&nbsp;&nbsp;京师。以法寿为上客，崇吉为次客，崔、刘为下客。法寿供给亚于薛安都等，以<br /><br />&nbsp;&nbsp;&nbsp;&nbsp;功赐爵壮武侯，给以田宅奴婢。性爱酒，好施，亲旧宾客率同饥饱，坎俺２环<br /><br />&nbsp;&nbsp;&nbsp;&nbsp;足。毕众敬等皆尚其通爱。卒，赠青州刺史，谥敬侯。<br /><br />&nbsp;&nbsp;&nbsp;&nbsp;子伯祖袭，例降为伯，历齐郡内史。伯祖弱，委事于功曹张僧皓，大有受<br /><br />&nbsp;&nbsp;&nbsp;&nbsp;纳，伯祖衣食不充。后卒于幽州辅国府长史，免官，卒。子翼，大城戍主，带宗<br /><br />&nbsp;&nbsp;&nbsp;&nbsp;安太守，袭爵壮武侯。<br /><br />&nbsp;&nbsp;&nbsp;&nbsp;翼子豹，字仲干。体貌魁岸，美音仪。年十七，州辟主簿。王思政入据颍川，<br /><br />&nbsp;&nbsp;&nbsp;&nbsp;慕容绍宗出讨，豹为绍宗开府主簿兼行台郎中。绍宗自云有水厄，遂于战舰中浴，<br /><br />&nbsp;&nbsp;&nbsp;&nbsp;并自投于水，冀以厌当之。豹白绍宗曰：“夫命也在天，岂人理所能延保。公若<br /><br />&nbsp;&nbsp;&nbsp;&nbsp;实有水厄，非禳辟所能却；若其实无，何禳之有。今三军之事，在于明公，唯应<br /><br />&nbsp;&nbsp;&nbsp;&nbsp;达命任理，以保元吉。方乃乘船入水，云以防灾，岂如岸上指麾，以保万全也。”<br /><br />&nbsp;&nbsp;&nbsp;&nbsp;绍宗笑曰：“不能免俗，为复尔耳。”未几而绍宗遇溺，时论以为知微。清河中，<br /><br />&nbsp;&nbsp;&nbsp;&nbsp;除谒者仆射，拜西河太守。地接周境，俗杂稽胡，豹政贵清静，甚著声绩。迁博<br /><br />&nbsp;&nbsp;&nbsp;&nbsp;陵太守，亦有能名。又迁乐陵太守，风教修理，称为美政。郡濒海，水味多咸苦。<br /><br />&nbsp;&nbsp;&nbsp;&nbsp;豹命凿一井，遂得甘泉，遐迩以为政化所致。豹罢归后，井味复咸。齐灭，遂还<br /><br />&nbsp;&nbsp;&nbsp;&nbsp;本乡，丘园自养。频被征命，固辞以疾。每牧守初临，必遣致礼，官佐邑宰皆投<br /><br />&nbsp;&nbsp;&nbsp;&nbsp;刺申敬。终于家，无子，以兄熊子彦诩嗣。彦诩明辩有学识，位殿中侍御史，千<br /><br />&nbsp;&nbsp;&nbsp;&nbsp;乘、益都二县令，有惠政。熊字子威，性至孝，聪郎有节概。州辟主簿，行清河、<br /><br />&nbsp;&nbsp;&nbsp;&nbsp;广川二郡事。七子。<br /><br />&nbsp;&nbsp;&nbsp;&nbsp;长子彦询最知名，以魏勋门嫡孙，赐爵永始县子，特为叔豹所爱重。病卒，<br /><br />&nbsp;&nbsp;&nbsp;&nbsp;豹取急，亲送柩还乡；悲痛伤惜，以为丧当家之宝。初，彦询少时为监馆，尝接<br /><br />&nbsp;&nbsp;&nbsp;&nbsp;陈使江总。及陈灭，总入关，见彦询弟彦谦曰：“公是监馆弟邪？”因惨然曰：<br /><br />&nbsp;&nbsp;&nbsp;&nbsp;“昔因将命，得申言款。”彦询所赠总诗，今见载《总集》。<br /><br />&nbsp;&nbsp;&nbsp;&nbsp;彦谦早孤，不识父，为母兄鞠养。长兄彦询，雅有清鉴，以彦谦天性颖悟，<br /><br />&nbsp;&nbsp;&nbsp;&nbsp;每奇之，亲教读书。年七岁，诵数万言，为宗党所异。十五出后叔父子贞，事所<br /><br />&nbsp;&nbsp;&nbsp;&nbsp;继有逾本生。子贞哀之，抚养甚厚。后丁继母忧，勺饮不入口者五日。事伯父豹，<br /><br />&nbsp;&nbsp;&nbsp;&nbsp;竭尽心力，每四时珍果，弗敢先尝。遇期功之戚，必蔬食终礼，宗从取则焉。其<br /><br />&nbsp;&nbsp;&nbsp;&nbsp;后受学于博士尹琳，手不释卷，遂通涉《五经》。解属文，雅有词辩，风概高人。<br /><br />&nbsp;&nbsp;&nbsp;&nbsp;年十八，属齐广宁王孝珩为齐州刺史，辟为主簿。时禁网疏阔，州郡之职，<br /><br />&nbsp;&nbsp;&nbsp;&nbsp;尤多纵弛。及彦谦在职，清简守法，州境肃然，莫不敬惮。及周师入邺，齐主东<br /><br />&nbsp;&nbsp;&nbsp;&nbsp;奔，以彦谦为齐州中从事。彦谦痛本朝倾覆，将纠率忠义，潜谋匡辅，事不果而<br /><br />&nbsp;&nbsp;&nbsp;&nbsp;止。齐亡，归于家。周武帝遣柱国辛遵为齐州刺史，为贼帅辅带剑所执。彦谦以<br /><br />&nbsp;&nbsp;&nbsp;&nbsp;书谕之，带剑惭惧，送遵还州，诸贼并各归首。及隋文受禅之后，遂优游乡曲，<br /><br />&nbsp;&nbsp;&nbsp;&nbsp;誓无仕心。开皇七年，刺史韦艺固荐之，不得已而应命。吏部尚书卢恺一见重之，<br /><br />&nbsp;&nbsp;&nbsp;&nbsp;擢授承奉郎，俄迁监察御史。后属陈平，奉诏安抚泉、括等十州。以衔命称旨，<br /><br />&nbsp;&nbsp;&nbsp;&nbsp;赐物百段、米百石、衣一袭、奴婢七口。<br /><br />&nbsp;&nbsp;&nbsp;&nbsp;迁秦州总管录事参军。因朝集时，左仆射高G定考课。彦谦谓G曰：“《书》<br /><br />&nbsp;&nbsp;&nbsp;&nbsp;称三载考绩，黜陟幽明。唐、虞以降，代有其法，黜陟合理，褒贬无亏，便是进<br /><br />&nbsp;&nbsp;&nbsp;&nbsp;必得贤，退皆不肖。如或舛谬，法乃虚设。比见诸州考校，执见不同，进退多少，<br /><br />&nbsp;&nbsp;&nbsp;&nbsp;参差不类。况复爱憎肆意，致乖平坦。清介孤直，未必高第；卑谄巧官，翻居上<br /><br />&nbsp;&nbsp;&nbsp;&nbsp;等。真伪混淆，是非瞀乱。宰贵既不精练，斟酌取舍，曾经驱使者，多以蒙识获<br /><br />&nbsp;&nbsp;&nbsp;&nbsp;成；未历台省者，皆为不知被退。又四方悬远，难可详悉，唯准量人数，半破半<br /><br />&nbsp;&nbsp;&nbsp;&nbsp;成。徒计官员之少多，莫顾善恶之众寡。俗求允当，其道无由。明公鉴达幽微，<br /><br />&nbsp;&nbsp;&nbsp;&nbsp;平心遇物，今年考校，必无阿枉，脱有前件数事，未审何以裁之？唯顾远布耳目，<br /><br />&nbsp;&nbsp;&nbsp;&nbsp;精加采访。褒秋毫之善，贬纤介之恶。非直有光至道，亦足标奖贤能。”词气侃<br /><br />&nbsp;&nbsp;&nbsp;&nbsp;然，观者属目。G为之动容，深见嗟赏。因历问河西、陇右官人景行，彦谦对之<br /><br />&nbsp;&nbsp;&nbsp;&nbsp;如响。G谓诸州总管、刺史曰：“与公言，不如独共秦州考使语。”后数日，G<br /><br />&nbsp;&nbsp;&nbsp;&nbsp;言于帝，帝弗能用。<br /><br />&nbsp;&nbsp;&nbsp;&nbsp;以秩满，迁长葛县令，甚有惠化，百姓号为慈父。仁寿中，帝令持节使者巡<br /><br />&nbsp;&nbsp;&nbsp;&nbsp;行州县，察长吏能不。以彦谦为天下第一，超授e州司马。吏人号哭相谓曰：<br /><br />&nbsp;&nbsp;&nbsp;&nbsp;“房明府今去，吾属何用生为！”其后百姓思之，立碑颂德。e州久无刺史，<br /><br />&nbsp;&nbsp;&nbsp;&nbsp;州务皆归彦谦，名有异政。内史侍郎薛道衡，一代文宗，位望清显。所与交结，<br /><br />&nbsp;&nbsp;&nbsp;&nbsp;皆海内名贤。重彦谦为人，深加友敬。及为襄州总管，辞翰往来，交错道路。炀<br /><br />&nbsp;&nbsp;&nbsp;&nbsp;帝嗣位，道衡转牧番州，路经彦谦所，留连数日，屑涕而别。<br /><br />&nbsp;&nbsp;&nbsp;&nbsp;黄门侍郎张衡亦与彦谦相善。于时帝营东都，穷极侈丽，天下失望。又汉王<br /><br />&nbsp;&nbsp;&nbsp;&nbsp;构逆，罹罪者多。彦谦见衡当涂而不能匡救，书谕之曰：<br /><br />&nbsp;&nbsp;&nbsp;&nbsp;窃闻赏者所以劝善，刑者所以惩恶。故疏贱之人，有善必赏；尊贤之戚，犯<br /><br />&nbsp;&nbsp;&nbsp;&nbsp;恶必刑。未有罚则避亲，赏则遗贱者也。今国家祗承灵命，作人父母，刑赏曲直，<br /><br />&nbsp;&nbsp;&nbsp;&nbsp;升闻于天，夤畏照临，亦宜谨肃。故文王云：“我其夙夜畏天之威。”以此而论，<br /><br />&nbsp;&nbsp;&nbsp;&nbsp;虽州、国有殊，高下悬邈，忧人慎法，其理一也。<br /><br />&nbsp;&nbsp;&nbsp;&nbsp;至如并州衅逆，须有甄明。若杨谅实以诏命不通，虑宗社危逼，征兵聚众，<br /><br />&nbsp;&nbsp;&nbsp;&nbsp;非为干纪，则当原其本情，议其刑罚；上副圣主友于之意，下晓愚人疑惑之心。<br /><br />&nbsp;&nbsp;&nbsp;&nbsp;若审知外内无虞，嗣后纂统，而好乱乐祸，妄有觊觎，则管、蔡之诛，当在于谅。<br /><br />&nbsp;&nbsp;&nbsp;&nbsp;同恶相济，无所逃罪；枭县孥戮，国有常刑。遂使籍没流移，恐为冤滥。恢恢天<br /><br />&nbsp;&nbsp;&nbsp;&nbsp;网，岂其然乎！罪疑从轻，斯义安在！昔叔向置鬻狱之死，晋国所嘉；释之断犯<br /><br />&nbsp;&nbsp;&nbsp;&nbsp;跸之刑，汉文称善。羊舌宁不爱弟，廷尉非苟违君，俱以执法无私，不容轻重。<br /><br />&nbsp;&nbsp;&nbsp;&nbsp;且圣人大宝，是曰神器，苟非天命，不可妄得。故蚩尤、项籍之骁勇，伊尹、<br /><br />&nbsp;&nbsp;&nbsp;&nbsp;霍光之权势，李老、孔丘之才智，吕望、孙武之兵术，吴、楚连盘石之据，产、<br /><br />&nbsp;&nbsp;&nbsp;&nbsp;禄承母弟之基，不应历运之兆，终无帝主之位。况乎蕞尔一隅，蜂扇蚁聚，杨谅<br /><br />&nbsp;&nbsp;&nbsp;&nbsp;之愚鄙，群小之凶慝，而欲凭陵畿甸，觊幸非望者哉。开辟以降，书契云及，帝<br /><br />&nbsp;&nbsp;&nbsp;&nbsp;皇之迹，可得而详。自非积德累仁，丰功厚利，孰能道洽幽显，义感灵祗？是以<br /><br />&nbsp;&nbsp;&nbsp;&nbsp;古之哲王，昧旦丕显，履冰在念，御朽兢怀。逮叔世骄荒，曾无戒惧，肆于人上，<br /><br />&nbsp;&nbsp;&nbsp;&nbsp;骋嗜奔欲，不司具载，谓略陈之。<br /><br />&nbsp;&nbsp;&nbsp;&nbsp;曩者，齐、陈二国，并居大位。自谓与天地合德，日月齐明，罔念忧虞，不<br /><br />&nbsp;&nbsp;&nbsp;&nbsp;恤刑政。近臣怀宠，称善而隐恶；史官曲笔，掩瑕而录美。是以人庶呼嗟，终闭<br /><br />&nbsp;&nbsp;&nbsp;&nbsp;塞于视听；公卿虚誉，日敷陈于左右。法网严密，刑辟日多，赋役烦兴，老幼疲<br /><br />&nbsp;&nbsp;&nbsp;&nbsp;苦。昔郑有子产，齐有晏婴，楚有叔敖，晋有士会，凡此小国，尚足名臣，齐、<br /><br />&nbsp;&nbsp;&nbsp;&nbsp;陈之强，岂无良佐？但以执政壅蔽，怀私殉躯，忘国忧家，外同内忌。设有正直<br /><br />&nbsp;&nbsp;&nbsp;&nbsp;之士，才堪干时，于己非宜，即加摈弃；傥遇谄佞之辈，行多秽慝，于我有益，<br /><br />&nbsp;&nbsp;&nbsp;&nbsp;遽蒙荐举。以此求贤，何从而至。夫贤材者，非尚膂力，岂系文华，唯须正身负<br /><br />&nbsp;&nbsp;&nbsp;&nbsp;戴。确乎不动，譬栋之处屋，如骨之在身，所谓栋梁骨鲠之材也。齐、陈不任骨<br /><br />&nbsp;&nbsp;&nbsp;&nbsp;鲠，信近谗谀，天高听卑，监其淫僻。故总收神器，归我大隋。向使二国祗敬上<br /><br />&nbsp;&nbsp;&nbsp;&nbsp;玄，惠恤鳏寡，委任方直，斥远浮华，卑菲为心，恻隐是务，河朔强富，江湖险<br /><br />&nbsp;&nbsp;&nbsp;&nbsp;隔，各保其业，人不思乱，泰山之固，弗可动也。然而寝卧积薪，宴安鸩毒，遂<br /><br />&nbsp;&nbsp;&nbsp;&nbsp;使禾黍生庙，务露沾衣，吊影抚心，何嗟及矣！故《诗》云：“殷之未丧师，克<br /><br />&nbsp;&nbsp;&nbsp;&nbsp;配上帝。宜鉴于殷，骏命不易。”万机之事，何者不须熟虑哉。<br /><br />&nbsp;&nbsp;&nbsp;&nbsp;伏惟皇帝望云就日，仁孝夙彰，锡社分，大成规矩。及总统淮海，盛德日<br /><br />&nbsp;&nbsp;&nbsp;&nbsp;新，当璧之符，遐迩佥属。缵历甫尔，宽仁已布，率土苍生，翘足而喜。并州之<br /><br />&nbsp;&nbsp;&nbsp;&nbsp;乱，变起仓卒，职由杨谅诡惑，诖误吏人；非有构怨本朝，弃德从贼者也。而有<br /><br />&nbsp;&nbsp;&nbsp;&nbsp;司将帅，称其愿反，非止诬陷良善，亦恐大玷皇猷。<br /><br />&nbsp;&nbsp;&nbsp;&nbsp;足下宿当重寄，早预心膂，粤自藩邸，柱石见知，方当书名竹帛，传芳万古，<br /><br />&nbsp;&nbsp;&nbsp;&nbsp;稷、契、伊、吕，彼独何人。既属明时，须存謇谔，立当世之大诫，作将来之宪<br /><br />&nbsp;&nbsp;&nbsp;&nbsp;范，岂容曲顺人主，以爱亏刑；又使胁从之徒，横贻罪谴。忝蒙眷遇，辄写微诚，<br /><br />&nbsp;&nbsp;&nbsp;&nbsp;野人愚瞽，不知忌讳。<br /><br />&nbsp;&nbsp;&nbsp;&nbsp;衡得书，叹息而不敢奏闻。<br /><br />&nbsp;&nbsp;&nbsp;&nbsp;彦谦知王纲不振，遂去官，隐居不仕。将结构蒙山之下，以求其志。会置司<br /><br />&nbsp;&nbsp;&nbsp;&nbsp;隶官，盛选天下知名之士。朝廷以彦谦公方宿著，时望所归，征授司隶刺史。彦<br /><br />&nbsp;&nbsp;&nbsp;&nbsp;谦亦慨然有澄清天下之志，凡所荐举，皆人伦表式。其有弹射，当之者曾无怨言。<br /><br />&nbsp;&nbsp;&nbsp;&nbsp;司隶别驾刘亮晟衔晗拢讦以为直，刺史惮之，皆为之拜。唯彦谦执志不挠，<br /><br />&nbsp;&nbsp;&nbsp;&nbsp;抗礼长揖。有识嘉之，<br /><br />&nbsp;&nbsp;&nbsp;&nbsp;烈嗖缓蕖<br /><br />&nbsp;&nbsp;&nbsp;&nbsp;大业九年，从驾度辽，监扶余道军事。其后隋政渐乱，莫不变节，彦谦直道<br /><br />&nbsp;&nbsp;&nbsp;&nbsp;守常，颇为执政者所嫉。出为泾阳令，终于官。<br /><br />&nbsp;&nbsp;&nbsp;&nbsp;彦谦居家，每子侄定省，常为讲说督勉之，癖不倦。家有旧业，资产素殷，<br /><br />&nbsp;&nbsp;&nbsp;&nbsp;又前后居官所得俸禄，皆以周恤亲友，家无余财。车服器用，务存素俭。自少及<br /><br />&nbsp;&nbsp;&nbsp;&nbsp;长，一言一行，未尝涉私。虽致屡空，怡然自得。尝从容独笑，顾谓其子玄龄曰：<br /><br />&nbsp;&nbsp;&nbsp;&nbsp;“人皆因禄富，我独以官贫。所遗子孙，在于清白耳。”所有文笔，恢廓闲雅，<br /><br />&nbsp;&nbsp;&nbsp;&nbsp;有古人之深致。又善草隶，人有得其尺牍者，皆宝玩之。太原王劭、北海高构、<br /><br />&nbsp;&nbsp;&nbsp;&nbsp;莜县李纲、中山郎茂、郎颖、河东柳、薛孺，皆一时知名雅澹之士，彦谦并与<br /><br />&nbsp;&nbsp;&nbsp;&nbsp;为友。虽冠盖成列，而门无杂宾。体资文雅，深达政务，有识者咸以远大许之。<br /><br />&nbsp;&nbsp;&nbsp;&nbsp;初，开皇中平陈之后，天下一统，论者咸云将致太平。彦谦私谓所亲赵郡李<br /><br />&nbsp;&nbsp;&nbsp;&nbsp;少通曰：“主上性多忌克，不纳谏诤。太子卑弱，诸王擅威。在朝惟行苛酷之政，<br /><br />&nbsp;&nbsp;&nbsp;&nbsp;未弘远大之体，天下虽安，方忧危乱。”少通初谓不然。及仁寿、大业之际，其<br /><br />&nbsp;&nbsp;&nbsp;&nbsp;言皆验。贞观初，以子玄龄著勋庸，赠徐州都督、临淄县公，谥曰定。<br /><br />&nbsp;&nbsp;&nbsp;&nbsp;伯祖弟幼愍，安丰、新蔡二郡太守，坐事夺官。居家，忽闻门有客声，出无<br /><br />&nbsp;&nbsp;&nbsp;&nbsp;所见，还至庭中，为家群犬所噬，卒。<br /><br />&nbsp;&nbsp;&nbsp;&nbsp;景伯字良晖，法寿族子也。祖元庆，仕宋。历七郡太守，后为沈文秀青州建<br /><br />&nbsp;&nbsp;&nbsp;&nbsp;威府司马。宋明帝之杀废帝子业，子业弟子勋起兵。文秀后归子勋，元庆不同，<br /><br />&nbsp;&nbsp;&nbsp;&nbsp;为文秀所害。父爱亲，献文时，三齐平，随例内徙，为平齐人。以父非命，疏服<br /><br />&nbsp;&nbsp;&nbsp;&nbsp;终身。<br /><br />&nbsp;&nbsp;&nbsp;&nbsp;景伯生于桑乾，少丧父，以孝闻。家贫，佣书自给，养母甚谨。尚书卢阳乌<br /><br />&nbsp;&nbsp;&nbsp;&nbsp;称之于李冲。冲时典选，拔为奉朝请。累迁齐州辅国长史。会刺史亡，敕行州事。<br /><br />&nbsp;&nbsp;&nbsp;&nbsp;政存宽简，百姓安之。后除清河太守。郡人刘简武曾失礼于景伯，闻其临郡，阖<br /><br />&nbsp;&nbsp;&nbsp;&nbsp;家逃亡。景伯督切属县，追捕禽之。即署其子为西曹掾，令喻山贼。贼以景伯不<br /><br />&nbsp;&nbsp;&nbsp;&nbsp;念旧恶，一时俱下，论者称之。旧制，守令六年为限。限满将代，郡人韩灵和等<br /><br />&nbsp;&nbsp;&nbsp;&nbsp;三百余人表诉乞留，复加二载。后为司空长史，以母疾去官。<br /><br />&nbsp;&nbsp;&nbsp;&nbsp;景伯性复淳和。涉猎经史，诸弟宗之，如事严亲。及弟亡，蔬食终丧，期不<br /><br />&nbsp;&nbsp;&nbsp;&nbsp;内御，忧毁之容，有如居重。其次弟景先亡，其幼弟景远期年哭临，亦不内寝。<br /><br />&nbsp;&nbsp;&nbsp;&nbsp;乡里为之语曰：“有义有礼，房家兄弟。”廷尉卿崔光韶好标榜人物，无所推尚，<br /><br />&nbsp;&nbsp;&nbsp;&nbsp;每云景伯有士大夫之行业。及母亡，景伯居丧，不食盐菜。因此遂为水病，积年<br /><br />&nbsp;&nbsp;&nbsp;&nbsp;不愈。卒于家，赠左将军、齐州刺史。<br /><br />&nbsp;&nbsp;&nbsp;&nbsp;景伯子文烈，位司徒左长史，与从父弟逸v并有名。<br /><br />&nbsp;&nbsp;&nbsp;&nbsp;文烈性温柔，未尝嗔怒。为吏部郎时，经霖雨绝粮，遣婢籴米，因尔逃窜，<br /><br />&nbsp;&nbsp;&nbsp;&nbsp;三四日方还。文烈徐谓曰：“举家无食，汝何处来？”竟无捶挞。子山基，仕隋，<br /><br />&nbsp;&nbsp;&nbsp;&nbsp;历户部、考功侍郎，并著能名，见称于时。<br /><br />&nbsp;&nbsp;&nbsp;&nbsp;景先字光胄，幼孤贫，无资从师，其母自授《毛诗》、《曲礼》。年十二，<br /><br />&nbsp;&nbsp;&nbsp;&nbsp;请其母曰：“岂可使兄佣赁以供景先也？请自求衣，然后就学。”母哀其小，不<br /><br />&nbsp;&nbsp;&nbsp;&nbsp;许。苦请乃从之。遂得一羊裘，忻然自足。昼则樵苏，夜诵经史，遂大通赡。<br /><br />&nbsp;&nbsp;&nbsp;&nbsp;太和中，例得还乡，解褐太学博士。时太常刘芳、侍中崔光当世儒宗，叹其<br /><br />&nbsp;&nbsp;&nbsp;&nbsp;精博，奏兼著作佐郎，修国史。侍中穆绍又启景先撰《宣武起居注》。累迁步兵<br /><br />&nbsp;&nbsp;&nbsp;&nbsp;校尉，领尚书郎、齐州中正，所历皆有当官称。<br /><br />&nbsp;&nbsp;&nbsp;&nbsp;景先沈敏方正，事兄恭谨，出告反面，晨昏参省，侧立移时，兄亦危坐，相<br /><br />&nbsp;&nbsp;&nbsp;&nbsp;敬如宾。兄曾寝疾，景先侍汤药，衣冠不解，形容毁瘁。亲友见者，莫不哀之。<br /><br />&nbsp;&nbsp;&nbsp;&nbsp;卒，特赠洛州刺史，谥曰文。景先作《五经疑问》百余篇，其语典该。符玺郎王<br /><br />&nbsp;&nbsp;&nbsp;&nbsp;神贵益之，名为《辩疑》，合成十卷，亦有可观。节闵帝时，奏上之。帝亲自执<br /><br />&nbsp;&nbsp;&nbsp;&nbsp;卷，与神贵往复，嘉其用心。子延v，武定末太子家令，后隶魏收修史。<br /><br />&nbsp;&nbsp;&nbsp;&nbsp;景远字叔遐，重然诺，好施与。频岁凶俭，分赡宗亲；又于通衢以饲饿者，<br /><br />&nbsp;&nbsp;&nbsp;&nbsp;存济甚众。平原刘郁行经齐、兖之境，忽遇劫贼，已杀十余人。次至郁，呼曰：<br /><br />&nbsp;&nbsp;&nbsp;&nbsp;“与君乡近，何忍见杀。”贼曰：“若言乡里，亲亲是谁？”郁曰：“齐州主簿<br /><br />&nbsp;&nbsp;&nbsp;&nbsp;房阳是我姨兄。”阳是景远小字。贼曰：“我食其粥得活，何得杀其亲。”遂还<br /><br />&nbsp;&nbsp;&nbsp;&nbsp;衣物，蒙活者二十余人。<br /><br />&nbsp;&nbsp;&nbsp;&nbsp;景远好史传，不为章句。天性小急，不类家风。然事二兄至谨，抚养兄孤，<br /><br />&nbsp;&nbsp;&nbsp;&nbsp;恩训甚笃。益州刺史傅竖眼慕其名义，启为昭武府功曹参军。以母老不应，竖眼<br /><br />&nbsp;&nbsp;&nbsp;&nbsp;颇恨之。卒于家。子敬道，永熙中开府参军。<br /><br />&nbsp;&nbsp;&nbsp;&nbsp;毕众敬，小名奈，东平须昌人也。少好弓马射猎，交结轻果，常于疆境盗掠<br /><br />&nbsp;&nbsp;&nbsp;&nbsp;为业。仕宋，位太山太守。湘东王杀其主子业而自立，是为明帝。遣众敬诣兖<br /><br />&nbsp;&nbsp;&nbsp;&nbsp;州募人。到彭城，刺史薛安都召与密谋，云：“晋安有上流之名，且孝武第三子，<br /><br />&nbsp;&nbsp;&nbsp;&nbsp;当共卿西从晋安。”众敬从之。东平太守申纂据无盐城，不与之同。及宋明平子<br /><br />&nbsp;&nbsp;&nbsp;&nbsp;勋，授纂兖州刺史。会有人发众敬父墓，令其母骸首散落。众敬发丧行服，疑纂<br /><br />&nbsp;&nbsp;&nbsp;&nbsp;所为。弟众爱，为薛安都长史，亦遣人密至济阴，掘纂父墓，以相报答。<br /><br />&nbsp;&nbsp;&nbsp;&nbsp;及安都以城入魏，众敬不同其谋。子元宾以母并百口悉在彭城，恐交致祸，<br /><br />&nbsp;&nbsp;&nbsp;&nbsp;日夜啼泣，遣请众敬，众敬犹未从之。众敬先已遣表谢宋，宋明授众敬兖州刺史，<br /><br />&nbsp;&nbsp;&nbsp;&nbsp;而以元宾有他罪，独不舍之。众敬拔刀破柱曰：“皓首之年，唯有此子，今不原<br /><br />&nbsp;&nbsp;&nbsp;&nbsp;贷，何用独全！”及尉元至，乃以城降。元遣将入城，事定。众敬悔恚，数日不<br /><br />&nbsp;&nbsp;&nbsp;&nbsp;食。皇兴初，就拜散骑常侍、兖州刺史，赐爵东平公，与中书侍郎李璨对为刺史。<br /><br />&nbsp;&nbsp;&nbsp;&nbsp;慕容白曜攻克无盐，获申纂，无杀纂意。而城中火起，纂为所烧死。众敬闻克无<br /><br />&nbsp;&nbsp;&nbsp;&nbsp;盐，惧不杀纂，乃与白曜书，并表朝廷，云家酷由纂。闻纂死。乃悦。二年，与<br /><br />&nbsp;&nbsp;&nbsp;&nbsp;薛安都朝京师，赐甲第一区。后复为兖州刺史，征还京师。<br /><br />&nbsp;&nbsp;&nbsp;&nbsp;众敬善自奉养，食膳丰华，必致他方远味。年已七十，发须皓白，而气力未<br /><br />&nbsp;&nbsp;&nbsp;&nbsp;衰，跨鞍驰骋，有若少壮。笃于姻类，深有国士之风。张谠之亡，躬往营视，有<br /><br />&nbsp;&nbsp;&nbsp;&nbsp;若至亲。太和中，孝文宾礼旧老，众敬与高允引至方山。虽文武奢俭，好尚不同，<br /><br />&nbsp;&nbsp;&nbsp;&nbsp;然亦与允甚相爱敬，接膝谈款，有若平生。后以笃老，乞还桑梓，朝廷许之。众<br /><br />&nbsp;&nbsp;&nbsp;&nbsp;敬临还，献真珠}四具、银装剑一口、刺彪矛一枚、仙人文绫一百疋。文明太后<br /><br />&nbsp;&nbsp;&nbsp;&nbsp;与帝引见于皇信堂，赐以酒馔车马绢等，劳遣之。卒于兖州。<br /><br />&nbsp;&nbsp;&nbsp;&nbsp;子元宾，少豪侠有武干，涉猎书史。与父同建勋诚，至京师，俱为上宾，赐<br /><br />&nbsp;&nbsp;&nbsp;&nbsp;爵须昌侯。后拜兖州刺史，假彭城公。父子相代为本州，当世荣之。时众敬以老<br /><br />&nbsp;&nbsp;&nbsp;&nbsp;还乡，常呼元宾为使君。每元宾听政时，乘板舆出至元宾所，先遣左右敕不听起，<br /><br />&nbsp;&nbsp;&nbsp;&nbsp;观其断决，忻忻然喜见颜色。众敬善持家业，犹能督课田产，大致储积。元宾为<br /><br />&nbsp;&nbsp;&nbsp;&nbsp;政清平，善抚人物，百姓爱乐之。以父忧解任，丧中，遥授长兼殿中尚书。卒，<br /><br />&nbsp;&nbsp;&nbsp;&nbsp;赠卫尉卿，谥曰平。<br /><br />&nbsp;&nbsp;&nbsp;&nbsp;元宾入魏，初娶东平刘氏，有四子，祖朽、祖髦、祖归、祖旋。赐妻元氏，<br /><br />&nbsp;&nbsp;&nbsp;&nbsp;生二子，祖荣、祖晖。祖朽最长，祖晖次祖髦。故事，前妻虽先有子，后赐之妻<br /><br />&nbsp;&nbsp;&nbsp;&nbsp;子皆承嫡。所以刘氏先亡，祖晖不服重。元氏后卒，祖朽等三年终礼。<br /><br />&nbsp;&nbsp;&nbsp;&nbsp;祖荣早卒，子义允袭祖爵东平公，例降为侯。卒，子僧安袭。<br /><br />&nbsp;&nbsp;&nbsp;&nbsp;祖朽身长八尺，腰带十围。涉猎经史，好为文咏，善与人交。袭父爵须昌侯，<br /><br />&nbsp;&nbsp;&nbsp;&nbsp;例降为伯。以本州中正为统军，隶邢峦讨梁师，以功封南城县男。历散骑侍郎、<br /><br />&nbsp;&nbsp;&nbsp;&nbsp;中书侍郎。神龟末，除东豫州刺史。祖朽善抚边，清平有信，百姓称之。后为瀛<br /><br />&nbsp;&nbsp;&nbsp;&nbsp;州刺史，卒。赠吏部尚书、兖州刺史。无子，以弟祖归子义畅为后，袭爵。<br /><br />&nbsp;&nbsp;&nbsp;&nbsp;义畅倾巧无士业，善通时要，位中书侍郎、兖州大中正。后除散骑常待，坐<br /><br />&nbsp;&nbsp;&nbsp;&nbsp;事伏法。祖髦以兄祖朽别封南城，以须昌伯回授之，位东平太守，卒于本州别驾。<br /><br />&nbsp;&nbsp;&nbsp;&nbsp;祖晖早有器干，为豳州刺史，以全守勋，封新昌县子。逢萧宝夤退败，祖晖<br /><br />&nbsp;&nbsp;&nbsp;&nbsp;拔城，东趣华阴，坐免官爵。寻行豳州事。建义中，诏复州、爵。后为贼宿勤明<br /><br />&nbsp;&nbsp;&nbsp;&nbsp;达所攻没。长子义勰袭爵，齐受禅，例降。义勰弟义云。<br /><br />&nbsp;&nbsp;&nbsp;&nbsp;义云小字陀儿，少粗侠。家在兖州北境，常劫掠行旅，州里患之。晚方折节<br /><br />&nbsp;&nbsp;&nbsp;&nbsp;从官，累迁尚书都官郎中。性严酷，事多干了。齐文襄作相，以为称职，令普勾<br /><br />&nbsp;&nbsp;&nbsp;&nbsp;伪官，专以车辐考掠，所获甚多，然大起怨谤。曾为司州吏所讼，云其有所减截，<br /><br />&nbsp;&nbsp;&nbsp;&nbsp;并改换文书。文襄以其推伪，众人怨望，并无所问。乃拘吏，数而斩之。因此锐<br /><br />&nbsp;&nbsp;&nbsp;&nbsp;情讯鞫，威名日盛。<br /><br />&nbsp;&nbsp;&nbsp;&nbsp;文宣受禅，除书侍御史，弹射不避勋亲。累选御史中丞，绳劾更切。然豪横<br /><br />&nbsp;&nbsp;&nbsp;&nbsp;不平，频被怨讼。前为汲郡太守翟嵩启列：义云从父兄僧明负官债，先任京畿长<br /><br />&nbsp;&nbsp;&nbsp;&nbsp;史，不受其属，立限切征，由此挟嫌，数遣御史过郡访察，欲相推绳。又坐私藏<br /><br />&nbsp;&nbsp;&nbsp;&nbsp;工匠，家有十余机织锦，并造金银器物，乃被禁止。寻见释，以为司徒左长史。<br /><br />&nbsp;&nbsp;&nbsp;&nbsp;尚书左丞司马子瑞奏弹义云，称：“天保元年四月，窦氏皇姨祖载日，内外<br /><br />&nbsp;&nbsp;&nbsp;&nbsp;百官赴第吊省；义云唯遣御史投名，身遂不赴。又义云启云：‘丧妇孤贫。后娶<br /><br />&nbsp;&nbsp;&nbsp;&nbsp;李世安女为妻。世安身虽父服未终，其女为祖已就平吉，特乞暗迎，不敢备礼。’<br /><br />&nbsp;&nbsp;&nbsp;&nbsp;及义云成婚之夕，众礼备设，克日拜阁；鸣驺清路，盛列羽仪；兼差台吏二十人，<br /><br />&nbsp;&nbsp;&nbsp;&nbsp;责其鲜服，侍从车后。直是苟求成婚，诬罔干上。义云资产宅宇，足称豪室，忽<br /><br />&nbsp;&nbsp;&nbsp;&nbsp;通孤贫，亦为矫诈。又驾幸晋阳，都坐判：‘拜起居表，四品以下五品以上，令<br /><br />&nbsp;&nbsp;&nbsp;&nbsp;预前一日赴南都署表；三品以上，临日署讫。’义云乃乖例，署表之日，索表就<br /><br />&nbsp;&nbsp;&nbsp;&nbsp;家先署，临日遂称私忌不来。”于是诏付廷尉科罪。寻敕免推。子瑞又奏弹义云<br /><br />&nbsp;&nbsp;&nbsp;&nbsp;事十余条，多烦碎，罪止罚金，不至除免。<br /><br />&nbsp;&nbsp;&nbsp;&nbsp;子瑞从兄消难为北豫州刺史。义云遣御史张子阶诣州采风闻，先禁其典签家<br /><br />&nbsp;&nbsp;&nbsp;&nbsp;客等。消难危惧，遂叛入周。时论归罪义云，云其规报子瑞。事亦上闻。尔前宴<br /><br />&nbsp;&nbsp;&nbsp;&nbsp;赏，义云常预，从此后集见稍疏，声望大损。乾明初，子瑞迁御史中丞。郑子默<br /><br />&nbsp;&nbsp;&nbsp;&nbsp;正被任用，义云之姑即子默祖母，遂除度支尚书，摄左丞。子默诛后，左丞便解。<br /><br />&nbsp;&nbsp;&nbsp;&nbsp;孝昭赴晋阳，高元海留邺，义云深相依附。知其信向释氏，常随之听讲，为<br /><br />&nbsp;&nbsp;&nbsp;&nbsp;此款密，无所不至。及孝昭大渐，顾命武成。高归彦至都，武成犹致疑惑。元海<br /><br />&nbsp;&nbsp;&nbsp;&nbsp;遣犊车迎义云入北宫参审，遂与元海等劝进。仍从幸晋阳，参预时政。寻除兖州<br /><br />&nbsp;&nbsp;&nbsp;&nbsp;刺史，给后部鼓吹，即本州也。轩昂自得，意望铨衡之举，见诸人自陈，逆许引<br /><br />&nbsp;&nbsp;&nbsp;&nbsp;接。又言离别暂时，非久在州。先有铙吹，至于按部行游，两部并用。犹作书与<br /><br />&nbsp;&nbsp;&nbsp;&nbsp;元海，论叙时事。元海入内，不觉遗落，给事中李孝贞得而奏之。为此，元海渐<br /><br />&nbsp;&nbsp;&nbsp;&nbsp;疏，孝贞因是兼中书舍人。又高归彦起逆，义云在州私集人马，并聚甲仗，将以<br /><br />&nbsp;&nbsp;&nbsp;&nbsp;自防，实无他意，为人密启。及归彦被擒，又列其朋党专擅，为此追还。武成犹<br /><br />&nbsp;&nbsp;&nbsp;&nbsp;录其往诚，竟不加罪，除兼七兵尚书。<br /><br />&nbsp;&nbsp;&nbsp;&nbsp;义云性豪纵，颇以施惠为心。累世本州刺史，家富于财，士之匮乏者，多有<br /><br />&nbsp;&nbsp;&nbsp;&nbsp;拯济。及贵，恣情骄侈，营造第宅宏壮，未几而成。闺门秽杂，声遍朝野。为郎<br /><br />&nbsp;&nbsp;&nbsp;&nbsp;时，与左丞宋游道因公事忿竞。游道廷辱之，云：“《雄狐》之诗，千载为汝。”<br /><br />&nbsp;&nbsp;&nbsp;&nbsp;义云一无所答。然酷暴残忍，非人理所及。为家尤甚，子姓仆隶，恒疮痍遍体。<br /><br />&nbsp;&nbsp;&nbsp;&nbsp;有孽子善昭，性至凶顽，与义云侍婢奸通。s掠无数，为其著笼头，系之庭<br /><br />&nbsp;&nbsp;&nbsp;&nbsp;树，食以刍秣，十余日乃释之。夜中，义云被贼害，即善昭所佩刀也，遗之于善<br /><br />&nbsp;&nbsp;&nbsp;&nbsp;昭庭中。善昭闻难奔哭。家人得佩刀，善昭怖，便走出，投平恩墅舍。旦日，武<br /><br />&nbsp;&nbsp;&nbsp;&nbsp;成令舍人是兰子畅就宅推之。尔前，义云新纳少室范阳卢氏，有色貌。子畅疑卢<br /><br />&nbsp;&nbsp;&nbsp;&nbsp;奸人所为，将加栲掠。卢具列善昭云尔。乃收捕，系临漳狱，将斩之。邢邵上言，<br /><br />&nbsp;&nbsp;&nbsp;&nbsp;此乃大逆，义云又是朝贵，不可发。乃斩之于狱，弃尸漳水。<br /><br />&nbsp;&nbsp;&nbsp;&nbsp;祖归位建宁太守。子义远，位平原太守。义远弟义显、义携，性并豪率。天<br /><br />&nbsp;&nbsp;&nbsp;&nbsp;平以后，梁使人还往，经历兖城。前后州将以义携兄弟善营鲑膳，器物鲜华，常<br /><br />&nbsp;&nbsp;&nbsp;&nbsp;兼长史，接宴宾客。祖旋，太尉行参军。卒，赠都官尚书、齐兖二州刺史。<br /><br />&nbsp;&nbsp;&nbsp;&nbsp;众敬弟众爱，随兄归魏，以勋为第一客，赐爵钜平侯。卒，赠徐州刺史。谥<br /><br />&nbsp;&nbsp;&nbsp;&nbsp;曰康。<br /><br />&nbsp;&nbsp;&nbsp;&nbsp;子闻慰，字子安。有器干，袭爵，例降为伯。延昌初，累迁清河内史，固以<br /><br />&nbsp;&nbsp;&nbsp;&nbsp;疾辞。后试守广平内史。正光初，相州刺史中山王熙起兵，谋诛元叉。闻慰斩其<br /><br />&nbsp;&nbsp;&nbsp;&nbsp;使，发兵拒之。叉以为忠于己，迁沧州刺史，甚有政绩。后除散骑常侍、东道行<br /><br />&nbsp;&nbsp;&nbsp;&nbsp;台，寻为都督、安乐王鉴军司马，攻元法僧，败。奔还京师，被劾，遇赦免。卒，<br /><br />&nbsp;&nbsp;&nbsp;&nbsp;赠散骑常侍、兖州刺史，伯如故，谥曰恭。<br /><br />&nbsp;&nbsp;&nbsp;&nbsp;子祖彦，字修贤。涉猎书传，风度闲雅，为时所知。以侍卸史为元法僧监军，<br /><br />&nbsp;&nbsp;&nbsp;&nbsp;法僧反，被逼南入。后还，历中书侍郎，袭爵钜平伯。卒，赠尚书右仆射、兖州<br /><br />&nbsp;&nbsp;&nbsp;&nbsp;刺史。祖彦弟祖哲，秘书郎。诸毕当朝，不乏荣贵，但帏薄不修，为时所鄙。<br /><br />&nbsp;&nbsp;&nbsp;&nbsp;申纂者，本魏郡人，申锺曾孙也。皇始初，道武平中山，纂举室南奔，家于<br /><br />&nbsp;&nbsp;&nbsp;&nbsp;济阴。及在无盐，仕宋为兖州刺史。既败，子景义入魏。<br /><br />&nbsp;&nbsp;&nbsp;&nbsp;羊祉，字灵v，太山钜平人，晋太仆卿L之六世孙也。父规之，宋任城令。<br /><br />&nbsp;&nbsp;&nbsp;&nbsp;太武南讨，至邹山，规之与鲁郡太守崔邪利及其属县徐逊、爱猛之等俱降，赐爵<br /><br />&nbsp;&nbsp;&nbsp;&nbsp;钜平子，拜雁门太守。<br /><br />&nbsp;&nbsp;&nbsp;&nbsp;祉性刚愎，好刑名。为司空令、辅国长史，袭爵钜平子。侵盗公资，私营居<br /><br />&nbsp;&nbsp;&nbsp;&nbsp;宅，有司按之，抵死。孝文特恕远徙。后还。景明初，为将作都将，加左军将军。<br /><br />&nbsp;&nbsp;&nbsp;&nbsp;四年，持节为梁州军司，讨叛氐。正始二年，王师伐蜀，以祉假节龙骧将军、益<br /><br />&nbsp;&nbsp;&nbsp;&nbsp;州刺史，出剑阁而还。又以本将军为秦、梁二州刺史，加征虏将军。天性酷忍，<br /><br />&nbsp;&nbsp;&nbsp;&nbsp;又不清洁，坐掠人为奴婢。为御史中尉王显所弹，免。高肇执政，祉复被起为光<br /><br />&nbsp;&nbsp;&nbsp;&nbsp;禄大夫，假平南将军、持节，领步骑三万，先驱趣涪。未至，宣武崩，班师。夜<br /><br />&nbsp;&nbsp;&nbsp;&nbsp;中引军，山有二径，军人迷而失路，祉便斩队副杨明达，枭首路侧。为中尉元昭<br /><br />&nbsp;&nbsp;&nbsp;&nbsp;所劾，会赦免。后加平北将军，未拜而卒。赠安东将军、兖州刺史。<br /><br />&nbsp;&nbsp;&nbsp;&nbsp;太常少卿元端、博士刘台龙议谥曰：“祉志存埋轮，不避强御；及赞戎律，<br /><br />&nbsp;&nbsp;&nbsp;&nbsp;熊武斯裁；仗节抚藩，边夷识德，化沾殊类，襁负怀仁。谨依谥法，布德行刚曰<br /><br />&nbsp;&nbsp;&nbsp;&nbsp;景，宜谥为景。”侍中侯刚、给事黄门侍郎元纂等驳曰：“臣闻唯名与器，弗可<br /><br />&nbsp;&nbsp;&nbsp;&nbsp;妄假。定谥准行，必当其迹。按祉志性急酷，所在过威，布德罕闻，暴声屡发。<br /><br />&nbsp;&nbsp;&nbsp;&nbsp;而礼官虚述，谥之为景，非直失于一人，实毁朝则。请还付外，准行更量虚实。”<br /><br />&nbsp;&nbsp;&nbsp;&nbsp;灵太后令曰：“依驳便议。”元端、台龙上言：“窃惟谥者行之迹，状者迹之称。<br /><br />&nbsp;&nbsp;&nbsp;&nbsp;然尚书铨衡是司，厘品庶物，若状与迹乖，应抑而不受，录其实状，然后下寺，<br /><br />&nbsp;&nbsp;&nbsp;&nbsp;依谥法准状科上。岂有舍其行迹，外有所求，去状去称，将何所准。检祉以母老<br /><br />&nbsp;&nbsp;&nbsp;&nbsp;辞藩，乃降手诏云：‘卿绥抚有年，声实兼著，安边宁境，实称朝望。’及其没<br /><br />&nbsp;&nbsp;&nbsp;&nbsp;也，又加显赠，言祉诚著累朝，效彰出内，作牧岷区，字萌之绩骤闻。诏册褒美，<br /><br />&nbsp;&nbsp;&nbsp;&nbsp;无替伦望。然君子使人，器之，义无求备。德有数德，优劣不同，刚而能克，亦<br /><br />&nbsp;&nbsp;&nbsp;&nbsp;为德焉。谨依谥法，布德行刚曰景，谓前议为允。”司徙右长史张烈、主簿李<br /><br />&nbsp;&nbsp;&nbsp;&nbsp;刺称：“按祉历官累朝，当官允称。委捍西南，边隅靖遏，准行易名，奖诫攸在，<br /><br />&nbsp;&nbsp;&nbsp;&nbsp;窃谓无亏体例。”尚书李诏又述奏以府寺为允，灵太后可其奏。<br /><br />&nbsp;&nbsp;&nbsp;&nbsp;祉自当官，不惮强御。朝廷以为刚断，时有检覆，每令出使。然好慕刑名，<br /><br />&nbsp;&nbsp;&nbsp;&nbsp;颇为深文，所经之处，人号天狗下。及出将临州，并无恩润，兵人患其严虐。子<br /><br />&nbsp;&nbsp;&nbsp;&nbsp;深。<br /><br />&nbsp;&nbsp;&nbsp;&nbsp;深字文泉，早有风尚，学涉经史，兼长几案。少与陇西李神俊同志相友。自<br /><br />&nbsp;&nbsp;&nbsp;&nbsp;司空记室参军，再迁尚书驾部郎中。于时沙汰郎官，务精才实，深以才堪见留。<br /><br />&nbsp;&nbsp;&nbsp;&nbsp;在公明断，尚书仆射崔亮、吏部尚书甄琛咸敬重之。明帝行释奠之礼，讲《孝经》，<br /><br />&nbsp;&nbsp;&nbsp;&nbsp;深侪辈中独蒙引听，时论美之。<br /><br />&nbsp;&nbsp;&nbsp;&nbsp;正光末，北地人车金雀等率羌、胡反叛，高平贼宿勤明达寇豳、破诸州，北<br /><br />&nbsp;&nbsp;&nbsp;&nbsp;海王颢为都督、行台讨之。以深为行台右丞、军司，仍领郎中。颢败，还京。顷<br /><br />&nbsp;&nbsp;&nbsp;&nbsp;之，迁尚书左丞。萧宝夤反，攻围华州，王平、薛凤贤等作逆。敕深兼给事黄门<br /><br />&nbsp;&nbsp;&nbsp;&nbsp;侍郎，与大行台、仆射长孙承业共会潼关，规模进止。事平，以功赐爵新泰男。<br /><br />&nbsp;&nbsp;&nbsp;&nbsp;灵太后曾幸芒山，集僧尼斋会，公卿尽在坐。太后引见深，欣然劳问之。顾谓左<br /><br />&nbsp;&nbsp;&nbsp;&nbsp;右曰：“羊深真忠臣也。”举坐倾心。<br /><br />&nbsp;&nbsp;&nbsp;&nbsp;庄帝践阼，除太府卿，又为二兖行台。深处分军国，损益随机，亦有时誉。<br /><br />&nbsp;&nbsp;&nbsp;&nbsp;初尔朱荣杀害朝士，深第七弟侃为太山太守。性粗武，遂率乡人外招梁寇。深在<br /><br />&nbsp;&nbsp;&nbsp;&nbsp;彭城，忽得侃书，招深同逆。深慨然流涕，斩使人，并收表闻。庄帝乃下诏褒其<br /><br />&nbsp;&nbsp;&nbsp;&nbsp;忠烈，令还朝受敕。乃归京师，除名。久之，除金紫光禄大夫。元颢入洛，以深<br /><br />&nbsp;&nbsp;&nbsp;&nbsp;兼黄门侍郎。景平，免官。普泰初，为散骑常侍、卫将军、右光禄大夫，监起居<br /><br />&nbsp;&nbsp;&nbsp;&nbsp;注。<br /><br />&nbsp;&nbsp;&nbsp;&nbsp;自天下多事，东西二省，官员委积。节闵帝敕深与常侍卢道虔、元晏、元法<br /><br />&nbsp;&nbsp;&nbsp;&nbsp;寿选人补定，自奉朝请以上，各有沙汰。寻兼侍中。节闵帝甚亲待之。时胶序废<br /><br />&nbsp;&nbsp;&nbsp;&nbsp;替，名教陵迟。深乃上疏，请修立国学，广延胄子，帝善之。孝武初，除中书令。<br /><br />&nbsp;&nbsp;&nbsp;&nbsp;永熙三年，以深兼御史中尉、东道军司。及帝入关，深与樊子鹄不从齐神武，起<br /><br />&nbsp;&nbsp;&nbsp;&nbsp;兵于兖州，子鹄署深为齐州刺史。天平二年正月，东魏军讨破之，斩于阵。<br /><br />&nbsp;&nbsp;&nbsp;&nbsp;深子肃，武定末仪同、开府、东阁祭酒。以学尚知名。乾明初，为冀州中从<br /><br />&nbsp;&nbsp;&nbsp;&nbsp;事。赵郡王为巡省大使，肃以迟缓不任职解。朝议以肃无罪，寻复之。武平中，<br /><br />&nbsp;&nbsp;&nbsp;&nbsp;入文林馆撰书。寻为武德郡守。<br /><br />&nbsp;&nbsp;&nbsp;&nbsp;祉弟灵引，好法律。李彪为中丞，以为书侍御史，固辞，彪颇衔之。及为三<br /><br />&nbsp;&nbsp;&nbsp;&nbsp;公郎，坐兄祉事知而不纠，彪劾奏免官。甚为尚书令高肇所昵。京兆王愉与肇深<br /><br />&nbsp;&nbsp;&nbsp;&nbsp;相嫌忌。及愉出镇冀州，肇与灵引为愉长史，以相间伺。灵引私恃肇势，每折于<br /><br />&nbsp;&nbsp;&nbsp;&nbsp;愉。及愉作逆，先斩灵引于门。时论云：“非直愉自不臣，抑亦由肇及灵引所致。”<br /><br />&nbsp;&nbsp;&nbsp;&nbsp;事平，赠平东将军、兖州刺史，谥曰威。<br /><br />&nbsp;&nbsp;&nbsp;&nbsp;子敦，字元礼，性尚闲素，学涉书史。以父死王中，除给事中。出为本州别<br /><br />&nbsp;&nbsp;&nbsp;&nbsp;驾。公平正直，见非法，终不判署。后为卫将军、广平太守，甚有能名。奸吏局<br /><br />&nbsp;&nbsp;&nbsp;&nbsp;，秋毫无犯。雅性清俭，属岁饥，家馈未至，使人外寻陂泽，采藕根食之。遇<br /><br />&nbsp;&nbsp;&nbsp;&nbsp;有疾苦，家人解衣质米以供之。然政尚威严。朝廷以其清白，赐谷一千斛，绢一<br /><br />&nbsp;&nbsp;&nbsp;&nbsp;百匹。卒官，吏人奔哭，莫不悲恸。赠卫大将军、吏部尚书、兖州刺史，谥曰贞。<br /><br />&nbsp;&nbsp;&nbsp;&nbsp;武定初，齐神武以敦及中山太守苏淑在官奉法，清约自居，宜见追褒，仍上言请<br /><br />&nbsp;&nbsp;&nbsp;&nbsp;加旌录。诏各赏帛一百匹，粟五百斛，下郡国，咸使闻知。<br /><br />&nbsp;&nbsp;&nbsp;&nbsp;灵引弟莹，字灵珍，兖州别驾从事。子烈。<br /><br />&nbsp;&nbsp;&nbsp;&nbsp;烈字信卿，少通敏，颇自修立，有成人风。好读书，能言名理，以玄学知名。<br /><br />&nbsp;&nbsp;&nbsp;&nbsp;魏孝昌末，烈从兄侃为太山太守，据郡起兵外叛。烈潜知共谋，深惧家祸，与从<br /><br />&nbsp;&nbsp;&nbsp;&nbsp;兄广平太守敦驰赴洛阳告难。朝廷将加厚赏，烈告人云：“譬如斩手全躯，所存<br /><br />&nbsp;&nbsp;&nbsp;&nbsp;者大故尔，岂有幸从兄之败，以为己利乎。”卒无所受。<br /><br />&nbsp;&nbsp;&nbsp;&nbsp;天保中，累迁尚书祠部、左右户郎中，在官咸为称职。除阳平太守，有能名。<br /><br />&nbsp;&nbsp;&nbsp;&nbsp;时频有灾蝗，犬牙不入阳平境，敕书褒美焉。迁光禄少卿、兖州大中正。天平初，<br /><br />&nbsp;&nbsp;&nbsp;&nbsp;除义州刺史，以老还乡，卒于家。<br /><br />&nbsp;&nbsp;&nbsp;&nbsp;烈家传素业，闺门修饬，为世所称。一门女不再醮。魏太和中，于兖州造一<br /><br />&nbsp;&nbsp;&nbsp;&nbsp;尼寺，女寡居无子者，并出家为尼，咸存戒行。烈天统中与尚书毕义云争兖州大<br /><br />&nbsp;&nbsp;&nbsp;&nbsp;中正。义云盛称门代累世，本州刺史，卿世为我家故史。烈云：“自毕轨被诛以<br /><br />&nbsp;&nbsp;&nbsp;&nbsp;还，寂无人物。近日刺史，皆疆场之上，彼此而得，何足为言。岂若我之汉河南<br /><br />&nbsp;&nbsp;&nbsp;&nbsp;尹、晋朝太傅，名德学行，百世传美。且男清女贞，足以相冠，自外多可称也。”<br /><br />&nbsp;&nbsp;&nbsp;&nbsp;盖讥义云之帷薄焉。<br /><br />&nbsp;&nbsp;&nbsp;&nbsp;烈弟修，有才干，卒于尚书左丞。子玄正。武平末，将作丞。隋开皇中，户<br /><br />&nbsp;&nbsp;&nbsp;&nbsp;部侍郎。卒于陇西郡赞务。<br /><br />&nbsp;&nbsp;&nbsp;&nbsp;论曰：薛安都一武夫耳，虽轻于去就，实启东南。事窘图变，而竟保宠禄，<br /><br />&nbsp;&nbsp;&nbsp;&nbsp;优矣。休宾穷而委质；孝标名重东南；法寿拓落不羁，克昌厥后；景伯兄弟儒素，<br /><br />&nbsp;&nbsp;&nbsp;&nbsp;良可称乎。众敬举地纳诚，荣曜朝国；人位并列，无乏于时。羊祉刚酷之风，得<br /><br />&nbsp;&nbsp;&nbsp;&nbsp;死为幸。深以才干从事，声迹可称。敦、烈持己所遵，殆时彦也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1782);">加入书签</a><a
                        href="1780.html">上一页</a>&larr;<a href="index.html">返回列表</a>&rarr;<a
                            href="1785.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1780.html"; var next_page = "1785.html"; var index_page = "index.html"; var sortid = "9"; var article_id = "29"; var chapter_id = "1782"; var articlename = "北史"; var chaptername = " 卷三十九 列传第二十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>