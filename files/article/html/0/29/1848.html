<!DOCTYPE html>
<html>
<head>
<meta charset="gbk" />
<title>北史- 卷九十七 列传第八十五-在线阅读-哈西文学网</title>
<meta name="keywords" content="李延寿，北史， 卷九十七 列传第八十五全文， 卷九十七 列传第八十五在线阅读 哈西文学网" />
<meta name="description" content="哈西文学网提供李延寿的北史  卷九十七 列传第八十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1848.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1848.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十七 列传第八十五</h1>
            <div class="link xb">
                <a href="1847.html">上一页</a>&larr;<a href="index.html">返回列表</a>&rarr;<a
                    href="1849.html">下一页</a></div>			
            <div id="BookText">&nbsp;&nbsp;&nbsp;&nbsp;○西域<br /><br />&nbsp;&nbsp;&nbsp;&nbsp;《夏书》称：“西戎即序。”班固云：“就而序之，非盛威武致其贡物也。”<br /><br />&nbsp;&nbsp;&nbsp;&nbsp;汉氏初开西域，有三十六国。其后，分立五十五王，置校尉、都护以抚之。王莽<br /><br />&nbsp;&nbsp;&nbsp;&nbsp;篡位，西域遂绝。至于后汉班超所通者五十余国，西至西海，东西万里，皆来朝<br /><br />&nbsp;&nbsp;&nbsp;&nbsp;贡。复置都护、校尉，以相统摄。其后或绝或通，汉朝以为劳弊中国，其官时置<br /><br />&nbsp;&nbsp;&nbsp;&nbsp;时废。暨魏、晋之后，互相吞灭，不可复详记焉。<br /><br />&nbsp;&nbsp;&nbsp;&nbsp;道武初，经营中原，未暇及于四表。既而西戎之贡不至，有司奏依汉氏故事，<br /><br />&nbsp;&nbsp;&nbsp;&nbsp;请通西域，可以振威德于荒外，又可致奇货于天府。帝曰：“汉氏不保境安人，<br /><br />&nbsp;&nbsp;&nbsp;&nbsp;乃远开西域，使海内虚耗，何利之有？今若通之，前弊复加百姓矣！”遂不从。<br /><br />&nbsp;&nbsp;&nbsp;&nbsp;历明元世，竟不招纳。<br /><br />&nbsp;&nbsp;&nbsp;&nbsp;太延中，魏德益以远闻，西域龟兹、疏勒、乌孙、悦般、渴陀、鄯善、焉<br /><br />&nbsp;&nbsp;&nbsp;&nbsp;耆、车师、粟特诸国王始遣使来献。太武以西域汉世虽通，有求则卑辞而来，无<br /><br />&nbsp;&nbsp;&nbsp;&nbsp;欲则骄慢王命，此其自知绝远，大兵不可至故也。若报使往来，终无所益，欲不<br /><br />&nbsp;&nbsp;&nbsp;&nbsp;遣使。有司奏：“九国不惮遐险，远贡方物，当与其进，安可豫抑后来？”乃从<br /><br />&nbsp;&nbsp;&nbsp;&nbsp;之。于是始遣行人王恩生、许纲等西使。恩生出流沙，为蠕蠕所执，竟不果达。<br /><br />&nbsp;&nbsp;&nbsp;&nbsp;又遣散骑侍郎董琬、高明等多赍锦帛，出鄯善，招抚九国，厚赐之。初，琬等受<br /><br />&nbsp;&nbsp;&nbsp;&nbsp;诏：便道之国，可往赴之。琬过九国，北行至乌孙国。其王得魏赐，拜受甚悦。<br /><br />&nbsp;&nbsp;&nbsp;&nbsp;谓琬等曰：“传闻破洛那、者舌皆思魏德，欲称臣致贡，但患其路无由耳。今使<br /><br />&nbsp;&nbsp;&nbsp;&nbsp;君等既到此，可往二国，副其慕仰之诚。”琬于是自向破洛那，遣明使者舌。乌<br /><br />&nbsp;&nbsp;&nbsp;&nbsp;孙王为发导译，达二国，琬等宣诏慰赐之。已而琬、明东还，乌孙、破洛那之属<br /><br />&nbsp;&nbsp;&nbsp;&nbsp;遣使与琬俱来贡献者，十有六国。自后相继而来，不间于城，国使亦数十辈矣。<br /><br />&nbsp;&nbsp;&nbsp;&nbsp;初，太武每遣使西域，常诏河西王沮渠牧犍，令护送。至姑臧，牧犍恒发使<br /><br />&nbsp;&nbsp;&nbsp;&nbsp;导路，出于流沙。后使者自西域还至武威，牧犍左右谓使者曰：“我君承蠕蠕吴<br /><br />&nbsp;&nbsp;&nbsp;&nbsp;提妄说，云：‘去岁魏天子自来伐我，士马疫死，大败而还，我擒其长弟乐平王<br /><br />&nbsp;&nbsp;&nbsp;&nbsp;丕。’我君大喜，宣言国中。又闻吴提遣使告西域诸国：‘魏已削弱，今天下唯<br /><br />&nbsp;&nbsp;&nbsp;&nbsp;我为强。若更有魏使，勿复恭奉。’西域诸国，亦有贰。”且牧犍事主，稍以慢<br /><br />&nbsp;&nbsp;&nbsp;&nbsp;堕。使还，具以状闻。太武遂议讨牧犍。凉州既平，鄯善国以为辱亡齿寒，自然<br /><br />&nbsp;&nbsp;&nbsp;&nbsp;之道也。今武威为魏所灭。次及我矣。若通其使人，知我国事，取亡必近；不如<br /><br />&nbsp;&nbsp;&nbsp;&nbsp;绝之，可以支久。乃断塞行路，西域贡献，历年不入。后平鄯善，行人复通。<br /><br />&nbsp;&nbsp;&nbsp;&nbsp;始，琬等使还京师，具言凡所经见及传闻傍国，云：西域自汉武时五十余国，<br /><br />&nbsp;&nbsp;&nbsp;&nbsp;后稍相并，至太延中为十六国。分其地为四域：自葱岭以东，流沙以西为一域；<br /><br />&nbsp;&nbsp;&nbsp;&nbsp;葱岭以西，海曲以东为一域；者舌以南，月氏以北为一域；两海之间，水泽以南<br /><br />&nbsp;&nbsp;&nbsp;&nbsp;为一域。内诸小渠长，盖以百数。其出西域，本有二道，后更为四：出自玉门，<br /><br />&nbsp;&nbsp;&nbsp;&nbsp;度流沙，西行二千里至鄯善，为一道；自玉门度流沙，北行二千二百里至车师，<br /><br />&nbsp;&nbsp;&nbsp;&nbsp;为一道；从莎车西行一百里至葱岭，葱岭西一千三百里至伽倍，为一道；自莎车<br /><br />&nbsp;&nbsp;&nbsp;&nbsp;西南五百里，葱岭西南一千三百里至波路，为一道焉。自琬所不传而更有朝贡者，<br /><br />&nbsp;&nbsp;&nbsp;&nbsp;纪其名，不能具国俗也。<br /><br />&nbsp;&nbsp;&nbsp;&nbsp;东西魏时，中国方扰，及于齐、周，不闻有事西域，故二代书并不立记录。<br /><br />&nbsp;&nbsp;&nbsp;&nbsp;隋开皇、仁寿之间，尚未云经略。炀帝时，乃遣侍御史韦节、司隶从事杜行<br /><br />&nbsp;&nbsp;&nbsp;&nbsp;满使于西藩诸国，至Y宾得玛瑙杯，王舍城得佛经，史国得十舞女、师子皮、火<br /><br />&nbsp;&nbsp;&nbsp;&nbsp;鼠毛而还。帝复令闻喜公裴矩于武威、张掖间往来以引致之。其有君长者四十四<br /><br />&nbsp;&nbsp;&nbsp;&nbsp;国，矩因其使者入朝，啖以厚利，令其转相讽谕。大业中，相率而来朝者四十余<br /><br />&nbsp;&nbsp;&nbsp;&nbsp;国，帝因置西戎校尉以应接之。寻属中国大乱，朝贡遂绝。然事亡失，书所存录<br /><br />&nbsp;&nbsp;&nbsp;&nbsp;者二十国焉。魏时所来者，在隋亦有不至，今总而编次，以备前书之《西域传》<br /><br />&nbsp;&nbsp;&nbsp;&nbsp;云。至于道路远近，物产风俗，详诸前史，或有不同。斯皆录其当时，盖以备其<br /><br />&nbsp;&nbsp;&nbsp;&nbsp;遗阙尔。<br /><br />&nbsp;&nbsp;&nbsp;&nbsp;鄯善国，都I泥城，古楼兰国也。去代七千六百里。所都城方一里。地多沙<br /><br />&nbsp;&nbsp;&nbsp;&nbsp;卤，少水草，北即白龙堆路。至太延初，始遣其弟素延耆入侍。及太武平凉州，<br /><br />&nbsp;&nbsp;&nbsp;&nbsp;沮渠牧犍弟无讳走保敦煌。无讳后谋渡流沙，遣其弟安周击鄯善，王比龙恐惧欲<br /><br />&nbsp;&nbsp;&nbsp;&nbsp;降。会魏使者自天竺、Y宾还，俱会鄯善，劝比龙拒之，遂与连战。安周不能克，<br /><br />&nbsp;&nbsp;&nbsp;&nbsp;退保东城。后比龙惧，率众西奔且末，其世子乃应安周。<br /><br />&nbsp;&nbsp;&nbsp;&nbsp;鄯善人颇剽劫之，令不得通，太武诏散骑常侍、成周公万度归乘传发凉州兵<br /><br />&nbsp;&nbsp;&nbsp;&nbsp;讨之。度归到敦煌，留辎重，以轻骑五千度流沙，至其境。时鄯善人众布野，度<br /><br />&nbsp;&nbsp;&nbsp;&nbsp;归敕吏卒不得有所侵掠。边守感之，皆望旗稽服。其王真达面缚出降，度归释其<br /><br />&nbsp;&nbsp;&nbsp;&nbsp;缚，留军屯守，与真达诣京都。太武大悦，厚待之。是岁，拜交趾公韩拔为假节、<br /><br />&nbsp;&nbsp;&nbsp;&nbsp;征西将军、领护西戎校尉、鄯善王以镇之，赋役其人，比之郡县。<br /><br />&nbsp;&nbsp;&nbsp;&nbsp;且末国，都且末城，在鄯善四，去代八千三百二十里。真君三年，鄯善王比<br /><br />&nbsp;&nbsp;&nbsp;&nbsp;龙避沮渠安周之难，率国人之半奔且末。后役属鄯善。且末西北有流沙数百里，<br /><br />&nbsp;&nbsp;&nbsp;&nbsp;夏日有热风，为行旅之患。风之所至，唯老驼预知之，即嗔而聚立，埋其口鼻于<br /><br />&nbsp;&nbsp;&nbsp;&nbsp;沙中。人每以为候，亦即将毡拥蔽鼻口。其风迅i，斯须过尽，若不防者，必<br /><br />&nbsp;&nbsp;&nbsp;&nbsp;至危毙。<br /><br />&nbsp;&nbsp;&nbsp;&nbsp;大统八年，其兄鄯善米率众内附。<br /><br />&nbsp;&nbsp;&nbsp;&nbsp;于阗国，在且末西北，葱岭之北二百余里。东去鄯善千五百里，南去女国三<br /><br />&nbsp;&nbsp;&nbsp;&nbsp;千里，去朱俱波千里，北去龟兹千四百里，去代九千八百里。其地方亘千里，连<br /><br />&nbsp;&nbsp;&nbsp;&nbsp;山相次，所都城方八九里。部内有大城五，小城数十。于阗城东三十里有首拔河，<br /><br />&nbsp;&nbsp;&nbsp;&nbsp;中出玉石。土宜五谷并桑、麻。山多美玉。有好马、驼、骡。其刑法，杀人者死，<br /><br />&nbsp;&nbsp;&nbsp;&nbsp;余罪各随轻重惩罚之。自外风俗物产，与龟兹略同。俗重佛法，寺塔、僧尼甚众。<br /><br />&nbsp;&nbsp;&nbsp;&nbsp;王尤信尚，每设斋日，必亲自洒扫馈食焉。城南五十里有赞摩寺，即昔罗汉比丘<br /><br />&nbsp;&nbsp;&nbsp;&nbsp;卢旃为其王造覆盆浮图之所。石上有辟支佛跣处，双迹犹存。于阗西五百里有比<br /><br />&nbsp;&nbsp;&nbsp;&nbsp;摩寺，云是老子化胡成佛之所。俗无礼义，多盗贼淫纵。自高昌以西诸国人等，<br /><br />&nbsp;&nbsp;&nbsp;&nbsp;深目高鼻，唯此一国，貌不甚胡，颇类华夏。城东二十里有大水北流，号树枝水，<br /><br />&nbsp;&nbsp;&nbsp;&nbsp;即黄河也，一名计式水。城西十五里亦有大水名达利水，与树枝水会，俱北流。<br /><br />&nbsp;&nbsp;&nbsp;&nbsp;真君中，太武诏高凉王那击吐谷浑慕利延，慕利延惧，驱其部落渡流沙。那<br /><br />&nbsp;&nbsp;&nbsp;&nbsp;进军急追之，慕利延遂西入于阗，杀其王，死者甚众。献文末，蠕蠕寇于阗。于<br /><br />&nbsp;&nbsp;&nbsp;&nbsp;阗患之，遣使素目伽上表曰：“西方诸国，今皆已属蠕蠕。奴世奉大国，至今无<br /><br />&nbsp;&nbsp;&nbsp;&nbsp;异。今蠕蠕军马到城下，奴聚兵自固，故遣使奉献，遥望救援。”帝诏公卿议之。<br /><br />&nbsp;&nbsp;&nbsp;&nbsp;公卿奏曰：“于阗去京师几万里，蠕蠕之性，唯习野掠，不能攻城。若为害，当<br /><br />&nbsp;&nbsp;&nbsp;&nbsp;时已旋矣，虽欲遣师，势无所及。”帝以公卿议示其使者，亦以为然。于是诏之<br /><br />&nbsp;&nbsp;&nbsp;&nbsp;曰：“朕承天理物，欲令万方各安其所，应敕诸军，以拯汝难。但去汝遐阻，政<br /><br />&nbsp;&nbsp;&nbsp;&nbsp;复遣援，不救当时之急，是以停师不行，汝宜知之。朕今练甲养卒，一二岁间，<br /><br />&nbsp;&nbsp;&nbsp;&nbsp;当躬率猛将，为汝除患。汝其谨敬候，以待大举。”先是，朝廷遣使者韩羊皮使<br /><br />&nbsp;&nbsp;&nbsp;&nbsp;波斯，波斯王遣使献驯象及珍物。经于阗，于阗中于王秋仁辄留之，假言虑有寇<br /><br />&nbsp;&nbsp;&nbsp;&nbsp;不达。羊皮言状，帝怒，又遣羊皮奉诏责让之。自后每使朝贡。<br /><br />&nbsp;&nbsp;&nbsp;&nbsp;周建德三年，其王遣使献名马。<br /><br />&nbsp;&nbsp;&nbsp;&nbsp;隋大业中，频使朝贡。其王姓王，字早示门。练锦帽，金鼠冠，妻戴金花。<br /><br />&nbsp;&nbsp;&nbsp;&nbsp;其王发不令人见，俗言若见王发，其年必俭云。<br /><br />&nbsp;&nbsp;&nbsp;&nbsp;蒲山国，故皮山国也。居皮城，在于阗南，去代一万二千里。其国西南三里<br /><br />&nbsp;&nbsp;&nbsp;&nbsp;有冻凌山。后役属于阗。<br /><br />&nbsp;&nbsp;&nbsp;&nbsp;悉居半国，故西夜国也，一名子合。其王号子。治呼犍。在于阗西，去代万<br /><br />&nbsp;&nbsp;&nbsp;&nbsp;二千九百七十里。太延初，遣使来献，自后贡使不绝。<br /><br />&nbsp;&nbsp;&nbsp;&nbsp;权于摩国，故乌g国也。其王居乌g城。在悉居半西南，去代一万二千<br /><br />&nbsp;&nbsp;&nbsp;&nbsp;九百七十里。<br /><br />&nbsp;&nbsp;&nbsp;&nbsp;渠莎国，居故莎车城，在子合西北，去代一万二千九百八十里。<br /><br />&nbsp;&nbsp;&nbsp;&nbsp;车师国，一名前部，其王居交河城。去代万五十里。其地北接蠕蠕，本通使<br /><br />&nbsp;&nbsp;&nbsp;&nbsp;交易。太武初，始遣使朝献，诏行人王恩生、许纲等出使。恩生等始度流沙，为<br /><br />&nbsp;&nbsp;&nbsp;&nbsp;蠕蠕所执。恩生见蠕蠕吴提，持魏节不为之屈。后太武切让吴提，吴提惧，乃遣<br /><br />&nbsp;&nbsp;&nbsp;&nbsp;恩生等归。许纲到敦煌病死，朝廷壮其节，赐谥曰贞。<br /><br />&nbsp;&nbsp;&nbsp;&nbsp;初，沮渠无讳兄弟之渡流沙也，鸠集遗人，破车师国。真君十一年，车师王<br /><br />&nbsp;&nbsp;&nbsp;&nbsp;车夷落遣使琢进薛直上书曰：“臣亡父僻处塞外，仰慕天子威德，遣使奉献，不<br /><br />&nbsp;&nbsp;&nbsp;&nbsp;空于岁。天子降念，赐遣甚厚。及臣继立，亦不阙常贡，天子垂矜，亦不异前世。<br /><br />&nbsp;&nbsp;&nbsp;&nbsp;敢缘至恩，辄陈私恳。臣国自无讳所攻击，经今八岁，人民饥荒，无以存活。贼<br /><br />&nbsp;&nbsp;&nbsp;&nbsp;今攻臣甚急，臣不能自全，遂舍国东奔，三分免一。即日已到焉耆东界，思归天<br /><br />&nbsp;&nbsp;&nbsp;&nbsp;阙，幸垂赈救。”于是下诏抚慰之，开焉耆仓给之。正平初，遣子入侍，自后每<br /><br />&nbsp;&nbsp;&nbsp;&nbsp;使朝贡不绝。<br /><br />&nbsp;&nbsp;&nbsp;&nbsp;高昌者，车师前王之故地，汉之前部地也。东西二百里，南北五百里，四面<br /><br />&nbsp;&nbsp;&nbsp;&nbsp;多大山。或云：昔汉武遣兵西讨，师旅顿弊，其中尤困者因住焉。地势高敞，人<br /><br />&nbsp;&nbsp;&nbsp;&nbsp;庶昌盛，因名高昌。亦云：其地有汉时高昌垒，故以为国号。东去长安四千九百<br /><br />&nbsp;&nbsp;&nbsp;&nbsp;里。汉西域长史及戊巳校尉并居于此。晋以其地为高昌郡。张轨、吕光、沮渠蒙<br /><br />&nbsp;&nbsp;&nbsp;&nbsp;逊据河西，皆置太守以统之。敦煌十三日行。<br /><br />&nbsp;&nbsp;&nbsp;&nbsp;国有八城，皆有华人。地多石碛，气候温暖，厥土良沃，谷麦一岁再熟，宜<br /><br />&nbsp;&nbsp;&nbsp;&nbsp;蚕，多五果，又饶漆。有草名羊刺，其上生蜜。而味甚佳。引水溉田。出赤盐，<br /><br />&nbsp;&nbsp;&nbsp;&nbsp;其味甚美，复有白盐，其形如玉，高昌人取以为枕，贡之中国。多蒲桃酒。俗事<br /><br />&nbsp;&nbsp;&nbsp;&nbsp;天神，兼信佛法。国中羊、马，牧在隐僻处以避寇，非贵人不知其处。北有赤石<br /><br />&nbsp;&nbsp;&nbsp;&nbsp;山，山北七十里有贪汗山，夏有积雪。此山北，铁勒界也。<br /><br />&nbsp;&nbsp;&nbsp;&nbsp;太武时有阚爽者，自为高昌太守。太延中，遣散骑侍郎王恩生等使高昌，为<br /><br />&nbsp;&nbsp;&nbsp;&nbsp;蠕蠕所执。真君中，爽为沮渠无讳所袭，夺据之。无讳死，弟安周代立。和平元<br /><br />&nbsp;&nbsp;&nbsp;&nbsp;年，为蠕蠕所并。蠕蠕以阚伯周为高昌王，其称王自此始也。<br /><br />&nbsp;&nbsp;&nbsp;&nbsp;太和初，伯周死，子义成立。岁余，为从兄首归所杀，自立为高昌王。五年，<br /><br />&nbsp;&nbsp;&nbsp;&nbsp;高车王阿至罗杀首归兄弟，以敦煌人张孟明为王。后为国人所杀，立马儒为王，<br /><br />&nbsp;&nbsp;&nbsp;&nbsp;以巩顾礼、L嘉为左右长史。二十一年，遣司马王体玄奉表朝贡，请师逆接，求<br /><br />&nbsp;&nbsp;&nbsp;&nbsp;举国内徙。孝文纳之，遣明威将军韩安保率骑千余赴之，割伊吾五百里，以儒居<br /><br />&nbsp;&nbsp;&nbsp;&nbsp;之。至羊榛水，儒遣嘉、礼率步骑一千五百迎安保。去高昌四百里而安保不至。<br /><br />&nbsp;&nbsp;&nbsp;&nbsp;礼等还高昌，安保亦还伊吾。安保遣使韩兴安等十二人使高昌，儒复遣顾礼将其<br /><br />&nbsp;&nbsp;&nbsp;&nbsp;世子义舒迎安保。至白棘城，去高昌百六十里。而高昌旧人情恋本土，不愿东迁，<br /><br />&nbsp;&nbsp;&nbsp;&nbsp;相与杀儒而立L嘉为王。<br /><br />&nbsp;&nbsp;&nbsp;&nbsp;嘉字灵凤，金城榆中人。既立，又臣于蠕蠕那盖。顾礼与义舒随安保至洛阳。<br /><br />&nbsp;&nbsp;&nbsp;&nbsp;及蠕蠕主伏图为高车所杀，嘉又臣高车。初，前部胡人悉为高车所徙，入于焉耆，<br /><br />&nbsp;&nbsp;&nbsp;&nbsp;又为哒所破灭，国人分散，众不自立，请主于嘉。嘉遣第二子为焉耆王以主<br /><br />&nbsp;&nbsp;&nbsp;&nbsp;之。永平元年，嘉遣兄子私署左卫将军、田地太守孝亮朝京师，仍求内徙，乞军<br /><br />&nbsp;&nbsp;&nbsp;&nbsp;迎援。于是遣龙骧将军孟威发凉州兵三千人迎之，至伊吾，失期而反。于后十余<br /><br />&nbsp;&nbsp;&nbsp;&nbsp;遣使献珠像、白黑貂裘、名马、盐枕等，款诚备至。唯赐优旨，卒不重迎。三年，<br /><br />&nbsp;&nbsp;&nbsp;&nbsp;嘉遣使朝贡，宣武又遣孟威使诏劳之。延昌中，以嘉为持节、平西将军、瓜州刺<br /><br />&nbsp;&nbsp;&nbsp;&nbsp;史、泰临县开国伯，私署王如故。熙平初，遣使朝献。诏曰：“卿地隔关山，境<br /><br />&nbsp;&nbsp;&nbsp;&nbsp;接荒漠，频请朝援，徙国内迁。虽来诚可嘉，即于理未帖。何者？彼之m庶，是<br /><br />&nbsp;&nbsp;&nbsp;&nbsp;汉、魏遗黎，自晋氏不纲，因难播越，成家立国，世积已久。恶徙重迁，人怀恋<br /><br />&nbsp;&nbsp;&nbsp;&nbsp;旧。今若动之，恐异同之变，爰在肘腋，不得便如来表也。”神龟元年冬，孝亮<br /><br />&nbsp;&nbsp;&nbsp;&nbsp;复表求援内徙，朝廷不许。正光元年，明帝遗假员外将军赵义等使于嘉。嘉朝贡<br /><br />&nbsp;&nbsp;&nbsp;&nbsp;不绝，又遣使奉表，自以边遐，不习典诰，求借《五经》、诸史，并请国子助教<br /><br />&nbsp;&nbsp;&nbsp;&nbsp;刘燮以为博士，明帝许之。嘉死，赠镇西将军、凉州刺史。<br /><br />&nbsp;&nbsp;&nbsp;&nbsp;子坚立。于后关中贼乱，使命遂绝。普泰初，坚遣使朝贡，除平西将军、瓜<br /><br />&nbsp;&nbsp;&nbsp;&nbsp;州刺史，泰临县伯，王如故。又加卫将军。至永熙中，特除仪同三司，进为郡公。<br /><br />&nbsp;&nbsp;&nbsp;&nbsp;后遂隔绝。至大统十四年，诏以其世子玄嘉为王。恭帝二年，又以其田地公茂嗣<br /><br />&nbsp;&nbsp;&nbsp;&nbsp;位。武成元年，其王遣使献方物。保定初，又遣使来贡。<br /><br />&nbsp;&nbsp;&nbsp;&nbsp;其国，周时，城有一十六。后至隋时，城有十八。其都城周回一千八百四十<br /><br />&nbsp;&nbsp;&nbsp;&nbsp;步，于坐室画鲁哀公问政于孔子之像。官有令尹一人，比中夏相国；次有公二人，<br /><br />&nbsp;&nbsp;&nbsp;&nbsp;皆王子也，一为交河公，一为田地公；次有左右卫；次有八长史，曰吏部、祠部、<br /><br />&nbsp;&nbsp;&nbsp;&nbsp;库部、仓部、主客、礼部、户部、兵部等长史也；次有五将军，曰建武、威远、<br /><br />&nbsp;&nbsp;&nbsp;&nbsp;陵江、殿中、伏波等将军也；次有八司马，长史之副也；次有侍郎、校郎、主簿、<br /><br />&nbsp;&nbsp;&nbsp;&nbsp;从事，阶位相次，分掌诸事。次有省事，专掌导引。其大事决之于王，小事则世<br /><br />&nbsp;&nbsp;&nbsp;&nbsp;子及二公随状断决。评章录记，事讫即除，籍书之外，无久掌文案。官人虽有列<br /><br />&nbsp;&nbsp;&nbsp;&nbsp;位，并无曹府，唯有每早集于牙门，评议众事。诸城各有户曹、水曹、田曹。城<br /><br />&nbsp;&nbsp;&nbsp;&nbsp;遣司马、侍郎相监检校，名为令。服饰，丈夫从胡法，妇人裙襦，头上作髻。其<br /><br />&nbsp;&nbsp;&nbsp;&nbsp;风俗政令，与华夏略同，兵器有弓、刀、箭、J、甲、槊。文字亦同华夏，兼用<br /><br />&nbsp;&nbsp;&nbsp;&nbsp;胡书。有《毛诗》、《论语》、《孝经》，置学官弟子，以相教授。虽习读之，<br /><br />&nbsp;&nbsp;&nbsp;&nbsp;而皆为胡语。赋税则计田输银钱，无者输麻布。其刑法、风俗、昏姻、丧葬与华<br /><br />&nbsp;&nbsp;&nbsp;&nbsp;夏小异而大同。自敦煌向其国，多沙碛，茫然无有蹊径，欲往者，寻其人畜骸骨<br /><br />&nbsp;&nbsp;&nbsp;&nbsp;而去。路中或闻歌哭声，行人寻之，多致亡失，盖魑魅魍魉也。故商客往来，多<br /><br />&nbsp;&nbsp;&nbsp;&nbsp;取伊吾路。<br /><br />&nbsp;&nbsp;&nbsp;&nbsp;开皇十年，突厥破其四城，有二千人来归中国。<br /><br />&nbsp;&nbsp;&nbsp;&nbsp;坚死，子伯雅立。其大母本突厥可汗女，其父死，突厥令依其俗。伯雅不从<br /><br />&nbsp;&nbsp;&nbsp;&nbsp;者久之。突厥逼之，不得已而从。炀帝即位，引致诸蕃。<br /><br />&nbsp;&nbsp;&nbsp;&nbsp;大业四年，遣使贡献，帝待其使甚厚。明年伯雅来朝，因从击高丽。还，尚<br /><br />&nbsp;&nbsp;&nbsp;&nbsp;宗室女华容公主。八年冬，归蕃，下令国中曰：“先者，以国处边荒境，被发左<br /><br />&nbsp;&nbsp;&nbsp;&nbsp;衽。今大隋统御，宇宙平一。孤既沐浴和风，庶均大化。其庶人以上，皆宜解辫<br /><br />&nbsp;&nbsp;&nbsp;&nbsp;削衽。”帝闻而善之，下诏曰：“光禄大夫、弁国公、高昌王伯雅，本自诸华，<br /><br />&nbsp;&nbsp;&nbsp;&nbsp;世祚西壤，昔因多难，翦为胡服。自我皇隋，平一宇宙，伯雅逾沙忘阻，奉贡来<br /><br />&nbsp;&nbsp;&nbsp;&nbsp;庭，削衽曳裾，变夷从夏，可赐衣冠，仍班制造之式。”然伯雅先臣铁勒，恒遣<br /><br />&nbsp;&nbsp;&nbsp;&nbsp;重臣在高昌国，有商胡往来者则税之，送于铁勒。虽有此令取悦中华，然竟畏铁<br /><br />&nbsp;&nbsp;&nbsp;&nbsp;勒，不敢改也。自是岁令贡方物。<br /><br />&nbsp;&nbsp;&nbsp;&nbsp;且弥国，都天山东于大谷，在车师北，去代一万五百七十里。本役属车师。<br /><br />&nbsp;&nbsp;&nbsp;&nbsp;焉耆国，在车师南都员渠城，白山南七十里，汉时旧国也，去代一万二百里。<br /><br />&nbsp;&nbsp;&nbsp;&nbsp;其王姓龙，名鸠尸毕那，即前凉张轨所讨龙熙之胤。所都城方二里。国内凡有九<br /><br />&nbsp;&nbsp;&nbsp;&nbsp;城。国小人贫，无纲纪法令。兵有弓、刀、甲、槊。婚姻略同华夏。死亡者，皆<br /><br />&nbsp;&nbsp;&nbsp;&nbsp;焚而后葬，其服制满七日则除之。丈夫并翦发以为首饰。文字与婆罗门同。俗事<br /><br />&nbsp;&nbsp;&nbsp;&nbsp;天神，并崇信佛法也。尤重二月八日、四月八日。是日也，其国咸依释教，斋戒<br /><br />&nbsp;&nbsp;&nbsp;&nbsp;行道焉。气候寒，土田良沃，谷有稻、粟、菽、麦，畜有驼、马。养蚕，不以为<br /><br />&nbsp;&nbsp;&nbsp;&nbsp;丝，唯充绵纩。俗尚蒲桃酒，兼爱音乐。南去海十余里，有鱼盐蒲苇之饶。东去<br /><br />&nbsp;&nbsp;&nbsp;&nbsp;高昌九百里，西去龟兹九百里，皆沙碛。东南去瓜州二千二百里。<br /><br />&nbsp;&nbsp;&nbsp;&nbsp;恃地多险，颇剽劫中国使。太武怒之，诏成周公万度归讨之，约赍轻粮，取<br /><br />&nbsp;&nbsp;&nbsp;&nbsp;食路次。度归入焉耆东界，击其边守左回、尉犁二城，拔之，进军围员渠。鸠尸<br /><br />&nbsp;&nbsp;&nbsp;&nbsp;毕那以四五万人出城，守险以距。度归募壮勇，短兵直往冲，鸠尸毕那众大溃，<br /><br />&nbsp;&nbsp;&nbsp;&nbsp;尽虏之，单骑走入山中。度归进屠其城，四鄙诸戎皆降服。焉耆为国，斗绝一隅，<br /><br />&nbsp;&nbsp;&nbsp;&nbsp;不乱日久，获其珍奇异玩，殊方谲诡难识之物，橐驼、马、牛、杂畜巨万。时太<br /><br />&nbsp;&nbsp;&nbsp;&nbsp;武幸阴山北宫，度归破焉耆露板至，帝省讫，赐司徒崔浩书曰：“万度归以五千<br /><br />&nbsp;&nbsp;&nbsp;&nbsp;骑，经万余里，拔焉耆三城，获其珍奇异物及诸委积不可胜数。自古帝王，虽云<br /><br />&nbsp;&nbsp;&nbsp;&nbsp;即序西戎，有如指注，不能控引也。朕今手把而有之，如何？”浩上书称美。遂<br /><br />&nbsp;&nbsp;&nbsp;&nbsp;命度归镇抚其人。初，鸠尸毕那走山中，犹觊城不拔，得还其国。既见尽为度归<br /><br />&nbsp;&nbsp;&nbsp;&nbsp;所克，乃奔龟兹。龟兹以其婿，厚待之。<br /><br />&nbsp;&nbsp;&nbsp;&nbsp;周保定四年，其王遣使献名焉。<br /><br />&nbsp;&nbsp;&nbsp;&nbsp;隋大业中，其王龙突骑支遣使贡方物。是时，其国胜兵千余人而已。<br /><br />&nbsp;&nbsp;&nbsp;&nbsp;龟兹国，在尉犁西北，白山之南一百七十里，都延城，汉时旧国也，去代一<br /><br />&nbsp;&nbsp;&nbsp;&nbsp;万二百八十里。其王姓白，即后凉吕光所立白震之后。其王头系彩带，垂之于后，<br /><br />&nbsp;&nbsp;&nbsp;&nbsp;坐金师子床。所居城方五六里。其刑法，杀人者死，劫贼则断其一臂，并刖一足。<br /><br />&nbsp;&nbsp;&nbsp;&nbsp;赋税，准地征租，无田者则税银。风俗、婚姻、丧葬、物产与焉耆略同，唯气候<br /><br />&nbsp;&nbsp;&nbsp;&nbsp;少温为异。又出细毡、烧铜、铁、铅、皮、氍毹、铙沙、盐绿、雌黄、胡粉、<br /><br />&nbsp;&nbsp;&nbsp;&nbsp;安息香、良马、扰５取６有轮台，即汉贰师将军李广利所屠者。其南三百<br /><br />&nbsp;&nbsp;&nbsp;&nbsp;里，有大河东流，号计戍水，即黄河也。东去焉耆九百里，南去于阗一千四百里，<br /><br />&nbsp;&nbsp;&nbsp;&nbsp;西去疏勒一千五百里，北去突厥牙六百余里，东南去瓜州三千一百里。其东关城<br /><br />&nbsp;&nbsp;&nbsp;&nbsp;戍，寇窃非一，太武诏万度归率骑一千以击之。龟兹遣乌羯目提等领兵三千距战，<br /><br />&nbsp;&nbsp;&nbsp;&nbsp;度归击走之，斩二百余级，大获驼马而还。俗性多淫，置女市，收男子钱以入官。<br /><br />&nbsp;&nbsp;&nbsp;&nbsp;土多孔雀，群飞山谷间，人取而食之，孳乳如鸡鹜，其王家恒有千余只云。其国<br /><br />&nbsp;&nbsp;&nbsp;&nbsp;西北大山中有如膏者，流出成川，行数里入地，状如饣弟糊，甚臭。服之，发齿<br /><br />&nbsp;&nbsp;&nbsp;&nbsp;已落者，能令更生，疠人服之，皆愈。自后每使朝贡。<br /><br />&nbsp;&nbsp;&nbsp;&nbsp;周保定元年，其王遣使来献。<br /><br />&nbsp;&nbsp;&nbsp;&nbsp;隋大业中，其王白苏尼<口巫>遣使朝，贡方物。是时，其国胜兵可数千人。<br /><br />&nbsp;&nbsp;&nbsp;&nbsp;姑默国，居南城，在龟兹西，去代一万五百里。役属龟兹。<br /><br />&nbsp;&nbsp;&nbsp;&nbsp;温宿国，居温宿城，在姑默西北，去代一万五百五十里。役属龟兹。<br /><br />&nbsp;&nbsp;&nbsp;&nbsp;尉头国，居尉头城，在温宿北，去代一万六百五十里。役属龟兹。<br /><br />&nbsp;&nbsp;&nbsp;&nbsp;乌孙国，居赤谷城，在龟兹西北，去代一万八十里。其国数为蠕蠕所侵，西<br /><br />&nbsp;&nbsp;&nbsp;&nbsp;徙葱岭山中。无城郭，随畜牧逐水草。<br /><br />&nbsp;&nbsp;&nbsp;&nbsp;太延三年，遣使者董琬等使其国，后每使朝贡。<br /><br />&nbsp;&nbsp;&nbsp;&nbsp;疏勒国，在姑默西，白山南百余里，汉时旧国也。去代一万一千二百五十里。<br /><br />&nbsp;&nbsp;&nbsp;&nbsp;文成末，其王遣使送释迦牟尼佛袈裟一，长二丈余。帝以审是佛衣，应有灵异，<br /><br />&nbsp;&nbsp;&nbsp;&nbsp;遂烧之以验虚实，置于猛火之上，经日不然，观者莫不悚骇，心形俱肃。其王戴<br /><br />&nbsp;&nbsp;&nbsp;&nbsp;金师子冠。土多稻、粟、麻、麦、铜、铁、锡、雌黄，每岁常供送于突厥。其都<br /><br />&nbsp;&nbsp;&nbsp;&nbsp;城方五里。国内有大城十二，小城数十。人手足皆六指，产子非六指者即不育。<br /><br />&nbsp;&nbsp;&nbsp;&nbsp;胜兵者二千人。南有黄河，西带葱岭，东去龟兹千五百里，西去汗国千里，<br /><br />&nbsp;&nbsp;&nbsp;&nbsp;南去朱俱波八九百里，东北至突厥牙千余里，东南去瓜州四千六百里。<br /><br />&nbsp;&nbsp;&nbsp;&nbsp;悦般国，在乌孙西北，去代一万九百三十里。其先，匈奴北单于之部落也。<br /><br />&nbsp;&nbsp;&nbsp;&nbsp;为汉车骑将军窦宪所逐，北单于度金微山西走康居，其羸弱不能去者，住龟兹北。<br /><br />&nbsp;&nbsp;&nbsp;&nbsp;地方数千里，众可二十余万，凉州人犹谓之单于王。其风俗言语与高车同，而其<br /><br />&nbsp;&nbsp;&nbsp;&nbsp;人清洁于胡。俗翦发齐眉，以饣弟糊涂之，昱昱然光泽。日三澡漱，然后饮食。<br /><br />&nbsp;&nbsp;&nbsp;&nbsp;其国南界有火山，山傍石皆鏖F，流地数十里乃凝坚，人取以为药，即石流黄也。<br /><br />&nbsp;&nbsp;&nbsp;&nbsp;与蠕蠕结好，其王尝将数千人入蠕蠕国，欲与大檀相见。入其界百余里，见<br /><br />&nbsp;&nbsp;&nbsp;&nbsp;其部人不浣衣，不绊发，不洗手，妇人口舐器物。王谓其从臣曰：“汝曹诳我，<br /><br />&nbsp;&nbsp;&nbsp;&nbsp;将我入此狗国中。”乃驰还。大檀遣骑追之，不及。自是相仇雠，数相征讨。<br /><br />&nbsp;&nbsp;&nbsp;&nbsp;真君九年，遣使朝献。并送幻人，称能割人喉脉令断，击人头令骨陷，皆血<br /><br />&nbsp;&nbsp;&nbsp;&nbsp;出或数升或盈斗，以草药内其口中，令嚼咽之，须臾血止，养疮一月复常，又无<br /><br />&nbsp;&nbsp;&nbsp;&nbsp;痕瘢。世疑其虚，乃取死罪囚试之，皆验。云中国诸名山皆有此草，乃使人受其<br /><br />&nbsp;&nbsp;&nbsp;&nbsp;术而厚遇之。又言：其国有大术者，蠕蠕来抄掠，术人能作霖雨、盲风、大雪及<br /><br />&nbsp;&nbsp;&nbsp;&nbsp;行潦，蠕蠕冻死漂亡者十二三。是岁，再遣使朝贡，求与官军东西齐契讨蠕蠕。<br /><br />&nbsp;&nbsp;&nbsp;&nbsp;太武嘉其意，命中外诸军戒严，以淮南王佗为前锋，袭蠕蠕。仍诏有司，以其鼓<br /><br />&nbsp;&nbsp;&nbsp;&nbsp;舞之节，施于乐府。自后每使朝贡。<br /><br />&nbsp;&nbsp;&nbsp;&nbsp;者至拔国，都者至拔城，在疏勒西，去代一万一千六百二十里。其国东有潘<br /><br />&nbsp;&nbsp;&nbsp;&nbsp;贺那山，出美铁及师子。<br /><br />&nbsp;&nbsp;&nbsp;&nbsp;迷密国，都迷密城，在者至拔西，去代一万二千一百里。正平元年，遣使献<br /><br />&nbsp;&nbsp;&nbsp;&nbsp;一峰黑橐驼。其国东有山名郁悉满山，出金、玉，亦多铁。<br /><br />&nbsp;&nbsp;&nbsp;&nbsp;悉万斤国，都悉万斤城，在迷密西，去代一万二千七百二十里。其国南有山<br /><br />&nbsp;&nbsp;&nbsp;&nbsp;名伽色那山，出师子。每使朝贡。<br /><br />&nbsp;&nbsp;&nbsp;&nbsp;忸密国，都忸密城，在悉万斤西，去代二万二千八百二十八里。<br /><br />&nbsp;&nbsp;&nbsp;&nbsp;破洛那国，故大宛国也。都贵山城，在疏勒西北，去代万四千四百五十里。<br /><br />&nbsp;&nbsp;&nbsp;&nbsp;太和三年，遣使献汗血马，自此每使朝贡。<br /><br />&nbsp;&nbsp;&nbsp;&nbsp;粟特国，在葱岭之西，古之奄蔡，一名温那沙，居于大泽，在康居西北，去<br /><br />&nbsp;&nbsp;&nbsp;&nbsp;代一万六千里。先是，匈奴杀其王而有其国，至王忽倪，已三世矣。其国商人先<br /><br />&nbsp;&nbsp;&nbsp;&nbsp;多诣凉土贩货，及魏克姑臧，悉见虏。文成初，粟特王遣使请赎之，诏听焉。自<br /><br />&nbsp;&nbsp;&nbsp;&nbsp;后无使朝献。<br /><br />&nbsp;&nbsp;&nbsp;&nbsp;周保定四年，其王遣使贡方物。<br /><br />&nbsp;&nbsp;&nbsp;&nbsp;波斯国，都宿利城，在忸密西，古条支国也。去代二万四千二百二十八里。<br /><br />&nbsp;&nbsp;&nbsp;&nbsp;城方十里，户十余万，河经其城中南流。土地平正，出金、银、钅俞石、珊瑚、<br /><br />&nbsp;&nbsp;&nbsp;&nbsp;琥珀、车渠、马脑，多大真珠、颇梨、琉璃、水精、瑟瑟、金刚、火齐、镔铁、<br /><br />&nbsp;&nbsp;&nbsp;&nbsp;铜、锡、朱砂、水银、绫、锦、叠、巍㈦毹、献、赤獐皮、及薰六、郁金、<br /><br />&nbsp;&nbsp;&nbsp;&nbsp;苏合、青木等香，胡椒、荜拨、石蜜、千年枣、香附子、诃梨勒、无食子、盐<br /><br />&nbsp;&nbsp;&nbsp;&nbsp;绿、雌黄等物。气候暑热，家自藏冰。地多沙碛，引水溉灌。其五谷及鸟兽等与<br /><br />&nbsp;&nbsp;&nbsp;&nbsp;中夏略同，唯无稻及黍、稷。土出名马、大驴及驼，往往有一日能行七百里者，<br /><br />&nbsp;&nbsp;&nbsp;&nbsp;富室至有数千头。又出白象、师子、大鸟卵。有鸟形如橐驼，有两翼，飞而不能<br /><br />&nbsp;&nbsp;&nbsp;&nbsp;高，食草与肉，亦能啖火。其王姓波氏名斯，坐金羊床，戴金花冠，衣锦袍、<br /><br />&nbsp;&nbsp;&nbsp;&nbsp;织成帔，饰以真珠宝物。其俗：丈夫翦发，戴白皮帽，贯头衫，两箱近下开之，<br /><br />&nbsp;&nbsp;&nbsp;&nbsp;亦有巾帔，缘以织成；妇女服大衫，披大帔，其发前为髻，后披之，饰以金银花，<br /><br />&nbsp;&nbsp;&nbsp;&nbsp;仍贯五色珠，络之于膊。王于其国内别有小牙十余所，犹中国之离宫也。每年四<br /><br />&nbsp;&nbsp;&nbsp;&nbsp;月出游处之，十月仍还。王即位以后，择诸子内贤者，密书其名，封之于库，诸<br /><br />&nbsp;&nbsp;&nbsp;&nbsp;子及大臣莫之知也。王死，众乃共发书视之，其封内有名者，即立以为王。余子<br /><br />&nbsp;&nbsp;&nbsp;&nbsp;出各就边任，兄弟更不相见也。国人号王曰医裕妃曰防步率，王之诸子曰杀<br /><br />&nbsp;&nbsp;&nbsp;&nbsp;野。大官有摸胡坛，掌国内狱讼；泥忽汗，掌库藏、关禁；地卑，掌文书及众务。<br /><br />&nbsp;&nbsp;&nbsp;&nbsp;次有遏罗诃地，掌王之内事；薛波勃，掌四方兵马，其下皆有属官，分统其事。<br /><br />&nbsp;&nbsp;&nbsp;&nbsp;兵有甲、槊、圆排、剑、弩、弓、箭。战兼乘象，百人随之。<br /><br />&nbsp;&nbsp;&nbsp;&nbsp;其刑法：重罪悬诸竿上，射杀之；次则系狱，新王立，乃释之；轻罪则劓、<br /><br />&nbsp;&nbsp;&nbsp;&nbsp;刖若髡，或翦半鬓及系牌于项，以为耻辱；犯强盗，系之终身；奸贵人妻者，男<br /><br />&nbsp;&nbsp;&nbsp;&nbsp;子流，妇人割其耳鼻。赋税，则准地输银钱。俗事火神天神。文字与胡书异。多<br /><br />&nbsp;&nbsp;&nbsp;&nbsp;以姊妹为妻妾，自余婚合，亦不择尊卑，诸夷之中最为丑秽矣。百姓女年十岁以<br /><br />&nbsp;&nbsp;&nbsp;&nbsp;上有姿貌者，王收养之，有功勋人，即以分赐。死者，多弃尸于山，一月着服。<br /><br />&nbsp;&nbsp;&nbsp;&nbsp;城外有人别居，唯知丧葬之事，号为不净人。若入城市，摇铃自别。以六月为岁<br /><br />&nbsp;&nbsp;&nbsp;&nbsp;首，尤重七月七日、十二月一日。其日，人庶以上，各相命召，设会作乐，以极<br /><br />&nbsp;&nbsp;&nbsp;&nbsp;欢娱。又每年正月二十日，各祭其先死者。<br /><br />&nbsp;&nbsp;&nbsp;&nbsp;神龟中，其国遣使上书贡物，云：“大国天子，天之所生，愿日出处常为汉<br /><br />&nbsp;&nbsp;&nbsp;&nbsp;中天子。波斯国王居和多千万敬拜。”朝廷嘉纳之。自此，每使朝献。恭帝二年，<br /><br />&nbsp;&nbsp;&nbsp;&nbsp;其王又遣使献方物。<br /><br />&nbsp;&nbsp;&nbsp;&nbsp;隋炀帝时，遣云骑尉李昱使通波斯。寻使随昱贡方物。<br /><br />&nbsp;&nbsp;&nbsp;&nbsp;伏卢尼国，都伏卢尼城，在波斯国北，去代二万七千三百二十里。累石为城，<br /><br />&nbsp;&nbsp;&nbsp;&nbsp;东有大河南流，中有鸟，其形似人，亦有如橐驼、马者，皆有翼，常居水中，出<br /><br />&nbsp;&nbsp;&nbsp;&nbsp;水便死。城北有云尼山，出银、珊瑚、琥珀，多师子。<br /><br />&nbsp;&nbsp;&nbsp;&nbsp;色知显国，都色知显城，在悉万斤西北，去代一万二千九百四十里。土平，<br /><br />&nbsp;&nbsp;&nbsp;&nbsp;多五果。<br /><br />&nbsp;&nbsp;&nbsp;&nbsp;伽色尼国，都伽色尼城，在悉万斤南，去代一万二千九百里。土出赤盐，多<br /><br />&nbsp;&nbsp;&nbsp;&nbsp;五果。<br /><br />&nbsp;&nbsp;&nbsp;&nbsp;薄知国，都薄知城，在伽色尼国南，去代一万三千三百二十里。多五果。<br /><br />&nbsp;&nbsp;&nbsp;&nbsp;牟知国，都牟知城，在忸密西南，去代二万二千九百二十里。土平，禽兽草<br /><br />&nbsp;&nbsp;&nbsp;&nbsp;木类中国。<br /><br />&nbsp;&nbsp;&nbsp;&nbsp;阿弗太汗国，都阿弗太汗城，在忸密西，去代二万三千七百二十里。土平，<br /><br />&nbsp;&nbsp;&nbsp;&nbsp;多五果。<br /><br />&nbsp;&nbsp;&nbsp;&nbsp;呼似密国，都呼似密城，在阿弗太汗西，去代二万四千七百里。土平，出银、<br /><br />&nbsp;&nbsp;&nbsp;&nbsp;琥珀，有师子，多五果。<br /><br />&nbsp;&nbsp;&nbsp;&nbsp;诺色波罗国，都波罗城，在忸密南，去代二万三千四百二十八里。土平，宜<br /><br />&nbsp;&nbsp;&nbsp;&nbsp;稻、麦，多五果。<br /><br />&nbsp;&nbsp;&nbsp;&nbsp;早伽至国，都早伽至成，在忸密西，去代二万三千七百二十八里。土平，少<br /><br />&nbsp;&nbsp;&nbsp;&nbsp;田殖，取稻、麦于邻国，有五果。<br /><br />&nbsp;&nbsp;&nbsp;&nbsp;伽不单国，都伽不单城，在悉万斤西北，去代一万二千七百八十里。土平，<br /><br />&nbsp;&nbsp;&nbsp;&nbsp;宜稻、麦，有五果。<br /><br />&nbsp;&nbsp;&nbsp;&nbsp;者舌国，故康居国，在破洛那西北，去代一万五千四百五十里。太延三年，<br /><br />&nbsp;&nbsp;&nbsp;&nbsp;遣使朝贡，不绝。<br /><br />&nbsp;&nbsp;&nbsp;&nbsp;伽倍国，故休密翕侯，都和墨城，在莎车西，去代一万三千里。人居山谷间。<br /><br />&nbsp;&nbsp;&nbsp;&nbsp;折薛莫孙国，故双靡翕侯，都双靡城，在伽倍西，去代一万三千五百里。居<br /><br />&nbsp;&nbsp;&nbsp;&nbsp;山谷间。<br /><br />&nbsp;&nbsp;&nbsp;&nbsp;钳敦国，故贵霜翕侯，都护澡城，在折薛莫孙西，去代一万三千五百六十里，<br /><br />&nbsp;&nbsp;&nbsp;&nbsp;居山谷间。<br /><br />&nbsp;&nbsp;&nbsp;&nbsp;弗敌沙国，故[顿翕侯，都薄茅城，在钳敦西，去代一万三千六百六十里。<br /><br />&nbsp;&nbsp;&nbsp;&nbsp;居山谷间。<br /><br />&nbsp;&nbsp;&nbsp;&nbsp;阎浮谒国，故高附翕侯，都高附城，在弗敌沙南，去代一万三千七百六十里。<br /><br />&nbsp;&nbsp;&nbsp;&nbsp;居山谷间。<br /><br />&nbsp;&nbsp;&nbsp;&nbsp;大月氏国，都剩盐氏城，在弗敌沙西，去代一万四千五百里。北与蠕蠕接，<br /><br />&nbsp;&nbsp;&nbsp;&nbsp;数为所侵，遂西徙都薄罗城，去弗敌沙二千一百里。其王寄多罗勇武，遂兴师越<br /><br />&nbsp;&nbsp;&nbsp;&nbsp;大山，南侵北天竺。自乾陀罗以北五国，尽役属之。太武时，其国人商贩京师，<br /><br />&nbsp;&nbsp;&nbsp;&nbsp;自云能铸石为五色琉璃。于是采矿山中，于京师铸之，既成，光泽乃美于西方来<br /><br />&nbsp;&nbsp;&nbsp;&nbsp;者。乃诏为行殿，容百余人，光色映彻，观者见之，莫不惊骇，以为神明所作。<br /><br />&nbsp;&nbsp;&nbsp;&nbsp;自此，国中琉璃遂贱，人不复珍之。<br /><br />&nbsp;&nbsp;&nbsp;&nbsp;安息国，在葱岭西，都蔚搜城。北与康居，西与波斯相接，在大月氏西北，<br /><br />&nbsp;&nbsp;&nbsp;&nbsp;去代二万一千五百里。<br /><br />&nbsp;&nbsp;&nbsp;&nbsp;周天和二年，其王遣使朝献。<br /><br />&nbsp;&nbsp;&nbsp;&nbsp;条支国，在安息西，去代二万九千四百里。<br /><br />&nbsp;&nbsp;&nbsp;&nbsp;大秦国，一名黎轩，都安都城，从条支西渡海曲一万里，去代三万九千四百<br /><br />&nbsp;&nbsp;&nbsp;&nbsp;里。其海滂出，犹渤海也，而东西与渤海相望，盖自然之理。地方六千里，居两<br /><br />&nbsp;&nbsp;&nbsp;&nbsp;海之间。其地平正，人居星布。其王都城分为五城，各方五里，周六十里。王居<br /><br />&nbsp;&nbsp;&nbsp;&nbsp;中城，城置八臣，以主四方。而王城亦置八臣，分主四城。若谋国事及四方有不<br /><br />&nbsp;&nbsp;&nbsp;&nbsp;决者，则四城之臣，集议王所，王自听之，然后施行。王三年一出观风化。人有<br /><br />&nbsp;&nbsp;&nbsp;&nbsp;冤枉诣王诉讼者，当方之臣，小则让责，大则黜退，令其举贤人以代之。其人端<br /><br />&nbsp;&nbsp;&nbsp;&nbsp;正长大，衣服、车旗，拟仪中国，故外域谓之大秦。其土宜五谷、桑、麻，人务<br /><br />&nbsp;&nbsp;&nbsp;&nbsp;蚕、田。多G琳、琅\、神龟、白马朱Q、明珠、夜光璧。东南通交趾，又水道<br /><br />&nbsp;&nbsp;&nbsp;&nbsp;通益州永昌郡。多出异物。<br /><br />&nbsp;&nbsp;&nbsp;&nbsp;大秦西海水之西有河，河西南流。河西有南北山，山西有赤水，西有白玉山，<br /><br />&nbsp;&nbsp;&nbsp;&nbsp;玉山西有西王母山，玉为堂室云。从安息西界循海曲，亦至大秦，回万余里。于<br /><br />&nbsp;&nbsp;&nbsp;&nbsp;彼国观日月星辰，无异中国，而前史云：条支西行百里，日入处，失之远矣。<br /><br />&nbsp;&nbsp;&nbsp;&nbsp;阿钩羌国，在莎车西南，去代一万三千里。国西南有县度山，其间四百里，<br /><br />&nbsp;&nbsp;&nbsp;&nbsp;中往往有栈道，下临不测之深，人行以绳索相持而度，因以名之。土有五谷、诸<br /><br />&nbsp;&nbsp;&nbsp;&nbsp;果。市用钱为货。居止立宫室。有兵器，土出金珠。<br /><br />&nbsp;&nbsp;&nbsp;&nbsp;波路国，在阿钩羌西北，去代一万三千九百里。其地湿热，有蜀马。土平，<br /><br />&nbsp;&nbsp;&nbsp;&nbsp;物产国俗与阿钩羌同类焉。<br /><br />&nbsp;&nbsp;&nbsp;&nbsp;小月氏国，都富楼沙城，其王本大月氏王寄多罗子也。寄多罗为匈奴所逐，<br /><br />&nbsp;&nbsp;&nbsp;&nbsp;西徙。后令其子守此城，因号小月氏焉。在波路西南，去代一万六千六百里。先<br /><br />&nbsp;&nbsp;&nbsp;&nbsp;居西平、张掖之间，被服颇与羌同。其俗以金银钱为货，随畜牧移徙，亦类匈奴。<br /><br />&nbsp;&nbsp;&nbsp;&nbsp;其城东十里有佛塔，周三百五十步，高八十丈。自佛塔初建计至武定八年，八百<br /><br />&nbsp;&nbsp;&nbsp;&nbsp;四十二年，年谓百丈佛图也。<br /><br />&nbsp;&nbsp;&nbsp;&nbsp;Y宾国，都善见城，在波路西南，去代一万四千二百里。居在四山中，其地<br /><br />&nbsp;&nbsp;&nbsp;&nbsp;东西八百里，南北三百里。地平，温和，有苜蓿、杂草、奇木、檀、槐、梓、竹。<br /><br />&nbsp;&nbsp;&nbsp;&nbsp;种五谷。粪园。田地下湿，生稻。冬食生菜。其人工巧，雕文刻镂，织Y。有金、<br /><br />&nbsp;&nbsp;&nbsp;&nbsp;银、铜、锡，以为器物。市用钱。他畜与诸国同。每使朝献。<br /><br />&nbsp;&nbsp;&nbsp;&nbsp;吐呼罗国，去代一万二千里。东至范阳国，西至悉万斤国，中间相去二千里；<br /><br />&nbsp;&nbsp;&nbsp;&nbsp;南至连山，不知名，北至波斯国，中间相去一万里。薄提城周匝六十里，城南有<br /><br />&nbsp;&nbsp;&nbsp;&nbsp;西流大水，名汉楼河。土宜五谷，有好马、驼、骡。其王曾遣使朝贡。<br /><br />&nbsp;&nbsp;&nbsp;&nbsp;副货国，去代一万七千里。东至阿富使且国，西至没谁国，中间相去一千里；<br /><br />&nbsp;&nbsp;&nbsp;&nbsp;南有连山，不知名，北至奇沙国，相去一干五百里。国中有副货城，周匝七十里。<br /><br />&nbsp;&nbsp;&nbsp;&nbsp;宜五谷、蒲桃，唯有马、驼、骡。国王有黄金殿，殿下有金驼七头，各高三尺。<br /><br />&nbsp;&nbsp;&nbsp;&nbsp;其王遣使朝贡。<br /><br />&nbsp;&nbsp;&nbsp;&nbsp;南天竺国，去代三万一千五百里。有伏丑城，周匝十里。城中出摩尼珠、珊<br /><br />&nbsp;&nbsp;&nbsp;&nbsp;瑚。城东三百里有拔赖城，城中出黄金、白真檀、石蜜、蒲桃。土宜五谷。<br /><br />&nbsp;&nbsp;&nbsp;&nbsp;宣武时，其国王婆罗化遣使献骏马、金、银。自此，每使朝贡。<br /><br />&nbsp;&nbsp;&nbsp;&nbsp;叠伏罗国，去代三万一千里。国中有勿悉城，城北有盐奇水，西流。有白象。<br /><br />&nbsp;&nbsp;&nbsp;&nbsp;并有阿末黎木，皮中织作布。土宜五谷。<br /><br />&nbsp;&nbsp;&nbsp;&nbsp;宣武时，其国王伏陀末多遣使献方物。自是，每使朝贡。<br /><br />&nbsp;&nbsp;&nbsp;&nbsp;拔豆国，去代五万一千里。东至多勿当国，西至旃那国，中间相去七百五十<br /><br />&nbsp;&nbsp;&nbsp;&nbsp;里；南至Y陵伽国，北至弗那伏且国，中间相去九百里。国中出金、银、杂宝、<br /><br />&nbsp;&nbsp;&nbsp;&nbsp;白象、水牛、牦牛、蒲桃、五果，土宜五谷。<br /><br />&nbsp;&nbsp;&nbsp;&nbsp;哒国，大月氏之种类也，亦曰高车之别种。其原出于塞北。自金山而南，<br /><br />&nbsp;&nbsp;&nbsp;&nbsp;在于阗之西，都乌浒水南二百余里，去长安一万一百里。其王都拔底延城，盖王<br /><br />&nbsp;&nbsp;&nbsp;&nbsp;舍城也。其城方十里余，多寺塔，皆饰以金。风俗与突厥略同。其俗，兄弟共一<br /><br />&nbsp;&nbsp;&nbsp;&nbsp;妻，夫无兄弟者，妻戴一角帽，若有兄弟者，依其多少之数更加帽角焉。衣服类<br /><br />&nbsp;&nbsp;&nbsp;&nbsp;加以缨络，头皆翦发。其语与蠕蠕、高车及诸胡不同。众可有十万，无城邑，依<br /><br />&nbsp;&nbsp;&nbsp;&nbsp;随水草，以毡为屋，夏迁凉土，冬逐暖处，分其诸妻，各在别所，相去或二百、<br /><br />&nbsp;&nbsp;&nbsp;&nbsp;三百里。其王巡历而行，每月一处。冬寒之时，三月不徙。王位不必传子，子弟<br /><br />&nbsp;&nbsp;&nbsp;&nbsp;堪者，死便受之。其国无车，有舆，多驼、马。用刑严急，偷盗无多少，皆腰斩，<br /><br />&nbsp;&nbsp;&nbsp;&nbsp;盗一责十。死者，富家累石为藏，贫者掘地而埋，随身诸物，皆置冢内。其人凶<br /><br />&nbsp;&nbsp;&nbsp;&nbsp;悍，能斗战，西域康居、于阗、沙勒、安息及诸小国三十许，皆役属之，号为大<br /><br />&nbsp;&nbsp;&nbsp;&nbsp;国。与蠕蠕婚姻。<br /><br />&nbsp;&nbsp;&nbsp;&nbsp;自太安以后，每遣使朝贡，正光末，遣贡师子一，至高平，遇万俟丑奴反，<br /><br />&nbsp;&nbsp;&nbsp;&nbsp;因留之。丑奴平，送京师。永熙以后，朝献遂绝。<br /><br />&nbsp;&nbsp;&nbsp;&nbsp;至大统十二年，遣使献其方物。废帝二年、周明帝二年，并遣使来献。后为<br /><br />&nbsp;&nbsp;&nbsp;&nbsp;突厥所破，部落分散，职贡遂绝。至隋大业中，又遣使朝贡方物。<br /><br />&nbsp;&nbsp;&nbsp;&nbsp;其国去漕国千五百里，东去瓜州六千五百里。<br /><br />&nbsp;&nbsp;&nbsp;&nbsp;初，熙平中，明帝遣剩伏子统宋云、沙门法力等使西域，访求佛经，时有沙<br /><br />&nbsp;&nbsp;&nbsp;&nbsp;门慧生者，亦与俱行。正光中，还。慧生所经诸国，不能知其本末及山川里数，<br /><br />&nbsp;&nbsp;&nbsp;&nbsp;兽举其略云。<br /><br />&nbsp;&nbsp;&nbsp;&nbsp;朱居国，在于阗西。其人山居，有麦，多林果。咸事佛，语与于阗相类，役<br /><br />&nbsp;&nbsp;&nbsp;&nbsp;属哒。<br /><br />&nbsp;&nbsp;&nbsp;&nbsp;渴盘陀国，在葱岭东，朱驹波西。河经其国东北流，有高山，夏积霜雪。亦<br /><br />&nbsp;&nbsp;&nbsp;&nbsp;事佛道，附于哒。<br /><br />&nbsp;&nbsp;&nbsp;&nbsp;钵和国，在渴盘陀西。其土尤寒，人畜同居，穴地而处。又有大雪山，望<br /><br />&nbsp;&nbsp;&nbsp;&nbsp;若银峰。其人唯食饼面，饮麦酒，服毡裘。有二道，一道西行向哒，一道西<br /><br />&nbsp;&nbsp;&nbsp;&nbsp;南趣乌苌。亦为哒所统。<br /><br />&nbsp;&nbsp;&nbsp;&nbsp;波知国，在钵和西南。土狭人贫，依托山谷，其王不能总摄。有三池，传云<br /><br />&nbsp;&nbsp;&nbsp;&nbsp;大池有龙，次者有龙妇，小者有龙子，行人经之，设祭乃得过，不祭，多遇风雪<br /><br />&nbsp;&nbsp;&nbsp;&nbsp;之困。<br /><br />&nbsp;&nbsp;&nbsp;&nbsp;赊弥国，在波知之南。山居，不信佛法，专事诸神。亦附哒。<br /><br />&nbsp;&nbsp;&nbsp;&nbsp;东有钵卢勒国，路险，缘铁锁而度，不下见底。熙平中，宋云等竟不能达。<br /><br />&nbsp;&nbsp;&nbsp;&nbsp;乌苌国，在赊弥南。北有葱岭，南至天竺。婆罗门胡为其上族。婆罗门多解<br /><br />&nbsp;&nbsp;&nbsp;&nbsp;天文吉凶之数，其王动则访决焉。土多林果，引水灌田，丰稻、麦。事佛，多诸<br /><br />&nbsp;&nbsp;&nbsp;&nbsp;寺塔，极华丽。人有争诉，服之以药，曲者发狂，直者无恙。为法不杀，犯死罪<br /><br />&nbsp;&nbsp;&nbsp;&nbsp;唯徙于灵山。西南有檀特山，山上立寺，以驴数头运食山下，无人控御，自知往<br /><br />&nbsp;&nbsp;&nbsp;&nbsp;来也。<br /><br />&nbsp;&nbsp;&nbsp;&nbsp;乾陀国，在乌苌西。本名业波，为哒所破，因改焉。其王本是敕勒，临<br /><br />&nbsp;&nbsp;&nbsp;&nbsp;国已二世矣。好征战，与Y宾斗，三年不罢，人怨苦之。有斗象七百头，十人乘<br /><br />&nbsp;&nbsp;&nbsp;&nbsp;一象，皆执兵仗，象鼻缚刀以战。所都城东南七里有佛塔，高七十丈，周三百步，<br /><br />&nbsp;&nbsp;&nbsp;&nbsp;即所谓雀离佛图也。<br /><br />&nbsp;&nbsp;&nbsp;&nbsp;康国者，康居之后也，迁徙无常，不恒故地，自汉以来，相承不绝。其王本<br /><br />&nbsp;&nbsp;&nbsp;&nbsp;姓温，月氏人也，旧居祁连山北昭武城，因被匈奴所破，西逾葱岭，遂有国。枝<br /><br />&nbsp;&nbsp;&nbsp;&nbsp;庶各分王，故康国左右诸国并以昭武为姓，示不忘本也。王字世夫毕，为人宽厚，<br /><br />&nbsp;&nbsp;&nbsp;&nbsp;甚得众心。其妻，突厥达度可汗女也。都于萨宝水上阿禄迪城。多人居，大臣三<br /><br />&nbsp;&nbsp;&nbsp;&nbsp;人，共掌国事。其王素冠七宝花，衣绫、罗、锦、绣、白叠。其妻有发，桃栽<br /><br />&nbsp;&nbsp;&nbsp;&nbsp;巾。丈夫翦发，锦袍。名为强国，西域诸国多归之。米国、史国、曹国、何国、<br /><br />&nbsp;&nbsp;&nbsp;&nbsp;安国、小安国、那色波国、乌那曷国、穆国皆归附之。有胡律，置于n祠，将决<br /><br />&nbsp;&nbsp;&nbsp;&nbsp;罚，则取而断之。重者族，次罪者死，贼盗截其足。人皆深目、高鼻、多髯。善<br /><br />&nbsp;&nbsp;&nbsp;&nbsp;商贾，诸夷交易，多凑其国。有大小鼓、琵琶、五弦、箜篌。婚姻丧制与突厥同。<br /><br />&nbsp;&nbsp;&nbsp;&nbsp;国立祖庙，以六月祭之，诸国皆助祭。奉佛，为胡书。气候温，宜五谷，勤修园<br /><br />&nbsp;&nbsp;&nbsp;&nbsp;蔬，树木滋茂。出马、驼、驴、扰！⒒平稹㈨猩场<贝甘>香、阿萨那香、<br /><br />&nbsp;&nbsp;&nbsp;&nbsp;瑟瑟、獐皮、氍、锦、叠。多蒲桃酒，富家或致千石，连年不败。<br /><br />&nbsp;&nbsp;&nbsp;&nbsp;大业中，始遣使贡方物，后遂绝焉。<br /><br />&nbsp;&nbsp;&nbsp;&nbsp;安国，汉时安息国也。王姓昭武氏，与康国王同族，字设力；妻，康国王女<br /><br />&nbsp;&nbsp;&nbsp;&nbsp;也。都在那密水南，城有五重，环以流水，宫殿皆平头。王坐金驼座，高七八尺，<br /><br />&nbsp;&nbsp;&nbsp;&nbsp;每听政，与妻相对，大臣三人，评理国事。风俗同于康居，唯妻其姊妹及母子递<br /><br />&nbsp;&nbsp;&nbsp;&nbsp;相禽兽，此为异也。<br /><br />&nbsp;&nbsp;&nbsp;&nbsp;隋炀帝即位，遣司隶从事杜行满使西域，至其国，得五色盐而返。<br /><br />&nbsp;&nbsp;&nbsp;&nbsp;国西百余里有毕国，可千余家。其国无君长，安国统之。大业五年，遣使贡<br /><br />&nbsp;&nbsp;&nbsp;&nbsp;献。<br /><br />&nbsp;&nbsp;&nbsp;&nbsp;石国，居于药杀水，都城方十余里。其王姓石名涅。国城东南立屋，置座于<br /><br />&nbsp;&nbsp;&nbsp;&nbsp;中。正月六日，以王父母烧余之骨，金瓮盛置床上，巡绕而行，散以花香杂果，<br /><br />&nbsp;&nbsp;&nbsp;&nbsp;王率臣下设祭焉。礼终，王与夫人出就别帐，臣下以次列坐，享宴而罢。有粟、<br /><br />&nbsp;&nbsp;&nbsp;&nbsp;麦，多良马。其俗善战。曾贰于突厥，射匮可汗灭之，令特勤甸职摄其国事。南<br /><br />&nbsp;&nbsp;&nbsp;&nbsp;去汗六百里，东南去瓜州六千里。<br /><br />&nbsp;&nbsp;&nbsp;&nbsp;甸职以隋大业五年遣使朝贡，后不复至。<br /><br />&nbsp;&nbsp;&nbsp;&nbsp;女国，在葱岭南。其国世以女为王，姓苏毗，字末羯，在位二十年，女王夫<br /><br />&nbsp;&nbsp;&nbsp;&nbsp;号曰金聚，不知政事。国内丈夫，唯以征伐为务。山下为城，方五六里，人有万<br /><br />&nbsp;&nbsp;&nbsp;&nbsp;家。王居九层之楼，侍女数百人，五日一听朝，复有小女王共知国政。其俗妇人<br /><br />&nbsp;&nbsp;&nbsp;&nbsp;轻丈夫，而性不妒忌。男女皆以彩色涂面，而一日中或数度变改之。人皆被发，<br /><br />&nbsp;&nbsp;&nbsp;&nbsp;以皮为鞋。课税无常。气候多寒，以射猎为业。出钅俞石、朱砂、麝香、优！<br /><br />&nbsp;&nbsp;&nbsp;&nbsp;骏马、蜀马。尤多盐，恒将盐向天竺兴贩，其利数倍。亦数与天竺、党项战争。<br /><br />&nbsp;&nbsp;&nbsp;&nbsp;其女王死，国中厚敛金钱，求死者族中之贤女二人，一为女王，次为小王。贵人<br /><br />&nbsp;&nbsp;&nbsp;&nbsp;死剥皮，以金屑和骨肉置瓶中，埋之。经一年，又以其皮纳铁器埋之。俗事阿修<br /><br />&nbsp;&nbsp;&nbsp;&nbsp;罗神，又有树神，岁初以人祭，或用猕猴。祭毕，入山祝之，有一鸟如雌雉，来<br /><br />&nbsp;&nbsp;&nbsp;&nbsp;集掌上，破腹其视之，有众粟则年丰，沙石则有灾，谓之鸟卜。<br /><br />&nbsp;&nbsp;&nbsp;&nbsp;隋开皇六年，遣使朝贡，后遂绝。<br /><br />&nbsp;&nbsp;&nbsp;&nbsp;汗国，都葱岭之西五百余里，古渠搜国也。王姓昭武，字阿利柒。都城<br /><br />&nbsp;&nbsp;&nbsp;&nbsp;方四里，胜兵数千人。王坐金羊床，妻戴金花。俗多朱砂、金、铁。东去疏勒千<br /><br />&nbsp;&nbsp;&nbsp;&nbsp;里，西去苏对沙那国五百里，西北去石国五百里，东北去突厥可汗二千余里，东<br /><br />&nbsp;&nbsp;&nbsp;&nbsp;去瓜州五千五百里。<br /><br />&nbsp;&nbsp;&nbsp;&nbsp;隋大业中，遣使贡方物。<br /><br />&nbsp;&nbsp;&nbsp;&nbsp;吐火罗国，都葱岭西五百里，与挹怛杂居。都城方二里，胜兵者十万人，皆<br /><br />&nbsp;&nbsp;&nbsp;&nbsp;善战。其俗奉佛。兄弟同一妻，迭寝焉，每一人入房，户外挂其衣以为志，生子<br /><br />&nbsp;&nbsp;&nbsp;&nbsp;属其长兄。其山穴中有神马，每岁牧马于穴所，必产名驹。南去漕国千七百里，<br /><br />&nbsp;&nbsp;&nbsp;&nbsp;东去瓜州五千八百里。<br /><br />&nbsp;&nbsp;&nbsp;&nbsp;大业中，遣使朝贡。<br /><br />&nbsp;&nbsp;&nbsp;&nbsp;米国，都那密水西，旧康居之地。无王，其城主姓昭武，康国王之支庶，字<br /><br />&nbsp;&nbsp;&nbsp;&nbsp;闭拙。都城方二里，胜兵数百人。西北去苏对沙那国五百里，西南去史国二百里，<br /><br />&nbsp;&nbsp;&nbsp;&nbsp;东去瓜州六千四百里。<br /><br />&nbsp;&nbsp;&nbsp;&nbsp;大业中，频贡方物。<br /><br />&nbsp;&nbsp;&nbsp;&nbsp;史国，都独莫水南十里，旧康居之地也。其王姓照昭武，字狄遮，亦康国王<br /><br />&nbsp;&nbsp;&nbsp;&nbsp;之支庶也。都城方二里，胜兵千余人。俗同康国。北去康国二百四十里，南吐火<br /><br />&nbsp;&nbsp;&nbsp;&nbsp;罗五百里，西去那色波国二百里，东北去米国二百里，东去瓜州六千五百里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;曹国，都那密水南数里，旧是康居之地也。国无主，康国王令子乌建领之。<br /><br />&nbsp;&nbsp;&nbsp;&nbsp;都城方三里，胜兵千余人。国中有得悉神，自西海以东诸国并敬事之，其神有金<br /><br />&nbsp;&nbsp;&nbsp;&nbsp;人，破罗阔丈有五尺，高下相称，每日以驼五头、马十匹、羊一百口祭之，常有<br /><br />&nbsp;&nbsp;&nbsp;&nbsp;数千人，食之不尽。东南去康国百里，西去何国百五十里，东去瓜州六千六百里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;何国，都那密水南数里，旧是康居地也。其王姓昭武，亦康国王之族类，字<br /><br />&nbsp;&nbsp;&nbsp;&nbsp;敦。都城方二里，胜兵者千人。其王坐金羊座。东去曹国百五十里，西去小安国<br /><br />&nbsp;&nbsp;&nbsp;&nbsp;三百里，东去瓜州六千七百五十里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;乌那遏国，都乌浒水西，旧安息之地也。王姓昭武，亦康国王种类，字佛食。<br /><br />&nbsp;&nbsp;&nbsp;&nbsp;都城方二里，胜兵数百人。王坐金羊座。东北去安国四百里，西北去穆国二百余<br /><br />&nbsp;&nbsp;&nbsp;&nbsp;里，东去瓜州七千五百里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;穆国，都乌浒河之西，亦安息之故地，与乌那遏为邻。其王姓昭武，亦康国<br /><br />&nbsp;&nbsp;&nbsp;&nbsp;王之种类也，字阿滥密。都城方三里，胜兵二千人。东北去安国五百里，东去乌<br /><br />&nbsp;&nbsp;&nbsp;&nbsp;那遏二百余里，西去波斯国四千余里，东去瓜州七千七百里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;漕国，在葱岭之北，汉时Y宾国也。其王姓昭武，字顺达，康国王之宗族也。<br /><br />&nbsp;&nbsp;&nbsp;&nbsp;都城方四里，胜兵者万余人。国法严，杀人及贼盗皆死。其俗重淫祠，葱岭山有<br /><br />&nbsp;&nbsp;&nbsp;&nbsp;顺天神者，仪制极华，金银E为屋，以银为地，祠者日有千余人。祠前有一鱼<br /><br />&nbsp;&nbsp;&nbsp;&nbsp;脊骨，有孔，中通马骑出入。国王戴金牛头冠，坐金马座。多稻、粟、豆、麦，<br /><br />&nbsp;&nbsp;&nbsp;&nbsp;饶象、马、扰！⒔稹⒁、镔铁、氍、朱沙、青黛、安息青木等香、石蜜、<br /><br />&nbsp;&nbsp;&nbsp;&nbsp;黑监、阿魏、没药、白附子。去北帆延七百里，东去劫国六百里，东北去瓜州六<br /><br />&nbsp;&nbsp;&nbsp;&nbsp;千六百里。<br /><br />&nbsp;&nbsp;&nbsp;&nbsp;大业中，遣使贡方物。<br /><br />&nbsp;&nbsp;&nbsp;&nbsp;论曰：自古开远夷，通绝域，必因宏放之主，皆起好事之臣。张骞凿空于前，<br /><br />&nbsp;&nbsp;&nbsp;&nbsp;班超投笔于后，或结之以重宝，或慑之以利剑，投躯万死之地，必要一旦之功，<br /><br />&nbsp;&nbsp;&nbsp;&nbsp;皆由主尚来远之名，臣徇轻生之节。是知上之所好，不必效焉。西域虽通于魏氏，<br /><br />&nbsp;&nbsp;&nbsp;&nbsp;于时中原始平，天子方以混一为心，未遑及此。其信使往来，得羁縻勿绝之道。<br /><br />&nbsp;&nbsp;&nbsp;&nbsp;及隋炀帝规摹宏侈，掩吞秦、汉，裴矩方进《西域图记》以荡其心，故万乘亲出<br /><br />&nbsp;&nbsp;&nbsp;&nbsp;玉门关，置伊吾、且末镇，而关右暨于流沙，骚然无聊生矣。若使北狄无虞，东<br /><br />&nbsp;&nbsp;&nbsp;&nbsp;夷告捷，必将修轮台之戍，筑乌垒之城，求大秦之明珠，致条支之鸟卵，往来转<br /><br />&nbsp;&nbsp;&nbsp;&nbsp;输，将何以堪其弊哉！古者哲王之制也，方五千里，务安诸夏，不事要荒。岂威<br /><br />&nbsp;&nbsp;&nbsp;&nbsp;不能加，德不能被？盖不以四夷劳中国，不以无用害有用也。是以秦戍五岭，汉<br /><br />&nbsp;&nbsp;&nbsp;&nbsp;事三边，或道相望，或户口减半。隋室恃其强盛，亦狼狈于青海。此皆一人<br /><br />&nbsp;&nbsp;&nbsp;&nbsp;失其道，故亿兆罹其苦。载思即叙之义，固辞都护之请，返其千里之马，不求白<br /><br />&nbsp;&nbsp;&nbsp;&nbsp;狼之贡，则七戎九夷，候风重译，虽无辽东之捷，岂及江都之祸乎！案西域开于<br /><br />&nbsp;&nbsp;&nbsp;&nbsp;往汉，年世积久，虽离并多端，见闻殊说，此所以前书后史，w驳不同，岂其<br /><br />&nbsp;&nbsp;&nbsp;&nbsp;好异，地远故也。人之所知，未若其所不知，信矣。但可取其梗概，夫何是非其<br /><br />&nbsp;&nbsp;&nbsp;&nbsp;间哉？</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1848);">加入书签</a><a
                        href="1847.html">上一页</a>&larr;<a href="index.html">返回列表</a>&rarr;<a
                            href="1849.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1847.html"; var next_page = "1849.html"; var index_page = "index.html"; var sortid = "9"; var article_id = "29"; var chapter_id = "1848"; var articlename = "北史"; var chaptername = " 卷九十七 列传第八十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>