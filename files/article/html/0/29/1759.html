<!DOCTYPE html>
<html>
<head>
<meta charset="gbk" />
<title>北史- 卷二十九 列传第十七-在线阅读-哈西文学网</title>
<meta name="keywords" content="李延寿，北史， 卷二十九 列传第十七全文， 卷二十九 列传第十七在线阅读 哈西文学网" />
<meta name="description" content="哈西文学网提供李延寿的北史  卷二十九 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1759.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1759.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 列传第十七</h1>
            <div class="link xb">
                <a href="1758.html">上一页</a>&larr;<a href="index.html">返回列表</a>&rarr;<a
                    href="1761.html">下一页</a></div>			
            <div id="BookText">&nbsp;&nbsp;&nbsp;&nbsp;○司马休之司马楚之（曾孙裔司马景之司马叔[司马天助）刘昶<br /><br />&nbsp;&nbsp;&nbsp;&nbsp;萧宝夤（兄子赞）萧正表萧祗萧退萧泰萧窒粼菜嘞舸筻<br /><br />&nbsp;&nbsp;&nbsp;&nbsp;司马休之，字季豫，河内温人，晋宣帝季弟谯王进之后也。晋度江之后，进<br /><br />&nbsp;&nbsp;&nbsp;&nbsp;子孙袭封谯王。至休之父恬，为镇北将军、青兖二州刺史。天兴五年，休之为荆<br /><br />&nbsp;&nbsp;&nbsp;&nbsp;州刺史，被桓玄逼逐，遂奔慕容德。及玄诛，还建业，复为荆州刺史。<br /><br />&nbsp;&nbsp;&nbsp;&nbsp;休之颇得江汉人心。其子文思继其兄尚之为谯王，谋图刘裕。裕执送休之，<br /><br />&nbsp;&nbsp;&nbsp;&nbsp;令为其所。休之表废文思，并与裕书陈谢。神瑞中，裕收休之子文宝、兄子文祖<br /><br />&nbsp;&nbsp;&nbsp;&nbsp;并杀之，乃讨休之。休之与鲁宗之及宗之子轨起兵讨裕。兵败，遂与子文思及宗<br /><br />&nbsp;&nbsp;&nbsp;&nbsp;之奔姚兴。裕灭姚泓，休之与文思及晋河间王子道赐等数百人皆将妻子降长孙嵩。<br /><br />&nbsp;&nbsp;&nbsp;&nbsp;卒，赠征西大将军、右光禄大夫、始平公，谥曰声。<br /><br />&nbsp;&nbsp;&nbsp;&nbsp;文思与淮南公国[、池阳子道赐不平，而伪亲之。国[性疏直，因醉欲外叛。<br /><br />&nbsp;&nbsp;&nbsp;&nbsp;文思告之，皆坐诛。以文思为廷尉，赐爵郁林公。文思善于其职，听断，百姓不<br /><br />&nbsp;&nbsp;&nbsp;&nbsp;得匿其情。进爵谯王，位怀荒镇将，薨。<br /><br />&nbsp;&nbsp;&nbsp;&nbsp;司马楚之，字德秀，晋宣弟太常馗之八世孙也。父荣期，晋益州刺史，为其<br /><br />&nbsp;&nbsp;&nbsp;&nbsp;参军杨承祖所杀。楚之时年十七，送父丧还丹杨。会刘裕诛夷司马氏，叔父宣期、<br /><br />&nbsp;&nbsp;&nbsp;&nbsp;兄贞之并遇害。楚之乃逃，匿诸沙门中，济江至汝、颍间。楚之少有英气，能折<br /><br />&nbsp;&nbsp;&nbsp;&nbsp;节待士。及宋受禅，规欲报复。收众据长社，归之者常万余人。宋武深惮之，遣<br /><br />&nbsp;&nbsp;&nbsp;&nbsp;刺客沐谦图害楚之。楚之待谦甚厚。谦夜诈疾，知楚之必来，欲因杀之。楚之闻<br /><br />&nbsp;&nbsp;&nbsp;&nbsp;谦病，果自赍汤药往省之。谦感其意，出匕首于席下，以状告，遂委身以事之。<br /><br />&nbsp;&nbsp;&nbsp;&nbsp;其推诚信物，得士心，皆此类也。<br /><br />&nbsp;&nbsp;&nbsp;&nbsp;明元末，山阳公奚斤略地河南，楚之遣使请降，授荆州刺史。奚斤既平河南，<br /><br />&nbsp;&nbsp;&nbsp;&nbsp;以楚之所率人户，分置汝南、汝阳、南顿、新蔡四郡，以益豫州。太武初，楚之<br /><br />&nbsp;&nbsp;&nbsp;&nbsp;遣妻子内居于邺。寻征入朝，授安南大将军，封琅邪王，以拒宋师。赐前后部鼓<br /><br />&nbsp;&nbsp;&nbsp;&nbsp;吹。破宋将到彦之别军于长社。又与冠军安颉攻拔滑台，禽宋将朱修之、李元德<br /><br />&nbsp;&nbsp;&nbsp;&nbsp;及东郡太守申谟，俘万余人。上疏求更进讨，太武以兵久劳，不从，以散骑常侍<br /><br />&nbsp;&nbsp;&nbsp;&nbsp;征还。宋将裴方明、胡崇之寇仇池。楚之与淮南公皮豹子等督关中诸军击走方明，<br /><br />&nbsp;&nbsp;&nbsp;&nbsp;禽崇之。仇池平而还。<br /><br />&nbsp;&nbsp;&nbsp;&nbsp;车驾征蠕蠕，楚之与济阴公卢中山等督运以继大军。时镇北将军封沓亡入蠕<br /><br />&nbsp;&nbsp;&nbsp;&nbsp;蠕，说令击楚之以绝粮运。蠕蠕乃遣觇楚之军，截驴耳而去。有告失驴耳者，楚<br /><br />&nbsp;&nbsp;&nbsp;&nbsp;之曰：“必觇贼截之为验耳，贼将至矣。”乃伐柳为城，灌水令冻，城立而贼至，<br /><br />&nbsp;&nbsp;&nbsp;&nbsp;不可攻逼，乃走散。太武闻而嘉之。寻拜假节、侍中、镇西大将军、开府仪同三<br /><br />&nbsp;&nbsp;&nbsp;&nbsp;司、云中镇大将、朔州刺史。<br /><br />&nbsp;&nbsp;&nbsp;&nbsp;在边二十余年，以清俭著闻。及薨，赠征南大将军，领护西戎校尉、扬州刺<br /><br />&nbsp;&nbsp;&nbsp;&nbsp;史，谥贞王，陪葬金陵。长子宝胤，与楚之同入魏，拜中书博士、雁门太守，卒。<br /><br />&nbsp;&nbsp;&nbsp;&nbsp;楚之后尚诸王女河内公主。生子金龙，字荣则，少有父风，后袭爵，拜侍中、<br /><br />&nbsp;&nbsp;&nbsp;&nbsp;镇西大将军、开府、云中镇大将、朔州刺史、吏部尚书。薨，赠司空公，谥康王。<br /><br />&nbsp;&nbsp;&nbsp;&nbsp;金龙初纳太尉、陇西王源贺女。生子延宗，次纂，次悦。后娶沮渠氏，生子<br /><br />&nbsp;&nbsp;&nbsp;&nbsp;徽亮，即河西王沮渠牧犍女，太武妹武威公主所生也。有宠于文明太后，故以徽<br /><br />&nbsp;&nbsp;&nbsp;&nbsp;亮袭。例降为公，坐连穆泰罪，失爵，卒。<br /><br />&nbsp;&nbsp;&nbsp;&nbsp;悦字庆宗，历位豫州刺史。时有汝南上蔡董毛奴者，赍钱五千。死于道路。<br /><br />&nbsp;&nbsp;&nbsp;&nbsp;郡县人疑张堤为劫，又于堤家得钱五千，堤惧掠，自诬言杀。至州，悦观色，疑<br /><br />&nbsp;&nbsp;&nbsp;&nbsp;其不实。引见毛奴兄灵之，谓曰：“杀人取钱，当时狼狈，应有所遗，得何物？”<br /><br />&nbsp;&nbsp;&nbsp;&nbsp;灵之曰：“唯得一刀削。”悦取视之，曰：“此非里巷所为也。”乃召州内刀匠<br /><br />&nbsp;&nbsp;&nbsp;&nbsp;示之。有郭门前曰：“此刀削，门手所作，去岁卖与郭人董及祖。”悦收及祖诘<br /><br />&nbsp;&nbsp;&nbsp;&nbsp;之，及祖款引。灵之又于及祖身上得毛奴所衣皂襦，及祖伏法。悦察狱，多此类<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;俄与镇南将军元英攻克义阳，诏改梁司州为郢州，以悦为刺史。改为豫州刺<br /><br />&nbsp;&nbsp;&nbsp;&nbsp;史；论前勋，封渔阳子。永平元年，城人白早生谋为叛，遂斩悦首送梁。诏扬州<br /><br />&nbsp;&nbsp;&nbsp;&nbsp;移购悦首，赠青州刺史，谥曰庄子。子F袭。<br /><br />&nbsp;&nbsp;&nbsp;&nbsp;F尚宣武妹华阳公主，拜驸马都尉、员外散骑常侍。卒，赠沧州刺史。子鸿，<br /><br />&nbsp;&nbsp;&nbsp;&nbsp;字庆云，生粗武。袭爵，位都水使者，坐通西魏，赐死。子孝政袭。齐受禅，例<br /><br />&nbsp;&nbsp;&nbsp;&nbsp;降。F弟裔。<br /><br />&nbsp;&nbsp;&nbsp;&nbsp;裔字遵胤，少孤，有志操。起家司徒府参军事，后为员外散骑常侍。大统三<br /><br />&nbsp;&nbsp;&nbsp;&nbsp;年，大军复弘农，乃于温城送款归西魏。六年，授北徐州刺史。八年，入朝。周<br /><br />&nbsp;&nbsp;&nbsp;&nbsp;文帝嘉之，特蒙赏劳。顷之，河内有四千余家归附，并裔之乡旧，乃命领河内郡<br /><br />&nbsp;&nbsp;&nbsp;&nbsp;守，令安集流人。十五年，周文令山东立义诸将等能率众入关者，并加重赏。裔<br /><br />&nbsp;&nbsp;&nbsp;&nbsp;领户千室先至，周文欲以封裔。裔辞曰：“立义之士，远归皇化者，皆是其诚心<br /><br />&nbsp;&nbsp;&nbsp;&nbsp;内发，岂裔能率之乎？今以封裔，便是卖义士以求荣。”周文善而从之。授帅都<br /><br />&nbsp;&nbsp;&nbsp;&nbsp;督，拜其妻元为襄城郡公主。<br /><br />&nbsp;&nbsp;&nbsp;&nbsp;周孝闵帝践祚，除巴州刺史，进使持节、骠骑大将军、开府仪同三司，进爵<br /><br />&nbsp;&nbsp;&nbsp;&nbsp;琅邪县伯。四年，为御正中大夫，进爵为公。大军东讨，裔与少师杨~守轵关，<br /><br />&nbsp;&nbsp;&nbsp;&nbsp;即授怀州刺史。天和初，随上庸公陆腾讨信州反蛮冉令贤等。裔自开州道入，先<br /><br />&nbsp;&nbsp;&nbsp;&nbsp;遣使宣示祸福，群蛮率服。历信、潼二州刺史。六年，征拜大将军，除西宁州刺<br /><br />&nbsp;&nbsp;&nbsp;&nbsp;史，未及部，卒于京师。<br /><br />&nbsp;&nbsp;&nbsp;&nbsp;裔性清约，不事生产，所得俸禄，并散之亲戚；身死之日，家无余财。宅宇<br /><br />&nbsp;&nbsp;&nbsp;&nbsp;卑陋，丧庭无所，诏为起祠堂焉。赠本官，加泗州刺史，谥曰定。子侃嗣。<br /><br />&nbsp;&nbsp;&nbsp;&nbsp;侃字道迁，少果勇，未弱冠，便从戎旅。位乐安郡守，以军功，加骠骑大将<br /><br />&nbsp;&nbsp;&nbsp;&nbsp;军、开府仪同三司。迁兖州刺史，未之部，卒。赠本官，加豫州刺史，谥曰惠。<br /><br />&nbsp;&nbsp;&nbsp;&nbsp;子运嗣。<br /><br />&nbsp;&nbsp;&nbsp;&nbsp;金龙弟跃，字宝龙，尚赵郡公主，拜驸马都尉。代兄为云中镇将，拜朔州刺<br /><br />&nbsp;&nbsp;&nbsp;&nbsp;史，假安北将军、河内公。表求罢河西苑封，丐人垦殖。有司执奏，此苑麋鹿所<br /><br />&nbsp;&nbsp;&nbsp;&nbsp;聚，太官取给，若丐人，惧有所阙。跃固请，孝文从之。还为祠部尚书、大鸿胪<br /><br />&nbsp;&nbsp;&nbsp;&nbsp;卿、颍川王师，卒。<br /><br />&nbsp;&nbsp;&nbsp;&nbsp;楚之父子相继镇云中，朔土服其威德。<br /><br />&nbsp;&nbsp;&nbsp;&nbsp;司马氏桓玄、刘裕之际归北者，又有司马景之、叔[、天助，位并崇显。<br /><br />&nbsp;&nbsp;&nbsp;&nbsp;景之字洪略，晋汝南王亮之后。明元时归阙，赐爵苍梧公，加征南大将军。<br /><br />&nbsp;&nbsp;&nbsp;&nbsp;清直有节操。卒，赠汝南王。子师子袭爵。<br /><br />&nbsp;&nbsp;&nbsp;&nbsp;景之兄准，字巨之，以泰常末归魏。封新安公。除广宁太守，改密陵侯。卒，<br /><br />&nbsp;&nbsp;&nbsp;&nbsp;子安国袭爵。<br /><br />&nbsp;&nbsp;&nbsp;&nbsp;叔[，晋安平献王孚之后。父昙之，晋河间王。桓玄、刘裕之际，叔[与兄<br /><br />&nbsp;&nbsp;&nbsp;&nbsp;国[奔慕容超。后投姚泓。泓灭，奔屈丐。统万平，兄弟俱入魏。国[赐爵淮南<br /><br />&nbsp;&nbsp;&nbsp;&nbsp;公，叔[赐爵丹杨侯。<br /><br />&nbsp;&nbsp;&nbsp;&nbsp;天助，自云晋骠骑将军元显之子。归阙，封东海公，历青、兖二州刺史。<br /><br />&nbsp;&nbsp;&nbsp;&nbsp;刘昶，字休道，宋文帝子也。在宋封义阳王，位徐州刺史。及废主子业立，<br /><br />&nbsp;&nbsp;&nbsp;&nbsp;疑昶有异志。昶和平六年，遂委母妻，携妾吴氏，间行降魏。朝廷嘉重之，尚武<br /><br />&nbsp;&nbsp;&nbsp;&nbsp;邑公主，拜侍中、征南将军、驸马都尉，封丹杨王。岁余，主薨，更尚建兴长公<br /><br />&nbsp;&nbsp;&nbsp;&nbsp;主。皇兴中，宋明帝使至，献文诏昶与书，为兄弟式。宋明帝不答，责昶，以母<br /><br />&nbsp;&nbsp;&nbsp;&nbsp;为其国妾，宜如《春秋》荀T对楚称外臣之礼。寻敕昶更为书。辞曰：“臣若改<br /><br />&nbsp;&nbsp;&nbsp;&nbsp;书，事为二敬，犹修往文，彼所不纳。请停今答。”朝廷从之。拜外都坐大官。<br /><br />&nbsp;&nbsp;&nbsp;&nbsp;公主复薨，更尚平阳长公主。<br /><br />&nbsp;&nbsp;&nbsp;&nbsp;昶好犬马，爱武事。入魏历纪，犹布衣皂冠，同凶素之服。然呵骂僮仆，音<br /><br />&nbsp;&nbsp;&nbsp;&nbsp;杂夷夏。虽在公坐，诸王每侮弄之。或戾手啮臂，至于痛伤，笑呼之声，闻于御<br /><br />&nbsp;&nbsp;&nbsp;&nbsp;听。孝文每优假之，不以怪问。至于陈奏本国事故，语及征役，则敛容涕泗，悲<br /><br />&nbsp;&nbsp;&nbsp;&nbsp;动左右。而天性褊躁，喜怒不恒。每至威忿，楚扑特苦；引待南士，礼多不足。<br /><br />&nbsp;&nbsp;&nbsp;&nbsp;缘此，人怀畏避。<br /><br />&nbsp;&nbsp;&nbsp;&nbsp;太和初，转内都坐大官。及齐初，诏昶与诸将南伐。路经徐州，哭拜其母旧<br /><br />&nbsp;&nbsp;&nbsp;&nbsp;堂，哀感从者。乃遍循故居，处处陨涕，左右亦莫不酸鼻。及至军所，将临阵，<br /><br />&nbsp;&nbsp;&nbsp;&nbsp;四面拜诸将士，自陈家国灭亡，蒙朝廷慈覆。辞理切至，声气激扬，涕泗横流，<br /><br />&nbsp;&nbsp;&nbsp;&nbsp;三军咸为感叹。后昶恐水雨方降，表请还师，从之。<br /><br />&nbsp;&nbsp;&nbsp;&nbsp;又加仪同三司，领仪曹尚书。于时改革朝仪，诏昶与蒋少游专主其事。昶条<br /><br />&nbsp;&nbsp;&nbsp;&nbsp;上旧式，略不遗忘。孝文临宣文堂，引武兴王杨集始入宴，诏昶曰：“集始，边<br /><br />&nbsp;&nbsp;&nbsp;&nbsp;方之酋，不足以当诸侯之礼。但王者不遗小国之臣，故劳公卿于此。”又为中书<br /><br />&nbsp;&nbsp;&nbsp;&nbsp;监。开建五等，封昶齐郡公，加宋王之号。<br /><br />&nbsp;&nbsp;&nbsp;&nbsp;十七年，孝文临经武殿，大议南伐。语及刘、萧篡夺之事，昶每悲泣不已。<br /><br />&nbsp;&nbsp;&nbsp;&nbsp;帝亦为之流涕，礼之弥崇。<br /><br />&nbsp;&nbsp;&nbsp;&nbsp;十八年，除使持节、都督吴越楚彭城诸军事、大将军、开府，镇徐州。昶频<br /><br />&nbsp;&nbsp;&nbsp;&nbsp;表辞大将军，诏不许。及发，帝亲饯之，命百寮赋诗赠昶。又以其文集一部赐昶。<br /><br />&nbsp;&nbsp;&nbsp;&nbsp;帝因以所制文笔示之曰：“时契胜残，事钟文业。虽则不学，欲罢不能。脱思一<br /><br />&nbsp;&nbsp;&nbsp;&nbsp;见，故以相示，虽无足味，聊复为一笑耳。”其重昶如是。自昶背彭城，至是久<br /><br />&nbsp;&nbsp;&nbsp;&nbsp;矣，昔斋宇山池，并尚存立；昶更修缮，还处其中。不能绥边怀物，抚接义故，<br /><br />&nbsp;&nbsp;&nbsp;&nbsp;而闺门喧猥，内外奸杂，旧吏莫不慨叹。预营墓于彭城西南，与三公主同茔而异<br /><br />&nbsp;&nbsp;&nbsp;&nbsp;穴。发石累之，坟崩，压杀十余人。后复移改，公私费害。<br /><br />&nbsp;&nbsp;&nbsp;&nbsp;十九年，昶朝京师。孝文临光极堂大选，曰：“国家昔在恒代，随时制宜，<br /><br />&nbsp;&nbsp;&nbsp;&nbsp;非通世之长法。或言，唯能是寄，不必拘门。朕以为不然，何者？清浊同流，混<br /><br />&nbsp;&nbsp;&nbsp;&nbsp;齐一等，君子小人，名品无别，此殊为不可。我今八族以上，士人品第有九；九<br /><br />&nbsp;&nbsp;&nbsp;&nbsp;品之外，小人之官，复有七等。若苟有其人，可起家为三公。正恐贤才难得，不<br /><br />&nbsp;&nbsp;&nbsp;&nbsp;可止为一人，混我典制。故令班镜九流，使千载之后，我得仿像唐、虞，卿等依<br /><br />&nbsp;&nbsp;&nbsp;&nbsp;希元、凯。”及论大将军，帝曰：“刘昶即其人也。”后给班剑二十人。薨于彭<br /><br />&nbsp;&nbsp;&nbsp;&nbsp;城，孝文为之举哀，给温明秘器，赠假黄钺、太傅，领扬州刺史。加以殊礼，备<br /><br />&nbsp;&nbsp;&nbsp;&nbsp;九锡，给前后部羽葆鼓吹，依晋琅邪王乒适拢谥曰明。<br /><br />&nbsp;&nbsp;&nbsp;&nbsp;昶嫡子承绪，主所生也。少而芳玻尚孝文妹彭城长公主，为驸马都尉，先<br /><br />&nbsp;&nbsp;&nbsp;&nbsp;昶卒。<br /><br />&nbsp;&nbsp;&nbsp;&nbsp;承绪子晖，字重昌，为世子，袭封。尚宣武第二姊兰陵长公主。主严妒，晖<br /><br />&nbsp;&nbsp;&nbsp;&nbsp;尝私幸主侍婢。有身，主笞杀之；剖其孕子，节解，以草装实婢腹，裸以示晖。<br /><br />&nbsp;&nbsp;&nbsp;&nbsp;晖遂忿憾，疏薄公主。公主姊因入听讲，言其故于灵太后。太后敕清河王怿穷其<br /><br />&nbsp;&nbsp;&nbsp;&nbsp;事。怿与高阳王雍、广平王怀奏其不和状，请离婚，削除封位。太后从之。公主<br /><br />&nbsp;&nbsp;&nbsp;&nbsp;在宫内周岁，雍等屡请听复旧义。太后流涕送公主，诫令谨敕。正光初，晖又私<br /><br />&nbsp;&nbsp;&nbsp;&nbsp;淫张、陈二氏女。公主更不检忌。主姑陈留公主共将扇奖，与晖复致忿诤。晖推<br /><br />&nbsp;&nbsp;&nbsp;&nbsp;主坠床，手脚殴蹈，主遂伤胎。晖惧罪逃逸。灵太后召清河王怿决其事。二家女<br /><br />&nbsp;&nbsp;&nbsp;&nbsp;髡笞会宫，兄弟皆坐鞭刑。徙配敦煌为兵。主因伤致薨，太后亲临恸哭，举哀太<br /><br />&nbsp;&nbsp;&nbsp;&nbsp;极东堂。出葬城西，太后亲送数里，尽哀而还。后执晖于河内温县，幽于司州，<br /><br />&nbsp;&nbsp;&nbsp;&nbsp;将加死刑。会赦，免。后复其官爵，迁征虏将军、中散大夫，卒，家遂衰顿。<br /><br />&nbsp;&nbsp;&nbsp;&nbsp;萧宝夤，字智亮，齐明帝第六子，废主宝卷之母弟也。在齐封建安王。及和<br /><br />&nbsp;&nbsp;&nbsp;&nbsp;帝立，改封鄱阳王。梁武克建业，以兵守之，将加害焉。其家阉人颜文智与左右<br /><br />&nbsp;&nbsp;&nbsp;&nbsp;麻拱、黄神密计，穿墙夜出宝夤。具小船于江岸，脱本衣服，着乌布襦；腰系千<br /><br />&nbsp;&nbsp;&nbsp;&nbsp;许钱，潜赴江畔；蹑滞讲剑脚无全皮。防守者至明追之。宝夤假为钓者，随流<br /><br />&nbsp;&nbsp;&nbsp;&nbsp;上下十余里，追者不疑。待散，乃度西岸。遂委命投华文荣。文荣与其从天龙、<br /><br />&nbsp;&nbsp;&nbsp;&nbsp;惠连等三人，弃家，将宝夤遁匿山涧，赁驴乘之，昼伏宵行。景明二年，至寿春<br /><br />&nbsp;&nbsp;&nbsp;&nbsp;东城戍。戍主杜元伦推检，知实萧氏子，以礼延待。驰告扬州刺史、任城王澄。<br /><br />&nbsp;&nbsp;&nbsp;&nbsp;澄以车马侍卫迎之。时年十六，徒步憔悴，见者以为掠卖生口也。澄待以客礼。<br /><br />&nbsp;&nbsp;&nbsp;&nbsp;乃请丧君斩衰之服，澄遣人晓示情礼，以丧兄之制，给其齐衰，宝夤从命。澄率<br /><br />&nbsp;&nbsp;&nbsp;&nbsp;官僚赴吊。宝夤居处有礼，不饮酒食肉；辍笑简言，一同极哀之节。寿春多其故<br /><br />&nbsp;&nbsp;&nbsp;&nbsp;义，皆受慰唁。唯不见夏侯一族，以其同梁故也。改日造澄，澄深器重之。<br /><br />&nbsp;&nbsp;&nbsp;&nbsp;及至京师，宣武礼之甚重。伏诉阙下，请兵南伐，虽遇暴风大雨，终不暂移。<br /><br />&nbsp;&nbsp;&nbsp;&nbsp;是年，梁江州刺史陈伯之与其长史褚胄等自寿春归降，请军立效。帝谓伯之所陈，<br /><br />&nbsp;&nbsp;&nbsp;&nbsp;时不可失。以宝夤恳诚，除使持节、都督、东扬州刺史、镇东将军、丹杨郡公、<br /><br />&nbsp;&nbsp;&nbsp;&nbsp;齐王，配兵一万，令据东城，待秋冬大举。宝夤明当拜命，其夜恸哭。至晨，备<br /><br />&nbsp;&nbsp;&nbsp;&nbsp;礼策授，赐车马什物，事从丰厚，犹不及刘昶之优隆也。又任其募天下壮勇，得<br /><br />&nbsp;&nbsp;&nbsp;&nbsp;数千人。以文智等三人为积弩将军，文荣等三人为强弩将军，并为军主。宝夤虽<br /><br />&nbsp;&nbsp;&nbsp;&nbsp;少羁寓，而志性雅重。过期犹绝酒肉，惨悴形色，蔬食粗衣，未尝嬉笑。及被命<br /><br />&nbsp;&nbsp;&nbsp;&nbsp;当南伐，贵要多相凭托，门庭宾客若市。而书记相寻，宝夤接对报复，不失其理。<br /><br />&nbsp;&nbsp;&nbsp;&nbsp;正始元年，宝夤行达汝阴，东城已陷，遂停寿春之栖贤寺。逢梁将姜庆真内<br /><br />&nbsp;&nbsp;&nbsp;&nbsp;侵，围逼寿春。宝夤率众力战，破走之。宝夤勇冠诸军，闻见者莫不壮之。还，<br /><br />&nbsp;&nbsp;&nbsp;&nbsp;改封梁郡公。及中山王英南伐，宝夤又表求征。与英频破梁军，乘胜攻钟离。淮<br /><br />&nbsp;&nbsp;&nbsp;&nbsp;水泛溢，宝夤与英狼狈引退，士卒死没者十四五。有司奏处以极法。诏恕死，免<br /><br />&nbsp;&nbsp;&nbsp;&nbsp;官削爵还第。<br /><br />&nbsp;&nbsp;&nbsp;&nbsp;寻尚南阳长公主。公主有妇德，宝夤尽雍和之礼，虽好合而敬事不替。宝夤<br /><br />&nbsp;&nbsp;&nbsp;&nbsp;每入室，公主必立以待之，相遇如宾，自非太妃疾笃，未曾归休。宝夤器性温顺，<br /><br />&nbsp;&nbsp;&nbsp;&nbsp;自处以礼，奉敬公主，内外庇穆。清河王怿亲而重之。<br /><br />&nbsp;&nbsp;&nbsp;&nbsp;永平四年，卢昶克梁朐山戍，以琅邪戍主傅文骥守之。梁师攻文骥，昶督众<br /><br />&nbsp;&nbsp;&nbsp;&nbsp;军救之。诏宝夤为使持节、假安南将军，别将长驱往赴，受昶节度。宝夤受诏，<br /><br />&nbsp;&nbsp;&nbsp;&nbsp;泣涕横流，哽咽良久。后昶军败，唯宝夤全师而还。<br /><br />&nbsp;&nbsp;&nbsp;&nbsp;延昌初，除瀛州刺史，复其齐王，迁冀州刺史。及大乘贼起，宝夤遣军讨之，<br /><br />&nbsp;&nbsp;&nbsp;&nbsp;频为贼破。台军至，乃灭之。灵太后临朝，还京师。<br /><br />&nbsp;&nbsp;&nbsp;&nbsp;梁将康绚于浮山堰淮以灌扬、徐。除宝夤使持节、都督东讨军事、镇东将军<br /><br />&nbsp;&nbsp;&nbsp;&nbsp;以讨之，复封梁郡公。熙平初，梁堰既成，淮水将为扬、徐之患，宝夤乃于堰上<br /><br />&nbsp;&nbsp;&nbsp;&nbsp;流更凿新渠，水乃小减。乃遣壮士千余人夜度淮，烧其竹木营聚，破其三垒，火<br /><br />&nbsp;&nbsp;&nbsp;&nbsp;数日不灭。又分遣将破梁将垣孟孙、张僧副等于淮北。仍度淮南，焚梁徐州刺史<br /><br />&nbsp;&nbsp;&nbsp;&nbsp;张豹子等十一营。及还京师，为殿中尚书。宝夤之在淮堰，梁武寓书招诱之。宝<br /><br />&nbsp;&nbsp;&nbsp;&nbsp;夤表送其书，陈其忿毒之意。志存雪复，屡请居边。神龟中，为都督、徐州刺史、<br /><br />&nbsp;&nbsp;&nbsp;&nbsp;车骑大将军。乃起学馆于清东，朔望引见土姓子弟，接以恩颜，与论经义。勤于<br /><br />&nbsp;&nbsp;&nbsp;&nbsp;听理，吏人爱之。<br /><br />&nbsp;&nbsp;&nbsp;&nbsp;正光二年，征为尚书左仆射。善于吏职，甚有声名。四年，上表曰：<br /><br />&nbsp;&nbsp;&nbsp;&nbsp;窃惟文武之名，在人之极地；德行之称，为生之最首。忠贞之美，立朝之誉；<br /><br />&nbsp;&nbsp;&nbsp;&nbsp;仁义之号，处身之端。自非职惟九官，任当四岳，授曰尔谐，让称俞往，将何以<br /><br />&nbsp;&nbsp;&nbsp;&nbsp;克厌大名，允兹令问。自比以来，官罔高卑，人无贵贱，皆饰辞假说，用相褒举。<br /><br />&nbsp;&nbsp;&nbsp;&nbsp;求者不能量其多少，与者不能核其是非，遂使冠履相贸，名实皆爽。谓之考功，<br /><br />&nbsp;&nbsp;&nbsp;&nbsp;事同泛陟，纷纷漫漫，焉可胜言！又在京之官，积年十考。其中，或所事之主，<br /><br />&nbsp;&nbsp;&nbsp;&nbsp;迁移数四；或所奉之君，身亡废绝。虽当时文簿，记其殿最，日久月遥，散落都<br /><br />&nbsp;&nbsp;&nbsp;&nbsp;尽。累年之后，方求追访，无不苟相悦附，共为唇齿；饰垢掩疵，妄加丹素，趣<br /><br />&nbsp;&nbsp;&nbsp;&nbsp;令得阶而已，无所顾惜。贤达君子，未免斯患；中庸已降，夫复何论！官以求成，<br /><br />&nbsp;&nbsp;&nbsp;&nbsp;身以请立，上下相蒙，莫斯为甚。<br /><br />&nbsp;&nbsp;&nbsp;&nbsp;又勤恤人隐，咸归守令，厥任非轻，所责实重。然及其考课，悉以六载为约，<br /><br />&nbsp;&nbsp;&nbsp;&nbsp;既而限满代还，复经六年而叙。是则岁周十二，始得一阶。于东西两省，文武闲<br /><br />&nbsp;&nbsp;&nbsp;&nbsp;职，公府散佐，无事冗官，或数旬方应一直，或朔望止于暂朝。及其考日，更得<br /><br />&nbsp;&nbsp;&nbsp;&nbsp;四年为限。是则一纪之中，便登三级。彼以实劳剧任，而迁贵之路至难；此以散<br /><br />&nbsp;&nbsp;&nbsp;&nbsp;位虚名，而升陟之方甚易。何内外之相县，令厚薄之若此！<br /><br />&nbsp;&nbsp;&nbsp;&nbsp;孟子曰：“仁义忠信，天爵也；公卿大夫，人爵也。古之人，修其天爵而人<br /><br />&nbsp;&nbsp;&nbsp;&nbsp;爵从之。”故虽文质异时，污隆殊世，莫不宝兹名器，不以假人。是以赏罚之科，<br /><br />&nbsp;&nbsp;&nbsp;&nbsp;恒自持也。乃至周之蔼蔼，五叔无官；汉之察察，馆陶徒请。诚以赏罚一差，则<br /><br />&nbsp;&nbsp;&nbsp;&nbsp;无以惩劝；至公暂替，则觊觎相欺。故至慎至惜，殷勤若此。况乎亲非肺腑，才<br /><br />&nbsp;&nbsp;&nbsp;&nbsp;乖秀逸，或充单介之使，始无汗马之劳；或说兴利之规，终县十一之润。皆虚张<br /><br />&nbsp;&nbsp;&nbsp;&nbsp;无功，妄指赢益；坐获数阶之官，籍成通显之贵。于是巧诈萌生，伪辩锋出，役<br /><br />&nbsp;&nbsp;&nbsp;&nbsp;万虑以求荣，开百方而逐利。抑之则其流已往，引之则有何纪极！<br /><br />&nbsp;&nbsp;&nbsp;&nbsp;夫琴瑟在于必和，更张求其适调。去者既不可追，来者犹或宜改。案《周官》<br /><br />&nbsp;&nbsp;&nbsp;&nbsp;：太宰之职，岁终，则令官府各正所司，受其会计，听其事致而诏于王。三岁，<br /><br />&nbsp;&nbsp;&nbsp;&nbsp;则大计群吏之政而诛赏之。<br /><br />&nbsp;&nbsp;&nbsp;&nbsp;愚谓今可粗依其准。见居官者，每岁终，本曹皆明辨在官日月，具核才行能<br /><br />&nbsp;&nbsp;&nbsp;&nbsp;否，审其实用。而注其上下，游辞宕说，一无取焉。列上尚书，覆其合否。如有<br /><br />&nbsp;&nbsp;&nbsp;&nbsp;纰缪，即正而罚之，不得方复推诘委下，容其进退。既定其优劣，善恶交分，经<br /><br />&nbsp;&nbsp;&nbsp;&nbsp;奏之后，考功曹别书于黄纸、油帛。一通则本曹尚书与令仆印署，留于门下；一<br /><br />&nbsp;&nbsp;&nbsp;&nbsp;通则以侍中黄门印署，掌在尚书。严加缄密，不得开视。考绩之日，然后对共裁<br /><br />&nbsp;&nbsp;&nbsp;&nbsp;量。其外内考格，裁非庸管，乞求博议，以为画一。若殊谋异策，事关废兴，遐<br /><br />&nbsp;&nbsp;&nbsp;&nbsp;迩所谈，物无异议者，自可临时斟酌，匪拘恒例。至如援流引比之诉，贪荣求级<br /><br />&nbsp;&nbsp;&nbsp;&nbsp;之请。如不限以关键，肆其傍通，则蔓草难除，涓流遂积，秽我彝章，挠兹大典，<br /><br />&nbsp;&nbsp;&nbsp;&nbsp;谓宜明加禁断，以全至化。<br /><br />&nbsp;&nbsp;&nbsp;&nbsp;诏付外博议，以为永式。竟无所改。<br /><br />&nbsp;&nbsp;&nbsp;&nbsp;时梁武弟子西丰侯正德来降，宝夤表曰：“正德既不亲亲，安能亲人。脱包<br /><br />&nbsp;&nbsp;&nbsp;&nbsp;此凶丑，置之列位，百官是象，其何诛焉？臣衅结祸深，痛缠骨髓，日暮途遥，<br /><br />&nbsp;&nbsp;&nbsp;&nbsp;报复无日，岂区区于一竖哉！但才虽庸近，职居献替，愚衷寸抱，敢不申陈。”<br /><br />&nbsp;&nbsp;&nbsp;&nbsp;正德既至京师，朝廷待之尤薄，岁余，还叛。<br /><br />&nbsp;&nbsp;&nbsp;&nbsp;初，秦州城人薛伯珍、刘庆、杜迁等反，执刺史李彦，推莫折大提为首，自<br /><br />&nbsp;&nbsp;&nbsp;&nbsp;称秦王。大提寻死，其第四子念生窃号天子，年曰天建。置官寮，以息阿胡为太<br /><br />&nbsp;&nbsp;&nbsp;&nbsp;子，其兄阿倪为西河王，弟天生为高阳王，伯珍为东郡王，安保为平阳王。天生<br /><br />&nbsp;&nbsp;&nbsp;&nbsp;率众出陇东，遂寇雍州，屯于黑水。朝廷甚忧之，除宝夤开府、西道行台，为大<br /><br />&nbsp;&nbsp;&nbsp;&nbsp;都督，西征。明帝幸明堂以饯之。宝夤与大都督崔延伯击天生大破之，追奔至小<br /><br />&nbsp;&nbsp;&nbsp;&nbsp;陇。进讨高平贼帅万俟丑奴于安定，更有负捷。<br /><br />&nbsp;&nbsp;&nbsp;&nbsp;时有天水人吕伯度兄弟始共念生同逆，后与兄众保于显亲聚众讨念生。战败，<br /><br />&nbsp;&nbsp;&nbsp;&nbsp;奔于胡琛。琛以伯度为大都督、秦王，资其士马，还征秦州。大破念生将杜粲于<br /><br />&nbsp;&nbsp;&nbsp;&nbsp;成纪，又破其金城王莫折普贤于水洛城，遂至显亲。念生率众身自拒战，又大败。<br /><br />&nbsp;&nbsp;&nbsp;&nbsp;伯度乃背胡琛，遣其兄子忻和率骑东引大军。念生事迫，乃诈降于宝夤。朝廷嘉<br /><br />&nbsp;&nbsp;&nbsp;&nbsp;伯度立义之功，授泾州刺史、平秦郡公。而大都督元义、高聿停军陇口，久不<br /><br />&nbsp;&nbsp;&nbsp;&nbsp;西进。念生复反，伯度为丑奴所杀。故贼势更甚，宝夤不能制。<br /><br />&nbsp;&nbsp;&nbsp;&nbsp;孝昌二年，除宝夤侍中、骠骑大将军、仪同三司、假大将军、尚书令，给前<br /><br />&nbsp;&nbsp;&nbsp;&nbsp;后部鼓吹。宝夤初自黑水，终至平凉，与贼相对，年年攻击，贼亦惮之。关中保<br /><br />&nbsp;&nbsp;&nbsp;&nbsp;全，宝夤之力。三年正月，除司空公。出师既久，兵将疲弊，是月大败，还雍州。<br /><br />&nbsp;&nbsp;&nbsp;&nbsp;有司处宝夤死罪，诏恕为编户。四月，除征西将军、雍州刺史、开府、西讨大都<br /><br />&nbsp;&nbsp;&nbsp;&nbsp;督，自关以西，皆受节度。九月，念生为其常山王杜粲所杀，合门皆尽。粲降宝<br /><br />&nbsp;&nbsp;&nbsp;&nbsp;夤。十月，除尚书令，复其旧封。<br /><br />&nbsp;&nbsp;&nbsp;&nbsp;时山东、关西，寇贼充斥，王师屡北，人情沮丧。宝夤自以出师累年，糜费<br /><br />&nbsp;&nbsp;&nbsp;&nbsp;尤广，一旦覆败，虑见猜责，内不自安。朝廷颇亦疑阻。及遣御史中尉郦道元为<br /><br />&nbsp;&nbsp;&nbsp;&nbsp;关中大使，宝夤谓密欲取己，将有异图，问河东柳楷。楷曰：“大王齐明帝子，<br /><br />&nbsp;&nbsp;&nbsp;&nbsp;天下所属，今日之举，实允人望。且谣言：‘鸾生十子九子<歹段>，一子不<歹段>关<br /><br />&nbsp;&nbsp;&nbsp;&nbsp;中乱。’武王有乱臣十人，乱者理也，大王当理关中，何所疑虑？”<br /><br />&nbsp;&nbsp;&nbsp;&nbsp;道元行达阴盘驿，宝夤密遣其将郭子恢等攻杀之，而诈收道元尸，表言白贼<br /><br />&nbsp;&nbsp;&nbsp;&nbsp;所害。遂反，c举大号，大赦其部内，称隆绪元年，立百官。诏尚书仆射、行台<br /><br />&nbsp;&nbsp;&nbsp;&nbsp;长孙承业讨之。时北地毛鸿宾与其兄遐纠率乡义，将讨宝夤。宝夤遣其将侯终德<br /><br />&nbsp;&nbsp;&nbsp;&nbsp;往攻遐。终德还图宝夤，军至白门，宝夤始觉。与终德战，败，携公主及其少子<br /><br />&nbsp;&nbsp;&nbsp;&nbsp;与部下百余骑从后门出，遂奔万俟丑奴。丑奴以宝夤为太傅。<br /><br />&nbsp;&nbsp;&nbsp;&nbsp;尔朱天光遣贺拔岳等破丑奴于安定，追禽丑奴及宝夤，并送京师。诏置阊阖<br /><br />&nbsp;&nbsp;&nbsp;&nbsp;门外都街中，京师士女聚观，凡经三日。吏部尚书李神俊、黄门侍郎高道穆并与<br /><br />&nbsp;&nbsp;&nbsp;&nbsp;宝夤素旧，二人相与左右，言于庄帝，云其逆迹事在前朝，冀将救免。会应诏王<br /><br />&nbsp;&nbsp;&nbsp;&nbsp;道习时自外至，庄帝问道习在外所闻。道习曰：“唯闻陛下欲不杀萧宝夤。人云<br /><br />&nbsp;&nbsp;&nbsp;&nbsp;李尚书、高黄门与宝夤周款，并居得言之地，必能全之。”道习因曰：“若谓宝<br /><br />&nbsp;&nbsp;&nbsp;&nbsp;夤逆在前朝，便将恕之；败在长安，为丑奴太傅，并非陛下御历之日？贼臣不翦，<br /><br />&nbsp;&nbsp;&nbsp;&nbsp;法欲安施？”帝然其言，乃于太仆驼牛署赐死。将刑，神俊携酒就之叙故旧，因<br /><br />&nbsp;&nbsp;&nbsp;&nbsp;对之下泣。宝夤夷然自持，了不忧惧，唯称推天委命，恨不终臣节。公主携男女<br /><br />&nbsp;&nbsp;&nbsp;&nbsp;就宝夤诀别，恸哭极哀，宝夤亦色貌不改。<br /><br />&nbsp;&nbsp;&nbsp;&nbsp;宝夤三子皆公主所生，并凡劣。长子烈，复尚明帝妹建德公主，拜驸马都尉，<br /><br />&nbsp;&nbsp;&nbsp;&nbsp;坐宝夤反，伏法。次子权与小子凯射戏，凯矢激，中之，死。凯妻，长孙承业女<br /><br />&nbsp;&nbsp;&nbsp;&nbsp;也，轻薄无礼，公主数加罪责。凯窃衔恨，妻复惑说之。天平中，凯遣奴害公主。<br /><br />&nbsp;&nbsp;&nbsp;&nbsp;乃S凯于东市。妻枭首，家遂灭。宝夤兄子赞。<br /><br />&nbsp;&nbsp;&nbsp;&nbsp;赞字德文，本名综。初，梁武灭齐，齐废主东昏侯宝卷宫人吴氏始孕，匿不<br /><br />&nbsp;&nbsp;&nbsp;&nbsp;言；及生赞，梁武以为己子，封豫章王。及长，学涉有才思。其母告之以实。赞<br /><br />&nbsp;&nbsp;&nbsp;&nbsp;昼则谈谑，夜则衔悲涕泣。有济阴苗文宠、安定梁话，赞曲加礼接，割血自誓，<br /><br />&nbsp;&nbsp;&nbsp;&nbsp;布以心腹。宠、话感其情义，深相然诺。会元法僧以彭城叛入梁，梁武命赞都督<br /><br />&nbsp;&nbsp;&nbsp;&nbsp;江北诸军事，镇彭城。时明帝遣安丰王延明、临淮王讨之，赞与宠、话夜奔延<br /><br />&nbsp;&nbsp;&nbsp;&nbsp;明。<br /><br />&nbsp;&nbsp;&nbsp;&nbsp;孝昌元年秋，届于洛阳。陛见后，就馆举哀，追服三载。宝夤时在关西，遣<br /><br />&nbsp;&nbsp;&nbsp;&nbsp;使观察，问其形貌，敛眉悲感。朝廷赏赐丰渥，礼遇隆厚，授司空，封高平郡公、<br /><br />&nbsp;&nbsp;&nbsp;&nbsp;丹杨王。及宝夤反，赞怖，欲奔白鹿山，至河桥，为北中所执。朝议明其不相干<br /><br />&nbsp;&nbsp;&nbsp;&nbsp;预，仍蒙慰免。<br /><br />&nbsp;&nbsp;&nbsp;&nbsp;建义初，转司徒，迁太尉，尚帝姊寿阳长公主，拜驸马都尉。出为都督齐州<br /><br />&nbsp;&nbsp;&nbsp;&nbsp;刺史、骠骑大将军、开府仪同三司。宝夤见禽，赞拜表请宝夤命。<br /><br />&nbsp;&nbsp;&nbsp;&nbsp;尔朱兆入洛，为城人赵洛周所逐。公主被录送京，尔朱世隆欲相陵逼。公主<br /><br />&nbsp;&nbsp;&nbsp;&nbsp;守操被害。赞既弃州，为沙门，潜诣长白山。未几，至阳平，病卒。<br /><br />&nbsp;&nbsp;&nbsp;&nbsp;赞机辩，文义颇有可观，而轻薄m傥，犹有父风。普泰初，迎其丧，以王礼<br /><br />&nbsp;&nbsp;&nbsp;&nbsp;与公主合葬嵩山。<br /><br />&nbsp;&nbsp;&nbsp;&nbsp;元象初，吴人盗其丧还江东，梁武犹以为子，y葬萧氏墓焉。赞，江南有子，<br /><br />&nbsp;&nbsp;&nbsp;&nbsp;在魏无后。<br /><br />&nbsp;&nbsp;&nbsp;&nbsp;萧正表，字公仪，梁武帝弟临川王宏之子也。在梁封山阴县侯，位北徐州刺<br /><br />&nbsp;&nbsp;&nbsp;&nbsp;史，镇钟离。正表长七尺九寸，虽质貌丰美，而性理短暗。<br /><br />&nbsp;&nbsp;&nbsp;&nbsp;初，梁武未有子，以正表兄西丰侯正德为子。及自有子，正德归本，私怀忿<br /><br />&nbsp;&nbsp;&nbsp;&nbsp;憾，以正光三年，背梁奔魏。魏朝以其人才庸劣，不礼焉。寻逃归梁，梁武不之<br /><br />&nbsp;&nbsp;&nbsp;&nbsp;罪，封为临贺王。<br /><br />&nbsp;&nbsp;&nbsp;&nbsp;侯景将济江，知正德有恨，密与交通，许推为主，正德以船迎之。景度，攻<br /><br />&nbsp;&nbsp;&nbsp;&nbsp;扬州。正表闻正德为侯景所推，盘桓不赴援。景寻以正表为南兖州刺史，封南郡<br /><br />&nbsp;&nbsp;&nbsp;&nbsp;王。正表遂于欧阳立栅，断梁援军。南兖州刺史南康王萧会理遣兵击破之。正表<br /><br />&nbsp;&nbsp;&nbsp;&nbsp;走还钟离，以武定七年，据州内属，封兰陵郡王。寻除侍中、太子太保、开府仪<br /><br />&nbsp;&nbsp;&nbsp;&nbsp;同三司。薨，赠司空公，谥曰昭烈。子广寿。<br /><br />&nbsp;&nbsp;&nbsp;&nbsp;萧祗，字敬式，梁武帝弟南平王伟之子也。少聪敏，美容仪。在梁封定襄县<br /><br />&nbsp;&nbsp;&nbsp;&nbsp;侯，位东扬州刺史。于时江左承平，政宽人慢。祗独莅以严切，梁武悦之，迁北<br /><br />&nbsp;&nbsp;&nbsp;&nbsp;兖州刺史。太清二年，侯景围建业，祗闻台城失守，遂来奔，以武定七年至邺。<br /><br />&nbsp;&nbsp;&nbsp;&nbsp;齐文襄令魏收、邢邵与相接对。历位太子少傅，领平阳王师，封清河郡公。齐天<br /><br />&nbsp;&nbsp;&nbsp;&nbsp;保初，授右光禄大夫，领国子祭酒。时梁元帝平侯景，复与齐通好，文宣欲放祗<br /><br />&nbsp;&nbsp;&nbsp;&nbsp;等还南。俄而西魏克江陵，遂留邺。卒，赠中书监、车骑大将军、扬州刺史。<br /><br />&nbsp;&nbsp;&nbsp;&nbsp;子放，字希逸，随祗至邺。祗卒，放居丧以孝闻。所居庐室前，有二慈乌来<br /><br />&nbsp;&nbsp;&nbsp;&nbsp;集，各据一树为巢，自午以前，驯庭饮啄；午后更不下树。每临时舒翅悲鸣，全<br /><br />&nbsp;&nbsp;&nbsp;&nbsp;似哀泣。家人则之，未尝有阙。时以为至孝之感。服阕，袭爵。武平中，待诏文<br /><br />&nbsp;&nbsp;&nbsp;&nbsp;林馆。<br /><br />&nbsp;&nbsp;&nbsp;&nbsp;放性好文咏，颇善丹青，因此在宫中披览书史及近世诗赋，监画工作屏风等<br /><br />&nbsp;&nbsp;&nbsp;&nbsp;杂物。见知，遂被眷待。累迁太子中庶子、散骑常侍。<br /><br />&nbsp;&nbsp;&nbsp;&nbsp;萧退，梁武帝弟司空、鄱阳王恢之子也。退在梁封湘潭侯，位青州刺史。建<br /><br />&nbsp;&nbsp;&nbsp;&nbsp;业陷，与从兄祗俱入东魏。齐天保中，位金紫光禄大夫，卒。<br /><br />&nbsp;&nbsp;&nbsp;&nbsp;子慨，深沈有体表，好学，善草隶书，南士中称为长者。历著作佐郎，待诏<br /><br />&nbsp;&nbsp;&nbsp;&nbsp;文林馆。卒于司徒从事中郎。<br /><br />&nbsp;&nbsp;&nbsp;&nbsp;萧泰，字世怡，亦恢之子也。在梁封丰城侯，位谯州刺史。侯景袭而陷之，<br /><br />&nbsp;&nbsp;&nbsp;&nbsp;因被执，寻逃至江陵。梁元帝平侯景。以泰为兼太常卿、桂阳内史。未至郡，属<br /><br />&nbsp;&nbsp;&nbsp;&nbsp;于谨平江陵，遂随兄修佐郢州。及修卒，即以泰为刺史。湘州刺史王琳袭泰，泰<br /><br />&nbsp;&nbsp;&nbsp;&nbsp;以州输琳。时陈武帝执政，征为侍中，不就。乃奔齐，为永州刺史。保定四年，<br /><br />&nbsp;&nbsp;&nbsp;&nbsp;大将军权景宣略地河南，泰遂归西魏。以名犯周文帝讳，称字焉。拜开府仪同三<br /><br />&nbsp;&nbsp;&nbsp;&nbsp;司，封义兴郡公，授蔡州刺史。政存简惠，深为吏人所安。卒官，子宝嗣。<br /><br />&nbsp;&nbsp;&nbsp;&nbsp;宝字季珍，美风仪，善谈笑，未弱冠，名重一时。隋文帝辅政，引为丞相府<br /><br />&nbsp;&nbsp;&nbsp;&nbsp;典签。开皇中，至吏部侍郎。后坐太子勇事诛，时人冤之。<br /><br />&nbsp;&nbsp;&nbsp;&nbsp;萧郑字智遐，梁武帝弟安成王秀之子也。性温裕，有仪表，在梁封永丰县<br /><br />&nbsp;&nbsp;&nbsp;&nbsp;侯。东魏遣李谐、卢元明使梁。梁武帝以执橇羁晒郏令兼中书侍郎，受币于宾<br /><br />&nbsp;&nbsp;&nbsp;&nbsp;馆。历黄门侍郎，累迁巴西、梓潼二郡守。及侯景作乱，武陵王纪称尊号。时宗<br /><br />&nbsp;&nbsp;&nbsp;&nbsp;室在蜀，唯忠蝗耍封智乜ね酢＜吐手诙下，以治尚书令、征西大将军、都<br /><br />&nbsp;&nbsp;&nbsp;&nbsp;督、益州刺史，守成都。又令梁州刺史杨乾运守潼州。<br /><br />&nbsp;&nbsp;&nbsp;&nbsp;周文帝知蜀兵寡弱，遣大将军尉迟迥总众讨之。迥入剑阁，长驱至成都。<br /><br />&nbsp;&nbsp;&nbsp;&nbsp;见兵不满万人，而仓库空竭，于是率文武于益州城北，共迥升坛歃血立盟，以城<br /><br />&nbsp;&nbsp;&nbsp;&nbsp;归魏。授侍中、开府仪同三司，封归善县公。周闵帝践阼，进爵黄台郡公。<br /><br />&nbsp;&nbsp;&nbsp;&nbsp;武成中，明帝令诸文儒于麟趾殿校定经史，仍撰《世谱》，忠嘣パ伞Ｑ耙<br /><br />&nbsp;&nbsp;&nbsp;&nbsp;母老，兼有疾疹，请在外著书，诏许之。保定元年，授礼部中大夫，又以归款功，<br /><br />&nbsp;&nbsp;&nbsp;&nbsp;别赐食多陵县五百户，收其租赋。三年，出为上州刺史。为政以礼让为本，尝至<br /><br />&nbsp;&nbsp;&nbsp;&nbsp;元日，狱中囚系，悉放归家，听三日然后赴狱。主者争之，衷唬骸拔敉醭ぁ⒂<br /><br />&nbsp;&nbsp;&nbsp;&nbsp;延，见称前史。吾虽寡德，窃怀景行。以之获罪，弥所甘心。”诸囚荷恩，并依<br /><br />&nbsp;&nbsp;&nbsp;&nbsp;限而至，吏人称其惠化。秩满向还，部人季漆等三百余人上表，乞留更两载。诏<br /><br />&nbsp;&nbsp;&nbsp;&nbsp;虽不许，甚嘉美之。<br /><br />&nbsp;&nbsp;&nbsp;&nbsp;及秩氤，属置露门学。武帝以钟胩畦、元伟、王褒等四人，俱为文学博<br /><br />&nbsp;&nbsp;&nbsp;&nbsp;士。<br /><br />&nbsp;&nbsp;&nbsp;&nbsp;忠阅咐希表请归养私门，帝弗许。寻以母忧去职。历少保、少傅，改封蔡<br /><br />&nbsp;&nbsp;&nbsp;&nbsp;阳郡公。卒，武帝举哀于正武殿，赠使持节、大将军、大都督、少傅、益州刺史，<br /><br />&nbsp;&nbsp;&nbsp;&nbsp;谥曰襄。<br /><br />&nbsp;&nbsp;&nbsp;&nbsp;稚撇萘ィ书名亚王褒，算数医方，咸亦留意。所著诗赋杂文数万言，颇行<br /><br />&nbsp;&nbsp;&nbsp;&nbsp;于世。<br /><br />&nbsp;&nbsp;&nbsp;&nbsp;子济，字德成，少仁厚，颇好属文。为东中郎将，从秩氤。周孝闵帝践阼，<br /><br />&nbsp;&nbsp;&nbsp;&nbsp;除中外府记室，后至薄阳郡守。<br /><br />&nbsp;&nbsp;&nbsp;&nbsp;萧圆肃，字明恭，梁武帝之孙，武陵王纪之子也。风度淹雅，敏而好学。纪<br /><br />&nbsp;&nbsp;&nbsp;&nbsp;称尊号，封宜都王，除侍中。纪下峡，令圆肃副萧质爻啥肌＜拔境馘闹粒与<br /><br />&nbsp;&nbsp;&nbsp;&nbsp;俱降。授开府仪同三司、侍中，封安化县公。周明帝初，进棘城郡公，以归款勋。<br /><br />&nbsp;&nbsp;&nbsp;&nbsp;别赐食思君县五百户，收其租赋。后拜咸阳郡守，甚有政绩。寻改授太子少傅，<br /><br />&nbsp;&nbsp;&nbsp;&nbsp;作《少傅箴》。太子见而悦之，致书劳问。改授丰州刺史，寻进位上开府仪同大<br /><br />&nbsp;&nbsp;&nbsp;&nbsp;将军，历司宗中大夫、洛州刺史，进位大将军。隋开皇初，授贝州刺史，以母老<br /><br />&nbsp;&nbsp;&nbsp;&nbsp;请归就养，许之，卒于家。有文集十卷，又撰时人诗笔为《文海》四十卷、《广<br /><br />&nbsp;&nbsp;&nbsp;&nbsp;堪》十卷、《淮海离乱志》四卷，行于世。<br /><br />&nbsp;&nbsp;&nbsp;&nbsp;萧大圜，字仁显，梁简文帝第二十子也。幼而聪敏，年四岁，能诵《三都赋》<br /><br />&nbsp;&nbsp;&nbsp;&nbsp;及《孝经》、《论语》，七岁居母丧，便有成人性。梁大宝元年，封乐梁郡王，<br /><br />&nbsp;&nbsp;&nbsp;&nbsp;丹杨尹。属侯景杀简文，大圜潜遁获免。景平，归建业。时丧乱之后，无所依，<br /><br />&nbsp;&nbsp;&nbsp;&nbsp;乃寓居善觉佛寺。人有以告王僧辩，乃给船饩，得往江陵。梁元帝见之甚悦，赐<br /><br />&nbsp;&nbsp;&nbsp;&nbsp;以越衫胡带，改封晋熙郡王，除琅邪、彭城二郡太守。<br /><br />&nbsp;&nbsp;&nbsp;&nbsp;时大圜兄汝南王大封等犹未通谒。元帝性忌刻，甚恨望之，乃使大圜召之。<br /><br />&nbsp;&nbsp;&nbsp;&nbsp;大圜即日晓谕，两兄相继出谒，元帝乃安之。大圜恐谗忻酝生，乃屏绝人事；门<br /><br />&nbsp;&nbsp;&nbsp;&nbsp;客左右，不过三两人。不妄游狎，兄姊间，止笺疏而已。恒以读《诗》、《礼》、<br /><br />&nbsp;&nbsp;&nbsp;&nbsp;《书》、《易》为事。元帝尝自问《五经》要事数十条，大圜词约指明，应答无<br /><br />&nbsp;&nbsp;&nbsp;&nbsp;滞。帝甚叹美之，因曰：“昔河间好学，尔既有之；临淄好文，尔亦兼之。然有<br /><br />&nbsp;&nbsp;&nbsp;&nbsp;东平为善，弥高前载。”及于谨军至，元帝乃令大封充使请和，大圜副焉，其实<br /><br />&nbsp;&nbsp;&nbsp;&nbsp;质也。出至军所，信宿，元帝降。<br /><br />&nbsp;&nbsp;&nbsp;&nbsp;魏恭帝二年，大圜至长安，周文帝以客礼待之。保定二年，大封为晋陵县公，<br /><br />&nbsp;&nbsp;&nbsp;&nbsp;大圜始宁县公。寻加大圜车骑大将军、仪同三司。俄而开麟趾殿，招集学士，大<br /><br />&nbsp;&nbsp;&nbsp;&nbsp;圜预焉。《梁武帝集》四十卷、《简文集》九十卷各止一本，江陵平后，并藏秘<br /><br />&nbsp;&nbsp;&nbsp;&nbsp;阁。大圜入麟趾，方得见之，乃手写二集，一年并毕，识者称叹之。<br /><br />&nbsp;&nbsp;&nbsp;&nbsp;大圜深信因果，心安闲放，尝云：<br /><br />&nbsp;&nbsp;&nbsp;&nbsp;拂衣褰裳，无吞舟之漏网；挂冠县节，虑我志之未从。傥获展禽之免，有美<br /><br />&nbsp;&nbsp;&nbsp;&nbsp;慈明之进。如蒙北叟之放，实胜济南之征。其故何哉？夫闾阎者有优游之美，朝<br /><br />&nbsp;&nbsp;&nbsp;&nbsp;廷者有簪佩之累，盖由来久矣。留侯追踪于松子，陶朱成术于辛文，良有以焉。<br /><br />&nbsp;&nbsp;&nbsp;&nbsp;况乎智不逸群，行不高物，而欲辛苦一生，何其僻也。<br /><br />&nbsp;&nbsp;&nbsp;&nbsp;岂如知足知止，萧然无累。北山之北，弃绝人间；南山之南，超逾世网。面<br /><br />&nbsp;&nbsp;&nbsp;&nbsp;修原而带流水，倚郊甸而枕平皋。筑蜗舍于丛林，构环堵于幽薄。近瞻烟雾，远<br /><br />&nbsp;&nbsp;&nbsp;&nbsp;睇风云。藉纤草以荫长松，结幽兰而援芳桂。仰翔禽于百仞，a泳鳞于千寻。<br /><br />&nbsp;&nbsp;&nbsp;&nbsp;果园在后，开窗以临花卉；蔬圃居前，坐檐而看灌畎。二顷以供粥，十亩以<br /><br />&nbsp;&nbsp;&nbsp;&nbsp;给丝麻。侍儿五三，可充织；家僮数四，足代耕耘。沽酷牧羊，协潘生之志；<br /><br />&nbsp;&nbsp;&nbsp;&nbsp;畜鸡种黍，应庄叟之言。获菽寻汜氏之书，露葵征尹君之录。烹羔豚而介春酒，<br /><br />&nbsp;&nbsp;&nbsp;&nbsp;迎伏腊而候岁时。披良书，采至赜，歌纂纂，唱乌乌。可以娱神，可以散虑。有<br /><br />&nbsp;&nbsp;&nbsp;&nbsp;朋自远，扬榷古今；田相过，剧谈稼穑。斯亦足矣，乐不可支，永保性命，何<br /><br />&nbsp;&nbsp;&nbsp;&nbsp;畏忧责。<br /><br />&nbsp;&nbsp;&nbsp;&nbsp;岂若蹙足入绊，申颈就羁。游帝王之门，趋宰衡之势。不知飘尘之少选，宁<br /><br />&nbsp;&nbsp;&nbsp;&nbsp;觉年祀之斯须。万物营营，靡存其意；天道昧昧，安可问哉？<br /><br />&nbsp;&nbsp;&nbsp;&nbsp;嗟乎！人生若浮，朝露宁俟。长绳系景，实所愿言。执烛夜游，惊其迅迈。<br /><br />&nbsp;&nbsp;&nbsp;&nbsp;百年几何，擎跽曲拳。四时如流，俯眉蹑足。出处无成，语默奚当。非直丘明所<br /><br />&nbsp;&nbsp;&nbsp;&nbsp;耻，抑亦宣尼耻之。<br /><br />&nbsp;&nbsp;&nbsp;&nbsp;建德四年，除滕王友。尝问大圜曰：“吾闻湘东王作《梁史》，有之乎？<br /><br />&nbsp;&nbsp;&nbsp;&nbsp;余传乃可抑扬，帝纪奚若？隐则非实，记则攘羊。”对曰：“言之妄也。如使有<br /><br />&nbsp;&nbsp;&nbsp;&nbsp;之，亦不足怪。昔汉明为《世祖纪》，章帝为《显宗纪》，殷鉴不远，足为成例。<br /><br />&nbsp;&nbsp;&nbsp;&nbsp;且君子之过，如日月之蚀，彰于四海，安得而隐之？如有不彰，亦安得不隐？盖<br /><br />&nbsp;&nbsp;&nbsp;&nbsp;子为父隐，直在其中，讳国之恶，抑又礼也。”乃大笑。后大军拔晋州，或问<br /><br />&nbsp;&nbsp;&nbsp;&nbsp;大圜：“师遂克不？”对曰：“高欢昔以晋州肇基伪迹，今本既拔矣，能无亡乎？<br /><br />&nbsp;&nbsp;&nbsp;&nbsp;所谓君以此始，必以此终。”居数月，齐氏果灭。闻者以为知言。<br /><br />&nbsp;&nbsp;&nbsp;&nbsp;隋开皇初，拜内史侍郎，卒于西河郡守。撰《梁旧事》三十卷、《寓记》三<br /><br />&nbsp;&nbsp;&nbsp;&nbsp;卷、《士丧仪注》五卷、《要决》两卷，并文集二十卷。<br /><br />&nbsp;&nbsp;&nbsp;&nbsp;大封位开府仪同三司、陈州刺史。<br /><br />&nbsp;&nbsp;&nbsp;&nbsp;论曰：诸司马以乱亡归命，楚之最可称乎！其余碌碌，未足论也。而以往代<br /><br />&nbsp;&nbsp;&nbsp;&nbsp;遗绪，并当位遇，可谓幸矣。刘昶猜疑惧祸，萧夤亡破之余，并潜骸窜影，委命<br /><br />&nbsp;&nbsp;&nbsp;&nbsp;上国。俱称晓了，盛当位遇。虽有枕戈之志，终无鞭墓之成。昶诸子狂疏，丧其<br /><br />&nbsp;&nbsp;&nbsp;&nbsp;家业；宝夤背恩忘义，枭镜其心。萧赞临边脱身，晚去仇贼，宠禄顿臻，颠狈旋<br /><br />&nbsp;&nbsp;&nbsp;&nbsp;至，信吉凶之相倚也。梁氏云季，子弟奔亡。王表动不由仁，胡颜之甚。祗、退、<br /><br />&nbsp;&nbsp;&nbsp;&nbsp;泰、帧⒃菜唷⒋筻鞯人漕柯靡旃，而终享荣名，非素有t基，怀文抱质，亦何<br /><br />&nbsp;&nbsp;&nbsp;&nbsp;能至于此也。方武陵拥众东下，任忠韵艉沃事。君臣之道既笃，家国之情亦隆。<br /><br />&nbsp;&nbsp;&nbsp;&nbsp;金石不足比其心，河水不足明其誓。及魏安之至城下，旬日而智力俱竭，委金汤<br /><br />&nbsp;&nbsp;&nbsp;&nbsp;而不守，举庸蜀而来王。若乃见机而作，诚有之矣；守节没齿，则未可焉。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1759);">加入书签</a><a
                        href="1758.html">上一页</a>&larr;<a href="index.html">返回列表</a>&rarr;<a
                            href="1761.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1758.html"; var next_page = "1761.html"; var index_page = "index.html"; var sortid = "9"; var article_id = "29"; var chapter_id = "1759"; var articlename = "北史"; var chaptername = " 卷二十九 列传第十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>