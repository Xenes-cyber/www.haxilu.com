<!DOCTYPE html>
<html>
<head>
<meta charset="gbk" />
<title>北史- 卷八十三 列传第七十一-在线阅读-哈西文学网</title>
<meta name="keywords" content="李延寿，北史， 卷八十三 列传第七十一全文， 卷八十三 列传第七十一在线阅读 哈西文学网" />
<meta name="description" content="哈西文学网提供李延寿的北史  卷八十三 列传第七十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1834.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1834.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十三 列传第七十一</h1>
            <div class="link xb">
                <a href="1833.html">上一页</a>&larr;<a href="index.html">返回列表</a>&rarr;<a
                    href="1835.html">下一页</a></div>			
            <div id="BookText">&nbsp;&nbsp;&nbsp;&nbsp;○文苑<br /><br />&nbsp;&nbsp;&nbsp;&nbsp;温子升荀济祖鸿勋李广樊逊荀士逊王褒庾信颜之推（弟之<br /><br />&nbsp;&nbsp;&nbsp;&nbsp;仪）虞世基柳许善心李文博明克让刘臻诸葛颍王贞虞绰王<br /><br />&nbsp;&nbsp;&nbsp;&nbsp;胄庾自直潘徽（常德志）尹式刘善经祖君彦孔德绍刘斌<br /><br />&nbsp;&nbsp;&nbsp;&nbsp;《易》曰：“观乎天文，以察时变；观乎人文，以化成天下。”然则文之为<br /><br />&nbsp;&nbsp;&nbsp;&nbsp;用其大矣哉！逖听三古，弥纶百代，若乃《坟》、《素》所纪，靡得而云；《典》、<br /><br />&nbsp;&nbsp;&nbsp;&nbsp;《谟》已降，遗风可述。至于制礼作乐，腾实飞声，善乎。言之不文，行之岂能<br /><br />&nbsp;&nbsp;&nbsp;&nbsp;远也。是以曲阜之多才多艺，监二代以正其源；阙里之性与天道，修《六经》以<br /><br />&nbsp;&nbsp;&nbsp;&nbsp;维其末。用能穷神知化，称首于千古；经邦纬俗，藏用于百代。至哉，斯固圣人<br /><br />&nbsp;&nbsp;&nbsp;&nbsp;之述作也。逮乎两周道丧，七十义乖。淹中、稷下，八儒、三墨之异，漆园、黍<br /><br />&nbsp;&nbsp;&nbsp;&nbsp;谷，名、法、兵、农之别，虽雅诰奥义，或未尽善，考其遗迹，亦贤达之流乎。<br /><br />&nbsp;&nbsp;&nbsp;&nbsp;其离谗放逐之臣，涂穷后门之士，道R轲而未遇，志郁抑而不申。愤激委约之<br /><br />&nbsp;&nbsp;&nbsp;&nbsp;中，飞文魏阙之下，奋迅泥滓，自致青云，振沈溺于一朝，流风声于千载者往往<br /><br />&nbsp;&nbsp;&nbsp;&nbsp;而有矣。<br /><br />&nbsp;&nbsp;&nbsp;&nbsp;汉自孝武之后，雅尚斯文，扬葩振藻者如林，而二马、王、杨为之杰。东京<br /><br />&nbsp;&nbsp;&nbsp;&nbsp;之朝，兹道逾扇，咀徵含商者成市，而班、傅、张、蔡为之雄。当涂受命，尤好<br /><br />&nbsp;&nbsp;&nbsp;&nbsp;虫篆；金行勃兴，无替前烈。曹、王、陈、阮负宏衍之思，挺栋干于邓林；潘、<br /><br />&nbsp;&nbsp;&nbsp;&nbsp;陆、张、左擅侈丽之才，饰羽仪于凤穴。斯并高视当世，连衡孔门。虽时运推移，<br /><br />&nbsp;&nbsp;&nbsp;&nbsp;质文屡变，譬犹六代并奏，易俗之用无爽；九源竞逐，一致之理同归。历选前英，<br /><br />&nbsp;&nbsp;&nbsp;&nbsp;于斯为盛。既而中州板荡，戎狄交侵，c伪相属，生灵涂炭，故文章黜焉。其能<br /><br />&nbsp;&nbsp;&nbsp;&nbsp;潜思于战争之间，挥翰于锋镝之下，亦有时而间出矣。若乃鲁徵、杜广、徐光、<br /><br />&nbsp;&nbsp;&nbsp;&nbsp;尹弼之俦，知名于二赵；宋该、封弈、朱彤、梁谠之属，见重于燕、秦。然皆迫<br /><br />&nbsp;&nbsp;&nbsp;&nbsp;于仓卒，牵于战阵，章奏符檄，则粲然可观；体物缘情，则寂寥于世。非其才有<br /><br />&nbsp;&nbsp;&nbsp;&nbsp;优劣，时运然也。至于朔方之地，蕞尔夷俗，胡义周之颂国都，足称宏丽。区区<br /><br />&nbsp;&nbsp;&nbsp;&nbsp;河右，而学者埒于中原，刘延明之铭酒泉，可谓清典。子曰：“十室之邑，必有<br /><br />&nbsp;&nbsp;&nbsp;&nbsp;忠信。”岂徒言哉。<br /><br />&nbsp;&nbsp;&nbsp;&nbsp;洎乎有魏，定鼎沙朔。南包河、淮，西吞关、陇。当时之士，有许谦、崔宏、<br /><br />&nbsp;&nbsp;&nbsp;&nbsp;宏子浩、高允、高闾、游雅等，先后之间，声实俱茂，词义典正，有永嘉之遗烈<br /><br />&nbsp;&nbsp;&nbsp;&nbsp;焉。及太和在运，锐情文学，固以颉颃汉彻，跨蹑曹丕，气韵高远，艳藻独构。<br /><br />&nbsp;&nbsp;&nbsp;&nbsp;衣冠仰止，咸慕新风，律调颇殊，曲度遂改。辞罕泉源，言多胸臆，润古雕今，<br /><br />&nbsp;&nbsp;&nbsp;&nbsp;有所未遇。是故雅言丽则之奇，绮合绣联之美，眇历岁年，未闻独得。既而陈郡<br /><br />&nbsp;&nbsp;&nbsp;&nbsp;袁翻、河内常景，晚拔畴类，稍革其风。及明皇御历，文雅大盛，学者如牛毛，<br /><br />&nbsp;&nbsp;&nbsp;&nbsp;成者如麟角。孔子曰：“才难。”不其然也？于时陈郡袁翻、翻弟跃、河东裴敬<br /><br />&nbsp;&nbsp;&nbsp;&nbsp;宪、弟庄伯、庄伯族弟伯茂、范阳卢观、弟仲宣、顿丘李谐、勃海高肃、河间邢<br /><br />&nbsp;&nbsp;&nbsp;&nbsp;臧、赵国李骞，雕琢琼瑶，刻削杞梓，并为龙光，俱称鸿翼。乐安孙彦举、济阴<br /><br />&nbsp;&nbsp;&nbsp;&nbsp;温子升，并自孤寒，郁然特起。咸能综采繁缛，兴属清华。比于建安之徐、陈、<br /><br />&nbsp;&nbsp;&nbsp;&nbsp;应、刘，元元之潘、张、左、束，各一时也。<br /><br />&nbsp;&nbsp;&nbsp;&nbsp;有齐自霸业云启，广延髦俊，开四门以宾之，顿八以掩之。邺都之下，烟<br /><br />&nbsp;&nbsp;&nbsp;&nbsp;霏雾集。河间邢子才、钜鹿魏伯起、范阳卢元明、钜鹿魏季景、清河崔长儒、河<br /><br />&nbsp;&nbsp;&nbsp;&nbsp;间邢子明、范阳祖孝徵、中山杜辅玄、北平阳子烈并其流也。复有范阳祖鸿勋，<br /><br />&nbsp;&nbsp;&nbsp;&nbsp;亦参文士之列。及天保中，李帧⒙n、崔瞻、陆元规并在中书，参掌纶诰。其<br /><br />&nbsp;&nbsp;&nbsp;&nbsp;李广、樊逊、李德林、卢询祖、卢思道始以文章著名。皇建之朝，常侍王独擅<br /><br />&nbsp;&nbsp;&nbsp;&nbsp;其美。河清、天统之辰，杜台卿、刘逖、魏骞亦参诏敕。自李忠严拢在省唯撰<br /><br />&nbsp;&nbsp;&nbsp;&nbsp;述除官诏旨，其关涉军国文翰，多是魏收作之。及在武平，李若、荀士逊、李德<br /><br />&nbsp;&nbsp;&nbsp;&nbsp;林、薛道衡并为中书侍郎，典司纶。<br /><br />&nbsp;&nbsp;&nbsp;&nbsp;后主虽溺于群小，然颇好咏诗，幼时尝读诗赋，语人云：“终有解作此理不？”<br /><br />&nbsp;&nbsp;&nbsp;&nbsp;初因画屏风，敕通直郎萧放及晋陵王孝式录古贤烈士及近代轻艳诸诗以充图画，<br /><br />&nbsp;&nbsp;&nbsp;&nbsp;帝弥重之。后复追齐州录事参军萧悫、赵州功曹参军颜之推同入撰录，犹依霸朝，<br /><br />&nbsp;&nbsp;&nbsp;&nbsp;谓之馆客。放及之推意欲更广其事，又因祖E辅政，爱重之推，又托邓长J渐说<br /><br />&nbsp;&nbsp;&nbsp;&nbsp;后主，属意斯文。三年，祖E奏立文林馆，于是更召引文学士，谓之待诏文林馆<br /><br />&nbsp;&nbsp;&nbsp;&nbsp;焉。E又奏撰《御览》，诏E及特进魏收、太子太师徐之才、中书令崔隆⑸⑵<br /><br />&nbsp;&nbsp;&nbsp;&nbsp;常侍张凋、中书监阳休之监撰。E等奏追通直散骑侍郎韦道逊、陆V、太子舍人<br /><br />&nbsp;&nbsp;&nbsp;&nbsp;王劭、卫尉丞李孝基、殿中侍御史魏澹、中散大夫刘仲威、袁]、国子博士朱才、<br /><br />&nbsp;&nbsp;&nbsp;&nbsp;奉车都尉眭道闲、考功郎中崔子枢、左外兵郎薛道衡、并省主客郎中卢思道、司<br /><br />&nbsp;&nbsp;&nbsp;&nbsp;空东阁祭酒崔德立、太傅行参军崔、太学博士诸葛汉、奉朝请郑公超、殿中<br /><br />&nbsp;&nbsp;&nbsp;&nbsp;侍御史郑子信等入馆撰书，并敕放、悫、之推等同入撰例。复命散骑常侍封孝琰、<br /><br />&nbsp;&nbsp;&nbsp;&nbsp;前乐陵太守郑元礼、卫尉少卿杜台卿、通直散骑常侍杨训、前南兖州长史羊肃、<br /><br />&nbsp;&nbsp;&nbsp;&nbsp;通直散骑侍郎马元熙、并省三公郎中刘珉、开府行参军李师上、温君悠入馆，亦<br /><br />&nbsp;&nbsp;&nbsp;&nbsp;令撰书。后复命特进崔季舒、前仁州刺史刘逖、散骑常侍李孝贞、中书侍郎李德<br /><br />&nbsp;&nbsp;&nbsp;&nbsp;林续入待诏。寻又诏诸人各举所知。又有前济州长史李翥、前广武太守魏謇、前<br /><br />&nbsp;&nbsp;&nbsp;&nbsp;西兖州司马萧溉、前幽州长史陆仁惠、郑州司马江旰、前通直散骑侍郎辛德源、<br /><br />&nbsp;&nbsp;&nbsp;&nbsp;陆开明、通直郎封孝骞、太尉掾张德冲、并省右户郎元行恭、司徒户曹参军古道<br /><br />&nbsp;&nbsp;&nbsp;&nbsp;子、前司空功曹参军刘、获嘉令崔德儒、给事中李元楷、晋州中从事阳师孝、<br /><br />&nbsp;&nbsp;&nbsp;&nbsp;太尉中兵参军刘儒行、司空祭酒阳辟疆、司公士曹参军卢公顺、司空中兵参军周<br /><br />&nbsp;&nbsp;&nbsp;&nbsp;子深、开府行参军王友伯、崔君洽、魏师謇并入馆待诏。又敕仆射段孝言亦入焉。<br /><br />&nbsp;&nbsp;&nbsp;&nbsp;《御览》成后，所撰录人亦有不得待诏，付所司处分者。凡此诸人，亦有文学肤<br /><br />&nbsp;&nbsp;&nbsp;&nbsp;浅，附会亲识，妄相推荐者十三四焉。虽然，当时操笔之徒，搜求略尽。其外如<br /><br />&nbsp;&nbsp;&nbsp;&nbsp;广平宋孝王、信都刘善经辈三数人，论其才性，入馆诸贤亦十三四不逮之。<br /><br />&nbsp;&nbsp;&nbsp;&nbsp;周氏创业，运属陵夷，纂遗文于既丧，聘奇士如弗及。是以苏亮、苏绰、卢<br /><br />&nbsp;&nbsp;&nbsp;&nbsp;柔、唐瑾、元伟、李昶之徒，咸奋鳞翼，自致青紫。然绰之建言，务存质朴，遂<br /><br />&nbsp;&nbsp;&nbsp;&nbsp;糠秕魏、晋，宪章虞、夏，虽属辞有师古之美，矫枉非适时之用，故莫能常行焉。<br /><br />&nbsp;&nbsp;&nbsp;&nbsp;既而革车电迈，渚宫云撤，梁、荆之风，扇于关右，狂简之徒，斐然成俗，流宕<br /><br />&nbsp;&nbsp;&nbsp;&nbsp;忘反，无所取裁。<br /><br />&nbsp;&nbsp;&nbsp;&nbsp;夫人有六情，禀五常之秀；情感六气，顺四时之序。盖文之所起，情发于中。<br /><br />&nbsp;&nbsp;&nbsp;&nbsp;而自汉、魏以来，迄乎晋、宋，其体屡变，前哲论之详矣。暨永明、天监之际，<br /><br />&nbsp;&nbsp;&nbsp;&nbsp;太和、天保之间，洛阳、江左，文雅尤盛，彼此好尚，互有异同。江左宫商发越，<br /><br />&nbsp;&nbsp;&nbsp;&nbsp;贵于清绮；河朔词义贞刚，重乎气质。气质则理胜其词，清绮则文过其意。理深<br /><br />&nbsp;&nbsp;&nbsp;&nbsp;者便于时用，文华者宜于咏歌。此其南北词人得失之大较也。若能掇彼清音，简<br /><br />&nbsp;&nbsp;&nbsp;&nbsp;兹累句，各去所短，合其两长，则文质彬彬，尽美尽善矣。<br /><br />&nbsp;&nbsp;&nbsp;&nbsp;梁自大同之后，雅道沦缺，渐乖典则，争驰新巧。简文、湘东启其淫放，徐<br /><br />&nbsp;&nbsp;&nbsp;&nbsp;陵、庾信分路扬镳。其意浅而繁，其文匿而彩，词尚轻险，情多哀思，格以延陵<br /><br />&nbsp;&nbsp;&nbsp;&nbsp;之听，盖亦亡国之音也。<br /><br />&nbsp;&nbsp;&nbsp;&nbsp;隋文初统万机，每念斫凋为朴，发号施令，咸去浮华。然时俗词藻、犹多淫<br /><br />&nbsp;&nbsp;&nbsp;&nbsp;丽；故宪台执法，屡飞霜简。炀帝初习艺文，有非轻侧，暨乎即位，一变其体。<br /><br />&nbsp;&nbsp;&nbsp;&nbsp;《与越公书》、《建东都诏》、《冬至受朝诗》及《拟饮马长城窟》，并存雅体，<br /><br />&nbsp;&nbsp;&nbsp;&nbsp;归于典制，虽意在骄淫，而词无浮荡。故当时缀文之士，遂得依而取正焉。所谓<br /><br />&nbsp;&nbsp;&nbsp;&nbsp;能言者未必能行，盖亦君子不以人废言也。<br /><br />&nbsp;&nbsp;&nbsp;&nbsp;爰自东帝归秦，逮乎青盖入洛，四T咸暨，九州攸同。江、汉英灵，燕、<br /><br />&nbsp;&nbsp;&nbsp;&nbsp;赵奇俊，并该天纲之中，俱为大国之宝。言刈其楚，片善无遗，润水圆流，不能<br /><br />&nbsp;&nbsp;&nbsp;&nbsp;十数，才之难也，不其然乎。时之文人，见称当世者，则齐人范阳卢思道、安平<br /><br />&nbsp;&nbsp;&nbsp;&nbsp;李德林、河东薛道衡、赵郡李元操、钜鹿魏澹，陈人会稽虞世基、河东柳、<br /><br />&nbsp;&nbsp;&nbsp;&nbsp;高阳许善心等，或鹰扬河朔，或独步汉南，俱骋龙光，并驱云路矣。<br /><br />&nbsp;&nbsp;&nbsp;&nbsp;《魏书》序袁跃、裴敬宪、卢观、封肃、邢臧、裴伯茂、邢昕、温子升为<br /><br />&nbsp;&nbsp;&nbsp;&nbsp;《文苑传》，今唯取子升，其余并各附其家传。《齐书》叙祖鸿勋、李广、樊逊、<br /><br />&nbsp;&nbsp;&nbsp;&nbsp;刘逖、荀士逊、颜之推为《文苑传》，今唯取祖、李、樊、荀，其余亦各附其家<br /><br />&nbsp;&nbsp;&nbsp;&nbsp;传。《周书》不立此传，今取王褒、庾信列于此篇。颜之推竟从齐入周，故列在<br /><br />&nbsp;&nbsp;&nbsp;&nbsp;王、庾之下。颜之仪既之推之弟，故列在之推之末。《隋书》序刘臻、崔、<br /><br />&nbsp;&nbsp;&nbsp;&nbsp;王、诸葛颍、王贞、孙万寿、虞绰、王胄、庾自直、潘徽为《文学传》，今检<br /><br />&nbsp;&nbsp;&nbsp;&nbsp;崔、王、孙万寿各从其家传，其余编之此篇，并取虞世基、许善心、柳<br /><br />&nbsp;&nbsp;&nbsp;&nbsp;、明克让冠之于此，以备《文苑传》云。<br /><br />&nbsp;&nbsp;&nbsp;&nbsp;温子升，字鹏举，自云太原人，晋大将军峤之后也。世居江左。祖恭之，宋<br /><br />&nbsp;&nbsp;&nbsp;&nbsp;彭城王义康户曹，避难归魏，家于济阴冤句，因为其郡县人焉。父晖，兖州左将<br /><br />&nbsp;&nbsp;&nbsp;&nbsp;军长史，行济阴郡事。<br /><br />&nbsp;&nbsp;&nbsp;&nbsp;子升初受学于崔灵恩、刘兰。精勤，以夜继昼，昼夜不倦。长乃博览百家，<br /><br />&nbsp;&nbsp;&nbsp;&nbsp;文章清婉。为广阳王深贱客，在马坊教诸奴子书。作《侯山祠堂碑文》，常景见<br /><br />&nbsp;&nbsp;&nbsp;&nbsp;而善之，故诣深谢之。景曰：“顷见温生。”深怪问之。景曰：“温生是大才士。”<br /><br />&nbsp;&nbsp;&nbsp;&nbsp;深由是稍知之。<br /><br />&nbsp;&nbsp;&nbsp;&nbsp;熙平初，中尉、东平王匡博召辞人以充御史。同时射策者八百余人，子升与<br /><br />&nbsp;&nbsp;&nbsp;&nbsp;卢仲宣、孙搴等二十四人为高第。于是预选者争相引决，匡使子升当之，皆受屈<br /><br />&nbsp;&nbsp;&nbsp;&nbsp;而去。搴谓人曰：“朝来靡旗乱辙者，皆子升逐北。”遂补御史，时年二十二。<br /><br />&nbsp;&nbsp;&nbsp;&nbsp;台中弹文皆委焉。以忧去任。服阕，还为朝请。后李神俊行荆州事，引兼录事参<br /><br />&nbsp;&nbsp;&nbsp;&nbsp;军。被徽赴省，神俊表留不遣。吏部郎中李奖退表不许，曰：“昔伯瑜之不应留，<br /><br />&nbsp;&nbsp;&nbsp;&nbsp;王朗所以发叹。宜速遣赴，无踵彦云前失。”于是还省。及广阳王深为东北道行<br /><br />&nbsp;&nbsp;&nbsp;&nbsp;台，召为郎中。黄门郎徐纥受四方表启，答之敏速，于深独沈思，曰：“彼有温<br /><br />&nbsp;&nbsp;&nbsp;&nbsp;郎中，才藻可畏。”高车破走，珍宝盈满，子升取绢四十疋。深军败，子升为葛<br /><br />&nbsp;&nbsp;&nbsp;&nbsp;荣所得。荣下都督和洛兴与子升旧识，以数十骑潜送子升，得达冀州。还京，李<br /><br />&nbsp;&nbsp;&nbsp;&nbsp;楷执其手曰：“卿今得免，足使夷甫惭德。”自是无复宦情，闭门读书，厉精不<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;及孝庄即位，以子升为南主客郎中，修起居注。曾一日不直，上党王天穆时<br /><br />&nbsp;&nbsp;&nbsp;&nbsp;录尚书事，将加捶挞，子升遂逃遁。天穆甚怒，奏人代之。庄帝曰：“当世才子<br /><br />&nbsp;&nbsp;&nbsp;&nbsp;不过数人，岂容为此便相放黜？”乃寝其奏。及天穆将讨邢杲，召子升同行，子<br /><br />&nbsp;&nbsp;&nbsp;&nbsp;升未敢应。天穆谓人曰：“吾欲收其才用，岂怀前忿也？今复不来，便须南走越，<br /><br />&nbsp;&nbsp;&nbsp;&nbsp;北走胡耳！”子升不得已而见之。加伏波将军。为行台郎中。天穆深知赏之。元<br /><br />&nbsp;&nbsp;&nbsp;&nbsp;颢入洛，天穆召子升问曰：“即欲向京师？为随我北度？”对曰：“主上以武牢<br /><br />&nbsp;&nbsp;&nbsp;&nbsp;失守，致此狼狈。元颢新入，人情未安，今往讨之，必有征无战。王若克复京师，<br /><br />&nbsp;&nbsp;&nbsp;&nbsp;奉迎大驾，桓、文之举也。舍此北度，窃为大王惜之。”天穆善之而不能用，遣<br /><br />&nbsp;&nbsp;&nbsp;&nbsp;子升还洛，颢以为中书舍人。庄帝还宫，为颢任使者多被废黜，而子升复为舍人。<br /><br />&nbsp;&nbsp;&nbsp;&nbsp;天穆每谓子升曰：“恨不用卿前计。”除正员郎，仍舍人。及帝杀尔朱荣也，子<br /><br />&nbsp;&nbsp;&nbsp;&nbsp;升预谋，当时赦诏，子升词也。荣入内，遇子升把诏书，问：“是何文字？”子<br /><br />&nbsp;&nbsp;&nbsp;&nbsp;升颜色不变，曰：“敕。”荣不视之。尔朱兆入洛，子升惧祸逃匿。<br /><br />&nbsp;&nbsp;&nbsp;&nbsp;永熙中为侍读，兼舍人、镇南将军、金紫光禄大夫。迁散骑常侍、中军大将<br /><br />&nbsp;&nbsp;&nbsp;&nbsp;军，后领本州大中正。梁使张皋写子升文笔，传于江外，梁武称之曰：“曹植、<br /><br />&nbsp;&nbsp;&nbsp;&nbsp;陆机复生于北土，恨我辞人，数穷百六。”阳夏守傅渴雇鹿然耄见其国主床头<br /><br />&nbsp;&nbsp;&nbsp;&nbsp;有书数卷，乃是子升文也。济阴王晖业尝云：“江左文人，宋有颜延之、谢灵运，<br /><br />&nbsp;&nbsp;&nbsp;&nbsp;梁有沈约、任P，我子升足以陵颜轹谢，含任吐沈。”杨遵彦作《文德论》，以<br /><br />&nbsp;&nbsp;&nbsp;&nbsp;为古今辞人皆负才遗行，浇薄险忌，唯邢子才、王元景、温子升彬彬有德素。<br /><br />&nbsp;&nbsp;&nbsp;&nbsp;齐文襄引子升为大将军谘议。子升前为中书郎，尝诣梁客馆受国书，自以不<br /><br />&nbsp;&nbsp;&nbsp;&nbsp;修容止，谓人曰：“诗章易作，逋峭难为。”文襄馆客元仅曰：“诸人当贺，推<br /><br />&nbsp;&nbsp;&nbsp;&nbsp;子升合陈辞。”子升久忸怩，乃推陆操焉。及元仅、刘思逸、荀济等作乱，文襄<br /><br />&nbsp;&nbsp;&nbsp;&nbsp;疑子升知其谋。方使之作《神武碑》。文既成，乃饿诸晋阳狱，食弊襦而死。弃<br /><br />&nbsp;&nbsp;&nbsp;&nbsp;尸路隅，没其家口。太尉长史宋游道收葬之，又为集其文笔为三十五卷。<br /><br />&nbsp;&nbsp;&nbsp;&nbsp;子升外恬静，与物无竞，言有准的，不妄毁誉。而内深险，事故之际，好豫<br /><br />&nbsp;&nbsp;&nbsp;&nbsp;其间，所以终致祸败。又撰《永安记》三卷。无子。<br /><br />&nbsp;&nbsp;&nbsp;&nbsp;弟子盛，州主簿，有文才，年二十余卒。<br /><br />&nbsp;&nbsp;&nbsp;&nbsp;荀济，字子通。其先颍川人，世居江左。济初与梁武帝布衣交。知梁武当王，<br /><br />&nbsp;&nbsp;&nbsp;&nbsp;然负气不服，谓人曰：“会J上磨墨作檄文。”或称其才于梁武，梁武曰：“此<br /><br />&nbsp;&nbsp;&nbsp;&nbsp;人好乱者也。”济又上书讥佛法，言营费太甚。梁武将诛之，遂奔魏，馆于崔[<br /><br />&nbsp;&nbsp;&nbsp;&nbsp;家。及是见执。杨忠粑皆唬骸俺倌汉挝然？”济曰：“叱叱，气耳，何关迟暮！”<br /><br />&nbsp;&nbsp;&nbsp;&nbsp;乃下辩曰：“自伤年几摧颓，恐功名不立。舍儿女之情，起风云之事，故挟天子，<br /><br />&nbsp;&nbsp;&nbsp;&nbsp;诛权臣。”齐文襄惜其才，将不杀，亲谓曰：“荀公何意反？”济曰：“奉诏诛<br /><br />&nbsp;&nbsp;&nbsp;&nbsp;将军高澄，何为反！”于是燔杀之。邺下士大夫多传济音韵。<br /><br />&nbsp;&nbsp;&nbsp;&nbsp;祖鸿勋，涿郡范阳人也。父慎，仕魏，历雁门、咸阳二郡太守，政有能名。<br /><br />&nbsp;&nbsp;&nbsp;&nbsp;卒于金紫光禄大夫、赠中书监、幽州刺史，谥惠侯。鸿勋弱冠，与同郡卢文符并<br /><br />&nbsp;&nbsp;&nbsp;&nbsp;为州主簿。仆射、临淮王表荐其文学，除奉朝请。人曰：“临淮举卿，竟不相<br /><br />&nbsp;&nbsp;&nbsp;&nbsp;谢，恐非其宜。”鸿勋曰：“为国举才，临淮之务，祖鸿勋何事从而识之。”<br /><br />&nbsp;&nbsp;&nbsp;&nbsp;闻而喜曰：“吾得其人矣。”后咸阳王徽奏鸿勋为司徒法曹参军事。及赴洛，徽<br /><br />&nbsp;&nbsp;&nbsp;&nbsp;谓曰：“临淮相举，竟不到门，今来何也？”鸿勋曰：“今来赴职，非为谢恩。”<br /><br />&nbsp;&nbsp;&nbsp;&nbsp;转廷尉正，去官归乡里。齐神武尝徽至并州，作《晋祠记》，好事者玩其文。位<br /><br />&nbsp;&nbsp;&nbsp;&nbsp;至高阳太守。在官清素，妻子不免寒馁。时议高之。齐天保初，卒官。<br /><br />&nbsp;&nbsp;&nbsp;&nbsp;李广，字弘基，范阳人也。其先自辽东徙焉。广博涉群书，有才思。少与赵<br /><br />&nbsp;&nbsp;&nbsp;&nbsp;郡李謇齐名，为邢、魏之亚，而讷于言，敏于行。中尉崔暹精选御史，皆是世胃，<br /><br />&nbsp;&nbsp;&nbsp;&nbsp;广独以才学兼侍御史，修国史。南台文奏，多其辞也。齐文宣初嗣霸业，命掌书<br /><br />&nbsp;&nbsp;&nbsp;&nbsp;记。天保初，欲以为中书郎，遇其病笃而止。广尝欲早朝，假寐，忽惊觉，谓其<br /><br />&nbsp;&nbsp;&nbsp;&nbsp;妻曰：“吾向似睡非睡，忽见一人出吾身中，语云：‘君用心过苦，非精神所堪，<br /><br />&nbsp;&nbsp;&nbsp;&nbsp;今辞君去。’”因而恍忽不乐，数日便遇疾，积年不起。广雅有鉴识，度量弘远，<br /><br />&nbsp;&nbsp;&nbsp;&nbsp;坦率无私，为士流所爱，时共赡遗之，赖以自给。竟以疾终。尝荐毕义云于崔暹。<br /><br />&nbsp;&nbsp;&nbsp;&nbsp;广卒后，义云集其文笔七卷，托魏收为之序。<br /><br />&nbsp;&nbsp;&nbsp;&nbsp;樊逊，字孝谦，河东北猗氏人也。祖琰、父衡，并无官宦。而衡性至孝，丧<br /><br />&nbsp;&nbsp;&nbsp;&nbsp;父，负土成坟，植柏方数十亩，朝夕号慕。逊少好学。其兄仲以造毡为业，亦常<br /><br />&nbsp;&nbsp;&nbsp;&nbsp;优饶之。逊自责曰：“为人弟，独爱安逸，可不愧于心乎！’欲同勤事业。母冯<br /><br />&nbsp;&nbsp;&nbsp;&nbsp;氏谓曰：“汝欲谨小行邪？”逊感母言，遂专心典籍，恒书壁作“见贤思齐”四<br /><br />&nbsp;&nbsp;&nbsp;&nbsp;字以自劝。<br /><br />&nbsp;&nbsp;&nbsp;&nbsp;逊貌丑陋，有才气。属本州沦陷，寓居邺中，为临漳小吏。县令裴鉴莅官清<br /><br />&nbsp;&nbsp;&nbsp;&nbsp;苦，致白雀等瑞。逊上《清德颂》十首，鉴大加赏重，擢为主簿。仍荐之于右仆<br /><br />&nbsp;&nbsp;&nbsp;&nbsp;射崔暹，与辽东李广、勃海封孝琰等为暹宾客。人有讥其静默不能趋时者。逊常<br /><br />&nbsp;&nbsp;&nbsp;&nbsp;服东方朔之言：“陆沈世俗，避世金马”，遂借陆沈公子为主人，拟《客难》制<br /><br />&nbsp;&nbsp;&nbsp;&nbsp;《客诲》以自广。后崔暹大会客，大司马、襄城王旭时亦在坐，欲命府僚。暹指<br /><br />&nbsp;&nbsp;&nbsp;&nbsp;逊曰：“此人学富才高，兼之佳行，可为王参军也。”旭目之曰：“岂能就耶？”<br /><br />&nbsp;&nbsp;&nbsp;&nbsp;逊曰：“家无荫第，不敢当此。”武定七年，齐文襄崩，暹为文宣徙于边，宾客<br /><br />&nbsp;&nbsp;&nbsp;&nbsp;咸散，逊遂徙居陈留。梁州刺史刘杀鬼以逊兼录事参军事。逊仍举秀才。尚书案<br /><br />&nbsp;&nbsp;&nbsp;&nbsp;旧令，下州三载一举秀才，为三年已贡开封人郑祖献，计至此年未合。兼别驾王<br /><br />&nbsp;&nbsp;&nbsp;&nbsp;聪抗辞争议，右丞阳斐不能却。尚书令高隆之曰：“虽逊才学优异，待明年非远。”<br /><br />&nbsp;&nbsp;&nbsp;&nbsp;逊竟还本州。天保元年，本州复召举秀才。三年春，会朝堂对策。策罢，中书郎<br /><br />&nbsp;&nbsp;&nbsp;&nbsp;张子融奏入。至四年五月，逊与定州秀才李子宣等对策三年不调，被付外。上书<br /><br />&nbsp;&nbsp;&nbsp;&nbsp;请从罢，诏不报。梁州重举逊为秀才。五年正月，制诏问焉。尚书擢第，以逊为<br /><br />&nbsp;&nbsp;&nbsp;&nbsp;当时第一。十二月，清河王岳为大行台，率众南讨，以逊从军。明年，文宣纳梁<br /><br />&nbsp;&nbsp;&nbsp;&nbsp;贞阳侯萧明为梁主，岳假逊大行台郎中，使于江南，与萧、侯和解。逊往还<br /><br />&nbsp;&nbsp;&nbsp;&nbsp;五日，得等报书，岳因与盟于江上。大军还邺，逊仍被都官尚书崔昂举荐。<br /><br />&nbsp;&nbsp;&nbsp;&nbsp;诏付尚书，考为清平勤干，送吏部。<br /><br />&nbsp;&nbsp;&nbsp;&nbsp;七年，诏令校定群书，供皇太子。逊与冀州秀才高乾和，瀛州秀才马敬德、<br /><br />&nbsp;&nbsp;&nbsp;&nbsp;许散愁、韩同宝，洛州秀才傅怀德，怀州秀才古道子，广平郡孝廉李汉子，勃海<br /><br />&nbsp;&nbsp;&nbsp;&nbsp;郡孝廉鲍长暄，阳平郡孝廉景孙，前梁州府主簿王九元、前开府水曹参军周子深<br /><br />&nbsp;&nbsp;&nbsp;&nbsp;等十一人同被尚书召共刊定。时秘府书籍纰缪者多，逊乃议曰：“案汉中垒校尉<br /><br />&nbsp;&nbsp;&nbsp;&nbsp;刘向受诏校书，每一书竟，表上，辄言臣向书、长水校尉臣参书、太常博士书、<br /><br />&nbsp;&nbsp;&nbsp;&nbsp;中外书合若干本，以相比校，然后杀青。今所仇校，供拟极重，出自兰台，御诸<br /><br />&nbsp;&nbsp;&nbsp;&nbsp;甲馆。向之故事，见存府阁。即欲刊定，必藉众本。太常卿邢子才、太子少傅魏<br /><br />&nbsp;&nbsp;&nbsp;&nbsp;收、吏部尚书辛术、司农少卿穆子容、前黄门郎司马子瑞、故国子祭酒李业兴并<br /><br />&nbsp;&nbsp;&nbsp;&nbsp;是多书之家，请牒借本参校。”秘书监尉瑾移尚书都坐，凡所得别本三千余卷。<br /><br />&nbsp;&nbsp;&nbsp;&nbsp;《五经》诸史殆无遗阙。<br /><br />&nbsp;&nbsp;&nbsp;&nbsp;于时魏收作《库狄干碑序》，令孝谦为之铭，陆n不知，以为收合作也。陆<br /><br />&nbsp;&nbsp;&nbsp;&nbsp;操、伏浑卒，杨质剐⑶代己作书以告晋阳朝士，令魏润色之，收不能改一字。<br /><br />&nbsp;&nbsp;&nbsp;&nbsp;八年，减东西二省官，更定选，员不过三百，参者二三千人。杨盅杂谥谠唬<br /><br />&nbsp;&nbsp;&nbsp;&nbsp;“后生清俊，莫过卢思道；文章成就，莫过樊孝谦；几案断割，莫过崔成之。”<br /><br />&nbsp;&nbsp;&nbsp;&nbsp;遂以思道长兼员外郎，三人并员外将军。孝谦辞曰：“门族寒陋，访第必不成，<br /><br />&nbsp;&nbsp;&nbsp;&nbsp;乞补员外司马督。”衷唬骸安鸥卟灰莱＠。”特奏用之。<br /><br />&nbsp;&nbsp;&nbsp;&nbsp;清河初，为主书，参典诏策。天统元年，加员外郎。居七八日，行过W车，<br /><br />&nbsp;&nbsp;&nbsp;&nbsp;姑枷吕幔指方相曰：“何日更相烦君一到？”数日而卒，雇方相送葬，仍前所<br /><br />&nbsp;&nbsp;&nbsp;&nbsp;逢者。<br /><br />&nbsp;&nbsp;&nbsp;&nbsp;孝谦死后，定州秀才荀士逊继为主书，才名相亚。<br /><br />&nbsp;&nbsp;&nbsp;&nbsp;茹瞻字孝博，东安人。南州举秀才。清朗刚直。杨纸用之，曰：“今日之<br /><br />&nbsp;&nbsp;&nbsp;&nbsp;选，不可无茹生。”卒于侍御史。<br /><br />&nbsp;&nbsp;&nbsp;&nbsp;荀士逊，广平人也。好学，有思理，为文清典，见赏知音。武定末，举司州<br /><br />&nbsp;&nbsp;&nbsp;&nbsp;秀才，迄齐天保，十年不调。皇建中，马敬德荐为主书，转中书舍人。状貌甚丑，<br /><br />&nbsp;&nbsp;&nbsp;&nbsp;以文辞见重。尝有事须奏，遇武成在后庭，因左右传通，传通者不得士逊姓名，<br /><br />&nbsp;&nbsp;&nbsp;&nbsp;乃云“丑舍人”。帝曰：“必士逊也。”看封题果是，内人莫不欢笑。累迁中书<br /><br />&nbsp;&nbsp;&nbsp;&nbsp;侍郎，号为称职。与李若等撰《典言》，行于世。齐亡年卒。<br /><br />&nbsp;&nbsp;&nbsp;&nbsp;王褒，字子深，琅邪临沂人也。曾祖俭、祖骞、父规，并《南史》有传。褒<br /><br />&nbsp;&nbsp;&nbsp;&nbsp;识量淹通，志怀沈静，美威仪，善谈笑，博览史传，七岁能属文。外祖梁司空袁<br /><br />&nbsp;&nbsp;&nbsp;&nbsp;昂爱之，谓宾客曰：“此儿当成吾宅相。”弱冠举秀才，除秘书郎、太子舍人。<br /><br />&nbsp;&nbsp;&nbsp;&nbsp;梁国子祭酒萧子云，褒之姑夫也，特善草隶。褒少以姻戚，去来其家，遂相模范，<br /><br />&nbsp;&nbsp;&nbsp;&nbsp;而名亚子云，并见重于时。武帝嘉其才艺，遂以弟鄱阳王恢女妻之。袭爵南昌县<br /><br />&nbsp;&nbsp;&nbsp;&nbsp;侯，历位秘书丞、宣城王文学、安城内史。及侯景陷建邺，褒辑宁所部，见称于<br /><br />&nbsp;&nbsp;&nbsp;&nbsp;时。转南平内史。梁元帝嗣位，褒有旧，召拜吏部尚书、右仆射，仍迁左丞，兼<br /><br />&nbsp;&nbsp;&nbsp;&nbsp;参掌。褒既名家，文学优赡，当时咸共推挹，故位望隆重，宠遇日甚。而愈自谦<br /><br />&nbsp;&nbsp;&nbsp;&nbsp;损，不以位地矜物，时论称之。<br /><br />&nbsp;&nbsp;&nbsp;&nbsp;初，元帝平侯景及禽武陵王纪后，以建邺凋残，时江陵殷盛，便欲安之。又<br /><br />&nbsp;&nbsp;&nbsp;&nbsp;其政府臣僚皆楚人也，并愿即都鄢郢。尝召群臣议之。镇军将军胡僧v、吏部尚<br /><br />&nbsp;&nbsp;&nbsp;&nbsp;书宗懔、太府卿黄罗汉、御史中丞刘珏等曰：“建邺王气已尽，又荆南地又有天<br /><br />&nbsp;&nbsp;&nbsp;&nbsp;子气，迁徙非宜。”元帝深以为然。褒性谨慎，知元帝多猜忌，弗敢公言其非。<br /><br />&nbsp;&nbsp;&nbsp;&nbsp;后因清闲，密谏，言辞甚切。元帝意好荆楚，已从僧v等策，竟不用。及魏征江<br /><br />&nbsp;&nbsp;&nbsp;&nbsp;陵，元帝授褒都督城西诸军事。栅破，从元帝入金城。俄而元帝出降，褒遂与众<br /><br />&nbsp;&nbsp;&nbsp;&nbsp;俱出，见柱国于谨，甚礼之。褒曾作《燕歌》，妙尽塞北寒苦之状，元帝及诸文<br /><br />&nbsp;&nbsp;&nbsp;&nbsp;士并和之，而竞为凄切之辞，至此方验焉。褒与王克、刘珏、宗懔、殷不害等数<br /><br />&nbsp;&nbsp;&nbsp;&nbsp;十人俱至长安，周文喜曰：“昔平吴之利，二陆而已；今定楚之功，群贤毕至，<br /><br />&nbsp;&nbsp;&nbsp;&nbsp;可谓过之矣。”又谓褒及王克曰：“吾即王氏甥也，卿等并吾之舅氏，当以亲戚<br /><br />&nbsp;&nbsp;&nbsp;&nbsp;为情，勿以去乡介意。”于是授褒及殷不害等车骑大将军、仪同三司。常从容上<br /><br />&nbsp;&nbsp;&nbsp;&nbsp;席，资饩甚厚。褒等亦并荷恩眄，忘羁旅焉。<br /><br />&nbsp;&nbsp;&nbsp;&nbsp;周孝闵帝践阼，封石泉县子。明帝即位，笃好文学，时褒与庾信才名最高，<br /><br />&nbsp;&nbsp;&nbsp;&nbsp;特加亲待。帝每游宴，命褒赋诗谈论，恒在左右。寻加开府仪同三司。保定中，<br /><br />&nbsp;&nbsp;&nbsp;&nbsp;除内史中大夫。武帝作《象经》，令褒注之，引据该洽，甚见称赏。褒有器局，<br /><br />&nbsp;&nbsp;&nbsp;&nbsp;雅识政体，既累世在江东为宰辅，帝亦以此重之。建德以后，颇参朝议，凡大诏<br /><br />&nbsp;&nbsp;&nbsp;&nbsp;册，皆令褒具草。东宫既建，授太子少保，迁少司空，仍掌纶诰。乘舆行幸，褒<br /><br />&nbsp;&nbsp;&nbsp;&nbsp;常侍从。<br /><br />&nbsp;&nbsp;&nbsp;&nbsp;初，褒与梁处士汝南周弘让相善，及让兄弘正自陈来聘，帝许褒等通亲知音<br /><br />&nbsp;&nbsp;&nbsp;&nbsp;问，褒赠弘让诗并书焉。寻出为宜州刺史，卒于位。子。<br /><br />&nbsp;&nbsp;&nbsp;&nbsp;庾信，字子山，南阳新野人。祖易、父肩吾，并《南史》有传。信幼而俊迈，<br /><br />&nbsp;&nbsp;&nbsp;&nbsp;聪敏绝伦，博览群书，尤善《春秋左氏传》。身长八尺，腰带十围，容止颓然，<br /><br />&nbsp;&nbsp;&nbsp;&nbsp;有过人者。父肩吾，为梁太子中庶子，掌管记。东海徐の右卫率。ぷ恿昙靶<br /><br />&nbsp;&nbsp;&nbsp;&nbsp;并为抄撰学士。父子东宫，出入禁闼，恩礼莫与比隆。既文并绮艳，故世号为徐、<br /><br />&nbsp;&nbsp;&nbsp;&nbsp;庾体焉。当时后进，竞相模范，每有一文，都下莫不传诵。累迁通直散骑常侍，<br /><br />&nbsp;&nbsp;&nbsp;&nbsp;聘于东魏。文章辞令，盛为邺下所称。还为东宫学士，领建康令。<br /><br />&nbsp;&nbsp;&nbsp;&nbsp;侯景作乱，梁简文帝命信率宫中文武千余人营于朱雀航。及景至，信以众先<br /><br />&nbsp;&nbsp;&nbsp;&nbsp;退。台城陷后，信奔于江陵。梁元帝承制，除御史中丞。及即位，转右卫将军，<br /><br />&nbsp;&nbsp;&nbsp;&nbsp;封武康县侯，加散骑侍郎，聘于西魏。属大军南讨，遂留长安。江陵平，累迁仪<br /><br />&nbsp;&nbsp;&nbsp;&nbsp;同三司。周孝闵帝践阼，封临清县子，除司水下大夫。出为弘农郡守。迁骠骑大<br /><br />&nbsp;&nbsp;&nbsp;&nbsp;将军、开府仪同三司、司宪中大夫。进爵义城县侯。俄拜洛州刺史。信为政简静，<br /><br />&nbsp;&nbsp;&nbsp;&nbsp;吏人安之。时陈氏与周通好，南北流寓之士，各许还其旧国。陈氏乃请王褒及信<br /><br />&nbsp;&nbsp;&nbsp;&nbsp;等十数人。武帝唯放王克、殷不害等，信及褒并惜而不遣。寻徵为司宗中大夫。<br /><br />&nbsp;&nbsp;&nbsp;&nbsp;明帝、武帝并雅好文学，信特蒙恩礼。至于赵、滕诸王，周旋款至，有若布衣之<br /><br />&nbsp;&nbsp;&nbsp;&nbsp;交。群公碑志，多相托焉。唯王褒颇与信埒，自余文人，莫有逮者。<br /><br />&nbsp;&nbsp;&nbsp;&nbsp;信虽位望通显，常作乡关之思，乃作《哀江南赋》以致其意。大象初，以疾<br /><br />&nbsp;&nbsp;&nbsp;&nbsp;去职。隋开皇元年卒。有文集二十卷。文帝悼之，赠本官，加荆、雍二州刺史。<br /><br />&nbsp;&nbsp;&nbsp;&nbsp;子立嗣。<br /><br />&nbsp;&nbsp;&nbsp;&nbsp;颜之推，字介，琅邪临沂人也。祖见远、父协，并以义烈称。世善《周官》、<br /><br />&nbsp;&nbsp;&nbsp;&nbsp;《左氏》学，俱《南史》有传。之推年十二，遇梁湘东王自讲《庄》、《老》，<br /><br />&nbsp;&nbsp;&nbsp;&nbsp;之推便预门徒。虚谈非其所好，还习《礼》、《传》。博览书史，无不该洽，辞<br /><br />&nbsp;&nbsp;&nbsp;&nbsp;情典丽，甚为西府所称。湘东王以为其国右常侍，加镇西墨曹参军。好饮酒，多<br /><br />&nbsp;&nbsp;&nbsp;&nbsp;任纵，不修边幅，时论以此少之。湘东遣世子方诸镇郢州，以之推为中抚军府外<br /><br />&nbsp;&nbsp;&nbsp;&nbsp;兵参军，掌管记。遇侯景陷郢州，频欲杀之，赖其行台郎中王则以免。景平，还<br /><br />&nbsp;&nbsp;&nbsp;&nbsp;江陵。时湘东即位，以之推为散骑侍郎，奏舍人事。后为周军所破，大将军李穆<br /><br />&nbsp;&nbsp;&nbsp;&nbsp;重之，送往弘农，令掌其兄阳平公远书翰。遇河水暴长，具船将妻子奔齐，经砥<br /><br />&nbsp;&nbsp;&nbsp;&nbsp;柱之险，时人称其勇决。文宣见，悦之，即除奉朝请，引于内馆中，侍从左右，<br /><br />&nbsp;&nbsp;&nbsp;&nbsp;颇被顾眄。后从至天泉池，以为中书舍人，令中书郎段孝信将敕示之推。之推营<br /><br />&nbsp;&nbsp;&nbsp;&nbsp;外饮酒，孝信还以状言，文宣乃曰：“且停。”由是遂寝。后待诏文林馆，除司<br /><br />&nbsp;&nbsp;&nbsp;&nbsp;徒录事参军。之推聪颖机悟，博识有才辩，工尺牍，应对闲明，大为祖E所重，<br /><br />&nbsp;&nbsp;&nbsp;&nbsp;令掌知馆事，判署文书。迁通直散骑常侍，俄领中书舍人。帝时有取索，恒令中<br /><br />&nbsp;&nbsp;&nbsp;&nbsp;使传旨，之推禀承宣告，馆中皆受进止。所进文书，皆是其封署，于进贤门奏之，<br /><br />&nbsp;&nbsp;&nbsp;&nbsp;待报方出。兼善于文字，监校缮写，处事勤敏，号为称职，帝甚加恩接。为勋要<br /><br />&nbsp;&nbsp;&nbsp;&nbsp;者所嫉，常欲害之。崔季舒等将谏也，之推取急还宅，故不连署。及召集谏人，<br /><br />&nbsp;&nbsp;&nbsp;&nbsp;之推亦被唤入，勘无名，得免。寻除黄门侍郎。<br /><br />&nbsp;&nbsp;&nbsp;&nbsp;及周兵陷晋阳，帝轻骑还邺，窘急，计无所从。之推因宦者侍中邓长J进奔<br /><br />&nbsp;&nbsp;&nbsp;&nbsp;陈策，仍劝募吴士千余人以为左右，取青、徐路共投陈国。帝纳之，以告丞相高<br /><br />&nbsp;&nbsp;&nbsp;&nbsp;阿那肱等。阿那肱不愿入陈。乃云吴士难信，劝帝送珍宝累重向青州，且守三齐<br /><br />&nbsp;&nbsp;&nbsp;&nbsp;地。若不可保，徐浮海南度。虽不从之推策，然犹以为平原太守，令守河津。<br /><br />&nbsp;&nbsp;&nbsp;&nbsp;齐亡入周。大象末，为御史上士。隋开皇中，太子召为文学，深见礼重，寻<br /><br />&nbsp;&nbsp;&nbsp;&nbsp;以疾终。有文集三十卷，撰《家训》二十篇，并行于世。之推在齐有二子，长曰<br /><br />&nbsp;&nbsp;&nbsp;&nbsp;思鲁，次曰敏楚，盖不忘本也。《之推集》，思鲁自为序。<br /><br />&nbsp;&nbsp;&nbsp;&nbsp;弟之仪，字升。幼颖悟，三岁能读《孝经》。及长，博涉群书，好为词赋。<br /><br />&nbsp;&nbsp;&nbsp;&nbsp;尝献梁元帝《荆州颂》，辞致雅赡。帝手敕曰：“枚乘二叶，俱得游梁；应贞两<br /><br />&nbsp;&nbsp;&nbsp;&nbsp;世，并称文学。我求才子，鲠慰良深。”<br /><br />&nbsp;&nbsp;&nbsp;&nbsp;江陵平，之仪随例迁长安，周明帝以为麟趾学士。稍迁司书上士。武帝初建<br /><br />&nbsp;&nbsp;&nbsp;&nbsp;东宫，盛选师傅，以之仪为侍读。太子后征吐谷浑，在军有过行，郑译等并以不<br /><br />&nbsp;&nbsp;&nbsp;&nbsp;能匡弼坐谴，唯之仪以累谏获赏。即拜小宫尹，封平阳县男。宣帝即位，迁上仪<br /><br />&nbsp;&nbsp;&nbsp;&nbsp;同大将军、御正中大夫，进爵为公。帝后刑政乖僻，昏纵日甚。之仪犯颜骤谏，<br /><br />&nbsp;&nbsp;&nbsp;&nbsp;虽不见纳，终亦不止，深为帝所忌。然以恩旧，每优容之。及帝杀王轨，之仪固<br /><br />&nbsp;&nbsp;&nbsp;&nbsp;谏。帝怒，欲并致之于法。后以其谅直无私，乃舍之。<br /><br />&nbsp;&nbsp;&nbsp;&nbsp;宣帝崩，刘P、郑译等矫遗诏，以隋文帝为丞相辅少主。之仪知非帝旨，拒<br /><br />&nbsp;&nbsp;&nbsp;&nbsp;而弗从。P等草诏，署讫，逼之仪署。之仪厉声谓P等曰：“主上升遐，嗣子幼<br /><br />&nbsp;&nbsp;&nbsp;&nbsp;冲，阿衡之任，宜在宗英。方今贤戚之内，赵王最长，以亲以德，合膺重寄。公<br /><br />&nbsp;&nbsp;&nbsp;&nbsp;等备受朝恩，当尽忠报国，柰何一旦欲以神器假人！之仪有死而已，不能诬罔先<br /><br />&nbsp;&nbsp;&nbsp;&nbsp;帝。”于是P等知不可屈，乃代之仪署而行之。隋文帝后索符玺，之仪又正色曰：<br /><br />&nbsp;&nbsp;&nbsp;&nbsp;“此天子之物，自有主者，宰相何故索之？”于是文帝大怒，命引出，将戮之。<br /><br />&nbsp;&nbsp;&nbsp;&nbsp;然以其人望，乃止。出为西疆郡守。<br /><br />&nbsp;&nbsp;&nbsp;&nbsp;及践极，诏征还京师，进爵新野郡公。开皇五年，拜集州刺史。在州清静，<br /><br />&nbsp;&nbsp;&nbsp;&nbsp;夷夏悦之。明年代还，遂优游不仕。十年正月，之仪例入朝。文帝望而识之，命<br /><br />&nbsp;&nbsp;&nbsp;&nbsp;引至御坐，谓之曰：“见危授命，临大节而不可夺。古人所难，何以加卿。”乃<br /><br />&nbsp;&nbsp;&nbsp;&nbsp;赐钱十万、米一百石。十一年卒。有《文集》十卷，行于世。<br /><br />&nbsp;&nbsp;&nbsp;&nbsp;虞世基，字懋世，会稽余姚人也。父荔，《南史》有传。世基幼恬静，喜愠<br /><br />&nbsp;&nbsp;&nbsp;&nbsp;不形于色，博学有高才，兼善草隶。陈中书令孔奂见而叹曰：“南金之贵，属在<br /><br />&nbsp;&nbsp;&nbsp;&nbsp;斯人。”少傅徐陵闻其名，召之，世基不往。后因公会，陵一见而奇之，顾朝士<br /><br />&nbsp;&nbsp;&nbsp;&nbsp;曰：“当今潘、陆也。”因以弟女妻焉。仕陈，累迁尚书左丞。陈主尝于莫府山<br /><br />&nbsp;&nbsp;&nbsp;&nbsp;校猎，令世基为《讲武赋》，于坐奏之。陈主嘉之，赐马一匹。<br /><br />&nbsp;&nbsp;&nbsp;&nbsp;及陈灭，入隋为通直郎，直内史省。贫无产业，每佣书养亲，怏怏不平。尝<br /><br />&nbsp;&nbsp;&nbsp;&nbsp;为五言诗以见情，文理⑶校世以为工，作者无不吟咏。未几拜内史舍人。炀<br /><br />&nbsp;&nbsp;&nbsp;&nbsp;帝即位，顾遇弥隆。秘书监河东柳顾言，博学有才，罕所推谢，至是与世基相见，<br /><br />&nbsp;&nbsp;&nbsp;&nbsp;叹曰：“海内当共推此一人，非吾侪所及也。”俄迁内史侍郎。以母忧去职，哀<br /><br />&nbsp;&nbsp;&nbsp;&nbsp;毁骨立。有诏起令视事。拜见之日，殆不能起，令左右扶之。哀其羸瘠，诏令进<br /><br />&nbsp;&nbsp;&nbsp;&nbsp;肉。世基食，辄悲哽不能下筋。帝使谓曰：“方相委任，宜为国惜身。”前后敦<br /><br />&nbsp;&nbsp;&nbsp;&nbsp;劝者数矣。帝重其才，亲礼逾厚，专典机密，与纳言苏威、左翊卫大将军宇文述、<br /><br />&nbsp;&nbsp;&nbsp;&nbsp;黄门侍郎裴矩、御史大夫裴蕴等参掌朝政。时天下多事，四方表奏，日有百数。<br /><br />&nbsp;&nbsp;&nbsp;&nbsp;帝方凝重，事不廷决。入阁之后，始召世基口授节度。世基至省，方为敕书，日<br /><br />&nbsp;&nbsp;&nbsp;&nbsp;旦百纸，无所遗缪。辽东之役，进位金紫光禄大夫。后从幸雁门，为突厥所围。<br /><br />&nbsp;&nbsp;&nbsp;&nbsp;战士多败。世基劝帝为赏格，亲自抚循，乃下诏停辽东事。帝从之，师乃复振。<br /><br />&nbsp;&nbsp;&nbsp;&nbsp;及围解，勋格不行，又下伐辽之诏，由是言其诈众，朝野离心。帝幸江都，次巩<br /><br />&nbsp;&nbsp;&nbsp;&nbsp;县，世基以盗贼日盛，请发兵屯洛口仓，以备不虞。帝不从，但答云：“卿是书<br /><br />&nbsp;&nbsp;&nbsp;&nbsp;生，定犹b怯。”于时天下大乱，世基知帝不可谏正，又以高G、张衡等相继<br /><br />&nbsp;&nbsp;&nbsp;&nbsp;诛戮，惧祸及己，虽居近侍，唯谄取容，不敢忤意。盗贼日甚，郡县多没，世基<br /><br />&nbsp;&nbsp;&nbsp;&nbsp;知帝恶数闻之，后有告败者，乃抑损表状，不以实闻。是后外间有变，帝弗之知<br /><br />&nbsp;&nbsp;&nbsp;&nbsp;也。尝遣太仆卿杨义臣捕盗河北，降贼数十万，列状上闻。帝叹曰：“我初不闻<br /><br />&nbsp;&nbsp;&nbsp;&nbsp;贼顿如此，义臣列降贼何多也？”世基曰：“鼠窃虽多，未足为虑。义臣克之，<br /><br />&nbsp;&nbsp;&nbsp;&nbsp;拥兵不少，久在阃外，此最非宜。”帝曰：“卿言是也。”遽追义臣，放其兵散。<br /><br />&nbsp;&nbsp;&nbsp;&nbsp;又越王侗遣太常丞元善达间行贼中，诣江都奏事，称：“李密有众数万，围逼京<br /><br />&nbsp;&nbsp;&nbsp;&nbsp;都。贼据洛口仓，城内无食。若陛下速还，乌合必散。不然者，东都决没。”因<br /><br />&nbsp;&nbsp;&nbsp;&nbsp;[欷呜咽，帝为改容。世基见帝色忧，进曰：“越王年小，此辈诳之。若如所言，<br /><br />&nbsp;&nbsp;&nbsp;&nbsp;善达何缘得至？”帝勃然怒曰：“善达小人，敢廷辱我！”因使经贼中，向东阳<br /><br />&nbsp;&nbsp;&nbsp;&nbsp;催运。善达遂为群盗所杀。此后外人杜口，莫敢以贼闻奏。<br /><br />&nbsp;&nbsp;&nbsp;&nbsp;世基气貌沈审，言多合意，是以特见亲爱，朝臣无与为比。其继室孙氏，性<br /><br />&nbsp;&nbsp;&nbsp;&nbsp;骄淫，世基惑之，恣意奢靡，雕饰器服，无复素士之风。孙复携前夫子夏侯俨入<br /><br />&nbsp;&nbsp;&nbsp;&nbsp;世基舍，而顽鄙无赖，为其聚敛，鬻官卖狱，贿赂公行，其门如市，金宝盈积。<br /><br />&nbsp;&nbsp;&nbsp;&nbsp;其弟世南素国士，而清贫不立，未曾有所赡。由是为论者所讥。朝野咸共疾怨。<br /><br />&nbsp;&nbsp;&nbsp;&nbsp;宇文化及之弑逆也，世基乃见害。<br /><br />&nbsp;&nbsp;&nbsp;&nbsp;长子肃，好学才艺，时人称有家风。弱冠早没。<br /><br />&nbsp;&nbsp;&nbsp;&nbsp;肃弟熙，大业末为符玺郎。次子柔、晦，并宣义郎。化及将乱之夕，宗人虞<br /><br />&nbsp;&nbsp;&nbsp;&nbsp;持而告熙曰：“事势已然，吾将济卿南度，且得免祸，同死何益。”熙曰：<br /><br />&nbsp;&nbsp;&nbsp;&nbsp;“弃父背君，求生何地，感尊之怀，自此诀矣。”及难作，兄弟竞请先死，行刑<br /><br />&nbsp;&nbsp;&nbsp;&nbsp;人先世基杀之。<br /><br />&nbsp;&nbsp;&nbsp;&nbsp;柳，字顾言，河东人也。世仕江南，居襄阳。祖矗《南史》有传。<br /><br />&nbsp;&nbsp;&nbsp;&nbsp;少聪敏，解属文，好读书，所览将万卷。仕梁，为著作佐郎。后萧察据荆<br /><br />&nbsp;&nbsp;&nbsp;&nbsp;州，以为侍中，领国子祭酒、吏部尚书。及梁国废，拜开府，为内史侍郎。以无<br /><br />&nbsp;&nbsp;&nbsp;&nbsp;吏干，转晋王谘议参军。王好文雅，招引才学之士诸葛颍、虞世南、王胄、朱`<br /><br />&nbsp;&nbsp;&nbsp;&nbsp;等百余人以充学士，而为之冠。王以师友处之，每有文什，必令其润色，<br /><br />&nbsp;&nbsp;&nbsp;&nbsp;然后示人。尝朝京还，作《归藩赋》，命为序，词甚典丽。初王属文，效<br /><br />&nbsp;&nbsp;&nbsp;&nbsp;庾信体，及见后，文体遂变。<br /><br />&nbsp;&nbsp;&nbsp;&nbsp;仁寿初，引为东宫学士，加通直散骑常侍，检校洗马，甚见亲重。每召入卧<br /><br />&nbsp;&nbsp;&nbsp;&nbsp;内，与之宴谑。尤俊辩，多在侍从，有所顾问，应答如响。性嗜酒，言杂<br /><br />&nbsp;&nbsp;&nbsp;&nbsp;诽谐。由是弥为太子所亲狎。以其好内典，令撰《法华玄宗》，为二十卷上之。<br /><br />&nbsp;&nbsp;&nbsp;&nbsp;太子大悦，赏赐优洽，侪辈莫比。<br /><br />&nbsp;&nbsp;&nbsp;&nbsp;炀帝嗣位，拜秘书监，封汉南县公。帝退朝后，便命入问，言宴讽读，终日<br /><br />&nbsp;&nbsp;&nbsp;&nbsp;而罢。常每与嫔后对酒，时逢兴会，辄遣命之至，与同榻共席，恩比友朋。帝犹<br /><br />&nbsp;&nbsp;&nbsp;&nbsp;恨不能夜召，乃命匠刻木为偶人，施机关，能坐起拜伏，以像。帝每月下<br /><br />&nbsp;&nbsp;&nbsp;&nbsp;对饮酒，辄令宫人置于座，与相酬酢，而为欢笑。从幸扬州，卒，帝伤惜者久之。<br /><br />&nbsp;&nbsp;&nbsp;&nbsp;赠大将军，谥曰康。<br /><br />&nbsp;&nbsp;&nbsp;&nbsp;撰《晋王北伐记》十五卷，有集十卷行于世。<br /><br />&nbsp;&nbsp;&nbsp;&nbsp;许善心，字务本，高阳北新城人也。祖茂、父亨，并《南史》有传。善心九<br /><br />&nbsp;&nbsp;&nbsp;&nbsp;岁而孤，为母范氏所鞠养。幼聪明，有思理，所闻辄能记，多闻默识，为当世所<br /><br />&nbsp;&nbsp;&nbsp;&nbsp;称。家有旧书万余卷，皆遍通涉。十五解属文，为笺上父友徐陵，陵大奇之，谓<br /><br />&nbsp;&nbsp;&nbsp;&nbsp;人曰：“此神童也。”太子詹事江总举秀才，对策高第，授度支郎中，补撰史学<br /><br />&nbsp;&nbsp;&nbsp;&nbsp;士。祯明二年，加通直散骑常侍聘隋。遇文帝伐陈，礼成而不获反命。累表请辞，<br /><br />&nbsp;&nbsp;&nbsp;&nbsp;上不许。留絷宾馆。及陈亡，上遣使告之。善心素服号哭于西阶下，藉草东向，<br /><br />&nbsp;&nbsp;&nbsp;&nbsp;经三日，敕书唁焉。明日，有诏就馆拜通直散骑常侍，赐衣一袭。善心哭尽哀，<br /><br />&nbsp;&nbsp;&nbsp;&nbsp;入房改服，复出北面立，垂涕再拜受诏。明日，乃朝服泣于殿下，悲不能兴。上<br /><br />&nbsp;&nbsp;&nbsp;&nbsp;顾左右曰：“我平陈国，唯获此人。既能怀其旧君，即我诚臣也。”敕以本官直<br /><br />&nbsp;&nbsp;&nbsp;&nbsp;门下省，赐物千段、草马二十匹。从幸太山，还，授虞部侍郎。<br /><br />&nbsp;&nbsp;&nbsp;&nbsp;十六年，有神雀降于含章闼，上召百官赐宴，告以此瑞。善心于坐请纸笔，<br /><br />&nbsp;&nbsp;&nbsp;&nbsp;制《神雀颂》奏之。上甚悦曰：“我见神雀，共皇后观之。今且召公等入，适述<br /><br />&nbsp;&nbsp;&nbsp;&nbsp;此事。善心于坐始知，即能成颂。文不加点，笔不停毫，常闻此言，今见其事。”<br /><br />&nbsp;&nbsp;&nbsp;&nbsp;因赐物二百段。十七年，除秘书丞。时秘藏图籍，尚多淆乱。善心效阮孝绪《七<br /><br />&nbsp;&nbsp;&nbsp;&nbsp;录》，更制《七林》，各总叙冠于篇首。又于部录之下明作者之意，区分类例焉。<br /><br />&nbsp;&nbsp;&nbsp;&nbsp;又奏追李文博、陆从典等学者十许人，正定经史错谬。仁寿元年，摄黄门侍郎。<br /><br />&nbsp;&nbsp;&nbsp;&nbsp;二年，加摄太常少卿，与牛弘等议定礼乐，秘书丞、黄门并如故。四年，留守京<br /><br />&nbsp;&nbsp;&nbsp;&nbsp;师。帝崩于仁寿宫，炀帝秘不发丧，先易留宫人，出除岩州刺史。逢汉王谅反，<br /><br />&nbsp;&nbsp;&nbsp;&nbsp;不之任。大业元年，转礼部侍郎，奏荐儒者徐文远为国子博士，包恺、陆德明、<br /><br />&nbsp;&nbsp;&nbsp;&nbsp;褚徽、鲁世达之辈，并加品秩，授为学官。其年，副纳言杨达为冀州道大使，以<br /><br />&nbsp;&nbsp;&nbsp;&nbsp;称旨，赐物五百段。<br /><br />&nbsp;&nbsp;&nbsp;&nbsp;左卫大将军宇文述每日借本部兵数十人以供私役，常半日而罢。御史大夫梁<br /><br />&nbsp;&nbsp;&nbsp;&nbsp;毗奏劾之。上方以腹心委述，初付法官推，千余人皆称被役。经二十余日，法官<br /><br />&nbsp;&nbsp;&nbsp;&nbsp;候伺上旨，乃言役不满日，其数虽多，不合通计，纵令有实，亦无罪。诸兵士闻<br /><br />&nbsp;&nbsp;&nbsp;&nbsp;之，更云初不被役。上欲释之，付议虚实，百僚咸议为虚。善心以为述于仗卫之<br /><br />&nbsp;&nbsp;&nbsp;&nbsp;所，抽兵私役，虽不满日，阙于宿卫，与常役所部，情状乃殊。又兵多下番，散<br /><br />&nbsp;&nbsp;&nbsp;&nbsp;还本府，分道追至，不谋同辞。今殆一月，方始翻覆，奸状分明，此何可舍？苏<br /><br />&nbsp;&nbsp;&nbsp;&nbsp;威、杨汪等二十余人同善心议，其余皆议免罪。炀帝可免者之奏。后数月，述谮<br /><br />&nbsp;&nbsp;&nbsp;&nbsp;善心曰：“陈叔宝卒，善心共周罗T、虞世基、袁充、蔡徵等同往送葬。善心为<br /><br />&nbsp;&nbsp;&nbsp;&nbsp;祭文，谓为‘陛下’。敢于今日加叔宝尊号。”召问有实，自援古例，事得释，<br /><br />&nbsp;&nbsp;&nbsp;&nbsp;而甚恶之。又太史奏帝即位年与尧时符合，善心议以国哀甫尔，不宜称贺。述讽<br /><br />&nbsp;&nbsp;&nbsp;&nbsp;御史劾之，左迁给事郎，降品二等。<br /><br />&nbsp;&nbsp;&nbsp;&nbsp;四年，撰《方物志》，奏之。七年，从至涿郡。帝方自御戎以东讨，善心上<br /><br />&nbsp;&nbsp;&nbsp;&nbsp;封事，忤旨免官。其年复征守给事郎。帝尝言及文帝受命之符，因问鬼神之事，<br /><br />&nbsp;&nbsp;&nbsp;&nbsp;敕善心与崔祖浚撰《灵异记》十卷。<br /><br />&nbsp;&nbsp;&nbsp;&nbsp;初，善心父撰著《梁史》，未就而殁。善心述成父志，修续家书。其《序传》<br /><br />&nbsp;&nbsp;&nbsp;&nbsp;末述制作之意，曰：<br /><br />&nbsp;&nbsp;&nbsp;&nbsp;谨按太素将萌，洪荒初判。乾仪资始，辰象所以正时；坤载厚生，品物于焉<br /><br />&nbsp;&nbsp;&nbsp;&nbsp;播气。参三才而育德，肖二统而降灵。有黎人焉，为之君长；有贵贱矣，为其宗<br /><br />&nbsp;&nbsp;&nbsp;&nbsp;极。保上天之眷命，膺下土之乐推，莫不执太方，振长策，感召风云，驱驰英俊。<br /><br />&nbsp;&nbsp;&nbsp;&nbsp;干戈揖让，取之也殊功；鼎玉龟符，成之也一致。革命创制，竹素之道稍彰；纪<br /><br />&nbsp;&nbsp;&nbsp;&nbsp;事记言，笔墨之官渐著。炎、农以往，存其名而漏其迹；黄、轩以来，晦其文而<br /><br />&nbsp;&nbsp;&nbsp;&nbsp;显其质。登丘纳麓，具训诰及典谟；贯昴入房，传夏正与殷祀。洎辨方正位，论<br /><br />&nbsp;&nbsp;&nbsp;&nbsp;时计功。南北左右，兼四名之别；《杌》、《乘》车，擅一家之称。国恶虽<br /><br />&nbsp;&nbsp;&nbsp;&nbsp;讳，君举必书。故贼子乱臣，天下大惧，元龟明镜，昭然可察。及三郊递袭，五<br /><br />&nbsp;&nbsp;&nbsp;&nbsp;胜相沿，俱称百谷之王，并以四海自任。重光累德，何世无哉。<br /><br />&nbsp;&nbsp;&nbsp;&nbsp;逮有梁之兴，君临天下，江左建国，莫斯为盛。受命在于一君，继统传乎四<br /><br />&nbsp;&nbsp;&nbsp;&nbsp;主。克昌四十八载，余祚五十六年。武皇帝出自诸生，爰升宝历。拯百王之弊，<br /><br />&nbsp;&nbsp;&nbsp;&nbsp;救万姓之危。反浇季之末流，登上皇之独道。朝多君子，野无遗贤，礼乐必备，<br /><br />&nbsp;&nbsp;&nbsp;&nbsp;宪章咸举，弘深慈于不杀，济大忍于无刑。荡荡巍巍，可为称首。属阴戎入颍，<br /><br />&nbsp;&nbsp;&nbsp;&nbsp;羯胡侵洛。沸腾}黩，三季之所未闻；扫地滔天，一元之所巨厄。廊庙有序，<br /><br />&nbsp;&nbsp;&nbsp;&nbsp;翦成狐兔之场；圭帛有仪，碎夫犬羊之手。福善积而身祸，仁义存而国亡，岂天<br /><br />&nbsp;&nbsp;&nbsp;&nbsp;道欤？岂人事欤？尝别论之，在于《序论》之卷。<br /><br />&nbsp;&nbsp;&nbsp;&nbsp;先君昔在前代，早怀述作，凡撰《齐书》为五十卷；《梁书》纪传，随事勒<br /><br />&nbsp;&nbsp;&nbsp;&nbsp;成及阙而未就者，目录注为一百八卷。梁室交丧，坟籍销尽。冢壁皆残，不准无<br /><br />&nbsp;&nbsp;&nbsp;&nbsp;所盗；帷囊同毁，陈农何以求！秦儒既坑，先王之道将坠；汉臣徒请，口授之文<br /><br />&nbsp;&nbsp;&nbsp;&nbsp;亦绝。所撰之书，一时亡散。有陈初建，诏为史官，补阙拾遗，心识口诵，依旧<br /><br />&nbsp;&nbsp;&nbsp;&nbsp;目录，更加修撰，且成百卷，已有六帙五十八卷上秘阁讫。<br /><br />&nbsp;&nbsp;&nbsp;&nbsp;善心早婴荼蓼，弗克荷薪，太建之末，频抗表闻，至德之初，蒙授史任。方<br /><br />&nbsp;&nbsp;&nbsp;&nbsp;愿缃素采访，门庭记录，俯励弱才，仰成先志。而单宗少强近，虚室类原、颜，<br /><br />&nbsp;&nbsp;&nbsp;&nbsp;退屏无所交游，栖迟不求进益。假班嗣之书，徒闻其语；给王隐之笔，未见其人。<br /><br />&nbsp;&nbsp;&nbsp;&nbsp;加以庸琐凉能，孤陋末学，参职郎署，兼撰《陈史》，致此书延时，未即成续。<br /><br />&nbsp;&nbsp;&nbsp;&nbsp;祯明二年，以台郎入聘，属本邑沦覆，他乡播迁，行人失时，将命不复。望都亭<br /><br />&nbsp;&nbsp;&nbsp;&nbsp;而长恸，迁别馆而悬壶。家史旧书，在后荡尽。今止有六卷获存，又并缺落失次。<br /><br />&nbsp;&nbsp;&nbsp;&nbsp;自入京邑以求，随见补葺，略成七十卷：四《帝纪》八卷，《后妃》一卷，三《<br /><br />&nbsp;&nbsp;&nbsp;&nbsp;太子录》一卷，为一帙十卷；《宗室王侯列传》一帙十卷；《具臣列传》二帙二<br /><br />&nbsp;&nbsp;&nbsp;&nbsp;十卷；《外戚传》一卷，《孝德传》一卷，《诚臣传》一卷，《文苑传》二卷，<br /><br />&nbsp;&nbsp;&nbsp;&nbsp;《儒林传》二卷，《逸人传》一卷，《数术传》一卷，《藩臣传》一卷，合一帙<br /><br />&nbsp;&nbsp;&nbsp;&nbsp;十卷；《止足传》一卷，《列女传》一卷，《权幸传》一卷，《羯贼传》二卷，<br /><br />&nbsp;&nbsp;&nbsp;&nbsp;《逆臣传》二卷，《叛臣传》二卷，《叙传论述》一卷，合一帙十卷。凡称史臣<br /><br />&nbsp;&nbsp;&nbsp;&nbsp;者皆先君所言，下称名案者皆善心补阙。别为《叙论》一篇，托于《叙传》之末。<br /><br />&nbsp;&nbsp;&nbsp;&nbsp;十年，又从至怀远镇，加授朝散大夫。突厥围雁门，摄左亲侍武贲郎将，领<br /><br />&nbsp;&nbsp;&nbsp;&nbsp;江南兵宿卫殿省。驾幸江都，追叙前勋，授通议大夫，诏还本品，行给事郎。<br /><br />&nbsp;&nbsp;&nbsp;&nbsp;十四年，化及弑逆之日，隋官尽诣朝堂谒贺，善心独不至。许弘仁驰告曰：<br /><br />&nbsp;&nbsp;&nbsp;&nbsp;“天子已崩，宇文将军摄政，合朝文武，莫不咸集。天道人事，自有代终，何预<br /><br />&nbsp;&nbsp;&nbsp;&nbsp;叔而低徊若此？”善心怒之，不肯随去。弘仁返走上马，泣而言曰：“将军于叔<br /><br />&nbsp;&nbsp;&nbsp;&nbsp;全无恶意，忽自求死，岂不痛哉！”还告唐奉议，以状白化及，遣人就宅执至朝<br /><br />&nbsp;&nbsp;&nbsp;&nbsp;堂。化及令释之，善心不舞蹈而出。化及目送之，曰：“此大负气。”命捉来，<br /><br />&nbsp;&nbsp;&nbsp;&nbsp;骂云：“我好欲放你，敢如此不逊！”其党辄牵曳，遂害之。及越王称制，赠左<br /><br />&nbsp;&nbsp;&nbsp;&nbsp;光禄大夫，封高阳县公，谥曰文节。<br /><br />&nbsp;&nbsp;&nbsp;&nbsp;善心母范氏，梁太子中舍人孝才之女也。少寡，养孤，博学有高节。隋文帝<br /><br />&nbsp;&nbsp;&nbsp;&nbsp;知之，敕尚食每献时新，常遣分赐。尝诏范入内，侍皇后讲读。封永乐郡君。及<br /><br />&nbsp;&nbsp;&nbsp;&nbsp;善心遇祸，范氏九十有二，临丧不哭，抚柩曰：“能死国难，我有儿矣。”因卧<br /><br />&nbsp;&nbsp;&nbsp;&nbsp;不食，后十余日亦终。<br /><br />&nbsp;&nbsp;&nbsp;&nbsp;李文博，博陵人。性贞介鲠直，好学不倦。至于教义名理，特所留心。每读<br /><br />&nbsp;&nbsp;&nbsp;&nbsp;书至安危得失，忠臣烈士，未尝不反覆吟玩。开皇中，为羽骑尉。特为吏部侍郎<br /><br />&nbsp;&nbsp;&nbsp;&nbsp;薛道衡所知，恒令在厅事帷中，披检书史，并察己行事。若遇政教善事，即抄撰<br /><br />&nbsp;&nbsp;&nbsp;&nbsp;记录，如选用疏谬，即委之臧否。道衡每得其语，莫不忻然从之。<br /><br />&nbsp;&nbsp;&nbsp;&nbsp;后直秘书内省，典校群籍。守道居贫，晏如也。虽衣食乏绝。而清操愈厉，<br /><br />&nbsp;&nbsp;&nbsp;&nbsp;不妄通宾客，恒以礼法自处，侪辈莫不敬焉。道衡知其贫，每延于家，给以资费。<br /><br />&nbsp;&nbsp;&nbsp;&nbsp;文博商略古今政教得失，如指诸掌。然无吏干。稍迁校书郎，出为县丞，遂得下<br /><br />&nbsp;&nbsp;&nbsp;&nbsp;考，数岁不调。道衡为司隶大夫，遇之东都尚书省，甚嗟愍之，奏为从事。因谓<br /><br />&nbsp;&nbsp;&nbsp;&nbsp;齐王司马李纲曰：“今日遂遇文博，得奏用之。”以为欢笑。其见赏知音如此。<br /><br />&nbsp;&nbsp;&nbsp;&nbsp;在洛下，曾诣房玄龄，相送出衢路。玄龄谓曰：“公生平志尚，唯在正直。<br /><br />&nbsp;&nbsp;&nbsp;&nbsp;今既得为从事，故应有会素心。比来激浊扬清，所为多少？”文博遂奋臂厉声曰：<br /><br />&nbsp;&nbsp;&nbsp;&nbsp;“夫清其流者必洁其源，正其末者须端其本。今政源混乱，虽日免十贪郡守，亦<br /><br />&nbsp;&nbsp;&nbsp;&nbsp;何所益！”其率直疾恶，不知忌讳，皆如此类。时朝政浸坏，人多赃贿，唯文博<br /><br />&nbsp;&nbsp;&nbsp;&nbsp;不改其操。论者以此贵之。遭乱播迁，不知所终。<br /><br />&nbsp;&nbsp;&nbsp;&nbsp;初，文博在内省校书，虞世基子亦在其内，盛饰容服而未有所知。文博因从<br /><br />&nbsp;&nbsp;&nbsp;&nbsp;容问之年纪，答云十八。文博乃谓曰：“昔贾谊当此之年，议论何事？君今徒事<br /><br />&nbsp;&nbsp;&nbsp;&nbsp;仪容，欲何为者？”又秦孝王妃生男，文帝大喜，颁赐群官各有差。文博家道屡<br /><br />&nbsp;&nbsp;&nbsp;&nbsp;空，人谓其悦赏。乃云：“赏罚之设，功过所归。今王妃生男，于群官何事，乃<br /><br />&nbsp;&nbsp;&nbsp;&nbsp;妄受赏也！”其循名责实，录过计功，必使赏罚不滥，功过无隐皆尔。<br /><br />&nbsp;&nbsp;&nbsp;&nbsp;文博本为经学，后读史书，于诸子及论，尤所该洽。性长议论，亦善属文。<br /><br />&nbsp;&nbsp;&nbsp;&nbsp;著《政道集》十卷，大行于世。<br /><br />&nbsp;&nbsp;&nbsp;&nbsp;开皇中，又有魏郡侯白，字君素，好学有捷才，性滑稽，尤辩俊。举秀才，<br /><br />&nbsp;&nbsp;&nbsp;&nbsp;为儒林郎。通M不持威仪，好为俳谐杂说。人多爱狎之，所在处，观者如市。<br /><br />&nbsp;&nbsp;&nbsp;&nbsp;杨素甚狎之。素尝与牛弘退朝，白谓素曰：“日之夕矣。”素大笑曰：“以我为<br /><br />&nbsp;&nbsp;&nbsp;&nbsp;‘牛羊下来’邪！”文帝闻其名，召与语，悦之，令于秘书修国史。每将擢用，<br /><br />&nbsp;&nbsp;&nbsp;&nbsp;辄曰“白不胜官’而止。后给五品食，月余而死。时人伤其薄命。著《旌异记》<br /><br />&nbsp;&nbsp;&nbsp;&nbsp;十五卷，行于世。<br /><br />&nbsp;&nbsp;&nbsp;&nbsp;明克让，字弘道，平原鬲人也。世仕江左。祖僧绍、父山宾，并《南史》有<br /><br />&nbsp;&nbsp;&nbsp;&nbsp;传。克让少儒雅，善谈论，博涉书史，所览将万卷，《三礼》、《论语》，尤所<br /><br />&nbsp;&nbsp;&nbsp;&nbsp;研精，龟策历象，咸得其要。年十四，释褐湘东王法曹参军。时舍人朱异在仪贤<br /><br />&nbsp;&nbsp;&nbsp;&nbsp;堂讲《老子》，克让预焉。堂边有修竹，异令克让咏之。克让揽笔辄成，卒章曰：<br /><br />&nbsp;&nbsp;&nbsp;&nbsp;“非君多爱赏，谁贵此贞心？”异甚奇之。仕梁，位中书侍郎。梁灭，归长安，<br /><br />&nbsp;&nbsp;&nbsp;&nbsp;引为麟趾殿学士。周武帝即位，为露门学士，令与太史官属正定新历。累迁司调<br /><br />&nbsp;&nbsp;&nbsp;&nbsp;大夫，赐爵历城县伯。隋文帝受禅，位率更令，进爵为侯。太子以师道处之，恩<br /><br />&nbsp;&nbsp;&nbsp;&nbsp;礼甚厚，每有四方珍味，辄以赐之。时东宫盛征天下才学士。至于博物洽闻，皆<br /><br />&nbsp;&nbsp;&nbsp;&nbsp;出其下。诏与太常牛弘等修礼议乐。当朝典故，多所裁正。以疾去官，加通直散<br /><br />&nbsp;&nbsp;&nbsp;&nbsp;骑常侍，卒。上甚惜之，二宫赠赙甚厚。<br /><br />&nbsp;&nbsp;&nbsp;&nbsp;所著《孝经义疏》一部，《古今帝代记》一卷，《文类》四卷，《续名僧记》<br /><br />&nbsp;&nbsp;&nbsp;&nbsp;一卷，集二十卷。<br /><br />&nbsp;&nbsp;&nbsp;&nbsp;子余庆，位司门郎。越王侗称制，为国子祭酒。<br /><br />&nbsp;&nbsp;&nbsp;&nbsp;克让叔少遐，博涉群书，有词藻。仕梁，位都官尚书。入齐，甚为名流王元<br /><br />&nbsp;&nbsp;&nbsp;&nbsp;景、阳休之等所礼。皇建中，拜中庶子。卒，赠中书令、扬州司马。<br /><br />&nbsp;&nbsp;&nbsp;&nbsp;刘臻，字宣挚，沛国相人也。父显，《南史》有传。臻年十八，举秀才，为<br /><br />&nbsp;&nbsp;&nbsp;&nbsp;邵陵王东阁祭酒。元帝时，迁中书舍人。江陵平，归魏为中书侍郎。周冢宰宇文<br /><br />&nbsp;&nbsp;&nbsp;&nbsp;护辟为中外府记室，军书羽檄，多成其手。后为露门学士，授大都督，封饶阳县<br /><br />&nbsp;&nbsp;&nbsp;&nbsp;子。历蓝田令、畿伯下大夫。隋文帝受禅，进位仪同三司。左仆射高G之伐陈也，<br /><br />&nbsp;&nbsp;&nbsp;&nbsp;以臻随军主文翰，进爵为伯。皇太子勇引为学士，甚亲狎之。<br /><br />&nbsp;&nbsp;&nbsp;&nbsp;臻无吏干，又性惚U，耽经覃思。至于世事，多所遗忘。有刘讷者，亦任仪<br /><br />&nbsp;&nbsp;&nbsp;&nbsp;同，俱为太子学士，情好甚密。臻住城南，讷住城东。臻尝欲寻讷，谓从者曰：<br /><br />&nbsp;&nbsp;&nbsp;&nbsp;“汝知刘仪同家乎？”从者不知寻讷，谓臻还家，因答曰：“知。”于是引之而<br /><br />&nbsp;&nbsp;&nbsp;&nbsp;去。既扣门，臻尚未悟，谓至讷家，乃据鞍大呼曰：“刘仪同可出矣。”其子迎<br /><br />&nbsp;&nbsp;&nbsp;&nbsp;门，臻惊曰：“汝亦来邪？”其子答曰：“此是大人家。”于是顾眄久之，乃悟，<br /><br />&nbsp;&nbsp;&nbsp;&nbsp;叱从者：“汝大无意，吾欲造刘讷耳！”性好啖蚬，以音同父讳，呼为扁螺，其<br /><br />&nbsp;&nbsp;&nbsp;&nbsp;疏放多此类也。<br /><br />&nbsp;&nbsp;&nbsp;&nbsp;精于两《汉书》，时人称为《汉》圣。开皇十八年，卒。有集十卷，行于世。<br /><br />&nbsp;&nbsp;&nbsp;&nbsp;诸葛颍，字汉，丹杨建康人也。祖铨，梁零陵太守。父规，义阳太守。颍年<br /><br />&nbsp;&nbsp;&nbsp;&nbsp;十八能属文，起家邵陵王参军事，转记室。侯景之乱，奔齐，历学士、太子舍人。<br /><br />&nbsp;&nbsp;&nbsp;&nbsp;周氏平齐，不得调，杜门不出者十余年。习《易》、《图纬》、《苍》《雅》、<br /><br />&nbsp;&nbsp;&nbsp;&nbsp;《庄》《老》颇得其要，清辩有俊才。晋王广素闻其名，引为参军事，转记室。<br /><br />&nbsp;&nbsp;&nbsp;&nbsp;及王为太子，除药藏郎。<br /><br />&nbsp;&nbsp;&nbsp;&nbsp;炀帝即位，迁著作郎，甚见亲幸，出入卧内。帝每赐之曲宴，辄与皇后嫔御<br /><br />&nbsp;&nbsp;&nbsp;&nbsp;连席共榻。颍因间隙，多所谮毁，是以时人谓之“冶葛”。后录恩旧，授朝散大<br /><br />&nbsp;&nbsp;&nbsp;&nbsp;夫。帝尝赐颍诗，其卒章曰：“参翰长洲苑，侍讲肃成门，名理穷研核，英华恣<br /><br />&nbsp;&nbsp;&nbsp;&nbsp;讨论。实录资平允，传芳导后昆。”其待遇如此。从征吐谷浑，加正议大夫。从<br /><br />&nbsp;&nbsp;&nbsp;&nbsp;驾北巡，卒于道。<br /><br />&nbsp;&nbsp;&nbsp;&nbsp;颍性褊急，与柳每相忿阋。帝屡责怒之，而犹不止。于后帝亦薄之。<br /><br />&nbsp;&nbsp;&nbsp;&nbsp;有集二十卷，撰《銮驾北巡记》三卷，《幸江都道里记》一卷，《洛阳古今记》<br /><br />&nbsp;&nbsp;&nbsp;&nbsp;一卷，《马名录》二卷，并行于世。有子嘉会。<br /><br />&nbsp;&nbsp;&nbsp;&nbsp;王贞，字孝逸，梁郡陈留人也。少聪敏，七岁好学，善《毛诗》、《礼记》、<br /><br />&nbsp;&nbsp;&nbsp;&nbsp;《左氏传》、《周易》，诸史百家无不毕览。善属文，不事产业，每以讽读为娱。<br /><br />&nbsp;&nbsp;&nbsp;&nbsp;开皇初，汴州刺史樊叔略引为主簿。后举秀才，授县尉。非其好也，谢病于家。<br /><br />&nbsp;&nbsp;&nbsp;&nbsp;炀帝即位，齐王┱蚪都，闻其名，以书召之。及至，以客礼待之，索其文集。<br /><br />&nbsp;&nbsp;&nbsp;&nbsp;贞上三十三卷，为启陈谢。齐王览集，甚善之，赐良马四匹。贞复上《江都赋》，<br /><br />&nbsp;&nbsp;&nbsp;&nbsp;王赐钱十万贯、良马二匹。未几，以疾甚还乡，终于家。<br /><br />&nbsp;&nbsp;&nbsp;&nbsp;虞绰，字士裕，会稽余姚人也。父孝曾，陈始兴王咨议。绰身长八尺，姿仪<br /><br />&nbsp;&nbsp;&nbsp;&nbsp;甚伟，博学有俊才，尤工草隶。陈左卫将军傅f，有盛名于世，见绰词赋，叹<br /><br />&nbsp;&nbsp;&nbsp;&nbsp;美之。仕陈，为太学博士，迁永阳王记室。及陈亡，晋王广引为学士。大业初，<br /><br />&nbsp;&nbsp;&nbsp;&nbsp;转为秘书学士，奉诏与秘书郎虞世南，著作佐郎庾自直等撰《长洲玉镜》等书十<br /><br />&nbsp;&nbsp;&nbsp;&nbsp;余部。绰所笔削，帝未尝不称善，而官竟不迁。初为校书郎，以藩邸左右，授宣<br /><br />&nbsp;&nbsp;&nbsp;&nbsp;惠尉，迁著作佐郎。与虞世南、庾自直、蔡允恭等四人常直禁中，以文翰待诏，<br /><br />&nbsp;&nbsp;&nbsp;&nbsp;恩眄隆洽。从征辽东，帝舍临海，频见大鸟，异之，诏绰为铭。帝览而善之，命<br /><br />&nbsp;&nbsp;&nbsp;&nbsp;有司勒于海上。以度辽功，授建节尉。<br /><br />&nbsp;&nbsp;&nbsp;&nbsp;绰恃才任气，无所降下。著作郎诸葛颍以学业幸于帝，绰每轻侮之，由是有<br /><br />&nbsp;&nbsp;&nbsp;&nbsp;隙。帝尝问绰于颍，颍曰：“虞绰粗疏人也。”帝颔之。时礼部尚书杨玄感称其<br /><br />&nbsp;&nbsp;&nbsp;&nbsp;贵踞，虚己礼之，与结布衣之友。绰数从之游。其族人虞世南诫之曰：“上性猜<br /><br />&nbsp;&nbsp;&nbsp;&nbsp;忌，而君过厚玄感。若与绝交者，帝知君改悔，可以无咎。不然终当见祸。”绰<br /><br />&nbsp;&nbsp;&nbsp;&nbsp;不从。寻有告绰以禁内兵书借玄感，帝甚衔之。及玄感败，其妓妾并入宫，帝因<br /><br />&nbsp;&nbsp;&nbsp;&nbsp;问之曰：“玄感平常时与何人交往？”其妾以虞绰对。帝令大理卿郑善果穷理其<br /><br />&nbsp;&nbsp;&nbsp;&nbsp;事。绰曰：“羁旅薄游，与玄感文酒谈款，实无他谋。”帝怒不解，徙绰于边。<br /><br />&nbsp;&nbsp;&nbsp;&nbsp;绰至长安而亡。吏逮之急，于是潜度江，变姓名，自称吴卓。游东阳，抵信安令<br /><br />&nbsp;&nbsp;&nbsp;&nbsp;天水辛大德舍。岁余，绰与人争田相讼，因有识绰者而告之，竟为吏所执，坐斩<br /><br />&nbsp;&nbsp;&nbsp;&nbsp;江都。所有词赋，并行于世。<br /><br />&nbsp;&nbsp;&nbsp;&nbsp;大德为令，诛翦群盗，甚得人和。与绰俱为使者所执，其妻泣曰：“每谏君<br /><br />&nbsp;&nbsp;&nbsp;&nbsp;无匿学士。今日之事，岂不哀哉！”大德笑曰：“我本图脱长者，乃为人告之，<br /><br />&nbsp;&nbsp;&nbsp;&nbsp;吾罪也，当死以谢绰。”会有诏，死罪得以击贼自效。信安吏人诣使者叩头曰：<br /><br />&nbsp;&nbsp;&nbsp;&nbsp;“辛君人命所悬，不然亦无信安矣。”使者留之以讨贼。帝怒，斩使者。大德获<br /><br />&nbsp;&nbsp;&nbsp;&nbsp;全。<br /><br />&nbsp;&nbsp;&nbsp;&nbsp;王胄，字承基，琅邪临沂人也。祖筠、父祥，并《南史》有传。胄少有逸才，<br /><br />&nbsp;&nbsp;&nbsp;&nbsp;仕陈，历太子舍人、东阳王文学。及陈灭，晋王广引为博士。仁寿末，从刘方击<br /><br />&nbsp;&nbsp;&nbsp;&nbsp;林邑，以功授帅都督。大业初，为著作佐郎，以文词为炀帝所重。帝尝自东都还<br /><br />&nbsp;&nbsp;&nbsp;&nbsp;京师，赐天下大T四日。为五言诗，诏群官诗成者奏之。帝览胄诗而善之，因谓<br /><br />&nbsp;&nbsp;&nbsp;&nbsp;侍臣曰：“气高致远，归之于胄；词清体润，其在世基；意密理新，惟庾自直。<br /><br />&nbsp;&nbsp;&nbsp;&nbsp;过此者未可以言诗也。”帝所有篇什，多令继和。与虞绰齐名，同志友善，于时<br /><br />&nbsp;&nbsp;&nbsp;&nbsp;后进之士，咸以二人为准的。从征辽东，进授朝散大夫。<br /><br />&nbsp;&nbsp;&nbsp;&nbsp;胄性疏率不伦，自恃才伐，郁郁于官。每负气陵傲，忽略时人。为诸葛颍所<br /><br />&nbsp;&nbsp;&nbsp;&nbsp;嫉，屡谮之于帝，帝爱其才而不罪。礼部尚书杨玄感虚襟与交，数游其第。及玄<br /><br />&nbsp;&nbsp;&nbsp;&nbsp;感败，与虞绰徙边。胄遂亡匿，潜还江左。为吏所捕，坐诛。所著词赋，多行于<br /><br />&nbsp;&nbsp;&nbsp;&nbsp;世。<br /><br />&nbsp;&nbsp;&nbsp;&nbsp;兄，字元恭。博学多通，少有盛名于江左。仕陈，历太子洗马、中舍人。<br /><br />&nbsp;&nbsp;&nbsp;&nbsp;陈亡，与胄俱为学士。炀帝即位，授秘书郎，卒于官。<br /><br />&nbsp;&nbsp;&nbsp;&nbsp;庾自直，颍川人。父持，《南史》有传。少好学，沈静寡欲。仕陈，历豫章<br /><br />&nbsp;&nbsp;&nbsp;&nbsp;王府外兵参军、记室。陈亡入关，不得调。晋王广闻之，引为学士。大业初，授<br /><br />&nbsp;&nbsp;&nbsp;&nbsp;著作佐郎。自直解属文，于五言诗尤善。性恭慎，不妄交游。特为帝所爱，有篇<br /><br />&nbsp;&nbsp;&nbsp;&nbsp;章必先示自直，令其诋诃。自直所难，帝辄改之。或至于再三，俟其称善，然后<br /><br />&nbsp;&nbsp;&nbsp;&nbsp;方出。其见亲礼如此。后以本官知起居舍人事。化及作逆，与之北上，自载露车<br /><br />&nbsp;&nbsp;&nbsp;&nbsp;中，感激发病卒。有文集十卷，行于世。<br /><br />&nbsp;&nbsp;&nbsp;&nbsp;潘徽，字伯彦，吴郡人也。性聪敏，少受《礼》于郑灼，受《毛诗》于施公，<br /><br />&nbsp;&nbsp;&nbsp;&nbsp;受《书》于张冲，讲《庄》、《老》于张讥，并通大义。尤精《三史》。善属文，<br /><br />&nbsp;&nbsp;&nbsp;&nbsp;能持论。中书令江总引致文儒之士，徽一诣总，甚敬之。释褐新蔡王国侍郎，选<br /><br />&nbsp;&nbsp;&nbsp;&nbsp;为客馆令。隋遣魏澹聘于陈，陈人使徽接对之。澹将反命，为启于陈主曰：“敬<br /><br />&nbsp;&nbsp;&nbsp;&nbsp;奉弘慈，曲垂饯送。”徽以饯送为重，敬奉为轻，却其启而不奏。澹曰：“《曲<br /><br />&nbsp;&nbsp;&nbsp;&nbsp;礼》云：主敬客。《诗》曰：‘维桑与梓，必恭敬止’。《孝经》：‘宗庙致敬。<br /><br />&nbsp;&nbsp;&nbsp;&nbsp;’又云：‘不敬其亲，谓之悖礼。’孔子敬天之怒，成汤圣敬日跻。宗庙极重，<br /><br />&nbsp;&nbsp;&nbsp;&nbsp;上天极高，父极尊，君极贵，四者咸同一敬，《五经》未有异文。不知以敬为轻，<br /><br />&nbsp;&nbsp;&nbsp;&nbsp;竟何所据？”徽难之曰：“向所论敬字，本不全以为轻，但施用处殊，义成通别。<br /><br />&nbsp;&nbsp;&nbsp;&nbsp;礼主于敬，此是通言。犹如男子冠而字之，注云：‘成人，敬其名也。’《春秋》<br /><br />&nbsp;&nbsp;&nbsp;&nbsp;有冀缺，夫妻亦云相敬。于子则有敬名之义，在夫亦有敬妻之说，此可复并谓极<br /><br />&nbsp;&nbsp;&nbsp;&nbsp;高极尊乎？至若敬谢诸公，固非尊地；公子敬爱，止施宾友；敬问敬报，弥见雷<br /><br />&nbsp;&nbsp;&nbsp;&nbsp;同；敬听敬酬，何关贵隔。当知敬之为义，虽是不轻，但敬之于语，则有时混漫。<br /><br />&nbsp;&nbsp;&nbsp;&nbsp;今云敬奉，所以成疑。聊举一隅，未为深据。”澹不能对，遂从而改焉。<br /><br />&nbsp;&nbsp;&nbsp;&nbsp;及陈灭，为州博士。秦王俊闻其名，召为学士。尝从俊朝京师。在涂，令徽<br /><br />&nbsp;&nbsp;&nbsp;&nbsp;于马上为赋，行一驿而成，其名曰《述恩赋》。俊览而善之。复令为《万字文》。<br /><br />&nbsp;&nbsp;&nbsp;&nbsp;又遣撰集字书，名为《韵纂》，徽为之序。俊薨，晋王广复引为扬州博士，令与<br /><br />&nbsp;&nbsp;&nbsp;&nbsp;诸儒撰《江都集礼》一部，复令徽为序。炀帝嗣位，徽与著作郎陆从典、太常博<br /><br />&nbsp;&nbsp;&nbsp;&nbsp;士褚亮、欧阳询等助越公杨素撰《魏书》，会素薨而止。授京兆郡博士。杨玄感<br /><br />&nbsp;&nbsp;&nbsp;&nbsp;兄弟重之，数相往来。及玄感败，凡所交关，多罹其患。徽以玄感故人，为帝所<br /><br />&nbsp;&nbsp;&nbsp;&nbsp;不悦。有司希旨，出徽为西海郡威定县主簿。意甚不平，行至陇头，发病而卒。<br /><br />&nbsp;&nbsp;&nbsp;&nbsp;隋时有常得志、尹式、刘善经、祖君彦、孔德绍、刘斌，并有才名，事多遗<br /><br />&nbsp;&nbsp;&nbsp;&nbsp;逸。<br /><br />&nbsp;&nbsp;&nbsp;&nbsp;常得志，京兆人。隋秦王记室。及王薨，过故第，为五言诗，辞理悲壮，甚<br /><br />&nbsp;&nbsp;&nbsp;&nbsp;为时人所重。复为《兄弟论》，义理可称。<br /><br />&nbsp;&nbsp;&nbsp;&nbsp;尹式，河间人。仁寿中，官至汉王记室。汉王阻兵，式自杀。其族人正卿、<br /><br />&nbsp;&nbsp;&nbsp;&nbsp;彦卿亦俱有俊才，名显于世。<br /><br />&nbsp;&nbsp;&nbsp;&nbsp;刘善经，河间人。历著作佐郎、太子舍人。著《酬德传》三十卷，《诸刘谱》<br /><br />&nbsp;&nbsp;&nbsp;&nbsp;三十卷，《四声指归》一卷，行于世。<br /><br />&nbsp;&nbsp;&nbsp;&nbsp;祖君彦，见其父E传。<br /><br />&nbsp;&nbsp;&nbsp;&nbsp;孔德绍，会稽人。有清才，官至京城县丞。窦建德署为中书令，专典书檄。<br /><br />&nbsp;&nbsp;&nbsp;&nbsp;及建德败，伏诛。<br /><br />&nbsp;&nbsp;&nbsp;&nbsp;刘斌，南阳人。祖之遴，《南史》有传。斌颇有词藻，官至信都司功书佐。<br /><br />&nbsp;&nbsp;&nbsp;&nbsp;窦建德署为中书舍人。建德败，复为刘黑闼中书侍郎。与黑闼亡归突厥，不知所<br /><br />&nbsp;&nbsp;&nbsp;&nbsp;终。<br /><br />&nbsp;&nbsp;&nbsp;&nbsp;论曰：古人之所贵名不朽者，盖重言之尚存。王褒、庾信、颜之推、虞世基、<br /><br />&nbsp;&nbsp;&nbsp;&nbsp;柳、许善心、明克让、刘臻、王贞、虞绰、王胄等，并极南土誉望，又加<br /><br />&nbsp;&nbsp;&nbsp;&nbsp;之以才名，其为贵显，固其宜也。自余或位下人微，居常亦何能自达。及其灵蛇<br /><br />&nbsp;&nbsp;&nbsp;&nbsp;可握，天纲俱顿，并编缃素，咸贯辞林。虽其位可下，其身可杀，千载之外，贵<br /><br />&nbsp;&nbsp;&nbsp;&nbsp;贱一焉。非此道也，孰云能致？凡百士子，可不务乎！</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1834);">加入书签</a><a
                        href="1833.html">上一页</a>&larr;<a href="index.html">返回列表</a>&rarr;<a
                            href="1835.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1833.html"; var next_page = "1835.html"; var index_page = "index.html"; var sortid = "9"; var article_id = "29"; var chapter_id = "1834"; var articlename = "北史"; var chaptername = " 卷八十三 列传第七十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>