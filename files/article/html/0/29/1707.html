<!DOCTYPE html>
<html>
<head>
<meta charset="gbk" />
<title>北史- 卷二 魏本纪第二-在线阅读-哈西文学网</title>
<meta name="keywords" content="李延寿，北史， 卷二 魏本纪第二全文， 卷二 魏本纪第二在线阅读 哈西文学网" />
<meta name="description" content="哈西文学网提供李延寿的北史  卷二 魏本纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1707.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1707.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 魏本纪第二</h1>
            <div class="link xb">
                <a href="1705.html">上一页</a>&larr;<a href="index.html">返回列表</a>&rarr;<a
                    href="1711.html">下一页</a></div>			
            <div id="BookText">&nbsp;&nbsp;&nbsp;&nbsp;世祖太武皇帝讳焘，明元皇帝之长子也。母曰杜贵嫔。天赐五年，生于东宫。<br /><br />&nbsp;&nbsp;&nbsp;&nbsp;体貌瑰异，道武奇之，曰：“成吾业者必此儿也。”泰常七年四月，封太平王。<br /><br />&nbsp;&nbsp;&nbsp;&nbsp;五月，立为皇太子。及明元帝疾，命帝总摄百揆。帝聪明大度，意豁如也。<br /><br />&nbsp;&nbsp;&nbsp;&nbsp;八年十一月己巳，明元帝崩，壬申，太子即皇帝位，大赦天下。十二月，追<br /><br />&nbsp;&nbsp;&nbsp;&nbsp;尊皇妣为密皇太后。进司徒长孙嵩爵为北平王；司空奚斤为宜城王；蓝田公长孙<br /><br />&nbsp;&nbsp;&nbsp;&nbsp;翰为平阳王。其余普增爵位各有差。于是除禁锢，释嫌疑，开仓库，振穷乏。河<br /><br />&nbsp;&nbsp;&nbsp;&nbsp;南流人相率内属者甚众。<br /><br />&nbsp;&nbsp;&nbsp;&nbsp;始光元年春正月丙寅，安定王弥薨。夏四月甲辰，东巡，幸大宁。六月，宋<br /><br />&nbsp;&nbsp;&nbsp;&nbsp;徐羡之弑其主义符。秋七月，车驾还宫。八月，蠕蠕六万骑入云中，杀略人吏，<br /><br />&nbsp;&nbsp;&nbsp;&nbsp;攻陷盛乐。帝帅轻骑讨之，虏乃退走。九月，大简舆徒于东郊，将北讨。冬十二<br /><br />&nbsp;&nbsp;&nbsp;&nbsp;月，遣平阳王长孙翰等讨蠕蠕，车骑次祚山，蠕蠕北遁，诸军追之，大获而还。<br /><br />&nbsp;&nbsp;&nbsp;&nbsp;二年春正月己卯，车驾至自北伐。三月丙辰，尊保母窦氏曰保太后。丁巳，<br /><br />&nbsp;&nbsp;&nbsp;&nbsp;以北平王长孙嵩为太尉，平阳王长孙翰为司徒，宜城王奚斤为司空。庚申，营故<br /><br />&nbsp;&nbsp;&nbsp;&nbsp;东宫为万寿宫，起永安、安乐二殿、临望观、九华堂。初造新字千余。夏四月诏<br /><br />&nbsp;&nbsp;&nbsp;&nbsp;龙骧将军步堆使宋。五月，诏天下十家发大牛一头运粟塞上。秋八月，赫连屈丐<br /><br />&nbsp;&nbsp;&nbsp;&nbsp;死。九月，永安、安乐二殿成，丁卯，大飨以落之。冬十月癸卯，车驾北伐，东<br /><br />&nbsp;&nbsp;&nbsp;&nbsp;西五道并出。平阳王长孙翰等绝漠追寇，蠕蠕北走。<br /><br />&nbsp;&nbsp;&nbsp;&nbsp;三年春正月壬申，车驾至自北伐。乞伏炽盘遣使朝贡，请讨赫连昌。二月，<br /><br />&nbsp;&nbsp;&nbsp;&nbsp;起太学于城东，祀孔子，以颜回配。夏五月辛卯，进中山公纂爵为王，复南安公<br /><br />&nbsp;&nbsp;&nbsp;&nbsp;素先爵常山王。六月，幸云中旧宫，谒陵庙，西至五原，田于阴山，东至和兜山。<br /><br />&nbsp;&nbsp;&nbsp;&nbsp;秋七月，筑马射台于长川，帝亲登台走马。王公诸国君长驰射中者，赐金锦缯絮<br /><br />&nbsp;&nbsp;&nbsp;&nbsp;各有差。八月，车驾还宫。宋人来聘。帝以赫连屈丐死，诸子相攻，冬十月丁巳，<br /><br />&nbsp;&nbsp;&nbsp;&nbsp;车驾西伐，幸云中，临君子津。会天暴寒，数日冰合。十一月戊寅，率轻骑袭赫<br /><br />&nbsp;&nbsp;&nbsp;&nbsp;连昌。壬午，徙万余家而还。至祚山，班虏获以赐将士各有差。十二月，诏奚斤<br /><br />&nbsp;&nbsp;&nbsp;&nbsp;西据长安。秦、陇氐羌皆叛昌诣斤降。武都王杨玄及沮渠蒙逊等使使内附。<br /><br />&nbsp;&nbsp;&nbsp;&nbsp;四年春正月乙酉，车驾至自西伐，赐留台文武各有差。从人在道多死，到者<br /><br />&nbsp;&nbsp;&nbsp;&nbsp;裁十六七。己亥，行幸幽州。赫连昌遣其弟定向长安。帝闻之，遣就阴山伐木造<br /><br />&nbsp;&nbsp;&nbsp;&nbsp;攻具。二月，车驾还宫。三月丙午，诏执金吾桓贷造桥于君子津。丁丑，广平王<br /><br />&nbsp;&nbsp;&nbsp;&nbsp;连薨。夏四月丁未，诏员外散骑常侍步堆使于宋。五月，车驾西讨赫连昌，次拔<br /><br />&nbsp;&nbsp;&nbsp;&nbsp;邻山。筑城舍辎重，以轻骑三万先行。戊戌，至黑水。帝亲祈天，告祖宗之灵而<br /><br />&nbsp;&nbsp;&nbsp;&nbsp;誓众。六月癸卯朔，日有蚀之。甲辰，大破赫连昌，昌奔上。乙巳，车驾入城，<br /><br />&nbsp;&nbsp;&nbsp;&nbsp;虏昌群弟及其母妹妻妾宫人万数，府库珍宝车旗器物不可胜计。辛酉，班师。留<br /><br />&nbsp;&nbsp;&nbsp;&nbsp;常山王素、执金吾桓贷镇统万。秋七月己卯，筑坛于祚岭，戏马驰射，赐中者金<br /><br />&nbsp;&nbsp;&nbsp;&nbsp;帛缯絮各有差。蠕蠕寇云中，闻破赫连昌，惧而逃。八月壬子，车驾至自西伐，<br /><br />&nbsp;&nbsp;&nbsp;&nbsp;饮至策勋，告宗庙，班军实以赐留台百僚各有差。冬十一月，以氐王杨玄为假征<br /><br />&nbsp;&nbsp;&nbsp;&nbsp;南大将军、都督、梁州刺史、南秦王。十二月，行幸中山，守宰贪污免者十数人。<br /><br />&nbsp;&nbsp;&nbsp;&nbsp;癸卯，车驾还宫，复所过田租之半。<br /><br />&nbsp;&nbsp;&nbsp;&nbsp;神`元年春正月，以天下守令多非法，精选忠良悉代之。辛未，京兆王黎薨。<br /><br />&nbsp;&nbsp;&nbsp;&nbsp;二月，改元。司空奚斤进军安定。监军侍御史安颉出战，禽昌。其余众立昌弟定<br /><br />&nbsp;&nbsp;&nbsp;&nbsp;为主，走还平凉。三月辛巳，侍中古弼送赫连昌至于京师。司空奚斤追赫连定于<br /><br />&nbsp;&nbsp;&nbsp;&nbsp;平凉马髦岭，为定所禽。将军丘堆先在安定，闻斤败，东走长安。帝大怒，诏颉<br /><br />&nbsp;&nbsp;&nbsp;&nbsp;令斩之。夏四月，赫连定遣使朝贡。壬子，西巡。戊午，田于河西，大赦。南秦<br /><br />&nbsp;&nbsp;&nbsp;&nbsp;王杨玄遣使朝贡。五月，乞伏炽盘死。秋八月，东幸广宁，临观温泉。以太牢祭<br /><br />&nbsp;&nbsp;&nbsp;&nbsp;黄帝、尧、舜庙。九月，车驾还宫。冬十一月乙未朔，日有蚀之。是月，行幸河<br /><br />&nbsp;&nbsp;&nbsp;&nbsp;西，大校猎。十二月甲申，车驾还宫。<br /><br />&nbsp;&nbsp;&nbsp;&nbsp;二年夏四月，宋人来聘。庚寅，车驾北伐。五月丁未，次于沙漠，舍辎重，<br /><br />&nbsp;&nbsp;&nbsp;&nbsp;轻骑兼冀马至栗水。蠕蠕震怖，焚庐舍，绝迹西走。冬十月，振旅凯旋于京师，<br /><br />&nbsp;&nbsp;&nbsp;&nbsp;告于宗庙。列置新人于漠南，东至濡源，西暨五原、阴山，竟三千里。十一月，<br /><br />&nbsp;&nbsp;&nbsp;&nbsp;西巡，田于河西，至祚山而还。<br /><br />&nbsp;&nbsp;&nbsp;&nbsp;三年春正月庚子，车驾还宫。壬寅，大赦。癸卯，行幸广宁，临温泉，作《<br /><br />&nbsp;&nbsp;&nbsp;&nbsp;温泉歌》。二月丁卯，司徒、平阳王长孙翰薨。戊辰，车驾还宫。三月壬寅，进<br /><br />&nbsp;&nbsp;&nbsp;&nbsp;会稽公赫连昌为秦王。夏四月甲子，行幸云中。敕勒万余落叛走，诏尚书封铁追<br /><br />&nbsp;&nbsp;&nbsp;&nbsp;灭之。五月戊午，论讨敕勒功，大明赏罚。秋七月己亥，诏诸征镇将军、王公杖<br /><br />&nbsp;&nbsp;&nbsp;&nbsp;节边远者，听开府辟召，其次增置吏员。庚子，诏大鸿胪卿杜超假节都督冀、定、<br /><br />&nbsp;&nbsp;&nbsp;&nbsp;相三州诸军事、行征南大将军、太宰，进爵为王，镇邺，为诸军节度。八月，宋<br /><br />&nbsp;&nbsp;&nbsp;&nbsp;将到彦之自清水入河，溯流西行。丙寅，彦之遣将度河攻治坂，冠军将军安颉督<br /><br />&nbsp;&nbsp;&nbsp;&nbsp;诸军击破之。九月癸卯，立密皇太后庙于邺。甲辰，行幸统万，遂征平凉。是月，<br /><br />&nbsp;&nbsp;&nbsp;&nbsp;冯跋死。冬十月乙卯，冠军将军安颉济河攻洛阳，丙子，拔之。辛巳，安颉平武<br /><br />&nbsp;&nbsp;&nbsp;&nbsp;牢。十一月乙酉，车驾至平凉。己亥，行幸安定。庚子，帝自安西还临平凉，遂<br /><br />&nbsp;&nbsp;&nbsp;&nbsp;掘堑围守之。行幸纽城，安慰初附，赦秦、陇之人，赐复七年。辛丑，安颉帅诸<br /><br />&nbsp;&nbsp;&nbsp;&nbsp;军攻滑台。沮渠蒙逊遣使朝贡。壬寅，封寿光侯叔孙建为丹杨王。十二月丁卯，<br /><br />&nbsp;&nbsp;&nbsp;&nbsp;赫连定弟社于度洛孤面缚出降，平凉，收其珍宝。定长安、临晋、武功守将皆奔<br /><br />&nbsp;&nbsp;&nbsp;&nbsp;走，关中平。壬申，车驾还东，留巴东公延普等镇安定。<br /><br />&nbsp;&nbsp;&nbsp;&nbsp;四年春正月壬午，车驾次木根山，大飨群臣。丙申，宋将檀道济、王仲德从<br /><br />&nbsp;&nbsp;&nbsp;&nbsp;清水救滑台。丹杨王叔孙建、汝阴公长孙道生拒之，道济等不敢进。是月，赫连<br /><br />&nbsp;&nbsp;&nbsp;&nbsp;定灭乞伏慕末。二月辛酉，安颉、司马楚之平滑台。癸酉，车驾还宫，饮至策勋，<br /><br />&nbsp;&nbsp;&nbsp;&nbsp;告于宗庙，赐留台百官各有差。战士赐复十年。定州人饥，诏开仓以振之。宋将<br /><br />&nbsp;&nbsp;&nbsp;&nbsp;檀道济、王仲德东走。三月庚戌，冠军将军安颉献宋俘万余人，甲兵三万。夏六<br /><br />&nbsp;&nbsp;&nbsp;&nbsp;月，赫连定北袭沮渠蒙逊，为吐谷浑慕Y所执。闰月乙未，蠕蠕国遣使朝贡。<br /><br />&nbsp;&nbsp;&nbsp;&nbsp;诏散骑侍郎周绍使于宋。秋七月己酉，行幸河西。起承华宫。八月乙酉，沮渠蒙<br /><br />&nbsp;&nbsp;&nbsp;&nbsp;逊遣子安周入侍。吐谷浑慕Y遣使奉表，请送赫连定。己丑，以慕Y为大将<br /><br />&nbsp;&nbsp;&nbsp;&nbsp;军，封西秦王。九月癸丑，车驾还宫。庚申，加太尉长孙嵩柱国大将军，以左光<br /><br />&nbsp;&nbsp;&nbsp;&nbsp;禄大夫崔浩为司徒，征西大将军长孙道生为司空。癸亥，诏兼太常李顺持节拜河<br /><br />&nbsp;&nbsp;&nbsp;&nbsp;西王沮渠蒙逊为假节、加侍中、都督凉州持节及西域羌戎诸军事、行征西大将军、<br /><br />&nbsp;&nbsp;&nbsp;&nbsp;太傅、凉州牧、凉王。壬申，诏曰：“范阳卢玄、博陵崔绰、赵郡李灵、河间邢<br /><br />&nbsp;&nbsp;&nbsp;&nbsp;颖、勃海高允、广平游雅、太原张伟等皆贤俊之胄，冠冕州邦，有羽仪之用。《<br /><br />&nbsp;&nbsp;&nbsp;&nbsp;易》曰：‘我有好爵，吾与尔縻之。’如玄之比，隐迹衡门，不曜名誉者，尽敕<br /><br />&nbsp;&nbsp;&nbsp;&nbsp;州郡以礼发遣。”遂征玄等。州郡所遣至者数百人，皆差次叙用。冬十月戊寅，<br /><br />&nbsp;&nbsp;&nbsp;&nbsp;诏司徒崔浩改定律令。行幸漠南。十一月丙辰，北部敕勒莫弗库若于率其部数万<br /><br />&nbsp;&nbsp;&nbsp;&nbsp;骑驱鹿兽数百万诣行在所。帝因而大狩，以赐从者，勒石漠南，以记功德。宜城<br /><br />&nbsp;&nbsp;&nbsp;&nbsp;王奚斤坐事降爵为公。十二月，车驾还宫。<br /><br />&nbsp;&nbsp;&nbsp;&nbsp;延和元年春正月丙午，尊保太后为皇太后，立皇后赫连氏，以皇子晃为皇太<br /><br />&nbsp;&nbsp;&nbsp;&nbsp;子，谒于太庙，大赦改元。三月丁未，追赠夫人贺氏为皇后。壬申，西秦王吐谷<br /><br />&nbsp;&nbsp;&nbsp;&nbsp;浑慕Y送赫连定于京师。夏五月，宋人来聘。六月庚寅，车驾伐和龙。诏尚书<br /><br />&nbsp;&nbsp;&nbsp;&nbsp;左仆射安原等屯于漠南，以备蠕蠕。辛卯，诏兼散骑常侍邓颖使于宋。秋七月己<br /><br />&nbsp;&nbsp;&nbsp;&nbsp;巳，车驾至和龙，穿堑以守之。是月，筑东宫。九月乙卯，车驾西还。徙营丘、<br /><br />&nbsp;&nbsp;&nbsp;&nbsp;成周、辽东、乐浪、带方、玄菟六郡人三万家于幽州，开仓以振之。冬十月，吐<br /><br />&nbsp;&nbsp;&nbsp;&nbsp;谷浑慕Y遣使朝贡。十一月己巳，车驾至自和龙。十二月己丑，冯弘子长乐公<br /><br />&nbsp;&nbsp;&nbsp;&nbsp;崇及其母弟朗、朗弟邈以辽西内属。先是，辟召贤良而州郡多逼遣之，诏以礼申<br /><br />&nbsp;&nbsp;&nbsp;&nbsp;喻，任其进退。<br /><br />&nbsp;&nbsp;&nbsp;&nbsp;二年春二月庚午，诏兼鸿胪卿李继持节假冯崇车骑大将军、辽西王，承制，<br /><br />&nbsp;&nbsp;&nbsp;&nbsp;听置尚书已下。壬午，诏兼散骑常侍宋宣使于宋。夏四月，沮渠蒙逊死，以其子<br /><br />&nbsp;&nbsp;&nbsp;&nbsp;牧犍为车骑将军，改封西河王。六月，遣永昌王健、尚书左仆射安原督诸军讨和<br /><br />&nbsp;&nbsp;&nbsp;&nbsp;龙。辛巳，诏乐安王范发秦、雍兵一万筑小城于长安城内。秋八月，辽西王冯崇<br /><br />&nbsp;&nbsp;&nbsp;&nbsp;上表求说降其父，帝不听。九月，宋人来聘，并献驯象一。戊午，诏兼大鸿胪卿<br /><br />&nbsp;&nbsp;&nbsp;&nbsp;崔赜持节拜征虏将军杨难当为征南大将军、仪同三司，封南秦王。冬十二月己巳，<br /><br />&nbsp;&nbsp;&nbsp;&nbsp;大赦天下。辛未，幸阴山北。诏兼散骑常侍卢玄使于宋。<br /><br />&nbsp;&nbsp;&nbsp;&nbsp;三年春正月乙未，车驾次于女水，大飨群臣。戊戌，冯弘遣使求和，帝不许。<br /><br />&nbsp;&nbsp;&nbsp;&nbsp;丙辰，南秦王杨难当克汉中，送雍州流人七千家于长安。二月戊寅，诏以频年屡<br /><br />&nbsp;&nbsp;&nbsp;&nbsp;征，有事西北，运输之役，百姓勤劳，令郡县括贫富以为三级，富者租赋如常，<br /><br />&nbsp;&nbsp;&nbsp;&nbsp;中者复二年，下穷者复三年。辛卯，车驾还宫。三月甲寅，行幸河西。闰月甲戌，<br /><br />&nbsp;&nbsp;&nbsp;&nbsp;秦王赫连昌叛走。丙子，河西候将格杀之。验其谋反，群弟皆伏诛。己卯，车驾<br /><br />&nbsp;&nbsp;&nbsp;&nbsp;还宫。进彭城公粟爵为王。秋七月辛巳，东宫成，备置屯卫，三分西宫之一，壬<br /><br />&nbsp;&nbsp;&nbsp;&nbsp;午，行幸美稷，遂至隰城。命诸军讨山胡白龙于河西。九月戊子，克之。斩白龙<br /><br />&nbsp;&nbsp;&nbsp;&nbsp;及其将帅，屠其城。冬十一月，车驾还宫。十二月甲辰，行幸云中。<br /><br />&nbsp;&nbsp;&nbsp;&nbsp;太延元年春正月乙未朔，日有蚀之。壬午，降死罪刑已下各一等。癸未，出<br /><br />&nbsp;&nbsp;&nbsp;&nbsp;道武、明元宫人，令得嫁。甲申，大赦改元。二月庚子，蠕蠕、焉耆、车师各遣<br /><br />&nbsp;&nbsp;&nbsp;&nbsp;使朝贡。诏长安及平凉人徙在京师其孤老不能自存者，听还乡里。丁未，车驾还<br /><br />&nbsp;&nbsp;&nbsp;&nbsp;宫。夏五月庚申，进宜都公穆寿为宜都王，汝阴公长孙道生为上党王，宜城公奚<br /><br />&nbsp;&nbsp;&nbsp;&nbsp;斤为恒农王，广陵公娄伏连为广陵王。遣使者二十辈使西域。甲戌，行幸云中。<br /><br />&nbsp;&nbsp;&nbsp;&nbsp;六月甲午，诏曰：“去春小旱，东作不茂，忧勤克己，祈请灵v。岂朕精诚有感，<br /><br />&nbsp;&nbsp;&nbsp;&nbsp;何报应之速。云雨震洒，流泽沾渥。有鄙妇人持方寸玉印诣潞县侯孙家，既而亡<br /><br />&nbsp;&nbsp;&nbsp;&nbsp;去，莫知所在。印有三字，为龙鸟之形，要妙奇巧，不类人迹，文曰‘旱疫平’。<br /><br />&nbsp;&nbsp;&nbsp;&nbsp;推寻其理，盖神灵之报应也。比者以来，祯瑞仍臻，甘露流液，降于殿内；嘉瓜<br /><br />&nbsp;&nbsp;&nbsp;&nbsp;合蒂，生于中山；野木连理，殖于魏郡；在先后载诞之乡，白燕集于盛乐旧都，<br /><br />&nbsp;&nbsp;&nbsp;&nbsp;玄鸟随之，盖有千数；嘉禾频岁合秀于恒农；白兔并见于勃海，白雉三只又集于<br /><br />&nbsp;&nbsp;&nbsp;&nbsp;平阳太祖之庙。天降嘉贶，将何德以酬之？其令天下大T五日，礼报百神，守宰<br /><br />&nbsp;&nbsp;&nbsp;&nbsp;祭界内名山大川，上答天意。”丙午，高丽、鄯善国并遣使朝贡。秋七月，田于<br /><br />&nbsp;&nbsp;&nbsp;&nbsp;阳。己卯，乐平王丕等五将东伐，至和龙，徙男女六千口而还。八月丙戌，<br /><br />&nbsp;&nbsp;&nbsp;&nbsp;行幸河西。粟特国遣使朝贡。九月，车驾还宫。冬十月癸卯，尚书左仆射安原谋<br /><br />&nbsp;&nbsp;&nbsp;&nbsp;反，伏诛。甲辰，行幸定州，次于新城宫。十一月己巳，校猎于广川。丙子，行<br /><br />&nbsp;&nbsp;&nbsp;&nbsp;幸邺，祀密太后庙。诸所过亲问高年，褒礼贤俊。十二月癸卯，遣使者以太牢祀<br /><br />&nbsp;&nbsp;&nbsp;&nbsp;北岳。<br /><br />&nbsp;&nbsp;&nbsp;&nbsp;二年春正月甲寅，车驾还宫。二月戊子，冯弘遣使朝贡，求送侍子，帝不许。<br /><br />&nbsp;&nbsp;&nbsp;&nbsp;壬辰，遣使者十余辈诣高丽、东夷诸国，诏喻之。三月丙辰，宋人来聘。辛未，<br /><br />&nbsp;&nbsp;&nbsp;&nbsp;遣平东将军娥清、安西将军古弼讨冯弘。弘求救于高丽，高丽遣其大将葛蔓卢迎<br /><br />&nbsp;&nbsp;&nbsp;&nbsp;之。夏四月甲寅，皇子小儿、苗儿并薨。五月乙卯，冯弘奔高丽。戊午，诏散骑<br /><br />&nbsp;&nbsp;&nbsp;&nbsp;常侍封拨使高丽，征送冯弘。丁卯，行幸河西。赫连定之西也，杨难当窃据上，<br /><br />&nbsp;&nbsp;&nbsp;&nbsp;秋七月庚戌，命乐平王丕等讨之。诏散骑常侍游雅使于宋。八月丁亥，遣使六辈<br /><br />&nbsp;&nbsp;&nbsp;&nbsp;使西域。帝校猎于河西，诏广平公张黎发定州七郡一万二千人通莎泉道。甲辰，<br /><br />&nbsp;&nbsp;&nbsp;&nbsp;高车国遣使朝贡。九月庚戌，乐平王丕等至，略阳公难当奉诏摄上守。高丽不<br /><br />&nbsp;&nbsp;&nbsp;&nbsp;送冯弘，帝将伐之，纳乐平王丕计而止。冬十一月己酉，幸阳。驱野马于云<br /><br />&nbsp;&nbsp;&nbsp;&nbsp;中，置野马苑。闰月壬子，车驾还宫。乙丑，改封颍川王提为武昌王。河西王沮<br /><br />&nbsp;&nbsp;&nbsp;&nbsp;渠牧犍遣使朝贡。是岁，吐谷浑慕Y死。<br /><br />&nbsp;&nbsp;&nbsp;&nbsp;三年春正月癸未，中山王纂薨。戊子，太尉、北平王长孙嵩薨。乙巳，丹杨<br /><br />&nbsp;&nbsp;&nbsp;&nbsp;王叔孙建薨。二月乙卯，行幸幽州，存恤孤老，问人疾苦。还幸上谷，遂至代，<br /><br />&nbsp;&nbsp;&nbsp;&nbsp;所过复田租之半。三月己卯，车驾还宫。丁酉，宋人来聘。夏五月己丑，诏天下<br /><br />&nbsp;&nbsp;&nbsp;&nbsp;吏人得举告守令不如法者。丙申，行幸云中。秋七月戊子，使永昌王健、上党王<br /><br />&nbsp;&nbsp;&nbsp;&nbsp;长孙道生讨山胡白龙余党于西河，灭之。八月甲辰，行幸河西。九月甲申，车驾<br /><br />&nbsp;&nbsp;&nbsp;&nbsp;还宫。丁酉，遣使者拜西秦王慕Y弟慕利延为镇西大将军、仪同三司，改封西<br /><br />&nbsp;&nbsp;&nbsp;&nbsp;平王。冬十月癸卯，行幸云中。十一月壬申，车驾还宫。是岁，河西王沮渠牧犍<br /><br />&nbsp;&nbsp;&nbsp;&nbsp;世子封坛来朝，高丽、契丹、龟兹、悦般、焉耆、车师、粟特、疏勒、乌孙、渴<br /><br />&nbsp;&nbsp;&nbsp;&nbsp;盘u、鄯善、破洛那、者舌等国各遣使朝贡。<br /><br />&nbsp;&nbsp;&nbsp;&nbsp;四年春三月庚辰，鄯善王弟素延耆来朝。癸未，罢沙门年五十以下。江阳王<br /><br />&nbsp;&nbsp;&nbsp;&nbsp;根薨。是月，高丽杀冯弘。夏五月戊寅，赦。秋七月壬申，车驾北伐。冬十一月<br /><br />&nbsp;&nbsp;&nbsp;&nbsp;丁卯朔，日有蚀之。十二月，车驾至自北伐。上洛巴、泉s等相帅内附。诏<br /><br />&nbsp;&nbsp;&nbsp;&nbsp;兼散骑常侍高雅使于宋。<br /><br />&nbsp;&nbsp;&nbsp;&nbsp;五年春正月庚寅，行幸定州。三月辛未，车驾还宫。庚寅，以故南秦王世子<br /><br />&nbsp;&nbsp;&nbsp;&nbsp;杨保宗为征南大将军、秦州牧、武都王，镇上。夏五月癸未，遮逸国献汗血马。<br /><br />&nbsp;&nbsp;&nbsp;&nbsp;六月甲辰，车驾西讨沮渠牧犍。侍中、宜都王穆寿辅皇太子决留台事，大将军长<br /><br />&nbsp;&nbsp;&nbsp;&nbsp;乐王嵇敬、辅国大将军建宁王崇二万人屯漠南，以备蠕蠕。秋七月己巳，车驾至<br /><br />&nbsp;&nbsp;&nbsp;&nbsp;上都属国城，大飨群臣，讲武马射。壬午，留辎重，分部诸军。八月丙申，车驾<br /><br />&nbsp;&nbsp;&nbsp;&nbsp;至姑臧，牧犍兄子祖逾城来降。乃分军围之。九月丙戌，牧犍与左右文武五千人<br /><br />&nbsp;&nbsp;&nbsp;&nbsp;面缚军门，帝解其缚，待以藩臣之礼。收其城内户口二十余万，仓库珍宝不可称<br /><br />&nbsp;&nbsp;&nbsp;&nbsp;计。进张掖公秃发保周爵为王，与龙骧将军穆罴、安远将军源贺分略诸郡。牧犍<br /><br />&nbsp;&nbsp;&nbsp;&nbsp;弟张掖太守宜得西奔酒泉太守无讳，后奔晋昌；乐都太守安周南奔吐谷浑。戊子，<br /><br />&nbsp;&nbsp;&nbsp;&nbsp;蠕蠕犯塞，遂至七介山，京都大骇。皇太子命上党王长孙道生等拒之。冬十月辛<br /><br />&nbsp;&nbsp;&nbsp;&nbsp;酉，车驾还宫。徙凉州人三万余家于京师。留乐平王丕、征西将军贺多罗镇凉州。<br /><br />&nbsp;&nbsp;&nbsp;&nbsp;癸亥，遣张掖王秃发保周喻诸部鲜卑，保周因率诸部叛于张掖。十一月乙巳，宋<br /><br />&nbsp;&nbsp;&nbsp;&nbsp;人来聘，并献驯象一。十二月壬午，车驾至自西伐，饮至策勋，告于宗庙。杨难<br /><br />&nbsp;&nbsp;&nbsp;&nbsp;当寇上，镇将元勿头讨走之。是岁，鄯善、龟兹、疏勒、焉耆、高丽、粟特、<br /><br />&nbsp;&nbsp;&nbsp;&nbsp;渴盘陀、破洛那、悉居半等国并遣使朝贡。<br /><br />&nbsp;&nbsp;&nbsp;&nbsp;太平真君元年春正月己酉，沮渠无讳国酒泉。辛亥，分遣侍臣巡行州郡，观<br /><br />&nbsp;&nbsp;&nbsp;&nbsp;察风俗，问人疾苦。二月己巳，诏假通直常侍邢颖使于宋。发长安人五千浚昆明<br /><br />&nbsp;&nbsp;&nbsp;&nbsp;池。三月，酒泉陷。夏四月戊午朔，日有蚀之。庚辰，沮渠无讳寇张掖。秃发保<br /><br />&nbsp;&nbsp;&nbsp;&nbsp;周屯删丹。六月丁丑，皇孙浚生，大赦改元。秋七月，行幸阴山。己丑，永昌王<br /><br />&nbsp;&nbsp;&nbsp;&nbsp;健大破秃发保周，走之。丙申，保太后窦氏崩于行宫。癸丑，保周自杀，传首京<br /><br />&nbsp;&nbsp;&nbsp;&nbsp;师。八月甲申，沮渠无讳降。九月壬寅，车驾还宫。是岁，州镇十五饥，诏开仓<br /><br />&nbsp;&nbsp;&nbsp;&nbsp;振恤之。以河南主曜子羯儿为河间王，后改封略阳王。<br /><br />&nbsp;&nbsp;&nbsp;&nbsp;二年春正月癸卯，拜沮渠无讳为征西大将军、凉州牧、酒泉王。三月辛卯，<br /><br />&nbsp;&nbsp;&nbsp;&nbsp;葬惠太后于崞山。庚戌，新兴王俊、略阳王羯儿有罪，黜为公。辛亥，封蠕蠕郁<br /><br />&nbsp;&nbsp;&nbsp;&nbsp;久闾乞归为朔方王，沮渠万年为张掖王。夏四月丁巳，宋人来聘。秋八月辛亥，<br /><br />&nbsp;&nbsp;&nbsp;&nbsp;诏散骑侍郎张伟使于宋。九月戊戌，永昌王健薨。冬十一月庚子，镇南大将军奚<br /><br />&nbsp;&nbsp;&nbsp;&nbsp;眷平酒泉。十二月丙子，宋人来聘。<br /><br />&nbsp;&nbsp;&nbsp;&nbsp;三年春正月甲申，帝至道坛，亲受符，备法驾，旗帜尽青。三月壬寅，北<br /><br />&nbsp;&nbsp;&nbsp;&nbsp;平王长孙颓有罪，削爵为侯。夏四月，酒泉王沮渠无讳走渡流沙，据鄯善。凉武<br /><br />&nbsp;&nbsp;&nbsp;&nbsp;昭王孙李宝据敦煌，遣使内附。五月，行幸阴山北。六月丙戌，杨难当朝于行宫。<br /><br />&nbsp;&nbsp;&nbsp;&nbsp;先是，起殿于阴山北，殿成而难当至，因曰广德焉。秋八月甲戌晦，日有蚀之。<br /><br />&nbsp;&nbsp;&nbsp;&nbsp;冬十月己卯，封皇子伏罗为晋王，翰为秦王，谭为燕王，建为楚王，余为吴王。<br /><br />&nbsp;&nbsp;&nbsp;&nbsp;十二月辛巳，太保、襄城公卢鲁元薨。丁酉，车驾还宫，李宝遣使朝贡，以宝为<br /><br />&nbsp;&nbsp;&nbsp;&nbsp;镇西大将军、开府仪同三司、沙州牧、敦煌公。<br /><br />&nbsp;&nbsp;&nbsp;&nbsp;四年春正月庚午，行幸中山。二月丙子，次于恒山之阳，诏有司刊石勒铭。<br /><br />&nbsp;&nbsp;&nbsp;&nbsp;是月，克仇池。三月庚申，车驾还宫。夏四月，武都王杨保宗谋反，诸将禽送京<br /><br />&nbsp;&nbsp;&nbsp;&nbsp;师。氐、羌复推保宗弟文德为主，围仇池。六月庚寅，诏复人赀赋三年，其田租<br /><br />&nbsp;&nbsp;&nbsp;&nbsp;岁输如常，牧守不得妄有征发。癸巳，大阅于西郊。九月辛丑，行幸漠南。甲辰，<br /><br />&nbsp;&nbsp;&nbsp;&nbsp;舍辎重，以轻骑袭蠕蠕，分军为四道。冬十一月甲子，车驾还至朔方。诏曰：<br /><br />&nbsp;&nbsp;&nbsp;&nbsp;“夫阴阳有往复，四时有代谢，授子任贤，盖古今不易之令典也。其令皇太子副<br /><br />&nbsp;&nbsp;&nbsp;&nbsp;理万机，总统百揆。诸功臣勤劳日久，皆当以爵归第，随时朝请，飨宴朕前，论<br /><br />&nbsp;&nbsp;&nbsp;&nbsp;道陈谟而己，不宜复烦以剧职。更举贤俊，以备百官，明为科制，以称朕心。”<br /><br />&nbsp;&nbsp;&nbsp;&nbsp;十二月辛卯，车驾至自北伐。<br /><br />&nbsp;&nbsp;&nbsp;&nbsp;五年春正月壬寅，皇太子始总百揆。侍中中书监宜都王穆寿、司徒东都公崔<br /><br />&nbsp;&nbsp;&nbsp;&nbsp;浩、侍中广平公张黎、侍中建兴公古弼辅太子以决庶政。诸上书者皆称臣，上疏<br /><br />&nbsp;&nbsp;&nbsp;&nbsp;仪与表同。戊申，诏自王公已下至于庶人，私养沙门、巫及金银工巧之人在其家<br /><br />&nbsp;&nbsp;&nbsp;&nbsp;者，皆遣诣官曹，限今年二月十五日。过期不出，巫、沙门身死，主人门诛。庚<br /><br />&nbsp;&nbsp;&nbsp;&nbsp;戌，诏自三公已下至于卿士，其子息皆诣太学，其百工伎巧驺卒子息当习其父兄<br /><br />&nbsp;&nbsp;&nbsp;&nbsp;所业，不听私立学校，违者师身死，主人门诛。二月辛未，中山王辰等八人以北<br /><br />&nbsp;&nbsp;&nbsp;&nbsp;伐后期，斩于都南。癸酉，乐平王丕薨。庚辰，行幸庐。三月戊辰，大会于那南。<br /><br />&nbsp;&nbsp;&nbsp;&nbsp;遣使者四辈使西域。甲辰，车驾还宫。夏四月乙亥，太宰、阳平王杜超为帐下所<br /><br />&nbsp;&nbsp;&nbsp;&nbsp;杀。五月丁酉，行幸阴山北。六月，西平王吐谷浑慕利延杀其兄子纬代，立纬弟，<br /><br />&nbsp;&nbsp;&nbsp;&nbsp;叱力延等来奔，乞师。以叱力延为归义王。秋八月乙丑，田于河西。壬午，诏员<br /><br />&nbsp;&nbsp;&nbsp;&nbsp;外散骑常侍高济使于宋。九月，帝自河西至于马邑，观于崞川。己亥，车驾还宫。<br /><br />&nbsp;&nbsp;&nbsp;&nbsp;丁未，行幸漠南。冬十月癸未，晋王伏罗大破慕利延。慕利延走奔白兰，其部一<br /><br />&nbsp;&nbsp;&nbsp;&nbsp;万三千内附。十一月，宋人来聘。十二月丙戌，车驾还宫。<br /><br />&nbsp;&nbsp;&nbsp;&nbsp;六年春正月辛亥，行幸定州，引见长老，存问之。诏兼员外散骑常侍宋质<br /><br />&nbsp;&nbsp;&nbsp;&nbsp;于宋。二月，遂西幸上党，观连理树于玄氏。至吐京，讨徙叛胡，出配郡县。三<br /><br />&nbsp;&nbsp;&nbsp;&nbsp;月庚申，车驾还宫。诏诸有疑狱皆付中书，以经义量决。夏六月戊子朔，日有蚀<br /><br />&nbsp;&nbsp;&nbsp;&nbsp;之。壬辰，北巡。秋八月壬辰，散骑常侍成周公万度归以轻骑至鄯善，执其王真<br /><br />&nbsp;&nbsp;&nbsp;&nbsp;达，与诣京师。帝大悦，厚待之。车驾幸阴山北，次于广德宫。诏发天下兵，三<br /><br />&nbsp;&nbsp;&nbsp;&nbsp;取一，各当戒严，以须后命。徙诸种杂人五千余家于北边。令人北徙畜牧至广漠，<br /><br />&nbsp;&nbsp;&nbsp;&nbsp;以饵蠕蠕。壬寅，征西大将军、高凉王那等讨吐谷浑慕利延。军到蔓头城，慕利<br /><br />&nbsp;&nbsp;&nbsp;&nbsp;延驱其部落西度流沙，那急追，故西秦王莫Y世子被囊逆军拒战，那击破之。<br /><br />&nbsp;&nbsp;&nbsp;&nbsp;中山公杜丰追度三危，至雪山，禽被囊及慕利延兄子什归、炽盘子成龙，送于京<br /><br />&nbsp;&nbsp;&nbsp;&nbsp;师。慕利延遂西入于阗国。九月，卢水胡盖吴聚众反于杏城。冬十一月，高凉王<br /><br />&nbsp;&nbsp;&nbsp;&nbsp;那振旅还京师。庚申，辽东王窦漏头薨。河东蜀薛永宗聚党入汾曲。西通盖吴，<br /><br />&nbsp;&nbsp;&nbsp;&nbsp;受其位号。盖吴自号天台王，署百官。辛未，车驾还宫。选六州兵勇猛者，使永<br /><br />&nbsp;&nbsp;&nbsp;&nbsp;昌王仁、高凉王那分领为二道，南略淮、泗以北。徙青、徐之人以实河北。癸未，<br /><br />&nbsp;&nbsp;&nbsp;&nbsp;西巡。<br /><br />&nbsp;&nbsp;&nbsp;&nbsp;七年春正月戊辰，车驾次东雍，禽薛永宗，斩之。其男女无少长皆赴水死。<br /><br />&nbsp;&nbsp;&nbsp;&nbsp;辛未，南幸汾阴。盖吴退走北地。二月丙戌，幸长安，存问父老。丁亥，幸昆明<br /><br />&nbsp;&nbsp;&nbsp;&nbsp;池，遂田于岐山之阳。所过诛与盖吴通谋反害守将者。三月，诏诸州坑沙门，毁<br /><br />&nbsp;&nbsp;&nbsp;&nbsp;诸佛像，徙长安城内工巧二千家于京师。夏四月甲申，车驾至自长安。戊子，毁<br /><br />&nbsp;&nbsp;&nbsp;&nbsp;邺城五层佛图，于泥像中得玉玺二，其文皆曰：“受命于天，既寿永昌”。其一<br /><br />&nbsp;&nbsp;&nbsp;&nbsp;刻其旁曰“魏所受汉传国玺”。五月，盖吴复聚杏城，自号秦地王。丙戌，发司、<br /><br />&nbsp;&nbsp;&nbsp;&nbsp;幽、定、冀四州十万人筑畿上塞围，起上谷，西至于河，广袤皆千里。六月癸未<br /><br />&nbsp;&nbsp;&nbsp;&nbsp;朔，日有蚀之。秋八月，盖吴为其下人所杀，传首京师。复略阳公羯儿王爵。<br /><br />&nbsp;&nbsp;&nbsp;&nbsp;八年春正月癸未，行幸中山。三月，河西王沮渠牧犍谋反，伏诛。夏五月，<br /><br />&nbsp;&nbsp;&nbsp;&nbsp;车驾还宫。六月，西征诸将扶风公处真等八将坐盗没军资，所在虏掠，赃各千万<br /><br />&nbsp;&nbsp;&nbsp;&nbsp;计，并斩之。秋八月，乐安王范薨。冬十一月，侍中、中书监、宜都王穆寿薨。<br /><br />&nbsp;&nbsp;&nbsp;&nbsp;十二月，晋王伏罗薨。<br /><br />&nbsp;&nbsp;&nbsp;&nbsp;九年春正月，宋人来聘。二月癸卯，行幸定州。山东人饥，诏开仓振之。罢<br /><br />&nbsp;&nbsp;&nbsp;&nbsp;塞围作。遂西幸上党。诏于壶关东北大王山累石为三封，又斩其凤凰山南足以断<br /><br />&nbsp;&nbsp;&nbsp;&nbsp;之。三月，车驾还宫。夏五月甲戌，以交趾公韩拔为假征西将军、领护西戎校尉、<br /><br />&nbsp;&nbsp;&nbsp;&nbsp;鄯善王，镇鄯善，赋役其人，比之郡县。六月辛酉，行幸广德宫。丁卯，悦般国<br /><br />&nbsp;&nbsp;&nbsp;&nbsp;遣使求与王师俱讨蠕蠕。帝许之。秋八月，诏中外诸军戒严。九月乙酉，练兵于<br /><br />&nbsp;&nbsp;&nbsp;&nbsp;西郊。丙戌，幸阴山。是月，成周公万度归千里驿上：大破焉耆国，其王鸠尸卑<br /><br />&nbsp;&nbsp;&nbsp;&nbsp;那奔龟兹。冬十月辛丑，恒农王奚斤薨。癸卯，以婚姻奢靡，丧葬过度，诏有司<br /><br />&nbsp;&nbsp;&nbsp;&nbsp;更为科限。癸亥，大赦。十二月，诏成周公万度归自焉耆西讨龟兹。皇太子朝于<br /><br />&nbsp;&nbsp;&nbsp;&nbsp;行宫。遂从北讨。至受降城，不见蠕蠕，因积粮城内，留守而还。北平王长孙敦<br /><br />&nbsp;&nbsp;&nbsp;&nbsp;坐事降爵为公。<br /><br />&nbsp;&nbsp;&nbsp;&nbsp;十年春正月戊辰朔，帝在漠南，大飨百寮。甲戌，蠕蠕吐贺真惧，远遁。三<br /><br />&nbsp;&nbsp;&nbsp;&nbsp;月，L于河西。庚寅，车驾还宫。夏四月丙申朔，日有蚀之。九月，阅武于碛上，<br /><br />&nbsp;&nbsp;&nbsp;&nbsp;遂北伐。冬十月庚子，皇太子及群官奉迎于行宫。十二月戊申，车驾至自北伐。<br /><br />&nbsp;&nbsp;&nbsp;&nbsp;己酉，以平昌公托真为中山王。<br /><br />&nbsp;&nbsp;&nbsp;&nbsp;十一年春正月乙丑，行幸洛阳。所过郡国，皆亲对高年，存恤孤寡。二月甲<br /><br />&nbsp;&nbsp;&nbsp;&nbsp;午，大L于梁山。皇子真薨。是月，大修宫室，皇太子居于北宫。车驾遂征悬瓠。<br /><br />&nbsp;&nbsp;&nbsp;&nbsp;夏四月癸卯，车驾还宫，赐从者及留台郎吏已上生口各有差。六月己亥，诛司徒<br /><br />&nbsp;&nbsp;&nbsp;&nbsp;崔浩。辛丑，北巡阴山。秋七月，宋将王玄谟攻滑台。八月癸亥，田于河田。癸<br /><br />&nbsp;&nbsp;&nbsp;&nbsp;未，练兵于西郊。九月辛卯，车驾南伐。癸巳，皇太子北伐，屯于漠南。吴王余<br /><br />&nbsp;&nbsp;&nbsp;&nbsp;留守京都。庚子，曲赦定、冀、相三州死罪已下。冬十月乙丑，车驾济河，玄谟<br /><br />&nbsp;&nbsp;&nbsp;&nbsp;弃军而走，乃命诸将分道并进。车驾自中道。十一月辛卯，至邹山。使使者以太<br /><br />&nbsp;&nbsp;&nbsp;&nbsp;牢祀孔子。是月，O盾国献师子一。十二月丁卯，车驾至淮。诏刈q苇作筏数万<br /><br />&nbsp;&nbsp;&nbsp;&nbsp;而济，淮南皆降。癸未，车驾临江，起行宫于瓜步山。诸军同日皆临江，所过城<br /><br />&nbsp;&nbsp;&nbsp;&nbsp;邑，莫不望尘奔溃，其降附者不可胜数。甲申，宋文帝使献百牢，贡其方物，又<br /><br />&nbsp;&nbsp;&nbsp;&nbsp;请进女于皇孙，以求和好。帝以师婚非礼，许和而不许婚，使散骑侍即夏侯野报<br /><br />&nbsp;&nbsp;&nbsp;&nbsp;之。帝诏皇孙为书，致马通问焉。<br /><br />&nbsp;&nbsp;&nbsp;&nbsp;正平元年春正月丙戌朔，大会郡臣于江上，文武受爵者二百余人。丁亥，车<br /><br />&nbsp;&nbsp;&nbsp;&nbsp;驾北旋。二月癸未，次于鲁口。皇太子朝于行宫。三月己亥，车驾至自南伐，饮<br /><br />&nbsp;&nbsp;&nbsp;&nbsp;至策勋，告于宗庙，以降人五万余家分置近畿，赐留台文武所获军资生口各有差。<br /><br />&nbsp;&nbsp;&nbsp;&nbsp;夏五月壬寅，大赦。六月壬戌，改元。车师国王遣子入侍。诏以刑纲太密，犯者<br /><br />&nbsp;&nbsp;&nbsp;&nbsp;更众，命有司其案律令，务求厥中，自余有不便于人者，依比增损。诏太子少傅<br /><br />&nbsp;&nbsp;&nbsp;&nbsp;游雅、中书侍郎胡方回等改定律制。略阳王羯儿、高凉王那有罪赐死。戊辰，皇<br /><br />&nbsp;&nbsp;&nbsp;&nbsp;太子薨。壬申，葬景穆太子于金陵。秋七月丁亥，行幸阴山。省诸曹吏员三分之<br /><br />&nbsp;&nbsp;&nbsp;&nbsp;一。九月癸巳，车驾还宫。冬十月庚申，行幸阴山。宋人来聘。诏殿中将军郎法<br /><br />&nbsp;&nbsp;&nbsp;&nbsp;v使于宋。己巳，司空、上党王长孙道生薨。十二月丁丑，车驾还宫。封皇孙浚<br /><br />&nbsp;&nbsp;&nbsp;&nbsp;为高阳王，寻以皇孙世嫡，不宜在藩，乃止。改封秦王翰为东平王，燕王谭为临<br /><br />&nbsp;&nbsp;&nbsp;&nbsp;淮王，楚王建为广阳王，吴王余为南安王。<br /><br />&nbsp;&nbsp;&nbsp;&nbsp;二年春正月庚辰朔，南来降人五千余家于中山谋叛，州军讨平之。冀州刺史、<br /><br />&nbsp;&nbsp;&nbsp;&nbsp;张掖王沮渠万年与降人通谋，赐死。三月甲寅，中常侍宗爱构逆，帝崩于永安宫，<br /><br />&nbsp;&nbsp;&nbsp;&nbsp;时年四十五。秘不发丧。爱又矫皇后令，杀东平王翰，迎周安王余立。大赦，改<br /><br />&nbsp;&nbsp;&nbsp;&nbsp;元为永平。尊谥曰太武皇帝，葬于云中金陵，庙号世祖。帝生不逮密太后，及有<br /><br />&nbsp;&nbsp;&nbsp;&nbsp;所识，言则悲恸，哀感傍人，明元闻而嘉叹。及明元不豫，衣不释带。性清俭率<br /><br />&nbsp;&nbsp;&nbsp;&nbsp;素，服御饮膳，取给而已，不好珍丽，食不二味。所幸昭仪、贵人，衣无兼彩。<br /><br />&nbsp;&nbsp;&nbsp;&nbsp;群臣白帝，更峻京邑城隍以从《周易》设险之义，又陈萧何壮丽之说。帝曰：<br /><br />&nbsp;&nbsp;&nbsp;&nbsp;“古人有言，在德不在险。屈丐蒸土筑城，而朕灭之，岂在城也？今天下未平，<br /><br />&nbsp;&nbsp;&nbsp;&nbsp;方须人力，土功之事，朕所未为。萧何之对，非雅言也。”每以财者军国之本，<br /><br />&nbsp;&nbsp;&nbsp;&nbsp;无所轻费。至于赏赐，皆是勋绩之家，亲戚爱宠，未尝横有所及。临敌，常与士<br /><br />&nbsp;&nbsp;&nbsp;&nbsp;卒同在矢石间。左右死伤者相继，而帝神色自若。是以人思效命，所向无前。命<br /><br />&nbsp;&nbsp;&nbsp;&nbsp;将出师，指授节度，从命者无不制胜，违爽者率多败失。性又知人。拔士于卒伍<br /><br />&nbsp;&nbsp;&nbsp;&nbsp;之中，唯其才效所长。不论本末，兼甚严断，明于刑赏。功者赏不遗贱，罪者刑<br /><br />&nbsp;&nbsp;&nbsp;&nbsp;不避亲，虽宠爱之，终不亏法。常曰：“法者，朕与天下共之，何敢轻也。”故<br /><br />&nbsp;&nbsp;&nbsp;&nbsp;大臣犯法，无所宽假。雅长听察，瞬息之间，下无以措其奸隐。然果于诛戮，后<br /><br />&nbsp;&nbsp;&nbsp;&nbsp;多悔之。司徒崔浩死后，帝北伐，时宣城公李孝伯疾笃，传者以为卒，帝闻而悼<br /><br />&nbsp;&nbsp;&nbsp;&nbsp;之，谓左右曰：“李宣城可惜。”又曰：“朕向失言，崔司徒可惜，李宣城可哀。”<br /><br />&nbsp;&nbsp;&nbsp;&nbsp;褒贬雅意，皆此类也。<br /><br />&nbsp;&nbsp;&nbsp;&nbsp;景穆皇帝讳晃，太武皇帝之长子也。母曰贺夫人。延和元年正月丙午，立为<br /><br />&nbsp;&nbsp;&nbsp;&nbsp;皇太子，时年五岁。明慧强识，闻则不忘。及长，好读经史，皆通大义。太武甚<br /><br />&nbsp;&nbsp;&nbsp;&nbsp;奇之。及西征凉州，皇太子监国。初，太武之伐河西，李顺等咸言姑臧无水草，<br /><br />&nbsp;&nbsp;&nbsp;&nbsp;不可行师。太子有疑色。及车驾至姑臧，乃诏太子曰：“姑臧城东西门外涌泉，<br /><br />&nbsp;&nbsp;&nbsp;&nbsp;合于城北，其大如河，泽草茂盛，可供大军数年。人之多言，亦可恶也。”太子<br /><br />&nbsp;&nbsp;&nbsp;&nbsp;谓宫臣曰：“为人臣不实若此，岂是忠乎！吾初闻有疑，但帝决行耳。几误人大<br /><br />&nbsp;&nbsp;&nbsp;&nbsp;事，言者复何面目见帝也。”<br /><br />&nbsp;&nbsp;&nbsp;&nbsp;真君四年，从征蠕蠕，至鹿浑谷，与贼遇。虏惶怖扰乱。太子言于太武曰：<br /><br />&nbsp;&nbsp;&nbsp;&nbsp;“宜速进击，掩其不备。”尚书令刘洁固谏，以为尘盛贼多，须军大集。太子曰：<br /><br />&nbsp;&nbsp;&nbsp;&nbsp;“此由贼b扰，何有营上而有此尘？”太武疑之，遂不急击，蠕蠕远遁。既而<br /><br />&nbsp;&nbsp;&nbsp;&nbsp;获虏候骑，乃云不觉官军卒至，上下惶惧。北走经六七日，知无追者，乃徐行。<br /><br />&nbsp;&nbsp;&nbsp;&nbsp;帝深恨之。自是太子所言军国大事，多见纳用，遂知万机。及监国，命有司使百<br /><br />&nbsp;&nbsp;&nbsp;&nbsp;姓有牛家以人牛相贸。又禁饮酒杂戏弃本沽贩者，于是垦田大增。<br /><br />&nbsp;&nbsp;&nbsp;&nbsp;正平元年六月戊辰，薨于东宫，时年二十四。庚午，命持节兼太尉张黎、兼<br /><br />&nbsp;&nbsp;&nbsp;&nbsp;司空窦瑾奉策即柩谥景穆太子。文成即位，追尊为景穆皇帝，庙号恭宗。<br /><br />&nbsp;&nbsp;&nbsp;&nbsp;高宗文成皇帝讳浚，景穆皇帝之长子也。母曰闾氏。真君元年六月，生于东<br /><br />&nbsp;&nbsp;&nbsp;&nbsp;宫。帝少聪达，太武常置左右，号世嫡皇孙。年五岁，太武北巡，帝从在后，逢<br /><br />&nbsp;&nbsp;&nbsp;&nbsp;虏帅桎一奴，将加罚。帝谓曰：“奴今遭我，汝宜释之。”帅奉命解缚。太武闻<br /><br />&nbsp;&nbsp;&nbsp;&nbsp;之曰：“此儿虽小，欲以天子自处。”意奇之。及长，风格异常，每参决大政可<br /><br />&nbsp;&nbsp;&nbsp;&nbsp;否。<br /><br />&nbsp;&nbsp;&nbsp;&nbsp;正平二年三月，中常侍宗爱弑逆，立南安王余。十月丙午朔，又贼余。于是<br /><br />&nbsp;&nbsp;&nbsp;&nbsp;殿中尚书长孙渴侯与尚书陆丽奉迎世嫡皇孙。<br /><br />&nbsp;&nbsp;&nbsp;&nbsp;兴安元年冬十月戊申，皇帝即位于永安前殿。大赦，改元，正平二年为兴安。<br /><br />&nbsp;&nbsp;&nbsp;&nbsp;以骠骑大将军元寿乐为太宰、都督中外诸军、录尚书事。以尚书长孙渴侯为尚书<br /><br />&nbsp;&nbsp;&nbsp;&nbsp;令、仪同三司。十一月丙子，二人争权，并赐死。癸未，广阳王建、临淮王谭薨。<br /><br />&nbsp;&nbsp;&nbsp;&nbsp;甲申，皇妣闾氏薨。进平南将军、宋子侯周忸爵为乐陵王，南部尚书、常安子陆<br /><br />&nbsp;&nbsp;&nbsp;&nbsp;丽为平原王，文武各加位一等。壬寅，追尊皇考景穆太子为景穆皇帝，妣闾氏为<br /><br />&nbsp;&nbsp;&nbsp;&nbsp;恭皇后，尊保母常氏为保太后。十二月戊申，y葬恭皇后于金陵。乙卯，初复佛<br /><br />&nbsp;&nbsp;&nbsp;&nbsp;法。丁巳，以乐陵王周忸为太尉，平原王陆丽为司徒，镇西将军杜元宝为司空。<br /><br />&nbsp;&nbsp;&nbsp;&nbsp;保达、沙猎等国各遣使朝贡。戊寅，进建业公陆俟爵为东平王，进广平公杜遣爵<br /><br />&nbsp;&nbsp;&nbsp;&nbsp;为王。癸亥，诏以营州蝗，开仓振恤。甲子，太尉、乐陵王周忸有罪赐死。进濮<br /><br />&nbsp;&nbsp;&nbsp;&nbsp;阳公闾若文爵为王。<br /><br />&nbsp;&nbsp;&nbsp;&nbsp;二年春正月辛巳，进司空杜元宝爵为京兆王。广平王杜遗薨。进尚书仆射、<br /><br />&nbsp;&nbsp;&nbsp;&nbsp;东安公刘尼爵为王。封建宁王崇子丽为济南王。癸未，诏与百姓杂调十五。丙戌，<br /><br />&nbsp;&nbsp;&nbsp;&nbsp;进尚书、西平公源贺爵为王。二月己未，司空、京兆王杜元宝谋反，伏诛。建宁<br /><br />&nbsp;&nbsp;&nbsp;&nbsp;王崇、崇子济南王丽为元宝所引，各赐死。乙丑，发京师五千人穿天泉池。是月，<br /><br />&nbsp;&nbsp;&nbsp;&nbsp;宋太子劭杀文帝。三月，尊保太后为皇太后。进安丰公闾武皮爵为河间王。夏五<br /><br />&nbsp;&nbsp;&nbsp;&nbsp;月，宋孝武帝杀太子劭而自立。闰月乙亥，太皇太后赫连氏崩。秋七月辛亥，行<br /><br />&nbsp;&nbsp;&nbsp;&nbsp;幸阴山。濮阳王闾若文、永昌王仁谋反。乙卯，仁赐死，若文伏诛。己巳，车驾<br /><br />&nbsp;&nbsp;&nbsp;&nbsp;还宫。是月，筑马射台于南郊。八月戊戌，诏曰：“朕即位以来，风雨顺序，边<br /><br />&nbsp;&nbsp;&nbsp;&nbsp;方无事，众瑞兼呈。又于苑内获方寸玉印，其文曰‘子孙长寿’。群公卿士咸曰<br /><br />&nbsp;&nbsp;&nbsp;&nbsp;休哉，岂朕一人，克臻斯应，实由天地祖宗降v之所致也。思与兆庶，共兹嘉庆。<br /><br />&nbsp;&nbsp;&nbsp;&nbsp;其令百姓大T三日，降殊死已下囚。”九月壬子，阅武于南郊。冬十一月辛酉，<br /><br />&nbsp;&nbsp;&nbsp;&nbsp;行幸信都、中山，观察风俗。十二月甲午，车驾还宫。复北平公长孙敦王爵。是<br /><br />&nbsp;&nbsp;&nbsp;&nbsp;岁，疏勒、渴盘陀、库莫奚、契丹、Y宾等国各遣使朝贡。<br /><br />&nbsp;&nbsp;&nbsp;&nbsp;兴光元年春正月乙丑，以侍中、河南公伊为司空。二月甲午，帝至道坛，<br /><br />&nbsp;&nbsp;&nbsp;&nbsp;登受图。礼华，曲赦京师。夏六月，行幸阴山。秋七月丙申朔，日有蚀之。庚<br /><br />&nbsp;&nbsp;&nbsp;&nbsp;子，皇子弘生。辛丑，大赦改元。八月甲戌，赵王深薨。乙亥，车驾还宫。乙丑，<br /><br />&nbsp;&nbsp;&nbsp;&nbsp;皇叔武头、龙头薨。九月，库莫奚国献名马，有一角，状如麟。闭都门，大索三<br /><br />&nbsp;&nbsp;&nbsp;&nbsp;日，获奸人亡命数百人。冬十一月戊戌，行幸中山，遂幸信都。十二月丙子，还<br /><br />&nbsp;&nbsp;&nbsp;&nbsp;幸灵丘，至温泉宫。庚辰，车驾还宫。出于、叱万单等国各遣使朝贡。<br /><br />&nbsp;&nbsp;&nbsp;&nbsp;太安元年春正月辛酉，奉太武、景穆神主于太庙。乐平王拔有罪，赐死。二<br /><br />&nbsp;&nbsp;&nbsp;&nbsp;月癸未，武昌王提薨。三月己亥，以太武、景穆神主入太庙，改元，曲赦京师死<br /><br />&nbsp;&nbsp;&nbsp;&nbsp;囚已下。夏六月壬戌，诏名皇子弘，曲赦。癸酉，诏尚书穆真等二十人巡行州郡，<br /><br />&nbsp;&nbsp;&nbsp;&nbsp;观察风俗，大明赏罚。冬十月庚午，以辽西公常英为太宰，进爵为王。是岁，遮<br /><br />&nbsp;&nbsp;&nbsp;&nbsp;逸、波斯、疏勒等国各遣使朝贡。<br /><br />&nbsp;&nbsp;&nbsp;&nbsp;二年春正月乙卯，立皇后冯氏。二月丁巳，立皇子弘为皇太子，大赦。夏六<br /><br />&nbsp;&nbsp;&nbsp;&nbsp;月，羽林中郎于判、元提等谋逆，诛。秋八月，田于河西。平西将军、渔阳公尉<br /><br />&nbsp;&nbsp;&nbsp;&nbsp;眷北击伊吾，克其城，大获而还。九月辛巳，进河东公闾毗、零陵公闾纥爵，并<br /><br />&nbsp;&nbsp;&nbsp;&nbsp;为王。冬十月甲申，车驾还宫。甲午，曲赦京师。十一月，改封西平王源贺陇西<br /><br />&nbsp;&nbsp;&nbsp;&nbsp;王。哒、普岚等国各遣使朝贡。<br /><br />&nbsp;&nbsp;&nbsp;&nbsp;三年春正月，征渔阳公尉眷拜太尉，进爵为王，录尚书事。夏五月，封皇弟<br /><br />&nbsp;&nbsp;&nbsp;&nbsp;新成为阳平王。六月癸卯，行幸阴山。秋八月，田于阴山之北。己亥，还宫。冬<br /><br />&nbsp;&nbsp;&nbsp;&nbsp;十月，将东巡，诏太宰常英起行宫于辽西黄山。十二月，州镇五蝗，百姓饥，使<br /><br />&nbsp;&nbsp;&nbsp;&nbsp;开仓振给之。是岁，粟特、于阗等五十余国并遣使朝贡。<br /><br />&nbsp;&nbsp;&nbsp;&nbsp;四年春正月丙午朔，初设酒禁。乙卯，行幸广宁温泉宫，遂东巡。庚午，至<br /><br />&nbsp;&nbsp;&nbsp;&nbsp;辽西黄山宫。游宴数日，亲对高年，劳问疾苦。二月丙子，登碣石山，观沧海，<br /><br />&nbsp;&nbsp;&nbsp;&nbsp;大飨群臣于山上，班赏进爵各有差。改碣石山为乐游山，筑坛记行于海滨。戊寅，<br /><br />&nbsp;&nbsp;&nbsp;&nbsp;南幸信都，田于广川。三月丁未，观马射于中山。所过郡国赐复一年。丙辰，车<br /><br />&nbsp;&nbsp;&nbsp;&nbsp;驾还宫。起太华殿。乙丑，东平王陆俟薨。夏五月壬戌，诏曰：“比年以来，杂<br /><br />&nbsp;&nbsp;&nbsp;&nbsp;调减省，而所在州郡咸有逋悬。非在职之官绥导失所，贪秽过度，谁使之然？自<br /><br />&nbsp;&nbsp;&nbsp;&nbsp;今常调不充，人不安业，宰人之徒，加以死罪。”六月丙申，田于松山。秋七月<br /><br />&nbsp;&nbsp;&nbsp;&nbsp;庚午，行幸河西。九月丁巳，还宫。辛亥，太华殿成。丙寅，飨群臣，大赦。冬<br /><br />&nbsp;&nbsp;&nbsp;&nbsp;十月甲戌，北巡，至阴山。有故冢毁废，诏曰：“昔姬文葬枯骨，天下归仁。自<br /><br />&nbsp;&nbsp;&nbsp;&nbsp;今有穿坟垅者，斩之。”辛卯，次于车轮山，累石记行。十一月，车驾渡漠，蠕<br /><br />&nbsp;&nbsp;&nbsp;&nbsp;蠕绝迹远遁。十二月，中山王托真薨。<br /><br />&nbsp;&nbsp;&nbsp;&nbsp;五年春二月己酉，司空、河南公伊薨。三月庚寅，曲赦京师死罪已下。夏<br /><br />&nbsp;&nbsp;&nbsp;&nbsp;四月己巳，封皇弟子推为京兆王。五月，居常国遣使朝贡。六月戊申，行幸阴山。<br /><br />&nbsp;&nbsp;&nbsp;&nbsp;秋八月庚戌，遂幸云中。壬戌，还宫。九月戊辰，仪同三司、敦煌公李宝薨。冬<br /><br />&nbsp;&nbsp;&nbsp;&nbsp;十二月戊申，诏以六镇、云中、高平、二雍、秦州遍遇灾旱，年谷不收，开仓廪<br /><br />&nbsp;&nbsp;&nbsp;&nbsp;振乏。有徙流者，喻还桑梓。<br /><br />&nbsp;&nbsp;&nbsp;&nbsp;和平元年春正月甲子朔，大赦改元。庚午，诏散骑侍郎冯阐使于宋。夏四月<br /><br />&nbsp;&nbsp;&nbsp;&nbsp;戊戌，皇太后常氏崩于寿安宫。五月癸酉，葬昭太后于广宁鸣鸡山。六月甲午，<br /><br />&nbsp;&nbsp;&nbsp;&nbsp;诏征西大将军、阳平王新成等讨吐谷浑什寅。崔浩之诛也，史官遂废，至是复置。<br /><br />&nbsp;&nbsp;&nbsp;&nbsp;秋七月，西征诸军至西平，什寅走保南山。九月庚申朔，日有蚀之。是月，诸军<br /><br />&nbsp;&nbsp;&nbsp;&nbsp;济河，追什寅。遇瘴气，多病疫，乃引还。庚午，车驾还宫。冬十月，居常王献<br /><br />&nbsp;&nbsp;&nbsp;&nbsp;驯象三。十一月，诏散骑侍郎卢度世使于宋。<br /><br />&nbsp;&nbsp;&nbsp;&nbsp;二年春正月乙酉，诏曰：“刺史牧人，为万里之表。自顷每因发调，逼人假<br /><br />&nbsp;&nbsp;&nbsp;&nbsp;贷，大商富贾，要射时利，上下通同，分以润屋。为政之弊，莫过于此，其一切<br /><br />&nbsp;&nbsp;&nbsp;&nbsp;禁绝。犯者，十疋以上皆死。布告天下，咸令知禁。”二月，行幸中山，遂幸信<br /><br />&nbsp;&nbsp;&nbsp;&nbsp;都。三月，宋人来聘。车驾所过，皆亲对高年，问疾苦。诏年八十，一子不从役。<br /><br />&nbsp;&nbsp;&nbsp;&nbsp;灵丘南有山高四百余丈，乃诏群臣仰射山峰，无能逾者。帝弯弧发矢，出三十余<br /><br />&nbsp;&nbsp;&nbsp;&nbsp;丈，过山南二百二十步。遂刊石勒铭。是月，发并、肆州五千余人修河西猎道。<br /><br />&nbsp;&nbsp;&nbsp;&nbsp;辛巳，车驾还宫。夏四月乙未，河东王闾毗薨。五月癸未，诏南部尚书黄卢头、<br /><br />&nbsp;&nbsp;&nbsp;&nbsp;李敷业考课诸州。秋七月戊寅，封皇弟小新成为济阴王，天赐为汝阴王，万寿为<br /><br />&nbsp;&nbsp;&nbsp;&nbsp;乐良王，洛侯为广平王。八月，波斯国遣使朝贡。冬十月，诏假员外散骑常侍游<br /><br />&nbsp;&nbsp;&nbsp;&nbsp;明根使于宋。广平王洛侯薨。<br /><br />&nbsp;&nbsp;&nbsp;&nbsp;三年春正月壬午，以东郡公乙浑为太原王。癸未，乐良王万寿薨。二月壬子<br /><br />&nbsp;&nbsp;&nbsp;&nbsp;朔，日有蚀之。癸酉，田于崞山，遂观渔于旋鸿池。三月甲申，宋人来聘。高丽、<br /><br />&nbsp;&nbsp;&nbsp;&nbsp;蓰王、契啮、思厌、于师、疏勒、石那、悉居半、渴盘陀等国并遣使朝贡。夏六<br /><br />&nbsp;&nbsp;&nbsp;&nbsp;月庚申，行幸阴山。秋七月壬寅，幸河西。九月壬辰，常山王素薨。冬十月，诏<br /><br />&nbsp;&nbsp;&nbsp;&nbsp;员外散骑常侍游明根使于宋。十一月壬寅，车驾还宫。十二月乙卯，制战阵之法<br /><br />&nbsp;&nbsp;&nbsp;&nbsp;十有余条，因大傩曜兵，有飞龙腾蛇鱼丽之变，以示威武。戊午，零陵王闾拔薨。<br /><br />&nbsp;&nbsp;&nbsp;&nbsp;四年春三月乙未，赐京师人年七十以上太官厨食，以终其年。皇子胡仁薨，<br /><br />&nbsp;&nbsp;&nbsp;&nbsp;追封乐陵王。夏四月癸亥，上幸西苑，亲射猛兽三头。五月壬辰，侍中、渔阳王<br /><br />&nbsp;&nbsp;&nbsp;&nbsp;尉眷薨。壬寅，行幸阴山。秋七月壬午，诏曰：“朕每岁闲月，命群臣讲武。所<br /><br />&nbsp;&nbsp;&nbsp;&nbsp;幸之处，必立宫坛。糜费之功，劳损非一，宜仍旧费，何必改作也。”八月丙寅，<br /><br />&nbsp;&nbsp;&nbsp;&nbsp;遂田于河西。九月辛巳，车驾还宫。冬十月，以定、相二州陨霜伤稼，免其田租。<br /><br />&nbsp;&nbsp;&nbsp;&nbsp;诏员外散骑常侍游明根使于宋。十二月辛丑，诏以丧葬嫁娶，大礼未备，命有司<br /><br />&nbsp;&nbsp;&nbsp;&nbsp;为之条格，使贵贱有章，上下咸序，著之于今。壬寅，诏曰：“婚姻者，人道之<br /><br />&nbsp;&nbsp;&nbsp;&nbsp;始。比者以来，贵族之门多不率法，或贪利财赂，或因缘私好，在于苟合，无所<br /><br />&nbsp;&nbsp;&nbsp;&nbsp;择选。尘秽清化，亏损人伦，将何以宣示典谟，垂之来裔。今制皇族师傅王公侯<br /><br />&nbsp;&nbsp;&nbsp;&nbsp;伯及士庶之家，不得与百工伎巧卑姓为婚，犯者加罪。”<br /><br />&nbsp;&nbsp;&nbsp;&nbsp;五年春正月丁亥，封皇弟云为任城王。二月，诏以州镇十四去岁虫水，开仓<br /><br />&nbsp;&nbsp;&nbsp;&nbsp;振恤。夏四月癸卯，进封顿丘公李峻为王。闰月戊子，帝以旱故，减膳责身。是<br /><br />&nbsp;&nbsp;&nbsp;&nbsp;夜，澍雨大降。五月，宋孝武帝殂。六月丁亥，行幸阴山。秋七月壬寅，行幸河<br /><br />&nbsp;&nbsp;&nbsp;&nbsp;西。九月辛丑，车驾还宫。冬十月，琅邪侯司马楚之薨。十二月，南秦王杨难当<br /><br />&nbsp;&nbsp;&nbsp;&nbsp;薨。吐呼罗国遣使朝贡。<br /><br />&nbsp;&nbsp;&nbsp;&nbsp;六年春正月丙申，大赦。二月丁丑，行幸楼烦宫。高丽、蓰王、对曼等国各<br /><br />&nbsp;&nbsp;&nbsp;&nbsp;遣使朝贡。三月戊戌，相州刺史、西平郡王吐谷浑权薨。乙巳，车驾还宫。夏四<br /><br />&nbsp;&nbsp;&nbsp;&nbsp;月，破洛那国献汗血马，普岚国献宝剑。五月癸卯，帝崩于太华殿，时年二十六。<br /><br />&nbsp;&nbsp;&nbsp;&nbsp;六月丙寅，奉尊谥曰文成皇帝，庙号高宗。八月，葬云中之金陵。<br /><br />&nbsp;&nbsp;&nbsp;&nbsp;显祖献文皇帝讳弘，文成皇帝之长子也，母曰李贵人。兴光元年七月生于阴<br /><br />&nbsp;&nbsp;&nbsp;&nbsp;山之北。太安二年二月，立为皇太子。<br /><br />&nbsp;&nbsp;&nbsp;&nbsp;和平六年五月甲辰，即皇帝位，大赦。尊皇后曰皇太后。车骑大将军乙浑矫<br /><br />&nbsp;&nbsp;&nbsp;&nbsp;诏杀尚书杨保年、平阳公贾爱仁、南阳公张天度于禁中。戊申，司徒公、平原王<br /><br />&nbsp;&nbsp;&nbsp;&nbsp;陆丽自汤泉入朝，又杀之。己酉，以浑为太尉公，以录尚书事、东安王刘尼为司<br /><br />&nbsp;&nbsp;&nbsp;&nbsp;徒公，以尚书左仆射和其奴为司空公。六月，封繁阳侯李嶷为丹杨王，征东大将<br /><br />&nbsp;&nbsp;&nbsp;&nbsp;军冯熙为昌黎王。秋七月癸巳，以太尉乙浑为丞相，位居诸王上，事无大小皆决<br /><br />&nbsp;&nbsp;&nbsp;&nbsp;焉。九月庚子，曲赦京师。丙午，诏曰：“先朝以州牧亲人，宜置良佐，故敕有<br /><br />&nbsp;&nbsp;&nbsp;&nbsp;司班九条之制，使前政选吏以待后人。然牧司举非其人，愆于典度。今制刺史守<br /><br />&nbsp;&nbsp;&nbsp;&nbsp;宰到官之日，仰自举人望忠信，以为选官，不论前政，共相平置。若简任失所，<br /><br />&nbsp;&nbsp;&nbsp;&nbsp;以罔上论。”是月，宋义阳王刘昶自彭城来奔。冬十月，征阳平王新成、京兆王<br /><br />&nbsp;&nbsp;&nbsp;&nbsp;子推、济阴王小新成、汝阴王天赐、任城王云入朝。十一月，宋湘东王杀其主<br /><br />&nbsp;&nbsp;&nbsp;&nbsp;子业而自立。<br /><br />&nbsp;&nbsp;&nbsp;&nbsp;天安元年春正月己丑朔，大赦，改元。二月庚申，丞相、太原王乙浑谋反，<br /><br />&nbsp;&nbsp;&nbsp;&nbsp;伏诛。乙亥，以侍中元孔雀为濮阳王，侍中陆定国为东郡王。三月庚子，以陇西<br /><br />&nbsp;&nbsp;&nbsp;&nbsp;王源贺为太尉公。辛丑，京宗文成皇帝神主v于太庙。辛亥，帝幸道坛，亲受符<br /><br />&nbsp;&nbsp;&nbsp;&nbsp;。曲赦京师。秋九月己酉，初立乡学，郡置博士二人，助教二人，学生六十人。<br /><br />&nbsp;&nbsp;&nbsp;&nbsp;冬十二月，皇弟安平王薨。是岁，州镇十一旱，人饥，开仓振恤。<br /><br />&nbsp;&nbsp;&nbsp;&nbsp;皇兴元年春正月癸巳，镇南大将军尉元大破宋将张永、沈攸之于吕梁东。宋<br /><br />&nbsp;&nbsp;&nbsp;&nbsp;人来聘。庚子，东平王道符谋反于长安，其司马段太阳斩之，传首京师。道符兄<br /><br />&nbsp;&nbsp;&nbsp;&nbsp;弟皆伏诛。闰月，以顿丘王李峻为太宰。二月，济阴王小新成薨。宋东平太守申<br /><br />&nbsp;&nbsp;&nbsp;&nbsp;纂戍无盐，遏绝王使，诏征南大将军慕容白曜督诸军往讨。三月甲寅，克之。秋<br /><br />&nbsp;&nbsp;&nbsp;&nbsp;八月丁酉，幸武州山石窟寺。戊申，皇子宏生。大赦，改元。九月己巳，进冯翊<br /><br />&nbsp;&nbsp;&nbsp;&nbsp;公李白为梁郡王。冬十月己亥朔，日有蚀之。癸卯，田于那男池。濮阳王孔雀坐<br /><br />&nbsp;&nbsp;&nbsp;&nbsp;怠慢降为公。<br /><br />&nbsp;&nbsp;&nbsp;&nbsp;二年春二月癸未，田于西山，亲射武豹。三月，慕容白曜进围东阳。戊午，<br /><br />&nbsp;&nbsp;&nbsp;&nbsp;宋人来聘。夏四月丙子朔，日有蚀之。辛丑，进南郡公李惠爵为王。五月乙卯，<br /><br />&nbsp;&nbsp;&nbsp;&nbsp;田于崞山，遂幸繁。辛酉，车驾还宫。六月庚辰，以河南避地，曲赦京师殊死<br /><br />&nbsp;&nbsp;&nbsp;&nbsp;已下。以昌黎王冯熙为太傅。秋九月辛亥，封皇叔桢为南安王，长寿为城阳王，<br /><br />&nbsp;&nbsp;&nbsp;&nbsp;太洛为章武王，休为安定王。冬十月癸酉朔，日有蚀之。辛丑，田于冷泉。十一<br /><br />&nbsp;&nbsp;&nbsp;&nbsp;月，州镇二十七水旱，诏开仓振恤。十二月甲午，诏曰：“顷张永敢拒王威，暴<br /><br />&nbsp;&nbsp;&nbsp;&nbsp;骨原隰。天下之人一也，其永军残废之士，听还江南。露骸草莽者，敕州县收瘗<br /><br />&nbsp;&nbsp;&nbsp;&nbsp;之。”<br /><br />&nbsp;&nbsp;&nbsp;&nbsp;三年春正月乙丑，东阳溃，虏沈文秀。戊辰，司空、平昌公和其奴薨。二月<br /><br />&nbsp;&nbsp;&nbsp;&nbsp;己卯，进上党公慕容白曜爵为济南王。夏四月壬辰，宋人来聘。丙申，名皇子宏，<br /><br />&nbsp;&nbsp;&nbsp;&nbsp;大赦。丁酉，田于崞山。五月，徙青、齐人于京师。六月辛未，立皇子宏为皇太<br /><br />&nbsp;&nbsp;&nbsp;&nbsp;子。冬十月丁酉朔，日有蚀之。是月，太宰、顿丘王李峻薨。十一月，进襄城公<br /><br />&nbsp;&nbsp;&nbsp;&nbsp;韩颓爵为王。<br /><br />&nbsp;&nbsp;&nbsp;&nbsp;四年春正月，州镇大饥，诏开仓振恤。二月，以东郡王陆定国为司空公。诏<br /><br />&nbsp;&nbsp;&nbsp;&nbsp;征西大将军、上党王长孙观讨吐谷浑什寅。广阳王石侯薨。三月丙戌，诏天下人<br /><br />&nbsp;&nbsp;&nbsp;&nbsp;病者，所在官司遣医就家诊视，所须药任医所量给之。夏四月辛丑，大赦。戊申。<br /><br />&nbsp;&nbsp;&nbsp;&nbsp;长孙观军至曼头山，大破什寅。五月，封皇弟长乐为建昌王。六月，宋人来聘。<br /><br />&nbsp;&nbsp;&nbsp;&nbsp;秋八月，蠕蠕犯塞。九月丙寅，车驾北伐，诸将俱会于女水，大破虏军。司徒、<br /><br />&nbsp;&nbsp;&nbsp;&nbsp;东安公刘尼坐事免。壬申，车驾至自北伐，饮至策勋，告于宗庙。冬十月，诛济<br /><br />&nbsp;&nbsp;&nbsp;&nbsp;南王慕容白曜、高平公李敷。十一月，诏弛山泽禁。十二月甲辰，幸鹿野苑、石<br /><br />&nbsp;&nbsp;&nbsp;&nbsp;窟寺。阳平王新成薨。<br /><br />&nbsp;&nbsp;&nbsp;&nbsp;五年春二月乙亥，诏假员外散骑常侍邢v使于宋。夏四月，北平王长孙敦薨。<br /><br />&nbsp;&nbsp;&nbsp;&nbsp;六月丁未，行幸河西。秋七月丙寅，遂至阴山。八月丁亥，车驾还宫。帝幼而神<br /><br />&nbsp;&nbsp;&nbsp;&nbsp;武，聪睿机悟，有济人之规。仁孝纯至，礼敬师友。及即位，雅薄时务，常有遗<br /><br />&nbsp;&nbsp;&nbsp;&nbsp;世之心，欲禅位于叔父京兆王子推，群臣固请，乃止。丙午，使太保建安王陆、<br /><br />&nbsp;&nbsp;&nbsp;&nbsp;太尉源贺奉皇帝玺绶，册命皇太子升帝位。于是群公奏上尊号太上皇帝。己酉，<br /><br />&nbsp;&nbsp;&nbsp;&nbsp;太上皇帝徙御崇光宫，采椽不斫，土阶而已。国之大事咸以闻。承明元年，文明<br /><br />&nbsp;&nbsp;&nbsp;&nbsp;太后有憾，帝崩于永安殿，年二十三。上尊谥曰献文皇帝，庙号显祖。葬云中金<br /><br />&nbsp;&nbsp;&nbsp;&nbsp;陵。<br /><br />&nbsp;&nbsp;&nbsp;&nbsp;论曰：太武聪明雄断，威灵杰立。藉二世之资，奋征伐之气，遂戎轩四出，<br /><br />&nbsp;&nbsp;&nbsp;&nbsp;周旋夷险。平秦、陇，扫统万，翦辽海，荡河源。南夷荷担，北蠕绝迹，廓定四<br /><br />&nbsp;&nbsp;&nbsp;&nbsp;表，混一华戎。其为武功也大矣。遂使有魏之业，光迈百王。岂非神睿经纶，事<br /><br />&nbsp;&nbsp;&nbsp;&nbsp;当命世。至于初则东储不终，末乃衅成所忽，固本贻防，殆弗思乎。<br /><br />&nbsp;&nbsp;&nbsp;&nbsp;景穆明德令闻，夙世殂夭，其戾园之悼欤。<br /><br />&nbsp;&nbsp;&nbsp;&nbsp;文成属太武之后，内颇虚耗，既而国衅时艰，朝野楚楚。帝与时消息，静以<br /><br />&nbsp;&nbsp;&nbsp;&nbsp;镇之。养威布德，怀缉中外，自非机悟深裕，矜济为心，亦何能若此？可谓有君<br /><br />&nbsp;&nbsp;&nbsp;&nbsp;人之度矣。<br /><br />&nbsp;&nbsp;&nbsp;&nbsp;献文聪睿夙成，兼资雄断，故能更清漠野，大启南服。而早有厌世之心，终<br /><br />&nbsp;&nbsp;&nbsp;&nbsp;致宫闱之变，将天意也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1707);">加入书签</a><a
                        href="1705.html">上一页</a>&larr;<a href="index.html">返回列表</a>&rarr;<a
                            href="1711.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1705.html"; var next_page = "1711.html"; var index_page = "index.html"; var sortid = "9"; var article_id = "29"; var chapter_id = "1707"; var articlename = "北史"; var chaptername = " 卷二 魏本纪第二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>