<!DOCTYPE html>
<html>
<head>
<meta charset="gbk" />
<title>北史- 卷八 齐本纪下第八-在线阅读-哈西文学网</title>
<meta name="keywords" content="李延寿，北史， 卷八 齐本纪下第八全文， 卷八 齐本纪下第八在线阅读 哈西文学网" />
<meta name="description" content="哈西文学网提供李延寿的北史  卷八 齐本纪下第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1719.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1719.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 齐本纪下第八</h1>
            <div class="link xb">
                <a href="1718.html">上一页</a>&larr;<a href="index.html">返回列表</a>&rarr;<a
                    href="1720.html">下一页</a></div>			
            <div id="BookText">&nbsp;&nbsp;&nbsp;&nbsp;世祖武成皇帝讳湛，神武皇帝第九子，孝昭皇帝之母弟也。仪表瑰杰，神武<br /><br />&nbsp;&nbsp;&nbsp;&nbsp;尤所钟爱。神武方招怀荒远，乃为帝娉蠕蠕太子庵罗辰女，号邻和公主。帝时年<br /><br />&nbsp;&nbsp;&nbsp;&nbsp;八岁，冠服端严，神情闲远，华戎叹异。元象中，封长广郡公。天保初，进爵为<br /><br />&nbsp;&nbsp;&nbsp;&nbsp;王，拜尚书令，寻兼司徒，迁太尉。乾明初，杨值让芟嗍杓桑以帝为大司马，<br /><br />&nbsp;&nbsp;&nbsp;&nbsp;领并州刺史。帝既与孝昭谋，诛诸执政，迁太傅、录尚书事、领京畿大都督。皇<br /><br />&nbsp;&nbsp;&nbsp;&nbsp;建初，进位右丞相。孝昭幸晋阳，帝以懿亲居守邺，政事咸见委托。二年，孝昭<br /><br />&nbsp;&nbsp;&nbsp;&nbsp;崩，遗诏征帝入统大位。及晋阳宫，发丧于崇德殿。皇太后令所司宣遗诏，左丞<br /><br />&nbsp;&nbsp;&nbsp;&nbsp;相斛律金率百僚敦劝，三奏乃许之。<br /><br />&nbsp;&nbsp;&nbsp;&nbsp;大宁元年冬十一月癸丑，皇帝即位于南宫。大赦，改皇建二年为大宁。乙卯，<br /><br />&nbsp;&nbsp;&nbsp;&nbsp;以司徒、平秦王归彦为太傅；以尚书右仆射、赵郡王睿为尚书令；以太尉尉粲为<br /><br />&nbsp;&nbsp;&nbsp;&nbsp;太保；以尚书令段韶为大司马；以丰州刺史娄睿为司空；以太傅、平阳王淹为太<br /><br />&nbsp;&nbsp;&nbsp;&nbsp;宰；以太保、彭城王廖太师、录尚书事；以冀州刺史、博陵王济为太尉；以<br /><br />&nbsp;&nbsp;&nbsp;&nbsp;中书监、任城王为尚书左仆射；以并州刺史斛律光为右仆射。封孝昭皇帝太<br /><br />&nbsp;&nbsp;&nbsp;&nbsp;子百年为乐陵郡王。庚申，诏大使巡行天下，求政善恶，问人疾苦，擢进贤良。<br /><br />&nbsp;&nbsp;&nbsp;&nbsp;是岁，周武帝保定元年。<br /><br />&nbsp;&nbsp;&nbsp;&nbsp;河清元年春正月乙亥，车驾至自晋阳。辛巳，祀南郊。壬午，享太庙。丙戌，<br /><br />&nbsp;&nbsp;&nbsp;&nbsp;立妃胡氏为皇后，子纬为皇太子。戊子，大赦，内外百官，普加泛级；诸为父后<br /><br />&nbsp;&nbsp;&nbsp;&nbsp;者，赐爵一级。己亥，以前定州刺史、冯翊王润为尚书左仆射。诏普断屠杀，以<br /><br />&nbsp;&nbsp;&nbsp;&nbsp;顺春令。二月丁未，以太宰、平阳王淹为青州刺史、太傅、领司徒；以领军大将<br /><br />&nbsp;&nbsp;&nbsp;&nbsp;军、宗师、平秦王归彦为太宰、冀州刺史。乙卯，以兼尚书令、任城王为司<br /><br />&nbsp;&nbsp;&nbsp;&nbsp;徒。诏散骑常侍崔瞻聘于陈。夏四月辛丑，皇太后娄氏崩。乙巳，青州刺史上言。<br /><br />&nbsp;&nbsp;&nbsp;&nbsp;今月庚寅，河、济清。以河、济清，改大宁二年为河清，降罪人各有差。五月甲<br /><br />&nbsp;&nbsp;&nbsp;&nbsp;申，y葬武明皇后于义平陵。己丑，以尚书右仆射斛律光为尚书令。秋七月，太<br /><br />&nbsp;&nbsp;&nbsp;&nbsp;宰、冀州刺史、平秦王归彦据州反。诏大司马段韶、司空娄睿讨禽之。乙未，斩<br /><br />&nbsp;&nbsp;&nbsp;&nbsp;归彦，并其三子及党与二十人于都市。丁酉，以大司马段韶为太傅；以司空娄睿<br /><br />&nbsp;&nbsp;&nbsp;&nbsp;为司徒；以太傅、平阳王淹为太宰；以尚书令斛律光为司空；以太子太傅、赵郡<br /><br />&nbsp;&nbsp;&nbsp;&nbsp;王睿为尚书令；中书监、河间王孝琬为尚书左仆射。癸亥，行幸晋阳。陈人来聘。<br /><br />&nbsp;&nbsp;&nbsp;&nbsp;冬十一月丁丑，诏兼散骑常侍封孝琰使于陈。十二月丙辰，车驾至自晋阳。是岁，<br /><br />&nbsp;&nbsp;&nbsp;&nbsp;杀太原王绍德。<br /><br />&nbsp;&nbsp;&nbsp;&nbsp;二年春正月乙亥，帝诏临朝堂，策试秀、孝。以太子少傅魏收为兼尚书右仆<br /><br />&nbsp;&nbsp;&nbsp;&nbsp;射。己卯，兼右仆射魏收以阿纵除名。丁丑，以武明皇后配祭北郊。辛卯，帝临<br /><br />&nbsp;&nbsp;&nbsp;&nbsp;都亭录见囚，降在京罪人各有差。三月己丑，诏司空斛律光督五营军士筑戍于轵<br /><br />&nbsp;&nbsp;&nbsp;&nbsp;关。壬申，室韦国遣使朝贡。丙戌，以兼尚书右仆射赵彦深为左仆射。夏四月，<br /><br />&nbsp;&nbsp;&nbsp;&nbsp;并、汾、晋、东雍、南汾五州虫旱伤稼，遣使振恤。戊午，陈人来聘。五月壬午，<br /><br />&nbsp;&nbsp;&nbsp;&nbsp;诏以城南双堂之苑，回造大总持寺。六月乙巳，齐州上言，济河水口见八龙升天。<br /><br />&nbsp;&nbsp;&nbsp;&nbsp;乙卯，诏兼散骑常侍崔子武使于陈。庚申，司州牧、河南王孝瑜薨。秋八月辛丑，<br /><br />&nbsp;&nbsp;&nbsp;&nbsp;诏以三台宫为大兴圣寺。冬十二月癸巳，陈人来聘。己酉，周将杨忠帅突厥阿史<br /><br />&nbsp;&nbsp;&nbsp;&nbsp;那木可汗等一十余万人，自恒州分为三道，杀掠吏人。是时，大雨雪连月，南北<br /><br />&nbsp;&nbsp;&nbsp;&nbsp;千余里，平地数尺。霜昼下，雨血于太原。戊午，帝至晋阳。己未，周军逼并州，<br /><br />&nbsp;&nbsp;&nbsp;&nbsp;又遣大将达奚武帅众数万至东雍及晋州，与突厥相应。是岁，室韦、库莫奚、<br /><br />&nbsp;&nbsp;&nbsp;&nbsp;H、契丹并遣使朝贡。<br /><br />&nbsp;&nbsp;&nbsp;&nbsp;三年春正月庚申朔，周军至城下而陈。战于城西，周军及突厥大败，人畜死<br /><br />&nbsp;&nbsp;&nbsp;&nbsp;者相枕，数百里不绝。诏平原王段韶追出塞而还。三月辛酉，以律令班下，大赦。<br /><br />&nbsp;&nbsp;&nbsp;&nbsp;己巳，盗杀太师、彭城王痢８辰，以司空斛律光为司徒，以侍中、武兴王普<br /><br />&nbsp;&nbsp;&nbsp;&nbsp;为尚书左仆射。甲申，以尚书令、冯翊王润为司空。夏四月辛卯，诏兼散骑常侍<br /><br />&nbsp;&nbsp;&nbsp;&nbsp;皇甫亮使于陈。五月甲子，帝至自晋阳。壬午，以尚书令、赵郡王睿为录尚书事，<br /><br />&nbsp;&nbsp;&nbsp;&nbsp;以前司徒娄睿为太尉。甲申，以太傅段韶为太师。丁亥，以太尉、任城王为<br /><br />&nbsp;&nbsp;&nbsp;&nbsp;大将军。壬辰，行幸晋阳。六月庚子，大雨，昼夜不息，至甲辰乃止。是月，晋<br /><br />&nbsp;&nbsp;&nbsp;&nbsp;阳讹言有鬼兵，百姓竞击铜铁以捍之。杀乐陵王百年。归宇文媪于周。秋九月乙<br /><br />&nbsp;&nbsp;&nbsp;&nbsp;丑，封皇子绰为南阳王、俨为东平王。是月，归阎媪于周。陈人来聘。突厥寇幽<br /><br />&nbsp;&nbsp;&nbsp;&nbsp;州，入长城，虏掠而还。闰月乙未，诏遣十二使巡行水涝州，免其租调。乙巳，<br /><br />&nbsp;&nbsp;&nbsp;&nbsp;突厥寇幽州。周军三道并出，使其将尉迥寇洛阳，杨咳腴蚬兀权景宣趣悬瓠。<br /><br />&nbsp;&nbsp;&nbsp;&nbsp;冬十一月甲午，迥等围洛阳。戊戌，诏兼散骑常侍刘逖使于陈。甲辰，太尉娄睿<br /><br />&nbsp;&nbsp;&nbsp;&nbsp;大破周军于轵关，禽杨俊Ｊ二月乙卯，豫州刺史王士良以城降周将权景宣。丁<br /><br />&nbsp;&nbsp;&nbsp;&nbsp;巳，帝自晋阳南讨。己未，太宰、平阳王淹薨。壬戌，太师段韶大破尉迥等，解<br /><br />&nbsp;&nbsp;&nbsp;&nbsp;洛阳围。丁卯，帝至洛阳，免洛州经周军处一年租赋；赦州城内死罪已下囚。己<br /><br />&nbsp;&nbsp;&nbsp;&nbsp;巳，以太师段韶为太宰，以司徒斛律光为太尉，并州刺史、兰陵王长恭为尚书令。<br /><br />&nbsp;&nbsp;&nbsp;&nbsp;壬申，帝至武牢，经滑台，次于黎阳。所经减降罪人。丙子，车驾至自洛阳。是<br /><br />&nbsp;&nbsp;&nbsp;&nbsp;岁，高丽、H、新罗并遣使朝贡。山东大水，饥死者不可胜计。诏发振给，事<br /><br />&nbsp;&nbsp;&nbsp;&nbsp;竟不行。<br /><br />&nbsp;&nbsp;&nbsp;&nbsp;四年春正月癸卯，以大将军、任城王为大司马。辛未，幸晋阳。二月甲<br /><br />&nbsp;&nbsp;&nbsp;&nbsp;寅，诏以新罗国王金真兴为使持节、东夷校尉、乐浪郡公、新罗王。壬申，以年<br /><br />&nbsp;&nbsp;&nbsp;&nbsp;谷不登，禁酤酒。己卯，诏减百官食廪各有差。三月戊子，诏给西兖、梁、沧、<br /><br />&nbsp;&nbsp;&nbsp;&nbsp;赵州，司州之东郡、阳平、清河、武都。冀州之长乐、勃海遭水涝之处贫下户粟<br /><br />&nbsp;&nbsp;&nbsp;&nbsp;各有差。家别斗升而已，又多不付。是月，彗星见。有物陨于殿廷。如赤漆鼓，<br /><br />&nbsp;&nbsp;&nbsp;&nbsp;带小铃。殿上石自起，两两相对。又有神见于后园万寿堂前山穴中，其体壮大，<br /><br />&nbsp;&nbsp;&nbsp;&nbsp;不辨其面，两齿绝白，长出于唇。帝直宿嫔御已下七百人咸见焉。帝又梦之。夏<br /><br />&nbsp;&nbsp;&nbsp;&nbsp;四月戊午，大将军、东安王娄睿坐事免。乙亥，陈人来聘。太史奏，天文有变，<br /><br />&nbsp;&nbsp;&nbsp;&nbsp;其占当有易王。丙子，乃使太宰段韶兼太尉，持节奉皇帝玺绶，传位于皇太子。<br /><br />&nbsp;&nbsp;&nbsp;&nbsp;大赦，改元为天统元年。百官进级，降罪，各有差。又诏皇太子妃斛律氏为皇后。<br /><br />&nbsp;&nbsp;&nbsp;&nbsp;于是群公上尊号为太上皇帝。军国大事，咸以奏闻。始将传政，使内参乘子尚乘<br /><br />&nbsp;&nbsp;&nbsp;&nbsp;驿送诏书于邺。子尚出晋阳城，见人骑随后，忽失之。尚未至邺而其言已布矣。<br /><br />&nbsp;&nbsp;&nbsp;&nbsp;天统四年十二月辛未，太上皇帝崩于邺宫乾寿堂，时年三十二。谥曰武成皇帝，<br /><br />&nbsp;&nbsp;&nbsp;&nbsp;庙号世祖。五年二月甲申，葬于永平陵。<br /><br />&nbsp;&nbsp;&nbsp;&nbsp;后主讳纬，字仁纲，武成皇帝之长子也。母曰胡皇后，梦于海上坐玉盆，日<br /><br />&nbsp;&nbsp;&nbsp;&nbsp;入裙下，遂有娠。天保七年五月五日，生帝于并州邸。帝少美容仪，武成特所爱<br /><br />&nbsp;&nbsp;&nbsp;&nbsp;宠，拜世子。及武成入纂大业，大宁二年正月丙戌，立为皇太子。河清四年，武<br /><br />&nbsp;&nbsp;&nbsp;&nbsp;成禅位于帝。<br /><br />&nbsp;&nbsp;&nbsp;&nbsp;天统元年夏四月丙子，皇帝即位于晋阳宫。大赦，改河清四年为天统。丁丑，<br /><br />&nbsp;&nbsp;&nbsp;&nbsp;以太保贺拔仁为太师；太尉侯莫陈相为太保；司空、冯翊王润为司徒；录尚书事、<br /><br />&nbsp;&nbsp;&nbsp;&nbsp;赵郡王睿为司空；尚书左仆射、河间王孝琬为尚书令。戊寅，以瀛州刺史尉粲为<br /><br />&nbsp;&nbsp;&nbsp;&nbsp;太尉；斛律光为大将军；东安王娄睿为太尉；尚书右仆射赵彦深为左仆射。六月<br /><br />&nbsp;&nbsp;&nbsp;&nbsp;壬戌，彗星出文昌东北，其大如手，后稍长，乃至丈余，百日乃灭。己巳，太上<br /><br />&nbsp;&nbsp;&nbsp;&nbsp;皇帝诏兼散骑常侍王季高使于陈。秋七月乙未，太上皇帝诏增置都水使者一人。<br /><br />&nbsp;&nbsp;&nbsp;&nbsp;冬十一月癸未，太上皇帝至自晋阳。己丑，太上皇帝诏改太祖献武皇帝为神武皇<br /><br />&nbsp;&nbsp;&nbsp;&nbsp;帝，庙号高祖；献明皇后为武明皇后。其文宣谥号，委有司议定。十二月庚戌，<br /><br />&nbsp;&nbsp;&nbsp;&nbsp;太上皇帝狩于北郊。壬子，狩于南郊。乙卯，狩于西郊。壬戌，太上皇帝幸晋阳。<br /><br />&nbsp;&nbsp;&nbsp;&nbsp;丁卯，帝至自晋阳。庚午，有司奏改高祖文宣皇帝为威宗景烈皇帝。是岁，高丽、<br /><br />&nbsp;&nbsp;&nbsp;&nbsp;契丹、H并遣使朝贡。河南大疫。<br /><br />&nbsp;&nbsp;&nbsp;&nbsp;二年春正月辛卯，祀圆丘。癸巳，祭于太庙。诏降罪人各有差。丙申，以<br /><br />&nbsp;&nbsp;&nbsp;&nbsp;吏部尚书尉瑾为尚书右仆射。庚子，行幸晋阳。二月庚戌，太上皇帝至自晋阳。<br /><br />&nbsp;&nbsp;&nbsp;&nbsp;壬子，陈人来聘。三月乙巳，太上皇帝诏以三台施兴圣寺。以旱故，降禁囚。夏<br /><br />&nbsp;&nbsp;&nbsp;&nbsp;四月，陈文帝殂。五月乙酉，以兼尚书左仆射、武兴王普为尚书令。己亥，封太<br /><br />&nbsp;&nbsp;&nbsp;&nbsp;上皇帝子俨为东平王，仁弘为齐安王，仁固为北平王，仁英为高平王，仁光为淮<br /><br />&nbsp;&nbsp;&nbsp;&nbsp;南王。六月，太上皇帝诏兼散骑常侍韦道儒聘于陈。秋八月，太上皇帝幸晋阳。<br /><br />&nbsp;&nbsp;&nbsp;&nbsp;冬十月乙卯，以太保侯莫陈相为太傅；大司马、任城王为太保；太尉娄睿为<br /><br />&nbsp;&nbsp;&nbsp;&nbsp;大司马，徙冯翊王润为太尉，开府仪同三司韩祖念为司徒。十一月，大雨雪。盗<br /><br />&nbsp;&nbsp;&nbsp;&nbsp;窃太庙御服。十二月乙丑，陈人来聘。是岁，杀河间王孝琬。突厥、H国并遣<br /><br />&nbsp;&nbsp;&nbsp;&nbsp;使朝贡。于周为天和元年。<br /><br />&nbsp;&nbsp;&nbsp;&nbsp;三年春正月壬辰，太上皇帝至自晋阳。乙未，大雪，平地三尺。戊戌，太上<br /><br />&nbsp;&nbsp;&nbsp;&nbsp;皇帝诏，京官执事散官三品已上，举三人，五品已上，各举二人；称事七品已上，<br /><br />&nbsp;&nbsp;&nbsp;&nbsp;及殿中侍御史、尚书都、检校御史、主书及门下录事，各举一人。邺宫九龙殿灾，<br /><br />&nbsp;&nbsp;&nbsp;&nbsp;延烧西廊。二月壬寅朔，帝加元服，大赦。九州职人，各进四级；内外百官，普<br /><br />&nbsp;&nbsp;&nbsp;&nbsp;进二级。夏四月癸丑，太上皇帝诏兼散骑常侍司马幼之使于陈。五月甲午，太上<br /><br />&nbsp;&nbsp;&nbsp;&nbsp;皇帝诏以领军大将军、东平王俨为尚书令。乙未，大风，昼晦，发屋拔树。六月<br /><br />&nbsp;&nbsp;&nbsp;&nbsp;己未，太上皇帝诏封皇子仁机为西河王，仁约为乐浪王，仁俭为颍川王，仁雅为<br /><br />&nbsp;&nbsp;&nbsp;&nbsp;安乐王，统为丹杨王，仁谦为东海王。闰六月辛巳，左丞相斛律金薨。壬午，太<br /><br />&nbsp;&nbsp;&nbsp;&nbsp;上皇帝诏尚书令、东平王俨录尚书事。以尚书左仆射赵彦深为尚书令，并省尚书<br /><br />&nbsp;&nbsp;&nbsp;&nbsp;右仆射娄定远为尚书左仆射，中书监徐之才为右仆射。秋八月辛未，太上皇帝诏<br /><br />&nbsp;&nbsp;&nbsp;&nbsp;以太保、任城王为太师，太尉、冯翊王润为大司马，太宰段韶为左丞相，太<br /><br />&nbsp;&nbsp;&nbsp;&nbsp;师贺拔仁为右丞相，太傅侯莫陈相为太宰，大司马娄睿为太傅，大将军斛律光为<br /><br />&nbsp;&nbsp;&nbsp;&nbsp;太保，司徒韩祖念为大将军，司空、赵郡王睿为太尉，尚书令、东平王俨为司徒。<br /><br />&nbsp;&nbsp;&nbsp;&nbsp;九月己酉，太上皇帝诏诸寺署所绾杂保户姓高者，天保之初，虽有优放，权假力<br /><br />&nbsp;&nbsp;&nbsp;&nbsp;用未免者，今可悉蠲杂户，任属郡县，一准平人。丁巳，太上皇帝幸晋阳。是秋，<br /><br />&nbsp;&nbsp;&nbsp;&nbsp;山东大水，人饥，僵尸满道。冬十月，突厥、大莫娄、室韦、百济、H等国，<br /><br />&nbsp;&nbsp;&nbsp;&nbsp;各遣使朝贡。十一月丙午，以晋阳大明殿成故，大赦。文武百官进二级。免并州<br /><br />&nbsp;&nbsp;&nbsp;&nbsp;居城、太原一郡来年租。癸未，太上皇帝至自晋阳。十二月己巳，太上皇帝诏以<br /><br />&nbsp;&nbsp;&nbsp;&nbsp;故左丞相、赵郡王琛配飨神武庙廷。<br /><br />&nbsp;&nbsp;&nbsp;&nbsp;四年春正月壬子，诏以故清河王岳、河东王潘相乐十人并配飨神武庙廷。癸<br /><br />&nbsp;&nbsp;&nbsp;&nbsp;亥，太上皇帝诏兼散骑常侍郑大护使于陈。三月乙巳，太上皇帝诏以司徙、东平<br /><br />&nbsp;&nbsp;&nbsp;&nbsp;王俨为大将军，南阳王绰为司徒，开府仪同三司、广宁王孝珩为尚书令。夏四月<br /><br />&nbsp;&nbsp;&nbsp;&nbsp;辛未，邺宫昭阳殿灾，及宣光、瑶华等殿。辛巳，太上皇帝幸晋阳。五月癸卯，<br /><br />&nbsp;&nbsp;&nbsp;&nbsp;以尚书右仆射胡长仁为左仆射，中书监和士开为右仆射。壬戌，太上皇帝至自晋<br /><br />&nbsp;&nbsp;&nbsp;&nbsp;阳。自正月不雨，至于是月。六月甲子朔，大雨。甲申，大风，拔木折树。是月，<br /><br />&nbsp;&nbsp;&nbsp;&nbsp;彗星见于东井。秋九月丙申，周人来通和。太上皇帝诏侍中斛斯文略报聘于周。<br /><br />&nbsp;&nbsp;&nbsp;&nbsp;冬十月辛巳，以尚书令、广宁王孝珩为录尚书事，左仆射胡长仁为尚书令，右仆<br /><br />&nbsp;&nbsp;&nbsp;&nbsp;射和士开为左仆射，中书监唐邕为右仆射。十一月壬辰，太上皇帝诏兼散骑常侍<br /><br />&nbsp;&nbsp;&nbsp;&nbsp;李翥使于陈。是月，陈安成王顼废其主伯宗而自立。十二月辛未，太上皇帝崩。<br /><br />&nbsp;&nbsp;&nbsp;&nbsp;丙子，大赦。九州职人普加一级，内外百官并加两级。戊寅，上太上皇后尊号为<br /><br />&nbsp;&nbsp;&nbsp;&nbsp;皇太后。甲申，诏细作之务及所在百工悉罢之。又诏掖廷、晋阳、中山宫人等，<br /><br />&nbsp;&nbsp;&nbsp;&nbsp;及邺下、并州太官官口二处，其年六十已上，及有癃患者，仰所司简放。庚寅，<br /><br />&nbsp;&nbsp;&nbsp;&nbsp;诏天保七年已来，诸家缘坐配流者，所在令还。是岁，契丹、H国并遣使朝贡。<br /><br />&nbsp;&nbsp;&nbsp;&nbsp;五年春正月辛亥，诏以金凤等三台未入寺者，施大兴圣寺。是月，杀定州刺<br /><br />&nbsp;&nbsp;&nbsp;&nbsp;史、博陵王济。二月乙丑，诏应宫刑者，普免刑为官口。又诏禁网捕鹰鹞及畜养<br /><br />&nbsp;&nbsp;&nbsp;&nbsp;笼放之物。癸酉，大莫娄国遣使朝贡。乙丑，改东平王俨为琅邪王。诏侍中叱列<br /><br />&nbsp;&nbsp;&nbsp;&nbsp;长文使于周。是月，杀太尉、赵郡王睿。三月丁酉，以司空徐显秀为太尉，并省<br /><br />&nbsp;&nbsp;&nbsp;&nbsp;尚书令娄定远为司空。是月，行幸晋阳。夏四月甲子，诏以并州尚书省为大基圣<br /><br />&nbsp;&nbsp;&nbsp;&nbsp;寺，晋祠为大崇皇寺。乙丑，车驾至自晋阳。秋七月己丑，诏降罪人各有差。戊<br /><br />&nbsp;&nbsp;&nbsp;&nbsp;申，诏使巡省河北诸州无雨处，境内偏旱者，优免租调。冬十月壬戌，诏禁造酒。<br /><br />&nbsp;&nbsp;&nbsp;&nbsp;十一月辛丑，诏以太保斛律光为太傅，大司马、冯翊王润为太保，大将军、琅邪<br /><br />&nbsp;&nbsp;&nbsp;&nbsp;王俨为大司马。十二月庚午，以开府仪同三司、兰陵王长恭为尚书令。庚辰，以<br /><br />&nbsp;&nbsp;&nbsp;&nbsp;中书监魏收为尚书右仆射。<br /><br />&nbsp;&nbsp;&nbsp;&nbsp;武平元年春正月乙酉朔，改元。太师、并州刺史、东安王娄睿薨。戊申，诏<br /><br />&nbsp;&nbsp;&nbsp;&nbsp;兼散骑常侍裴献之聘于陈。二月癸亥，以百济王余昌为使持节、侍中、骠骑大将<br /><br />&nbsp;&nbsp;&nbsp;&nbsp;军、带方郡公，王如故。己巳，以太傅、咸阳王斛律光为右丞相，并州刺史、右<br /><br />&nbsp;&nbsp;&nbsp;&nbsp;丞相、安定王贺拔仁为录尚书事，冀州刺史、任城王为太师。丙子，降死罪<br /><br />&nbsp;&nbsp;&nbsp;&nbsp;已下囚。闰月戊戌，录尚书事、安定王贺拔仁薨。三月辛酉，以开府仪同三司徐<br /><br />&nbsp;&nbsp;&nbsp;&nbsp;之才为尚书左仆射。夏六月乙酉，以广宁王孝珩为司空。甲辰，以皇子恒生故，<br /><br />&nbsp;&nbsp;&nbsp;&nbsp;大赦。内外百官，普进二级；九州职人，普进四级。己酉，诏以开府仪同三司唐<br /><br />&nbsp;&nbsp;&nbsp;&nbsp;邕为尚书右仆射。秋七月癸丑，封孝昭皇帝子彦基为城阳王，彦康为定陵王，彦<br /><br />&nbsp;&nbsp;&nbsp;&nbsp;忠为梁郡王。甲寅，以尚书令、兰陵王长恭为录尚书事，中领军和士开为尚书令。<br /><br />&nbsp;&nbsp;&nbsp;&nbsp;癸亥，H遣使朝贡。癸酉，以华山王凝为太傅。八月辛卯，行幸晋阳。九月乙<br /><br />&nbsp;&nbsp;&nbsp;&nbsp;巳，立皇子恒为皇太子。冬十月辛巳，以司空、广宁王孝珩为司徒，以上洛王思<br /><br />&nbsp;&nbsp;&nbsp;&nbsp;宗为司空，封萧庄为梁王。戊子，曲降并州死罪已下囚。己丑，复改威宗景烈皇<br /><br />&nbsp;&nbsp;&nbsp;&nbsp;帝谥号为显祖文宣皇帝。十二月丁亥，车驾至自晋阳。诏左丞相斛律光出晋州道，<br /><br />&nbsp;&nbsp;&nbsp;&nbsp;修城戍。<br /><br />&nbsp;&nbsp;&nbsp;&nbsp;二年春正月丁巳，诏兼散骑常侍刘环俊使于陈。戊寅，以百济王余昌为使持<br /><br />&nbsp;&nbsp;&nbsp;&nbsp;节、都督、东青州刺史。二月壬寅，以录尚书事、兰陵王长恭为太尉，并省录尚<br /><br />&nbsp;&nbsp;&nbsp;&nbsp;书事赵彦深为司空，尚书令和士开为录尚书事，左仆射徐之才为尚书令，右仆射<br /><br />&nbsp;&nbsp;&nbsp;&nbsp;唐邕为左仆射，吏部尚书冯子琮为右仆射。夏四月壬午，以大司马、琅邪王俨为<br /><br />&nbsp;&nbsp;&nbsp;&nbsp;太保。甲午，陈遣使连和，谋伐周，朝议弗许。六月，段韶攻周汾州克之，获刺<br /><br />&nbsp;&nbsp;&nbsp;&nbsp;史杨敷。秋七月庚午，太保、琅邪王俨矫诏杀录尚书事和士开于南台，即日诛领<br /><br />&nbsp;&nbsp;&nbsp;&nbsp;军大将军库狄伏连、书侍御史王子宣等，尚书右仆射冯子琮赐死殿中。八月己亥，<br /><br />&nbsp;&nbsp;&nbsp;&nbsp;行幸晋阳。九月辛亥，以太师、任城王为太宰，冯翊王润为太师。己未，左<br /><br />&nbsp;&nbsp;&nbsp;&nbsp;丞相、平原王段韶薨。戊午，曲降并州界内死罪已下，各有差。庚午，杀太保、<br /><br />&nbsp;&nbsp;&nbsp;&nbsp;琅邪王俨。壬申，陈人来聘。冬十月，罢京畿府入领军府。己亥，车驾至自晋阳。<br /><br />&nbsp;&nbsp;&nbsp;&nbsp;十一月庚戍，诏侍中赫连子悦使于周。丙寅，以徐州行台、广宁王孝珩为录尚书<br /><br />&nbsp;&nbsp;&nbsp;&nbsp;事。庚午，以录尚书事、广宁王孝珩为司徒。癸酉，以右丞相斛律光为左丞相。<br /><br />&nbsp;&nbsp;&nbsp;&nbsp;三年春正月己巳，祀南郊。辛亥，追赠故琅邪王俨为楚帝。二月己卯，以卫<br /><br />&nbsp;&nbsp;&nbsp;&nbsp;菩萨为太尉。辛巳，以并省吏部尚书高元海为尚书右仆射。庚寅，以左仆射唐邕<br /><br />&nbsp;&nbsp;&nbsp;&nbsp;为尚书令，侍中祖E为左仆射。是月，敕撰《玄州苑御览》，后改名《圣寿堂御<br /><br />&nbsp;&nbsp;&nbsp;&nbsp;览》。三月辛酉，诏文武官五品已上，各举一人。是月，周诛冢宰宇文护。夏四<br /><br />&nbsp;&nbsp;&nbsp;&nbsp;月，周人来聘。秋七月戊辰，诛左丞相、咸阳王斛律光，及其弟幽州行台、荆山<br /><br />&nbsp;&nbsp;&nbsp;&nbsp;公丰乐。八月庚寅，废皇后斛律氏为庶人。以太宰、任城王为右丞相，太师、<br /><br />&nbsp;&nbsp;&nbsp;&nbsp;冯翊王润为太尉，兰陵王长恭为大司马，广宁王孝珩为大将军，安德王廷宗为司<br /><br />&nbsp;&nbsp;&nbsp;&nbsp;徒。使领军封辅相聘于周。戊子，拜右昭仪胡氏为皇后。己丑，以司州牧、北平<br /><br />&nbsp;&nbsp;&nbsp;&nbsp;王仁坚为尚书令，特进许季良为左仆射，彭城王宝德为右仆射。癸巳，行幸晋阳。<br /><br />&nbsp;&nbsp;&nbsp;&nbsp;是月，《圣寿堂御览》成，敕付史阁。后改为《修文殿御览》。九月，陈人来聘。<br /><br />&nbsp;&nbsp;&nbsp;&nbsp;冬十月，降死罪已下囚。甲午，拜弘德夫人穆氏为左皇后，大赦。十二月辛丑，<br /><br />&nbsp;&nbsp;&nbsp;&nbsp;废皇后胡氏为庶人。是岁，新罗、百济、勿吉、突厥并遣使朝贡。于周为建德元<br /><br />&nbsp;&nbsp;&nbsp;&nbsp;年。<br /><br />&nbsp;&nbsp;&nbsp;&nbsp;四年春正月戊寅，以并省尚书令高阿那肱为录尚书事。庚辰，诏兼散骑常侍<br /><br />&nbsp;&nbsp;&nbsp;&nbsp;崔象使于陈。是月，邺都、并州并有狐媚，多截人发。二月乙巳，拜左皇后穆氏<br /><br />&nbsp;&nbsp;&nbsp;&nbsp;为皇后。丙午，置文林馆。乙卯，以尚书令、北平王仁坚为录尚书事。丁巳，行<br /><br />&nbsp;&nbsp;&nbsp;&nbsp;幸晋阳。是月，周人来聘。三月辛未，盗入信州，杀刺史和士休，南兖州刺史鲜<br /><br />&nbsp;&nbsp;&nbsp;&nbsp;于世荣讨之。庚辰，车驾至晋阳。夏四月戊午，以大司马、兰陵王长恭为太保，<br /><br />&nbsp;&nbsp;&nbsp;&nbsp;大将军、定州刺史、南阳王绰为大司马，大司马、太尉卫菩萨为大将军，司徒、<br /><br />&nbsp;&nbsp;&nbsp;&nbsp;安德王延宗为太尉，司空、武兴王普为司徒，开府仪同三司、宜阳王赵彦深为司<br /><br />&nbsp;&nbsp;&nbsp;&nbsp;空。癸丑，祈皇祠。坛檬之内忽有车轨之辙，案验，傍无人迹，不知车所<br /><br />&nbsp;&nbsp;&nbsp;&nbsp;从来。乙卯，诏以为大庆，班告天下。己未，周人来聘。五月丙子，诏史官更撰<br /><br />&nbsp;&nbsp;&nbsp;&nbsp;《魏书》。癸巳，以领军穆提婆为尚书左仆射，以侍中、中书监段孝言为右仆射。<br /><br />&nbsp;&nbsp;&nbsp;&nbsp;是月，开府仪同三司尉破胡、长孙洪略等与陈将吴明彻战于吕梁南。大败，破胡<br /><br />&nbsp;&nbsp;&nbsp;&nbsp;走以免，洪略战殁。遂陷秦、泾二州。明彻进陷和、合二州。是月，杀太保、兰<br /><br />&nbsp;&nbsp;&nbsp;&nbsp;陵王长恭。六月，明彻进军围寿阳。壬子，幸南苑，从官⑺勒吡十人。以录尚<br /><br />&nbsp;&nbsp;&nbsp;&nbsp;书事高阿那肱为司徒。丙辰，诏开府王师罗使于周。秋九月，校猎于邺东。冬十<br /><br />&nbsp;&nbsp;&nbsp;&nbsp;月，陈将吴明彻陷寿阳。辛丑，杀侍中崔季舒、张雕唐、散骑常侍刘逖、封孝琰、<br /><br />&nbsp;&nbsp;&nbsp;&nbsp;黄门侍郎裴泽、郭遵。癸卯，行幸晋阳。十二月戊寅，以司徒高阿那肱为右丞相。<br /><br />&nbsp;&nbsp;&nbsp;&nbsp;是岁，高丽、H并遣使朝贡，突厥使求婚。<br /><br />&nbsp;&nbsp;&nbsp;&nbsp;五年春正月乙丑，置左右娥英各一人。二月乙未，车驾至自晋阳。朔州行台、<br /><br />&nbsp;&nbsp;&nbsp;&nbsp;南安王思好反。辛丑，行幸晋阳。尚书令唐邕等大破思好，投火死，焚其尸，并<br /><br />&nbsp;&nbsp;&nbsp;&nbsp;其妻李氏。丁未，车驾至自晋阳。甲寅，以尚书令唐邕为录尚书事。夏五月，大<br /><br />&nbsp;&nbsp;&nbsp;&nbsp;旱，晋阳得死魃，长二尺，面顶各二目。帝闻之，使刻木为其形以献。庚申，大<br /><br />&nbsp;&nbsp;&nbsp;&nbsp;赦。丁亥，陈人寇淮北。秋八月癸卯，行幸晋阳。甲辰，以高劢为尚书右仆射。<br /><br />&nbsp;&nbsp;&nbsp;&nbsp;是岁，杀南阳王绰。<br /><br />&nbsp;&nbsp;&nbsp;&nbsp;六年春三月乙亥，车驾至自晋阳。丁丑，烹妖贼郑子饶于都市。是月，周人<br /><br />&nbsp;&nbsp;&nbsp;&nbsp;来聘。夏四月庚子，以中书监阳休之为尚书右仆射。癸卯，H遣使朝贡。秋七<br /><br />&nbsp;&nbsp;&nbsp;&nbsp;月甲戌，行幸晋阳。八月丁酉，冀、定、赵、幽、沧、瀛六州大水。是月，周师<br /><br />&nbsp;&nbsp;&nbsp;&nbsp;入洛川，屯芒山，攻逼洛城。纵火船焚浮桥，河桥绝。闰月己丑，遣右丞相高阿<br /><br />&nbsp;&nbsp;&nbsp;&nbsp;那肱自晋阳御之，师次河阳，周师夜遁。庚辰，以司空赵彦深为司徒，斛律阿列<br /><br />&nbsp;&nbsp;&nbsp;&nbsp;罗为司空。辛巳，以军国资用不足，税关市、舟车、山泽、盐铁、店肆，轻重各<br /><br />&nbsp;&nbsp;&nbsp;&nbsp;有差，开酒禁。<br /><br />&nbsp;&nbsp;&nbsp;&nbsp;七年春正月壬辰，诏去秋已来，水潦，人饥不自立者，所在付大寺及诸富户，<br /><br />&nbsp;&nbsp;&nbsp;&nbsp;济其性命。甲寅，大赦。乙卯，车驾至自晋阳。二月辛酉，括杂户女，年二十已<br /><br />&nbsp;&nbsp;&nbsp;&nbsp;下十四已上未嫁，悉集省。隐匿者，家长处死刑。二月丙寅，风从西北起，发屋<br /><br />&nbsp;&nbsp;&nbsp;&nbsp;拔树，五日乃止。夏六月戊申朔，日有蚀之。庚申，司徒赵彦深薨。秋七月丁丑，<br /><br />&nbsp;&nbsp;&nbsp;&nbsp;大雨霖。是月，以水涝，遣使巡抚流亡人户。八月丁卯，行幸晋阳。雉集于御坐，<br /><br />&nbsp;&nbsp;&nbsp;&nbsp;获之，有司不敢以闻。诏营邯郸宫。冬十月丙辰，帝大狩于祁连池。周师攻晋州。<br /><br />&nbsp;&nbsp;&nbsp;&nbsp;癸亥，帝还晋阳。甲子，出兵，大集晋祠。庚午，帝发晋阳。癸酉，帝列阵而行，<br /><br />&nbsp;&nbsp;&nbsp;&nbsp;上鸡栖原，与周齐王宪相对，至夜不战。周师敛阵而退。十一月，周武帝退还长<br /><br />&nbsp;&nbsp;&nbsp;&nbsp;安，留偏师守晋州，高阿那肱等围晋州城。戊寅，帝至围所。十二月戊申，周武<br /><br />&nbsp;&nbsp;&nbsp;&nbsp;帝来救晋州。庚戌，战于城南，齐军大败。帝弃军先还。癸丑，入晋阳，忧惧不<br /><br />&nbsp;&nbsp;&nbsp;&nbsp;知所之。甲寅，大赦。帝谓朝臣曰：“周师甚盛，若何？”群臣咸曰：“天命未<br /><br />&nbsp;&nbsp;&nbsp;&nbsp;改，一得一失，自古皆然。宜停百赋，安朝野，收遗兵，背城死战，以存社稷。”<br /><br />&nbsp;&nbsp;&nbsp;&nbsp;帝意犹预，欲向北朔州。乃留安德王廷宗、广宁王孝珩等守晋阳。若晋阳不守，<br /><br />&nbsp;&nbsp;&nbsp;&nbsp;即欲奔突厥。群臣皆曰不可，帝不从其言。开府仪同三司贺拔伏恩、封辅相、慕<br /><br />&nbsp;&nbsp;&nbsp;&nbsp;容钟葵等宿卫近臣三十余人，西奔周师。乙卯，诏募兵，遣安德王延宗为左广，<br /><br />&nbsp;&nbsp;&nbsp;&nbsp;广宁王孝珩为右广。延宗入见帝，帝告欲向北朔州，延宗泣谏，不从。帝密遣王<br /><br />&nbsp;&nbsp;&nbsp;&nbsp;康德与中人齐绍等送皇太后、皇太子于北朔州。丙辰，帝幸城南军营，劳将士，<br /><br />&nbsp;&nbsp;&nbsp;&nbsp;其夜欲遁，诸将不从。丁巳，大赦。改武平七年为隆化元年。其日，穆提婆降周。<br /><br />&nbsp;&nbsp;&nbsp;&nbsp;诏除安德王延宗为相国，委以备御，延宗流涕受命。帝乃夜斩五龙门而出。欲走<br /><br />&nbsp;&nbsp;&nbsp;&nbsp;突厥，从官多散，领军梅胜郎叩马谏，乃回之邺。时唯高阿那肱等十余骑，广宁<br /><br />&nbsp;&nbsp;&nbsp;&nbsp;王孝珩、襄城王彦道续至，得数十人同行。戊午，延宗从众议，即皇帝位于晋阳，<br /><br />&nbsp;&nbsp;&nbsp;&nbsp;改隆化为德昌元年。庚申，帝入邺。辛酉，延宗与周师战于晋阳，大败，为周师<br /><br />&nbsp;&nbsp;&nbsp;&nbsp;所虏。<br /><br />&nbsp;&nbsp;&nbsp;&nbsp;帝遣募人，重加官赏，虽有此言，而竟不出物。广宁王孝珩奏请出宫人及珍<br /><br />&nbsp;&nbsp;&nbsp;&nbsp;宝，班赐将士，帝不悦。斛律孝卿居中，受委带甲以处分。请帝亲劳，为帝撰辞，<br /><br />&nbsp;&nbsp;&nbsp;&nbsp;且曰：“宜慷慨流涕，感激人心。”帝既出临众，将令之，不复记所受言，遂大<br /><br />&nbsp;&nbsp;&nbsp;&nbsp;笑。左右亦群酰将士莫不解体。于是自大丞相已下，太宰、大司马、三师、大<br /><br />&nbsp;&nbsp;&nbsp;&nbsp;将军、三公等官，并增员而授，或三或四，不可胜数。甲子，皇太后从北道至。<br /><br />&nbsp;&nbsp;&nbsp;&nbsp;引文武一品已上入朱华门。赐酒食及纸笔，问以御周之方略。群臣各异议，帝莫<br /><br />&nbsp;&nbsp;&nbsp;&nbsp;知所从。又引高元海、宋士素、卢思道、李德林等欲议禅位皇太子。先是，望气<br /><br />&nbsp;&nbsp;&nbsp;&nbsp;者言，当有革易，于是依天统故事，授位幼主。<br /><br />&nbsp;&nbsp;&nbsp;&nbsp;幼主名恒，帝之长子也。母曰穆皇后。武平元年六月，生于邺。其年十月，<br /><br />&nbsp;&nbsp;&nbsp;&nbsp;立为皇太子。隆化二年春正月乙亥，即皇帝位，时年八岁。改元为承光元年，大<br /><br />&nbsp;&nbsp;&nbsp;&nbsp;赦。尊皇太后为太皇太后，帝为太上皇帝，后为太上皇后。于是黄门侍郎颜之推、<br /><br />&nbsp;&nbsp;&nbsp;&nbsp;中书侍郎薛道衡、侍中陈德信等劝太上皇帝往河外募兵，更为经略。若不济，南<br /><br />&nbsp;&nbsp;&nbsp;&nbsp;投陈国。从之。丁丑，太皇太后、太上皇自邺先趣济州。周师渐逼。癸未，幼主<br /><br />&nbsp;&nbsp;&nbsp;&nbsp;又自邺东走。己丑，周师至紫阳桥。癸巳，烧城西门，太上皇将百余骑东走。乙<br /><br />&nbsp;&nbsp;&nbsp;&nbsp;亥，度河入济州。其日，幼主禅位于大丞相、任城王，令侍中斛律孝卿送禅<br /><br />&nbsp;&nbsp;&nbsp;&nbsp;文及玺绂于瀛州。孝卿乃以之归周。又为任城王诏，尊太上皇为无上皇。幼主为<br /><br />&nbsp;&nbsp;&nbsp;&nbsp;守国天王。留太皇太后济州，遣高阿那肱留守。太上皇并皇后携幼主走青州，韩<br /><br />&nbsp;&nbsp;&nbsp;&nbsp;长鸾、邓J等数十人从。太上皇既至青州，即为入陈之计。而高阿那肱召周军，<br /><br />&nbsp;&nbsp;&nbsp;&nbsp;约生致齐主。而屡使人告，言贼军在远，已令人烧断桥路。太上所以停缓。周军<br /><br />&nbsp;&nbsp;&nbsp;&nbsp;奄至青州，太上窘急，将逊于陈，置金囊于鞍后。与长鸾、淑妃等十数骑至青州<br /><br />&nbsp;&nbsp;&nbsp;&nbsp;南邓村，为周将尉暹纲所获，送邺。周武帝与抗宾主礼，并太后、幼主、诸王，<br /><br />&nbsp;&nbsp;&nbsp;&nbsp;俱送长安。封帝温国公。至建德七年，诬与宜州刺史穆提婆谋反，及延宗等数十<br /><br />&nbsp;&nbsp;&nbsp;&nbsp;人，无少长咸赐死。神武子孙所存者一二而己。至大象末，阳休之、陈德信等启<br /><br />&nbsp;&nbsp;&nbsp;&nbsp;大丞相隋公，请收葬。听之，葬于长安北原洪渎川。<br /><br />&nbsp;&nbsp;&nbsp;&nbsp;帝幼而令善；及长，颇学缀文，置文林馆，引诸文士焉。而言语涩呐，无志<br /><br />&nbsp;&nbsp;&nbsp;&nbsp;度，不喜见朝士。自非宠私昵狎，未尝交语。性懦不堪，人视者即有忿责。其奏<br /><br />&nbsp;&nbsp;&nbsp;&nbsp;事者，虽三公、令、录莫得仰视。皆略陈大旨，惊走而出。每灾异寇盗水旱，亦<br /><br />&nbsp;&nbsp;&nbsp;&nbsp;不自贬损；唯诸处设斋，以此为修德。雅信巫觋，解祷无方。初，琅邪王举兵，<br /><br />&nbsp;&nbsp;&nbsp;&nbsp;人告者误云库狄伏连反，帝曰：“此必仁威也。”又斛律光死后，诸武官举高思<br /><br />&nbsp;&nbsp;&nbsp;&nbsp;好堪大将军，帝曰：“思好喜反。”皆如所言，遂自以策无遗算，乃益骄纵。盛<br /><br />&nbsp;&nbsp;&nbsp;&nbsp;为无愁之曲，帝自弹胡琵琶而唱之，侍和之者以百数，人间谓之无愁天子。尝出<br /><br />&nbsp;&nbsp;&nbsp;&nbsp;见群厉，尽杀之。或杀人，剥面皮而视之。任陆令萱、和士开、高阿那肱、穆提<br /><br />&nbsp;&nbsp;&nbsp;&nbsp;婆、韩长鸾等宰制天下；陈德信、邓长J、何洪珍参预机权。各引亲党，超居非<br /><br />&nbsp;&nbsp;&nbsp;&nbsp;次；官由财进，狱以贿成；其所以乱政害人。难以备载。诸官奴婢、阉人、商人、<br /><br />&nbsp;&nbsp;&nbsp;&nbsp;胡户、杂户、歌舞人、见鬼人滥得富贵者，将以万数。庶姓封王者百数，不复可<br /><br />&nbsp;&nbsp;&nbsp;&nbsp;纪。开府千余，仪同无数。领军一时三十，连判文书，各作依字，不具姓名，莫<br /><br />&nbsp;&nbsp;&nbsp;&nbsp;知谁也。诸贵宠祖祢追赠，官岁一进，位极乃止。宫掖婢皆封郡君。宫女宝衣玉<br /><br />&nbsp;&nbsp;&nbsp;&nbsp;食者五百余人。一裙直万疋，镜台直千金。竞为变巧，朝衣夕弊。承武成之奢丽，<br /><br />&nbsp;&nbsp;&nbsp;&nbsp;以为帝王当然。乃更增益宫苑，造偃武修文台。其嫔嫱诸院中，起镜殿、宝殿、<br /><br />&nbsp;&nbsp;&nbsp;&nbsp;x瑁殿，丹青雕刻，妙极当时。又于晋阳起十二院，壮丽逾于邺下。所爱不恒，<br /><br />&nbsp;&nbsp;&nbsp;&nbsp;数毁而又复。夜则以火照作，寒则以汤为泥。百工困穷，无时休息。凿晋阳西山<br /><br />&nbsp;&nbsp;&nbsp;&nbsp;为大佛像，一夜燃油万盆，光照宫内。又为胡昭仪起大慈寺，未成，改为穆皇后<br /><br />&nbsp;&nbsp;&nbsp;&nbsp;大宝林寺。穷极工巧，运石填泉，劳费亿计，人牛死者，不可胜纪。御马则藉以<br /><br />&nbsp;&nbsp;&nbsp;&nbsp;毡Y，食物有十余种。将合牝牡，则设青庐，具牢馔而亲观之。狗则饲以梁肉。<br /><br />&nbsp;&nbsp;&nbsp;&nbsp;马及鹰犬，乃有仪同、郡君之号。故有赤彪仪同、逍遥郡君、陵霄郡君。高思好<br /><br />&nbsp;&nbsp;&nbsp;&nbsp;书所谓驮龙，逍遥著也。犬于马上设褥以抱之。斗鸡亦号开府。犬马鸡鹰，多食<br /><br />&nbsp;&nbsp;&nbsp;&nbsp;县干。鹰之入养者，稍割犬肉以饲之，至数日乃死。又于华林园立贫穷村舍，帝<br /><br />&nbsp;&nbsp;&nbsp;&nbsp;自弊衣为乞食儿。又为穷儿之市，躬自交易。写筑西鄙诸城，黑衣为羌兵；鼓噪<br /><br />&nbsp;&nbsp;&nbsp;&nbsp;陵之，亲率内参临拒，或实弯弓射人。自晋阳东巡，单马驰骛，衣解发散而归。<br /><br />&nbsp;&nbsp;&nbsp;&nbsp;又好不急之务，曾一夜索蝎，及旦，得三升。特爱非时之物，取求火急，皆须朝<br /><br />&nbsp;&nbsp;&nbsp;&nbsp;征夕办。当势者因之，贷一而责十焉。赋敛日重，徭役日烦；人力既殚，帑藏空<br /><br />&nbsp;&nbsp;&nbsp;&nbsp;竭。乃赐诸佞幸卖官，或得郡两三，或得县六七，各分州郡，下逮乡官，亦多降<br /><br />&nbsp;&nbsp;&nbsp;&nbsp;中者。故有敕用州主簿，敕用郡功曹。于是州县职司，多出富商大贾。竞为贪纵，<br /><br />&nbsp;&nbsp;&nbsp;&nbsp;人不聊生。爰自邺都及诸州郡，所在征税，百端俱起。凡此诸役皆渐于武成，至<br /><br />&nbsp;&nbsp;&nbsp;&nbsp;帝而增广焉。然未尝有有帷薄淫秽，唯此事颇优于武成云。<br /><br />&nbsp;&nbsp;&nbsp;&nbsp;初，河清末，武成梦大猬攻破邺城，故索境内猬膏以绝之。识者以后主名声<br /><br />&nbsp;&nbsp;&nbsp;&nbsp;与猬相协，亡齐征也。又妇人皆剪剔以著假髻；而危邪之，状如飞鸟，至于南面，<br /><br />&nbsp;&nbsp;&nbsp;&nbsp;则髻心正西。始自宫内为之。被于四远。天意若曰：“元首翦落，危侧，当走西<br /><br />&nbsp;&nbsp;&nbsp;&nbsp;也。”又为刀子者，刃皆狭细，名曰尽势。游童戏者，好以两手持绳，拂地而却<br /><br />&nbsp;&nbsp;&nbsp;&nbsp;上跳，且唱曰“高末”。高末之言，盖高氏运祚之末也。然则乱亡之数，盖有兆<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;论曰：武成风度高爽，经算弘长。文武之官，俱尽谋力，有帝王之量矣。但<br /><br />&nbsp;&nbsp;&nbsp;&nbsp;爱狎庸竖，委以朝权；帷薄之间，淫侈过度。灭亡之兆，其在斯乎。玄象告变，<br /><br />&nbsp;&nbsp;&nbsp;&nbsp;传位元子；名号虽殊，政犹己出；迹有虚饰，事非宪典；聪明临下，何易可诬。<br /><br />&nbsp;&nbsp;&nbsp;&nbsp;又河南、河间、乐陵等诸王，或以时嫌，或以猜忌，皆无罪而殒。非所谓知命任<br /><br />&nbsp;&nbsp;&nbsp;&nbsp;天体大道之义也。后主以中庸之姿，怀易染之性。永言先训，教匪义方。始自襁<br /><br />&nbsp;&nbsp;&nbsp;&nbsp;褓，至于传位，隔以正人，闭其善道。养德所履，异乎春诵夏弦。过廷所闻，莫<br /><br />&nbsp;&nbsp;&nbsp;&nbsp;非不轨不物。辅之以中官奶媪，属之以丽色淫声；纵t绁之娱，恣朋淫之好。语<br /><br />&nbsp;&nbsp;&nbsp;&nbsp;曰：“从恶若崩”，盖言其易。武平在御，弥见沦胥；罕接朝士，不亲政事；一<br /><br />&nbsp;&nbsp;&nbsp;&nbsp;日万机，委诸凶族。内侍帷幄，外吐丝纶；威厉风霜，志回天日；虐人害物，搏<br /><br />&nbsp;&nbsp;&nbsp;&nbsp;噬无厌；卖狱鬻官，溪壑难满。重以名将贻祸，忠臣显戮；始见浸溺之萌，俄观<br /><br />&nbsp;&nbsp;&nbsp;&nbsp;土崩之势。周武因机，遂混区夏，悲天！盖桀纣罪人，其亡也忽焉，自然之理矣。<br /><br />&nbsp;&nbsp;&nbsp;&nbsp;郑文贞公魏徵总而论之曰：神武以雄杰之姿，始基霸业；文襄以英明之略，<br /><br />&nbsp;&nbsp;&nbsp;&nbsp;伐叛柔远。于时丧君有君，师出以律。河阴之役，摧宇文如反掌；涡阳之战，扫<br /><br />&nbsp;&nbsp;&nbsp;&nbsp;侯景如拉枯。故能气慑西邻，威加南服。王室是赖，东夏宅心。文宣因累世之资，<br /><br />&nbsp;&nbsp;&nbsp;&nbsp;膺乐推之会，地居当璧，遂迁魏鼎。怀谲诡非常之才，运屈奇不测之智；网罗俊<br /><br />&nbsp;&nbsp;&nbsp;&nbsp;V，明察临下；文武名臣，尽其力用。亲戎出塞，命将临江。定单于于龙城，纳<br /><br />&nbsp;&nbsp;&nbsp;&nbsp;长君于梁国。外内充实，疆场无警；胡骑息其南侵，秦人不敢东顾。既而荒淫败<br /><br />&nbsp;&nbsp;&nbsp;&nbsp;德，罔念作狂；为善未能亡身，余殃足以传后。得以寿终，幸也；胤嗣不永，宜<br /><br />&nbsp;&nbsp;&nbsp;&nbsp;哉。孝昭地逼身危，逆取顺守；外敷文教，内蕴雄图；将以牢笼区域，奄有函夏。<br /><br />&nbsp;&nbsp;&nbsp;&nbsp;享龄不永，绩用无成。若或天假之年，足使秦、吴旰食。武成即位，雅道陵迟。<br /><br />&nbsp;&nbsp;&nbsp;&nbsp;昭、襄之风，摧焉已坠。暨乎后主，外内崩离；众溃于平阳，身禽于青土。天道<br /><br />&nbsp;&nbsp;&nbsp;&nbsp;深远，或未易谈；吉凶由人，抑可扬榷。观夫有齐全盛，控带遐阻：西包汾、晋，<br /><br />&nbsp;&nbsp;&nbsp;&nbsp;南极江、淮，东尽海隅，北渐沙漠。六国之地，我获其五；九州之境，彼分其四。<br /><br />&nbsp;&nbsp;&nbsp;&nbsp;料甲兵之众寡，校帑藏之虚实；折冲千里之将，帷幄六奇之士，比二方之优劣，<br /><br />&nbsp;&nbsp;&nbsp;&nbsp;无等级以寄言。然其太行、长城之固，自若也；江、淮、汾、晋之险，不移也；<br /><br />&nbsp;&nbsp;&nbsp;&nbsp;帑藏输税之富，未亏也；士庶甲兵之众，不缺也。然而前王用之而有余，后主守<br /><br />&nbsp;&nbsp;&nbsp;&nbsp;之而不足，其故何哉？前王之御时也，沐雨栉风；拯其溺而救其焚，信必赏，过<br /><br />&nbsp;&nbsp;&nbsp;&nbsp;必罚，安而利之。既与共其存亡，故得同其生死。后主则不然。以人从欲，损物<br /><br />&nbsp;&nbsp;&nbsp;&nbsp;益己。雕墙峻宇，甘酒嗜音；廛肆遍于宫园，禽色荒于外内。俾昼作夜，罔水行<br /><br />&nbsp;&nbsp;&nbsp;&nbsp;舟；所欲必成，所求必得。既不轨不物，又暗于听受；忠信弗闻，萋斐必入。视<br /><br />&nbsp;&nbsp;&nbsp;&nbsp;人如草芥，从恶如顺流。佞阉处当轴之权，婢媪擅回天之力。卖官鬻狱，乱政淫<br /><br />&nbsp;&nbsp;&nbsp;&nbsp;刑；刳z被于忠良，禄位加于犬马。谗邪并进，法令多闻。持瓢者非止百人，<br /><br />&nbsp;&nbsp;&nbsp;&nbsp;摇树者不唯一手。于是土崩瓦解，众叛亲离。顾瞻周道，咸有西归之志。方更盛<br /><br />&nbsp;&nbsp;&nbsp;&nbsp;其宫观，穷极荒淫；谓黔首之可诬，指白日以自保。驱倒戈之旅，抗前歌之师；<br /><br />&nbsp;&nbsp;&nbsp;&nbsp;五世崇基，一举而灭。岂非镌金石者难为功，摧枯朽者易为力欤。抑又闻之，<br /><br />&nbsp;&nbsp;&nbsp;&nbsp;“皇天无亲，唯德是辅”。“天时不如地利，地利不如人和”。齐自河清之后，<br /><br />&nbsp;&nbsp;&nbsp;&nbsp;逮于武平之末，土木之工不息，嫔嫱之选无已。征税尽，人力殚，物产无以给其<br /><br />&nbsp;&nbsp;&nbsp;&nbsp;求，江海不能赡其欲。所谓火既炽矣，更负薪以足之；数既穷矣，又为恶以促之。<br /><br />&nbsp;&nbsp;&nbsp;&nbsp;欲求大厦不燔，延期过历，不亦难乎。由此言之，齐氏之败亡，盖亦由人，匪惟<br /><br />&nbsp;&nbsp;&nbsp;&nbsp;天道也。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1719);">加入书签</a><a
                        href="1718.html">上一页</a>&larr;<a href="index.html">返回列表</a>&rarr;<a
                            href="1720.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1718.html"; var next_page = "1720.html"; var index_page = "index.html"; var sortid = "9"; var article_id = "29"; var chapter_id = "1719"; var articlename = "北史"; var chaptername = " 卷八 齐本纪下第八"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>