<!DOCTYPE html>
<html>
<head>
<meta charset="gbk" />
<title>北史- 卷九十五 列传第八十三-在线阅读-哈西文学网</title>
<meta name="keywords" content="李延寿，北史， 卷九十五 列传第八十三全文， 卷九十五 列传第八十三在线阅读 哈西文学网" />
<meta name="description" content="哈西文学网提供李延寿的北史  卷九十五 列传第八十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1846.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1846.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十五 列传第八十三</h1>
            <div class="link xb">
                <a href="1845.html">上一页</a>&larr;<a href="index.html">返回列表</a>&rarr;<a
                    href="1847.html">下一页</a></div>			
            <div id="BookText">&nbsp;&nbsp;&nbsp;&nbsp;○蛮獠林邑赤土真腊婆利<br /><br />&nbsp;&nbsp;&nbsp;&nbsp;蛮之种类，盖盘瓠之后。在江、淮之间，部落滋蔓，布于数州，东连寿春，<br /><br />&nbsp;&nbsp;&nbsp;&nbsp;西通巴、蜀，北接汝、颍，往往有焉。其于魏氏，不甚为患，至晋之末，稍以繁<br /><br />&nbsp;&nbsp;&nbsp;&nbsp;昌，渐为寇暴矣。自刘、石乱后，诸蛮无所忌惮，故其族渐得北迁，陆浑以南，<br /><br />&nbsp;&nbsp;&nbsp;&nbsp;满于山谷，宛、洛萧条，略为丘墟矣。<br /><br />&nbsp;&nbsp;&nbsp;&nbsp;道武既定中山，声教被于河表。泰常八年，蛮王梅安率渠帅数千朝京师，求<br /><br />&nbsp;&nbsp;&nbsp;&nbsp;留质子，以表忠款。始光中，拜安侍子豹为安远将军、江州刺史、顺阳公。兴光<br /><br />&nbsp;&nbsp;&nbsp;&nbsp;中，蛮王文武龙请降，诏褒慰之，拜南雍州刺史、鲁阳侯。<br /><br />&nbsp;&nbsp;&nbsp;&nbsp;延兴中，大阳蛮首桓诞拥沔水以北，硪兑阅希八万余落，遣使内属。孝<br /><br />&nbsp;&nbsp;&nbsp;&nbsp;文嘉之，拜诞征南将军、东荆州刺史、襄阳王，听自选郡县。诞字天生，桓玄之<br /><br />&nbsp;&nbsp;&nbsp;&nbsp;子也。初，玄西奔至枚迥洲被杀，诞时年数岁，流窜大阳蛮中，遂习其俗。及长，<br /><br />&nbsp;&nbsp;&nbsp;&nbsp;多智谋，为群蛮所归。诞既内属，居朗陵。太和四年，王师南伐，诞请为前驱。<br /><br />&nbsp;&nbsp;&nbsp;&nbsp;乃授使持节、南征西道大都督，讨义阳，不果而还。十年，移居颍阳。十六年，<br /><br />&nbsp;&nbsp;&nbsp;&nbsp;依例降王为公。十七年，加征南将军、中道大都督，征竟陵。遇迁洛，师停。是<br /><br />&nbsp;&nbsp;&nbsp;&nbsp;时，齐征虏将军、直阁将军蛮首田益宗率部曲四千余户内属。襄阳首雷婆思等十<br /><br />&nbsp;&nbsp;&nbsp;&nbsp;一人率户千余内自徙，求居大和川，诏给廪食。后开南阳，令有沔北之地，蛮人<br /><br />&nbsp;&nbsp;&nbsp;&nbsp;安堵，不为寇贼。十八年，诞入朝，赏遇隆厚。卒，谥曰刚。子晖，字道进，位<br /><br />&nbsp;&nbsp;&nbsp;&nbsp;龙骧将军、东荆州刺史，袭爵。景明初，大阳蛮首田育丘等二万八千户内附，诏<br /><br />&nbsp;&nbsp;&nbsp;&nbsp;置四郡十八县。晖卒。赠冠军将军。<br /><br />&nbsp;&nbsp;&nbsp;&nbsp;三年，鲁阳蛮鲁北燕等聚众攻逼，频诏左卫将军李崇讨平之，徙万余家于河<br /><br />&nbsp;&nbsp;&nbsp;&nbsp;北诸州及六镇。寻叛南走，所在追讨，比及河，杀之皆尽。四年，东荆州蛮樊素<br /><br />&nbsp;&nbsp;&nbsp;&nbsp;安反，c帝号。正始元年，素安弟秀安复反，李崇、杨大眼悉讨平之。二年，梁<br /><br />&nbsp;&nbsp;&nbsp;&nbsp;沔东太守田清喜拥七郡三十一县、户万九千，遣使内附，乞师讨梁。其雍州以东，<br /><br />&nbsp;&nbsp;&nbsp;&nbsp;石城以西，五百余里水陆援路，请率部曲断之。四年，梁永宁太守文云生六部，<br /><br />&nbsp;&nbsp;&nbsp;&nbsp;自汉东遣使归附。<br /><br />&nbsp;&nbsp;&nbsp;&nbsp;永平初，东荆州表太守桓叔兴前后招慰大阳蛮，归附者一万七百户，请置郡<br /><br />&nbsp;&nbsp;&nbsp;&nbsp;十六、县五十，诏前镇东府长史郦道元检行置之。叔兴即晖弟也，延昌元年，拜<br /><br />&nbsp;&nbsp;&nbsp;&nbsp;南荆州刺史，居安昌，隶于东荆。三年，梁遣兵讨江、沔，破掠诸蛮，百姓扰动。<br /><br />&nbsp;&nbsp;&nbsp;&nbsp;蛮自相督率二万余人，频请统帅，蛮以为声势。叔兴给一统并威仪，为之节度，<br /><br />&nbsp;&nbsp;&nbsp;&nbsp;蛮人遂安。其年，梁雍州刺史萧藻遣其将蔡令孙等三将寇南荆之西南，沿襄、沔<br /><br />&nbsp;&nbsp;&nbsp;&nbsp;上下，破掠诸蛮，蛮首梁龙骧将军樊石廉叛梁，来请援。遣叔兴与石廉督集蛮夏<br /><br />&nbsp;&nbsp;&nbsp;&nbsp;二万余人击走之，斩令孙等三将。藻又遣其新阳太守邵道林，于沔水之南石城东<br /><br />&nbsp;&nbsp;&nbsp;&nbsp;北立清水戍，为抄掠之基，叔兴遣诸蛮击破之。四年，叔兴上表，请不隶东荆，<br /><br />&nbsp;&nbsp;&nbsp;&nbsp;许之。梁人每有寇抄，叔兴必摧破之。<br /><br />&nbsp;&nbsp;&nbsp;&nbsp;正光中，叔兴拥所部南叛。蛮首成龙强率户数千内附，拜刺史；蛮帅田牛生<br /><br />&nbsp;&nbsp;&nbsp;&nbsp;率户二千内徙扬州，拜为郡守。梁义州刺史边城王文僧明、铁骑将军边城太守田<br /><br />&nbsp;&nbsp;&nbsp;&nbsp;官德等率户万余，举州内属。拜僧明平南将军、西豫州刺史，封开封侯；官德龙<br /><br />&nbsp;&nbsp;&nbsp;&nbsp;骧将军、义州刺史；自余封授各有差。僧明、官德并入朝。蛮出山至边城、建安<br /><br />&nbsp;&nbsp;&nbsp;&nbsp;者，八九千户。义州寻为梁将裴邃所陷。梁定州刺史田超秀亦遣使求附，请援历<br /><br />&nbsp;&nbsp;&nbsp;&nbsp;年，朝廷恐轻致边役，未之许。会超秀死，其部曲相率内附，徙之。六镇、秦、<br /><br />&nbsp;&nbsp;&nbsp;&nbsp;陇所在反叛，二荆、西郢蛮大扰动，断三s路，杀都督，寇盗至于襄城、汝水，<br /><br />&nbsp;&nbsp;&nbsp;&nbsp;百姓多被其害。梁遣将围广陵，楚城诸蛮，并为前驱。自汝水以南，恣其暴掠，<br /><br />&nbsp;&nbsp;&nbsp;&nbsp;连年攻讨，散而复合，其暴滋甚。<br /><br />&nbsp;&nbsp;&nbsp;&nbsp;又有冉氏、向氏、田氏者，陬落尤盛。余则大者万家，小者千户，更相崇树，<br /><br />&nbsp;&nbsp;&nbsp;&nbsp;c称王侯。屯据三峡，断遏水路，荆蜀行人，至有假道者。周文略定伊、e，声<br /><br />&nbsp;&nbsp;&nbsp;&nbsp;教南被，诸蛮畏威，靡然向风矣。大统五年，蔡阳蛮王鲁超明内属，授南雍州刺<br /><br />&nbsp;&nbsp;&nbsp;&nbsp;史，仍世袭焉。十一年，蛮酋梅勒特来贡其方物。寻而蛮帅田杜青及江、汉诸蛮<br /><br />&nbsp;&nbsp;&nbsp;&nbsp;扰动，大将军杨忠击破之。其后蛮帅杜青和自称巴州刺史，入附，朝廷因其所称<br /><br />&nbsp;&nbsp;&nbsp;&nbsp;而授之。杜青和后遂反，攻围东梁州。其唐州蛮田鲁嘉亦叛，自号豫州伯。王雄、<br /><br />&nbsp;&nbsp;&nbsp;&nbsp;权景宣等前后讨平之。<br /><br />&nbsp;&nbsp;&nbsp;&nbsp;废帝初，蛮首樊舍举落内附，以为督淮北三州诸军事、淮州刺史、淮安郡公。<br /><br />&nbsp;&nbsp;&nbsp;&nbsp;于谨等平江陵，诸蛮骚动，诏豆卢宁、蔡v等讨破之。恭帝二年，蛮酋宜人王田<br /><br />&nbsp;&nbsp;&nbsp;&nbsp;兴彦、北荆州刺史梅季昌等相继款附。以兴彦、季昌并为开府仪同三司，加季昌<br /><br />&nbsp;&nbsp;&nbsp;&nbsp;洛州刺史，赐爵石台县公。其后，巴西人谯淹扇动君蛮以附梁，蛮帅向镇侯、向<br /><br />&nbsp;&nbsp;&nbsp;&nbsp;白虎等应之；向五子王又攻陷信州；田乌度、田唐等抄断江路；文子荣复据荆州<br /><br />&nbsp;&nbsp;&nbsp;&nbsp;之汶阳郡，自称仁州刺史；并邻州刺史蒲微亦举兵逆命。诏田弘、贺若敦、潘招、<br /><br />&nbsp;&nbsp;&nbsp;&nbsp;李迁哲等讨破之。周武成初，文州蛮叛，州军讨定之。寻而冉令贤、向五子王等<br /><br />&nbsp;&nbsp;&nbsp;&nbsp;又攻陷白帝，杀开府杨长华，遂相率作乱。前后遣开府元契、赵刚等总兵出讨，<br /><br />&nbsp;&nbsp;&nbsp;&nbsp;虽颇翦其族类，而元恶未除。天和元年，诏开府陆腾督王亮、司马裔等讨之。腾<br /><br />&nbsp;&nbsp;&nbsp;&nbsp;水陆俱进，次于汤口，先遣喻之。而令贤方增浚城池，严设I御，遣其长子西黎、<br /><br />&nbsp;&nbsp;&nbsp;&nbsp;次子南王领其支属，于江南险要之地，置立十城，远结涔阳蛮为其声援。令贤率<br /><br />&nbsp;&nbsp;&nbsp;&nbsp;其卒，固守水逻城。腾乃总集将帅谋进趣，咸欲先取水逻，然后经略江南。腾言<br /><br />&nbsp;&nbsp;&nbsp;&nbsp;于众曰：“令贤内恃水逻金汤之险，外托涔辅车之援，兼复资粮充实，器械精新。<br /><br />&nbsp;&nbsp;&nbsp;&nbsp;以我悬军，攻其严垒，脱一战不克，更成其气。不如顿军汤口，先取江南，翦其<br /><br />&nbsp;&nbsp;&nbsp;&nbsp;毛羽，然后游军水逻，此制胜之计也。”众皆然之。乃遣开府王亮率众渡江，旬<br /><br />&nbsp;&nbsp;&nbsp;&nbsp;日攻拔其八城，凶党奔散，获贼帅冉承公并生口三千人，降其部众一千户。遂简<br /><br />&nbsp;&nbsp;&nbsp;&nbsp;募骁勇，数道分攻水逻。路经石壁城，险峻，四面壁立，故以名焉。唯有一小路，<br /><br />&nbsp;&nbsp;&nbsp;&nbsp;缘梯而上，蛮蜒以为峭绝，非兵众所行。腾被甲先登，众军继进，备经危阻，累<br /><br />&nbsp;&nbsp;&nbsp;&nbsp;日乃得旧路。且腾先任隆州总管，雅知其路蛮帅冉伯犁、冉安西与令贤有隙。腾<br /><br />&nbsp;&nbsp;&nbsp;&nbsp;乃招诱伯犁等，结为父子，又多遗钱帛。伯犁等悦，遂为乡导。水逻侧又有石胜<br /><br />&nbsp;&nbsp;&nbsp;&nbsp;城者，亦是险要，令贤使其兄龙真据之。胜又密告龙真云，若平水逻，使其代令<br /><br />&nbsp;&nbsp;&nbsp;&nbsp;贤处之。龙真大悦，遣其子诣腾。乃厚加礼接，赐以金帛。蛮贪利既深，仍请立<br /><br />&nbsp;&nbsp;&nbsp;&nbsp;效，乃谓腾曰：“欲翻所据城，恐人力寡少。”腾许以三百兵助之。既而遣二千<br /><br />&nbsp;&nbsp;&nbsp;&nbsp;人，衔枚夜进，龙真力不能御，遂平石胜城。晨至水逻，蛮众大溃，斩首万余级。<br /><br />&nbsp;&nbsp;&nbsp;&nbsp;令贤遁走，追而获之。司马裔又别下其二十余城，获蛮帅冉三公等。腾乃积其骸<br /><br />&nbsp;&nbsp;&nbsp;&nbsp;骨于水逻城侧为京观，后蛮蜒望见辄大哭，自此狼戾之心辍矣。<br /><br />&nbsp;&nbsp;&nbsp;&nbsp;时向五子王据石墨城，令其子宝胜据双城。水逻平后，频遗喻之，而五子王<br /><br />&nbsp;&nbsp;&nbsp;&nbsp;犹不从命。腾又遣王亮屯牢坪，司马裔屯双城以图之。腾虑双城孤峭，攻未可拔，<br /><br />&nbsp;&nbsp;&nbsp;&nbsp;贼若委城遁散，又难追讨。乃令诸军周回立栅，遏其走路，贼乃大骇。于是纵兵<br /><br />&nbsp;&nbsp;&nbsp;&nbsp;击破之，禽五子王于石墨，获宝胜于双城，悉斩诸向首领，生禽万余口。信州旧<br /><br />&nbsp;&nbsp;&nbsp;&nbsp;居白帝，腾更于刘备故宫城南，八陈之北，临江岸筑城，移置信州。又以巫县、<br /><br />&nbsp;&nbsp;&nbsp;&nbsp;信陵、秭归并筑城置防，以为襟带焉。<br /><br />&nbsp;&nbsp;&nbsp;&nbsp;天和六年，蛮渠冉祖`、冉龙骧又反，诏大将军赵讨平之。自此群蛮惧息，<br /><br />&nbsp;&nbsp;&nbsp;&nbsp;不复为寇。<br /><br />&nbsp;&nbsp;&nbsp;&nbsp;獠者，盖南蛮之别种，自汉中达于邛、笮，川洞这间，所在皆有。种类甚多，<br /><br />&nbsp;&nbsp;&nbsp;&nbsp;散居山谷，略无氏族之别。又无名字，所生男女，唯以长幼次第呼之。其丈夫称<br /><br />&nbsp;&nbsp;&nbsp;&nbsp;阿谟、阿段，妇人阿夷、阿等之类，皆语之次第称谓也。依树积木，以居其上，<br /><br />&nbsp;&nbsp;&nbsp;&nbsp;名曰干阑，干阑大小，随其家口之数。往往推一长者为王，亦不能远相统摄。父<br /><br />&nbsp;&nbsp;&nbsp;&nbsp;死则子继，若中国之贵族也。獠王各有鼓角一双，使其子弟自吹击之。好相杀害，<br /><br />&nbsp;&nbsp;&nbsp;&nbsp;多死，不敢远行。能卧水底持刀刺鱼，其口嚼食并鼻饮。死者，竖棺而埋之。性<br /><br />&nbsp;&nbsp;&nbsp;&nbsp;同禽兽，至于忿怒，父子不相避，唯手有兵刃者先杀之。若杀其父，走避外，求<br /><br />&nbsp;&nbsp;&nbsp;&nbsp;得一狗以谢，不复嫌恨。若报怨相攻击，必杀而食之；平常劫掠，卖取猪狗而已。<br /><br />&nbsp;&nbsp;&nbsp;&nbsp;亲戚比邻，指授相卖。被卖者号哭不服，逃窜避之，乃将买人指捕，逐若亡叛，<br /><br />&nbsp;&nbsp;&nbsp;&nbsp;获便缚之。但经被缚者，即服为贱隶，不敢称良矣。亡失儿女，一哭便止，不复<br /><br />&nbsp;&nbsp;&nbsp;&nbsp;追思。唯执J持矛，不识弓矢。用竹为簧，群聚鼓之，以为音节。能为细布，色<br /><br />&nbsp;&nbsp;&nbsp;&nbsp;至鲜净。大狗一头，卖一生口。其俗畏鬼神，尤尚淫祀。所杀之人美鬓髯者，乃<br /><br />&nbsp;&nbsp;&nbsp;&nbsp;剥其面皮，笼之于竹，及燥，号之曰鬼，鼓舞祀之，以求福利。至有卖其昆季妻<br /><br />&nbsp;&nbsp;&nbsp;&nbsp;孥尽者，乃自卖以供祭焉。铸铜为器，大口宽腹，名曰铜爨，既薄且轻，易于熟<br /><br />&nbsp;&nbsp;&nbsp;&nbsp;食。<br /><br />&nbsp;&nbsp;&nbsp;&nbsp;建国中，李势在蜀，诸獠始出巴西、渠川、广汉、阳安、资中，攻破郡国，<br /><br />&nbsp;&nbsp;&nbsp;&nbsp;为益州大患。势内外受敌，所以亡也。自桓温破蜀之后，力不能制。又蜀人东流，<br /><br />&nbsp;&nbsp;&nbsp;&nbsp;山险之地多空，獠遂挟山傍谷。与夏人参居者，颇输租赋；在深山者，仍不为编<br /><br />&nbsp;&nbsp;&nbsp;&nbsp;户。梁、益二州岁伐獠，以裨润公私，颇藉为利。<br /><br />&nbsp;&nbsp;&nbsp;&nbsp;正始中，夏侯道迁举汉中内附，宣武遣尚书邢峦为梁、益二州刺史以镇之，<br /><br />&nbsp;&nbsp;&nbsp;&nbsp;近夏人者安堵乐业，在山谷者不敢为寇。后以羊祉为梁州，傅竖眼为益州。祉性<br /><br />&nbsp;&nbsp;&nbsp;&nbsp;酷虐，不得物情。梁辅国将军范季旭与獠王赵清荆率众屯孝子谷，祉遣统军魏胡<br /><br />&nbsp;&nbsp;&nbsp;&nbsp;击走之。后梁宁朔将军姜白复拥夷獠入屯南城，梁州人王法庆与之通谋，众屯于<br /><br />&nbsp;&nbsp;&nbsp;&nbsp;固门川。祉遣征虏将军讨破之。竖眼施恩布信，大得獠和。后以元法僧代傅竖眼<br /><br />&nbsp;&nbsp;&nbsp;&nbsp;为益州，法僧在任贪残，獠遂反叛，勾引梁兵，围逼晋寿。朝廷忧之，以竖眼先<br /><br />&nbsp;&nbsp;&nbsp;&nbsp;得物情，复令乘传往抚。獠闻竖眼至，莫不欣然，拜迎道路，于是而定。及元桓、<br /><br />&nbsp;&nbsp;&nbsp;&nbsp;元子真相继为梁州，并无德绩，诸獠苦之。其后，朝廷以梁、益二州控摄险远，<br /><br />&nbsp;&nbsp;&nbsp;&nbsp;乃立巴州以统诸獠。后以巴酋严始欣为刺史。又立隆城镇，所绾獠二十万户。彼<br /><br />&nbsp;&nbsp;&nbsp;&nbsp;谓北獠，岁输租布，又与外人交通贸易。巴州生獠，并皆不顺，其诸头王，每于<br /><br />&nbsp;&nbsp;&nbsp;&nbsp;时节谒见刺史而已。孝昌初，诸獠以始欣贪暴，相率反叛，攻围巴州。山南行台<br /><br />&nbsp;&nbsp;&nbsp;&nbsp;魏子建勉喻，即时散罢。自是獠诸头王，相率诣行台者相继，子建厚劳赉之。始<br /><br />&nbsp;&nbsp;&nbsp;&nbsp;欣见中国多事，又失彼心，虑获罪谴，时梁南梁州刺史阴子春扇惑边陲，始欣谋<br /><br />&nbsp;&nbsp;&nbsp;&nbsp;将南叛。始欣族子恺时为隆城镇将，密知之，严设逻候，遂禽梁使人，并封始欣<br /><br />&nbsp;&nbsp;&nbsp;&nbsp;诏书、铁券、刀剑、衣冠之属，表送行台。子建乃启以竖眼久病，其子敬绍纳始<br /><br />&nbsp;&nbsp;&nbsp;&nbsp;欣重赂，使得还州。始欣乃起众攻恺，屠灭之，据城南叛。梁将萧玩，率众援接。<br /><br />&nbsp;&nbsp;&nbsp;&nbsp;时梁、益二州并遣将讨之，攻陷巴州，执始欣，遂大破玩军。及斩玩，以傅昙表<br /><br />&nbsp;&nbsp;&nbsp;&nbsp;为刺史。后元罗在梁州，为所陷，自此遂绝。<br /><br />&nbsp;&nbsp;&nbsp;&nbsp;及周文平梁、益之后，令在所抚慰，其与华人杂居者，亦颇从赋役。然天性<br /><br />&nbsp;&nbsp;&nbsp;&nbsp;暴乱，旋致扰动。每岁命随近州镇，出兵讨之，获其生口，以充贱隶，谓之为压<br /><br />&nbsp;&nbsp;&nbsp;&nbsp;獠焉。后有商旅往来者，亦资以为货，公卿达于人庶之家，有獠口者多矣。恭帝<br /><br />&nbsp;&nbsp;&nbsp;&nbsp;三年，陵州木笼獠反，诏开府陆腾讨破之。周保定二年，铁山獠又反，抄断江路，<br /><br />&nbsp;&nbsp;&nbsp;&nbsp;陆腾又攻拔其三城。天和三年，梁州恒棱獠叛，总管长史赵文表讨之。军次巴州，<br /><br />&nbsp;&nbsp;&nbsp;&nbsp;文表欲率众径进。军吏等曰：“此獠旅拒日久，部众甚强，讨之者四面攻之，以<br /><br />&nbsp;&nbsp;&nbsp;&nbsp;分其势。今若大军直进，不遣奇兵，恐亻并力于我，未可制胜。”文表曰：“往<br /><br />&nbsp;&nbsp;&nbsp;&nbsp;者既不能制之，今须别为进趣。若四面遣兵，则獠降走路绝，理当相率以死拒战；<br /><br />&nbsp;&nbsp;&nbsp;&nbsp;如从一道，则吾得示威恩，分遣人以理晓谕，为恶者讨之，归善者抚之，善恶既<br /><br />&nbsp;&nbsp;&nbsp;&nbsp;分，易为经略。事有变通，奈何欲遵前辙也？”文表遂以此意，遍令军中。时有<br /><br />&nbsp;&nbsp;&nbsp;&nbsp;从军熟獠，多与恒棱亲识，即以实报之。恒棱獠相与聚议，犹豫之间，文表军已<br /><br />&nbsp;&nbsp;&nbsp;&nbsp;至其界。獠中先有二路，一路稍平，一路极险。俄有生獠酋帅数人来见文表曰：<br /><br />&nbsp;&nbsp;&nbsp;&nbsp;“我恐官军不识山川，请为乡导。”文表谓之曰：“此路宽平，不须导引，卿但<br /><br />&nbsp;&nbsp;&nbsp;&nbsp;先去，好慰喻子弟也。”乃遣之。文表谓其众曰：“向者獠帅，谓吾从宽路而行，<br /><br />&nbsp;&nbsp;&nbsp;&nbsp;必当设伏险要。若从险路，出其不虑，獠众自离散矣。”于是勒兵从险道进，其<br /><br />&nbsp;&nbsp;&nbsp;&nbsp;有不通之处，即平之。乘高而望，果见其伏兵。獠既失计，争携妻子，退保险要。<br /><br />&nbsp;&nbsp;&nbsp;&nbsp;文表顿军大蓬山下，示祸福，遂相率来降。文表皆抚慰之，仍征其租税，无敢动<br /><br />&nbsp;&nbsp;&nbsp;&nbsp;者。后除文表为蓬州刺史，又大得人和。<br /><br />&nbsp;&nbsp;&nbsp;&nbsp;建德初，李晖为蓬、梁州总管，诸獠亦望风从附。然其种滋蔓，保据严壑，<br /><br />&nbsp;&nbsp;&nbsp;&nbsp;依山走险，若履平地，虽屡加兵，弗可穷讨。性又无知，殆同禽兽，诸夷之中，<br /><br />&nbsp;&nbsp;&nbsp;&nbsp;最难以道招怀者也。<br /><br />&nbsp;&nbsp;&nbsp;&nbsp;林邑，其先所出，事具《南史》。其国延袤数千里，土多香木、金宝，物产<br /><br />&nbsp;&nbsp;&nbsp;&nbsp;大抵与交趾同。以砖为城，蜃灰涂之，东向户。尊官有二，其一曰西那婆帝，其<br /><br />&nbsp;&nbsp;&nbsp;&nbsp;二曰萨婆地歌。其属官三等，其一曰伦多姓，次歌伦致帝，次乙地伽兰。外官分<br /><br />&nbsp;&nbsp;&nbsp;&nbsp;为二百余部，其长官曰弗罗，次曰可轮，如牧宰之差也。王戴金花冠，形如章甫，<br /><br />&nbsp;&nbsp;&nbsp;&nbsp;衣朝霞布，珠玑缨络，足蹑革履，时服锦袍。良家子侍卫者二百许人，皆执金装。<br /><br />&nbsp;&nbsp;&nbsp;&nbsp;兵有弓、箭、刀、槊。以为竹为弩，傅毒于矢。乐有琴、笛、琵琶、五弦，颇与<br /><br />&nbsp;&nbsp;&nbsp;&nbsp;中国同。每击鼓以警众，吹蠡以即戎。其人深目高鼻，发拳色黑。俗皆徒跣，以<br /><br />&nbsp;&nbsp;&nbsp;&nbsp;幅巾缠身，冬月衣袍。妇人椎髻。施椰叶席。每有婚媾，令媒者赍金银钏、酒二<br /><br />&nbsp;&nbsp;&nbsp;&nbsp;壶、鱼数头至女家，于是择日，夫家会亲宾，歌舞相对，女家请一婆罗门送女至<br /><br />&nbsp;&nbsp;&nbsp;&nbsp;男家，婿盥手，因牵女授之。王死，七日而葬；有官者，三日；庶人，一日。皆<br /><br />&nbsp;&nbsp;&nbsp;&nbsp;以函盛尸，鼓舞导从，舆至水次，积薪焚之。收其余骨，王则内金罂中，沉之于<br /><br />&nbsp;&nbsp;&nbsp;&nbsp;海；有官者，以铜罂，沉之海口；庶人以瓦，送之于江。男女皆截发，哭至水次，<br /><br />&nbsp;&nbsp;&nbsp;&nbsp;尽哀而止，归则不哭。每七日，燃香散花，复哭尽哀而止，百日、三年皆如之。<br /><br />&nbsp;&nbsp;&nbsp;&nbsp;人皆奉佛，文字同于天竺。<br /><br />&nbsp;&nbsp;&nbsp;&nbsp;隋文帝既平陈，乃遣使献方物，后朝贡遂绝。时天下无事，群臣言林邑多奇<br /><br />&nbsp;&nbsp;&nbsp;&nbsp;宝者。仁寿末，上遣大将军刘方为O州道行军总管，率钦州刺史宁长真、O州刺<br /><br />&nbsp;&nbsp;&nbsp;&nbsp;史李晕、开府秦雄步骑万余，及犯罪者数千人击之。其王梵志乘巨象而战，方军<br /><br />&nbsp;&nbsp;&nbsp;&nbsp;不利。方乃多掘小坑，草覆其上，因以兵挑之。方与战伪北，梵志逐之，其象陷，<br /><br />&nbsp;&nbsp;&nbsp;&nbsp;军遂乱，方大破之，遂弃城走。入其都，获其庙主十八枚，皆铸金为之，尽其国<br /><br />&nbsp;&nbsp;&nbsp;&nbsp;有十八世。方班师，梵志复其故地，遣使谢罪，于是朝贡不绝。<br /><br />&nbsp;&nbsp;&nbsp;&nbsp;赤土国，扶南之别种也。在南海中，水行百余日而达。所都土色多赤，因以<br /><br />&nbsp;&nbsp;&nbsp;&nbsp;为号。东波罗刺国，西婆罗娑国，南诃罗旦国，北拒大海，地方数千里。其王姓<br /><br />&nbsp;&nbsp;&nbsp;&nbsp;瞿昙氏，多利富多塞，不知有国近远。称其父释王位，出家为道，传位于利富多<br /><br />&nbsp;&nbsp;&nbsp;&nbsp;塞，在位十六年矣。有三妻，并邻国女也。居僧祗城，有门三重，相去各百许步。<br /><br />&nbsp;&nbsp;&nbsp;&nbsp;每门图画菩萨飞仙之象，悬金花铃g，妇人数十人，或奏乐，或捧金花。又饰<br /><br />&nbsp;&nbsp;&nbsp;&nbsp;四妇人，容饰如佛塔边金刚力士之状，夹门而立，门外者持兵仗，门内者执白拂。<br /><br />&nbsp;&nbsp;&nbsp;&nbsp;夹道垂素网，缀花。王宫诸屋，悉是重阁北户。北面而坐三重之榻，衣朝霞布，<br /><br />&nbsp;&nbsp;&nbsp;&nbsp;冠金花冠，垂杂宝缨络，四女子立侍左右，兵卫百余人。王榻后作一木龛，以金<br /><br />&nbsp;&nbsp;&nbsp;&nbsp;银五香木杂钿之，龛后悬一金光焰；夹榻又树二金镜，镜前并陈金瓮，瓮前各有<br /><br />&nbsp;&nbsp;&nbsp;&nbsp;金香炉；当前置一金伏牛，前树一宝盖，左右皆有宝扇。婆罗门等数百人，东西<br /><br />&nbsp;&nbsp;&nbsp;&nbsp;重行，相向而坐。其官：萨陀加逻一人，陀达叉一人，迦利密迦三人，共掌政<br /><br />&nbsp;&nbsp;&nbsp;&nbsp;事；俱罗末帝一人，掌刑法。每城置那邪迦一人，钵帝十人。<br /><br />&nbsp;&nbsp;&nbsp;&nbsp;其俗，皆穿耳翦发，无跪拜之礼，以香油涂身。其俗敬佛，尤重婆罗门。妇<br /><br />&nbsp;&nbsp;&nbsp;&nbsp;人作髻于项后，男女通以朝霞朝云杂色布为衣。豪富之室，恣意华靡，唯金锁非<br /><br />&nbsp;&nbsp;&nbsp;&nbsp;王赐不得服用。每婚嫁，择吉日，女家先期五日，作乐饮酒，父执女手以授婿，<br /><br />&nbsp;&nbsp;&nbsp;&nbsp;七日乃配。既娶，即分财别居，唯少子与父居。父母兄弟死，则剔发素服，就水<br /><br />&nbsp;&nbsp;&nbsp;&nbsp;上构竹木为棚，棚内积薪，以尸置上，烧香建幡，吹蠡击鼓以送，火焚薪，遂落<br /><br />&nbsp;&nbsp;&nbsp;&nbsp;于水。贵贱皆同、唯国王烧讫收灰，贮以金瓶，藏于庙屋。冬夏常温，雨多霁少，<br /><br />&nbsp;&nbsp;&nbsp;&nbsp;种植无时。特宜稻、]、白豆、黑麻，自余物产，多同于交趾。以甘蔗作酒，<br /><br />&nbsp;&nbsp;&nbsp;&nbsp;杂以紫瓜根，酒色黄赤，味亦香美。亦以椰浆为酒。<br /><br />&nbsp;&nbsp;&nbsp;&nbsp;隋炀帝嗣位，募能通绝域者。大业三年，屯田主事常骏、虞部主事王君政等<br /><br />&nbsp;&nbsp;&nbsp;&nbsp;请使赤土。帝大悦，遣赍物五千段以赐赤土王。其年十月，骏等自南海郡乘舟，<br /><br />&nbsp;&nbsp;&nbsp;&nbsp;昼夜二旬，每日遇便风。至焦石山而过，东南诣陵伽钵拔多洲，西与林邑相对，<br /><br />&nbsp;&nbsp;&nbsp;&nbsp;上有神祠焉。又南行，至师子石。自是岛屿连接。又行二三日，西望见狼牙须国<br /><br />&nbsp;&nbsp;&nbsp;&nbsp;之山，于是南达鸡笼岛，至于赤土之界。<br /><br />&nbsp;&nbsp;&nbsp;&nbsp;其王遣婆罗门鸠摩罗，以舶三百艘来迎，吹蠡击鼓乐隋使，进金锁以缆船。<br /><br />&nbsp;&nbsp;&nbsp;&nbsp;月余，至其都。王遣其子那邪迦请与骏等礼见。先遣人送金盘贮香花并镜镊，金<br /><br />&nbsp;&nbsp;&nbsp;&nbsp;合二枚贮香油，金瓶二枚贮香水，白叠布四条，以拟供使者盥洗。其日未时，那<br /><br />&nbsp;&nbsp;&nbsp;&nbsp;邪迦又将象二头，持孔雀兽以迎使人，并致金盘、金花，以藉诏函，男女百人奏<br /><br />&nbsp;&nbsp;&nbsp;&nbsp;蠡鼓，婆罗门二人导路。至王宫，骏等奉诏书上阁，王以下皆坐，宣诏讫，引骏<br /><br />&nbsp;&nbsp;&nbsp;&nbsp;等坐，奏天竺乐，事毕，骏等还馆。又遣婆罗门就馆送食，以草叶为盘，其大方<br /><br />&nbsp;&nbsp;&nbsp;&nbsp;丈。因谓骏曰：“今是大国臣，非复赤土国矣。”后数日，请骏等入宴，仪卫导<br /><br />&nbsp;&nbsp;&nbsp;&nbsp;从如初见之礼。王前设两床，床上并设草叶盘，方一丈五尺，上有黄、白、紫、<br /><br />&nbsp;&nbsp;&nbsp;&nbsp;赤四色之饼，牛、羊、鱼、鳖、猪、}c之肉百余品。延骏升床，从者于地<br /><br />&nbsp;&nbsp;&nbsp;&nbsp;席，各以金锺置酒，女乐迭奏，礼遗甚厚。<br /><br />&nbsp;&nbsp;&nbsp;&nbsp;寻遣那邪迦随贡方物，并献金芙蓉冠、龙脑香，以铸金为多罗叶，隐起成文<br /><br />&nbsp;&nbsp;&nbsp;&nbsp;以为表，金函封之，令婆罗门以香花奏蠡鼓而送之。既入海，见绿鱼群飞水上。<br /><br />&nbsp;&nbsp;&nbsp;&nbsp;浮海十余日，至林邑东南，并山而行。其海水色黄气腥，舟行一日不绝，云是大<br /><br />&nbsp;&nbsp;&nbsp;&nbsp;鱼粪也。循海北岸，达于交趾。骏以六年春与那邪迦于弘农谒帝。帝大悦，授骏<br /><br />&nbsp;&nbsp;&nbsp;&nbsp;等执戟都尉，那邪迦等官赏各有差。<br /><br />&nbsp;&nbsp;&nbsp;&nbsp;真腊国，在林邑西南，本扶南之属国也，去日南郡舟行六十日而至。南接车<br /><br />&nbsp;&nbsp;&nbsp;&nbsp;渠国，西有朱江国。其王姓刹利氏，名质多斯那。自其祖渐已强盛，至质多斯那<br /><br />&nbsp;&nbsp;&nbsp;&nbsp;隧兼扶南而有之。死，子伊奢那先代立。居伊奢那城，郭下二万余家。城中有一<br /><br />&nbsp;&nbsp;&nbsp;&nbsp;大堂，是其王听政所。总大城三十所，城有数千家，各有部帅，官名与林邑同。<br /><br />&nbsp;&nbsp;&nbsp;&nbsp;其王三日一听朝，坐五香七宝床，上施宝帐，以文木为竿，象牙金钿为壁，<br /><br />&nbsp;&nbsp;&nbsp;&nbsp;状如小屋，悬金光焰，有同于赤土。前有金香，命二人侍侧。王著朝霞古贝，瞒<br /><br />&nbsp;&nbsp;&nbsp;&nbsp;络腰腹，下垂至胫，头载金宝花冠，被真珠缨络，足履革屣，耳悬金铛。常服白<br /><br />&nbsp;&nbsp;&nbsp;&nbsp;叠，以象牙为帧Ｈ袈斗，则不加缨络。臣下服制，大抵相类。有五大臣，一曰<br /><br />&nbsp;&nbsp;&nbsp;&nbsp;孤落支，二曰相高凭，三曰婆何多陵，四曰舍摩陵，五曰髯罗娄，及诸小臣。朝<br /><br />&nbsp;&nbsp;&nbsp;&nbsp;于王者，辄于阶下三稽首，王呼上阶，则跪，以两手抱膊，绕王环坐。议政事讫，<br /><br />&nbsp;&nbsp;&nbsp;&nbsp;跪伏而去。阶庭门阁，侍卫有千余人，被甲持仗。其国与参半、朱江二国和亲，<br /><br />&nbsp;&nbsp;&nbsp;&nbsp;数与林邑、陀桓二国战争。其人行止，皆持甲仗，若有征伐，因而用之。<br /><br />&nbsp;&nbsp;&nbsp;&nbsp;其俗，非王正妻子，不得为嗣。王初立日，所有兄弟，并刑残之，或去一指，<br /><br />&nbsp;&nbsp;&nbsp;&nbsp;或劓其鼻，别处供给，不得仕进。人形小而色黑，妇人亦有白者。悉拳发垂耳，<br /><br />&nbsp;&nbsp;&nbsp;&nbsp;性气捷劲。居处器物，颇类赤土。以右手为净，左手为秽。每旦澡洗，以杨枝净<br /><br />&nbsp;&nbsp;&nbsp;&nbsp;齿，读诵经咒，又澡洒乃食。食罢还用杨枝净齿，又读经咒。饮食多苏酪、沙糖、<br /><br />&nbsp;&nbsp;&nbsp;&nbsp;p粟、米饼。欲食之时，先取杂肉羹与饼相和，手J而食。娶妻者唯送女人<br /><br />&nbsp;&nbsp;&nbsp;&nbsp;女，择日遣媒人迎妇。男女二家，各八日不出，昼夜燃灯不息。男婚礼毕，即与<br /><br />&nbsp;&nbsp;&nbsp;&nbsp;父母分财别居。父母死，小儿未婚者，以余财与之。若婚毕，财物入官。丧葬，<br /><br />&nbsp;&nbsp;&nbsp;&nbsp;儿女皆七日不食，剔发而丧，僧尼、道士、亲故皆来聚会，音乐送之。以五香木<br /><br />&nbsp;&nbsp;&nbsp;&nbsp;烧尸，收灰，以金银瓶盛，送大水之内；贫者或用瓦，而以五彩色画之。亦有不<br /><br />&nbsp;&nbsp;&nbsp;&nbsp;焚，送尸山中，任野兽食者。<br /><br />&nbsp;&nbsp;&nbsp;&nbsp;其国北多山阜，南有水泽。地气尤热，无霜雪，饶瘴疠毒蜇。宜粱、稻，少<br /><br />&nbsp;&nbsp;&nbsp;&nbsp;黍、粟。果菜与日南、九真相类。异者，有婆罗那娑树，无花，叶似柿，实似冬<br /><br />&nbsp;&nbsp;&nbsp;&nbsp;瓜；庵罗树，花、叶似枣，实似李；毗野树，花似木瓜，叶似杏，实似楮；婆田<br /><br />&nbsp;&nbsp;&nbsp;&nbsp;罗树，花、叶、实并似枣而小异；歌毕佗树，花似林檎，叶似榆而厚大，实似李，<br /><br />&nbsp;&nbsp;&nbsp;&nbsp;其大如升。自余多同九真。海有鱼名建同，四足无鳞，鼻如象，吸水上喷，高五<br /><br />&nbsp;&nbsp;&nbsp;&nbsp;六十尺。有浮胡鱼，形似<鱼且>，嘴如鹦鹉，有八足。多大鱼，半身出，望之如山。<br /><br />&nbsp;&nbsp;&nbsp;&nbsp;每五六月中，毒气流行，即以白猪、白牛、羊于城西门外祠之。不然，五谷不登，<br /><br />&nbsp;&nbsp;&nbsp;&nbsp;畜多死，人疾疫。近都有陵伽钵婆山，上有神祠，每以兵二千人守卫之。城东神<br /><br />&nbsp;&nbsp;&nbsp;&nbsp;名婆多利，祭用人肉。其王年别杀人，以夜祠祷，亦有守卫者千人。其敬鬼如此。<br /><br />&nbsp;&nbsp;&nbsp;&nbsp;多奉佛法，尤信道士。佛及道士，并立像于其馆。<br /><br />&nbsp;&nbsp;&nbsp;&nbsp;隋大业十二年，遣使贡献，帝礼之甚厚，于后亦绝。<br /><br />&nbsp;&nbsp;&nbsp;&nbsp;婆利国，自交趾浮海，南过赤土、丹丹，乃至其国。国界，东西四月行，南<br /><br />&nbsp;&nbsp;&nbsp;&nbsp;北四十五日行。王姓刹利邪伽，名护滥那婆。官曰独诃邪拿，次曰独诃氏拿。国<br /><br />&nbsp;&nbsp;&nbsp;&nbsp;人善投轮，其大如镜，中有窍，外锋如锯，远以投人，无不中。其余兵器，与中<br /><br />&nbsp;&nbsp;&nbsp;&nbsp;国略同，俗类真腊，物产同于林邑。其杀人及盗，截其手；奸者，锁其足，期年<br /><br />&nbsp;&nbsp;&nbsp;&nbsp;而止。祭祀必以月晦，盘贮酒肴，浮之流水。每十一月必设大祭。海出珊瑚。有<br /><br />&nbsp;&nbsp;&nbsp;&nbsp;鸟名舍利，解人语。<br /><br />&nbsp;&nbsp;&nbsp;&nbsp;隋大业十二年，遣使朝贡，后遂绝。<br /><br />&nbsp;&nbsp;&nbsp;&nbsp;于时南荒有丹丹、盘盘二国，亦来贡方物，其风俗、物产，大抵相类云。<br /><br />&nbsp;&nbsp;&nbsp;&nbsp;论曰：《礼》云：“南方曰蛮，有不火食者矣。”然其种类非一，与华人错<br /><br />&nbsp;&nbsp;&nbsp;&nbsp;居，其流曰蜒，曰K，曰俚，曰獠，曰。居无君长，随山洞而居。其俗，断<br /><br />&nbsp;&nbsp;&nbsp;&nbsp;发文身，好相攻讨。自秦并三楚，汉平百越，地穷丹徼，景极日南，水陆可居，<br /><br />&nbsp;&nbsp;&nbsp;&nbsp;咸为郡县。洎乎境分南北，割据各殊，蛮、獠之族，递为去就。至于林邑、赤土、<br /><br />&nbsp;&nbsp;&nbsp;&nbsp;真腊、婆利则地隔江岭，莫通中国。及隋氏受命，克平九宇，炀帝纂业，威加八<br /><br />&nbsp;&nbsp;&nbsp;&nbsp;荒，甘心远矣，志求珍异。故师出流求，兵加林邑，威振殊俗，过于秦、汉远矣。<br /><br />&nbsp;&nbsp;&nbsp;&nbsp;虽有荒外之功，无救域中之败。《传》曰：“非圣人，外宁必有内忧。”诚哉斯<br /><br />&nbsp;&nbsp;&nbsp;&nbsp;言也。<br /><br />&nbsp;&nbsp;&nbsp;&nbsp;大业中，南荒朝贡者十余国，其事迹湮灭，今可知者四国而已。</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1846);">加入书签</a><a
                        href="1845.html">上一页</a>&larr;<a href="index.html">返回列表</a>&rarr;<a
                            href="1847.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1845.html"; var next_page = "1847.html"; var index_page = "index.html"; var sortid = "9"; var article_id = "29"; var chapter_id = "1846"; var articlename = "北史"; var chaptername = " 卷九十五 列传第八十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>