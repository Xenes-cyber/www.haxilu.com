<!DOCTYPE html>
<html>
<head>
<meta charset="gbk" />
<title>北史- 卷五十九 列传第四十七-在线阅读-哈西文学网</title>
<meta name="keywords" content="李延寿，北史， 卷五十九 列传第四十七全文， 卷五十九 列传第四十七在线阅读 哈西文学网" />
<meta name="description" content="哈西文学网提供李延寿的北史  卷五十九 列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/29/1809.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/29/1809.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北史</div>
		<div class="fr"><a id="add-bookcase" href="javascript:void(0)" onClick="addbookcase(29,0);">加入书架</a>|<a id="book-vote" href="javascript:void(0)" onClick="vote(29);">投推荐票</a>|<a id="err-report" href="javascript:void(0)" onClick="report('北史出错啦!');">错误举报</a>|<a href="https://www.haxi88.com/files/article/info/0/29.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十九 列传第四十七</h1>
            <div class="link xb">
                <a href="1808.html">上一页</a>&larr;<a href="index.html">返回列表</a>&rarr;<a
                    href="1810.html">下一页</a></div>			
            <div id="BookText">&nbsp;&nbsp;&nbsp;&nbsp;○寇洛赵贵（从祖兄善）李贤（子询崇孙敏弟远穆穆子浑）<br /><br />&nbsp;&nbsp;&nbsp;&nbsp;梁御（子睿）<br /><br />&nbsp;&nbsp;&nbsp;&nbsp;寇洛，上谷昌平人也。累世为将吏。父延寿，魏和平中，以良家子镇武川，<br /><br />&nbsp;&nbsp;&nbsp;&nbsp;因家焉。洛性明辩，不拘小节。贺拔岳西征，洛与岳乡里，乃募从入关。以功封<br /><br />&nbsp;&nbsp;&nbsp;&nbsp;安乡县子。及岳为大行台，以洛为右都督。侯莫陈悦既害岳，欲并其众。时初丧<br /><br />&nbsp;&nbsp;&nbsp;&nbsp;元帅，洛于诸将中最为旧齿，素为众信，乃收集将士，志在复雠。既至原州，众<br /><br />&nbsp;&nbsp;&nbsp;&nbsp;推洛为盟主，统岳之众，至平凉。周文帝至，以洛为右都督。从讨侯莫陈悦，平<br /><br />&nbsp;&nbsp;&nbsp;&nbsp;之。拜泾州刺史。大统初，诏加开府，进爵京兆郡公，封洛母宋为襄城郡君。四<br /><br />&nbsp;&nbsp;&nbsp;&nbsp;年，镇东雍州。五年，卒于镇，赠太尉、尚书令，谥曰武。<br /><br />&nbsp;&nbsp;&nbsp;&nbsp;子和嗣。明帝二年，录旧勋，以洛配享文帝庙庭，赐和姓若引氏，改封松阳<br /><br />&nbsp;&nbsp;&nbsp;&nbsp;郡公。<br /><br />&nbsp;&nbsp;&nbsp;&nbsp;赵贵，字元宝，天水南安人也。祖仁，以良家子镇武川，因家焉。贵少有节<br /><br />&nbsp;&nbsp;&nbsp;&nbsp;概，尔朱荣以为别将，从讨元颢有功，赐爵燕乐县子。从贺拔岳平关中，累迁大<br /><br />&nbsp;&nbsp;&nbsp;&nbsp;都督。岳为侯莫陈悦所害，将吏奔败，莫有守者。谓其党曰：“吾闻仁义岂有常<br /><br />&nbsp;&nbsp;&nbsp;&nbsp;哉，行之则为君子，违之则为小人。朱伯厚、王修感意气微恩，尚能蹈履名节，<br /><br />&nbsp;&nbsp;&nbsp;&nbsp;况吾等荷贺拔公国士之遇，宁可自同众人乎？”因涕泣嘘唏，从之者五十人。乃<br /><br />&nbsp;&nbsp;&nbsp;&nbsp;诣悦诈降，悦信之。因请收葬岳，言辞慷慨，悦壮而许之。贵乃收岳尸还营，与<br /><br />&nbsp;&nbsp;&nbsp;&nbsp;寇洛等奔平凉，共图拒悦。贵乃首议迎周文帝。周文至，以贵为大都督，领府司<br /><br />&nbsp;&nbsp;&nbsp;&nbsp;马。悦平，行秦州事。<br /><br />&nbsp;&nbsp;&nbsp;&nbsp;后以预立魏文帝勋，进爵为公。梁定称乱河右，以贵为陇西行台讨破之。<br /><br />&nbsp;&nbsp;&nbsp;&nbsp;从复弘农，战沙苑，进爵中山郡公。河桥之战，贵与怡峰为左军，战不利，先还。<br /><br />&nbsp;&nbsp;&nbsp;&nbsp;及高仲密以北豫州降，周文迎之，与东魏人战于芒山。贵为左军，失律，坐免官。<br /><br />&nbsp;&nbsp;&nbsp;&nbsp;寻复官爵。后拜柱国大将军，赐姓乙弗氏。六官建，为太保、大宗伯，改封南阳<br /><br />&nbsp;&nbsp;&nbsp;&nbsp;郡公。周孝闵帝践阼，迁大冢宰，进封楚国公，邑万户。<br /><br />&nbsp;&nbsp;&nbsp;&nbsp;初，贵与独孤信等皆与文帝等夷。及晋公护摄政，贵自以元勋，每怀怏怏，<br /><br />&nbsp;&nbsp;&nbsp;&nbsp;与信谋杀护，为开府宇文盛告，被诛。<br /><br />&nbsp;&nbsp;&nbsp;&nbsp;善，字僧庆，贵之从祖兄也。少好学，美容仪，沉毅有远量。尔朱天光讨邢<br /><br />&nbsp;&nbsp;&nbsp;&nbsp;杲、万俟丑奴，以为长史。普泰初，为大行台尚书，封山北县伯。天光拒齐神武<br /><br />&nbsp;&nbsp;&nbsp;&nbsp;于韩陵，败，见杀。善请收葬其尸，齐神武义而许之。贺拔岳总关中，迎善，复<br /><br />&nbsp;&nbsp;&nbsp;&nbsp;以为长史。岳为侯莫陈悦所杀，善共诸将翊戴周文帝。魏孝武西迁，改封襄城县<br /><br />&nbsp;&nbsp;&nbsp;&nbsp;伯。历位尚书左右仆射，进爵为公。善性温恭，有器局，虽位居端右，而愈自谦<br /><br />&nbsp;&nbsp;&nbsp;&nbsp;退。其职务克举，则曰某官之力；有罪责，则曰善之咎也。时人称其有公辅量。<br /><br />&nbsp;&nbsp;&nbsp;&nbsp;大统九年，从战芒山，属大军不利，善为敌所获，卒于东魏。建德初，周、<br /><br />&nbsp;&nbsp;&nbsp;&nbsp;齐通好，齐人乃归其柩。其子询表请赠谥。诏赠大将军、大都督、四州诸军事、<br /><br />&nbsp;&nbsp;&nbsp;&nbsp;岐州刺史，谥曰敬。<br /><br />&nbsp;&nbsp;&nbsp;&nbsp;李贤，字贤和，自云陇西成纪人，汉骑都尉陵之后也。陵没匈奴，子孙因居<br /><br />&nbsp;&nbsp;&nbsp;&nbsp;北狄。后随魏南迁，复归氵浴⒙ぁＴ祖富，魏太武时以子都督讨两山屠各，殁<br /><br />&nbsp;&nbsp;&nbsp;&nbsp;于阵，赠宁西将军、陇西郡守。大统末，以贤兄弟著勋，追赠司空公。<br /><br />&nbsp;&nbsp;&nbsp;&nbsp;贤幼有志节，不妄举动。尝出游，逢一老人，鬓眉皓白，谓曰：“我年八十，<br /><br />&nbsp;&nbsp;&nbsp;&nbsp;观士多矣，未有如卿。卿必为台牧，努力勉之。”九岁，从师受业，略观大指而<br /><br />&nbsp;&nbsp;&nbsp;&nbsp;已。或讥其不精，答曰：“贤岂能领徒授业？至如忠孝之道，实铭于心。”问者<br /><br />&nbsp;&nbsp;&nbsp;&nbsp;惭服。十四遭父忧，抚训诸弟，友爱甚笃。<br /><br />&nbsp;&nbsp;&nbsp;&nbsp;魏永安中，万俊丑奴据岐、泾等州反，孝庄遣尔朱天光击破之。天光令都督<br /><br />&nbsp;&nbsp;&nbsp;&nbsp;长孙邪利行原州事，以贤为主簿。累迁高平令。贺拔岳为侯莫陈悦所害，周文帝<br /><br />&nbsp;&nbsp;&nbsp;&nbsp;西征，贤与其弟远、穆等密应侯莫陈崇。以功授都督，仍守原州。及大军至秦州，<br /><br />&nbsp;&nbsp;&nbsp;&nbsp;悦弃城走。周文命兄子导追之，以贤为先锋，至牵屯山及之。以功授假节、抚军<br /><br />&nbsp;&nbsp;&nbsp;&nbsp;将军、大都督。<br /><br />&nbsp;&nbsp;&nbsp;&nbsp;魏孝武西迁，周文令贤率骑迎卫，封上县公。俄授左大都督，还镇原州。<br /><br />&nbsp;&nbsp;&nbsp;&nbsp;大统二年，州人豆卢狼害都督大野树儿等，据州城反。贤率敢死士一战败之，狼<br /><br />&nbsp;&nbsp;&nbsp;&nbsp;斩关遁走，贤追斩之。八年，授原州刺史。周文之奉魏太子西巡，至原州，遂幸<br /><br />&nbsp;&nbsp;&nbsp;&nbsp;贤第，让齿而坐，行乡饮酒礼。后帝复至原州，令贤乘路车，备仪服，以诸侯会<br /><br />&nbsp;&nbsp;&nbsp;&nbsp;遇礼相见。然后幸贤第，欢宴终日，凡是亲族，颁赐有差。恭帝元年，进爵西河<br /><br />&nbsp;&nbsp;&nbsp;&nbsp;郡公。后以弟子植被诛，贤坐除名。保定二年，诏复贤官爵，仍授瓜州刺史。<br /><br />&nbsp;&nbsp;&nbsp;&nbsp;武帝及齐王宪之在襁褓，不利居宫中，周文令于贤家处之，六载乃还宫。因<br /><br />&nbsp;&nbsp;&nbsp;&nbsp;赐贤妻吴姓宇文氏，养为侄女，赐与甚厚。及武帝西巡原州，幸贤第，诏曰：<br /><br />&nbsp;&nbsp;&nbsp;&nbsp;“朕昔冲幼，爰寓此州。使持节、骠骑大将军、开府仪同三司、大都督、瓜州诸<br /><br />&nbsp;&nbsp;&nbsp;&nbsp;军事、瓜州刺史贤，斯土良家，勋德兼著，受委居朕，辅导积年。念其规弼，功<br /><br />&nbsp;&nbsp;&nbsp;&nbsp;劳甚茂。今巡抚届此，不殊代邑，举目依然，益增旧想。贤虽无属籍，朕处之若<br /><br />&nbsp;&nbsp;&nbsp;&nbsp;亲，凡厥昆季，乃至子侄等，可并预宴赐。”于是令中侍上士尉迟恺往瓜州，降<br /><br />&nbsp;&nbsp;&nbsp;&nbsp;玺书劳贤。赐衣一袭及被褥，并御所服十三环金带一腰、中厩马一疋、金装鞍勒、<br /><br />&nbsp;&nbsp;&nbsp;&nbsp;杂彩五百段、银钱一万。赐贤弟申国公穆亦如之。子侄男女中外诸孙三十四人各<br /><br />&nbsp;&nbsp;&nbsp;&nbsp;赐衣一袭。拜贤甥库狄乐为仪同。贤门生昔经侍奉者，二人授大都督，四人授帅<br /><br />&nbsp;&nbsp;&nbsp;&nbsp;都督，六人别将。奴已免贱者五人，授军主；未免贱者十二人，酬替放之。<br /><br />&nbsp;&nbsp;&nbsp;&nbsp;四年，王师东讨，西道空虚，虑羌、浑侵扰，乃授贤河州总管。河州旧非总<br /><br />&nbsp;&nbsp;&nbsp;&nbsp;管，至是创置。贤乃大营屯田，以省运漕，多设斥候，以备寇戎，于是羌、浑敛<br /><br />&nbsp;&nbsp;&nbsp;&nbsp;迹。五年，宕昌寇边，乃于洮州置总管府以镇遏之。遂废河州总管，改授贤洮州<br /><br />&nbsp;&nbsp;&nbsp;&nbsp;总管。属羌寇侵扰，贤频破之，虏遂震慑，不敢犯塞。俄废洮州总管，还于河州<br /><br />&nbsp;&nbsp;&nbsp;&nbsp;置总管府，复以贤为之。<br /><br />&nbsp;&nbsp;&nbsp;&nbsp;武帝思贤旧恩，征拜大将军。于京师薨，帝亲入，哀动左右。赠使持节、柱<br /><br />&nbsp;&nbsp;&nbsp;&nbsp;国大将军、大都督、十州诸军事、原州刺史，谥曰桓。子端嗣。<br /><br />&nbsp;&nbsp;&nbsp;&nbsp;端位开府仪同三司，从平齐，战没，赠上大将军，追封襄阳公，谥曰果。<br /><br />&nbsp;&nbsp;&nbsp;&nbsp;端弟吉，仪同三司。<br /><br />&nbsp;&nbsp;&nbsp;&nbsp;吉弟孝轨，开府仪同大将军、升迁县伯，后封奇章公。孝轨弟询。<br /><br />&nbsp;&nbsp;&nbsp;&nbsp;询，字孝询，深沉有大略，颇涉书记。仕周，累迁司卫上士。武帝幸云阳宫，<br /><br />&nbsp;&nbsp;&nbsp;&nbsp;委以留府事。卫王直作乱，焚肃章门，询于内益火，故贼不得入。武帝善之。累<br /><br />&nbsp;&nbsp;&nbsp;&nbsp;迁英果中大夫，屡以军功，加位大将军，赐爵平高郡公。隋文帝为丞相，尉迟迥<br /><br />&nbsp;&nbsp;&nbsp;&nbsp;作乱，遣韦孝宽击之，以询为元帅长史，委以心膂。军至永桥，诸将不一。询密<br /><br />&nbsp;&nbsp;&nbsp;&nbsp;启请重臣监护。文帝令高G监军。与G同心，唯询而已。及迥平，进位上柱国，<br /><br />&nbsp;&nbsp;&nbsp;&nbsp;改封陇西郡公。开皇初，历位隰州总管，以疾征还京师。卒，帝悼惜者久之，谥<br /><br />&nbsp;&nbsp;&nbsp;&nbsp;曰襄。子元方嗣。<br /><br />&nbsp;&nbsp;&nbsp;&nbsp;询弟崇，字永隆，英果有筹算，胆力过人。周元年，以父勋，封回乐县侯。<br /><br />&nbsp;&nbsp;&nbsp;&nbsp;时年尚小，拜爵日，亲族相贺，宗独泣下。贤问之，对曰：“无勋于国，幼少封<br /><br />&nbsp;&nbsp;&nbsp;&nbsp;侯，当报主恩，不得终于孝养，是以悲耳。”贤由此大奇之。起家州主簿，非其<br /><br />&nbsp;&nbsp;&nbsp;&nbsp;好也，辞不就职，求为将兵都督。随宇文护伐齐，以功最，授仪同三司。历位少<br /><br />&nbsp;&nbsp;&nbsp;&nbsp;侍伯大夫、少承御大夫，摄太子宫正。周武平齐，引参谋议，以勋加授开府，封<br /><br />&nbsp;&nbsp;&nbsp;&nbsp;襄阳县公，寻改封广宗县公。<br /><br />&nbsp;&nbsp;&nbsp;&nbsp;隋文帝为丞相，加授上开府仪同大将军、怀州刺史，进爵郡公。尉迟迥反，<br /><br />&nbsp;&nbsp;&nbsp;&nbsp;遣使招之。崇初欲相应，后知叔父穆以并州附文帝，慨然太息曰：“合家富贵数<br /><br />&nbsp;&nbsp;&nbsp;&nbsp;十人，遇国有难，竟不能扶倾继绝，何面目处天地间乎！”韦孝宽亦疑之，与俱<br /><br />&nbsp;&nbsp;&nbsp;&nbsp;卧起。其兄询时为元帅长史，每讽谕之。崇由是亦归心焉。及迥平，授徐州总管，<br /><br />&nbsp;&nbsp;&nbsp;&nbsp;进位上柱国。<br /><br />&nbsp;&nbsp;&nbsp;&nbsp;开皇三年，除幽州总管。突厥犯塞，崇辄破之。奚、霄、契丹等吓其威略，<br /><br />&nbsp;&nbsp;&nbsp;&nbsp;争来内附。后突厥大为侵掠，崇率步骑三千拒之。转战十余日，师人多死，遂保<br /><br />&nbsp;&nbsp;&nbsp;&nbsp;于沙城。突厥围之，死亡略尽。突厥欲降之，谓曰：“降者封为特勤。”崇知不<br /><br />&nbsp;&nbsp;&nbsp;&nbsp;免，令其士卒曰：“吾丧师徒，罪当万死，今效命以谢国家。看吾死，且可降贼，<br /><br />&nbsp;&nbsp;&nbsp;&nbsp;方便散走。还见至尊，道此意也。”乃挺刃突贼，复杀二人，没于阵。主州诸军<br /><br />&nbsp;&nbsp;&nbsp;&nbsp;事、豫州刺史，谥曰壮。子敏嗣。<br /><br />&nbsp;&nbsp;&nbsp;&nbsp;敏字树生，文帝以其父死王事，养于宫中。及长，袭爵广宗公，起家左千牛。<br /><br />&nbsp;&nbsp;&nbsp;&nbsp;美姿容，善骑射，工歌舞弦管。开皇初，周宣帝后乐平公主有女娥英，妙择婚对，<br /><br />&nbsp;&nbsp;&nbsp;&nbsp;敕贵公子弟集弘圣宫者，日以百数。公主选取敏，礼仪如尚帝女。后将侍宴，公<br /><br />&nbsp;&nbsp;&nbsp;&nbsp;主谓敏曰：“我以天下与至尊，唯一女夫，当为汝求柱国。若授余官，慎无谢。”<br /><br />&nbsp;&nbsp;&nbsp;&nbsp;及进见上，上亲御琵琶，遣敏歌舞，大悦，谓公主曰：“敏何官？”对曰：“一<br /><br />&nbsp;&nbsp;&nbsp;&nbsp;白丁耳。”谓敏曰：“今授仪同。”敏不答。上曰：“不满尔意耶？今授开府。”<br /><br />&nbsp;&nbsp;&nbsp;&nbsp;又不谢。上曰：“公主有大功于我，我何得向其女婿惜官，今授卿柱国。”敏乃<br /><br />&nbsp;&nbsp;&nbsp;&nbsp;拜而蹈舞。遂于坐发诏授柱国，以本官宿卫。<br /><br />&nbsp;&nbsp;&nbsp;&nbsp;后避炀帝讳，改封经城县公。历豳、金、华、岐数州刺史，多不莅职，常留<br /><br />&nbsp;&nbsp;&nbsp;&nbsp;京师。往来宫内，侍从游宴，赏赐超于功臣。大业初，转卫尉卿。乐平公主将薨，<br /><br />&nbsp;&nbsp;&nbsp;&nbsp;遗言于炀帝“妾唯一女，不自忧死，深怜之。汤沐乞回与敏。”帝从之，竟食五<br /><br />&nbsp;&nbsp;&nbsp;&nbsp;千户。摄屯卫将军。杨玄感反后，城阙大兴，敏之策也。将作监。从征高丽，领<br /><br />&nbsp;&nbsp;&nbsp;&nbsp;新城道军，加光禄大夫。十年，帝复征辽东，遣敏黎阳督运。<br /><br />&nbsp;&nbsp;&nbsp;&nbsp;时或言敏一名洪儿，帝疑“洪”字当谶，尝面告之，冀其引决。敏由是大惧，<br /><br />&nbsp;&nbsp;&nbsp;&nbsp;数与金才、善衡等屏人私语。宇文述知而奏之，竟与浑同诛。其妻宇文氏寻亦赐<br /><br />&nbsp;&nbsp;&nbsp;&nbsp;鸩而终。<br /><br />&nbsp;&nbsp;&nbsp;&nbsp;贤弟远。远字万岁，幼有器局，尝与群儿为战斗戏，指麾便有军阵之法。郡<br /><br />&nbsp;&nbsp;&nbsp;&nbsp;守见而异之，召使更戏。群儿散走，远持杖叱之，复为向阵，意气雄壮，殆甚于<br /><br />&nbsp;&nbsp;&nbsp;&nbsp;前。郡守曰：“此小儿必为将帅，非常人也。”<br /><br />&nbsp;&nbsp;&nbsp;&nbsp;及长，涉猎书传。魏正光末，天下鼎沸，敕勒贼胡琮侵逼原州。远昆季率励<br /><br />&nbsp;&nbsp;&nbsp;&nbsp;乡人，欲图拒守，而众情颇有异同。远乃按剑喻以节义，因曰：“有异议者，请<br /><br />&nbsp;&nbsp;&nbsp;&nbsp;斩之。”众惧，乃听命，相与盟歃，深壁自守。无援，城隐，其徒多被害，唯远<br /><br />&nbsp;&nbsp;&nbsp;&nbsp;兄弟并为人所匿，得免。远乃使贤晦迹和光，潜身间行，入朝求援。魏朝嘉之，<br /><br />&nbsp;&nbsp;&nbsp;&nbsp;授武骑常侍，俄转别将。及尔朱天光西伐，配远精兵为乡导。天光钦远才望，除<br /><br />&nbsp;&nbsp;&nbsp;&nbsp;为长城郡守。后以应侯莫陈崇功。迁高平郡守。周文见面悦之，令居麾下。<br /><br />&nbsp;&nbsp;&nbsp;&nbsp;及魏孝武西迁，封安定县伯。魏文帝嗣位之始，思享遐年，以远字可嘉，令<br /><br />&nbsp;&nbsp;&nbsp;&nbsp;扶帝升殿。进爵为公，仍领左右。从征窦泰，复弘农，并有殊勋。授都督、原州<br /><br />&nbsp;&nbsp;&nbsp;&nbsp;刺史。周文谓远曰：“孤有卿，若身之有臂。本州之荣，乃私事尔。”遂令远兄<br /><br />&nbsp;&nbsp;&nbsp;&nbsp;贤代行州事。沙苑之役，远功居最，进爵阳平郡公。寻除大丞相府司马，参军国<br /><br />&nbsp;&nbsp;&nbsp;&nbsp;机务。时河东初复，人情未安。周文以河东为国之要领，乃授河东郡守。远敦奖<br /><br />&nbsp;&nbsp;&nbsp;&nbsp;风俗，劝课农桑，肃遏奸非，兼修守之备。曾未期月，百姓怀之。周文降书劳问。<br /><br />&nbsp;&nbsp;&nbsp;&nbsp;征为侍中，迁太子少师。<br /><br />&nbsp;&nbsp;&nbsp;&nbsp;东魏北豫州刺史高仲密请举州来附，周文以仲密所据辽远，难为应接。诸将<br /><br />&nbsp;&nbsp;&nbsp;&nbsp;皆惮此行。远曰：“北豫远在贼境，高欢又屯兵河阳，常理而论，实难救援。但<br /><br />&nbsp;&nbsp;&nbsp;&nbsp;不入兽穴，不得兽子，若以奇兵出其不意，事或可济。脱有利钝，故是兵家之常。<br /><br />&nbsp;&nbsp;&nbsp;&nbsp;如其顾望不行，便无克定之日。”周文喜曰：“李万岁所言，差强人意。”乃授<br /><br />&nbsp;&nbsp;&nbsp;&nbsp;行台尚书，前驱东出。周文率大军继进。远乃潜师而往，拔仲密以归。仍从周文<br /><br />&nbsp;&nbsp;&nbsp;&nbsp;战于芒山，时大军不利，远独整所部为殿。<br /><br />&nbsp;&nbsp;&nbsp;&nbsp;寻授都督义州弘农等二十一郡诸军事。远善抚驭，有干略，战守之备，无不<br /><br />&nbsp;&nbsp;&nbsp;&nbsp;精锐。每厚抚境外之人，使为间谍，敌中动静，必先知之。至有事泄被诛，亦不<br /><br />&nbsp;&nbsp;&nbsp;&nbsp;以为悔。尝猎于莎栅，见石于丛薄中，以为伏兔，射之，镞入寸余，视之乃石。<br /><br />&nbsp;&nbsp;&nbsp;&nbsp;周文闻面异之，赐书曰：“昔李将军亲有此事，公今复尔，可谓世载其德矣。”<br /><br />&nbsp;&nbsp;&nbsp;&nbsp;东魏将段孝先趣宜阳，以送粮为名，实有窥窬之意。远密知其计，遣兵袭破之。<br /><br />&nbsp;&nbsp;&nbsp;&nbsp;孝先遁走。周文赐所乘主金带床帐衣被等，并彩二千匹，拜大将军。顷之，除尚<br /><br />&nbsp;&nbsp;&nbsp;&nbsp;书左仆射，固辞。周文不许，远不得已，方拜职。周文又以第十一子代王达令远<br /><br />&nbsp;&nbsp;&nbsp;&nbsp;子之，其见亲待如此。<br /><br />&nbsp;&nbsp;&nbsp;&nbsp;时周文嫡嗣未建，明居长，已有成德；孝闵处嫡，年尚幼冲。乃谓群公曰：<br /><br />&nbsp;&nbsp;&nbsp;&nbsp;“孤欲立子以嫡，恐大司马有疑。”大司马即独孤信，明帝敬后父也。众未有答。<br /><br />&nbsp;&nbsp;&nbsp;&nbsp;远曰：“立子以嫡不以长，略阳公为嗣，公何疑焉？若以人为嫌，请即斩信。”<br /><br />&nbsp;&nbsp;&nbsp;&nbsp;便起拔剑。周文亦起曰：“何事至此！”信又自陈产，远乃止。于是群公并从远<br /><br />&nbsp;&nbsp;&nbsp;&nbsp;议。远出外，拜谢信曰：“临大事不得不尔。”信亦谢远曰：“今日赖公决此大<br /><br />&nbsp;&nbsp;&nbsp;&nbsp;议。”六官建，授小司寇。周孝闵帝践祚，进位柱国大将军，复镇弘农。<br /><br />&nbsp;&nbsp;&nbsp;&nbsp;远子植，文帝时已为相府司录，参掌朝政。及晋公护执权，密欲诛护，颇泄，<br /><br />&nbsp;&nbsp;&nbsp;&nbsp;护乃出植为梁州刺史。寻而废帝，召远及植还朝。远恐有变，沉吟良久，乃曰：<br /><br />&nbsp;&nbsp;&nbsp;&nbsp;“大丈夫宁为忠鬼，安能作叛臣乎！”遂就征，至京师。护以远功名素重，犹欲<br /><br />&nbsp;&nbsp;&nbsp;&nbsp;全宥之，谓曰：“公儿遂有异谋，可早为之所。”乃以植付远。远素爱植，植又<br /><br />&nbsp;&nbsp;&nbsp;&nbsp;有口辩，云初无此谋。远信之，诘朝将植谒护。护谓植已死，乃曰：“阳平公何<br /><br />&nbsp;&nbsp;&nbsp;&nbsp;意自来？”左右云：“植亦在门外。”护大怒曰：“阳平公不信我矣！”召入，<br /><br />&nbsp;&nbsp;&nbsp;&nbsp;命远同坐，令帝与植相质于远前。植辞穷，谓帝曰：“本为此谋，欲安社稷，利<br /><br />&nbsp;&nbsp;&nbsp;&nbsp;至尊耳。今日至此，何事云云。”远闻之，自投于床，曰：“若尔，诚合万死。”<br /><br />&nbsp;&nbsp;&nbsp;&nbsp;于是护乃害植，并逼远自杀。建德元年，晋公护诛，赠本官，加太保，谥曰忠。<br /><br />&nbsp;&nbsp;&nbsp;&nbsp;隋开皇初，追赠上柱国，改谥曰怀。植及诸弟并加谥。<br /><br />&nbsp;&nbsp;&nbsp;&nbsp;植弟基，字仲和，幼有声誉，美容仪，善谈论，涉猎群书，尤工骑射。周文<br /><br />&nbsp;&nbsp;&nbsp;&nbsp;令尚义归公主。以父勋，封建安县公。累迁大都督，进爵清河郡公。及魏废帝即<br /><br />&nbsp;&nbsp;&nbsp;&nbsp;位之后，猜隙弥深。时周文诸子年皆幼冲，章武公导、中山公护复东西作镇，唯<br /><br />&nbsp;&nbsp;&nbsp;&nbsp;托意诸婿，以为心膂。基与义城公李晖、常山公于翼等俱为武卫将军，分掌禁旅。<br /><br />&nbsp;&nbsp;&nbsp;&nbsp;魏帝深惮之，故密谋泄。魏恭帝即位，进爵敦煌郡公，寻进位骠骑大将军、开府<br /><br />&nbsp;&nbsp;&nbsp;&nbsp;仪同三司，拜阳平国世子。六官建，授御正中夫。<br /><br />&nbsp;&nbsp;&nbsp;&nbsp;周孝闵帝践阼，出为浙州刺史。寻为兄植，合坐死。以王婿，又为季父穆所<br /><br />&nbsp;&nbsp;&nbsp;&nbsp;请，得免。武成二年，除江州刺史。既被谴谪，常忧愤不得志。保定元年，卒于<br /><br />&nbsp;&nbsp;&nbsp;&nbsp;位。穆尤所锺爱，每哭辄悲恸，谓所亲曰：“好儿舍我去，门户岂是欲兴！”宣<br /><br />&nbsp;&nbsp;&nbsp;&nbsp;政元年，追赠使持节、上开府仪同大将军、曹徐谯三州刺史、敦煌郡公，谥曰孝。<br /><br />&nbsp;&nbsp;&nbsp;&nbsp;子威嗣。<br /><br />&nbsp;&nbsp;&nbsp;&nbsp;威字安人，又改袭远爵阳平郡公，加上开府。大象末，地至柱国，封公。<br /><br />&nbsp;&nbsp;&nbsp;&nbsp;贤弟穆，字显庆，少明敏有度量。文帝入关，便给事左右，深被亲遇。穆亦<br /><br />&nbsp;&nbsp;&nbsp;&nbsp;小心谨肃，未尝懈怠。及侯莫陈悦害贺拔岳，周文自夏州赴难，而悦党史归据原<br /><br />&nbsp;&nbsp;&nbsp;&nbsp;州，犹为悦守。周文令侯莫陈崇袭之，穆时先在城中，与兄贤、远应崇，遂禽归。<br /><br />&nbsp;&nbsp;&nbsp;&nbsp;以功授都督。从迎魏孝武，封永平县子。又领乡兵。禽窦泰，复弘农，并有战功。<br /><br />&nbsp;&nbsp;&nbsp;&nbsp;沙苑之捷，穆言：“欢今日已丧胆矣，请速逐之，则欢可禽也。”周文不听。论<br /><br />&nbsp;&nbsp;&nbsp;&nbsp;前后功，进爵国公。<br /><br />&nbsp;&nbsp;&nbsp;&nbsp;芒山之战，周文马中流矢，惊逸坠地。敌人追及，左右皆散。穆下马，以策<br /><br />&nbsp;&nbsp;&nbsp;&nbsp;击周文背，因大骂曰：“笼陈军士，尔曹主何在？尔独住此！”敌人见其轻侮，<br /><br />&nbsp;&nbsp;&nbsp;&nbsp;不疑是贵人，遂舍而过。穆以马授周文，遂俱逸。是日微穆，周文已不济矣。既<br /><br />&nbsp;&nbsp;&nbsp;&nbsp;而与穆相对而泣，自是恩盼更隆。顾左右曰：“成我事者，其此人乎！”擢授武<br /><br />&nbsp;&nbsp;&nbsp;&nbsp;卫将军、仪同三司，进封安武郡公。前后赏赐，不可胜计。周文叹其忠节，曰：<br /><br />&nbsp;&nbsp;&nbsp;&nbsp;“人所贵唯命，穆遂轻命济孤，爵位玉帛，未足为报。”乃特赐铁券，恕以十死。<br /><br />&nbsp;&nbsp;&nbsp;&nbsp;进骠骑大将军、开府仪同三司、侍中。初，芒山之败，穆授周文马，后中厩此<br /><br />&nbsp;&nbsp;&nbsp;&nbsp;色者，悉以赐之。又赐穆嗣子安乐郡公，姊一人为郡君，自余姊妹并为县君，<br /><br />&nbsp;&nbsp;&nbsp;&nbsp;兄弟子侄及Bī橐焉锨撞⒕耸辖哉春翊汀Ｆ浒崇如此?<br /><br />&nbsp;&nbsp;&nbsp;&nbsp;从解玉壁围，拜安定国中尉。历同州刺史、太仆卿。从于谨平江陵，以功别<br /><br />&nbsp;&nbsp;&nbsp;&nbsp;封一子长城县侯。寻进位大将军，赐姓拓拔氏。又击曲沔蛮破之。俄除原州刺史，<br /><br />&nbsp;&nbsp;&nbsp;&nbsp;拜世子为仪同三司，以贤子为平高郡守，远子为平高县令，并加鼓吹。穆自以<br /><br />&nbsp;&nbsp;&nbsp;&nbsp;叔侄一家三人皆牧宰乡里，恩遇过隆，固辞不拜。周文不许。后人为雍州刺史，<br /><br />&nbsp;&nbsp;&nbsp;&nbsp;兼小冢宰。周孝闵帝践阼，又封一子为升迁县伯。穆请回授贤子孝轨，许之。<br /><br />&nbsp;&nbsp;&nbsp;&nbsp;及兄子植谋害宇文护被诛，穆亦坐除名。先是穆知植非保家主，每劝远除之，<br /><br />&nbsp;&nbsp;&nbsp;&nbsp;远不能用。及远临刑，泣谓穆曰：“显庆，吾不用汝言以至此，将奈何！”穆以<br /><br />&nbsp;&nbsp;&nbsp;&nbsp;此获免，及其子弟亦免官。时植弟基当从坐戮，穆求以子、怡等代死，辞理酸<br /><br />&nbsp;&nbsp;&nbsp;&nbsp;切，闻者莫不动容。护矜之，遂特免基死。<br /><br />&nbsp;&nbsp;&nbsp;&nbsp;明帝即位，拜骠骑大将军、开府仪同三司、大都督，复爵安武郡公，拜直州<br /><br />&nbsp;&nbsp;&nbsp;&nbsp;刺史。武成中，子弟免官爵者悉复之。累迁大司空。天和二年，进封申国公，旧<br /><br />&nbsp;&nbsp;&nbsp;&nbsp;爵回授一子。建德元年，迁太保，寻出为原州总管。四年，武帝东征，令穆别攻<br /><br />&nbsp;&nbsp;&nbsp;&nbsp;轵关及河北诸县，并破之。后以帝疾班师，弃而不守。六年，进位上柱国，除并<br /><br />&nbsp;&nbsp;&nbsp;&nbsp;州总管。时东夏初平，人情尚扰，穆靖以镇守，百姓怀之。大象元年，加邑至九<br /><br />&nbsp;&nbsp;&nbsp;&nbsp;千户，迁大左辅，总管如旧。二年，诏加太傅，仍总管。<br /><br />&nbsp;&nbsp;&nbsp;&nbsp;及隋文作相，尉迟迥举兵，遣使招穆，穆锁其使，上其书。穆子士荣以穆所<br /><br />&nbsp;&nbsp;&nbsp;&nbsp;居天下精兵处，阴劝穆应之。穆弗听，曰：“周德既衰，愚智共悉，天时若此，<br /><br />&nbsp;&nbsp;&nbsp;&nbsp;岂能违天？”乃遣使谒隋文帝，并上十三环金带，盖天子服也，以微申其意。时<br /><br />&nbsp;&nbsp;&nbsp;&nbsp;迥子谊为朔州刺史，亦执送京师。迥今其署行台韩长业攻陷潞州，执刺史赵威，<br /><br />&nbsp;&nbsp;&nbsp;&nbsp;署城人郭子胜为刺史。穆遣兵讨获子胜。文帝嘉之，以穆劳同破邺城第一勋，加<br /><br />&nbsp;&nbsp;&nbsp;&nbsp;三转，听分授其二子荣、才及贤子孝轨。荣及才并仪同大将军，孝轨进开府仪同<br /><br />&nbsp;&nbsp;&nbsp;&nbsp;大将军，又别封子雄为密国公。穆又密表劝进。文帝既受禅，诏曰：“公既旧德，<br /><br />&nbsp;&nbsp;&nbsp;&nbsp;且又父党，敬惠来旨，便以今月十三日恭膺天命。”俄而穆来朝，文帝降座礼之。<br /><br />&nbsp;&nbsp;&nbsp;&nbsp;拜太师，赞拜不名，真食成安县三千户。穆子孙虽在襁褓，悉拜仪同，其一门执<br /><br />&nbsp;&nbsp;&nbsp;&nbsp;象笏者百余人，贵盛当时无比。穆上表乞骸骨，诏曰：“公年既耆旧，筋力难烦，<br /><br />&nbsp;&nbsp;&nbsp;&nbsp;今勒所司敬蠲朝集。如有大事，须共谋谟，别遣侍臣，就第询访。”时太史奏当<br /><br />&nbsp;&nbsp;&nbsp;&nbsp;有移都事，帝以初受命，甚难之。穆乃上表极言宜移都之便。帝素嫌台城制度迮<br /><br />&nbsp;&nbsp;&nbsp;&nbsp;小，又宫内多鬼妖。苏威尝劝迁，上不纳，遇太史奏状，意乃惑之。至是省穆表，<br /><br />&nbsp;&nbsp;&nbsp;&nbsp;帝曰：“天道聪明，已有征应，太师人望，复抗此请，则可矣。”遂之。<br /><br />&nbsp;&nbsp;&nbsp;&nbsp;岁余，下诏：“穆自今已后，虽有愆罪，但非谋逆，纵有百死，终不推问。”<br /><br />&nbsp;&nbsp;&nbsp;&nbsp;开皇六年薨，时年七十七，遗令以不得陪驾岱宗为恨。诏遣黄门侍郎监护丧事，<br /><br />&nbsp;&nbsp;&nbsp;&nbsp;赠十州诸军事、冀州刺史，谥曰明。赐以石椁、前后部羽葆鼓吹、dc车，百<br /><br />&nbsp;&nbsp;&nbsp;&nbsp;僚送之郭外。诏太常卿牛弘齐哀册文，祭以太牢。<br /><br />&nbsp;&nbsp;&nbsp;&nbsp;长子字士献。周文帝令功臣长子并与略阳公游处，于辈流中特被引接，<br /><br />&nbsp;&nbsp;&nbsp;&nbsp;每有遐方服玩珍奇，无不班赐。封安乐郡公，位骠骑大将军、开府仪同三司、凤<br /><br />&nbsp;&nbsp;&nbsp;&nbsp;州刺史。先穆卒。子筠，袭祖爵。<br /><br />&nbsp;&nbsp;&nbsp;&nbsp;弟怡，位仪同三司，赠渭州刺史。<br /><br />&nbsp;&nbsp;&nbsp;&nbsp;怡弟雅，少有识量。仕周，以军功封西安县男，位荆州总管。开皇初，进爵<br /><br />&nbsp;&nbsp;&nbsp;&nbsp;为公。<br /><br />&nbsp;&nbsp;&nbsp;&nbsp;雅弟恒，位监州刺史，封曲阳侯。<br /><br />&nbsp;&nbsp;&nbsp;&nbsp;恒弟荣，位合州刺史，长城县公。<br /><br />&nbsp;&nbsp;&nbsp;&nbsp;荣弟直，位车骑将军、归政县侯。<br /><br />&nbsp;&nbsp;&nbsp;&nbsp;直弟雄，位柱国、骠骑将军、密国公。<br /><br />&nbsp;&nbsp;&nbsp;&nbsp;雄弟浑，仁寿初，忿筠啬，遣兄子善衡贼之。求盗不得，文帝大怒，尽<br /><br />&nbsp;&nbsp;&nbsp;&nbsp;追其亲族。初，筠与从父弟瞿昙有隙，浑遂证瞿昙杀之，而善衡获免。筠死，帝<br /><br />&nbsp;&nbsp;&nbsp;&nbsp;议立嗣。邳公苏威奏筠不轨，请绝其封。帝不许，乃以浑嗣。<br /><br />&nbsp;&nbsp;&nbsp;&nbsp;浑字金才，姿貌瑰伟，美须髯。起家左侍上士。尉迟迥反于邺，时穆在并州，<br /><br />&nbsp;&nbsp;&nbsp;&nbsp;隋文帝甚虑迥，遣浑乘驿诣穆遽令浑入京奉熨斗曰：“愿执柄以慰天下也。”文<br /><br />&nbsp;&nbsp;&nbsp;&nbsp;帝大悦。又遣浑诣韦孝宽所而述穆意。会邺平，以功授上仪同三司，封安武郡公。<br /><br />&nbsp;&nbsp;&nbsp;&nbsp;开皇中，晋王广出藩，浑以骠骑将军领亲信，从往扬州。<br /><br />&nbsp;&nbsp;&nbsp;&nbsp;及筠死，浑规欲绍之，谓妻兄太子左卫率宇文述曰：“若得袭封，当以国赋<br /><br />&nbsp;&nbsp;&nbsp;&nbsp;之半，每岁相奉。”述因入白皇太子，奏文帝，竟诏浑袭申公以奉穆嗣。大业六<br /><br />&nbsp;&nbsp;&nbsp;&nbsp;年，追改穆封为J公，浑仍袭焉。累加光禄大夫，迁右骁骑卫大将军浑既绍父<br /><br />&nbsp;&nbsp;&nbsp;&nbsp;业，日增豪侈。二岁后不以奉物分述。述大恚，因醉谓其友人于象贤曰：“我竟<br /><br />&nbsp;&nbsp;&nbsp;&nbsp;为金才所卖，死且不忘。”浑闻之，由是结隙。及帝讨辽东，有方士安伽陀谓帝<br /><br />&nbsp;&nbsp;&nbsp;&nbsp;曰：“李氏应为天子，宜尽诛天下李姓。”述知之，因构浑于帝曰：“臣与金才<br /><br />&nbsp;&nbsp;&nbsp;&nbsp;夙亲，闻其数与李敏、善衡等日夜屏语，或终夕不寝。浑大臣也，家世隆盛，身<br /><br />&nbsp;&nbsp;&nbsp;&nbsp;捉禁兵，不宜然。”帝曰：“卿可觅其事。”述乃遣武贲郎将裴仁基表告浑反，<br /><br />&nbsp;&nbsp;&nbsp;&nbsp;即日遣述掩其家。遣左丞元文都、御史大夫裴蕴杂推之，数日，不得反状。帝更<br /><br />&nbsp;&nbsp;&nbsp;&nbsp;遣述推。述入狱中召出敏妻宇文氏，谓曰：“夫人，帝甥也，何患无贤夫？李敏、<br /><br />&nbsp;&nbsp;&nbsp;&nbsp;金才名当妖谶，夫人当自求全。”因教言金才尝告敏云：“汝应图录，当为天子。<br /><br />&nbsp;&nbsp;&nbsp;&nbsp;今主上好兵，劳扰百姓，此亦天亡隋时也。若复度辽，吾与汝必为大将军，每军<br /><br />&nbsp;&nbsp;&nbsp;&nbsp;二万余兵，固以五万人矣。又发诸房子侄内外亲娅并募从征，吾家子弟决为主帅，<br /><br />&nbsp;&nbsp;&nbsp;&nbsp;分领兵马，散在诸军。吾怀汝前发，袭取御营，子弟响赴，一日之间，天下定矣。”<br /><br />&nbsp;&nbsp;&nbsp;&nbsp;述口自传授，令敏妻写表，封云“上密”。述持入奏云：“已得金才反状，并有<br /><br />&nbsp;&nbsp;&nbsp;&nbsp;敏妻密表。”帝览之，泣曰：“吾宗社几倾，赖亲家公而获全耳。”于是诛浑、<br /><br />&nbsp;&nbsp;&nbsp;&nbsp;敏等，自余无少长皆徙岭表。<br /><br />&nbsp;&nbsp;&nbsp;&nbsp;梁御，字善通，其先安定人也。后因官北边，遂家于武川，改姓纥豆陵氏。<br /><br />&nbsp;&nbsp;&nbsp;&nbsp;高祖俟力提，从魏太武征讨，位扬武将军、定阳侯。御少好学，进趣详雅，及长，<br /><br />&nbsp;&nbsp;&nbsp;&nbsp;更好弓马。尔朱天光西讨，知御有志略，引为左右。共平关、陇，除益州刺史，<br /><br />&nbsp;&nbsp;&nbsp;&nbsp;第一领人酋长，封白水县侯。从贺拔岳镇长安。及岳被害，御与诸将同谋翊戴周<br /><br />&nbsp;&nbsp;&nbsp;&nbsp;文帝。周文既平秦、陇，欲引兵东下。雍州刺史贾显相见，因说显，显即出迎周<br /><br />&nbsp;&nbsp;&nbsp;&nbsp;文，御遂入镇雍州。大统元年，进爵信都县公，授尚书右仆射。从周文复弘农，<br /><br />&nbsp;&nbsp;&nbsp;&nbsp;破沙苑，加侍中、开府仪同三司，进爵广平郡公。出为东雍州刺史，为政举大纲<br /><br />&nbsp;&nbsp;&nbsp;&nbsp;而已，人庶称之。薨于州，临终唯以国步未康为恨，言不及家。赠太尉、尚书令、<br /><br />&nbsp;&nbsp;&nbsp;&nbsp;雍州刺史，谥曰武昭。子睿。<br /><br />&nbsp;&nbsp;&nbsp;&nbsp;睿字恃德，少沉敏有行检。周文帝时，以功臣子养宫中，复命与诸子游。七<br /><br />&nbsp;&nbsp;&nbsp;&nbsp;岁，袭爵广平郡公。累加仪同三司、本州大中正、开府，改封五龙郡公，渭州刺<br /><br />&nbsp;&nbsp;&nbsp;&nbsp;史。周闵帝受禅，征为御伯。出为中州刺史，镇新安以备齐。齐人来寇，睿辄挫<br /><br />&nbsp;&nbsp;&nbsp;&nbsp;之。帝甚嘉叹，拜大将军。以御佐命功，进爵蒋国公。入为司会。后从齐王宪拒<br /><br />&nbsp;&nbsp;&nbsp;&nbsp;齐将斛律明月于洛阳，每战有功，迁小冢宰。历敷州刺史、凉、安二州总管，俱<br /><br />&nbsp;&nbsp;&nbsp;&nbsp;有惠政，进位柱国。<br /><br />&nbsp;&nbsp;&nbsp;&nbsp;隋文帝总百揆，代王谦为益州总管。行至汉川西，谦反，攻始州，睿不得进。<br /><br />&nbsp;&nbsp;&nbsp;&nbsp;文帝命睿为行军元帅，率行军总管于义、张威、达奚长儒、梁升、石孝义步骑二<br /><br />&nbsp;&nbsp;&nbsp;&nbsp;十万讨之。谦遣开府李三王守通谷，睿使张威击破之。进至龙门，谦将赵俨、秦<br /><br />&nbsp;&nbsp;&nbsp;&nbsp;会拥众十万，据险为营，周亘三十里。睿令将士衔枚，出自间道，四面奋击，力<br /><br />&nbsp;&nbsp;&nbsp;&nbsp;战破之，遂鼓行而进。谦将敬豪守剑阁，梁岩拒平林，并惧而来降。谦又命高阿<br /><br />&nbsp;&nbsp;&nbsp;&nbsp;那瑰、达奚等以盛兵攻利州。闻睿将至，s分兵据开远。睿遣上开府拓拔宗趣、<br /><br />&nbsp;&nbsp;&nbsp;&nbsp;剑阁大将军宇文琼指巴西，大将军赵达水军入嘉陵。遣张威、王伦、贺若震、于<br /><br />&nbsp;&nbsp;&nbsp;&nbsp;义、韩相贵、阿那惠等分道攻，自午及申，破之。奔归于谦。睿逼成都，谦<br /><br />&nbsp;&nbsp;&nbsp;&nbsp;令达奚、乙弗虔守城，亲帅精兵五万，背城结陈。睿击败之。谦将入城，、<br /><br />&nbsp;&nbsp;&nbsp;&nbsp;虔以城降。谦将麾下三十骑遁走，新都令王宝执之，睿斩谦于市，剑南悉平。进<br /><br />&nbsp;&nbsp;&nbsp;&nbsp;位上柱国，总管如故，赐物五千段、奴婢一千口、金二千两、银三千两，邑千户。<br /><br />&nbsp;&nbsp;&nbsp;&nbsp;睿时威振西州，夷獠归附，唯南宁首帅爨震恃远不宾。睿上疏曰：“南宁州，<br /><br />&nbsp;&nbsp;&nbsp;&nbsp;汉柯之地。近代已来，分置兴古、云南、建宁、朱提四郡，户口殷众，金宝富<br /><br />&nbsp;&nbsp;&nbsp;&nbsp;饶，二河有骏马明珠，益、宁出盐井犀角。晋泰始七年以益州旷远，分置宁州。<br /><br />&nbsp;&nbsp;&nbsp;&nbsp;至伪梁，南宁州刺史徐文盛被湘东征赴荆州。属东夏尚阻，未遑远略，土人爨瓒<br /><br />&nbsp;&nbsp;&nbsp;&nbsp;遂窃据一方。国家遥授刺史，其子震相承至今。而震臣礼多亏，贡赋不入。如闻<br /><br />&nbsp;&nbsp;&nbsp;&nbsp;彼人苦其苛政，思被皇风幸因平蜀士众，不烦重兴师旅，狎獠既讫，即请略定南<br /><br />&nbsp;&nbsp;&nbsp;&nbsp;宁。”文帝深纳之，然以天下初定，恐人心不安，故未之许。后竟遣史万岁讨平<br /><br />&nbsp;&nbsp;&nbsp;&nbsp;之，并因睿之策也。<br /><br />&nbsp;&nbsp;&nbsp;&nbsp;睿威惠兼著，人夷悦服，声望逾重，文帝阴惮之。薛道衡从军在蜀，说睿劝<br /><br />&nbsp;&nbsp;&nbsp;&nbsp;进，文帝大悦。及受禅，顾待弥隆。睿复上平陈策，帝善之，下诏曰：“昔公孙、<br /><br />&nbsp;&nbsp;&nbsp;&nbsp;隗嚣，汉之贼也，光武与其通和，称为皇帝。佗之于高祖，初犹不臣。孙皓之答<br /><br />&nbsp;&nbsp;&nbsp;&nbsp;晋文，书尚云‘白’。或寻款服，或即灭亡。王者体大，义存遵养，虽陈国来朝，<br /><br />&nbsp;&nbsp;&nbsp;&nbsp;示尽蕃节，如公大略，诚须责罪，尚欲且缓其诛，宜如此意。淮海未灭，必兴师<br /><br />&nbsp;&nbsp;&nbsp;&nbsp;旅，若命永袭，终当相屈，以身许国，无足致辞也。”睿乃止。睿时见突厥方强，<br /><br />&nbsp;&nbsp;&nbsp;&nbsp;恐为边患，复陈镇守之策十余事。帝嘉叹久之，答以厚意。<br /><br />&nbsp;&nbsp;&nbsp;&nbsp;睿时自以周代旧臣，久居重镇，内不自安，屡请入朝，于是征还京师。及引<br /><br />&nbsp;&nbsp;&nbsp;&nbsp;见，上为之兴，命睿升殿，握手极欢。睿退谓所亲曰：“功遂身退，今其时也。”<br /><br />&nbsp;&nbsp;&nbsp;&nbsp;遂谢病，阖门自守，不交当时。帝赐以板舆，每有朝觐，必令三卫舆上殿。睿初<br /><br />&nbsp;&nbsp;&nbsp;&nbsp;平王谦之始，自以威名太盛，恐为时所忌，遂大受金贿以自秽。由是勋簿多不以<br /><br />&nbsp;&nbsp;&nbsp;&nbsp;实，诣朝堂称屈者，前后百数人。上令有司案验其事，主者多获罪。睿惧，上表<br /><br />&nbsp;&nbsp;&nbsp;&nbsp;陈谢，请归大理。上慰喻遣之。十五年，从至洛阳而卒，谥曰襄。<br /><br />&nbsp;&nbsp;&nbsp;&nbsp;子洋嗣，历位嵩徐二州刺史、武贲郎将。大业六年，诏追改睿封为戴公，命<br /><br />&nbsp;&nbsp;&nbsp;&nbsp;以洋袭焉。<br /><br />&nbsp;&nbsp;&nbsp;&nbsp;论曰：贺拔岳变起仓卒，侯莫陈悦意在兼并，于时人有离心，士无固志。寇<br /><br />&nbsp;&nbsp;&nbsp;&nbsp;洛抚循散乱，抗御仇雠，全师而还，敌人绝觊觎之望；度德而处，霸王建匡合之<br /><br />&nbsp;&nbsp;&nbsp;&nbsp;谋。赵贵居二阙之险，周室定二分之功。彼此一时，其功固不细也。<br /><br />&nbsp;&nbsp;&nbsp;&nbsp;李贤和兄弟属乱离之际，居戎马之间，志略从横，忠勇奋发，频摧偷校屡<br /><br />&nbsp;&nbsp;&nbsp;&nbsp;涉艰危。及逢时遇主，策名委质，荷生成之恩，蒙国士之遇，俱縻好爵，各著勋<br /><br />&nbsp;&nbsp;&nbsp;&nbsp;庸。遂得任兼文武，声彰出内，位高望重，光国荣家，跗萼连晖，聊椒繁衍，冠<br /><br />&nbsp;&nbsp;&nbsp;&nbsp;冕之盛，当时莫与比焉。自周迄隋，郁为西京盛族，虽金、张在汉，不之尚也。<br /><br />&nbsp;&nbsp;&nbsp;&nbsp;然而周文始崩，嗣君冲幼，内则功臣放命，外则强寇临边，晋公以犹子之亲，膺<br /><br />&nbsp;&nbsp;&nbsp;&nbsp;负图之托，遂能抚宁家国，开翦异端，革魏兴周，远安迩悦，功勤已著，过恶未<br /><br />&nbsp;&nbsp;&nbsp;&nbsp;彰。李植受遇先朝，宿参机务，虑威权之去已，惧将来之不容，生此厉阶，成兹<br /><br />&nbsp;&nbsp;&nbsp;&nbsp;贝锦，乃以小谋大，由疏间亲。主无昭帝之明，臣有上官之诉，嫌隙既兆，衅故<br /><br />&nbsp;&nbsp;&nbsp;&nbsp;因之，启冢宰无君之心，成闵帝废弑之祸，植之由也。李远阙义方之训，又无先<br /><br />&nbsp;&nbsp;&nbsp;&nbsp;见之明，以至诛夷，非为不幸。梁御豫奉兴王，参谋缔构，驱驰毕力，夷险备尝，<br /><br />&nbsp;&nbsp;&nbsp;&nbsp;虽远志未申，亦云遇其时矣。穆及梁睿皆周室功臣，隋文王业初基，俱受腹心之<br /><br />&nbsp;&nbsp;&nbsp;&nbsp;寄，故穆首登师傅，睿终膺殊宠，观其见机而动，抑亦人之先觉。然方魏朝之贞<br /><br />&nbsp;&nbsp;&nbsp;&nbsp;烈，有愧王凌，比晋室之忠臣，终惭徐广。穆之子孙，特为隆盛，朱轮华毂，凡<br /><br />&nbsp;&nbsp;&nbsp;&nbsp;数十人，见忌当时，祸难遄及，得之非道，可不戒欤？</div>
            <div class="link">
                <a id="err-report" href="javascript:void(0)" onClick="report('北史出错啦!');">
                    错误举报</a><a id="add-bookcase" href="javascript:void(0)" onClick="addbookcase(29,1809);">加入书签</a><a
                        href="1808.html">上一页</a>&larr;<a href="index.html">返回列表</a>&rarr;<a
                            href="1810.html">下一页</a><a id="book-vote" href="javascript:void(0)" onClick="vote(29);">投推荐票</a><a
                                id="err-report" href="javascript:void(0)" onClick="report('北史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1808.html"; var next_page = "1810.html"; var index_page = "index.html"; var sortid = "9"; var article_id = "29"; var chapter_id = "1809"; var articlename = "北史"; var chaptername = " 卷五十九 列传第四十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>