<!DOCTYPE html>
<html>
<head>
<meta charset="gbk" />
<title>警世通言- 第二十九卷 宿香亭张浩遇莺莺-在线阅读-哈西文学网</title>
<meta name="keywords" content="冯梦龙，警世通言， 第二十九卷 宿香亭张浩遇莺莺全文， 第二十九卷 宿香亭张浩遇莺莺在线阅读 哈西文学网" />
<meta name="description" content="哈西文学网提供冯梦龙的警世通言  第二十九卷 宿香亭张浩遇莺莺全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/44/2857.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/44/2857.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 警世通言</div>
		<div class="fr"><a id="add-bookcase" href="javascript:void(0)" onClick="addbookcase(44,0);">加入书架</a>|<a id="book-vote" href="javascript:void(0)" onClick="vote(44);">投推荐票</a>|<a id="err-report" href="javascript:void(0)" onClick="report('警世通言出错啦!');">错误举报</a>|<a href="https://www.haxi88.com/files/article/info/0/44.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 第二十九卷 宿香亭张浩遇莺莺</h1>
            <div class="link xb">
                <a href="2856.html">上一页</a>&larr;<a href="index.html">返回列表</a>&rarr;<a
                    href="2858.html">下一页</a></div>			
            <div id="BookText">&nbsp;&nbsp;&nbsp;&nbsp;闲向书斋阅古今，生非草木岂无情。佳人才子多奇遇，难比张生遇李莺。<br /><br />&nbsp;&nbsp;&nbsp;&nbsp;话说西洛有一才子，姓张，名浩，字巨源，自儿曹时清秀异众。既长，才<br /><br />&nbsp;&nbsp;&nbsp;&nbsp;蜀锦，貌莹寒冰，容止可观，言词简当。承祖父之遗业，家藏镪数万，以财豪称<br /><br />&nbsp;&nbsp;&nbsp;&nbsp;于乡里。贵族中有慕其门第者，欲结婚姻；虽媒妁日至，浩正色拒之。人谓浩曰：<br /><br />&nbsp;&nbsp;&nbsp;&nbsp;“君今冠矣，男子二十而冠，何不求名家令德女子配君，其理安在？”浩曰：<br /><br />&nbsp;&nbsp;&nbsp;&nbsp;“大凡百岁姻缘，必要十分美满。某虽非才子，实慕佳人。不遇出世娇姿，宁可<br /><br />&nbsp;&nbsp;&nbsp;&nbsp;终身鳏处。且俟功名到手之日，此愿或可遂耳！”缘此至弱冠之年，犹未纳室。<br /><br />&nbsp;&nbsp;&nbsp;&nbsp;浩性喜厚自奉养，所居连檐重阁，洞户相通，华丽雄壮，与王侯之家相等。浩犹<br /><br />&nbsp;&nbsp;&nbsp;&nbsp;以为隘窄，又于所居之北，创置一园。中有：风亭月榭，杏坞桃溪；云楼上倚晴<br /><br />&nbsp;&nbsp;&nbsp;&nbsp;空，水阁下临清。横塘曲岸，露偃月虹桥；朱槛雕栏，叠生云怪石。烂熳奇花<br /><br />&nbsp;&nbsp;&nbsp;&nbsp;艳蕊，深沉竹洞花房。飞异域佳禽，植上林珍果。绿荷密锁寻芳路，翠柳低笼斗<br /><br />&nbsp;&nbsp;&nbsp;&nbsp;草场。<br /><br />&nbsp;&nbsp;&nbsp;&nbsp;浩暇日，多与亲朋宴息其间。西都风俗，每至春时，园圃无大小，皆修莳花<br /><br />&nbsp;&nbsp;&nbsp;&nbsp;木，洒扫亭轩，纵游人玩赏，以此递相夸逞，士庶为常。浩闾巷有名儒廖山甫者，<br /><br />&nbsp;&nbsp;&nbsp;&nbsp;学行俱高，可为师范，与浩情爱至密。浩喜园馆新成，花木茂盛，一日，邀山甫<br /><br />&nbsp;&nbsp;&nbsp;&nbsp;闲步其中，行至宿香亭共坐。时当仲春，桃李正芳，牡丹花放，嫩白妖红，环绕<br /><br />&nbsp;&nbsp;&nbsp;&nbsp;亭砌。浩谓山甫曰：“淑景明媚，非诗酒莫称韶光。今日幸无俗事，先饮数杯，<br /><br />&nbsp;&nbsp;&nbsp;&nbsp;然后各赋一诗，咏目前景物。虽园圃消疏，不足以当君之盛作，若得一诗，可以<br /><br />&nbsp;&nbsp;&nbsp;&nbsp;永为壮观。”山甫曰：“愿听指挥。”浩喜，即呼小童，具饮器、笔砚于前。酒<br /><br />&nbsp;&nbsp;&nbsp;&nbsp;三行，方欲索题，忽遥见亭下花间，有流莺惊飞而起。山甫曰：“莺语堪听，何<br /><br />&nbsp;&nbsp;&nbsp;&nbsp;故惊飞？”浩曰：“此无他，料必有游人偷折花耳。邀先生一往观之。”遂下宿<br /><br />&nbsp;&nbsp;&nbsp;&nbsp;香亭，径入花阴，蹑足潜身，寻踪而去。过太湖石畔，芍药栏边，见一垂鬟女子，<br /><br />&nbsp;&nbsp;&nbsp;&nbsp;年方十五，携一小青衣，倚栏而立。但见：新月笼眉，春桃拂脸，意态幽花未艳，<br /><br />&nbsp;&nbsp;&nbsp;&nbsp;肌肤嫩玉生光。莲步一折，着弓弓扣绣鞋儿；螺髻双垂，插短短紫金钗子。似向<br /><br />&nbsp;&nbsp;&nbsp;&nbsp;东君夸艳态，倚栏笑对牡丹丛！<br /><br />&nbsp;&nbsp;&nbsp;&nbsp;浩一见之，神魂飘荡，不能自持。又恐女子惊避，引山甫退立花阴下，端详<br /><br />&nbsp;&nbsp;&nbsp;&nbsp;久之，真出世色也。告山甫曰：“尘世无此佳人，想必上方花月之妖！”山甫曰：<br /><br />&nbsp;&nbsp;&nbsp;&nbsp;“花月之妖，岂敢昼见？天下不乏美妇人，但无缘者自不遇耳。”浩曰：“浩阅<br /><br />&nbsp;&nbsp;&nbsp;&nbsp;人多矣，未尝见此殊丽。使浩得配之，足快平生。兄有何计，使我早遂佳期，则<br /><br />&nbsp;&nbsp;&nbsp;&nbsp;成我之恩，与生我等矣！”山甫曰：“以君之门第才学，欲结婚姻，易如反掌，<br /><br />&nbsp;&nbsp;&nbsp;&nbsp;何须如此劳神！”浩曰：“君言未当，若不遇其人，宁可终身不娶。今既遇之，<br /><br />&nbsp;&nbsp;&nbsp;&nbsp;即顷刻亦难捱也。媒妁通问，必须岁月，将无已在枯鱼之肆乎！”山甫曰：“但<br /><br />&nbsp;&nbsp;&nbsp;&nbsp;患不谐，苟得谐，何患晚也。请询其踪迹，然后图之。”浩此时情不自禁，遂整<br /><br />&nbsp;&nbsp;&nbsp;&nbsp;巾正衣，向前而揖。女子敛袂答礼。浩启女子曰：“贵族谁家？何因至此？”女<br /><br />&nbsp;&nbsp;&nbsp;&nbsp;子笑曰：“妾乃君家东邻也。今日长幼赴亲族家会，惟妾不行。闻君家牡丹盛开，<br /><br />&nbsp;&nbsp;&nbsp;&nbsp;故与青衣潜启隙户至此。”浩闻此语，乃知李氏之女莺莺也，与浩童稚时曾共扶<br /><br />&nbsp;&nbsp;&nbsp;&nbsp;栏之戏。再告女子曰：“敝园荒芜，不足寓目，幸有小馆，欲备肴酒，尽主人接<br /><br />&nbsp;&nbsp;&nbsp;&nbsp;邻里之欢，如何？”女曰：“妾之此来，本欲见君。若欲开樽，决不敢领。愿无<br /><br />&nbsp;&nbsp;&nbsp;&nbsp;及乱，略诉此情。”浩拱手鞠躬而言曰：“愿闻所谕！”女曰：“妾自幼年慕君<br /><br />&nbsp;&nbsp;&nbsp;&nbsp;清德，缘家有严亲，礼法所拘，无因与君聚会。今君犹未娶，妾亦垂髻，若不以<br /><br />&nbsp;&nbsp;&nbsp;&nbsp;丑陋见疏，为通媒妁，使妾异日奉箕帚之末，立祭祀之列，奉侍翁姑，和睦亲族，<br /><br />&nbsp;&nbsp;&nbsp;&nbsp;成两姓之好，无七出之玷，此妾之素心也。不知君心还肯从否？”浩闻此言，喜<br /><br />&nbsp;&nbsp;&nbsp;&nbsp;出望外，告女曰：“若得与丽人偕老，平生之乐事足矣。但未知缘分何如耳？”<br /><br />&nbsp;&nbsp;&nbsp;&nbsp;女曰：“两心既坚，缘分自定。君果见许，愿求一物为定，使妾藏之异时，表今<br /><br />&nbsp;&nbsp;&nbsp;&nbsp;日相见之情。”浩仓卒中无物表意，遂取系腰紫罗绣带，谓女曰：“取此以待定<br /><br />&nbsp;&nbsp;&nbsp;&nbsp;议。”女亦取拥项香罗，谓浩曰：“请君作诗一篇，亲笔题于罗上，庶几他时可<br /><br />&nbsp;&nbsp;&nbsp;&nbsp;以取信。”浩心转喜，呼童取笔砚，指栏中未开牡丹为题，赋诗一绝于香罗之上，<br /><br />&nbsp;&nbsp;&nbsp;&nbsp;诗曰：<br /><br />&nbsp;&nbsp;&nbsp;&nbsp;沉香亭畔露凝枝，敛艳含娇未放时。自是名花待名手，风流学士独题诗。<br /><br />&nbsp;&nbsp;&nbsp;&nbsp;女见诗大喜，取香罗在手，谓浩曰：“君诗句清妙，中有深意，真才子也。<br /><br />&nbsp;&nbsp;&nbsp;&nbsp;此事切宜缄口，勿使人知，无忘今日之言，必遂他时之乐。父母恐回，妾且归去。”<br /><br />&nbsp;&nbsp;&nbsp;&nbsp;道罢，莲步却转，与青衣缓缓而去。浩时酒兴方浓，春心淫荡，不能自遏，自言：<br /><br />&nbsp;&nbsp;&nbsp;&nbsp;“下坡不赶，次后难逢。争忍弃人归去？杂花影下，细草如茵，略效鸳鸯，死亦<br /><br />&nbsp;&nbsp;&nbsp;&nbsp;无恨！”遂奋步赶上，双手抱持。女子顾恋恩情，不忍移步绝裾而去，正欲启口<br /><br />&nbsp;&nbsp;&nbsp;&nbsp;致辞，含羞告免。忽自后有人言曰：“相见已非正礼，此事决然不可！若能用我<br /><br />&nbsp;&nbsp;&nbsp;&nbsp;一言，可以永谐百岁。”浩舍女回视，乃山甫也。女子已去。山甫曰；“但凡读<br /><br />&nbsp;&nbsp;&nbsp;&nbsp;书，盖欲知礼别嫌。今君诵孔圣之书，何故习小人之态？若使女子去迟，父母先<br /><br />&nbsp;&nbsp;&nbsp;&nbsp;回，必询究其所往，则女祸延及于君。岂可恋一时之乐，损终身之德。请君三思，<br /><br />&nbsp;&nbsp;&nbsp;&nbsp;恐成后悔！”浩不得已，怏怏复回宿香亭上，与山甫尽醉散去。<br /><br />&nbsp;&nbsp;&nbsp;&nbsp;自此之后，浩但当歌不语，对酒无欢，月下长吁，花前偷泪。俄而绿暗红稀，<br /><br />&nbsp;&nbsp;&nbsp;&nbsp;春光将暮。浩一日独步闲斋，反覆思念，一段离愁，方恨无人可诉。忽有老尼惠<br /><br />&nbsp;&nbsp;&nbsp;&nbsp;寂自外而来，乃浩家香火院之尼也。浩礼毕，问曰：“吾师何来？”寂曰：“专<br /><br />&nbsp;&nbsp;&nbsp;&nbsp;来传达书信。”浩问：“何人致意于我？”寂移坐促席请浩曰：“君东邻李家女<br /><br />&nbsp;&nbsp;&nbsp;&nbsp;子莺莺，再三申意。”浩大惊，告寂曰：“宁有是事，吾师勿言！”寂曰：“此<br /><br />&nbsp;&nbsp;&nbsp;&nbsp;事何必自隐？听寂拜闻：李氏为寂门徒二十馀年，其家长幼相信。今日因往李氏<br /><br />&nbsp;&nbsp;&nbsp;&nbsp;诵经，知其女莺莺染病，寂遂劝令勤服汤药。莺屏去侍妾，私告寂曰：‘此病岂<br /><br />&nbsp;&nbsp;&nbsp;&nbsp;药所能愈耶！’寂再三询其仔细，莺遂说及园中与君相见之事，又出罗巾上诗，<br /><br />&nbsp;&nbsp;&nbsp;&nbsp;向寂言：‘此即君所作也。’令我致意于君，幸勿相忘，以图后会。盖莺与寂所<br /><br />&nbsp;&nbsp;&nbsp;&nbsp;言也，君何用隐讳耶？”浩曰：“事实有之，非敢自隐。但虑传扬遐迩，取笑里<br /><br />&nbsp;&nbsp;&nbsp;&nbsp;闾。今日吾师既知，使浩如何而可？”寂曰：“早来既知此事，遂与莺父母说及<br /><br />&nbsp;&nbsp;&nbsp;&nbsp;莺亲事，答云：‘女儿尚幼，未能干家。’观其意在二三年后，方始议亲。更看<br /><br />&nbsp;&nbsp;&nbsp;&nbsp;君缘分如何？”言罢，起身谓浩曰：“小庵事冗，不及款话，如日后欲寄音信，<br /><br />&nbsp;&nbsp;&nbsp;&nbsp;但请垂谕！”遂相别去。<br /><br />&nbsp;&nbsp;&nbsp;&nbsp;自此香闺密意，书幌幽怀，皆托寂私传。光阴迅速，倏忽之间，已经一载。<br /><br />&nbsp;&nbsp;&nbsp;&nbsp;节过清明，桃李飘零，牡丹半折。浩倚栏凝视，睹物思人，情绪转添。久之，自<br /><br />&nbsp;&nbsp;&nbsp;&nbsp;思去岁此时，相逢花畔，今岁花又重开，玉人难见。沉吟半晌，不若折花数枝，<br /><br />&nbsp;&nbsp;&nbsp;&nbsp;托惠寂寄莺莺同赏。遂召寂至，告曰：“今折得花数枝，烦吾师持往李氏，但云<br /><br />&nbsp;&nbsp;&nbsp;&nbsp;吾师所献。若见莺莺，作浩起居：去岁花开时，相见于西栏畔；今花又开，人犹<br /><br />&nbsp;&nbsp;&nbsp;&nbsp;间阻。相忆之心，言不可尽。愿似叶如花，年年长得相见。”寂曰：“此事易为，<br /><br />&nbsp;&nbsp;&nbsp;&nbsp;君可少待。”遂持花去。逾时复来，浩迎问：“如何？”寂于袖中取彩笺小柬，<br /><br />&nbsp;&nbsp;&nbsp;&nbsp;告浩曰：“莺莺寄君，切勿外启！”寂乃辞去。浩启封视之，曰：“妾莺莺拜启：<br /><br />&nbsp;&nbsp;&nbsp;&nbsp;相别经年，无日不怀思忆。前令乳母以亲事白于父母，坚意不可。事须后图，不<br /><br />&nbsp;&nbsp;&nbsp;&nbsp;可仓卒。愿君无忘妾，妾必不负君！姻若不成，誓不他适。其他心事，询寂可知。<br /><br />&nbsp;&nbsp;&nbsp;&nbsp;昨夜宴花前，众皆欢笑，独妾悲伤。偶成小词，略诉心事。君读之，可以见妾之<br /><br />&nbsp;&nbsp;&nbsp;&nbsp;意。读毕毁之，切勿外泄！词曰：红疏绿密时喧，还是困人天。相思极处，凝睛<br /><br />&nbsp;&nbsp;&nbsp;&nbsp;月下，洒泪花前。誓约已知俱有愿，奈目前两处悬悬！鸾凰未偶，清宵最苦，月<br /><br />&nbsp;&nbsp;&nbsp;&nbsp;色先圆。”<br /><br />&nbsp;&nbsp;&nbsp;&nbsp;浩览毕，敛眉长叹，曰：“好事多磨，信非虚也！”展放案上，反覆把玩，<br /><br />&nbsp;&nbsp;&nbsp;&nbsp;不忍释手。感刻寸心，泪下如雨。又恐家人见疑，询其所因，遂伏案掩面，偷声<br /><br />&nbsp;&nbsp;&nbsp;&nbsp;潜泣。良久，举首起视，见日影下窗，瞑色已至。浩思适来书中言：“心事讯寂<br /><br />&nbsp;&nbsp;&nbsp;&nbsp;可知”，今抱愁独坐，不若询访惠寂，究其仔细，庶几少解情怀。遂徐步出门，<br /><br />&nbsp;&nbsp;&nbsp;&nbsp;路过李氏之家。时夜色已阑，门户皆闭，浩至此，想像莺莺，心怀爱慕，步不能<br /><br />&nbsp;&nbsp;&nbsp;&nbsp;移，指李氏之门曰：“非插翅步云，安能入此？”方徘徊未进，忽见旁有隙户半<br /><br />&nbsp;&nbsp;&nbsp;&nbsp;开，左右寂无一人。浩大喜曰：“天赐此便，成我佳期。远托惠寂，不如潜入其<br /><br />&nbsp;&nbsp;&nbsp;&nbsp;中，探问莺莺消息。”浩为情爱所重，不顾礼法，蹑足而入。既到中堂，匿身回<br /><br />&nbsp;&nbsp;&nbsp;&nbsp;廊之下。左右顾盼，见闲庭悄悄，深院沉沉。静中闻风响丁当，暗里见流萤聚散。<br /><br />&nbsp;&nbsp;&nbsp;&nbsp;更筹渐急，窗中风弄残灯；夜色已阑，阶下月移花影。香闺想在屏山后，远似巫<br /><br />&nbsp;&nbsp;&nbsp;&nbsp;阳千万重。<br /><br />&nbsp;&nbsp;&nbsp;&nbsp;浩至此，茫然不知所往。独立久之，心中顿省。自思设若败露，为之奈何？<br /><br />&nbsp;&nbsp;&nbsp;&nbsp;不惟身受苦楚，抑且玷辱祖宗，此事当款曲图之。不期隙户已闭，返转回廊，方<br /><br />&nbsp;&nbsp;&nbsp;&nbsp;欲寻路复归，忽闻室中有低低而唱者。浩思深院净夜，何人独歌？遂隐住侧身，<br /><br />&nbsp;&nbsp;&nbsp;&nbsp;静听所唱之词，乃《行香子》词：<br /><br />&nbsp;&nbsp;&nbsp;&nbsp;“雨后风微，绿暗红稀。燕巢成蝶绕残枝，杨花点点，永日迟迟，动离怀，<br /><br />&nbsp;&nbsp;&nbsp;&nbsp;牵别恨，鹧鸪啼。<br /><br />&nbsp;&nbsp;&nbsp;&nbsp;辜负佳期，虚度芳时。为甚褪尽罗衣？宿香亭下，红芍栏西。当时情，今日<br /><br />&nbsp;&nbsp;&nbsp;&nbsp;恨，有谁知！”<br /><br />&nbsp;&nbsp;&nbsp;&nbsp;但觉如雏莺啭翠柳阴中，彩凤鸣碧梧枝上。想是清夜无人，调韵转美。浩审<br /><br />&nbsp;&nbsp;&nbsp;&nbsp;词察意，若非莺莺，谁知宿香亭之约？但得一见其面，死亦无悔。方欲以指击窗，<br /><br />&nbsp;&nbsp;&nbsp;&nbsp;询问仔细，忽有人叱浩曰：“良士非媒不聘，女子无故不婚。今女按板于窗中，<br /><br />&nbsp;&nbsp;&nbsp;&nbsp;小子逾墙到厅下，皆非善行，玷辱人伦。执诣有司，永作淫奔之戒。”<br /><br />&nbsp;&nbsp;&nbsp;&nbsp;浩大惊退步，失脚堕于砌下，久之方醒。开目视之，乃伏案昼寝于书窗之下，<br /><br />&nbsp;&nbsp;&nbsp;&nbsp;时日将晡矣。浩曰：“异哉梦也！何显然如是？莫非有相见之期，故先垂吉兆告<br /><br />&nbsp;&nbsp;&nbsp;&nbsp;我？”方心绪扰扰未定，惠寂复来，浩讯其意。寂曰：“适来只奉小柬而去，有<br /><br />&nbsp;&nbsp;&nbsp;&nbsp;一事偶忘告君。莺莺传语，他家所居房后，乃君家之东墙也，高无数尺。其家初<br /><br />&nbsp;&nbsp;&nbsp;&nbsp;夏二十日，亲族中有婚姻事，是夕举家皆往，莺托病不行。令君至期，于墙下相<br /><br />&nbsp;&nbsp;&nbsp;&nbsp;待，欲逾墙与君相见，君切记之。”惠寂且去，浩欣喜之心，言不能尽。<br /><br />&nbsp;&nbsp;&nbsp;&nbsp;屈指数日，已至所约之期。浩遂张帷幄，具饮馔，器用玩好之物，皆列于宿<br /><br />&nbsp;&nbsp;&nbsp;&nbsp;香亭中。日既晚，悉逐僮仆出外，惟留一小鬟。反闭园门，倚梯近墙，屏立以待。<br /><br />&nbsp;&nbsp;&nbsp;&nbsp;未久，夕阳消柳外，暝色暗花间，斗柄指南，夜传初鼓。浩曰：“惠寂之言岂非<br /><br />&nbsp;&nbsp;&nbsp;&nbsp;谑我乎？……”语犹未绝，粉面新妆，半出短墙之上，浩举目仰视，乃莺莺也。<br /><br />&nbsp;&nbsp;&nbsp;&nbsp;急升梯扶臂而下，携手偕行，至宿香亭上。明烛并坐，细视莺莺，欣喜转盛。告<br /><br />&nbsp;&nbsp;&nbsp;&nbsp;莺曰：“不谓丽人果肯来此！”莺曰：“妾之此身，异时欲作闺门之事，今日宁<br /><br />&nbsp;&nbsp;&nbsp;&nbsp;肯诳语！”浩曰：“肯饮少酒，共庆今宵佳会可乎？”莺曰：“难禁酒力，恐来<br /><br />&nbsp;&nbsp;&nbsp;&nbsp;朝获罪于父母。”浩曰：“酒既不饮，略歇如何？”莺笑倚浩怀，娇羞不语。浩<br /><br />&nbsp;&nbsp;&nbsp;&nbsp;遂与解带脱衣，入鸳帏共寝。但见：宝炬摇红，麝P吐翠。金缕绣屏深掩，绀纱<br /><br />&nbsp;&nbsp;&nbsp;&nbsp;斗帐低垂。并连鸳枕，如双双比目同波；共展香衾，似对对春蚕作茧。向人尤<br /><br />&nbsp;&nbsp;&nbsp;&nbsp;春情事，一搦纤腰怯未禁。虽楚王梦神女，刘阮入桃源，相得之欢，皆不能比。<br /><br />&nbsp;&nbsp;&nbsp;&nbsp;少顷，莺告浩曰：“夜色已阑，妾且归去。”浩亦不敢相留，遂各整衣而起。浩<br /><br />&nbsp;&nbsp;&nbsp;&nbsp;告莺曰：“后会未期，切宜保爱！”莺曰：“去岁偶然相遇，犹作新诗相赠，今<br /><br />&nbsp;&nbsp;&nbsp;&nbsp;夕得侍枕席，何故无一言见惠？岂非猥贱之躯，不足当君佳句？”浩笑谢莺曰：<br /><br />&nbsp;&nbsp;&nbsp;&nbsp;“岂有此理！谨赋一绝：华胥佳梦徒闻说，解佩江皋浪得声。一夕东轩多少事，<br /><br />&nbsp;&nbsp;&nbsp;&nbsp;韩生虚负窃香名。”莺得诗，谓浩曰：“妾之此身，今已为君所有，幸终始成之。”<br /><br />&nbsp;&nbsp;&nbsp;&nbsp;遂携手下亭，转柳穿花，至墙下，浩扶策莺升梯而去。<br /><br />&nbsp;&nbsp;&nbsp;&nbsp;自此之后，虽音耗时通，而会遇无便。经数日，忽惠寂来告曰：“莺莺致意，<br /><br />&nbsp;&nbsp;&nbsp;&nbsp;其父守官河朔，来日挈家登程，愿君莫忘旧好。候回日，当议秦晋之礼！”惠寂<br /><br />&nbsp;&nbsp;&nbsp;&nbsp;辞去。浩神悲意惨，度日如年，抱恨怀愁，俄经二载。一日，浩季父召浩语曰：<br /><br />&nbsp;&nbsp;&nbsp;&nbsp;“吾闻不孝以无嗣为大，今汝将及当立之年，犹未纳室，虽未至绝嗣，而内政亦<br /><br />&nbsp;&nbsp;&nbsp;&nbsp;不可缺。此中有孙氏者，累世仕宦，家业富盛，其女年已及笄，幼奉家训，习知<br /><br />&nbsp;&nbsp;&nbsp;&nbsp;妇道。我欲与汝主婚，结亲孙氏。今若失之，后无令族。”浩素畏季父赋性刚暴，<br /><br />&nbsp;&nbsp;&nbsp;&nbsp;不敢抗拒，又不敢明言李氏之事，遂通媒妁，与孙氏议姻。<br /><br />&nbsp;&nbsp;&nbsp;&nbsp;择日将成，而莺莺之父任满方归。浩不能忘旧情，乃遣惠寂密告莺曰：“浩<br /><br />&nbsp;&nbsp;&nbsp;&nbsp;非负心，实被季父所逼，复与孙氏结亲，负心违愿，痛彻心髓！”莺谓寂曰：<br /><br />&nbsp;&nbsp;&nbsp;&nbsp;“我知其叔父所为，我必能自成其事。”寂曰：“善为之！”遂去。莺启父母曰：<br /><br />&nbsp;&nbsp;&nbsp;&nbsp;“儿有过恶，玷辱家门，愿先启一言，然后请死！”父母惊骇，询问：“我儿何<br /><br />&nbsp;&nbsp;&nbsp;&nbsp;自苦如此？”莺曰：“妾自幼岁慕西邻张浩才名，曾以此身私许偕老。曾令乳母<br /><br />&nbsp;&nbsp;&nbsp;&nbsp;白父母欲与浩议姻，当日尊严不蒙允许。今闻浩与孙氏结婚，弃妾此身，将归何<br /><br />&nbsp;&nbsp;&nbsp;&nbsp;地？然女行已失，不可复嫁他人，此愿若违，含笑自绝！”父母惊谓莺曰：“我<br /><br />&nbsp;&nbsp;&nbsp;&nbsp;止有一女，所恨未能选择佳婿。若早知，可以商议。今浩既已结婚，为之奈何！”<br /><br />&nbsp;&nbsp;&nbsp;&nbsp;莺曰：“父母许以儿归浩，则妾自能措置。”父曰：“但愿亲成，一切不问。”<br /><br />&nbsp;&nbsp;&nbsp;&nbsp;莺曰：“果如是，容妾诉于官府。”遂取纸作状，更服旧妆，径至河南府讼庭之<br /><br />&nbsp;&nbsp;&nbsp;&nbsp;下。龙图阁待制陈公方据案治事，见一女子执状向前。公停笔问曰：“何事？”<br /><br />&nbsp;&nbsp;&nbsp;&nbsp;莺莺敛身跪告曰：“妾诚诳妄，上渎高明，有状上呈。”公令左右取状展视云：<br /><br />&nbsp;&nbsp;&nbsp;&nbsp;“告状妾李氏：切闻语云：‘女非媒不嫁。’此虽至论，亦有未然，何也？昔文<br /><br />&nbsp;&nbsp;&nbsp;&nbsp;君心喜司马，贾午志慕韩寿，此二女皆有私奔之名，而不受无媒之谤。盖所归得<br /><br />&nbsp;&nbsp;&nbsp;&nbsp;人，青史标其令德，注在篇章，使后人断其所为，免委身于庸俗。妾于前岁慕西<br /><br />&nbsp;&nbsp;&nbsp;&nbsp;邻张浩才名，已私许之偕老。言约已定，誓不变更。今张浩忽背前约，使妾呼天<br /><br />&nbsp;&nbsp;&nbsp;&nbsp;叩地，无所告投！切闻律设大法，礼顺人情。若非判府龙图明断，孤寡终身何恃！<br /><br />&nbsp;&nbsp;&nbsp;&nbsp;为此冒耻渎尊，幸望台慈，特赐予决！谨状。”陈公读毕，谓莺莺曰：“汝言私<br /><br />&nbsp;&nbsp;&nbsp;&nbsp;约已定，有何为据？”莺取怀中香罗并花笺上二诗，皆浩笔也。陈公命追浩至公<br /><br />&nbsp;&nbsp;&nbsp;&nbsp;庭，责浩与李氏既已约婚，安可再婚孙氏？浩仓卒但以叔父所逼为辞，实非本心。<br /><br />&nbsp;&nbsp;&nbsp;&nbsp;再讯莺曰：“尔意如何？”莺曰：“张浩才名，实为佳婿。使妾得之，当克勤妇<br /><br />&nbsp;&nbsp;&nbsp;&nbsp;道。实龙图主盟之大德。”陈公曰：“天生才子佳人，不当使之孤另，我今曲与<br /><br />&nbsp;&nbsp;&nbsp;&nbsp;汝等成之。”遂于状尾判云：“花下相逢，已有终身之约；中道而上，竟乖偕老<br /><br />&nbsp;&nbsp;&nbsp;&nbsp;之心。在人情既出至诚，论律文亦有所禁。宜从先约，可断后婚。”判毕，谓浩<br /><br />&nbsp;&nbsp;&nbsp;&nbsp;曰：“吾今判合与李氏为婚。”二人大喜，拜谢相公恩德，遂成夫妇，偕老百年。<br /><br />&nbsp;&nbsp;&nbsp;&nbsp;后生二子，俱擢高科。话名《宿香亭张浩遇茑莺》：<br /><br />&nbsp;&nbsp;&nbsp;&nbsp;当年崔氏赖张生，今日张生仗李莺。<br /><br />&nbsp;&nbsp;&nbsp;&nbsp;同是风流千古话，西厢不及宿香亭。</div>
            <div class="link">
                <a id="err-report" href="javascript:void(0)" onClick="report('警世通言出错啦!');">
                    错误举报</a><a id="add-bookcase" href="javascript:void(0)" onClick="addbookcase(44,2857);">加入书签</a><a
                        href="2856.html">上一页</a>&larr;<a href="index.html">返回列表</a>&rarr;<a
                            href="2858.html">下一页</a><a id="book-vote" href="javascript:void(0)" onClick="vote(44);">投推荐票</a><a
                                id="err-report" href="javascript:void(0)" onClick="report('警世通言更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2856.html"; var next_page = "2858.html"; var index_page = "index.html"; var sortid = "9"; var article_id = "44"; var chapter_id = "2857"; var articlename = "警世通言"; var chaptername = " 第二十九卷 宿香亭张浩遇莺莺"; var author = "冯梦龙"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>