<!DOCTYPE html>
<html>
<head>
<meta charset="gbk" />
<title>孟子- 卷三 公孙丑上-在线阅读-哈西文学网</title>
<meta name="keywords" content="孟轲，孟子， 卷三 公孙丑上全文， 卷三 公孙丑上在线阅读 哈西文学网" />
<meta name="description" content="哈西文学网提供孟轲的孟子  卷三 公孙丑上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/844.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/844.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 公孙丑上</h1>
            <div class="link xb">
                <a href="843.html">上一页</a>&larr;<a href="index.html">返回列表</a>&rarr;<a
                    href="845.html">下一页</a></div>			
            <div id="BookText">&nbsp;&nbsp;&nbsp;&nbsp;公孙丑问曰：“夫子当路於齐，管仲、晏子之功，可复许乎？”孟子曰：<br /><br />&nbsp;&nbsp;&nbsp;&nbsp;“子诚齐人也，知管仲、晏子而已矣。或问乎曾西曰：‘吾子与子路孰贤？’曾<br /><br />&nbsp;&nbsp;&nbsp;&nbsp;西蹴然曰：‘吾先子之所畏也。’曰：‘然则吾子与管仲孰贤？’曾西艴然不<br /><br />&nbsp;&nbsp;&nbsp;&nbsp;悦，曰：‘尔何曾比予於管仲？管仲得君，如彼其专也，行乎国政，如彼其久也，<br /><br />&nbsp;&nbsp;&nbsp;&nbsp;功烈如彼其卑也，尔何曾比予於是？’”曰：“管仲，曾西之所不为也，而子为<br /><br />&nbsp;&nbsp;&nbsp;&nbsp;我愿之乎？”曰：“管仲以其君霸，晏子以其君显。管仲、晏子犹不足为与？”<br /><br />&nbsp;&nbsp;&nbsp;&nbsp;曰：“以齐王，由反手也。”曰：“若是，则弟子之惑滋甚。且以文王之德，百<br /><br />&nbsp;&nbsp;&nbsp;&nbsp;年而后崩，犹未洽於天下。武王、周公继之，然后大行。今言王若易然，则文王<br /><br />&nbsp;&nbsp;&nbsp;&nbsp;不足法与？”曰：“文王何可当也？由汤至於武丁，贤圣之君六七作，天下归殷<br /><br />&nbsp;&nbsp;&nbsp;&nbsp;久矣，久则难变也。武丁朝诸侯有天下，犹运之掌也。纣之去武丁未久也，其故<br /><br />&nbsp;&nbsp;&nbsp;&nbsp;家遗俗，流风善政，犹有存者。又有微子、微仲、王子比干、箕子、胶鬲，皆贤<br /><br />&nbsp;&nbsp;&nbsp;&nbsp;人也，相与辅相之，故久而后失之也。尺地莫非其有也，一民莫非其臣也，<br /><br />&nbsp;&nbsp;&nbsp;&nbsp;然而文王犹方百里起，是以难也。齐人有言曰：‘虽有智慧，不如乘势；虽有t<br /><br />&nbsp;&nbsp;&nbsp;&nbsp;基，不如待时。’今时则易然也。夏后、殷、周之盛，地未有过千里者也，而齐<br /><br />&nbsp;&nbsp;&nbsp;&nbsp;有其地矣。鸡鸣狗吠相闻，而达乎四境，而齐有其民矣。地不改辟矣，民不改聚<br /><br />&nbsp;&nbsp;&nbsp;&nbsp;矣，行仁政而王，莫之能御也。且王者之不作，未有疏於此时者也；民之憔悴於<br /><br />&nbsp;&nbsp;&nbsp;&nbsp;虐政，未有甚於此时者也。饥者易为食，渴者易为饮。孔子曰：‘德之流行，速<br /><br />&nbsp;&nbsp;&nbsp;&nbsp;於置邮而传命。’当今之时，万乘之国行仁政，民之悦之，犹解倒悬也。故事半<br /><br />&nbsp;&nbsp;&nbsp;&nbsp;古之人，功必倍之，惟此时为然。”<br /><br />&nbsp;&nbsp;&nbsp;&nbsp;公孙丑问曰：“夫子加齐之卿相，得行道焉，虽由此霸王，不异矣。如此<br /><br />&nbsp;&nbsp;&nbsp;&nbsp;则动心否乎？”孟子曰：“否！我四十不动心。”曰：“若是，则夫子过孟贲远<br /><br />&nbsp;&nbsp;&nbsp;&nbsp;矣。”曰：“是不难，告子先我不动心。”曰：“不动心有道乎？”曰：“有。<br /><br />&nbsp;&nbsp;&nbsp;&nbsp;北宫黝之养勇也，不肤桡，不目逃，思以一豪挫於人，若挞之於市朝，不受於褐<br /><br />&nbsp;&nbsp;&nbsp;&nbsp;宽博，亦不受於万乘之君；视刺万乘之君，若刺褐夫，无严诸侯，恶声至，必反<br /><br />&nbsp;&nbsp;&nbsp;&nbsp;之。孟施舍之所养勇也，曰：‘视不胜犹胜也；量敌而后进，虑胜而后会，是畏<br /><br />&nbsp;&nbsp;&nbsp;&nbsp;三军者也。舍岂能为必胜哉？能无惧而已矣。’孟施舍似曾子，北宫黝似子夏。<br /><br />&nbsp;&nbsp;&nbsp;&nbsp;夫二子之勇，未知其孰贤，然而孟施舍守约也。昔者曾子谓子襄曰：‘子好勇乎？<br /><br />&nbsp;&nbsp;&nbsp;&nbsp;吾尝闻大勇於夫子矣。自反而不缩，虽褐宽博，吾不惴焉；自反而缩，虽千万人，<br /><br />&nbsp;&nbsp;&nbsp;&nbsp;吾往矣。’孟施舍之守气，又不如曾子之守约也。”曰：“敢问夫子之不动心与<br /><br />&nbsp;&nbsp;&nbsp;&nbsp;告子之不动心，可得闻与？”“告子曰：‘不得於言，勿求於心；不得於心，勿<br /><br />&nbsp;&nbsp;&nbsp;&nbsp;求於气。’不得於心，勿求於气，可；不得於言，勿求於心，不可。夫志，气之<br /><br />&nbsp;&nbsp;&nbsp;&nbsp;帅也；气，体之充也。夫志至焉，气次焉；故曰：‘持其志，无暴其气。’”<br /><br />&nbsp;&nbsp;&nbsp;&nbsp;“既曰志至焉，气次焉，又曰持其志，无暴其气者，何也？”曰：“志壹则动气，<br /><br />&nbsp;&nbsp;&nbsp;&nbsp;气壹则动志也。今夫蹶者趋者，是气也，而反动其心。”“敢问夫子恶乎长？”<br /><br />&nbsp;&nbsp;&nbsp;&nbsp;曰：“我知言，我善养吾浩然之气。”“敢问何谓浩然之气？”曰：“难言也。<br /><br />&nbsp;&nbsp;&nbsp;&nbsp;其为气也，至大至刚，以直养而无害，则塞於天地之间。其为气也，配义与道。<br /><br />&nbsp;&nbsp;&nbsp;&nbsp;无是，馁也。是集义所生者，非义袭而取之也。行有不慊於心，则馁矣。我故曰：<br /><br />&nbsp;&nbsp;&nbsp;&nbsp;告子未尝知义，以其外之也。必有事焉而勿正，心勿忘，勿助长也。无若宋人然：<br /><br />&nbsp;&nbsp;&nbsp;&nbsp;宋人有闵其苗之不长而揠之者，芒芒然归，谓其人曰：‘今日病矣！予助苗长矣！’<br /><br />&nbsp;&nbsp;&nbsp;&nbsp;其子趋而往视之，苗则槁矣。天下之不助苗长者寡矣。以为无益而舍之者，不耘<br /><br />&nbsp;&nbsp;&nbsp;&nbsp;苗者也；助之长者，揠苗者也，非徒无益，而又害之。”“何谓知言？”曰：<br /><br />&nbsp;&nbsp;&nbsp;&nbsp;“辞知其所蔽，淫辞知其所陷，邪辞知其所离，遁辞知其所穷。生於其心，<br /><br />&nbsp;&nbsp;&nbsp;&nbsp;害於其政；发於其政，害於其事。圣人复起，必从吾言矣。宰我、子贡善为说辞，<br /><br />&nbsp;&nbsp;&nbsp;&nbsp;冉牛、闵子、颜渊善言德行，孔子兼之，曰：‘我於辞命，则不能也。’”“然<br /><br />&nbsp;&nbsp;&nbsp;&nbsp;则夫子既圣矣乎？”曰：“恶！是何言也？昔者子贡问於孔子曰：‘夫子圣矣乎？’<br /><br />&nbsp;&nbsp;&nbsp;&nbsp;孔子曰：‘圣则吾不能，我学不厌，而教不倦也。’子贡曰：‘学不厌，智也；教<br /><br />&nbsp;&nbsp;&nbsp;&nbsp;不倦，仁也。仁且智，夫子既圣矣乎。’夫圣，孔子不居，是何言也？昔者窃闻之：<br /><br />&nbsp;&nbsp;&nbsp;&nbsp;子夏、子游、子张皆有圣人之一体，冉牛、闵子、颜渊则具体而微。”“敢问所<br /><br />&nbsp;&nbsp;&nbsp;&nbsp;安？”曰：“姑舍是。”曰：“伯夷、伊尹何如？”曰：“不同道。非其君不事，<br /><br />&nbsp;&nbsp;&nbsp;&nbsp;非其民不使；治则进，乱则退，伯夷也。何事非君，何使非民；治亦进，乱亦进，<br /><br />&nbsp;&nbsp;&nbsp;&nbsp;伊尹也。可以仕则仕，可以止则止，可以久则久，可以速则速，孔子也。皆古圣<br /><br />&nbsp;&nbsp;&nbsp;&nbsp;人也，吾未能有行焉。乃所愿，则学孔子也。”“伯夷、伊尹於孔子，若是班乎？”<br /><br />&nbsp;&nbsp;&nbsp;&nbsp;曰：“否！自有生民以来，未有孔子也。”“然则有同与？”曰：“有。得百里<br /><br />&nbsp;&nbsp;&nbsp;&nbsp;之地而君之，皆能以朝诸侯，有天下；行一不义，杀一不辜，而得天下，皆不为<br /><br />&nbsp;&nbsp;&nbsp;&nbsp;也。是则同。”曰：“敢问其所以异。”曰：“宰我、子贡、有若，智足以知圣<br /><br />&nbsp;&nbsp;&nbsp;&nbsp;人，@不至阿其所好。宰我曰：‘以予观於夫子，贤於尧、舜远矣。’子贡曰：<br /><br />&nbsp;&nbsp;&nbsp;&nbsp;‘见其礼而知其政，闻其乐而知其德，由百世之后，等百世之王，莫之能违也。<br /><br />&nbsp;&nbsp;&nbsp;&nbsp;自生民以来，未有夫子也。’有若曰：‘岂惟民哉？麒麟之於走兽，凤凰之於飞<br /><br />&nbsp;&nbsp;&nbsp;&nbsp;鸟，泰山之於丘垤，河海之於行潦，类也。圣人之於民，亦类也。出於其类，拔<br /><br />&nbsp;&nbsp;&nbsp;&nbsp;乎其萃，自生民以来，未有盛於孔子也。’”<br /><br />&nbsp;&nbsp;&nbsp;&nbsp;孟子曰：“以力假仁者霸，霸必有大国；以德行仁者王，王不待大。汤以七<br /><br />&nbsp;&nbsp;&nbsp;&nbsp;十里，文王以百里。以力服人者，非心服也，力不赡也；以德服人者，中心悦而<br /><br />&nbsp;&nbsp;&nbsp;&nbsp;诚服也，如七十子之服孔子也。《诗》云：‘自西自东，自南自北，无思不服。’<br /><br />&nbsp;&nbsp;&nbsp;&nbsp;此之谓也。”<br /><br />&nbsp;&nbsp;&nbsp;&nbsp;孟子曰：“仁则荣，不仁则辱。今恶辱而居不仁，是犹恶湿而居下也。如恶<br /><br />&nbsp;&nbsp;&nbsp;&nbsp;之，莫如贵德而尊士，贤者在位，能者在职。国家闲暇，及是时，明其政刑。<br /><br />&nbsp;&nbsp;&nbsp;&nbsp;虽大国，必畏之矣。《诗》云：‘迨天之未阴雨，彻彼桑土，绸缪牖户。今此下<br /><br />&nbsp;&nbsp;&nbsp;&nbsp;民，或敢侮予。’孔子曰：‘为此诗者，其知道乎！能治其国家，谁敢侮之？’<br /><br />&nbsp;&nbsp;&nbsp;&nbsp;今国家闲暇，及是时，般乐怠敖，是自求祸也。祸福无不自己求之者。《诗》云：<br /><br />&nbsp;&nbsp;&nbsp;&nbsp;‘永言配命，自求多福。’《太甲》曰：‘天作孽，犹可违。自作孽，不可活。’<br /><br />&nbsp;&nbsp;&nbsp;&nbsp;此之谓也。”<br /><br />&nbsp;&nbsp;&nbsp;&nbsp;孟子曰：“尊贤使能，俊杰在位，则天下之士皆悦，而愿立於其朝矣；市，<br /><br />&nbsp;&nbsp;&nbsp;&nbsp;廛而不征，法而不廛，则天下之商皆悦，而愿藏於其市矣；关，讥而不征，则天<br /><br />&nbsp;&nbsp;&nbsp;&nbsp;下之旅皆悦，而愿出於其路矣；耕者，助而不税，则天下之农皆悦，而愿耕於其<br /><br />&nbsp;&nbsp;&nbsp;&nbsp;野矣；廛，无夫里之布，则天下之民皆悦，而愿为之氓矣。信能行此五者，则邻<br /><br />&nbsp;&nbsp;&nbsp;&nbsp;国之民仰之若父母矣。率其子弟，攻其父母，自有生民以来未有能济者也。如此，<br /><br />&nbsp;&nbsp;&nbsp;&nbsp;则无敌於天下。无敌於天下者，天吏也。然而不王者，未之有也。”<br /><br />&nbsp;&nbsp;&nbsp;&nbsp;孟子曰：“人皆有不忍人之心。先王有不忍人之心，斯有不忍人之政矣。以<br /><br />&nbsp;&nbsp;&nbsp;&nbsp;不忍人之心，行不忍人之政，治天下可运之掌上。所以谓人皆有不忍人之心者，<br /><br />&nbsp;&nbsp;&nbsp;&nbsp;今人乍见孺子将入於井，皆有怵惕恻隐之心，非所以内交於孺子之父母也，非所<br /><br />&nbsp;&nbsp;&nbsp;&nbsp;以要誉於乡党朋友也，非恶其声而然也。由是观之，无恻隐之心，非人也；无羞<br /><br />&nbsp;&nbsp;&nbsp;&nbsp;恶之心，非人也；无辞让之心，非人也；无是非之心，非人也。恻隐之心，仁之<br /><br />&nbsp;&nbsp;&nbsp;&nbsp;端也；羞恶之心，义之端也；辞让之心，礼之端也；是非之心，智之端也。人之<br /><br />&nbsp;&nbsp;&nbsp;&nbsp;有是四端也，犹其有四体也。有是四端而自谓不能者，自贼者也；谓其君不能者，<br /><br />&nbsp;&nbsp;&nbsp;&nbsp;贼其君者也。凡有四端於我者，知皆扩而充之矣，若火之始然，泉之始达。苟能<br /><br />&nbsp;&nbsp;&nbsp;&nbsp;充之，足以保四海；苟不充之，不足以事父母。”<br /><br />&nbsp;&nbsp;&nbsp;&nbsp;孟子曰：“矢人岂不仁於函人哉？矢人唯恐不伤人，函人唯恐伤人。巫匠亦<br /><br />&nbsp;&nbsp;&nbsp;&nbsp;然。故术不可不慎也。孔子曰：‘里仁为美。择不处仁，焉得智？’夫仁，天之<br /><br />&nbsp;&nbsp;&nbsp;&nbsp;尊爵也，人之安宅也。莫之御而不仁，是不智也。不仁、不智，无礼、无义，人<br /><br />&nbsp;&nbsp;&nbsp;&nbsp;役也。人役而耻为役，由弓人而耻为弓，矢人而耻为矢也。如耻之，莫如为仁。<br /><br />&nbsp;&nbsp;&nbsp;&nbsp;仁者如射，射者正己而后发；发而不中，不怨胜己者，反求诸己而已矣。”<br /><br />&nbsp;&nbsp;&nbsp;&nbsp;孟子曰：“子路，人告之以有过则喜。禹，闻善言则拜。大舜有大焉，善与<br /><br />&nbsp;&nbsp;&nbsp;&nbsp;人同，舍己从人，乐取於人以为善。自耕稼、陶、渔以至为帝，无非取於人者。<br /><br />&nbsp;&nbsp;&nbsp;&nbsp;取诸人以为善，是与人为善者也。故君子莫大乎与人为善。”<br /><br />&nbsp;&nbsp;&nbsp;&nbsp;孟子曰：“伯夷，非其君不事，非其友不友。不立於恶人之朝，不与恶人言。<br /><br />&nbsp;&nbsp;&nbsp;&nbsp;立於恶人之朝，与恶人言，如以朝衣朝冠坐於涂炭。推恶恶之心，思与乡人立，<br /><br />&nbsp;&nbsp;&nbsp;&nbsp;其冠不正，望望然去之，若将浼焉。是故诸侯虽有善其辞命而至者，不受也。不<br /><br />&nbsp;&nbsp;&nbsp;&nbsp;受也者，是亦不屑就已。柳下惠不羞@君，不卑小官；进不隐贤，必以其道；遗<br /><br />&nbsp;&nbsp;&nbsp;&nbsp;佚而不怨，i穷而不悯。故曰：‘尔为尔，我为我，虽袒裼裸裎於我侧，尔焉<br /><br />&nbsp;&nbsp;&nbsp;&nbsp;能浼我哉？’故由由然与之偕而不自失焉，援而止之而止。援而止之而止者，是<br /><br />&nbsp;&nbsp;&nbsp;&nbsp;亦不屑去已。”孟子曰：“伯夷隘，柳下惠不恭。隘与不恭，君子不由也。”</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,844);">加入书签</a><a
                        href="843.html">上一页</a>&larr;<a href="index.html">返回列表</a>&rarr;<a
                            href="845.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "843.html"; var next_page = "845.html"; var index_page = "index.html"; var sortid = "9"; var article_id = "13"; var chapter_id = "844"; var articlename = "孟子"; var chaptername = " 卷三 公孙丑上"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>