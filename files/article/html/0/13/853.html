<!DOCTYPE html>
<html>
<head>
<meta charset="gbk" />
<title>孟子- 卷十二 告子下-在线阅读-哈西文学网</title>
<meta name="keywords" content="孟轲，孟子， 卷十二 告子下全文， 卷十二 告子下在线阅读 哈西文学网" />
<meta name="description" content="哈西文学网提供孟轲的孟子  卷十二 告子下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/853.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/853.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 告子下</h1>
            <div class="link xb">
                <a href="852.html">上一页</a>&larr;<a href="index.html">返回列表</a>&rarr;<a
                    href="854.html">下一页</a></div>			
            <div id="BookText">&nbsp;&nbsp;&nbsp;&nbsp;任人有问屋庐子曰：“礼与食孰重？”曰：“礼重。”“色与礼孰重？”曰：<br /><br />&nbsp;&nbsp;&nbsp;&nbsp;“礼重。”曰：“以礼食，则饥而死；不以礼食，则得食，必以礼乎？亲迎，则<br /><br />&nbsp;&nbsp;&nbsp;&nbsp;不得妻；不亲迎，则得妻，必亲迎乎？”屋庐子不能对。明日之邹，以告孟子。<br /><br />&nbsp;&nbsp;&nbsp;&nbsp;孟子曰：“於！答是也何有？不揣其本，而齐其末，方寸之木可使高於岑楼。金<br /><br />&nbsp;&nbsp;&nbsp;&nbsp;重於羽者，岂谓一钩金与一舆羽之谓哉？取食之重者与礼之轻者而比之，奚翅食<br /><br />&nbsp;&nbsp;&nbsp;&nbsp;重？取色之重者与礼之轻者而比之，奚翅色重？往应之曰：‘G兄之臂而夺之<br /><br />&nbsp;&nbsp;&nbsp;&nbsp;食，则得食；不G，则不得食，则将G之乎？逾东家墙而搂其处子，则得妻；<br /><br />&nbsp;&nbsp;&nbsp;&nbsp;不搂，则不得妻；则将搂之乎？”<br /><br />&nbsp;&nbsp;&nbsp;&nbsp;曹交问曰：“人皆可以为尧、舜，有诸？”孟子曰：“然。”“交闻文王十<br /><br />&nbsp;&nbsp;&nbsp;&nbsp;尺，汤九尺。今交九尺四寸以长，食粟而已，如何则可？”曰：“奚有於是？亦<br /><br />&nbsp;&nbsp;&nbsp;&nbsp;为之而已矣。有人於此，力不能胜一匹雏，则为无力人矣。今曰举百钧，则为有<br /><br />&nbsp;&nbsp;&nbsp;&nbsp;力人矣。然则举乌获之任，是亦为乌获而已矣。夫人岂以不胜为患哉？弗为耳。<br /><br />&nbsp;&nbsp;&nbsp;&nbsp;徐行后长者谓之弟，疾行先长者谓之不弟。夫徐行者，岂人所不能哉？所不为也。<br /><br />&nbsp;&nbsp;&nbsp;&nbsp;尧、舜之道，孝悌而已矣。子服尧之服，诵尧之言，行尧之行，是尧而已矣。子<br /><br />&nbsp;&nbsp;&nbsp;&nbsp;服桀之服，诵桀之言，行桀之行，是桀而已矣。”曰：“交得见於邹君，可以假<br /><br />&nbsp;&nbsp;&nbsp;&nbsp;馆，愿留而受业於门。”曰：“夫道若大路然，岂难知哉？人病不求耳。子归而<br /><br />&nbsp;&nbsp;&nbsp;&nbsp;求之，有馀师。”<br /><br />&nbsp;&nbsp;&nbsp;&nbsp;公孙丑问曰：“高子曰：《小弁》，小人之诗也。”孟子曰：“何以言之？”<br /><br />&nbsp;&nbsp;&nbsp;&nbsp;曰：“怨。”曰：“固哉，高叟之为诗也！有人於此，越人关弓而射之，则己谈<br /><br />&nbsp;&nbsp;&nbsp;&nbsp;笑而道之，无他，疏之也。其兄关弓而射之，则己垂涕泣而道之，无他，戚之也。<br /><br />&nbsp;&nbsp;&nbsp;&nbsp;《小弁》之怨，亲亲也。亲亲，仁也。固矣夫，高叟之为诗也！”曰：“《凯风》<br /><br />&nbsp;&nbsp;&nbsp;&nbsp;何以不怨？”曰：“《凯风》，亲之过小者也。《小弁》，亲之过大者也。亲之<br /><br />&nbsp;&nbsp;&nbsp;&nbsp;过大而不怨，是愈疏也；亲之过小而怨，是不可矶也。愈疏，不孝也；不可矶，<br /><br />&nbsp;&nbsp;&nbsp;&nbsp;亦不孝也。孔子曰：‘舜其至孝矣，五十而慕。’”<br /><br />&nbsp;&nbsp;&nbsp;&nbsp;宋窘之楚，孟子遇於石丘，曰：“先生将何之？”曰：“吾闻秦、楚构<br /><br />&nbsp;&nbsp;&nbsp;&nbsp;兵，我将见楚王说而罢之。楚王不悦，我将见秦王说而罢之。二王我将有所遇焉。”<br /><br />&nbsp;&nbsp;&nbsp;&nbsp;曰：“轲也请无问其详，愿闻其指。说之将何如？”曰：“我将言其不利也。”<br /><br />&nbsp;&nbsp;&nbsp;&nbsp;曰：“先生之志则大矣，先生之号则不可。先生以利说秦、楚之王，秦、楚之王<br /><br />&nbsp;&nbsp;&nbsp;&nbsp;悦於利，以罢三军之师，是三军之士乐罢而悦於利也。为人臣者怀利以事其君，<br /><br />&nbsp;&nbsp;&nbsp;&nbsp;为人子者怀利以事其父，为人弟者怀利以事其兄，是君臣、父子、兄弟终去仁义，<br /><br />&nbsp;&nbsp;&nbsp;&nbsp;怀利以相接，然而不亡者，未之有也。先生以仁义说秦、楚之王，秦、楚之王悦<br /><br />&nbsp;&nbsp;&nbsp;&nbsp;於仁义，而罢三军之师，是三军之士乐罢而悦於仁义也。为人臣者怀仁义以事其<br /><br />&nbsp;&nbsp;&nbsp;&nbsp;君，为人子者怀仁义以事其父，为人弟者怀仁义以事其兄，是君臣、父子、兄弟<br /><br />&nbsp;&nbsp;&nbsp;&nbsp;去利，怀仁义以相接也，然而不王者，未之有也。何必曰利？”<br /><br />&nbsp;&nbsp;&nbsp;&nbsp;孟子居邹。季任为任处守，以币交，受之而不报。处於平陆，储子为相，以<br /><br />&nbsp;&nbsp;&nbsp;&nbsp;币交，受之而不报。他日，由邹之任，见季子；由平陆之齐，不见储子。屋庐子<br /><br />&nbsp;&nbsp;&nbsp;&nbsp;喜曰：“连得间矣！”问曰：“夫子之任见季子，之齐不见储子，为其为相与？”<br /><br />&nbsp;&nbsp;&nbsp;&nbsp;曰：“非也。《书》曰；‘享多仪，仪不及物曰不享，惟不役志于享。’为其不<br /><br />&nbsp;&nbsp;&nbsp;&nbsp;成享也。”屋庐子悦。或问之，屋庐子曰：“季子不得之邹，储子得之平陆。”<br /><br />&nbsp;&nbsp;&nbsp;&nbsp;淳于髡曰；“先名实者，为人也；后名实者，自为也。夫子在三卿之中，名<br /><br />&nbsp;&nbsp;&nbsp;&nbsp;实未加於上下而去之，仁者固如此乎？”孟子曰：“居下位，不以贤事不肖者，<br /><br />&nbsp;&nbsp;&nbsp;&nbsp;伯夷也。五就汤，五就桀者，伊尹也。不恶@君，不辞小官者，柳下惠也。三子<br /><br />&nbsp;&nbsp;&nbsp;&nbsp;者不同道，其趋一也。”“一者何也？”曰：“仁也。君子亦仁而已矣，何必同？”<br /><br />&nbsp;&nbsp;&nbsp;&nbsp;曰：“鲁缪公之时，公仪子为政，子柳、子思为臣，鲁之削也滋甚。若是乎贤者<br /><br />&nbsp;&nbsp;&nbsp;&nbsp;之无益於国也！”曰：“虞不用百里奚而亡，秦缪公用之而霸。不用贤则亡，削<br /><br />&nbsp;&nbsp;&nbsp;&nbsp;何可得欤？”曰：“昔者王豹处於淇，而河西善讴。绵驹处於高唐，而齐右善歌。<br /><br />&nbsp;&nbsp;&nbsp;&nbsp;华周、杞梁之妻善哭其夫而变国俗。有诸内必形诸外，为其事而无其功者，髡未<br /><br />&nbsp;&nbsp;&nbsp;&nbsp;尝睹之也。是故无贤者也，有则髡必识之。”曰：“孔子为鲁司寇，不用，从而<br /><br />&nbsp;&nbsp;&nbsp;&nbsp;祭，燔肉不至，不税冕而行。不知者以为为肉也，其知者以为为无礼也。乃孔子<br /><br />&nbsp;&nbsp;&nbsp;&nbsp;则欲以微罪行，不欲为苟去。君子之所为，众人固不识也。”<br /><br />&nbsp;&nbsp;&nbsp;&nbsp;孟子曰：“五霸者，三王之罪人也。今之诸侯，五霸之罪人也。今之大夫，<br /><br />&nbsp;&nbsp;&nbsp;&nbsp;今之诸侯之罪人也。天子m诸侯曰巡狩，诸侯朝於天子曰述职。春省耕而补不足，<br /><br />&nbsp;&nbsp;&nbsp;&nbsp;秋省敛而助不给。入其疆，土地辟，田野治，养老尊贤，俊杰在位，则有庆，庆<br /><br />&nbsp;&nbsp;&nbsp;&nbsp;以地。入其疆，土地荒芜，遗老失贤，掊克在位，则有让。一不朝则贬其爵，再<br /><br />&nbsp;&nbsp;&nbsp;&nbsp;不朝则削其地，三不朝则六师移之。是故天子讨而不伐，诸侯伐而不讨。五霸者，<br /><br />&nbsp;&nbsp;&nbsp;&nbsp;搂诸侯以伐诸侯者也。故曰五霸者，三王之罪人也。五霸，桓公为盛。葵丘之会<br /><br />&nbsp;&nbsp;&nbsp;&nbsp;诸侯，束牲载书而不歃血。初命曰：‘诛不孝，无易树子，无以妾为妻。’再命<br /><br />&nbsp;&nbsp;&nbsp;&nbsp;曰：‘尊贤育才，以彰有德。’三命曰：‘敬老慈幼，无忘宾旅。’四命曰：<br /><br />&nbsp;&nbsp;&nbsp;&nbsp;‘士无世官，官事无摄，取士必得，无专杀大夫。’五命曰：‘无曲防，无遏籴，<br /><br />&nbsp;&nbsp;&nbsp;&nbsp;无有封而不告。’曰：‘凡我同盟之人，既盟之后，言归于好。’今之诸侯皆犯<br /><br />&nbsp;&nbsp;&nbsp;&nbsp;此五禁，故曰今之诸侯，五霸之罪人也。长君之恶其罪小，逢君之恶其罪大。今<br /><br />&nbsp;&nbsp;&nbsp;&nbsp;之大夫皆逢君之恶，故曰今之大夫，今之诸侯之罪人也。”<br /><br />&nbsp;&nbsp;&nbsp;&nbsp;鲁欲使慎子为将军。孟子曰：“不教民而用之，谓之殃民。殃民者，不容於<br /><br />&nbsp;&nbsp;&nbsp;&nbsp;尧、舜之世。一战胜齐，遂有南阳，然且不可。”慎子勃然不悦，曰：“此则滑<br /><br />&nbsp;&nbsp;&nbsp;&nbsp;所不识也。”曰：“吾明告子：天子之地方千里，不千里，不足以待诸侯。诸<br /><br />&nbsp;&nbsp;&nbsp;&nbsp;侯之地方百里，不百里，不足以守宗庙之典籍。周公之封於鲁，为方百里也，地<br /><br />&nbsp;&nbsp;&nbsp;&nbsp;非不足，而俭於百里。太公之封于齐也，亦为方百里也，地非不足也，而俭於百<br /><br />&nbsp;&nbsp;&nbsp;&nbsp;里。今鲁方百里者五，子以为有王者作，则鲁在所损乎，在所益乎？徒取诸彼以<br /><br />&nbsp;&nbsp;&nbsp;&nbsp;与此，然且仁者不为，况於杀人以求之乎？君子之事君也，务引其君以当道，志<br /><br />&nbsp;&nbsp;&nbsp;&nbsp;於仁而已。”<br /><br />&nbsp;&nbsp;&nbsp;&nbsp;孟子曰：“今之事君者皆曰：‘我能为君辟土地，充府库。’今之所谓良臣，<br /><br />&nbsp;&nbsp;&nbsp;&nbsp;古之所谓民贼也。君不乡道，不志於仁，而求富之，是富桀也。‘我能为君约与<br /><br />&nbsp;&nbsp;&nbsp;&nbsp;国，战必克。’今之所谓良臣，古之所谓民贼也。君不乡道，不志於仁，而求为<br /><br />&nbsp;&nbsp;&nbsp;&nbsp;之强战，是辅桀也。由今之道，无变今之俗，虽与之天下，不能一朝居也。”<br /><br />&nbsp;&nbsp;&nbsp;&nbsp;白圭曰：“吾欲二十而取一，何如？”孟子曰：“子之道，貉道也。万室之<br /><br />&nbsp;&nbsp;&nbsp;&nbsp;国，一人陶，则可乎？”曰：“不可，器不足用也。”曰：“夫貉，五Y不生，<br /><br />&nbsp;&nbsp;&nbsp;&nbsp;惟黍生之。无城郭、宫室、宗庙、祭祀之礼，无诸侯币帛饔飧，无百官有司，故<br /><br />&nbsp;&nbsp;&nbsp;&nbsp;二十取一而足也。今居中国，去人伦，无君子，如之何其可也？陶以寡，且不可<br /><br />&nbsp;&nbsp;&nbsp;&nbsp;以为国，况无君子乎？欲轻之於尧、舜之道者，大貉小貉也；欲重之於尧、舜之<br /><br />&nbsp;&nbsp;&nbsp;&nbsp;道者，大桀小桀也。”<br /><br />&nbsp;&nbsp;&nbsp;&nbsp;白圭曰：“丹之治水也愈於禹。”孟子曰：“子过矣。禹之治水，水之道也，<br /><br />&nbsp;&nbsp;&nbsp;&nbsp;是故禹以四海为壑。今吾子以邻国为壑。水逆行谓之洚水。洚水者，洪水也。仁<br /><br />&nbsp;&nbsp;&nbsp;&nbsp;人之所恶也。吾子过矣。”<br /><br />&nbsp;&nbsp;&nbsp;&nbsp;孟子曰：“君子不亮，恶乎执？”<br /><br />&nbsp;&nbsp;&nbsp;&nbsp;鲁欲使乐正子为政。孟子曰：“吾闻之，喜而不寐。”公孙丑曰：“乐正子<br /><br />&nbsp;&nbsp;&nbsp;&nbsp;强乎？”曰：“否。”“有知虑乎？”曰：“否。”“多闻识乎？”曰：“否。”<br /><br />&nbsp;&nbsp;&nbsp;&nbsp;“然则奚为喜而不寐？”曰：“其为人也好善。”“好善足乎？”曰：“好善优<br /><br />&nbsp;&nbsp;&nbsp;&nbsp;於天下，而况鲁国乎？夫苟好善，则四海之内皆将轻千里而来告之以善。夫苟不<br /><br />&nbsp;&nbsp;&nbsp;&nbsp;好善，则人将曰：‘，予既已知之矣。’之声音颜色距人於千<br /><br />&nbsp;&nbsp;&nbsp;&nbsp;里之外。士止於千里之外，则谗谄面谀之人至矣。与谗谄面谀之人居，国欲治，<br /><br />&nbsp;&nbsp;&nbsp;&nbsp;可得乎？”<br /><br />&nbsp;&nbsp;&nbsp;&nbsp;陈子曰：“古之君子何如则仕？”孟子曰：“所就三，所去三。迎之致敬以<br /><br />&nbsp;&nbsp;&nbsp;&nbsp;有礼；言，将行其言也，则就之。礼貌未衰，言弗行之，则去之。其次，虽未行<br /><br />&nbsp;&nbsp;&nbsp;&nbsp;其言也，迎之致敬以有礼，则就之。礼貌衰，则去之。其下，朝不食，夕不食，<br /><br />&nbsp;&nbsp;&nbsp;&nbsp;饥饿不能出门户，君闻之，曰：‘吾大者不能行其道，又不能从其言也。使饥饿<br /><br />&nbsp;&nbsp;&nbsp;&nbsp;於我土地，吾耻之。’周之，亦可受也，免死而已矣。”<br /><br />&nbsp;&nbsp;&nbsp;&nbsp;孟子曰：“舜发於畎亩之中，傅说举於版筑之间，胶鬲举於鱼盐之中，管夷<br /><br />&nbsp;&nbsp;&nbsp;&nbsp;吾举於士，孙叔敖举於海，百里奚举於市。故天将降大任於是人也，必先苦其心<br /><br />&nbsp;&nbsp;&nbsp;&nbsp;志，劳其筋骨，饿其体肤，空乏其身，行拂乱其所为，所以动心忍性，曾益其所<br /><br />&nbsp;&nbsp;&nbsp;&nbsp;不能。人恒过，然后能改。困於心，衡於虑，而后作。征於色，发於声，而后喻。<br /><br />&nbsp;&nbsp;&nbsp;&nbsp;入则无法家拂士，出则无敌国外患者，国恒亡。然后知生於忧患而死於安乐也。”<br /><br />&nbsp;&nbsp;&nbsp;&nbsp;孟子曰：“教亦多术矣，予不屑之教诲也者，是亦教诲之而已矣。”</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,853);">加入书签</a><a
                        href="852.html">上一页</a>&larr;<a href="index.html">返回列表</a>&rarr;<a
                            href="854.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "852.html"; var next_page = "854.html"; var index_page = "index.html"; var sortid = "9"; var article_id = "13"; var chapter_id = "853"; var articlename = "孟子"; var chaptername = " 卷十二 告子下"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>