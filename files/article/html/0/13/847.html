<!DOCTYPE html>
<html>
<head>
<meta charset="gbk" />
<title>孟子- 卷六 滕文公下-在线阅读-哈西文学网</title>
<meta name="keywords" content="孟轲，孟子， 卷六 滕文公下全文， 卷六 滕文公下在线阅读 哈西文学网" />
<meta name="description" content="哈西文学网提供孟轲的孟子  卷六 滕文公下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/847.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/847.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 滕文公下</h1>
            <div class="link xb">
                <a href="846.html">上一页</a>&larr;<a href="index.html">返回列表</a>&rarr;<a
                    href="848.html">下一页</a></div>			
            <div id="BookText">&nbsp;&nbsp;&nbsp;&nbsp;陈代曰：“不见诸侯，宜若小然。今一见之，大则以王，小则以霸。且《志》<br /><br />&nbsp;&nbsp;&nbsp;&nbsp;曰：‘枉尺而直寻，’宜若可为也。”孟子曰：“昔齐景公田，招虞人以旌，不<br /><br />&nbsp;&nbsp;&nbsp;&nbsp;至，将杀之。志士不忘在沟壑，勇士不忘丧其元。孔子奚取焉？取非其招不往也。<br /><br />&nbsp;&nbsp;&nbsp;&nbsp;如不待其招而往，何哉？且夫枉尺而直寻者，以利言也。如以利，则枉寻直尺而<br /><br />&nbsp;&nbsp;&nbsp;&nbsp;利，亦可为与？昔者赵简子使王良与嬖奚乘，终日而不获一禽。嬖奚反命曰：<br /><br />&nbsp;&nbsp;&nbsp;&nbsp;‘天下之贱工也。’或以告王良。良曰：‘请复之。’强而后可，一朝而获十禽。<br /><br />&nbsp;&nbsp;&nbsp;&nbsp;嬖奚反命曰：‘天下之良工也。’简子曰：‘我使掌与女乘。’谓王良。良不可，<br /><br />&nbsp;&nbsp;&nbsp;&nbsp;曰：‘吾为之范我驰驱，终日不获一；为之诡遇，一朝而获十。《诗》云：“不<br /><br />&nbsp;&nbsp;&nbsp;&nbsp;失其驰，舍矢如破。”我不贯与小人乘，请辞。’御者且羞与射者比，比而得禽<br /><br />&nbsp;&nbsp;&nbsp;&nbsp;兽，虽若丘陵，弗为也。如枉道而从彼，何也？且子过矣！枉己者，未有能直人<br /><br />&nbsp;&nbsp;&nbsp;&nbsp;者也。”<br /><br />&nbsp;&nbsp;&nbsp;&nbsp;景春曰：“公孙衍、张仪岂不诚大丈夫哉？一怒而诸侯惧，安居而天下熄。”<br /><br />&nbsp;&nbsp;&nbsp;&nbsp;孟子曰：“是焉得为大丈夫乎？子未学礼乎？丈夫之冠也，父命之；女子之嫁也，<br /><br />&nbsp;&nbsp;&nbsp;&nbsp;母命之，往送之门，戒之曰：‘往之女家，必敬必戒，无违夫子！’以顺为正者，<br /><br />&nbsp;&nbsp;&nbsp;&nbsp;妾妇之道也。居天下之广居，立天下之正位，行天下之大道；得志，与民由之；<br /><br />&nbsp;&nbsp;&nbsp;&nbsp;不得志，独行其道。富贵不能淫，贫贱不能移，威武不能屈，此之谓大丈夫。”<br /><br />&nbsp;&nbsp;&nbsp;&nbsp;周霄问曰：“古之君子仕乎？”孟子曰：“仕。《传》曰：‘孔子三月无君，<br /><br />&nbsp;&nbsp;&nbsp;&nbsp;则皇皇如也，出疆必载质。’公明仪曰：‘古之人三月无君，则吊。’”“三月<br /><br />&nbsp;&nbsp;&nbsp;&nbsp;无君则吊，不以急乎？”曰：“士之失位也，犹诸侯之失国家也。《礼》曰：<br /><br />&nbsp;&nbsp;&nbsp;&nbsp;‘诸侯耕助，以供粢盛；夫人蚕缫，以为衣服。咨不成，粢盛不e，衣服不备，<br /><br />&nbsp;&nbsp;&nbsp;&nbsp;不敢以祭。惟士无田，则亦不祭。’牲杀、器皿、衣服不备，不敢以祭，则不敢<br /><br />&nbsp;&nbsp;&nbsp;&nbsp;以宴，亦不足吊乎？”“出疆必载质，何也？”曰：“士之仕也，犹农夫之耕也。<br /><br />&nbsp;&nbsp;&nbsp;&nbsp;农夫岂为出疆舍其耒耜哉？”曰：“晋国亦仕国也，未尝闻仕如此其急。仕如此<br /><br />&nbsp;&nbsp;&nbsp;&nbsp;其急也，君子之难仕，何也？”曰：“丈夫生而愿为之有室，女子生而愿为之有<br /><br />&nbsp;&nbsp;&nbsp;&nbsp;家。父母之心，人皆有之。不待父母之命、媒妁之言，钻穴隙相窥，逾墙相从，<br /><br />&nbsp;&nbsp;&nbsp;&nbsp;则父母国人皆贱之。古之人未尝不欲仕也，又恶不由其道。不由其道而往者，与<br /><br />&nbsp;&nbsp;&nbsp;&nbsp;钻穴隙之类也。”<br /><br />&nbsp;&nbsp;&nbsp;&nbsp;彭更问曰：“后车数十乘，从者数百人，以传食於诸侯，不以泰乎？”孟子<br /><br />&nbsp;&nbsp;&nbsp;&nbsp;曰：“非其道，则一箪食不可受於人；如其道，则舜受尧之天下，不以为泰。子<br /><br />&nbsp;&nbsp;&nbsp;&nbsp;以为泰乎？”曰：“否！士无事而食，不可也。”曰：“子不通功易事，以羡补<br /><br />&nbsp;&nbsp;&nbsp;&nbsp;不足，则农有馀粟，女有馀布；子如通之，则梓匠轮舆皆得食於子。於此有人焉，<br /><br />&nbsp;&nbsp;&nbsp;&nbsp;入则孝，出则悌，守先王之道，以待后之学者，而不得食於子。子何尊梓匠轮舆<br /><br />&nbsp;&nbsp;&nbsp;&nbsp;而轻为仁义者哉？”曰：“梓匠轮舆，其志将以求食也；君子之为道也，其志亦<br /><br />&nbsp;&nbsp;&nbsp;&nbsp;将以求食与？”曰：“子何以其志为哉？其有功於子，可食而食之矣。且子食志<br /><br />&nbsp;&nbsp;&nbsp;&nbsp;乎？食功乎？”曰：“食志。”曰：“有人於此，毁瓦画墁，其志将以求食也，<br /><br />&nbsp;&nbsp;&nbsp;&nbsp;则子食之乎？”曰：“否。”曰：“然则子非食志也，食功也。”<br /><br />&nbsp;&nbsp;&nbsp;&nbsp;万章问曰：“宋，小国也，今将行王政，齐楚恶而伐之，则如之何？”孟子<br /><br />&nbsp;&nbsp;&nbsp;&nbsp;曰：“汤居亳，与葛为邻。葛伯放而不祀，汤使人问之，曰：‘何为不祀？’曰：<br /><br />&nbsp;&nbsp;&nbsp;&nbsp;‘无以供咨也。’汤使遗之牛羊。葛伯食之，又不以祀。汤又使人问之曰：<br /><br />&nbsp;&nbsp;&nbsp;&nbsp;‘何为不祀？’曰：‘无以供粢盛也。’汤使亳众往为之耕，老弱馈食。葛伯率<br /><br />&nbsp;&nbsp;&nbsp;&nbsp;其民，要其有酒食黍稻者夺之，不授者杀之。有童子以黍肉饷，杀而夺之。《书》<br /><br />&nbsp;&nbsp;&nbsp;&nbsp;曰：‘葛伯仇饷。’此之谓也。为其杀是童子而征之，四海之内皆曰：‘非富天<br /><br />&nbsp;&nbsp;&nbsp;&nbsp;下也，为匹夫匹妇复雠也。’汤始征，自葛载，十一征而无敌於天下。东面而征，<br /><br />&nbsp;&nbsp;&nbsp;&nbsp;西夷怨；南面而征，北狄怨。曰：‘奚为后我？’民之望之，若大旱之望雨也。<br /><br />&nbsp;&nbsp;&nbsp;&nbsp;归市者弗止，芸者不变，诛其君，吊其民，如时雨降。民大悦。《书》曰：‘<br /><br />&nbsp;&nbsp;&nbsp;&nbsp;我后，后来其无罚！’‘有攸不惟臣，东征，绥厥士女，篚厥玄黄，绍我周王见<br /><br />&nbsp;&nbsp;&nbsp;&nbsp;休，惟臣附于大邑周。’其君子实玄黄于篚以迎其君子，其小人箪食壶浆以迎其<br /><br />&nbsp;&nbsp;&nbsp;&nbsp;小人。救民於水火之中，取其残而已矣。《太誓》曰：‘我武惟扬，侵于之疆，<br /><br />&nbsp;&nbsp;&nbsp;&nbsp;则取于残，杀伐用张，于汤有光。’不行王政云尔。苟行王政，四海之内皆举首<br /><br />&nbsp;&nbsp;&nbsp;&nbsp;而望之，欲以为君，齐楚虽大，何畏焉？”<br /><br />&nbsp;&nbsp;&nbsp;&nbsp;孟子谓戴不胜曰：“子欲子之王之善与？我明告子。有楚大夫於此，欲其子<br /><br />&nbsp;&nbsp;&nbsp;&nbsp;之齐语也，则使齐人傅诸？使楚人傅诸？”曰：“使齐人傅之。”曰：“一齐人<br /><br />&nbsp;&nbsp;&nbsp;&nbsp;傅之，众楚人咻之，虽日挞而求其齐也，不可得矣；引而置之庄岳之间数年，虽<br /><br />&nbsp;&nbsp;&nbsp;&nbsp;日挞而求其楚，亦不可得矣。子谓薛居州，善士也，使之居於王所。在於王所者，<br /><br />&nbsp;&nbsp;&nbsp;&nbsp;长幼卑尊皆薛居州也，王谁与为不善？在王所者，长幼卑尊皆非薛居州也，王谁<br /><br />&nbsp;&nbsp;&nbsp;&nbsp;与为善？一薛居州，独如宋王何？”<br /><br />&nbsp;&nbsp;&nbsp;&nbsp;公孙丑问曰：“不见诸侯，何义？”孟子曰：“古者不为臣不见。段干木逾<br /><br />&nbsp;&nbsp;&nbsp;&nbsp;垣而辟之，泄柳闭门而不纳，是皆已甚。迫，斯可以见矣。阳货欲见孔子而恶无<br /><br />&nbsp;&nbsp;&nbsp;&nbsp;礼，大夫有赐於士，不得受於其家，则往拜其门。阳货孔子之亡也，而馈孔<br /><br />&nbsp;&nbsp;&nbsp;&nbsp;子蒸豚。孔子亦其亡也，而往拜之。当是时，阳货先，岂得不见？曾子曰：<br /><br />&nbsp;&nbsp;&nbsp;&nbsp;‘胁肩谄笑，病于夏畦。’子路曰：‘未同而言，观其色赧赧然，非由之所知也。’<br /><br />&nbsp;&nbsp;&nbsp;&nbsp;由是观之，则君子之所养，可知已矣。”<br /><br />&nbsp;&nbsp;&nbsp;&nbsp;戴盈之曰：“什一，去关市之征，今兹未能，请轻之，以待来年，然后已，<br /><br />&nbsp;&nbsp;&nbsp;&nbsp;何如？”孟子曰：“今有人日攘其邻之鸡者，或告之曰：‘是非君子之道。’曰：<br /><br />&nbsp;&nbsp;&nbsp;&nbsp;‘请损之，月攘一鸡，以待来年，然后已。’如知其非义，斯速已矣，何待来年？”<br /><br />&nbsp;&nbsp;&nbsp;&nbsp;公都子曰：“外人皆称夫子好辩，敢问何也？”孟子曰：“予岂好辩哉？予<br /><br />&nbsp;&nbsp;&nbsp;&nbsp;不得已也。天下之生久矣，一治一乱。当尧之时，水逆行，汜滥於中国，蛇龙居<br /><br />&nbsp;&nbsp;&nbsp;&nbsp;之，民无所定。下者为巢，上者为营窟。《书》曰：‘洚水警余。’洚水者，洪<br /><br />&nbsp;&nbsp;&nbsp;&nbsp;水也。使禹治之。禹掘地而注之海，驱蛇龙而放之菹。水由地中行，江、淮、河、<br /><br />&nbsp;&nbsp;&nbsp;&nbsp;汉是也。险阻既远，鸟兽之害人者消，然后人得平土而居之。尧、舜既没，圣人<br /><br />&nbsp;&nbsp;&nbsp;&nbsp;之道衰，暴君代作。坏宫室以为@池，民无所安息；弃田以为园囿，使民不得衣<br /><br />&nbsp;&nbsp;&nbsp;&nbsp;食。邪说暴行又作，园囿、@池、沛泽多而禽兽至。及纣之身，天下又大乱。周<br /><br />&nbsp;&nbsp;&nbsp;&nbsp;公相武王诛纣，伐奄三年讨其君，驱飞廉於海隅而戮之，灭国者五十，驱虎、豹、<br /><br />&nbsp;&nbsp;&nbsp;&nbsp;犀、象而远之，天下大悦。《书》曰：‘丕显哉，文王谟！丕承哉，武王烈！佑<br /><br />&nbsp;&nbsp;&nbsp;&nbsp;启我后人，咸以正无缺。’世衰道微，邪说暴行有作，臣弑其君者有之，子弑其<br /><br />&nbsp;&nbsp;&nbsp;&nbsp;父者有之。孔子惧，作《春秋》。《春秋》，天子之事也。是故孔子曰：‘知我<br /><br />&nbsp;&nbsp;&nbsp;&nbsp;者其惟《春秋》乎！罪我者其惟《春秋》乎！’圣王不作，诸侯放恣，处士横议，<br /><br />&nbsp;&nbsp;&nbsp;&nbsp;杨朱、墨翟之言盈天下。天下之言不归杨，则归墨。杨氏为我，是无君也；墨氏<br /><br />&nbsp;&nbsp;&nbsp;&nbsp;兼爱，是无父也。无父无君，是禽兽也。公明仪曰：‘庖有肥肉，厩有肥马；民<br /><br />&nbsp;&nbsp;&nbsp;&nbsp;有饥色，野有饿莩，此率兽而食人也。’杨墨之道不息，孔子之道不著，是邪说<br /><br />&nbsp;&nbsp;&nbsp;&nbsp;诬民，充塞仁义也。仁义充塞，则率兽食人，人将相食。吾为此惧，闲先圣之道，<br /><br />&nbsp;&nbsp;&nbsp;&nbsp;距杨墨，放淫辞，邪说者不得作。作於其心，害於其事；作於其事，害於其政。<br /><br />&nbsp;&nbsp;&nbsp;&nbsp;圣人复起，不易吾言矣。昔者禹抑洪水而天下平，周公兼夷狄，驱猛兽而百姓宁，<br /><br />&nbsp;&nbsp;&nbsp;&nbsp;孔子成《春秋》而乱臣贼子惧。《诗》云：‘戎狄是膺，荆舒是惩，则莫我敢承。’<br /><br />&nbsp;&nbsp;&nbsp;&nbsp;无父无君，是周公所膺也。我亦欲正人心，息邪说，距行，放淫辞，以承三<br /><br />&nbsp;&nbsp;&nbsp;&nbsp;圣者，岂好辩哉？予不得已也。能言距杨墨者，圣人之徒也。”<br /><br />&nbsp;&nbsp;&nbsp;&nbsp;匡章曰：“陈仲子岂不诚廉士哉？居於陵，三日不食，耳无闻，目无见也。<br /><br />&nbsp;&nbsp;&nbsp;&nbsp;井上有李，螬食实者过半矣，匍匐往，将食之，三咽，然后耳有闻，目有见。”<br /><br />&nbsp;&nbsp;&nbsp;&nbsp;孟子曰：“於齐国之士，吾必以仲子为巨擘焉。虽然，仲子恶能廉？充仲子之操，<br /><br />&nbsp;&nbsp;&nbsp;&nbsp;则蚓而后可者也。夫蚓，上食槁壤，下饮黄泉。仲子所居之室，伯夷之所筑与？<br /><br />&nbsp;&nbsp;&nbsp;&nbsp;抑亦盗跖之所筑与？所食之粟，伯夷之所树与？抑亦盗跖之所树与？是未可知也。”<br /><br />&nbsp;&nbsp;&nbsp;&nbsp;曰：“是何伤哉？彼身织屦，妻辟r，以易之也。”曰：“仲子，齐之世家也，<br /><br />&nbsp;&nbsp;&nbsp;&nbsp;兄戴，盖禄万钟。以兄之禄为不义之禄而不食也，以兄之室为不义之室而不居也，<br /><br />&nbsp;&nbsp;&nbsp;&nbsp;辟兄离母，处於於陵。他日归，则有馈其兄生鹅者，己频曰：‘恶用是<br /><br />&nbsp;&nbsp;&nbsp;&nbsp;者为哉？’他日，其母杀是鹅也，与之食之。其兄自外至，曰：‘是之肉也。’<br /><br />&nbsp;&nbsp;&nbsp;&nbsp;出而哇之。以母则不食，以妻则食之；以兄之室则弗居，以於陵则居之，是尚为<br /><br />&nbsp;&nbsp;&nbsp;&nbsp;能充其类也乎？若仲子者，蚓而后充其操者也。”</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,847);">加入书签</a><a
                        href="846.html">上一页</a>&larr;<a href="index.html">返回列表</a>&rarr;<a
                            href="848.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "846.html"; var next_page = "848.html"; var index_page = "index.html"; var sortid = "9"; var article_id = "13"; var chapter_id = "847"; var articlename = "孟子"; var chaptername = " 卷六 滕文公下"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>