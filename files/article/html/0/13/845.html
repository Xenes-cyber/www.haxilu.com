<!DOCTYPE html>
<html>
<head>
<meta charset="gbk" />
<title>孟子- 卷四 公孙丑下-在线阅读-哈西文学网</title>
<meta name="keywords" content="孟轲，孟子， 卷四 公孙丑下全文， 卷四 公孙丑下在线阅读 哈西文学网" />
<meta name="description" content="哈西文学网提供孟轲的孟子  卷四 公孙丑下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/845.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/845.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 公孙丑下</h1>
            <div class="link xb">
                <a href="844.html">上一页</a>&larr;<a href="index.html">返回列表</a>&rarr;<a
                    href="846.html">下一页</a></div>			
            <div id="BookText">&nbsp;&nbsp;&nbsp;&nbsp;孟子曰：“天时不如地利，地利不如人和。三里之城，七里之郭，环而攻之<br /><br />&nbsp;&nbsp;&nbsp;&nbsp;而不胜。夫环而攻之，必有得天时者矣；然而不胜者，是天时不如地利也。城非<br /><br />&nbsp;&nbsp;&nbsp;&nbsp;不高也，池非不深也，兵革非不坚利也，米粟非不多也；委而去之，是地利不如<br /><br />&nbsp;&nbsp;&nbsp;&nbsp;人和也。故曰：域民不以封疆之界，固国不以山G之险，威天下不以兵革之利。<br /><br />&nbsp;&nbsp;&nbsp;&nbsp;得道者多助，失道者寡助。寡助之至，亲戚畔之；多助之至，天下顺之。以天下<br /><br />&nbsp;&nbsp;&nbsp;&nbsp;之所顺，攻亲戚之所畔；故君子有不战，战必胜矣。”<br /><br />&nbsp;&nbsp;&nbsp;&nbsp;孟子将朝王，王使人来曰：“寡人如就见者也，有寒疾，不可以风。朝，将<br /><br />&nbsp;&nbsp;&nbsp;&nbsp;视朝，不识可使寡人得见乎？”对曰：“不幸而有疾，不能造朝。”明日，出吊<br /><br />&nbsp;&nbsp;&nbsp;&nbsp;於东郭氏。公孙丑曰：“昔者辞以病，今日吊，或者不可乎？”曰：“昔者疾，<br /><br />&nbsp;&nbsp;&nbsp;&nbsp;今日愈，如之何不吊？”王使人问疾，医来。孟仲子对曰：“昔者有王命，有采<br /><br />&nbsp;&nbsp;&nbsp;&nbsp;薪之忧，不能造朝。今病小愈，趋造於朝，我不识能至否乎？”使数人要於路，<br /><br />&nbsp;&nbsp;&nbsp;&nbsp;曰：“请必无归而造於朝！”不得已而之景丑氏宿焉。景子曰：“内则父子，外<br /><br />&nbsp;&nbsp;&nbsp;&nbsp;则君臣，人之大伦也。父子主恩，君臣主敬。丑见王之敬子也，未见所以敬王也。”<br /><br />&nbsp;&nbsp;&nbsp;&nbsp;曰：“恶！是何言也！齐人无以仁义与王言者，岂以仁义为不美也？其心曰：<br /><br />&nbsp;&nbsp;&nbsp;&nbsp;‘是何足与言仁义也’云尔，则不敬莫大乎是。我非尧、舜之道，不敢以陈於王<br /><br />&nbsp;&nbsp;&nbsp;&nbsp;前，故齐人莫如我敬王也。”景子曰：“否，非此之谓也。礼曰：‘父召，无诺；<br /><br />&nbsp;&nbsp;&nbsp;&nbsp;君命召，不俟驾。’固将朝也，闻王命而遂不果，宜与夫礼若不相似然。”曰：<br /><br />&nbsp;&nbsp;&nbsp;&nbsp;“岂谓是与？曾子曰：‘晋楚之富，不可及也。彼以其富，我以吾仁；彼以其爵，<br /><br />&nbsp;&nbsp;&nbsp;&nbsp;我以吾义。吾何慊乎哉？’夫岂不义而曾子言之？是或一道也。天下有达尊三：<br /><br />&nbsp;&nbsp;&nbsp;&nbsp;爵一，齿一，德一。朝廷莫如爵，乡党莫如齿，辅世长民莫如德。恶得有其一以<br /><br />&nbsp;&nbsp;&nbsp;&nbsp;慢其二哉？故将大有为之君，必有所不召之臣，欲有谋焉，则就之。其尊德乐道，<br /><br />&nbsp;&nbsp;&nbsp;&nbsp;不如是不足以有为也。故汤之於伊尹，学焉而后臣之，故不劳而王；桓公之於管<br /><br />&nbsp;&nbsp;&nbsp;&nbsp;仲，学焉而后臣之，故不劳而霸。今天下地丑德齐，莫能相尚，无他，好臣其<br /><br />&nbsp;&nbsp;&nbsp;&nbsp;所教，而不好臣其所受教。汤之於伊尹，桓公之於管仲，则不敢召。管仲且犹不<br /><br />&nbsp;&nbsp;&nbsp;&nbsp;可召，而况不为管仲者乎？”<br /><br />&nbsp;&nbsp;&nbsp;&nbsp;陈臻问曰：“前日於齐，王r兼金一百而不受；於宋，r七十镒而受；<br /><br />&nbsp;&nbsp;&nbsp;&nbsp;於薛，r五十镒而受。前日之不受是，则今日之受非也；今日之受是，则前日<br /><br />&nbsp;&nbsp;&nbsp;&nbsp;之不受非也。夫子必居一於此矣。”孟子曰：“皆是也。当在宋也，予将有远行，<br /><br />&nbsp;&nbsp;&nbsp;&nbsp;行者必以赆；辞曰：‘r赆。’予何为不受？当在薛也，予有戒心；辞曰：<br /><br />&nbsp;&nbsp;&nbsp;&nbsp;‘闻戒，故为兵r之。’予何为不受？若於齐，则未有处也。无处而r之，<br /><br />&nbsp;&nbsp;&nbsp;&nbsp;是货之也。焉有君子而可以货取乎？”<br /><br />&nbsp;&nbsp;&nbsp;&nbsp;孟子之平陆，谓其大夫曰：“子之持戟之士，一日而三失伍，则去之否乎？”<br /><br />&nbsp;&nbsp;&nbsp;&nbsp;曰：“不待三。”“然则子之失伍也亦多矣。凶年饥岁，子之民，老羸转於沟壑，<br /><br />&nbsp;&nbsp;&nbsp;&nbsp;壮者散而之四方者，几千人矣。”曰：“此非距心之所得为也。”曰：“今有受<br /><br />&nbsp;&nbsp;&nbsp;&nbsp;人之牛羊而为之牧之者，则必为之求牧与刍矣。求牧与刍而不得，则反诸其人乎？<br /><br />&nbsp;&nbsp;&nbsp;&nbsp;抑亦立而视其死与？”曰：“此则距心之罪也。”他日，见於王曰：“王之为都<br /><br />&nbsp;&nbsp;&nbsp;&nbsp;者，臣知五人焉。知其罪者惟孔距心。”为王诵之。王曰：“此则寡人之罪也。”<br /><br />&nbsp;&nbsp;&nbsp;&nbsp;孟子谓h|曰：“子之辞灵丘而请士师，似也，为其可以言也。今既<br /><br />&nbsp;&nbsp;&nbsp;&nbsp;数月矣，未可以言与？”h|谏於王而不用，致为臣而去。齐人曰：“所<br /><br />&nbsp;&nbsp;&nbsp;&nbsp;以为h|则善矣，所以自为则吾不知也。”公都子以告。曰：“吾闻之也，<br /><br />&nbsp;&nbsp;&nbsp;&nbsp;有官守者，不得其职则去；有言责者，不得其言则去。我无官守，我无言责也，<br /><br />&nbsp;&nbsp;&nbsp;&nbsp;则吾进退，岂不绰绰然有馀裕哉？”<br /><br />&nbsp;&nbsp;&nbsp;&nbsp;孟子为卿於齐，出吊於滕，王使盖大夫王O为辅行。王O朝暮见。反齐滕之<br /><br />&nbsp;&nbsp;&nbsp;&nbsp;路，未尝与之言行事也。公孙丑曰：“齐卿之位，不为小矣。齐滕之路，不为近<br /><br />&nbsp;&nbsp;&nbsp;&nbsp;矣。反之而未尝与言行事，何也？”曰：“夫既或治之，予何言哉？”<br /><br />&nbsp;&nbsp;&nbsp;&nbsp;孟子自齐葬於鲁，反於齐，止於嬴。充虞请曰：“前日不知虞之不肖，使虞<br /><br />&nbsp;&nbsp;&nbsp;&nbsp;敦匠，事严，虞不敢请。今愿窃有请也：木若以美然。”曰：“古者棺椁无度，<br /><br />&nbsp;&nbsp;&nbsp;&nbsp;中古，棺七寸，椁称之。自天子达於庶人，非直为观美也，然后尽於人心。不得，<br /><br />&nbsp;&nbsp;&nbsp;&nbsp;不可以为悦；无财，不可以为悦。得之为有财，古之人皆用之，吾何为独不然？<br /><br />&nbsp;&nbsp;&nbsp;&nbsp;且比化者勿使土亲肤，於人心独无k乎？吾闻之，君子不以天下俭其亲。”<br /><br />&nbsp;&nbsp;&nbsp;&nbsp;沈同以其私问曰：“燕可伐与？”孟子曰：“可。子哙不得与人燕，子之不<br /><br />&nbsp;&nbsp;&nbsp;&nbsp;得受燕於子哙。有仕於此，而子悦之，不告於王而私与之吾子之禄爵，夫士也亦<br /><br />&nbsp;&nbsp;&nbsp;&nbsp;无王命而私受之於子，则可乎？何以异於是？”齐人伐燕。或问曰：“劝齐伐燕，<br /><br />&nbsp;&nbsp;&nbsp;&nbsp;有诸？”曰：“未也。沈同问‘燕可伐与’，吾应之曰‘可’。彼然而伐之也。<br /><br />&nbsp;&nbsp;&nbsp;&nbsp;彼如曰：‘孰可以伐之？’则将应之曰：‘为天吏，则可以伐之。’今有杀人者，<br /><br />&nbsp;&nbsp;&nbsp;&nbsp;或问之曰：‘人可杀与？’则将应之曰：‘可。’彼如曰：‘孰可以杀之？’则<br /><br />&nbsp;&nbsp;&nbsp;&nbsp;将应之曰：‘为士师，则可以杀之。’今以燕伐燕，何为劝之哉？”<br /><br />&nbsp;&nbsp;&nbsp;&nbsp;燕人畔。王曰：“吾甚惭於孟子。”陈贾曰：“王无患焉。王自以为与周公<br /><br />&nbsp;&nbsp;&nbsp;&nbsp;孰仁且智？”王曰：“恶！是何言也？”曰：“周公使管叔监殷，管叔以殷畔。<br /><br />&nbsp;&nbsp;&nbsp;&nbsp;知而使之，是不仁也；不知而使之，是不智也。仁、智，周公未之尽也，而况於<br /><br />&nbsp;&nbsp;&nbsp;&nbsp;王乎？贾请见而解之。”见孟子，问曰：“周公何人也？”曰：“古圣人也。”<br /><br />&nbsp;&nbsp;&nbsp;&nbsp;曰：“使管叔监殷，管叔以殷畔也，有诸？”曰：“然。”曰：“周公知其将畔<br /><br />&nbsp;&nbsp;&nbsp;&nbsp;而使之与？”曰：“不知也。”“然则圣人且有过与？”曰：“周公，弟也；管<br /><br />&nbsp;&nbsp;&nbsp;&nbsp;叔，兄也。周公之过，不亦宜乎？且古之君子，过则改之；今之君子，过则顺之。<br /><br />&nbsp;&nbsp;&nbsp;&nbsp;古之君子，其过也，如日月之食，民皆见之，及其更也，民皆仰之；今之君子，<br /><br />&nbsp;&nbsp;&nbsp;&nbsp;岂徒顺之，又从为之辞。”<br /><br />&nbsp;&nbsp;&nbsp;&nbsp;孟子致为臣而归。王就见孟子，曰：“前日愿见而不可得，得侍同朝，甚喜。<br /><br />&nbsp;&nbsp;&nbsp;&nbsp;今又弃寡人而归，不识可以继此而得见乎？”对曰：“不敢请耳，固所愿也。”<br /><br />&nbsp;&nbsp;&nbsp;&nbsp;他日，王谓时子曰：“我欲中国而授孟子室，养弟子以万钟，使诸大夫国人皆有<br /><br />&nbsp;&nbsp;&nbsp;&nbsp;所矜式。子盍为我言之！”时子因陈子而以告孟子，陈子以时子之言告孟子。孟<br /><br />&nbsp;&nbsp;&nbsp;&nbsp;子曰：“然。夫时子恶知其不可也？如使予欲富，辞十万而受万，是为欲富乎？<br /><br />&nbsp;&nbsp;&nbsp;&nbsp;季孙曰：‘异哉子叔疑！使己为政，不用，则亦已矣，又使其子弟为卿。人亦孰<br /><br />&nbsp;&nbsp;&nbsp;&nbsp;不欲富贵？而独於富贵之中有私龙断焉。’古之为市也，以其所有易其所无者，<br /><br />&nbsp;&nbsp;&nbsp;&nbsp;有司者治之耳。有贱丈夫焉，必求龙断而登之，以左右望而罔市利。人皆以为贱，<br /><br />&nbsp;&nbsp;&nbsp;&nbsp;故从而征之。征商自此贱丈夫始矣。”<br /><br />&nbsp;&nbsp;&nbsp;&nbsp;孟子去齐，宿於昼。有欲为王留行者，坐而言。不应，隐几而卧。客不悦，<br /><br />&nbsp;&nbsp;&nbsp;&nbsp;曰：“弟子齐宿而后敢言，夫子卧而不听，请勿复敢见矣。”曰：“坐！我明语<br /><br />&nbsp;&nbsp;&nbsp;&nbsp;子。昔者鲁缪公无人乎子思之侧，则不能安子思；泄柳、申详无人乎缪公之侧，<br /><br />&nbsp;&nbsp;&nbsp;&nbsp;则不能安其身。子为长者虑，而不及子思。子绝长者乎？长者绝子乎？”<br /><br />&nbsp;&nbsp;&nbsp;&nbsp;孟子去齐。尹士语人曰：“不识王之不可以为汤武，则是不明也；识其不可，<br /><br />&nbsp;&nbsp;&nbsp;&nbsp;然且至，则是干泽也。千里而见王，不遇故去，三宿而后出昼，是何濡滞也？士<br /><br />&nbsp;&nbsp;&nbsp;&nbsp;则兹不悦。”高子以告。曰：“夫尹士恶知予哉？千里而见王，是予所欲也。不<br /><br />&nbsp;&nbsp;&nbsp;&nbsp;遇故去，岂予所欲哉？予不得已也。予三宿而出昼，於予心犹以为速，王庶几改<br /><br />&nbsp;&nbsp;&nbsp;&nbsp;之！王如改诸，则必反予。夫出昼，而王不予追也，予然后浩然有归志。予虽然，<br /><br />&nbsp;&nbsp;&nbsp;&nbsp;岂舍王哉！王由足用为善，王如用予，则岂徒齐民安？天下之民举安。王庶几改<br /><br />&nbsp;&nbsp;&nbsp;&nbsp;之！予日望之！予岂若是小丈夫然哉？谏於其君而不受，则怒，悻悻然见於其面，<br /><br />&nbsp;&nbsp;&nbsp;&nbsp;去则穷日之力而后宿哉？”尹士闻之，曰：“士诚小人也。”<br /><br />&nbsp;&nbsp;&nbsp;&nbsp;孟子去齐，充虞路问曰：“夫子若有不豫色然。前日虞闻诸夫子曰：‘君子<br /><br />&nbsp;&nbsp;&nbsp;&nbsp;不怨天，不尤人。’”曰：“彼一时，此一时也。五百年必有王者兴，其间必有<br /><br />&nbsp;&nbsp;&nbsp;&nbsp;名世者。由周而来，七百有馀岁矣。以其数，则过矣；以其时考之，则可矣。夫<br /><br />&nbsp;&nbsp;&nbsp;&nbsp;天未欲平治天下也，如欲平治天下，当今之世，舍我其谁也？吾何为不豫哉？”<br /><br />&nbsp;&nbsp;&nbsp;&nbsp;孟子去齐，居休。公孙丑问曰：“仕而不受禄，古之道乎？”曰：“非也。<br /><br />&nbsp;&nbsp;&nbsp;&nbsp;於崇，吾得见王，退而有去志，不欲变，故不受也。继而有师命，不可以请。久<br /><br />&nbsp;&nbsp;&nbsp;&nbsp;於齐，非我志也。”</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,845);">加入书签</a><a
                        href="844.html">上一页</a>&larr;<a href="index.html">返回列表</a>&rarr;<a
                            href="846.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "844.html"; var next_page = "846.html"; var index_page = "index.html"; var sortid = "9"; var article_id = "13"; var chapter_id = "845"; var articlename = "孟子"; var chaptername = " 卷四 公孙丑下"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>