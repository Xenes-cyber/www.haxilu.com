<!DOCTYPE html>
<html>
<head>
<meta charset="gbk" />
<title>孟子- 卷十三 尽心上-在线阅读-哈西文学网</title>
<meta name="keywords" content="孟轲，孟子， 卷十三 尽心上全文， 卷十三 尽心上在线阅读 哈西文学网" />
<meta name="description" content="哈西文学网提供孟轲的孟子  卷十三 尽心上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/854.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/854.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 尽心上</h1>
            <div class="link xb">
                <a href="853.html">上一页</a>&larr;<a href="index.html">返回列表</a>&rarr;<a
                    href="855.html">下一页</a></div>			
            <div id="BookText">&nbsp;&nbsp;&nbsp;&nbsp;孟子曰：“尽其心者，知其性也。知其性，则知天矣。存其心，养其性，所<br /><br />&nbsp;&nbsp;&nbsp;&nbsp;以事天也。|寿不贰，身以俟之，所以立命也。”<br /><br />&nbsp;&nbsp;&nbsp;&nbsp;孟子曰：“莫非命也，顺受其正。是故知命者不立乎岩墙之下。尽其道而死<br /><br />&nbsp;&nbsp;&nbsp;&nbsp;者，正命也；桎梏死者，非正命也。”<br /><br />&nbsp;&nbsp;&nbsp;&nbsp;孟子曰：“求则得之，舍则失之，是求有益於得也，求在我者也。求之有道，<br /><br />&nbsp;&nbsp;&nbsp;&nbsp;得之有命，是求无益於得也，求在外者也。”<br /><br />&nbsp;&nbsp;&nbsp;&nbsp;孟子曰：“万物皆备於我矣。反身而诚，乐莫大焉。强恕而行，求仁莫近焉。”<br /><br />&nbsp;&nbsp;&nbsp;&nbsp;孟子曰：“行之而不著焉，习矣而不察焉，终身由之而不知其道者，众也。”<br /><br />&nbsp;&nbsp;&nbsp;&nbsp;孟子曰：“人不可以无耻，无耻之耻，无耻矣。”<br /><br />&nbsp;&nbsp;&nbsp;&nbsp;孟子曰：“耻之於人大矣。为机变之巧者，无所用耻焉。不耻不若人，何若<br /><br />&nbsp;&nbsp;&nbsp;&nbsp;人有？”<br /><br />&nbsp;&nbsp;&nbsp;&nbsp;孟子曰：“古之贤王好善而忘势。古之贤士何独不然？乐其道而忘人之势，<br /><br />&nbsp;&nbsp;&nbsp;&nbsp;故王公不致敬尽礼，则不得亟见之。见且由不得亟，而况得而臣之乎？”<br /><br />&nbsp;&nbsp;&nbsp;&nbsp;孟子谓宋句践曰：“子好游乎？吾语子游。人知之亦嚣嚣；人不知亦嚣嚣。”<br /><br />&nbsp;&nbsp;&nbsp;&nbsp;曰：“何如斯可以嚣嚣矣？”曰：“尊德乐义，则可以嚣嚣矣。故士穷不失义，<br /><br />&nbsp;&nbsp;&nbsp;&nbsp;达不离道。穷不失义，故士得己焉；达不离道，故民不失望焉。古之人，得志，<br /><br />&nbsp;&nbsp;&nbsp;&nbsp;泽加於民；不得志，身见於世。穷则独善其身，达则兼善天下。”<br /><br />&nbsp;&nbsp;&nbsp;&nbsp;孟子曰：“待文王而后兴者，凡民也。若夫豪杰之士，虽无文王犹兴。”<br /><br />&nbsp;&nbsp;&nbsp;&nbsp;孟子曰：“附之以韩、魏之家，如其自视K然，则过人远矣。”<br /><br />&nbsp;&nbsp;&nbsp;&nbsp;孟子曰：“以佚道使民，虽劳不怨。以生道杀民，虽死不怨杀者。”<br /><br />&nbsp;&nbsp;&nbsp;&nbsp;孟子曰：“霸者之民O虞如也，王者之民如也。杀之而不怨，利之而不<br /><br />&nbsp;&nbsp;&nbsp;&nbsp;庸，民日迁善而不知为之者。夫君子所过者化，所存者神，上下与天地同流，岂<br /><br />&nbsp;&nbsp;&nbsp;&nbsp;曰小补之哉？”<br /><br />&nbsp;&nbsp;&nbsp;&nbsp;孟子曰：“仁言不如仁声之入人深也，善政不如善教之得民也。善政，民畏<br /><br />&nbsp;&nbsp;&nbsp;&nbsp;之；善教，民爱之。善政得民财，善教得民心。”<br /><br />&nbsp;&nbsp;&nbsp;&nbsp;孟子曰：“人之所不学而能者，其良能也；所不虑而知者，其良知也。孩提<br /><br />&nbsp;&nbsp;&nbsp;&nbsp;之童无不知爱其亲者，及其长也，无不知敬其兄也。亲亲，仁也；敬长，义也；<br /><br />&nbsp;&nbsp;&nbsp;&nbsp;无他，达之天下也。”<br /><br />&nbsp;&nbsp;&nbsp;&nbsp;孟子曰：“舜之居深山之中，与木石居，与鹿豕游。其所以异於深山之野人<br /><br />&nbsp;&nbsp;&nbsp;&nbsp;者几希。及其闻一善言，见一善行，若决江河，沛然莫之能御也。”<br /><br />&nbsp;&nbsp;&nbsp;&nbsp;孟子曰：“无为其所不为，无欲其所不欲，如此而已矣。”<br /><br />&nbsp;&nbsp;&nbsp;&nbsp;孟子曰：“人之有德慧术知者，恒存乎M疾。独孤臣孽子，其操心也危，其<br /><br />&nbsp;&nbsp;&nbsp;&nbsp;虑患也深，故达。”<br /><br />&nbsp;&nbsp;&nbsp;&nbsp;孟子曰：“有事君人者，事是君则为容悦者也。有安社稷臣者，以安社稷为<br /><br />&nbsp;&nbsp;&nbsp;&nbsp;悦者也。有天民者，达可行於天下而后行之者也。有大人者，正己而物正者也。”<br /><br />&nbsp;&nbsp;&nbsp;&nbsp;孟子曰：“君子有三乐，而王天下不与存焉。父母俱存，兄弟无故，一乐也；<br /><br />&nbsp;&nbsp;&nbsp;&nbsp;仰不愧於天，俯不怍於人，二乐也；得天下英才而教育之，三乐也。君子有三乐，<br /><br />&nbsp;&nbsp;&nbsp;&nbsp;而王天下不与存焉。”<br /><br />&nbsp;&nbsp;&nbsp;&nbsp;孟子曰：“广土众民，君子欲之，所乐不存焉。中天下而立，定四海之民，<br /><br />&nbsp;&nbsp;&nbsp;&nbsp;君子乐之，所性不存焉。君子所性，虽大行不加焉，虽穷居不损焉，分定故也。<br /><br />&nbsp;&nbsp;&nbsp;&nbsp;君子所性，仁义礼智根於心，其生色也B然，见於面，盎於背，施於四体，四体<br /><br />&nbsp;&nbsp;&nbsp;&nbsp;不言而喻。”<br /><br />&nbsp;&nbsp;&nbsp;&nbsp;孟子曰：“伯夷辟纣，居北海之滨，闻文王作，兴曰：‘盍归乎来？吾闻西<br /><br />&nbsp;&nbsp;&nbsp;&nbsp;伯善养老者。’太公辟纣，居东海之滨，闻文王作，兴曰：‘盍归乎来？吾闻西<br /><br />&nbsp;&nbsp;&nbsp;&nbsp;伯善养老者。’天下有善养老，则仁人以为己归矣。五亩之宅，树墙下以桑，匹<br /><br />&nbsp;&nbsp;&nbsp;&nbsp;妇蚕之，则老者足以衣帛矣。五母鸡，二母彘，无失其时，老者足以无失肉矣。<br /><br />&nbsp;&nbsp;&nbsp;&nbsp;百亩之田，匹夫耕之，八口之家足以无饥矣。所谓西伯善养老者，制其田里，教<br /><br />&nbsp;&nbsp;&nbsp;&nbsp;之树畜，导其妻子使养其老。五十非帛不暖，七十非肉不饱。不暖不饱，谓之冻<br /><br />&nbsp;&nbsp;&nbsp;&nbsp;馁。文王之民无冻馁之老者，此之谓也。”<br /><br />&nbsp;&nbsp;&nbsp;&nbsp;孟子曰：“易其田畴，薄其税敛，民可使富也。食之以时，用之以礼，财不<br /><br />&nbsp;&nbsp;&nbsp;&nbsp;可胜用也。民非水火不生活，昏暮叩人之门户求水火，无弗与者，至足矣。圣人<br /><br />&nbsp;&nbsp;&nbsp;&nbsp;治天下，使有菽粟如水火。菽粟如水火，而民焉有不仁者乎？”<br /><br />&nbsp;&nbsp;&nbsp;&nbsp;孟子曰：“孔子登东山而小鲁，登太山而小天下，故观於海者难为水，游於<br /><br />&nbsp;&nbsp;&nbsp;&nbsp;圣人之门者难为言。观水有术，必观其澜。日月有明，容光必照焉。流水之为物<br /><br />&nbsp;&nbsp;&nbsp;&nbsp;也，不盈科不行；君子之志於道也，不成章不达。”<br /><br />&nbsp;&nbsp;&nbsp;&nbsp;孟子曰：“鸡鸣而起，孳孳为善者，舜之徒也；鸡鸣而起，孳孳为利者，跖<br /><br />&nbsp;&nbsp;&nbsp;&nbsp;之徒也。欲知舜与跖之分，无他，利与善之间也。”<br /><br />&nbsp;&nbsp;&nbsp;&nbsp;孟子曰：“杨子取为我，拔一毛而利天下，不为也。墨子兼爱，摩顶放踵利<br /><br />&nbsp;&nbsp;&nbsp;&nbsp;天下，为之。子莫执中。执中为近之。执中无权，犹执一也。所恶执一者，为其<br /><br />&nbsp;&nbsp;&nbsp;&nbsp;贼道也，举一而废百也。”<br /><br />&nbsp;&nbsp;&nbsp;&nbsp;孟子曰：“饥者甘食，渴者甘饮，是未得饮食之正也，饥渴害之也。岂惟口<br /><br />&nbsp;&nbsp;&nbsp;&nbsp;腹有饥渴之害？人心亦皆有害。人能无以饥渴之害为心害，则不及人不为忧矣。”<br /><br />&nbsp;&nbsp;&nbsp;&nbsp;孟子曰：“柳下惠不以三公易其介。”<br /><br />&nbsp;&nbsp;&nbsp;&nbsp;孟子曰：“有为者辟若掘井，掘井九轫而不及泉，犹为弃井也。”<br /><br />&nbsp;&nbsp;&nbsp;&nbsp;孟子曰：“尧、舜，性之也；汤、武，身之也；五霸，假之也。久假而不归，<br /><br />&nbsp;&nbsp;&nbsp;&nbsp;恶知其非有也。”<br /><br />&nbsp;&nbsp;&nbsp;&nbsp;公孙丑曰：“伊尹曰：‘予不狎于不顺，放太甲于桐，民大悦。太甲贤，又<br /><br />&nbsp;&nbsp;&nbsp;&nbsp;反之，民大悦。’贤者之为人臣也，其君不贤，则固可放与？”孟子曰：“有伊<br /><br />&nbsp;&nbsp;&nbsp;&nbsp;尹之志则可，无伊尹之志则篡也。”<br /><br />&nbsp;&nbsp;&nbsp;&nbsp;公孙丑曰：“《诗》曰：‘不素餐兮’。君子之不耕而食，何也？”孟子曰：<br /><br />&nbsp;&nbsp;&nbsp;&nbsp;“君子居是国也，其君用之，则安富尊荣；其子弟从之，则孝悌忠信。‘不素餐<br /><br />&nbsp;&nbsp;&nbsp;&nbsp;兮’，孰大於是？”<br /><br />&nbsp;&nbsp;&nbsp;&nbsp;王子垫问曰：“士何事？”孟子曰：“尚志。”曰：“何谓尚志？”曰：<br /><br />&nbsp;&nbsp;&nbsp;&nbsp;“仁义而已矣。杀一无罪，非仁也。非其有而取之，非义也。居恶在？仁是也。<br /><br />&nbsp;&nbsp;&nbsp;&nbsp;路恶在？义是也。居仁由义，大人之事备矣。”<br /><br />&nbsp;&nbsp;&nbsp;&nbsp;孟子曰：“仲子，不义与之齐国而弗受，人皆信之，是舍箪食豆羹之义也。<br /><br />&nbsp;&nbsp;&nbsp;&nbsp;人莫大焉亡亲戚君臣上下。以其小者信其大者，奚可哉？”<br /><br />&nbsp;&nbsp;&nbsp;&nbsp;桃应问曰：“舜为天子，皋陶为士，瞽瞍杀人，则如之何？”孟子曰：“执<br /><br />&nbsp;&nbsp;&nbsp;&nbsp;之而已矣。”“然则舜不禁与？”曰：“夫舜恶得而禁之？夫有所受之也。”<br /><br />&nbsp;&nbsp;&nbsp;&nbsp;“然则舜如之何？”曰：“舜视弃天下犹弃敝也。窃负而逃，遵海滨而处，<br /><br />&nbsp;&nbsp;&nbsp;&nbsp;终身然，乐而忘天下。”<br /><br />&nbsp;&nbsp;&nbsp;&nbsp;孟子自范之齐，望见齐王之子，喟然叹曰：“居移气，养移体，大哉居乎！<br /><br />&nbsp;&nbsp;&nbsp;&nbsp;夫非尽人之子与？”孟子曰：“王子宫室、车马、衣服多与人同，而王子若彼者，<br /><br />&nbsp;&nbsp;&nbsp;&nbsp;其居使之然也。况居天下之广居者乎？鲁君之宋，呼於垤泽之门。守者曰：‘此<br /><br />&nbsp;&nbsp;&nbsp;&nbsp;非吾君也，何其声之似我君也？’此无他，居相似也。”<br /><br />&nbsp;&nbsp;&nbsp;&nbsp;孟子曰：“食而弗爱，豕交之也；爱而不敬，兽畜之也。恭敬者，币之未将<br /><br />&nbsp;&nbsp;&nbsp;&nbsp;者也。恭敬而无实，君子不可虚拘。”<br /><br />&nbsp;&nbsp;&nbsp;&nbsp;孟子曰：“形、色，天性也。惟圣人然后可以践形。”<br /><br />&nbsp;&nbsp;&nbsp;&nbsp;齐宣王欲短丧。公孙丑曰：“为期之丧，犹愈於已乎？”孟子曰：“是犹或<br /><br />&nbsp;&nbsp;&nbsp;&nbsp;G其兄之臂，子谓之姑徐徐云尔，亦教之孝悌而已矣。”王子有其母死者，其<br /><br />&nbsp;&nbsp;&nbsp;&nbsp;傅为之请数月之丧。公孙丑曰：“若此者何如也？”曰：“是欲终之而不可得也。<br /><br />&nbsp;&nbsp;&nbsp;&nbsp;虽加一日愈於已，谓夫莫之禁而弗为者也。”<br /><br />&nbsp;&nbsp;&nbsp;&nbsp;孟子曰：“君子之所以教者五：有如时雨化之者，有成德者，有达财者，有<br /><br />&nbsp;&nbsp;&nbsp;&nbsp;答问者，有私淑艾者。此五者，君子之所以教也。”<br /><br />&nbsp;&nbsp;&nbsp;&nbsp;公孙丑曰：“道则高矣，美矣，宜若登天然，似不可及也。何不使彼为可几<br /><br />&nbsp;&nbsp;&nbsp;&nbsp;及而日孳孳也？”孟子曰：“大匠不为拙工改废绳墨，羿不为拙射变其彀率。君<br /><br />&nbsp;&nbsp;&nbsp;&nbsp;子引而不发，跃如也。中道而立，能者从之。”<br /><br />&nbsp;&nbsp;&nbsp;&nbsp;孟子曰：“天下有道，以道殉身；天下无道，以身殉道。未闻以道殉乎人者<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;公都子曰：“滕更之在门也，若在所礼。而不答，何也？”孟子曰：“挟贵<br /><br />&nbsp;&nbsp;&nbsp;&nbsp;而问，挟贤而问，挟长而问，挟有勋劳而问，挟故而问，皆所不答也。滕更有二<br /><br />&nbsp;&nbsp;&nbsp;&nbsp;焉。”<br /><br />&nbsp;&nbsp;&nbsp;&nbsp;孟子曰：“於不可已而已者，无所不已。於所厚者薄，无所不薄也。其进锐<br /><br />&nbsp;&nbsp;&nbsp;&nbsp;者，其退速。”<br /><br />&nbsp;&nbsp;&nbsp;&nbsp;孟子曰：“君子之於物也，爱之而弗仁；於民也，仁之而弗亲。亲亲而仁民，<br /><br />&nbsp;&nbsp;&nbsp;&nbsp;仁民而爱物。”<br /><br />&nbsp;&nbsp;&nbsp;&nbsp;孟子曰：“知者无不知也，当务之为急；仁者无不爱也，急亲贤之为务。尧、<br /><br />&nbsp;&nbsp;&nbsp;&nbsp;舜之知而不遍物，急先务也；尧、舜之仁不遍爱人，急亲贤也。不能三年之丧，<br /><br />&nbsp;&nbsp;&nbsp;&nbsp;而、小功之察；放饭流f，而问无齿决，是之谓不知务。”</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,854);">加入书签</a><a
                        href="853.html">上一页</a>&larr;<a href="index.html">返回列表</a>&rarr;<a
                            href="855.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "853.html"; var next_page = "855.html"; var index_page = "index.html"; var sortid = "9"; var article_id = "13"; var chapter_id = "854"; var articlename = "孟子"; var chaptername = " 卷十三 尽心上"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>