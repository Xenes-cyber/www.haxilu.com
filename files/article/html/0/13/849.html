<!DOCTYPE html>
<html>
<head>
<meta charset="gbk" />
<title>孟子- 卷八 离娄下-在线阅读-哈西文学网</title>
<meta name="keywords" content="孟轲，孟子， 卷八 离娄下全文， 卷八 离娄下在线阅读 哈西文学网" />
<meta name="description" content="哈西文学网提供孟轲的孟子  卷八 离娄下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13/849.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13/849.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 孟子</div>
		<div class="fr"><a id="add-bookcase" href="javascript:void(0)" onClick="addbookcase(13,0);">加入书架</a>|<a id="book-vote" href="javascript:void(0)" onClick="vote(13);">投推荐票</a>|<a id="err-report" href="javascript:void(0)" onClick="report('孟子出错啦!');">错误举报</a>|<a href="https://www.haxi88.com/files/article/info/0/13.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 离娄下</h1>
            <div class="link xb">
                <a href="848.html">上一页</a>&larr;<a href="index.html">返回列表</a>&rarr;<a
                    href="850.html">下一页</a></div>			
            <div id="BookText">&nbsp;&nbsp;&nbsp;&nbsp;孟子曰：“舜生於诸冯，迁於负夏，卒於鸣条，东夷之人也。文王生於岐周，<br /><br />&nbsp;&nbsp;&nbsp;&nbsp;卒于毕郢，西夷之人也。地之相去也，千有馀里；世之相后也，千有馀岁。得志<br /><br />&nbsp;&nbsp;&nbsp;&nbsp;行乎中国，若合符节，先圣后圣，其揆一也。”<br /><br />&nbsp;&nbsp;&nbsp;&nbsp;子产听郑国之政，以其乘舆济人於溱洧。孟子曰：“惠而不知为政。岁十一<br /><br />&nbsp;&nbsp;&nbsp;&nbsp;月，徒杠成；十二月，舆梁成，民未病涉也。君子平其政，行辟人可也，焉得人<br /><br />&nbsp;&nbsp;&nbsp;&nbsp;人而济之？故为政者，每人而悦之，日亦不足矣。”<br /><br />&nbsp;&nbsp;&nbsp;&nbsp;孟子告齐宣王曰：“君之视臣如手足，则臣视君如腹心；君之视臣如犬马，<br /><br />&nbsp;&nbsp;&nbsp;&nbsp;则臣视君如国人；君之视臣如土芥，则臣视君如寇雠。”王曰：“礼，为旧君有<br /><br />&nbsp;&nbsp;&nbsp;&nbsp;服，何如斯可为服矣？”曰：“谏行言听，膏泽下於民；有故而去，则使人导之<br /><br />&nbsp;&nbsp;&nbsp;&nbsp;出疆，又先於其所往；去三年不反，然后收其田里。此之谓三有礼焉。如此，则<br /><br />&nbsp;&nbsp;&nbsp;&nbsp;为之服矣。今也为臣，谏则不行，言则不听，膏泽不下於民；有故而去，则君搏<br /><br />&nbsp;&nbsp;&nbsp;&nbsp;执之，又极之於其所往；去之日，遂收其田里。此之谓寇雠。寇雠何服之有？”<br /><br />&nbsp;&nbsp;&nbsp;&nbsp;孟子曰：“无罪而杀士，则大夫可以去；无罪而戮民，则士可以徙。”<br /><br />&nbsp;&nbsp;&nbsp;&nbsp;孟子曰：“君仁，莫不仁；君义，莫不义。”<br /><br />&nbsp;&nbsp;&nbsp;&nbsp;孟子曰：“非礼之礼，非义之义，大人弗为。”<br /><br />&nbsp;&nbsp;&nbsp;&nbsp;孟子曰：“中也养不中，才也养不才，故人乐有贤父兄也。如中也弃不中，<br /><br />&nbsp;&nbsp;&nbsp;&nbsp;才也弃不才，则贤不肖之相去，其间不能以寸。”<br /><br />&nbsp;&nbsp;&nbsp;&nbsp;孟子曰：“人有不为也，而后可以有为。”<br /><br />&nbsp;&nbsp;&nbsp;&nbsp;孟子曰：“言人之不善，当如后患何？”<br /><br />&nbsp;&nbsp;&nbsp;&nbsp;孟子曰：“仲尼不为已甚者。”<br /><br />&nbsp;&nbsp;&nbsp;&nbsp;孟子曰：“大人者，言不必信，行不必果，惟义所在。”<br /><br />&nbsp;&nbsp;&nbsp;&nbsp;孟子曰：“大人者，不失其赤子之心者也。”<br /><br />&nbsp;&nbsp;&nbsp;&nbsp;孟子曰：“养生者不足以当大事，惟送死可以当大事。”<br /><br />&nbsp;&nbsp;&nbsp;&nbsp;孟子曰：“君子深造之以道，欲其自得之也。自得之，则居之安；居之安，<br /><br />&nbsp;&nbsp;&nbsp;&nbsp;则资之深；资之深，则取之左右逢其原，故君子欲其自得之也。”<br /><br />&nbsp;&nbsp;&nbsp;&nbsp;孟子曰：“博学而详说之，将以反说约也。”<br /><br />&nbsp;&nbsp;&nbsp;&nbsp;孟子曰：“以善服人者，未有能服人者也。以善养人，然后能服天下。天下<br /><br />&nbsp;&nbsp;&nbsp;&nbsp;不心服而王者，未之有也。”<br /><br />&nbsp;&nbsp;&nbsp;&nbsp;孟子曰：“言无实不祥。不祥之实，蔽贤者当之。”<br /><br />&nbsp;&nbsp;&nbsp;&nbsp;徐子曰：“仲尼亟称於水，曰‘水哉，水哉！’何取於水也？”孟子曰：<br /><br />&nbsp;&nbsp;&nbsp;&nbsp;“源泉混混，不舍昼夜，盈科而后进，放乎四海。有本者如是，是之取尔。苟为<br /><br />&nbsp;&nbsp;&nbsp;&nbsp;无本，七八月之间雨集，沟浍皆盈，其涸也，可立而待也。故声闻过情，君子耻<br /><br />&nbsp;&nbsp;&nbsp;&nbsp;之。”<br /><br />&nbsp;&nbsp;&nbsp;&nbsp;孟子曰：“人之所以异於禽兽者几希，庶民去之，君之存之。舜明於庶物，<br /><br />&nbsp;&nbsp;&nbsp;&nbsp;察於人伦，由仁义行，非行仁义也。”<br /><br />&nbsp;&nbsp;&nbsp;&nbsp;孟子曰：“禹恶旨酒而好善言。汤执中，立贤无方。文王视民如伤，望道而<br /><br />&nbsp;&nbsp;&nbsp;&nbsp;未之见。武王不泄迩，不忘远。周公思兼三王，以施四事，其有不合者，仰而思<br /><br />&nbsp;&nbsp;&nbsp;&nbsp;之，夜以继日；幸而得之，坐以待旦。”<br /><br />&nbsp;&nbsp;&nbsp;&nbsp;孟子曰：“王者之迹熄而《诗》亡，《诗》亡然后《春秋》作。晋之《乘》，<br /><br />&nbsp;&nbsp;&nbsp;&nbsp;楚之《杌》，鲁之《春秋》，一也。其事则齐桓、晋文，其文则史。孔子曰：<br /><br />&nbsp;&nbsp;&nbsp;&nbsp;‘其义则丘窃取之矣。’”<br /><br />&nbsp;&nbsp;&nbsp;&nbsp;孟子曰：“君子之泽五世而斩，小人之泽五世而斩。予未得为孔子徒也，予<br /><br />&nbsp;&nbsp;&nbsp;&nbsp;私淑诸人也。”<br /><br />&nbsp;&nbsp;&nbsp;&nbsp;孟子曰：“可以取，可以无取，取伤廉；可以与，可以无与，与伤惠；可以<br /><br />&nbsp;&nbsp;&nbsp;&nbsp;死，可以无死，死伤勇。”<br /><br />&nbsp;&nbsp;&nbsp;&nbsp;逢蒙学射於羿，尽羿之道，思天下惟羿为愈己，於是杀羿。孟子曰：“是亦<br /><br />&nbsp;&nbsp;&nbsp;&nbsp;羿有罪焉。”公明仪曰：“宜若无罪焉。”曰：“薄乎云尔，恶得无罪？郑人使<br /><br />&nbsp;&nbsp;&nbsp;&nbsp;子濯孺子侵卫，卫使庾公之斯追之。子濯孺子曰：‘今日我疾作，不可以执弓，<br /><br />&nbsp;&nbsp;&nbsp;&nbsp;吾死矣夫！’问其仆曰：‘追我者谁也？’其仆曰：‘庾公之斯也。’曰：‘吾<br /><br />&nbsp;&nbsp;&nbsp;&nbsp;生矣。’其仆曰：‘庾公之斯，卫之善射者也。夫子曰吾生，何谓也？’曰：<br /><br />&nbsp;&nbsp;&nbsp;&nbsp;‘庾公之斯学射於尹公之他，尹公之他学射於我。夫尹公之他，端人也，其取友<br /><br />&nbsp;&nbsp;&nbsp;&nbsp;必端矣。’庾公之斯至，曰：‘夫子何为不执弓？’曰：‘今日我疾作，不可以<br /><br />&nbsp;&nbsp;&nbsp;&nbsp;执弓。’曰：‘小人学射於尹公之他，尹公之他学射於夫子。我不忍以夫子之道<br /><br />&nbsp;&nbsp;&nbsp;&nbsp;反害夫子。虽然，今日之事，君事也，我不敢废。’抽矢，扣轮，去其金，发乘<br /><br />&nbsp;&nbsp;&nbsp;&nbsp;矢而后反。”<br /><br />&nbsp;&nbsp;&nbsp;&nbsp;孟子曰：“西子蒙不洁，则人皆掩鼻而过之。虽有恶人，斋戒沐浴，则可以<br /><br />&nbsp;&nbsp;&nbsp;&nbsp;祀上帝。”<br /><br />&nbsp;&nbsp;&nbsp;&nbsp;孟子曰：“天下之言性也，则故而已矣。故者以利为本。所恶於智者，为其<br /><br />&nbsp;&nbsp;&nbsp;&nbsp;凿也。如智者若禹之行水也，则无恶於智矣。禹之行水也，行其所无事也。如智<br /><br />&nbsp;&nbsp;&nbsp;&nbsp;者亦行其所无事，则智亦大矣。天之高也，星辰之远也，苟求其故，千岁之日至，<br /><br />&nbsp;&nbsp;&nbsp;&nbsp;可坐而致也。”<br /><br />&nbsp;&nbsp;&nbsp;&nbsp;公行子有子之丧。右师往吊，入门，有进而与右师言者，有就右师之位而与<br /><br />&nbsp;&nbsp;&nbsp;&nbsp;右师言者。孟子不与右师言，右师不悦，曰：“诸君子皆与O言，孟子独不与O<br /><br />&nbsp;&nbsp;&nbsp;&nbsp;言，是简O也。”孟子闻之，曰：“礼，朝廷不历位而相与言，不逾阶而相揖也。<br /><br />&nbsp;&nbsp;&nbsp;&nbsp;我欲行礼，子敖以我为简，不亦异乎？”<br /><br />&nbsp;&nbsp;&nbsp;&nbsp;孟子曰：“君子所以异於人者，以其存心也。君子以仁存心，以礼存心。仁<br /><br />&nbsp;&nbsp;&nbsp;&nbsp;者爱人，有礼者敬人。爱人者，人恒爱之；敬人者，人恒敬之。有人於此，其待<br /><br />&nbsp;&nbsp;&nbsp;&nbsp;我以横逆，则君子必自反也：我必不仁也，必无礼也，此物奚宜至哉？其自反而<br /><br />&nbsp;&nbsp;&nbsp;&nbsp;仁矣，自反而有礼矣，其横逆由是也，君子必自反也，我必不忠。自反而忠矣，<br /><br />&nbsp;&nbsp;&nbsp;&nbsp;其横逆由是也。君子曰：‘此亦妄人也已矣。如此，则与禽兽奚择哉？於禽兽又<br /><br />&nbsp;&nbsp;&nbsp;&nbsp;何难焉？’是故君子有终身之忧，无一朝之患也。乃若所忧则有之：舜，人也；<br /><br />&nbsp;&nbsp;&nbsp;&nbsp;我，亦人也。舜为法於天下，可传於后世，我由未免为乡人也，是则可忧也。忧<br /><br />&nbsp;&nbsp;&nbsp;&nbsp;之如何？如舜而已矣。若夫君子所患则亡矣。非仁无为也，非礼无行也。如有一<br /><br />&nbsp;&nbsp;&nbsp;&nbsp;朝之患，则君子不患矣。”<br /><br />&nbsp;&nbsp;&nbsp;&nbsp;禹、稷当平世，三过其门而不入，孔子贤之。颜子当乱世，居於陋巷，一箪<br /><br />&nbsp;&nbsp;&nbsp;&nbsp;食，一瓢饮，人不堪其忧，颜子不改其乐，孔子贤之。孟子曰：“禹、稷、颜回<br /><br />&nbsp;&nbsp;&nbsp;&nbsp;同道。禹思天下有溺者，由己溺之也；稷思天下有饥者，由己饥之也，是以如是<br /><br />&nbsp;&nbsp;&nbsp;&nbsp;其急也。禹、稷、颜子易地则皆然。今有同室之人斗者，救之，虽被发缨冠而救<br /><br />&nbsp;&nbsp;&nbsp;&nbsp;之，可也。乡邻有斗者，被发缨冠而往救之，则惑也，虽闭户可也。”<br /><br />&nbsp;&nbsp;&nbsp;&nbsp;公都子曰：“匡章，通国皆称不孝焉。夫子与之游，又从而礼貌之，敢问何<br /><br />&nbsp;&nbsp;&nbsp;&nbsp;也？”孟子曰：“世俗所谓不孝者五：惰其四支，不顾父母之养，一不孝也；博<br /><br />&nbsp;&nbsp;&nbsp;&nbsp;奕好饮酒，不顾父母之养，二不孝也；好货财，私妻子，不顾父母之养，三不孝<br /><br />&nbsp;&nbsp;&nbsp;&nbsp;也；从耳目之欲，以为父母戮，四不孝也；好勇斗很，以危父母，五不孝也。章<br /><br />&nbsp;&nbsp;&nbsp;&nbsp;子有一於是乎？夫章子，子父责善而不相遇也。责善，朋友之道也。父子责善，<br /><br />&nbsp;&nbsp;&nbsp;&nbsp;贼恩之大者。夫章子，岂不欲有夫妻子母之属哉？为得罪於父，不得近，出妻屏<br /><br />&nbsp;&nbsp;&nbsp;&nbsp;子，终身不养焉。其设心以为不若是，是则罪之大者，是则章子已矣。”<br /><br />&nbsp;&nbsp;&nbsp;&nbsp;曾子居武城，有越寇。或曰：“寇至，盍去诸？”曰：“无寓人於我室，毁<br /><br />&nbsp;&nbsp;&nbsp;&nbsp;伤其薪木。”寇退，则曰：“我墙屋，我将反。”寇退，曾子反。左右曰：<br /><br />&nbsp;&nbsp;&nbsp;&nbsp;“待先生如此其忠且敬也，寇至则先去以为民望；寇退则反，殆於不可。”沈犹<br /><br />&nbsp;&nbsp;&nbsp;&nbsp;行曰：“是非汝所知也。昔沈犹有负刍之祸，从先生者七十人，未有与焉。”子<br /><br />&nbsp;&nbsp;&nbsp;&nbsp;思居於卫，有齐寇。或曰：“寇至，盍去诸？”子思曰：“如橙ィ君谁与守？”<br /><br />&nbsp;&nbsp;&nbsp;&nbsp;孟子曰：“曾子、子思同道。曾子，师也，父兄也。子思，臣也，微也。曾子、<br /><br />&nbsp;&nbsp;&nbsp;&nbsp;子思易地则皆然。”<br /><br />&nbsp;&nbsp;&nbsp;&nbsp;储子曰：“王使人{夫子，果有以异於人乎？”孟子曰：“何以异於人哉？<br /><br />&nbsp;&nbsp;&nbsp;&nbsp;尧、舜与人同耳。”<br /><br />&nbsp;&nbsp;&nbsp;&nbsp;齐人有一妻一妾而处室者。其良人出，则必餍酒肉而后反。其妻问所与饮食<br /><br />&nbsp;&nbsp;&nbsp;&nbsp;者，则尽富贵也。其妻告其妾曰：“良人出，则必餍酒肉而后反，问其与饮食者，<br /><br />&nbsp;&nbsp;&nbsp;&nbsp;尽富贵也，而未尝有显者来，吾将{良人之所之也。”蚤起，施从良人之所之，<br /><br />&nbsp;&nbsp;&nbsp;&nbsp;遍国中无与立谈者。卒之东郭间，之祭者乞其馀，不足，又顾而之他，此其<br /><br />&nbsp;&nbsp;&nbsp;&nbsp;为餍足之道也。其妻归，告其妾，曰：“良人者，所仰望而终身也，今若此。”<br /><br />&nbsp;&nbsp;&nbsp;&nbsp;与其妾讪其良人，而相泣於中庭，而良人未之知也，施施从外来，骄其妻妾。由<br /><br />&nbsp;&nbsp;&nbsp;&nbsp;君子观之，则人之所以求富贵利达者，其妻妾不羞也而不相泣者，几希矣。</div>
            <div class="link">
                <a id="err-report" href="javascript:void(0)" onClick="report('孟子出错啦!');">
                    错误举报</a><a id="add-bookcase" href="javascript:void(0)" onClick="addbookcase(13,849);">加入书签</a><a
                        href="848.html">上一页</a>&larr;<a href="index.html">返回列表</a>&rarr;<a
                            href="850.html">下一页</a><a id="book-vote" href="javascript:void(0)" onClick="vote(13);">投推荐票</a><a
                                id="err-report" href="javascript:void(0)" onClick="report('孟子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "848.html"; var next_page = "850.html"; var index_page = "index.html"; var sortid = "9"; var article_id = "13"; var chapter_id = "849"; var articlename = "孟子"; var chaptername = " 卷八 离娄下"; var author = "孟轲"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>