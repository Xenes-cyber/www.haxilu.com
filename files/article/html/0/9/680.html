<!DOCTYPE html>
<html>
<head>
<meta charset="gbk" />
<title>大学- 书名:大学    作者:不详-在线阅读-哈西文学网</title>
<meta name="keywords" content="不详，大学， 书名:大学    作者:不详全文， 书名:大学    作者:不详在线阅读 哈西文学网" />
<meta name="description" content="哈西文学网提供不详的大学  书名:大学    作者:不详全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/9/680.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/9/680.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 大学</div>
		<div class="fr"><a id="add-bookcase" href="javascript:void(0)" onClick="addbookcase(9,0);">加入书架</a>|<a id="book-vote" href="javascript:void(0)" onClick="vote(9);">投推荐票</a>|<a id="err-report" href="javascript:void(0)" onClick="report('大学出错啦!');">错误举报</a>|<a href="https://www.haxi88.com/files/article/info/0/9.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 书名:大学    作者:不详</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;大学之道，在明明德，在亲民，在止于至善。<br /><br />&nbsp;&nbsp;&nbsp;&nbsp;知止而后有定，定而后能静，静而后能安，安而后能虑，虑而后能得。<br /><br />&nbsp;&nbsp;&nbsp;&nbsp;物有本末，事有终始。知所先后，则近道矣。<br /><br />&nbsp;&nbsp;&nbsp;&nbsp;古之欲明明德于天下者，先治其国。欲治其国者，先齐其家，欲齐其家者，<br /><br />&nbsp;&nbsp;&nbsp;&nbsp;先修其身。欲修其身者，先正其心。欲正其心者，先诚其意。欲诚其意者，先致<br /><br />&nbsp;&nbsp;&nbsp;&nbsp;其知。致知在格物。<br /><br />&nbsp;&nbsp;&nbsp;&nbsp;物格而后知至，知至而后意诚，意诚而后心正，心正而后身修，身修而后家<br /><br />&nbsp;&nbsp;&nbsp;&nbsp;齐，家齐而后国治，国治而后天下平。<br /><br />&nbsp;&nbsp;&nbsp;&nbsp;自天子以至于庶人，一是皆以修身为本。<br /><br />&nbsp;&nbsp;&nbsp;&nbsp;其本乱而末治者否矣。其所厚者薄，而其所薄者厚，未之有也。<br /><br />&nbsp;&nbsp;&nbsp;&nbsp;此谓知本，此谓知之至也。<br /><br />&nbsp;&nbsp;&nbsp;&nbsp;所谓诚其意者，毋自欺也。如恶恶臭，如好好色，此之谓自谦。故君子必慎<br /><br />&nbsp;&nbsp;&nbsp;&nbsp;其独也。小人闲居为不善，无所不至，见君子而后厌然，掩其不善，而著其善。<br /><br />&nbsp;&nbsp;&nbsp;&nbsp;人之视己，如见其肺肝然，则何益矣。此谓诚于中，形于外，故君子必慎其独也。<br /><br />&nbsp;&nbsp;&nbsp;&nbsp;曾子曰：“十目所视，十手所指，其严乎！”富润屋，德润身，心广体胖，故君<br /><br />&nbsp;&nbsp;&nbsp;&nbsp;子必诚其意。<br /><br />&nbsp;&nbsp;&nbsp;&nbsp;《诗》云：“瞻彼淇澳，竹猗猗。有斐君子，如切如磋，如琢如磨。瑟兮<br /><br />&nbsp;&nbsp;&nbsp;&nbsp;n兮，赫兮喧兮。有斐君子，终不可兮！”“如切如磋”者，道学也。<br /><br />&nbsp;&nbsp;&nbsp;&nbsp;“如琢如磨”者，自修也。“瑟兮n兮”者，恂也。“赫兮喧兮”者，威<br /><br />&nbsp;&nbsp;&nbsp;&nbsp;仪也。“有斐君子，终不可兮”者，道盛德至善，民之不能忘也。<br /><br />&nbsp;&nbsp;&nbsp;&nbsp;《诗》云：“於戏，前王不忘！”君子贤其贤而亲其亲，小人乐其乐而利其<br /><br />&nbsp;&nbsp;&nbsp;&nbsp;利，此以没世不忘也。<br /><br />&nbsp;&nbsp;&nbsp;&nbsp;《康诰》曰：“克明德。”《大甲》曰：“顾天之明命。”《帝典》曰：<br /><br />&nbsp;&nbsp;&nbsp;&nbsp;“克明峻德。”皆自明也。<br /><br />&nbsp;&nbsp;&nbsp;&nbsp;汤之《盘铭》曰：“苟日新，日日新，又日新。”《康诰》曰：“作新民。”<br /><br />&nbsp;&nbsp;&nbsp;&nbsp;《诗》曰：“周虽旧邦，其命维新。”是故君子无所不用其极。<br /><br />&nbsp;&nbsp;&nbsp;&nbsp;《诗》云：“邦畿千里，维民所止。”《诗》云：“缗蛮黄鸟，止于丘隅。”<br /><br />&nbsp;&nbsp;&nbsp;&nbsp;子曰：“于止，知其所止，可以人而不如鸟乎？”《诗》云：“穆穆文王，于缉<br /><br />&nbsp;&nbsp;&nbsp;&nbsp;熙敬止！”为人君，止于仁；为人臣，止于敬；为人子，止于孝；为人父，止于<br /><br />&nbsp;&nbsp;&nbsp;&nbsp;慈；与国人交，止于信。<br /><br />&nbsp;&nbsp;&nbsp;&nbsp;子曰：“听讼，吾犹人也。必也使无讼乎！”无情者不得尽其辞。大畏民志，<br /><br />&nbsp;&nbsp;&nbsp;&nbsp;此谓知本”。<br /><br />&nbsp;&nbsp;&nbsp;&nbsp;所谓修身在正其心者，身有所忿粒则不得其正，有所恐惧，则不得其正，<br /><br />&nbsp;&nbsp;&nbsp;&nbsp;有所好乐，则不得其正，有所忧患，则不得其正。心不在焉，视而不见，听而不<br /><br />&nbsp;&nbsp;&nbsp;&nbsp;闻，食而不知其味。此谓修身在正其心。<br /><br />&nbsp;&nbsp;&nbsp;&nbsp;所谓齐其家在修其身者，人之其所亲爱而辟焉，之其所贱恶而辟焉，之其所<br /><br />&nbsp;&nbsp;&nbsp;&nbsp;畏敬而辟焉，之其所哀矜而辟焉，之其所敖惰而辟焉。故好而知其恶，恶而知其<br /><br />&nbsp;&nbsp;&nbsp;&nbsp;美者，天下鲜矣。故谚有之曰：“人莫知其子之恶，莫知其苗之硕。”此谓身不<br /><br />&nbsp;&nbsp;&nbsp;&nbsp;修不可以齐其家。<br /><br />&nbsp;&nbsp;&nbsp;&nbsp;所谓治国必先齐其家者，其家不可教而能教人者，无之。故君子不出家而成<br /><br />&nbsp;&nbsp;&nbsp;&nbsp;教于国。孝者，所以事君也；弟者，所以事长也；慈者，所以使众也。《康诰》<br /><br />&nbsp;&nbsp;&nbsp;&nbsp;曰：“如保赤子。”心诚求之，虽不中不远矣。未有学养子而后嫁者也。一家仁，<br /><br />&nbsp;&nbsp;&nbsp;&nbsp;一国兴仁；一家让，一国兴让；一人贪戾，一国作乱：其机如此。此谓一言偾事，<br /><br />&nbsp;&nbsp;&nbsp;&nbsp;一人定国。尧、舜率天下以仁，而民从之。桀、纣率天下以暴，而民从之。其所<br /><br />&nbsp;&nbsp;&nbsp;&nbsp;令反其所好，而民不从。是故君子有诸己而后求诸人，无诸己而后非诸人。所藏<br /><br />&nbsp;&nbsp;&nbsp;&nbsp;乎身不恕，而能喻诸人者，未之有也。故治国在齐其家。《诗》云：“桃之夭夭，<br /><br />&nbsp;&nbsp;&nbsp;&nbsp;其叶蓁蓁。之子于归，宜其家人。”宜其家人，而后可以教国人。《诗》云：<br /><br />&nbsp;&nbsp;&nbsp;&nbsp;“宜兄宜弟。”宜兄宜弟，而后可以教国人。《诗》云：“其仪不忒，正是四国。”<br /><br />&nbsp;&nbsp;&nbsp;&nbsp;其为父子兄弟足法，而后民法之也。此谓治国在齐其家。<br /><br />&nbsp;&nbsp;&nbsp;&nbsp;所谓平天下在治其国者，上老老而民兴孝，上长长而民兴弟，上恤孤而民不<br /><br />&nbsp;&nbsp;&nbsp;&nbsp;倍，是以君子有e矩之道也。<br /><br />&nbsp;&nbsp;&nbsp;&nbsp;所恶于上，毋以使下，所恶于下，毋以事上；所恶于前，毋以先后；所恶于<br /><br />&nbsp;&nbsp;&nbsp;&nbsp;后，毋以从前；所恶于右，毋以交于左；所恶于左，毋以交于右；此之谓e矩之<br /><br />&nbsp;&nbsp;&nbsp;&nbsp;道。<br /><br />&nbsp;&nbsp;&nbsp;&nbsp;《诗》云：“乐只君子，民之父母。”民之所好好之，民之所恶恶之，此之<br /><br />&nbsp;&nbsp;&nbsp;&nbsp;谓民之父母。《诗》云：“节彼南山，维石岩岩。赫赫师尹，民具尔瞻。”有国<br /><br />&nbsp;&nbsp;&nbsp;&nbsp;者不可以不慎，辟则为天下J矣。《诗》云：“殷之未丧师，克配上帝。仪监于<br /><br />&nbsp;&nbsp;&nbsp;&nbsp;殷，峻命不易。”道得众则得国，失众则失国。<br /><br />&nbsp;&nbsp;&nbsp;&nbsp;是故君子先慎乎德。有德此有人，有人此有土，有土此有财，有财此有用。<br /><br />&nbsp;&nbsp;&nbsp;&nbsp;德者本也，财者末也。外本内末，争民施夺。是故财聚则民散，财散则民聚。是<br /><br />&nbsp;&nbsp;&nbsp;&nbsp;故言悖而出者，亦悖而入；货悖而入者，亦悖而出。<br /><br />&nbsp;&nbsp;&nbsp;&nbsp;《康诰》曰：“惟命不于常。”道善则得之，不善则失之矣。<br /><br />&nbsp;&nbsp;&nbsp;&nbsp;《楚书》曰：“楚国无以为宝，惟善以为宝。”舅犯曰：“亡人无以为宝，<br /><br />&nbsp;&nbsp;&nbsp;&nbsp;仁亲以为宝。”<br /><br />&nbsp;&nbsp;&nbsp;&nbsp;《秦誓》曰：“若有一个臣，断断兮无他技，其心休休焉，其如有容焉。人<br /><br />&nbsp;&nbsp;&nbsp;&nbsp;之有技，若己有之；人之彦圣，其心好之，不啻若自其口出。实能容之，以能保<br /><br />&nbsp;&nbsp;&nbsp;&nbsp;我子孙黎民，尚亦有利哉！人之有技，u嫉以恶之；人之彦圣，而违之，俾不<br /><br />&nbsp;&nbsp;&nbsp;&nbsp;通：实不能容，以不能保我子孙黎民，亦曰殆哉！”唯仁人放流之，迸诸四夷，<br /><br />&nbsp;&nbsp;&nbsp;&nbsp;不与同中国。此谓唯仁人为能爱人，能恶人。见贤而不能举，举而不能先，命也；<br /><br />&nbsp;&nbsp;&nbsp;&nbsp;见不善而不能退，退而不能远，过也。好人之所恶，恶人之所好，是谓拂人之性，<br /><br />&nbsp;&nbsp;&nbsp;&nbsp;必逮夫身。是故君子有大道，必忠信以得之，骄泰以失之。<br /><br />&nbsp;&nbsp;&nbsp;&nbsp;生财有大道，生之者众，食之者寡，为之者疾，用之者舒，则财恒足矣。仁<br /><br />&nbsp;&nbsp;&nbsp;&nbsp;者以财发身，不仁者以身发财。未有上好仁而下不好义者也，未有好义其事不终<br /><br />&nbsp;&nbsp;&nbsp;&nbsp;者也，未有府库财非其财者也。孟献子曰：“畜马乘不察于鸡豚，伐冰之家不畜<br /><br />&nbsp;&nbsp;&nbsp;&nbsp;牛羊，百乘之家不畜聚敛之臣。与其有聚敛之臣，宁有盗臣。”此谓国不以利为<br /><br />&nbsp;&nbsp;&nbsp;&nbsp;利，以义为利也。长国家而务财用者，必自小人矣。彼为善之，小人之使为国家，<br /><br />&nbsp;&nbsp;&nbsp;&nbsp;害并至。虽有善者，亦无如之何矣！此谓国不以利为利，以义为利也。</div>
            <div class="link">
                <a id="err-report" href="javascript:void(0)" onClick="report('大学出错啦!');">
                    错误举报</a><a id="add-bookcase" href="javascript:void(0)" onClick="addbookcase(9,680);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(9);">投推荐票</a><a
                                id="err-report" href="javascript:void(0)" onClick="report('大学更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "index.html"; var index_page = "index.html"; var sortid = "9"; var article_id = "9"; var chapter_id = "680"; var articlename = "大学"; var chaptername = " 书名:大学    作者:不详"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>