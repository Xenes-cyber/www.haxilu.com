<!DOCTYPE html>
<html>
<head>
<meta charset="gbk" />
<title>曹子建集- 卷一-在线阅读-哈西文学网</title>
<meta name="keywords" content="曹植，曹子建集， 卷一全文， 卷一在线阅读 哈西文学网" />
<meta name="description" content="哈西文学网提供曹植的曹子建集  卷一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1869.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1869.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1870.html">下一页</a></div>			
            <div id="BookText">&nbsp;&nbsp;&nbsp;&nbsp;○东征赋（并序）<br /><br />&nbsp;&nbsp;&nbsp;&nbsp;建安十九年，王师东征吴寇，余典禁兵，卫宫省。然神武一举，东吴必克，<br /><br />&nbsp;&nbsp;&nbsp;&nbsp;想见振旅之盛，故作赋一篇。<br /><br />&nbsp;&nbsp;&nbsp;&nbsp;登城隅之飞观兮，望六师之所营。幡旗转而心异兮，舟楫动而伤情。顾身微<br /><br />&nbsp;&nbsp;&nbsp;&nbsp;而任显兮，愧任重而命轻。嗟我愁其何为兮，心遥思而悬旌。师旅凭皇穹之灵v<br /><br />&nbsp;&nbsp;&nbsp;&nbsp;兮，亮元勋之必举。挥朱旗以东指兮，横大江而莫御。循戈橹于清流兮，泛云梯<br /><br />&nbsp;&nbsp;&nbsp;&nbsp;而容与。禽元帅于中舟兮，振灵威于东野。<br /><br />&nbsp;&nbsp;&nbsp;&nbsp;○游观赋<br /><br />&nbsp;&nbsp;&nbsp;&nbsp;静闲居而无事，将游目以自娱。登北观而启路，涉云际之飞除。从罴熊之武<br /><br />&nbsp;&nbsp;&nbsp;&nbsp;士，荷长戟而先驱。罢若云归，会如雾聚。车不及回，尘不获举。奋袂成风，挥<br /><br />&nbsp;&nbsp;&nbsp;&nbsp;汗如雨。<br /><br />&nbsp;&nbsp;&nbsp;&nbsp;○怀亲赋（并序）<br /><br />&nbsp;&nbsp;&nbsp;&nbsp;济阳南泽有先帝故营，遂停驾，造斯赋焉。<br /><br />&nbsp;&nbsp;&nbsp;&nbsp;犹平原而南骛，睹先帝之旧营。步壁垒之常制，识旌旗之所停。在官曹之典<br /><br />&nbsp;&nbsp;&nbsp;&nbsp;列，心仿佛于平生。回骥首而永游，赴修途以寻远。情眷恋而顾怀，魂须臾而九<br /><br />&nbsp;&nbsp;&nbsp;&nbsp;反。<br /><br />&nbsp;&nbsp;&nbsp;&nbsp;○玄畅赋（并序）<br /><br />&nbsp;&nbsp;&nbsp;&nbsp;夫富者非财也，贵者非宝也。或有轻爵禄而重荣声者，或有反性命而以徇功<br /><br />&nbsp;&nbsp;&nbsp;&nbsp;名者。是以孔老异旨，杨墨殊义。聊作斯赋，名曰《玄畅》。庶以陶神知机，<br /><br />&nbsp;&nbsp;&nbsp;&nbsp;理表微。<br /><br />&nbsp;&nbsp;&nbsp;&nbsp;夫何希世之大人，罄天壤而作皇。该仁圣之上义，据神位以统方。补五帝之<br /><br />&nbsp;&nbsp;&nbsp;&nbsp;漏月，缀三代以维纲。侥余生之幸禄，遘九二之嘉祥。上同契于稷l，降合颖于<br /><br />&nbsp;&nbsp;&nbsp;&nbsp;伊望。思荐宝以继佩，怨和璞之始镌。思黄钟以协律，怨伶夔之不存。嗟所图之<br /><br />&nbsp;&nbsp;&nbsp;&nbsp;莫合，怅蕴结而延志。希鹏举以抟天，蹶青云而奋羽。企驷跃而改驾，任中才之<br /><br />&nbsp;&nbsp;&nbsp;&nbsp;展御。望前而致策，顾后乘而安驱。匪逞迈之短，取全贞而保素。弘道德以<br /><br />&nbsp;&nbsp;&nbsp;&nbsp;为宇，筑无怨以作藩。播慈惠以为圃，耕柔顺以为田。不愧景而惭魄，信乐天之<br /><br />&nbsp;&nbsp;&nbsp;&nbsp;何欲。逸千载而流声，超遗黎而度俗。<br /><br />&nbsp;&nbsp;&nbsp;&nbsp;○幽思赋<br /><br />&nbsp;&nbsp;&nbsp;&nbsp;倚高台之曲隅，处幽僻之闲深。望翔云之悠悠，羌朝霁而夕阴。顾秋华而零<br /><br />&nbsp;&nbsp;&nbsp;&nbsp;落，感岁暮而伤心。观跃鱼于南沼，聆鸣鹤于北林。搦秦筝而慷慨，扬大雅之哀<br /><br />&nbsp;&nbsp;&nbsp;&nbsp;吟。仰清风以叹息，寄予思于悲弦。信有心而在远，重登高以临川。何余心之烦<br /><br />&nbsp;&nbsp;&nbsp;&nbsp;错，宁翰墨之能传。<br /><br />&nbsp;&nbsp;&nbsp;&nbsp;○节游赋<br /><br />&nbsp;&nbsp;&nbsp;&nbsp;览宫宇之显丽，实大人之攸居。建三台于前处，飘飞陛以凌虚。连云阁以远<br /><br />&nbsp;&nbsp;&nbsp;&nbsp;径，营观榭于城隅。亢高轩以回眺，缘云霓而结疏。仰西岳之崧岑，临漳淦之清<br /><br />&nbsp;&nbsp;&nbsp;&nbsp;渠。观靡靡而无终，何眇眇而难殊。亮灵后之所处，非吾人之所庐。于是仲春之<br /><br />&nbsp;&nbsp;&nbsp;&nbsp;月，百卉丛生。萋萋蔼蔼，翠叶朱茎。竹林青葱，珍果含荣。凯风发而时鸟欢，<br /><br />&nbsp;&nbsp;&nbsp;&nbsp;微波动而水虫鸣。感气运之和润，乐时泽之有成。遂乃浮素盖，御骅骝，命友生，<br /><br />&nbsp;&nbsp;&nbsp;&nbsp;携同俦。诵风人之所叹，遂驾言而出游。步北园而驰骛，庶翱翔以写忧。望洪池<br /><br />&nbsp;&nbsp;&nbsp;&nbsp;之Y，遂降集乎轻舟。浮沈蚁于金，行觞爵于好求。丝竹发而响厉，悲风<br /><br />&nbsp;&nbsp;&nbsp;&nbsp;激于中流。且容与以尽观，聊永日而望愁。嗟羲和之奋迅，怨曜灵之无光。念人<br /><br />&nbsp;&nbsp;&nbsp;&nbsp;生之不永，若春日之微霜。谅遗名之可纪，信天命之无常。愈志荡以淫游，非经<br /><br />&nbsp;&nbsp;&nbsp;&nbsp;国之大纲。罢曲宴而旋服，遂言归乎旧房。<br /><br />&nbsp;&nbsp;&nbsp;&nbsp;○感节赋<br /><br />&nbsp;&nbsp;&nbsp;&nbsp;携友生而游观，尽宾主之所求。登高墉以永望，冀销日以忘忧。欣阳春之潜<br /><br />&nbsp;&nbsp;&nbsp;&nbsp;润，乐时泽之惠休。望候雁之翔集，想玄鸟之来游。嗟征夫之长勤，虽处逸而怀<br /><br />&nbsp;&nbsp;&nbsp;&nbsp;愁。惧天河之一回，没我身乎长流。岂吾乡之足顾，恋祖宗之灵丘。惟人生之忽<br /><br />&nbsp;&nbsp;&nbsp;&nbsp;过，若凿石之未耀。慕牛山之哀泣，惧平仲之我笑。折若华之翳日，庶朱光之长<br /><br />&nbsp;&nbsp;&nbsp;&nbsp;照。愿寄躯于飞蓬，乘阳风之远飘。亮吾志之不从，乃拊心以叹息。青云郁其西<br /><br />&nbsp;&nbsp;&nbsp;&nbsp;翔，飞鸟翩而止匿。欲纵体而从之，哀予身之无翼。大风隐其四起，扬黄尘之冥<br /><br />&nbsp;&nbsp;&nbsp;&nbsp;冥。鸟兽惊以求群，草木纷其扬英。见游鱼之涔，感流波之悲声。内纡曲而<br /><br />&nbsp;&nbsp;&nbsp;&nbsp;潜结，心怛惕以中惊。匪荣德之累身，恐年命之早零。慕归全之明义，庶不忝其<br /><br />&nbsp;&nbsp;&nbsp;&nbsp;所生。<br /><br />&nbsp;&nbsp;&nbsp;&nbsp;○离思赋（并序）<br /><br />&nbsp;&nbsp;&nbsp;&nbsp;建安十六年，大军西讨马超，太子留监国，植时从焉。意有忆恋，遂作离思<br /><br />&nbsp;&nbsp;&nbsp;&nbsp;之赋。<br /><br />&nbsp;&nbsp;&nbsp;&nbsp;在肇秋之嘉月，将曜师而西旗。余抱疾以宾从，扶衡轸而不怡。虑征期之方<br /><br />&nbsp;&nbsp;&nbsp;&nbsp;至，伤无阶以告辞。念慈君之光惠，庶没命而不疑。欲毕力于旌麾，将何心而远<br /><br />&nbsp;&nbsp;&nbsp;&nbsp;之。愿我君之自爱，为皇朝而宝己。水重深而鱼悦，林修茂而鸟喜。<br /><br />&nbsp;&nbsp;&nbsp;&nbsp;○释思赋（并序）<br /><br />&nbsp;&nbsp;&nbsp;&nbsp;家弟出养族父郎中，伊余以兄弟之爱，心有恋然，作此赋以赠之。<br /><br />&nbsp;&nbsp;&nbsp;&nbsp;彼朋友之离别，犹求思乎白驹。况同生之义绝，重背亲而为疏。乐鸳鸯之同<br /><br />&nbsp;&nbsp;&nbsp;&nbsp;池，羡比翼之共林。亮根异其何戚，痛别种伤心。<br /><br />&nbsp;&nbsp;&nbsp;&nbsp;○临观赋<br /><br />&nbsp;&nbsp;&nbsp;&nbsp;登高墉兮望四泽，临长流兮送远客。春风畅兮气通灵，草含干兮木交茎。丘<br /><br />&nbsp;&nbsp;&nbsp;&nbsp;陵崛兮松柏青，南园B兮果载荣。乐时物之逸豫，悲余志之长违。叹《东山》之<br /><br />&nbsp;&nbsp;&nbsp;&nbsp;迩冢歌《式微》以诉归。进无路以效公，退无隐以营私。俯无鳞以游遁，仰无<br /><br />&nbsp;&nbsp;&nbsp;&nbsp;翼以翻飞。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1869);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1870.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1870.html"; var index_page = "index.html"; var sortid = "9"; var article_id = "30"; var chapter_id = "1869"; var articlename = "曹子建集"; var chaptername = " 卷一"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>