<!DOCTYPE html>
<html>
<head>
<meta charset="gbk" />
<title>曹子建集- 卷四-在线阅读-哈西文学网</title>
<meta name="keywords" content="曹植，曹子建集， 卷四全文， 卷四在线阅读 哈西文学网" />
<meta name="description" content="哈西文学网提供曹植的曹子建集  卷四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1872.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1872.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四</h1>
            <div class="link xb">
                <a href="1871.html">上一页</a>&larr;<a href="index.html">返回列表</a>&rarr;<a
                    href="1873.html">下一页</a></div>			
            <div id="BookText">&nbsp;&nbsp;&nbsp;&nbsp;○神龟赋（并序）<br /><br />&nbsp;&nbsp;&nbsp;&nbsp;龟寿千岁。时有遗余龟者，数日而死，肌肉消尽，唯甲存焉。余感而赋之曰：<br /><br />&nbsp;&nbsp;&nbsp;&nbsp;嘉四灵之建德，各潜位乎一方。苍龙虬于东岳，白虎啸于西岗，玄武集于寒<br /><br />&nbsp;&nbsp;&nbsp;&nbsp;门，朱雀栖于南乡。顺仁风以消息，应圣时而后翔。嗟神龟之奇物，体乾坤之自<br /><br />&nbsp;&nbsp;&nbsp;&nbsp;然。下夷方以则地，上示隆而法天。顺阴阳以呼吸，藏景曜于重泉。餐飞尘以实<br /><br />&nbsp;&nbsp;&nbsp;&nbsp;气，饮不竭于朝露。步容趾以俯仰，时鸾回而鹤顾。忽万载而不恤，周无疆于太<br /><br />&nbsp;&nbsp;&nbsp;&nbsp;素。感白灵之翔翥，卒不免乎豫且。虽见尊于宗庙，罹刳剥之重辜。欲诉怨于上<br /><br />&nbsp;&nbsp;&nbsp;&nbsp;帝，将等愧乎游鱼。惧沈泥之逢殆，赴芳莲以巢居。安玄云而好静，不淫翔而改<br /><br />&nbsp;&nbsp;&nbsp;&nbsp;度。<br /><br />&nbsp;&nbsp;&nbsp;&nbsp;昔严周之抗节，援斯灵而托喻。嗟禄运之屯蹇，终遇获于江滨。归笼槛以幽<br /><br />&nbsp;&nbsp;&nbsp;&nbsp;处，遭淳美之仁人。昼顾瞻以终日，夕抚顺而接晨。遘淫灾以殒越，命剿绝以不<br /><br />&nbsp;&nbsp;&nbsp;&nbsp;振。天道昧而未分，神明幽而难烛。黄氏没于空泽，松乔化于扶木。蛇折鳞于平<br /><br />&nbsp;&nbsp;&nbsp;&nbsp;皋，龙脱骨于幽谷。亮物类之迁化，疑斯灵之解壳。<br /><br />&nbsp;&nbsp;&nbsp;&nbsp;○白鹤赋<br /><br />&nbsp;&nbsp;&nbsp;&nbsp;嗟皓丽之素鸟兮，含奇气之淑祥。薄幽林以屏处兮，荫重景之余光。狭单巢<br /><br />&nbsp;&nbsp;&nbsp;&nbsp;于弱条兮，惧冲风之难当。无沙棠之逸志兮，欣六翮之不伤。承邂逅之侥幸兮，<br /><br />&nbsp;&nbsp;&nbsp;&nbsp;得接翼于鸾凰。同毛衣之气类兮，信休息之同行。痛美会之中绝兮，遘严灾而逢<br /><br />&nbsp;&nbsp;&nbsp;&nbsp;殃。并太息而祗惧兮，抑吞声而不扬。伤本规之违忤，怅离群而独处。恒窜伏以<br /><br />&nbsp;&nbsp;&nbsp;&nbsp;穷栖，独哀鸣而戢羽。冀大网之解结，得奋翅而远游。聆雅琴之清韵，记六翮之<br /><br />&nbsp;&nbsp;&nbsp;&nbsp;末流。<br /><br />&nbsp;&nbsp;&nbsp;&nbsp;○蝉赋<br /><br />&nbsp;&nbsp;&nbsp;&nbsp;唯夫蝉之清素兮，潜厥类乎太阴。在炎阳之仲夏兮，始游豫乎芳林。实淡泊<br /><br />&nbsp;&nbsp;&nbsp;&nbsp;而寡欲兮，独趵侄长吟。声而弥厉兮，似贞士之介心。内含和而弗食<br /><br />&nbsp;&nbsp;&nbsp;&nbsp;兮，与众物而无求。栖高枝而仰首兮，赖朝露之清流。隐柔桑之稠叶兮，快闲居<br /><br />&nbsp;&nbsp;&nbsp;&nbsp;而遁暑。<br /><br />&nbsp;&nbsp;&nbsp;&nbsp;苦黄雀之作害兮，患螗螂之劲斧。冀飘翔而远托兮，毒蜘蛛之网罟。欲降身<br /><br />&nbsp;&nbsp;&nbsp;&nbsp;而卑窜兮，惧草虫之袭予。免众难而弗获兮，遥迁集乎宫宇。依名果之茂阴兮，<br /><br />&nbsp;&nbsp;&nbsp;&nbsp;托修干以静处。<br /><br />&nbsp;&nbsp;&nbsp;&nbsp;有翩翩之狡童兮，步容与于园圃。体离朱之聪视兮，姿才捷于猿猴。条罔叶<br /><br />&nbsp;&nbsp;&nbsp;&nbsp;而不挽兮，树无干而不绿。翳轻躯而奋进兮，跪侧足以自闲。恐余身之惊骇兮，<br /><br />&nbsp;&nbsp;&nbsp;&nbsp;精曾睨而目连。持柔竿之冉冉兮，运微粘而我缠。欲翻飞而愈滞兮，知性命之长<br /><br />&nbsp;&nbsp;&nbsp;&nbsp;捐。委厥体于膳夫，归炎炭而就燔。秋霜纷以宵下，晨风烈其过庭。气怛而薄<br /><br />&nbsp;&nbsp;&nbsp;&nbsp;躯，足攀木而失茎。吟嘶哑以沮败，状枯槁以丧形。<br /><br />&nbsp;&nbsp;&nbsp;&nbsp;辞曰：《诗》叹鸣蜩声GG兮，盛阳则来大阴逝兮。皎皎贞素俟夷节兮，帝<br /><br />&nbsp;&nbsp;&nbsp;&nbsp;臣是戴尚其洁兮。<br /><br />&nbsp;&nbsp;&nbsp;&nbsp;○鹦鹉赋<br /><br />&nbsp;&nbsp;&nbsp;&nbsp;美洲中之令鸟，越众类之殊名。感阳和而振翼，遁太阴以存形。遇旅人之严<br /><br />&nbsp;&nbsp;&nbsp;&nbsp;网，残六翮之无遗。身挂滞于重[，孤雌鸣而独归。岂余身之足惜，怜众雏之<br /><br />&nbsp;&nbsp;&nbsp;&nbsp;未飞。分糜躯以润镬，何全济之敢希。蒙含育之厚德，奉君子之光辉。怨身轻而<br /><br />&nbsp;&nbsp;&nbsp;&nbsp;施重，恐往惠之中亏。常戢心以怀惧，虽处安其若危。永哀鸣以报德，庶终来而<br /><br />&nbsp;&nbsp;&nbsp;&nbsp;不疲。<br /><br />&nbsp;&nbsp;&nbsp;&nbsp;○i赋<br /><br />&nbsp;&nbsp;&nbsp;&nbsp;i之为禽猛气，其斗终无胜负，期于必死，遂赋之焉。<br /><br />&nbsp;&nbsp;&nbsp;&nbsp;美遐圻之伟鸟，生太行之岩阻。体贞刚之烈性，亮金德之所辅。戴毛角之双<br /><br />&nbsp;&nbsp;&nbsp;&nbsp;立，扬玄黄之劲羽。甘沈陨而重辱，有节侠之仪矩。降居檀泽，高处保岑。游不<br /><br />&nbsp;&nbsp;&nbsp;&nbsp;同岭，栖必异林。若有翻雄骇游，孤雌惊翔。则长鸣挑敌，鼓翼专场。逾高越壑，<br /><br />&nbsp;&nbsp;&nbsp;&nbsp;双戟只僵。阶恃斯珥，俯耀文墀。成武官之首饰，增庭燎之高晖。<br /><br />&nbsp;&nbsp;&nbsp;&nbsp;○离缴雁赋（并序）<br /><br />&nbsp;&nbsp;&nbsp;&nbsp;余游于武陵中，有雁离缴，不能复飞，顾命舟人追而得之。故怜而赋焉。<br /><br />&nbsp;&nbsp;&nbsp;&nbsp;怜孤雁之偏特，情惆焉而内伤。寻淑类之殊异兮，禀上天之休祥。含中和之<br /><br />&nbsp;&nbsp;&nbsp;&nbsp;纯气，赴四节而征行。远玄冬于南裔，避炎夏于朔方。白露凄以飞扬兮，秋风发<br /><br />&nbsp;&nbsp;&nbsp;&nbsp;乎西商。感节运之复至兮，假魏道而翱翔。接羽翮以南北兮，情逸豫而永康。望<br /><br />&nbsp;&nbsp;&nbsp;&nbsp;范氏之发机兮，播纤缴以凌云。挂微躯之轻翼，忽颓落而离群。旅暗惊而鸣远，<br /><br />&nbsp;&nbsp;&nbsp;&nbsp;徒矫首而莫闻。甘充君之下厨，膏函牛之鼎镬。蒙生全之顾覆，何恩施之隆博。<br /><br />&nbsp;&nbsp;&nbsp;&nbsp;于是纵躯归命，无虑无求。饥食粱稻，渴饮清流。<br /><br />&nbsp;&nbsp;&nbsp;&nbsp;○鹞雀赋<br /><br />&nbsp;&nbsp;&nbsp;&nbsp;鹞欲取雀，雀言：“雀微贱，身卑些少，肌肉瘠瘦，所得盖少。君欲相啖，<br /><br />&nbsp;&nbsp;&nbsp;&nbsp;实不足饱。”鹞得雀言，初不敢语。“顷来轲，资粮乏旅。三日不食，略思死<br /><br />&nbsp;&nbsp;&nbsp;&nbsp;鼠。今日相得，宁复置汝。”雀得鹞言，意甚怔营。“性命至重，雀鼠贪生。君<br /><br />&nbsp;&nbsp;&nbsp;&nbsp;得一食，我命是倾。皇天降鉴，贤者是听。”鹞得雀言，意甚怛惋。“当死弊雀，<br /><br />&nbsp;&nbsp;&nbsp;&nbsp;头如果蒜。不早首服，烈颈大唤。”行人闻之，莫不往观。雀得鹞言，意甚不移。<br /><br />&nbsp;&nbsp;&nbsp;&nbsp;依一枣树，丛多刺。目如擘椒，跳萧二翅。“我虽当死，略无可避。”鹞<br /><br />&nbsp;&nbsp;&nbsp;&nbsp;乃置雀，良久方去。二雀相逢，似是公妪。相将入草，共上一树。仍叙本末，辛<br /><br />&nbsp;&nbsp;&nbsp;&nbsp;苦相语：“向者共出，为鹞所捕。赖我翻捷，体素便附。说我辩语，千条万句。<br /><br />&nbsp;&nbsp;&nbsp;&nbsp;欺恐舍长，令儿大怖。我之得免，复胜于兔。自今徙意，莫复相妒。”<br /><br />&nbsp;&nbsp;&nbsp;&nbsp;○蝙蝠赋<br /><br />&nbsp;&nbsp;&nbsp;&nbsp;曰：吁何奸气，生兹蝙蝠。形殊性诡，每变常式。行不由足，飞不假翼。明<br /><br />&nbsp;&nbsp;&nbsp;&nbsp;伏暗动，□□□□。尽似鼠形，谓鸟不似。二足为毛，飞而含齿。巢不哺s，空<br /><br />&nbsp;&nbsp;&nbsp;&nbsp;不乳子。不容毛群，斥逐羽族。下不蹈陆，上不凭木。<br /><br />&nbsp;&nbsp;&nbsp;&nbsp;○芙蓉赋<br /><br />&nbsp;&nbsp;&nbsp;&nbsp;览百卉之英茂，无斯华之独灵。结修根于重壤，泛清流而擢茎。竦芳柯以从<br /><br />&nbsp;&nbsp;&nbsp;&nbsp;风，奋纤枝之璀璨。其始荣也，若夜光寻扶桑。其扬晖也，晃若九阳出D谷。<br /><br />&nbsp;&nbsp;&nbsp;&nbsp;芙蓉蹇产，菡萏星属，丝条垂珠，丹荣吐绿，jj{{，烂若龙烛。观者终朝，<br /><br />&nbsp;&nbsp;&nbsp;&nbsp;情犹未足。于是狡童媛女，相与同游。擢素手于罗袖，接红葩于中流。<br /><br />&nbsp;&nbsp;&nbsp;&nbsp;○酒赋<br /><br />&nbsp;&nbsp;&nbsp;&nbsp;余览扬雄《酒赋》，辞甚瑰玮，颇戏而不雅。聊作《酒赋》，粗究其终始。<br /><br />&nbsp;&nbsp;&nbsp;&nbsp;赋曰：<br /><br />&nbsp;&nbsp;&nbsp;&nbsp;嘉仪氏之造思，亮兹美之独珍。仰酒旗之景曜，协嘉号于天辰。穆生以醴而<br /><br />&nbsp;&nbsp;&nbsp;&nbsp;辞楚，侯嬴感爵而轻身。谅千钟奇慕，何百觚之足云。其味亮升，久载休名。有<br /><br />&nbsp;&nbsp;&nbsp;&nbsp;宜城醪醴，苍梧缥清。或秋藏冬发，或春酝夏成。或云拂潮涌，或素蚁浮萍。<br /><br />&nbsp;&nbsp;&nbsp;&nbsp;尔乃王孙公子，游侠翱翔。将承芬以接意，会陵云于朱堂。献酬交错，宴笑<br /><br />&nbsp;&nbsp;&nbsp;&nbsp;无方。于是饮者并醉，纵横哗。或扬袂屡舞，或叩剑清歌。或颦m辞觞，或<br /><br />&nbsp;&nbsp;&nbsp;&nbsp;奋爵横飞。或叹骊驹既驾，或称朝露未。于斯时也，质者或文，刚者或仁。卑<br /><br />&nbsp;&nbsp;&nbsp;&nbsp;者忘贱，窭者忘贫。于是矫俗先生闻之而叹曰：“噫！夫言何容易。此乃淫荒之<br /><br />&nbsp;&nbsp;&nbsp;&nbsp;源，非作者之事。若耽于觞酌，流情纵逸，先王所禁，君子所斥。”<br /><br />&nbsp;&nbsp;&nbsp;&nbsp;○槐赋<br /><br />&nbsp;&nbsp;&nbsp;&nbsp;羡良木之华丽，爰获贵于至尊。凭文昌之华殿，森列峙乎端门。观朱种<br /><br />&nbsp;&nbsp;&nbsp;&nbsp;振条，据文陛而结根。扬沈阴以博覆，似明后之垂恩。在季春以初茂，践朱夏而<br /><br />&nbsp;&nbsp;&nbsp;&nbsp;乃繁。覆阳精之炎景，散流耀以增鲜。<br /><br />&nbsp;&nbsp;&nbsp;&nbsp;○植橘赋<br /><br />&nbsp;&nbsp;&nbsp;&nbsp;有朱橘之珍树，于鹑火之遐乡。禀太阳之烈气，嘉杲日之休光。体天然之素<br /><br />&nbsp;&nbsp;&nbsp;&nbsp;分，不迁徙于殊方。播万里而遥植，列铜爵之园庭。背江川之暖气，处玄朔之肃<br /><br />&nbsp;&nbsp;&nbsp;&nbsp;清。邦换壤别，爰用丧生。处彼不雕，在此先零。朱实不雕，焉得素荣。惜寒暑<br /><br />&nbsp;&nbsp;&nbsp;&nbsp;之不均，嗟华实之永乖。仰凯风以倾叶，冀炎气之所怀。r鸣条以流响，越鸟<br /><br />&nbsp;&nbsp;&nbsp;&nbsp;之来栖。夫灵德之所感，物无微而不和。神盖幽而易激，信天道之不讹。既萌根<br /><br />&nbsp;&nbsp;&nbsp;&nbsp;而弗干，谅结叶而不华。渐玄化而弗变，非彰德于邦家。拊微条以欢息，哀草木<br /><br />&nbsp;&nbsp;&nbsp;&nbsp;之难化。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1872);">加入书签</a><a
                        href="1871.html">上一页</a>&larr;<a href="index.html">返回列表</a>&rarr;<a
                            href="1873.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1871.html"; var next_page = "1873.html"; var index_page = "index.html"; var sortid = "9"; var article_id = "30"; var chapter_id = "1872"; var articlename = "曹子建集"; var chaptername = " 卷四"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>