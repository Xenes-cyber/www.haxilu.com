<!DOCTYPE html>
<html>
<head>
<meta charset="gbk" />
<title>曹子建集- 卷六-在线阅读-哈西文学网</title>
<meta name="keywords" content="曹植，曹子建集， 卷六全文， 卷六在线阅读 哈西文学网" />
<meta name="description" content="哈西文学网提供曹植的曹子建集  卷六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1874.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1874.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六</h1>
            <div class="link xb">
                <a href="1873.html">上一页</a>&larr;<a href="index.html">返回列表</a>&rarr;<a
                    href="1876.html">下一页</a></div>			
            <div id="BookText">&nbsp;&nbsp;&nbsp;&nbsp;○箜篌引<br /><br />&nbsp;&nbsp;&nbsp;&nbsp;置酒高殿上，亲友从我游。中厨办丰膳，烹羊宰肥牛。秦筝何慷慨，齐瑟和<br /><br />&nbsp;&nbsp;&nbsp;&nbsp;且柔。阳阿奏奇舞，京洛出名讴。乐饮过三爵，缓带倾庶羞。主称千金寿，宾奉<br /><br />&nbsp;&nbsp;&nbsp;&nbsp;万年酬。久要不可忘，薄终义所尤。谦谦君子德，磬折何所求。惊风飘白日，光<br /><br />&nbsp;&nbsp;&nbsp;&nbsp;景驰西流。盛时不再来，百年忽我遒。生存华屋处，零落归山丘。先民谁不死，<br /><br />&nbsp;&nbsp;&nbsp;&nbsp;知命复何忧。<br /><br />&nbsp;&nbsp;&nbsp;&nbsp;○升天行（二首）<br /><br />&nbsp;&nbsp;&nbsp;&nbsp;乘追术士，远之蓬莱山。灵液飞素波，兰桂上参天。玄豹游其下，翔d戏<br /><br />&nbsp;&nbsp;&nbsp;&nbsp;其巅。乘风忽登举，仿佛见众仙。<br /><br />&nbsp;&nbsp;&nbsp;&nbsp;扶桑之所出，乃在朝阳G。中心陵苍昊，布叶盖天涯。日出登东干，既夕没<br /><br />&nbsp;&nbsp;&nbsp;&nbsp;西枝。愿得纡阳辔，回日使东驰。<br /><br />&nbsp;&nbsp;&nbsp;&nbsp;○仙人篇<br /><br />&nbsp;&nbsp;&nbsp;&nbsp;仙人览六著，对博太山隅。湘娥拊琴瑟，秦女吹笙竽。玉樽盈桂酒，河伯献<br /><br />&nbsp;&nbsp;&nbsp;&nbsp;神鱼。四海一何局，九州安所如。韩终与王乔，要我于天衢。万里不足步，轻举<br /><br />&nbsp;&nbsp;&nbsp;&nbsp;凌太虚。飞腾逾景云，高风吹我躯。回驾观紫微，与帝合灵符。阊阖正嵯峨，双<br /><br />&nbsp;&nbsp;&nbsp;&nbsp;阙万丈余。玉树扶道生，白虎挟门枢。驱风游四海，东过王母庐。俯观五岳间，<br /><br />&nbsp;&nbsp;&nbsp;&nbsp;民生如寄居。潜光养羽翼，进趋且徐徐。不见昔轩辕，升龙出鼎湖。徘徊九天上，<br /><br />&nbsp;&nbsp;&nbsp;&nbsp;与尔长相须。<br /><br />&nbsp;&nbsp;&nbsp;&nbsp;○妾薄命<br /><br />&nbsp;&nbsp;&nbsp;&nbsp;携玉手，喜同车，比上云阁飞除。钓台蹇产清虚，池塘灵沼可娱。仰泛龙舟<br /><br />&nbsp;&nbsp;&nbsp;&nbsp;绿波，俯擢神草枝柯。想彼宓妃洛河，退咏汉女湘娥。日月既逝（一作“日既逝<br /><br />&nbsp;&nbsp;&nbsp;&nbsp;矣”）西藏，更会兰室洞房。华灯步障舒光，皎若日出扶桑。促樽合坐行觞，主<br /><br />&nbsp;&nbsp;&nbsp;&nbsp;人起舞{沙皿}盘。能者穴触别端，腾觚飞爵阑干。同量等色齐颜，任意交属所欢。<br /><br />&nbsp;&nbsp;&nbsp;&nbsp;朱颜发外形兰，袖随礼容极情。妙舞仙仙体轻，裳解履遗绝缨。俯仰笑喧无呈，<br /><br />&nbsp;&nbsp;&nbsp;&nbsp;览持佳人玉颜。齐举金爵翠盘，手形罗袖良难。腕弱不胜珠环，坐者叹息舒颜。<br /><br />&nbsp;&nbsp;&nbsp;&nbsp;御巾`粉君傍，中有霍纳都梁，鸡舌五味杂香，进者何人齐姜，恩重爱深难忘。<br /><br />&nbsp;&nbsp;&nbsp;&nbsp;召延亲好宴私，但歌杯来何迟。客赋既醉言归，主人称露未。<br /><br />&nbsp;&nbsp;&nbsp;&nbsp;○白马篇<br /><br />&nbsp;&nbsp;&nbsp;&nbsp;白马饰金羁，连翩西北驰。借问谁家子？幽并游侠儿。少小去乡邑，扬名沙<br /><br />&nbsp;&nbsp;&nbsp;&nbsp;漠垂。宿昔秉良弓，矢何参差。控弦破左的，右发摧月支。仰手接飞猱，俯<br /><br />&nbsp;&nbsp;&nbsp;&nbsp;身散马蹄。狡捷过猴猿，勇剽若豹螭。边城多惊急，虏骑数迁移。羽檄从北来，<br /><br />&nbsp;&nbsp;&nbsp;&nbsp;厉马登高堤。长驱蹈匈奴，左顾陵鲜卑。弃身锋刃端，性命安可怀。父母且不顾，<br /><br />&nbsp;&nbsp;&nbsp;&nbsp;何言子与妻。名在壮士籍，不得中顾私。捐躯赴国难，视死忽如归。<br /><br />&nbsp;&nbsp;&nbsp;&nbsp;○名都篇<br /><br />&nbsp;&nbsp;&nbsp;&nbsp;名都多妖女，京洛出少年。宝剑直千金，被服丽且鲜。斗鸡东郊道，走马长<br /><br />&nbsp;&nbsp;&nbsp;&nbsp;楸间。驰驱未能半，双兔过我前。揽弓捷鸣镝，驱上彼南山。左挽因右发，一纵<br /><br />&nbsp;&nbsp;&nbsp;&nbsp;双禽连。余巧未及展，仰手接飞鸢。观者咸称善，众工归我妍。归来宴平乐，美<br /><br />&nbsp;&nbsp;&nbsp;&nbsp;酒斗十千。脍鲤胎C，炮鳖炙熊蹯。鸣俦啸匹侣，列坐竟长筵。连翩击鞠壤，<br /><br />&nbsp;&nbsp;&nbsp;&nbsp;巧捷惟万端。白日西南驰，光景不可攀。云散还城邑，清晨复来还。<br /><br />&nbsp;&nbsp;&nbsp;&nbsp;○薤露行<br /><br />&nbsp;&nbsp;&nbsp;&nbsp;天地无穷极，阴阳转相因。人居一世间，忽若风吹尘。愿得展功勤，输力于<br /><br />&nbsp;&nbsp;&nbsp;&nbsp;明君。怀此王佐才，慷慨独不群。鳞介尊神龙，走兽宗麒麟。虫兽犹知德，何况<br /><br />&nbsp;&nbsp;&nbsp;&nbsp;于士人。孔氏删诗书，王业粲已分。骋我径寸翰，流藻垂华芬。<br /><br />&nbsp;&nbsp;&nbsp;&nbsp;○豫章行<br /><br />&nbsp;&nbsp;&nbsp;&nbsp;穷达难豫图，祸福信亦然。虞舜不逢尧，耕耘处中田。太公未遭文，渔钓终<br /><br />&nbsp;&nbsp;&nbsp;&nbsp;渭川。不见鲁孔丘，穷困陈蔡间。周公下白屋，天下称其贤。<br /><br />&nbsp;&nbsp;&nbsp;&nbsp;○又<br /><br />&nbsp;&nbsp;&nbsp;&nbsp;鸳鸯自朋亲，不若比翼连。他人虽同盟，骨肉天性然。周公穆康叔，管蔡则<br /><br />&nbsp;&nbsp;&nbsp;&nbsp;流言。子臧让千乘，季札慕其贤。<br /><br />&nbsp;&nbsp;&nbsp;&nbsp;○美女行<br /><br />&nbsp;&nbsp;&nbsp;&nbsp;美女妖且闲，采桑歧路间。柔条纷冉冉，落叶何翩翩。攘袖见素手，皓腕约<br /><br />&nbsp;&nbsp;&nbsp;&nbsp;金环。头上金爵钗，腰佩翠琅\。明珠交玉体，珊瑚间木难。罗衣何飘飘，轻裾<br /><br />&nbsp;&nbsp;&nbsp;&nbsp;随风还。顾眄遗光彩，长啸气若兰。行徒用息驾，休者以忘餐。借问女何居？乃<br /><br />&nbsp;&nbsp;&nbsp;&nbsp;在城南端。青楼临大路，高门结重关。容华耀朝日，谁不希令颜。媒氏何所营？<br /><br />&nbsp;&nbsp;&nbsp;&nbsp;玉帛不时安。佳人慕高义，求贤良独难。众人徒嗷嗷，安知彼所观。盛年处房室，<br /><br />&nbsp;&nbsp;&nbsp;&nbsp;中夜起长叹。<br /><br />&nbsp;&nbsp;&nbsp;&nbsp;○艳歌<br /><br />&nbsp;&nbsp;&nbsp;&nbsp;出自蓟北门，遥望湖池桑。枝枝自相植，叶叶自相当。<br /><br />&nbsp;&nbsp;&nbsp;&nbsp;○游仙<br /><br />&nbsp;&nbsp;&nbsp;&nbsp;人生不满百，戚戚少欢娱。意欲旧六翮，排雾陵紫虚。蝉蜕同松乔，翻迹登<br /><br />&nbsp;&nbsp;&nbsp;&nbsp;鼎湖。翱翔九天上，骋辔远行游。东观扶桑曜，西临弱水流。北极登玄渚，南翔<br /><br />&nbsp;&nbsp;&nbsp;&nbsp;陟丹丘。<br /><br />&nbsp;&nbsp;&nbsp;&nbsp;○五游咏<br /><br />&nbsp;&nbsp;&nbsp;&nbsp;九州不足步，愿得凌云翔。逍遥八外，游目历遐荒。披我丹霞衣，袭我素<br /><br />&nbsp;&nbsp;&nbsp;&nbsp;霓裳。华盖芬C蔼，六龙仰天骧。曜灵未移景，倏忽造昊苍。阊阖启丹扉，双阙<br /><br />&nbsp;&nbsp;&nbsp;&nbsp;曜朱光。徘徊文昌殿，登陟太微堂。上帝休西棂，群后集东厢。带我琼瑶佩，嗽<br /><br />&nbsp;&nbsp;&nbsp;&nbsp;我沆瀣浆。蜘尥媪橹ィ徙倚弄华芳。王子奉仙药，羡门进奇方。服食享遐纪，<br /><br />&nbsp;&nbsp;&nbsp;&nbsp;延寿保无疆。<br /><br />&nbsp;&nbsp;&nbsp;&nbsp;○梁甫行<br /><br />&nbsp;&nbsp;&nbsp;&nbsp;八方各异气，千里殊风雨。剧哉边海民，寄身于草野。妻子像禽兽，行止依<br /><br />&nbsp;&nbsp;&nbsp;&nbsp;林阻。柴门何萧条，狐兔翔我宇。<br /><br />&nbsp;&nbsp;&nbsp;&nbsp;○丹霞蔽日行<br /><br />&nbsp;&nbsp;&nbsp;&nbsp;纣为昏乱，虐残忠正。周室何隆，一门三圣。牧野致功，天亦革命。汉祖之<br /><br />&nbsp;&nbsp;&nbsp;&nbsp;兴，阶秦之衰。虽有南面，王道陵夷。炎光再幽，忽灭无遗。<br /><br />&nbsp;&nbsp;&nbsp;&nbsp;○怨歌行<br /><br />&nbsp;&nbsp;&nbsp;&nbsp;为君既不易，为臣良独难。忠信事不显，乃有见疑患。周公佐成王，金g功<br /><br />&nbsp;&nbsp;&nbsp;&nbsp;不刊。推心辅王政，二叔反流言。待罪居东国，泣涕常流连。皇灵大动变，震雷<br /><br />&nbsp;&nbsp;&nbsp;&nbsp;风且寒。拔树偃秋稼，天威不可干。素服开金g，感悟求其端。公旦事既显，成<br /><br />&nbsp;&nbsp;&nbsp;&nbsp;王乃哀叹。吾欲竟此曲，此曲悲且长。今日乐相乐，别后莫相忘。<br /><br />&nbsp;&nbsp;&nbsp;&nbsp;○善哉行<br /><br />&nbsp;&nbsp;&nbsp;&nbsp;来日大难，口燥唇干。今日相乐，皆当喜欢。经历名山，芝草翩翩。仙人王<br /><br />&nbsp;&nbsp;&nbsp;&nbsp;乔，奉药一丸。自惜袖短，内手知寒。惭无灵辄，以救赵宣。月没参横，北斗阑<br /><br />&nbsp;&nbsp;&nbsp;&nbsp;干。亲友在门，饥不及餐。<br /><br />&nbsp;&nbsp;&nbsp;&nbsp;○君子行<br /><br />&nbsp;&nbsp;&nbsp;&nbsp;君子防未然，不处嫌疑间。瓜田不纳履，李下不正冠。叔嫂不亲授，长幼不<br /><br />&nbsp;&nbsp;&nbsp;&nbsp;并肩。和光得其柄，谦恭甚独难。周公下白屋，吐哺不及餐。一沐三握发，后人<br /><br />&nbsp;&nbsp;&nbsp;&nbsp;称圣贤。<br /><br />&nbsp;&nbsp;&nbsp;&nbsp;○平陵东<br /><br />&nbsp;&nbsp;&nbsp;&nbsp;阊阖开，天衢通，被我羽衣乘飞龙。乘飞龙，与仙期，东上蓬莱采灵芝，灵<br /><br />&nbsp;&nbsp;&nbsp;&nbsp;芝采之可服食，年若王父无终极。<br /><br />&nbsp;&nbsp;&nbsp;&nbsp;○苦思行<br /><br />&nbsp;&nbsp;&nbsp;&nbsp;绿萝缘玉树，光耀粲相辉。下有两真人，举翅翻高飞。我心何踊跃，思欲攀<br /><br />&nbsp;&nbsp;&nbsp;&nbsp;云追。郁郁西岳颠，石室青葱与天连。中有耆年一隐士，须发皆皓然。策杖从我<br /><br />&nbsp;&nbsp;&nbsp;&nbsp;游，教我要忘言。<br /><br />&nbsp;&nbsp;&nbsp;&nbsp;○远游篇<br /><br />&nbsp;&nbsp;&nbsp;&nbsp;远游临四海，俯仰观洪波。大鱼若曲陵，承浪相经过。灵鳌戴方丈，神岳俨<br /><br />&nbsp;&nbsp;&nbsp;&nbsp;嵯峨。仙人翔其隅，玉女戏其阿。琼蕊可疗饥，仰首吸朝霞。昆仑本吾宅，中州<br /><br />&nbsp;&nbsp;&nbsp;&nbsp;非我家。将归谒东父，一举超流沙。鼓翼舞时风，长啸激清歌。金石固易弊，日<br /><br />&nbsp;&nbsp;&nbsp;&nbsp;月同光华。齐年与天地，万乘安足多。<br /><br />&nbsp;&nbsp;&nbsp;&nbsp;○吁嗟篇<br /><br />&nbsp;&nbsp;&nbsp;&nbsp;吁嗟此转蓬，居世何独然。长去本根逝，宿夜无休闲。东西经七陌，南北越<br /><br />&nbsp;&nbsp;&nbsp;&nbsp;九阡。卒遇回风起，吹我入云间。自谓终天路，忽然下沉泉。惊飙接我出，故归<br /><br />&nbsp;&nbsp;&nbsp;&nbsp;彼中田。当南而更北，谓东而反西。宕宕当何依？忽亡而复存。飘u周八泽，连<br /><br />&nbsp;&nbsp;&nbsp;&nbsp;翩历五山。流转无恒处，谁知吾苦艰。愿为中林草，秋随野火燔。糜灭岂不痛，<br /><br />&nbsp;&nbsp;&nbsp;&nbsp;愿与株D连。<br /><br />&nbsp;&nbsp;&nbsp;&nbsp;○y<鱼旦>篇<br /><br />&nbsp;&nbsp;&nbsp;&nbsp;逵武炅剩不知江海流。燕雀戏藩柴，安识鸿鹄游。世士诚明性，大德固<br /><br />&nbsp;&nbsp;&nbsp;&nbsp;无俦。驾言登五岳，然后小陵丘。俯观上路人，势利是谋仇。高念□皇家，远怀<br /><br />&nbsp;&nbsp;&nbsp;&nbsp;柔九州。抚剑而雷息，猛气纵横浮。泛泊徒嗷嗷，谁知壮士忧。<br /><br />&nbsp;&nbsp;&nbsp;&nbsp;○种葛篇<br /><br />&nbsp;&nbsp;&nbsp;&nbsp;种葛南山下，葛自成阴。与君初婚时，结发恩义深。欢爱在枕席，宿昔同<br /><br />&nbsp;&nbsp;&nbsp;&nbsp;衣衾。窃慕《棠棣》篇，好乐和瑟琴。行年将晚暮，佳人怀异心。恩纪旷不接，<br /><br />&nbsp;&nbsp;&nbsp;&nbsp;我情遂抑沈。出门当何顾？徘徊步北林。下有交颈兽，仰见双栖禽。攀枝长叹息，<br /><br />&nbsp;&nbsp;&nbsp;&nbsp;泪下沾罗衿。良马知我悲，延颈代我吟。昔为同池鱼，今为商与参。往古皆欢遇，<br /><br />&nbsp;&nbsp;&nbsp;&nbsp;我独困于今。弃置委天命，悠悠安可任？<br /><br />&nbsp;&nbsp;&nbsp;&nbsp;○浮萍篇<br /><br />&nbsp;&nbsp;&nbsp;&nbsp;浮萍寄清水，随风东西流。结发辞严亲，来为君子仇。恪勤在朝夕，无端获<br /><br />&nbsp;&nbsp;&nbsp;&nbsp;罪尤。在昔蒙恩惠，和乐如瑟琴。何意今摧颓，旷若商与参。茱萸自有芳，不若<br /><br />&nbsp;&nbsp;&nbsp;&nbsp;桂与兰。佳人虽成列，不若故所欢。行云有反期，君恩傥中还。慊慊仰天叹，愁<br /><br />&nbsp;&nbsp;&nbsp;&nbsp;心将何诉。日月不恒处，人生忽若寓。悲风来入帷，泪下如垂露。发箧造新衣，<br /><br />&nbsp;&nbsp;&nbsp;&nbsp;裁缝纨与素。<br /><br />&nbsp;&nbsp;&nbsp;&nbsp;○惟汉行<br /><br />&nbsp;&nbsp;&nbsp;&nbsp;太极定二仪，清浊始以形。三光照八极，天道甚著明。为人立君长，欲以遂<br /><br />&nbsp;&nbsp;&nbsp;&nbsp;其生。行仁章以瑞，变故诫骄盈。神高而听卑，报若响应声。明主敬细微，三季<br /><br />&nbsp;&nbsp;&nbsp;&nbsp;瞢天经。二皇称至化，盛哉唐虞庭。禹汤继厥德，周亦致太平。在昔怀帝京，日<br /><br />&nbsp;&nbsp;&nbsp;&nbsp;昃不敢宁。济济在公朝，万载驰其名。<br /><br />&nbsp;&nbsp;&nbsp;&nbsp;○当来日大难<br /><br />&nbsp;&nbsp;&nbsp;&nbsp;日苦短，乐有余，乃置玉樽办东厨。广情故，心相於。阖门置酒，和乐欣欣。<br /><br />&nbsp;&nbsp;&nbsp;&nbsp;游马后来，辕车解轮。今日同堂，出门异乡。别易会难，各尽杯觞。<br /><br />&nbsp;&nbsp;&nbsp;&nbsp;○野田黄雀行<br /><br />&nbsp;&nbsp;&nbsp;&nbsp;高树多悲风，海水扬其波。利剑不在掌，结友何须多。不见篱间雀，见鹞自<br /><br />&nbsp;&nbsp;&nbsp;&nbsp;投罗。罗家得雀喜，少年见雀悲。拔剑捎罗网，黄雀得飞飞。飞飞摩苍天，来下<br /><br />&nbsp;&nbsp;&nbsp;&nbsp;谢少年。<br /><br />&nbsp;&nbsp;&nbsp;&nbsp;○门有万里客<br /><br />&nbsp;&nbsp;&nbsp;&nbsp;门有万里客，问君何乡人？褰裳起从之，果得心所亲。挽裳对我泣，太息前<br /><br />&nbsp;&nbsp;&nbsp;&nbsp;自陈：“本是朔方士，今为吴越民。行行将复行，去去适西秦。”<br /><br />&nbsp;&nbsp;&nbsp;&nbsp;○怨歌行（七解晋曲所奏）<br /><br />&nbsp;&nbsp;&nbsp;&nbsp;明月照高楼，流光正徘徊。上有愁思妇，悲叹有余哀。（一解）<br /><br />&nbsp;&nbsp;&nbsp;&nbsp;借问叹者谁？自云客子妻。夫行逾十载，贱妾常独栖。（二解）<br /><br />&nbsp;&nbsp;&nbsp;&nbsp;念君过于渴，思君剧于饥。君为高山柏，妾为浊水泥。（三解）<br /><br />&nbsp;&nbsp;&nbsp;&nbsp;北风行萧萧，烈烈入吾耳。心中念故人，泪堕不能止。（四解）<br /><br />&nbsp;&nbsp;&nbsp;&nbsp;沈浮各异路，会合当何谐。愿作东北风，吹我入君怀。（五解）<br /><br />&nbsp;&nbsp;&nbsp;&nbsp;君怀常不开，贱妾当何依。恩情中道绝，流止任东西。（六解）<br /><br />&nbsp;&nbsp;&nbsp;&nbsp;我欲竟此曲，此曲悲且长。今日乐相乐，别后莫相忘。（七解）<br /><br />&nbsp;&nbsp;&nbsp;&nbsp;○桂之树行<br /><br />&nbsp;&nbsp;&nbsp;&nbsp;桂之树，桂之树，桂生一何丽佳。扬朱华而翠叶，流芳布天涯。上有栖鸾，<br /><br />&nbsp;&nbsp;&nbsp;&nbsp;下有盘螭。桂之树，得道之真人，咸来会讲仙，教尔服食日精，要道甚省不烦，<br /><br />&nbsp;&nbsp;&nbsp;&nbsp;淡泊无为自然。乘万里之外，去留随意所欲存。高高上际于众外，下下乃穷极<br /><br />&nbsp;&nbsp;&nbsp;&nbsp;地天。<br /><br />&nbsp;&nbsp;&nbsp;&nbsp;○当墙欲高行<br /><br />&nbsp;&nbsp;&nbsp;&nbsp;龙欲升天须浮云，人之仕进待中人。众口可以铄金，谗言三至，慈母不亲。<br /><br />&nbsp;&nbsp;&nbsp;&nbsp;愦愦俗间不辨伪真，愿欲披心自说陈。君门以九重，道远河无津。<br /><br />&nbsp;&nbsp;&nbsp;&nbsp;○当欲游南山行<br /><br />&nbsp;&nbsp;&nbsp;&nbsp;东海广且深，由卑下百川。五岳虽高大，不逆垢与尘。良木不十围，洪条无<br /><br />&nbsp;&nbsp;&nbsp;&nbsp;所因。长者能博爱，天下寄其身。大匠无弃材，船车用不均。锥刀各异能，何所<br /><br />&nbsp;&nbsp;&nbsp;&nbsp;独却前。嘉善而矜愚，大圣亦同然。仁者各寿考，四坐咸万年。<br /><br />&nbsp;&nbsp;&nbsp;&nbsp;○当事君行<br /><br />&nbsp;&nbsp;&nbsp;&nbsp;人生有所贵尚，出门各异情。朱紫更相夺色，雅郑异音声。好恶随所爱憎，<br /><br />&nbsp;&nbsp;&nbsp;&nbsp;追举逐虚名。百心可事一君，巧诈宁拙诚。<br /><br />&nbsp;&nbsp;&nbsp;&nbsp;○当车已驾行<br /><br />&nbsp;&nbsp;&nbsp;&nbsp;欢坐玉殿，会诸贵客。侍者行觞，主人离席。顾视东西厢，丝竹与@铎。不<br /><br />&nbsp;&nbsp;&nbsp;&nbsp;醉无归来，明灯以继夕。<br /><br />&nbsp;&nbsp;&nbsp;&nbsp;○飞龙篇<br /><br />&nbsp;&nbsp;&nbsp;&nbsp;晨游泰山，云雾窈窕。忽逢二童，颜色鲜好。乘彼白鹿，手翳芝草。我知真<br /><br />&nbsp;&nbsp;&nbsp;&nbsp;人，长跪问道。西登玉堂（一作“台”），金楼复道。授我仙药，神皇所造。教<br /><br />&nbsp;&nbsp;&nbsp;&nbsp;我服食，还精补脑。寿同金石，永世难老。<br /><br />&nbsp;&nbsp;&nbsp;&nbsp;○盘石篇<br /><br />&nbsp;&nbsp;&nbsp;&nbsp;盘石山巅石，飘u涧底蓬。我本太山人，何为客淮东？q葭弥斥土，林木无<br /><br />&nbsp;&nbsp;&nbsp;&nbsp;分重。岸岩若崩缺，湖水何汹汹。蚌蛤被滨涯，光彩如锦虹。高彼凌云霄，浮气<br /><br />&nbsp;&nbsp;&nbsp;&nbsp;象螭龙。鲸脊若丘陵，须若山上松。呼吸吞船，澎濞戏中鸿。方舟寻高价，珍<br /><br />&nbsp;&nbsp;&nbsp;&nbsp;宝丽以通。一举必千里，乘志俜幢。经危履险阻，未知命所钟。常恐沈黄垆，<br /><br />&nbsp;&nbsp;&nbsp;&nbsp;下与鼋鳖同。南极苍梧野，游眄穷九江。中夜指参辰，欲师当定从。仰天长太息，<br /><br />&nbsp;&nbsp;&nbsp;&nbsp;思想怀故邦。乘桴何所志，吁嗟我孔公。<br /><br />&nbsp;&nbsp;&nbsp;&nbsp;○驱车篇<br /><br />&nbsp;&nbsp;&nbsp;&nbsp;驱车掸驽马，东到奉高城。神哉彼泰山，五岳专其名。隆高贯云霓，嵯峨出<br /><br />&nbsp;&nbsp;&nbsp;&nbsp;太清。周流二六候，间置十二亭。上有涌醴泉，玉石扬华英。东北望吴野，西眺<br /><br />&nbsp;&nbsp;&nbsp;&nbsp;观日精。魂神所系属，逝者感斯征。王者以归天，效厥元功成。历代无不遵，礼<br /><br />&nbsp;&nbsp;&nbsp;&nbsp;记有品程。探策或长短，唯德享利贞。封者七十帝，轩皇元独灵。餐霞漱沆瀣，<br /><br />&nbsp;&nbsp;&nbsp;&nbsp;毛羽被身形。发举蹈虚廓，径廷升窈冥。同寿东父年，旷代永长生。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1874);">加入书签</a><a
                        href="1873.html">上一页</a>&larr;<a href="index.html">返回列表</a>&rarr;<a
                            href="1876.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1873.html"; var next_page = "1876.html"; var index_page = "index.html"; var sortid = "9"; var article_id = "30"; var chapter_id = "1874"; var articlename = "曹子建集"; var chaptername = " 卷六"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>