<!DOCTYPE html>
<html>
<head>
<meta charset="gbk" />
<title>曹子建集- 卷九-在线阅读-哈西文学网</title>
<meta name="keywords" content="曹植，曹子建集， 卷九全文， 卷九在线阅读 哈西文学网" />
<meta name="description" content="哈西文学网提供曹植的曹子建集  卷九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1880.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1880.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九</h1>
            <div class="link xb">
                <a href="1878.html">上一页</a>&larr;<a href="index.html">返回列表</a>&rarr;<a
                    href="1882.html">下一页</a></div>			
            <div id="BookText">&nbsp;&nbsp;&nbsp;&nbsp;○诰咎文<br /><br />&nbsp;&nbsp;&nbsp;&nbsp;五行致灾，先史咸以为应政而作。天地之气，自有变动，未必政治之所兴致<br /><br />&nbsp;&nbsp;&nbsp;&nbsp;也。于时大风发屋拔木，意有感焉。聊假天帝之命，以诰咎祈福。其辞曰：<br /><br />&nbsp;&nbsp;&nbsp;&nbsp;上帝有命，风伯雨师。夫风以动气，雨以润时。阴阳协和，气物以滋。亢阳<br /><br />&nbsp;&nbsp;&nbsp;&nbsp;害苗，暴风伤条。伊周是过，在汤斯遭。桑林既祷，庆云克举。偃禾之复，姬公<br /><br />&nbsp;&nbsp;&nbsp;&nbsp;去楚。况我皇德，承天统民。礼敬川岳，祗肃百神。享兹元吉，福日新。至若<br /><br />&nbsp;&nbsp;&nbsp;&nbsp;炎旱赫羲，飙风扇发。嘉卉以委，良木以拔。何谷宜填？何山应伐？何灵宜论？<br /><br />&nbsp;&nbsp;&nbsp;&nbsp;何神宜谒？于是五灵振悚，皇祗赫怒，招摇惊怯，偾狗芨。河伯典泽，屏翳司<br /><br />&nbsp;&nbsp;&nbsp;&nbsp;风，古呵飞厉，顾叱风隆。息飙遏暴，元敕华嵩，庆云是兴，效厥丰年。遂乃沈<br /><br />&nbsp;&nbsp;&nbsp;&nbsp;阴Gt，甘泽微微，雨我公田，爰暨予私。黍稷盈畴，芳草依依。灵禾重穗，<br /><br />&nbsp;&nbsp;&nbsp;&nbsp;生彼邦畿。年登岁丰，民无馁饥。<br /><br />&nbsp;&nbsp;&nbsp;&nbsp;○释愁文<br /><br />&nbsp;&nbsp;&nbsp;&nbsp;予以愁惨，行吟路边，形容枯悴，忧心如醉。有玄灵先生见而问之曰：“子<br /><br />&nbsp;&nbsp;&nbsp;&nbsp;将何疾？以至于斯？”答曰：“吾所病者，愁也。”先生曰：“愁是何物，而能<br /><br />&nbsp;&nbsp;&nbsp;&nbsp;病子乎？”答曰：“愁之为物，惟惚惟恍，不召自来，推之弗往。寻之不知其际，<br /><br />&nbsp;&nbsp;&nbsp;&nbsp;握之不盈一掌。寂寂长夜，或群或党。去来无方，乱我精爽。其来也，难退；其<br /><br />&nbsp;&nbsp;&nbsp;&nbsp;去也，易追。临餐困于哽咽，烦冤毒于酸嘶。加之以粉饰不泽，饮之以兼肴不肥，<br /><br />&nbsp;&nbsp;&nbsp;&nbsp;温之以金石不消，摩之以神膏不希，授之以巧笑不悦，乐之以丝竹增悲，医和绝<br /><br />&nbsp;&nbsp;&nbsp;&nbsp;思而无措，先生岂能为我蓍龟乎？”先生作色而言曰：“予徒辩子之愁形，未知<br /><br />&nbsp;&nbsp;&nbsp;&nbsp;子愁所由而生，我独为子言其发矣。今大道既隐，子生末季。沉溺流俗，眩惑名<br /><br />&nbsp;&nbsp;&nbsp;&nbsp;位，濯缨弹冠，谘趣荣贵。坐不安席，食不终味，遑遑汲汲，或憔或悴。所鬻者<br /><br />&nbsp;&nbsp;&nbsp;&nbsp;名，所拘者利，良由华薄，凋损正气。吾将赠子以无为之药，给子以淡薄之汤，<br /><br />&nbsp;&nbsp;&nbsp;&nbsp;刺子以玄虚之针，灸子以淳朴之方，安子以恢廓之宇，坐子以寂寞之床。使王乔<br /><br />&nbsp;&nbsp;&nbsp;&nbsp;与子遨游而逝，黄公与子咏歌而行，庄生与子具养神之馔，老聃与子致爱性之方。<br /><br />&nbsp;&nbsp;&nbsp;&nbsp;趣避路以栖迹，乘轻云以翱翔。”于是精骇魂散，改心回趣，愿纳至言，仰崇玄<br /><br />&nbsp;&nbsp;&nbsp;&nbsp;度。众愁忽然不辞而去。<br /><br />&nbsp;&nbsp;&nbsp;&nbsp;○七启<br /><br />&nbsp;&nbsp;&nbsp;&nbsp;昔枚乘作《七发》，傅毅作《七激》，张衡作《七辨》，崔F作《七依》，<br /><br />&nbsp;&nbsp;&nbsp;&nbsp;辞各美丽，余有慕之焉。遂作《七启》，并命王粲作焉。<br /><br />&nbsp;&nbsp;&nbsp;&nbsp;玄微子隐居大荒之庭，飞遁离俗，澄神定灵，轻禄傲贵，与物无营，耽虚好<br /><br />&nbsp;&nbsp;&nbsp;&nbsp;静，羡此永生。独驰思乎天云之际，无物象而能倾。于是镜机子闻而将往说焉。<br /><br />&nbsp;&nbsp;&nbsp;&nbsp;驾超野之驷，乘追风之舆，经迥漠，出幽墟，入乎泱漭之野，遂届玄微子之所居。<br /><br />&nbsp;&nbsp;&nbsp;&nbsp;其居也，左激水，右高岑，背洞壑，对芳林。冠皮弁，被文裘，出山岫之潜穴，<br /><br />&nbsp;&nbsp;&nbsp;&nbsp;倚峻岩而嬉游。志飘飘焉，ii焉，似若狭六合而隘九州，若将飞而未游，若举<br /><br />&nbsp;&nbsp;&nbsp;&nbsp;翼而中留。于是镜机子攀葛而登，距岩而立，顺风而称曰：“予闻君子不遁俗<br /><br />&nbsp;&nbsp;&nbsp;&nbsp;而遗名，智士不背世而灭勋。今吾子弃道艺之华，遗仁义之英，耗精神乎虚廓，<br /><br />&nbsp;&nbsp;&nbsp;&nbsp;废人事之纪经。譬若画形于无象，造响于无声，未之思乎？何所规之不通也？”<br /><br />&nbsp;&nbsp;&nbsp;&nbsp;玄微子俯而应之曰：“嘻！有是言乎？夫太极之初，浑沌未分，万物纷错，与道<br /><br />&nbsp;&nbsp;&nbsp;&nbsp;俱隆。盖有形必朽，有迹必穷，茫茫元气，谁知其终。名秽我身，位累我躬。窃<br /><br />&nbsp;&nbsp;&nbsp;&nbsp;慕古人之所志，仰庄老之遗风。假灵龟以托喻，宁掉尾于途中。<br /><br />&nbsp;&nbsp;&nbsp;&nbsp;镜机子曰：“夫辨言之艳，能使穷泽生流，枯木发荣，庶感灵而激神，况近<br /><br />&nbsp;&nbsp;&nbsp;&nbsp;在乎人情。仆将为君子说游观之至娱，演声色之妖靡，论变巧之至妙，敷道德之<br /><br />&nbsp;&nbsp;&nbsp;&nbsp;弘丽，愿闻之乎？”玄微子曰：“吾子整身倦世，探隐拯沈，不远遐路，幸见光<br /><br />&nbsp;&nbsp;&nbsp;&nbsp;临，将敬涤耳以听玉音。<br /><br />&nbsp;&nbsp;&nbsp;&nbsp;镜机子曰：“芳菰精稗，霜蓄露葵，玄熊素肤，肥豢肌。蝉翼之割，剖纤<br /><br />&nbsp;&nbsp;&nbsp;&nbsp;析微，累如叠o，离若散雪，轻随风飞，刃不转切。山Y斥o，珠翠之珍。搴芳<br /><br />&nbsp;&nbsp;&nbsp;&nbsp;莲之巢龟，脍西海之飞鳞，G江东之潜鼍，汉南之鸣鹑。糅以芳酸，甘和既<br /><br />&nbsp;&nbsp;&nbsp;&nbsp;醇，玄冥适咸，蓐收调辛，紫兰丹椒，施和必节，滋味既殊，遗芳射越。乃有春<br /><br />&nbsp;&nbsp;&nbsp;&nbsp;清缥酒，康狄所营。应化则变，感气而成，弹徵则苦发，扣宫则甘生。于是盛以<br /><br />&nbsp;&nbsp;&nbsp;&nbsp;翠樽，酌以雕觞，浮蚁鼎沸，酷烈馨香。可以和神，可以娱肠，此肴馔之妙也。<br /><br />&nbsp;&nbsp;&nbsp;&nbsp;子能从我而食之乎？”玄微子曰：“予甘藜藿，未暇此食也。”<br /><br />&nbsp;&nbsp;&nbsp;&nbsp;镜机子曰：“步光之剑，华藻繁缛。饰以文犀，雕以翠绿，缀以骊龙之珠，<br /><br />&nbsp;&nbsp;&nbsp;&nbsp;错以荆山之玉。陆断犀象，未足称隽，随波截鸿，水不渐刃。九旒之冕，散曜垂<br /><br />&nbsp;&nbsp;&nbsp;&nbsp;文，华组之缨，从风纷纭。佩则结绿悬黎，宝之妙微，符采照烂，流景扬辉。黼<br /><br />&nbsp;&nbsp;&nbsp;&nbsp;黻之服，妙e之裳，金华之舄，动趾遗光。繁饰参差，微鲜若霜。绲佩绸缪，或<br /><br />&nbsp;&nbsp;&nbsp;&nbsp;雕或错。薰以幽若，流芳肆布。雍容闲步，周旋驰曜。南威为之解颜，西施为之<br /><br />&nbsp;&nbsp;&nbsp;&nbsp;巧笑，此容饰之妙也，子能从我而服之乎？”玄微子曰：“予好毛褐，未暇此服<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;镜机子曰：“驰骋足用荡思，游猎可以娱情，仆将为吾子驾云龙之飞驷，饰<br /><br />&nbsp;&nbsp;&nbsp;&nbsp;玉辂之繁缨，垂宛虹之长绥，抗招摇之华欤持忘归之矢，秉繁弱之弓，忽蹑景<br /><br />&nbsp;&nbsp;&nbsp;&nbsp;而轻鹜，逸奔骥而超遗风。于是G填谷塞，榛薮平夷。缘山置置，弥野张罘，下<br /><br />&nbsp;&nbsp;&nbsp;&nbsp;无漏迹，上无逸飞，鸟集兽屯，然后会围。獠徒云布，武骑雾散，丹旗曜野，戈<br /><br />&nbsp;&nbsp;&nbsp;&nbsp;殳皓旰。曳文狐，掩狡兔，捎h{，拂振鹭。当轨见藉，值足遇践。飞轩电<br /><br />&nbsp;&nbsp;&nbsp;&nbsp;逝，兽随轮转，翼不暇张，足不及腾，动触飞锋，举挂轻罾。搜林索险，探薄穷<br /><br />&nbsp;&nbsp;&nbsp;&nbsp;阻，腾山赴壑，风厉焱举。机不虚发，中必饮羽。于是人稠网密，地胁势逼。哮<br /><br />&nbsp;&nbsp;&nbsp;&nbsp;阚之兽，张牙奋Q，志在触突，猛气不。乃使北宫、东郭之畴，生抽豹尾，分<br /><br />&nbsp;&nbsp;&nbsp;&nbsp;裂肩，形不抗手，骨不隐拳，批熊碎掌，拉虎摧斑。野无毛类，林无羽群，积<br /><br />&nbsp;&nbsp;&nbsp;&nbsp;兽如陵，飞翮成云。于是骇钟鸣鼓，收旌弛旆，顿网纵网，罴獠回迈。骏？齐骧，<br /><br />&nbsp;&nbsp;&nbsp;&nbsp;扬銮飞沫，俯倚金较，仰抚翠盖。雍容暇豫，娱志方外，此羽猎之妙也，子能从<br /><br />&nbsp;&nbsp;&nbsp;&nbsp;我而观之乎？”玄微子曰：“余性乐恬静，未暇此观也。”<br /><br />&nbsp;&nbsp;&nbsp;&nbsp;镜机子曰：“闲宫显敞，云屋皓旰，崇景山之高基，迎清风而立观。彤轩紫<br /><br />&nbsp;&nbsp;&nbsp;&nbsp;柱，文榱华梁，绮井含葩，金墀玉厢。温房则冬服，清室则中夏含霜。华阁<br /><br />&nbsp;&nbsp;&nbsp;&nbsp;缘云，飞陛陵虚。俯视流星，仰观八隅。升龙攀而不逮，眇天际而高居。繁巧神<br /><br />&nbsp;&nbsp;&nbsp;&nbsp;怪，变容异形，班输无所措其斧斤，离娄为之失睛。丽草交植，殊品诡类。绿叶<br /><br />&nbsp;&nbsp;&nbsp;&nbsp;朱荣，熙天曜日。素水盈沼，丛木成林。飞翮陵高，鳞甲隐深。于是逍遥暇豫，<br /><br />&nbsp;&nbsp;&nbsp;&nbsp;忽若忘归。乃使任子垂钩，魏氏发机，芳饵沈水，轻缴弋飞。落翳云之翔鸟，援<br /><br />&nbsp;&nbsp;&nbsp;&nbsp;九渊之灵龟。然后采菱华，擢水O，弄珠蚌，戏鲛人。讽《汉广》之所咏，觌游<br /><br />&nbsp;&nbsp;&nbsp;&nbsp;女于水滨。耀神景于中b，被轻e之纤罗，遗芳烈而静步，抗皓手而清歌。歌曰：<br /><br />&nbsp;&nbsp;&nbsp;&nbsp;望云际兮有好仇，天路长兮往无由。佩兰蕙兮为谁修？魍窬兮我心愁。此宫<br /><br />&nbsp;&nbsp;&nbsp;&nbsp;馆之妙也，子能从我而居之乎？”玄微子曰：“余耽岩穴，未暇居此也。”<br /><br />&nbsp;&nbsp;&nbsp;&nbsp;镜机子曰：“既游观中原，逍遥闲宫，情放志荡，淫乐未终。亦将有才人妙<br /><br />&nbsp;&nbsp;&nbsp;&nbsp;妓，遗世越俗，扬北里之流声，绍阳阿之妙曲。尔乃御文轩，临彤庭，琴瑟交弹，<br /><br />&nbsp;&nbsp;&nbsp;&nbsp;左篪右笙，钟鼓俱振，箫管齐鸣。然后姣人乃被文e之华O，振轻绮之飘u，戴<br /><br />&nbsp;&nbsp;&nbsp;&nbsp;金摇之d烁，扬翠羽之双翘。挥流芳，d飞文，历盘鼓，焕缤纷。长袖随风，悲<br /><br />&nbsp;&nbsp;&nbsp;&nbsp;歌入云。捷若飞，蹈虚远，陵跃超骧，蜿蝉挥霍。翻尔鸿翥，缛毁烀弧<br /><br />&nbsp;&nbsp;&nbsp;&nbsp;纵轻体以迅赴，景追形而不逮。飞声激尘，依违厉响。才捷若神，形难为象。于<br /><br />&nbsp;&nbsp;&nbsp;&nbsp;是为欢未泄，白日西颓，乐散变饰，微步中闺。玄眉弛兮铅华落，收乱发兮拂兰<br /><br />&nbsp;&nbsp;&nbsp;&nbsp;泽，形s服兮扬幽若。红颜宜笑，睇眄流光，时与吾子，携手同行。践飞除，即<br /><br />&nbsp;&nbsp;&nbsp;&nbsp;闲房，华烛烂，幄幕张，动朱唇，发清商，扬罗袂，振华裳。九秋之夕，为欢未<br /><br />&nbsp;&nbsp;&nbsp;&nbsp;央。此声色之妙也，子能从我而游之乎？”玄微子曰：“予愿清虚，未暇此游也。”<br /><br />&nbsp;&nbsp;&nbsp;&nbsp;镜机子曰：“予闻君子乐奋节以显义，烈士甘危躯以成仁。是以雄俊之徒，<br /><br />&nbsp;&nbsp;&nbsp;&nbsp;交党结伦，重气轻命，感分遗身。故田光伏剑于北燕，公叔毕命于西秦。果毅轻<br /><br />&nbsp;&nbsp;&nbsp;&nbsp;断，虎步谷风，威慑万乘，华夏称雄。”词未及终而玄微子曰：“善！”镜机子<br /><br />&nbsp;&nbsp;&nbsp;&nbsp;曰：“此乃游侠之徒耳，未足称妙。若夫田文、无忌之俦，乃上古之俊公子也。<br /><br />&nbsp;&nbsp;&nbsp;&nbsp;皆飞仁扬义，腾跃道艺，游心无方，抗志云际，陵轹诸侯，驱驰当世。挥袂则九<br /><br />&nbsp;&nbsp;&nbsp;&nbsp;野生风，慷慨则气成虹U。吾子若当此之时，能从我而友之乎？”玄微子曰：<br /><br />&nbsp;&nbsp;&nbsp;&nbsp;“予亮愿焉，然方于大道有累，如何？”<br /><br />&nbsp;&nbsp;&nbsp;&nbsp;镜机子曰：“世有圣宰，翼帝霸世。同量乾坤，等曜日月，玄化参神，与灵<br /><br />&nbsp;&nbsp;&nbsp;&nbsp;合契。惠泽播于黎蒸，威灵振乎无外。超隆平于殷周，踵羲皇而齐泰。显朝惟清，<br /><br />&nbsp;&nbsp;&nbsp;&nbsp;王道遐均，民望如草，我泽如春。河滨无洗耳之士，乔岳无巢居之民。是以俊V<br /><br />&nbsp;&nbsp;&nbsp;&nbsp;来仕，观国之光，举不遗材，进各异方。赞典礼于辟雍，讲文德于明堂，正流俗<br /><br />&nbsp;&nbsp;&nbsp;&nbsp;之华说，综孔氏之旧章。散乐移风，国静民康，神应休臻，屡获嘉祥。故甘露纷<br /><br />&nbsp;&nbsp;&nbsp;&nbsp;而晨降，景星宵而舒光，观龙游于神渊，聆鸣凤于高岗。此霸道之至隆，而雍熙<br /><br />&nbsp;&nbsp;&nbsp;&nbsp;之盛际。然主上犹尚以沈恩之未广，惧声教之未厉，采英奇于仄陋，宣皇明于岩<br /><br />&nbsp;&nbsp;&nbsp;&nbsp;穴。此甯子商歌之秋，而吕望所以投纶而逝也。吾子为太和之民，不欲仕陶唐之<br /><br />&nbsp;&nbsp;&nbsp;&nbsp;世乎？”于是玄微子攘袂而兴曰：“伟哉言乎！近者吾子所述华淫，欲以厉我，<br /><br />&nbsp;&nbsp;&nbsp;&nbsp;祗搅予心。至闻天下穆清，明君莅国，览虚盈之正义，知顽素之迷惑。令予廓尔，<br /><br />&nbsp;&nbsp;&nbsp;&nbsp;身轻若飞。愿反初服，从子而归。”<br /><br />&nbsp;&nbsp;&nbsp;&nbsp;○九咏<br /><br />&nbsp;&nbsp;&nbsp;&nbsp;芙蓉车兮桂衡，结萍盖兮翠旌，四苍虬兮翼毂，驾陵鱼兮骖鲸。菌荐兮兰席，<br /><br />&nbsp;&nbsp;&nbsp;&nbsp;蕙帱兮苓床。抗南箕兮簸琼蕊，挹天河兮涤玉觞。灵既降兮泊静默，登文阶兮坐<br /><br />&nbsp;&nbsp;&nbsp;&nbsp;紫房。服春荣兮猗靡，云居绕兮容裔，冠北辰兮岌峨，带冕虹兮陵厉。兰肴御兮<br /><br />&nbsp;&nbsp;&nbsp;&nbsp;玉俎陈，雅音奏兮文M罗。感《汉广》兮羡游女，扬《激楚》兮咏湘娥。临回风<br /><br />&nbsp;&nbsp;&nbsp;&nbsp;兮浮汉渚，目牵牛兮眺织女。交有际兮会有期，嗟痛吾兮来不时。来无见兮进无<br /><br />&nbsp;&nbsp;&nbsp;&nbsp;闻，泣下雨兮叹成云。先后悔其靡及，冀后王之一寤。犹搦辔而繁策，驰覆车之<br /><br />&nbsp;&nbsp;&nbsp;&nbsp;危路。群秉舟而无楫，将何川而能度。何世俗之蒙昧，悼邦国之未静。焚椒兰其<br /><br />&nbsp;&nbsp;&nbsp;&nbsp;望治，由倒裳而求领。寻湘汉之长流，采芳岸之灵芝。遇游女于水裔，采菱华而<br /><br />&nbsp;&nbsp;&nbsp;&nbsp;结词。野萧条以极望，旷千里而无人。民生期于必死，何自苦以终身。宁作清水<br /><br />&nbsp;&nbsp;&nbsp;&nbsp;之沉泥，不为浊路之飞尘。<br /><br />&nbsp;&nbsp;&nbsp;&nbsp;○柳颂序<br /><br />&nbsp;&nbsp;&nbsp;&nbsp;余以闲暇，驾言出游，过友人扬德祖之家。视其屋宇寥廓，庭中有一柳树。<br /><br />&nbsp;&nbsp;&nbsp;&nbsp;聊戏刊其枝叶，故著斯文，表之遗翰，遂因辞势，以讥当今之士。<br /><br />&nbsp;&nbsp;&nbsp;&nbsp;○与司马仲达书<br /><br />&nbsp;&nbsp;&nbsp;&nbsp;今贼徒欲保江表之城，守欧吴耳。无有争雄于宇内，角胜于平原之志也。故<br /><br />&nbsp;&nbsp;&nbsp;&nbsp;其俗盖以洲渚为营壁，江淮为城堑而已。若可得挑致，则吾一旅之卒足以敌之矣。<br /><br />&nbsp;&nbsp;&nbsp;&nbsp;盖弋鸟者矫其矢，钓鱼者理其纶，此皆度彼为虑，因象设宜者也。今足下曾无矫<br /><br />&nbsp;&nbsp;&nbsp;&nbsp;矢理纶之谋，徒欲候其离舟，伺其登陆，乃图并吴会之地，牧东野之民，恐非主<br /><br />&nbsp;&nbsp;&nbsp;&nbsp;上授节将军之心也。<br /><br />&nbsp;&nbsp;&nbsp;&nbsp;○与杨德祖书<br /><br />&nbsp;&nbsp;&nbsp;&nbsp;植白：数日不见，思子为劳，想同之也。<br /><br />&nbsp;&nbsp;&nbsp;&nbsp;仆少小好为文章，迄至于今二十有五年矣。然今世作者可略而言也。昔仲宣<br /><br />&nbsp;&nbsp;&nbsp;&nbsp;独步于汉南，孔璋鹰扬于河朔，伟长擅名于青土，公终裨逵诤Ｓ纾德琏发迹于<br /><br />&nbsp;&nbsp;&nbsp;&nbsp;此魏，足下高视于上京。当此之时，人人自谓握灵蛇之珠，家家自谓抱荆山之玉。<br /><br />&nbsp;&nbsp;&nbsp;&nbsp;吾王于是设天网以该之，顿八以掩之，今悉集兹国矣。然此数子犹复不能飞骞<br /><br />&nbsp;&nbsp;&nbsp;&nbsp;绝迹，一举千里也。以孔璋之才，不闲于辞赋，而多自谓与司马长卿同风。譬画<br /><br />&nbsp;&nbsp;&nbsp;&nbsp;虎不成反为狗者也。前有书嘲之，反作论盛道仆赞其文。夫钟期不失听，于今称<br /><br />&nbsp;&nbsp;&nbsp;&nbsp;之。吾亦不能妄叹者，畏后世之嗤余也。<br /><br />&nbsp;&nbsp;&nbsp;&nbsp;世人著述不能无病，仆尝好人讥弹其文，有不善应时改定。昔丁敬礼尝作小<br /><br />&nbsp;&nbsp;&nbsp;&nbsp;文，使仆润饰之。仆自以才不过若人，辞不为也。敬礼谓仆：“卿何所疑难，文<br /><br />&nbsp;&nbsp;&nbsp;&nbsp;之佳恶，吾自得之，后世谁相知定吾文者邪？”吾常叹此达言，以为美谈。昔尼<br /><br />&nbsp;&nbsp;&nbsp;&nbsp;父之文辞与人通流，至于制《春秋》，游夏之徒乃不能措一辞。过此而言不病者，<br /><br />&nbsp;&nbsp;&nbsp;&nbsp;吾未之见也。<br /><br />&nbsp;&nbsp;&nbsp;&nbsp;盖有南威之容，乃可以论于淑媛，有龙渊之利，乃可以议于断割。刘季绪才<br /><br />&nbsp;&nbsp;&nbsp;&nbsp;不能逮于作者，而好诋诃文章，掎摭利病。昔田巴毁五帝，罪三王，訾五霸于稷<br /><br />&nbsp;&nbsp;&nbsp;&nbsp;下，一旦而服千人。鲁连一说，使终身杜口。刘生之辩未若田氏，今之仲连求之<br /><br />&nbsp;&nbsp;&nbsp;&nbsp;不难，可无叹息乎？人各有好尚。兰荪蕙之芳，众人所好，而海畔有逐臭之夫。<br /><br />&nbsp;&nbsp;&nbsp;&nbsp;咸池六茎之发，众人所乐，而墨翟有非之之论。岂可同哉？<br /><br />&nbsp;&nbsp;&nbsp;&nbsp;今往仆少小所著辞赋一通相与。夫街谈巷说，必有可采；击辕之歌，有应风<br /><br />&nbsp;&nbsp;&nbsp;&nbsp;雅；匹夫之思，未易轻弃也。辞赋小道，固未足以揄扬大义，彰示来世也。<br /><br />&nbsp;&nbsp;&nbsp;&nbsp;昔扬子云，先朝执戟之臣耳，犹称壮夫不为也。吾虽薄德，位为藩侯，犹庶<br /><br />&nbsp;&nbsp;&nbsp;&nbsp;几戮力上国，流惠下民，建永世之业，流金石之功。岂徒以翰墨为勋绩，辞赋为<br /><br />&nbsp;&nbsp;&nbsp;&nbsp;君子哉？若吾志未果，吾道不行，将采庶官之实录，辨时俗之得失，定仁义之衷，<br /><br />&nbsp;&nbsp;&nbsp;&nbsp;成一家之言。虽未能藏之于名山，将以传之于同好。非要之皓首，岂今日之论乎？<br /><br />&nbsp;&nbsp;&nbsp;&nbsp;其言之不惭，恃惠子之知我也。<br /><br />&nbsp;&nbsp;&nbsp;&nbsp;明早相迎，书不尽怀。曹植白。<br /><br />&nbsp;&nbsp;&nbsp;&nbsp;○与吴季重书<br /><br />&nbsp;&nbsp;&nbsp;&nbsp;植白：季重足下，前日虽因常调，得为密坐。虽燕饮弥日，其于别远会稀，<br /><br />&nbsp;&nbsp;&nbsp;&nbsp;犹不尽其劳积也。若夫觞酌陵波于前，笳箫发音于后，足下鹰扬其体，凤观虎视，<br /><br />&nbsp;&nbsp;&nbsp;&nbsp;谓萧、曹不足俦，卫、霍不足侔也。左顾右眄，谓若无人，岂非吾子壮志哉？过<br /><br />&nbsp;&nbsp;&nbsp;&nbsp;屠门而大嚼，虽不得肉，贵且快意。当斯之时，愿举太山以为肉，倾东海以为酒，<br /><br />&nbsp;&nbsp;&nbsp;&nbsp;伐云梦之竹以为笛，斩泗滨之梓以为筝。食若填巨壑，饮若灌漏卮。其乐固难量，<br /><br />&nbsp;&nbsp;&nbsp;&nbsp;岂非大丈夫之乐哉？然日不我与，曜灵急节，面有逸景之速，别有参商之阔。思<br /><br />&nbsp;&nbsp;&nbsp;&nbsp;抑六龙之首，顿羲和之辔，折若木之华，闭縻嶂谷，天路高邈，良无由缘。怀<br /><br />&nbsp;&nbsp;&nbsp;&nbsp;恋反侧，如何如何。<br /><br />&nbsp;&nbsp;&nbsp;&nbsp;得所来讯，文采委曲，晔若春荣，浏若清风，申咏反覆，旷若复面。其诸贤<br /><br />&nbsp;&nbsp;&nbsp;&nbsp;所著文章，想还所治，复申咏之也。可令喜事小史，讽而诵之。夫文章之难，非<br /><br />&nbsp;&nbsp;&nbsp;&nbsp;独今也。古之君子犹亦病诸。家有千里骥而不珍焉；人怀盈尺，和氏无贵矣。夫<br /><br />&nbsp;&nbsp;&nbsp;&nbsp;君子而不知音乐，古之达论谓之通而蔽。墨翟不好伎，何为过朝歌而回车乎？足<br /><br />&nbsp;&nbsp;&nbsp;&nbsp;下好伎，值墨翟回车之县，想足下助我张目也。<br /><br />&nbsp;&nbsp;&nbsp;&nbsp;又闻足下在彼，自有佳政。夫求而不得者有之矣，未有不求而自得者也。且<br /><br />&nbsp;&nbsp;&nbsp;&nbsp;改辙而行，非良乐之御；易民而治，非楚、郑之政。愿足下勉之而已矣。适对嘉<br /><br />&nbsp;&nbsp;&nbsp;&nbsp;宾，口授不悉，往来数相闻。曹植白。<br /><br />&nbsp;&nbsp;&nbsp;&nbsp;○任城王诔<br /><br />&nbsp;&nbsp;&nbsp;&nbsp;昔二虢佐文，旦、]翼武。於休我王，魏之元辅。将崇懿迹，等号齐、鲁。<br /><br />&nbsp;&nbsp;&nbsp;&nbsp;如何奄忽，命不是与。仁者悼没，兼彼殊类。矧我同生，能不阻？目想宫墀，<br /><br />&nbsp;&nbsp;&nbsp;&nbsp;心在平素。仿佛魂神，驰情陵墓。凡夫爱命，达者徇名。王虽薨徂，功著丹青。<br /><br />&nbsp;&nbsp;&nbsp;&nbsp;人谁不没，德贵有遗。乃作诔曰：<br /><br />&nbsp;&nbsp;&nbsp;&nbsp;幼有令质，光耀璋。孝殊闵氏，义达参商。温温其恭，爰柔克刚。心存建<br /><br />&nbsp;&nbsp;&nbsp;&nbsp;业，王室是匡。矫矫元戎，雷动雨徂。横行燕代，威慑北胡。奔虏无窜，还战高<br /><br />&nbsp;&nbsp;&nbsp;&nbsp;柳。王率壮士，常为君首。宜究长年，永保皇家。如何奄忽，景命不遐。同盟饮<br /><br />&nbsp;&nbsp;&nbsp;&nbsp;泪，百寮咨嗟。<br /><br />&nbsp;&nbsp;&nbsp;&nbsp;○大司马曹休诔<br /><br />&nbsp;&nbsp;&nbsp;&nbsp;於穆公侯，魏之宗室。明德继踵，弈世纯粹。阐弘泛爱，仁以接物。艺以为<br /><br />&nbsp;&nbsp;&nbsp;&nbsp;华，体斯亮实。年没弱冠，志在雄英。高揖名师，发言有章。东夏翕然，称曰龙<br /><br />&nbsp;&nbsp;&nbsp;&nbsp;光。贫而无怨，孔以为难。嗟我公侯，屡空是安。不耽世禄，亲悦为欢。好彼蓬<br /><br />&nbsp;&nbsp;&nbsp;&nbsp;枢，甘彼瓢箪。味道忘忧，逾宪超颜。矫矫公侯，不挠其厄。呵叱三军，躬奋雄<br /><br />&nbsp;&nbsp;&nbsp;&nbsp;戟。足蹴白刃，手按飞镝。终弭淮南，保我疆埸。<br /><br />&nbsp;&nbsp;&nbsp;&nbsp;○光禄大夫荀侯诔<br /><br />&nbsp;&nbsp;&nbsp;&nbsp;如冰之清，如玉之洁。法而不威，和而不k。百寮欷[，天子沾缨。机女投<br /><br />&nbsp;&nbsp;&nbsp;&nbsp;杼，农夫辍耕。轮结辙而不转，马悲鸣而倚衡。<br /><br />&nbsp;&nbsp;&nbsp;&nbsp;○平原懿公主诔<br /><br />&nbsp;&nbsp;&nbsp;&nbsp;俯振地纪，仰错天文。悲风激兴，霜飙雪。凋兰夭蕙，良干以泯。於惟懿<br /><br />&nbsp;&nbsp;&nbsp;&nbsp;主，瑛瑶其质。协策应期，含英秀出。岐嶷之姿，实朗实贵。在生十旬，察人识<br /><br />&nbsp;&nbsp;&nbsp;&nbsp;物。仪同圣表，声协音律。骧眉识往，俯首知来。求颜必笑，和音则孩。阿保接<br /><br />&nbsp;&nbsp;&nbsp;&nbsp;手，侍御充傍。常在襁褓，不停笫床。专爱一宫，取玩圣皇。何图奄忽，罹天之<br /><br />&nbsp;&nbsp;&nbsp;&nbsp;殃。魂神迁移，精爽翱翔。号之不应，听之莫聆。帝用吁嗟，呜呼失声。呜呼哀<br /><br />&nbsp;&nbsp;&nbsp;&nbsp;哉！怜尔早没，不逮阴光。改封大郡，惟帝旧疆。建土开家，邑移蕃王。琨惟<br /><br />&nbsp;&nbsp;&nbsp;&nbsp;鲜，朱绂斯煌。国号既崇，哀尔孤独。配尔名子，华宗贵族。爵以列侯，银艾优<br /><br />&nbsp;&nbsp;&nbsp;&nbsp;渥。成礼于宫，灵菇混薄Ｉ虽异室，没同山岳。爰构玄宫，玉石交连。朱房皓<br /><br />&nbsp;&nbsp;&nbsp;&nbsp;壁，曜电鲜。饰终备位，法生象存。长埏缮修，神闺掩扉。二柩并降，双魂孰<br /><br />&nbsp;&nbsp;&nbsp;&nbsp;依？人谁不殁，怜尔尚微。阿保激感，上圣伤悲。城阙之诗，以日喻岁。况我爱<br /><br />&nbsp;&nbsp;&nbsp;&nbsp;子，神光长灭。扃关一阖，曷其复。<br /><br />&nbsp;&nbsp;&nbsp;&nbsp;○武帝诔<br /><br />&nbsp;&nbsp;&nbsp;&nbsp;於惟我王，承运之衰。神武震发，群雄殄夷。拯民于下，登帝太微。德美旦、<br /><br />&nbsp;&nbsp;&nbsp;&nbsp;]，功越彭、韦。九德光备，万国作师。寝疾不兴，圣体长违。华夏饮泪，黎庶<br /><br />&nbsp;&nbsp;&nbsp;&nbsp;含悲。神翳功显，身沈名飞。敢扬圣德，表之素旗。乃作诔曰：<br /><br />&nbsp;&nbsp;&nbsp;&nbsp;於穆我王，胄稷胤周。贤圣是绍，元懿允休。先侯佐汉，实惟平阳。功成绩<br /><br />&nbsp;&nbsp;&nbsp;&nbsp;著，德昭二皇。民以宁一，兴咏有章。我王承统，天姿特生。年在志学，谋过老<br /><br />&nbsp;&nbsp;&nbsp;&nbsp;成。奋臂旧邦，翻身上京。表与我王，兵交若神。张陈背誓，傲帝虐民。拥徒百<br /><br />&nbsp;&nbsp;&nbsp;&nbsp;万，虎视朔滨。我王赫怒，戎车列陈。武卒处阚，如雷如震。偾贡鄙ǎ举不浃<br /><br />&nbsp;&nbsp;&nbsp;&nbsp;辰。绍遂奔北，河朔是宾。振旅京师，帝嘉厥庸。乃位丞相，总摄三公。进受上<br /><br />&nbsp;&nbsp;&nbsp;&nbsp;爵，临君魏邦。九锡昭备，大路光龙。玄鉴灵蔡，探幽洞微。下无伪情，奸不容<br /><br />&nbsp;&nbsp;&nbsp;&nbsp;非。敦俭尚古，不玩珠玉。以身先下，民以纯朴。圣性严毅，手修清一。惟善是<br /><br />&nbsp;&nbsp;&nbsp;&nbsp;嘉，靡疏靡昵。怒过雷电，喜逾春日。万国肃虔，望风震栗。既总庶政，兼览儒<br /><br />&nbsp;&nbsp;&nbsp;&nbsp;林。躬著雅颂，被之琴瑟。茫茫四海，我王康之。微微汉嗣，我王匡之。群杰扇<br /><br />&nbsp;&nbsp;&nbsp;&nbsp;动，我王服之。喁喁黎庶，我王育之。光有天下，万国作君。虔奉本朝，德美周<br /><br />&nbsp;&nbsp;&nbsp;&nbsp;文。以宽克众，每征必举。四夷宾服，功夷圣武。翼帝王世，神武鹰扬。左钺右<br /><br />&nbsp;&nbsp;&nbsp;&nbsp;旄，威凌伊吕。年逾耳顺，体壮志肃。乾乾庶事，气过方叔。宜并南岳，君国无<br /><br />&nbsp;&nbsp;&nbsp;&nbsp;穷。如何不吊，祸钟圣躬。弃离臣子，背世长终。兆民号G，仰诉上穹。既以<br /><br />&nbsp;&nbsp;&nbsp;&nbsp;约终，令节不衰。既即梓宫，躬御缀衣。玺不存身，唯绋是荷。明器无饰，陶素<br /><br />&nbsp;&nbsp;&nbsp;&nbsp;是嘉。既次西陵，幽闺启路。群臣奉迎，我王安厝。窈窕玄宇，三光不入。潜闼<br /><br />&nbsp;&nbsp;&nbsp;&nbsp;一扃。尊灵永蛰。圣上临穴，哀号靡及。群臣陪临，伫立以泣。去此昭昭，于彼<br /><br />&nbsp;&nbsp;&nbsp;&nbsp;冥冥。永弃兆民，下君百灵。千代万叶，曷时复形。<br /><br />&nbsp;&nbsp;&nbsp;&nbsp;○文帝诔<br /><br />&nbsp;&nbsp;&nbsp;&nbsp;惟黄初七年，五月七日，大行皇帝崩。呜呼哀哉！于时天震地骇，崩山陨霜，<br /><br />&nbsp;&nbsp;&nbsp;&nbsp;阳精薄景，五纬错行。百姓呼嗟，万国悲悼。若丧考妣，恩过慕唐。擗踊郊野，<br /><br />&nbsp;&nbsp;&nbsp;&nbsp;仰想穹苍。佥曰何辜，早世殒丧。呜呼哀哉！悲夫大行，忽焉光灭，永弃万国，<br /><br />&nbsp;&nbsp;&nbsp;&nbsp;云往雨绝。承问荒忽，倾逻煅省Ｐ浞娉槿校欲自僵毙，追慕三良，甘心同穴。<br /><br />&nbsp;&nbsp;&nbsp;&nbsp;感惟南风，惟以郁滞。终于偕没，指景自誓。考诸先记，寻之哲言，生若浮寄，<br /><br />&nbsp;&nbsp;&nbsp;&nbsp;惟德可论。朝闻夕逝，孔志所存。皇虽一没，天禄永延。何以述德？表之素旃。<br /><br />&nbsp;&nbsp;&nbsp;&nbsp;何以咏功？宣之管弦。乃作诔曰：<br /><br />&nbsp;&nbsp;&nbsp;&nbsp;皓皓太素，两仪始分。中和产物，肇有人伦。爰暨三皇，实秉道真。降逮五<br /><br />&nbsp;&nbsp;&nbsp;&nbsp;帝，继以懿纯。三代制作，踵武立勋。季嗣不维，纲漏于秦。崩乐灭学，儒坑礼<br /><br />&nbsp;&nbsp;&nbsp;&nbsp;焚。二世而歼，汉氏乃因。弗求古训，嬴政是遵。王纲帝典，阒尔无闻。末光幽<br /><br />&nbsp;&nbsp;&nbsp;&nbsp;昧，道究运迁。乾坤回历，简圣授贤。乃眷大行，属以黎元。龙飞启祚，合契上<br /><br />&nbsp;&nbsp;&nbsp;&nbsp;玄。五行定纪，改号革年。明明赫赫，受命于天。仁风偃物，德以礼宣。祥惟圣<br /><br />&nbsp;&nbsp;&nbsp;&nbsp;质，嶷在幼妍。研几六典，学不过庭。潜心无罔，亢志青冥。才秀藻朗，如玉之<br /><br />&nbsp;&nbsp;&nbsp;&nbsp;莹。听察无响，瞻睹未形。其刚如金，其贞如琼。如冰之洁，如砥之平。爵功无<br /><br />&nbsp;&nbsp;&nbsp;&nbsp;私，戮违无轻。心镜万机，揽照下情。思良股肱，嘉昔伊、吕。搜扬侧陋，举汤<br /><br />&nbsp;&nbsp;&nbsp;&nbsp;代禹。拔才岩穴，取士蓬户。唯德是萦，弗拘祢祖。宅土之表，率民以渐。道义<br /><br />&nbsp;&nbsp;&nbsp;&nbsp;是图，弗营厥险。六合是虞，齐契共遵。下以纯民，民由朴俭。恢折规矩，克绍<br /><br />&nbsp;&nbsp;&nbsp;&nbsp;前人。科条品制，褒贬以因。乘殷之辂，行夏之辰。金根黄屋，翠葆龙鳞。绋冕<br /><br />&nbsp;&nbsp;&nbsp;&nbsp;崇丽，衡惟新。尊肃礼容，瞩之若神。方牧妙举，钦于恤民。虎将荷节，镇彼<br /><br />&nbsp;&nbsp;&nbsp;&nbsp;四邻。朱旗所剿，九壤被震。畴克不若，孰敢不臣？县旌海表，万里无尘。虏备<br /><br />&nbsp;&nbsp;&nbsp;&nbsp;凶彻，鸟殪江岷。摧若涸鱼，乾若脯鳞。肃慎纳贡，越裳效珍。条支绝域，众子<br /><br />&nbsp;&nbsp;&nbsp;&nbsp;内宾。德侪先皇，功侔太古。上灵降瑞，黄初叔v。河龙洛龟，陵波游下。平均<br /><br />&nbsp;&nbsp;&nbsp;&nbsp;应绳，神鸾翔舞。数荚阶除，系风扇暑。皓兽素禽，飞走郊野。神钟宝鼎，形自<br /><br />&nbsp;&nbsp;&nbsp;&nbsp;旧土。云英甘露，途被宇。灵芝冒沼，朱华阴渚。回回凯风，祁祁甘雨。稼<br /><br />&nbsp;&nbsp;&nbsp;&nbsp;穑丰登，我稷我黍。家佩惠君，户蒙慈父。图致大和，洽德全义。将登介山，先<br /><br />&nbsp;&nbsp;&nbsp;&nbsp;皇作俪。镌石纪勋，兼录众瑞。方隆封禅，归功天地。宾礼百灵，勋命视规。望<br /><br />&nbsp;&nbsp;&nbsp;&nbsp;祭四岳，燎封奉柴。肃于南郊，宗祀上帝。三牲既供，夏E秋尝。元侯佐祭，献<br /><br />&nbsp;&nbsp;&nbsp;&nbsp;璧奉璋。鸾舆幽蔼，龙缣常。爰迄太庙，钟鼓BB。颂德咏功，八佾锵锵。皇<br /><br />&nbsp;&nbsp;&nbsp;&nbsp;祖既飨，烈考来享。神具醉止，降兹福祥。天地震荡，大行康之。三辰暗昧，大<br /><br />&nbsp;&nbsp;&nbsp;&nbsp;行光之。皇惟绝，大行纲之。神器莫统，大行当之。礼乐废弛，大行张之。仁<br /><br />&nbsp;&nbsp;&nbsp;&nbsp;义陆沈，大行扬之。潜龙隐凤，大行翔之。疏狄遐康，大行匡之。在位七载，元<br /><br />&nbsp;&nbsp;&nbsp;&nbsp;功仍举。将永大和，绝迹三五。宜作物师，长为神主。寿终金石，等算东父。如<br /><br />&nbsp;&nbsp;&nbsp;&nbsp;何奄忽，摧身后土。俾我茕茕，靡瞻靡顾。嗟嗟皇穹，胡宁忍务。呜呼哀哉！明<br /><br />&nbsp;&nbsp;&nbsp;&nbsp;监吉凶，体远存亡。深垂典制，申之嗣皇。圣上虔奉，是顺是将。乃耕玄宇，基<br /><br />&nbsp;&nbsp;&nbsp;&nbsp;为首阳。拟迹谷林，追尧慕唐。合山同陵，不树不疆。涂车刍灵，珠玉靡藏。百<br /><br />&nbsp;&nbsp;&nbsp;&nbsp;神警待，来宾幽堂。耕禽田兽，望魂之翔。于是俟大隧之致功兮，练元辰之淑祯。<br /><br />&nbsp;&nbsp;&nbsp;&nbsp;潜华体于梓宫兮，冯正殿以居灵。顾望嗣之号G兮，存临者之悲声。悼晏驾之<br /><br />&nbsp;&nbsp;&nbsp;&nbsp;既往兮，感容车之速征。浮飞魂于轻霄兮，就黄墟以灭形。背三光之昭晰兮，归<br /><br />&nbsp;&nbsp;&nbsp;&nbsp;玄宅之冥冥。嗟一往之不反兮，痛邈酥长扃。咨远臣之眇眇兮，成凶讳以怛惊。<br /><br />&nbsp;&nbsp;&nbsp;&nbsp;心孤绝而靡告兮，纷流涕而交颈。思恩荣以横奔兮，阂阙塞之i峥。顾衰以轻<br /><br />&nbsp;&nbsp;&nbsp;&nbsp;举兮，迫关防之我婴。欲高飞而遥憩兮，惮天网之远经。遥投骨于山足兮，报恩<br /><br />&nbsp;&nbsp;&nbsp;&nbsp;养于下庭。慨拊心而自悼兮，惧施重而命轻。嗟微躯之是效兮，甘九死而忘生。<br /><br />&nbsp;&nbsp;&nbsp;&nbsp;几司命之役籍兮，先黄发而陨零。天盖高而察卑兮，冀神明之我听。独郁伊而莫<br /><br />&nbsp;&nbsp;&nbsp;&nbsp;诉兮，追顾景而怜形。奏斯文以写思兮，结翰墨以敷诚。呜呼哀哉！<br /><br />&nbsp;&nbsp;&nbsp;&nbsp;○卞太后诔<br /><br />&nbsp;&nbsp;&nbsp;&nbsp;率土喷薄，三光改度，陵颓谷踊，五行互错。皇室萧条，羽檄四布。百姓欷<br /><br />&nbsp;&nbsp;&nbsp;&nbsp;[，婴儿号慕，若丧考妣，天下缟素。圣者知命，徇道宝名。义之攸在，亦弃厥<br /><br />&nbsp;&nbsp;&nbsp;&nbsp;生。敢扬后德，表之盱海光垂罔极，以慰我情。乃作诔曰：<br /><br />&nbsp;&nbsp;&nbsp;&nbsp;我王之生，坤灵是辅。作合于魏，亦光圣武。笃生文帝，绍虞之绪。龙飞紫<br /><br />&nbsp;&nbsp;&nbsp;&nbsp;宸，奄有九土。详惟圣善，岐嶷秀出。德配姜，不忝先哲。玄览万机，兼才<br /><br />&nbsp;&nbsp;&nbsp;&nbsp;备艺。泛纳容众，含垢藏疾。仰奉诸姑，降接俦列。阴阳观潜，外明内察。及践<br /><br />&nbsp;&nbsp;&nbsp;&nbsp;大位，母养万国。温温其人，不替明德。悼彼边氓，未遑宴息。恒劳庶事，兢兢<br /><br />&nbsp;&nbsp;&nbsp;&nbsp;翼翼。亲桑蚕馆，为天下式。樊姬霸楚，书载其庸。武王有乱，孔叹其功。我后<br /><br />&nbsp;&nbsp;&nbsp;&nbsp;齐圣，克畅丹聪。不出房闼，心照万邦。年逾耳顺，乾乾匪倦。珠玉不玩，躬御<br /><br />&nbsp;&nbsp;&nbsp;&nbsp;绨练。日昃忘饥，临乐勿宴。去奢即俭，旷世作检。慎终如始，蹈和履贞。恭事<br /><br />&nbsp;&nbsp;&nbsp;&nbsp;神祗，昭奉百灵。局天地，祗畏神明。敬微慎独，报礼幽冥。虔肃宗庙，蠲荐<br /><br />&nbsp;&nbsp;&nbsp;&nbsp;三牲。降福无疆，祝云其神。宜享斯v，蒙祉自天。何图凶咎，不勉斯年。尝祷<br /><br />&nbsp;&nbsp;&nbsp;&nbsp;尽礼，有笃无痊。岂命有终，神食其言。遗孤在疚，承讳东藩。擗踊郊畛洒泪中<br /><br />&nbsp;&nbsp;&nbsp;&nbsp;原。追号皇妣，弃我何迁。昔垂顾复，今何不然。空宫寥廓，栋宇无烟。巡省阶<br /><br />&nbsp;&nbsp;&nbsp;&nbsp;途，仿佛棂轩。仰瞻帷幄，俯察几筵。物不毁故，而人不存。痛莫酷斯，彼苍者<br /><br />&nbsp;&nbsp;&nbsp;&nbsp;天。遂臻魏都，游魂旧邑。大隧开途，灵将斯戢。叹息雾兴，挥泪雨集。徘徊<br /><br />&nbsp;&nbsp;&nbsp;&nbsp;柩，号G弗及。神光既幽，伫立以泣。<br /><br />&nbsp;&nbsp;&nbsp;&nbsp;○金瓠哀辞<br /><br />&nbsp;&nbsp;&nbsp;&nbsp;金瓠，予之首女，虽未能言，固已授色知心矣。生十九旬而夭折，乃作此辞。<br /><br />&nbsp;&nbsp;&nbsp;&nbsp;辞曰：<br /><br />&nbsp;&nbsp;&nbsp;&nbsp;在襁褓而抚育，向孩笑而未言。不终年而夭绝，何见罚于皇天？<br /><br />&nbsp;&nbsp;&nbsp;&nbsp;信吾罪之所招，悲弱子之无愆。去父母之怀抱，灭微骸于粪土。<br /><br />&nbsp;&nbsp;&nbsp;&nbsp;天长地久，人生几时。先后无觉，促尔有期。<br /><br />&nbsp;&nbsp;&nbsp;&nbsp;○行女哀辞<br /><br />&nbsp;&nbsp;&nbsp;&nbsp;行女生于季秋，而终于首夏。三年之中，二子频丧。<br /><br />&nbsp;&nbsp;&nbsp;&nbsp;伊上灵之降命，何短修之难裁。或华发以终年，或怀妊而逢灾。感前哀之未<br /><br />&nbsp;&nbsp;&nbsp;&nbsp;阕，复新殃之重来。方朝华而晚敷，比辰露而先。感逝者之不追，怅情忽而失<br /><br />&nbsp;&nbsp;&nbsp;&nbsp;度。天盖高而无阶，怀此恨其谁诉。<br /><br />&nbsp;&nbsp;&nbsp;&nbsp;○仲雍哀辞<br /><br />&nbsp;&nbsp;&nbsp;&nbsp;曹`，字仲雍，魏太子之中子也。三月而生，五月而亡。昔后稷之在寒冰，<br /><br />&nbsp;&nbsp;&nbsp;&nbsp;YY之在楚泽，咸依鸟凭虎，而无风尘之灾。今之玄笫文茵，无寒冰之惨；罗帏<br /><br />&nbsp;&nbsp;&nbsp;&nbsp;绮帐，暖于翔鸟之翼；幽房闲宇，密于云梦之野；慈母良保，仁乎乌虎之情。卒<br /><br />&nbsp;&nbsp;&nbsp;&nbsp;不能延期于期载，虽六旬而夭殁。彼孤兰之眇眇，亮成干其毕荣。哀绵绵之弱子，<br /><br />&nbsp;&nbsp;&nbsp;&nbsp;早背世而潜形。且四孟之未周，将愿子乎一龄。阴云回于素盖，悲风动其扶轮。<br /><br />&nbsp;&nbsp;&nbsp;&nbsp;临埏闼以[欷，泪流射而沾巾。<br /><br />&nbsp;&nbsp;&nbsp;&nbsp;○王仲宣诔<br /><br />&nbsp;&nbsp;&nbsp;&nbsp;建安二十二年正月二十四日戊申，魏故侍中关内侯王君卒。呜呼哀哉！皇穹<br /><br />&nbsp;&nbsp;&nbsp;&nbsp;神察，哲人是恃。如何灵祗，歼我吉士。谁谓不痛，早世即冥。谁谓不伤，华繁<br /><br />&nbsp;&nbsp;&nbsp;&nbsp;中零。存亡分流，夭遂同期。朝闻夕没，先民所思。何用诔德？表之素旗。何以<br /><br />&nbsp;&nbsp;&nbsp;&nbsp;赠终？哀以送之。遂作诔曰：<br /><br />&nbsp;&nbsp;&nbsp;&nbsp;猗欤侍中，远祖弥芳。公高建业，佐武伐商。爵同齐鲁，邦祀绝亡。流裔毕<br /><br />&nbsp;&nbsp;&nbsp;&nbsp;万，勋绩惟光。晋献赐封，于魏之疆。天开之祚，末胄称王。厥姓斯氏，条分叶<br /><br />&nbsp;&nbsp;&nbsp;&nbsp;散。世滋芳烈，扬声秦汉。会遭阳九，炎光中洹Ｊ雷娌β遥爰建时雍。三台<br /><br />&nbsp;&nbsp;&nbsp;&nbsp;树位，履道是钟。宠爵之加，匪惠惟恭。自君二祖，为光为龙。佥曰休哉，宜翼<br /><br />&nbsp;&nbsp;&nbsp;&nbsp;汉邦。或统太尉，或掌司空。百揆惟叙，五典克从。天静民和，皇教遐通。伊君<br /><br />&nbsp;&nbsp;&nbsp;&nbsp;显考，奕世佐时。入管机密，朝政以治。出临朔岱，庶绩咸熙。君以叔懿，继此<br /><br />&nbsp;&nbsp;&nbsp;&nbsp;洪基。既有令德，材技广宣。强记洽闻，幽赞微言。文若春华，思若涌泉。发言<br /><br />&nbsp;&nbsp;&nbsp;&nbsp;可咏，下笔成篇。何道不洽，何艺不闲。棋局逞巧，博弈唯贤。皇家不造，京室<br /><br />&nbsp;&nbsp;&nbsp;&nbsp;陨颠。宰臣专制，帝用西迁。君乃羁旅，离此阻艰。翕然凤举，远窜荆蛮。身穷<br /><br />&nbsp;&nbsp;&nbsp;&nbsp;志达，居鄙行鲜。振冠南岳，濯缨清川。潜处蓬室，不干势权。我公奋钺，耀威<br /><br />&nbsp;&nbsp;&nbsp;&nbsp;南楚。荆人或违，陈戎讲武。君乃义发，算我师旅。高尚霸功，投身帝宇。斯言<br /><br />&nbsp;&nbsp;&nbsp;&nbsp;既发，谋夫是与。是与伊何？响我明德。投戈编郡，稽颡汉北。我公实嘉，表扬<br /><br />&nbsp;&nbsp;&nbsp;&nbsp;京国。金龟紫绶，以彰勋则。勋则伊何？劳谦靡已。忧世忘家，殊略卓峙。乃署<br /><br />&nbsp;&nbsp;&nbsp;&nbsp;祭酒，与军行止。算无遗策，画无失理。我王建国，百司隽V。君以显举，秉机<br /><br />&nbsp;&nbsp;&nbsp;&nbsp;省闼。戴蝉珥貂，朱衣皓带。入侍帷幄，出拥华盖。荣耀当世，芳风蔼。嗟彼<br /><br />&nbsp;&nbsp;&nbsp;&nbsp;东夷，凭江阻湖。骚扰边境，劳我师徒。光光戎辂，霆骇风徂。君侍华毂，辉辉<br /><br />&nbsp;&nbsp;&nbsp;&nbsp;王途。思荣怀附，望彼来威。如何不济，运极命衰。寝疾弥留，吉往凶归。呜呼<br /><br />&nbsp;&nbsp;&nbsp;&nbsp;哀哉！翩翩孤嗣，号恸崩摧。发轸北魏，远迄南淮。经历山河，泣涕如颓。哀风<br /><br />&nbsp;&nbsp;&nbsp;&nbsp;兴感，行云徘徊。游鱼失浪，归鸟忘栖。呜呼哀哉！吾与夫子，义贯丹青。好和<br /><br />&nbsp;&nbsp;&nbsp;&nbsp;琴瑟，分过友生。庶几遐年，携手同征。如何奄忽，弃我夙零。感昔宴会，志各<br /><br />&nbsp;&nbsp;&nbsp;&nbsp;高厉。予戏夫子，金石难敝。人命靡常，吉凶异制。此欢之人，孰先陨越。何寤<br /><br />&nbsp;&nbsp;&nbsp;&nbsp;夫子，果乃先逝。又论死生，存亡数度。予犹怀疑，求之明据。傥独有灵，游魂<br /><br />&nbsp;&nbsp;&nbsp;&nbsp;泰素。我将假翼，飘u高举。超登景云，要子天路。丧柩既臻，将及魏京。灵<br /><br />&nbsp;&nbsp;&nbsp;&nbsp;回轨，白骥悲鸣。虚廓无见，藏影蔽形。孰云仲宣，不闻其声。延首叹息，雨泣<br /><br />&nbsp;&nbsp;&nbsp;&nbsp;交颈。嗟乎夫子，永安幽冥。人谁不没，达士徇名。生荣死哀，亦孔之荣。呜呼<br /><br />&nbsp;&nbsp;&nbsp;&nbsp;哀哉！</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1880);">加入书签</a><a
                        href="1878.html">上一页</a>&larr;<a href="index.html">返回列表</a>&rarr;<a
                            href="1882.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1878.html"; var next_page = "1882.html"; var index_page = "index.html"; var sortid = "9"; var article_id = "30"; var chapter_id = "1880"; var articlename = "曹子建集"; var chaptername = " 卷九"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>