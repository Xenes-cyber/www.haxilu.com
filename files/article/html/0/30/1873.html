<!DOCTYPE html>
<html>
<head>
<meta charset="gbk" />
<title>曹子建集- 卷五-在线阅读-哈西文学网</title>
<meta name="keywords" content="曹植，曹子建集， 卷五全文， 卷五在线阅读 哈西文学网" />
<meta name="description" content="哈西文学网提供曹植的曹子建集  卷五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1873.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1873.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五</h1>
            <div class="link xb">
                <a href="1872.html">上一页</a>&larr;<a href="index.html">返回列表</a>&rarr;<a
                    href="1874.html">下一页</a></div>			
            <div id="BookText">&nbsp;&nbsp;&nbsp;&nbsp;○公宴<br /><br />&nbsp;&nbsp;&nbsp;&nbsp;公子敬爱客，终宴不知疲。清夜游西园，飞盖相追随。明月澄清景，列宿正<br /><br />&nbsp;&nbsp;&nbsp;&nbsp;参差。秋兰被长坂，朱华冒绿池。潜鱼跃清波，好鸟鸣高枝。神飙接丹毂，轻辇<br /><br />&nbsp;&nbsp;&nbsp;&nbsp;随风移。飘u放志意，千秋长若斯。<br /><br />&nbsp;&nbsp;&nbsp;&nbsp;○侍太子坐<br /><br />&nbsp;&nbsp;&nbsp;&nbsp;白日曜青天，时雨静飞尘。寒冰辟炎景，凉风飘我身。清醴盈金觞，肴馔纵<br /><br />&nbsp;&nbsp;&nbsp;&nbsp;横陈。齐人进奇乐，歌者出西秦。翩翩我公子，机巧忽若神。<br /><br />&nbsp;&nbsp;&nbsp;&nbsp;○七哀<br /><br />&nbsp;&nbsp;&nbsp;&nbsp;明月照高楼，流光正徘徊。上有愁思妇，悲叹有余哀。借问叹者谁，言是宕<br /><br />&nbsp;&nbsp;&nbsp;&nbsp;子妻。君行逾十年，孤妾常独栖。君若清路尘，妾若浊水泥。浮沈各异势，会合<br /><br />&nbsp;&nbsp;&nbsp;&nbsp;何时谐？愿为西南风，长逝入君怀。君怀良不开，贱妾当何依。<br /><br />&nbsp;&nbsp;&nbsp;&nbsp;○斗鸡<br /><br />&nbsp;&nbsp;&nbsp;&nbsp;游目极妙伎，清听厌宫商。主人寂无为，众宾进乐方。长筵坐戏客，斗鸡间<br /><br />&nbsp;&nbsp;&nbsp;&nbsp;观房。群雄正翕赫，双翘自飞扬。挥羽邀清风，悍目发朱光。觜落轻毛散，严距<br /><br />&nbsp;&nbsp;&nbsp;&nbsp;往往伤。长鸣入青云，扇翼独翱翔。愿蒙狸膏助，常得擅此场。<br /><br />&nbsp;&nbsp;&nbsp;&nbsp;○元会<br /><br />&nbsp;&nbsp;&nbsp;&nbsp;初岁元祚，吉日惟良。乃为佳会，宴此高堂。尊卑列叙，典而有章。衣裳鲜<br /><br />&nbsp;&nbsp;&nbsp;&nbsp;洁，黼黻玄黄。清酤盈爵，中坐腾光。珍膳杂Z，充溢圆方。笙磬既设，筝瑟俱<br /><br />&nbsp;&nbsp;&nbsp;&nbsp;张。悲歌厉响，咀嚼清商。俯视文轩，仰瞻华梁。愿保兹喜，千载为常。欢笑尽<br /><br />&nbsp;&nbsp;&nbsp;&nbsp;娱，乐哉未央。皇家荣贵，寿考无疆。<br /><br />&nbsp;&nbsp;&nbsp;&nbsp;○送应氏（二首）<br /><br />&nbsp;&nbsp;&nbsp;&nbsp;步登北邙阪，遥望洛阳山。洛阳何寂寞，宫室尽烧焚。垣墙皆顿擗，荆棘上<br /><br />&nbsp;&nbsp;&nbsp;&nbsp;参天。不见旧耆老，但睹新少年。侧足无行径，荒畴不复田。游子久不归，不识<br /><br />&nbsp;&nbsp;&nbsp;&nbsp;陌与阡。中野何萧条，千里无人烟。念我平生居，气结不能言。<br /><br />&nbsp;&nbsp;&nbsp;&nbsp;○又<br /><br />&nbsp;&nbsp;&nbsp;&nbsp;清时难屡得，嘉会不可常。天地无终极，人命若朝霜。愿得展魍瘢我友<br /><br />&nbsp;&nbsp;&nbsp;&nbsp;之朔方。亲昵并集送，置酒此河阳。中馈岂独薄，宾饮不尽觞。爱至望苦深，岂<br /><br />&nbsp;&nbsp;&nbsp;&nbsp;不愧中肠。山川阻且远，别促会日长。愿为比翼鸟，施翮起高翔。<br /><br />&nbsp;&nbsp;&nbsp;&nbsp;○杂诗其一<br /><br />&nbsp;&nbsp;&nbsp;&nbsp;高台多悲风，朝日照北林。之子在万里，江湖回且深。方舟安可极，离思故<br /><br />&nbsp;&nbsp;&nbsp;&nbsp;难任。孤雁飞南游，过庭长哀吟。翘思慕远人，愿欲托遗音。形影忽不见，翩翩<br /><br />&nbsp;&nbsp;&nbsp;&nbsp;伤我心。<br /><br />&nbsp;&nbsp;&nbsp;&nbsp;○杂诗其二<br /><br />&nbsp;&nbsp;&nbsp;&nbsp;转蓬离本根，飘u长随风。何意回飙举，吹我入云中。高高上无极，天路安<br /><br />&nbsp;&nbsp;&nbsp;&nbsp;可穷。类此游客子，捐躯远从戎。毛褐不掩形，薇藿常不充。去去莫复道，沈忧<br /><br />&nbsp;&nbsp;&nbsp;&nbsp;令人老。<br /><br />&nbsp;&nbsp;&nbsp;&nbsp;○杂诗其三<br /><br />&nbsp;&nbsp;&nbsp;&nbsp;西北有织妇，绮缟何缤纷。明晨秉机杼，日昃不成文。太息终长夜，悲啸入<br /><br />&nbsp;&nbsp;&nbsp;&nbsp;青云。妾身入空闺，良人行从军。自期三年归，今已历九春。飞鸟绕树翔，<br /><br />&nbsp;&nbsp;&nbsp;&nbsp;鸣索群。愿为南流景，驰光见我君。<br /><br />&nbsp;&nbsp;&nbsp;&nbsp;○杂诗其四<br /><br />&nbsp;&nbsp;&nbsp;&nbsp;南国有佳人，容华若桃李。朝游江北岸，夕宿潇湘b。时俗薄朱颜，谁为发<br /><br />&nbsp;&nbsp;&nbsp;&nbsp;皓齿。俯仰岁将暮，荣耀难久恃。<br /><br />&nbsp;&nbsp;&nbsp;&nbsp;○杂诗其五<br /><br />&nbsp;&nbsp;&nbsp;&nbsp;仆夫早严驾，吾将远行游。远游欲何之？吴国为我仇。将骋万里途，东路安<br /><br />&nbsp;&nbsp;&nbsp;&nbsp;足由。江介多悲风，淮泗驰急流。愿欲一轻济，惜哉无方舟。闲居非吾志，甘心<br /><br />&nbsp;&nbsp;&nbsp;&nbsp;赴国忧。<br /><br />&nbsp;&nbsp;&nbsp;&nbsp;○杂诗其六<br /><br />&nbsp;&nbsp;&nbsp;&nbsp;飞观百余尺，临牖御棂轩。远望周千里，朝夕见平原。烈士多悲心，小人偷<br /><br />&nbsp;&nbsp;&nbsp;&nbsp;自闲。国仇亮不塞，甘心思丧元。拊剑西南望，思欲赴太山。弦急悲声发，聆我<br /><br />&nbsp;&nbsp;&nbsp;&nbsp;慷慨言。<br /><br />&nbsp;&nbsp;&nbsp;&nbsp;○喜雨<br /><br />&nbsp;&nbsp;&nbsp;&nbsp;天覆何弥广，苞育此群生。弃之必憔悴，惠之则滋荣。庆云从北来，郁述西<br /><br />&nbsp;&nbsp;&nbsp;&nbsp;南征。时雨终夜降，长雷周我廷。嘉种盈膏壤，登秋必有成。<br /><br />&nbsp;&nbsp;&nbsp;&nbsp;○离友（并序）<br /><br />&nbsp;&nbsp;&nbsp;&nbsp;乡人有夏侯威者，少有成人之风。余尚其为人，与之昵好。王师振旅，送予<br /><br />&nbsp;&nbsp;&nbsp;&nbsp;于魏邦。心有眷然，为之陨涕，乃作离友之诗。其辞曰：<br /><br />&nbsp;&nbsp;&nbsp;&nbsp;王旅游兮背故乡，彼君子兮笃人纲。媵予行兮归朔方，驰原隰兮寻旧疆。载<br /><br />&nbsp;&nbsp;&nbsp;&nbsp;车奔兮马繁骧，涉浮济兮泛轻航。迄魏都兮息兰房，展宴好兮惟乐康。<br /><br />&nbsp;&nbsp;&nbsp;&nbsp;○应诏<br /><br />&nbsp;&nbsp;&nbsp;&nbsp;肃承明诏，应会皇都。星陈夙驾，秣马脂车。命彼掌徒，肃我征旅。朝发鸾<br /><br />&nbsp;&nbsp;&nbsp;&nbsp;台，夕宿兰渚。芒芒原隰，祁祁士女。经彼公田，乐我稷黍。爰有湍荆重阴匪<br /><br />&nbsp;&nbsp;&nbsp;&nbsp;息。虽有糇粮，饥不遑食。望城不过，面邑不游。仆夫警策，平路是由。玄驷蔼<br /><br />&nbsp;&nbsp;&nbsp;&nbsp;蔼，扬镳漂沫。流风翼衡，轻云承盖。涉涧之滨，绿山之隈。遵彼河浒，黄坂是<br /><br />&nbsp;&nbsp;&nbsp;&nbsp;阶。西济关谷，或降或升。a骖倦路，载寝载兴。将朝圣皇，匪敢晏宁。珥节长<br /><br />&nbsp;&nbsp;&nbsp;&nbsp;骛，指日遄征。前驱举燧，后乘抗旌。轮不辍运，鸾无废声。爰暨帝室，税此西<br /><br />&nbsp;&nbsp;&nbsp;&nbsp;墉。嘉诏未赐，朝觐莫从。仰瞻城阈，俯惟阙庭。长怀永慕，忧心如酲。<br /><br />&nbsp;&nbsp;&nbsp;&nbsp;○赠徐<br /><br />&nbsp;&nbsp;&nbsp;&nbsp;惊风飘白日，忽然归西山。圆景光未满，众星灿以繁。志士营世业，小人亦<br /><br />&nbsp;&nbsp;&nbsp;&nbsp;不闲。聊且夜行游，游彼双阙间。文昌郁云兴，迎风高中天。春鸠鸣飞栋，流Y<br /><br />&nbsp;&nbsp;&nbsp;&nbsp;激棂轩。顾念蓬室士，贫贱诚足怜。薇藿弗充虚，皮褐犹不全。慷慨有悲心，兴<br /><br />&nbsp;&nbsp;&nbsp;&nbsp;文自成篇。宝弃怨何人，和氏有其愆。弹冠俟知己，知己谁不然。良田无晚岁，<br /><br />&nbsp;&nbsp;&nbsp;&nbsp;膏泽多丰年。亮怀_[美，积久德愈宣。亲交义在敦，申章复何言。<br /><br />&nbsp;&nbsp;&nbsp;&nbsp;○赠丁仪<br /><br />&nbsp;&nbsp;&nbsp;&nbsp;初秋凉气发，庭树微消落。凝霜依玉除，清风飘飞阁。朝云不归山，霖雨成<br /><br />&nbsp;&nbsp;&nbsp;&nbsp;川泽。黍稷委畴陇，农夫安所获。在贵多忘贱，为恩谁能博。狐白足御冬，焉念<br /><br />&nbsp;&nbsp;&nbsp;&nbsp;无衣客。思慕延陵子，宝剑非所惜。子其宁尔心，亲交义不薄。<br /><br />&nbsp;&nbsp;&nbsp;&nbsp;○赠王粲<br /><br />&nbsp;&nbsp;&nbsp;&nbsp;端坐苦愁思，揽衣起西游。树木发春华，清池激长流。中有孤鸳鸯，哀鸣求<br /><br />&nbsp;&nbsp;&nbsp;&nbsp;匹俦。我愿执此鸟，惜哉无轻舟。欲归忘故道，顾望但怀愁。悲风鸣我侧，羲和<br /><br />&nbsp;&nbsp;&nbsp;&nbsp;逝不留。重阴润万物，何惧泽不周。谁令君多念，自使怀百忧。<br /><br />&nbsp;&nbsp;&nbsp;&nbsp;○赠丁仪、王粲<br /><br />&nbsp;&nbsp;&nbsp;&nbsp;从军度函谷，驱马过西京。山峰高无极，泾渭扬浊清。壮哉帝王居，佳丽殊<br /><br />&nbsp;&nbsp;&nbsp;&nbsp;百城。员阙出浮云，承露概泰清。皇佐扬天惠，四海无交兵。权家虽爱胜，全国<br /><br />&nbsp;&nbsp;&nbsp;&nbsp;为令名。君子在末位，不能歌德声。丁生怨在朝，王子欢自营。欢怨非贞则，中<br /><br />&nbsp;&nbsp;&nbsp;&nbsp;和诚可经。<br /><br />&nbsp;&nbsp;&nbsp;&nbsp;○赠白马王彪<br /><br />&nbsp;&nbsp;&nbsp;&nbsp;黄初四年五月，白马王、任城王与余俱朝京师。会节气，日不阳，任城王薨。<br /><br />&nbsp;&nbsp;&nbsp;&nbsp;至七月，与白马王还国。后有司以二王归藩，道路宜异宿止，意毒恨之。盖以大<br /><br />&nbsp;&nbsp;&nbsp;&nbsp;别在数日，是用自剖，与王辞焉，愤而成篇。<br /><br />&nbsp;&nbsp;&nbsp;&nbsp;谒帝承明庐，逝将归旧疆。清晨发皇邑，日夕过首阳。伊洛广且深，欲济川<br /><br />&nbsp;&nbsp;&nbsp;&nbsp;无梁。泛舟越洪涛，怨彼东路长。顾瞻恋城阙，引领情内伤。<br /><br />&nbsp;&nbsp;&nbsp;&nbsp;大谷何寥廓，山树郁苍苍。霖雨泥我途，流潦浩从横。中逵绝无轨，改辙登<br /><br />&nbsp;&nbsp;&nbsp;&nbsp;高岗。修阪造云日，我马玄以黄。<br /><br />&nbsp;&nbsp;&nbsp;&nbsp;玄黄犹能进，我思郁以纡。郁纡将何念？亲爱在离居。本图相与偕，中更不<br /><br />&nbsp;&nbsp;&nbsp;&nbsp;克俱。鸱枭鸣衡轭，豺狼当路衢。苍蝇间白黑，谗巧令亲疏。欲还绝无蹊，揽辔<br /><br />&nbsp;&nbsp;&nbsp;&nbsp;止踟蹰。<br /><br />&nbsp;&nbsp;&nbsp;&nbsp;踟蹰亦何留？相思无终极。秋风发微凉，寒蝉鸣我侧。原野何萧条，白日忽<br /><br />&nbsp;&nbsp;&nbsp;&nbsp;西匿。归鸟赴乔林，翩翩厉羽翼。孤兽走索群，御草不遑食。感物伤我怀，抚心<br /><br />&nbsp;&nbsp;&nbsp;&nbsp;长太息。<br /><br />&nbsp;&nbsp;&nbsp;&nbsp;太息将何为？天命与我违。奈何念同生，一往形不归。孤魂翔故域，灵柩寄<br /><br />&nbsp;&nbsp;&nbsp;&nbsp;京师。存者忽复过，亡殁身自衰。人生处一世，去若朝露。年在桑榆间，影响<br /><br />&nbsp;&nbsp;&nbsp;&nbsp;不能追。自顾非金石，咄令心悲。<br /><br />&nbsp;&nbsp;&nbsp;&nbsp;心悲动我神，弃置莫复陈。丈夫志四海，万里犹比邻。恩爱苟不亏，在远分<br /><br />&nbsp;&nbsp;&nbsp;&nbsp;日亲。何必同衾帱，然后展殷勤。忧思成疾疹，无乃儿女仁。仓卒骨肉情，能不<br /><br />&nbsp;&nbsp;&nbsp;&nbsp;怀苦辛？<br /><br />&nbsp;&nbsp;&nbsp;&nbsp;苦辛何虑思，天命信可疑。虚无求列仙，松子久吾欺。变故在须臾，百年谁<br /><br />&nbsp;&nbsp;&nbsp;&nbsp;能持？离别永无会，执手将何时？王其爱玉体，俱享黄发期。收泪即长路，援笔<br /><br />&nbsp;&nbsp;&nbsp;&nbsp;从此辞。<br /><br />&nbsp;&nbsp;&nbsp;&nbsp;○赠丁翼<br /><br />&nbsp;&nbsp;&nbsp;&nbsp;嘉宾填城阙，丰膳出中厨。吾与二三子，曲宴此城隅。秦筝发西气，齐瑟扬<br /><br />&nbsp;&nbsp;&nbsp;&nbsp;东讴。肴来不虚归，觞至反无余。我岂狎异人，朋友与我俱。大国多良材，譬海<br /><br />&nbsp;&nbsp;&nbsp;&nbsp;出明珠。君子义休溃小人德无储。积善有余庆，荣枯立可须。滔荡固大节，<br /><br />&nbsp;&nbsp;&nbsp;&nbsp;时俗多所拘。君子通大道，无愿为世儒。<br /><br />&nbsp;&nbsp;&nbsp;&nbsp;○朔风<br /><br />&nbsp;&nbsp;&nbsp;&nbsp;仰彼朔风，用怀魏都。愿骋代马，倏忽北徂。凯风永至，思彼蛮方。愿随越<br /><br />&nbsp;&nbsp;&nbsp;&nbsp;鸟，翻飞南翔。<br /><br />&nbsp;&nbsp;&nbsp;&nbsp;四气代谢，悬景运周。别如俯仰，脱若三秋。昔我初迁，朱华未希。今我旋<br /><br />&nbsp;&nbsp;&nbsp;&nbsp;止，素雪云飞。<br /><br />&nbsp;&nbsp;&nbsp;&nbsp;俯降千仞，仰登天阻。风飘蓬飞，载离寒暑。千仞易陟，天阻可越。昔我同<br /><br />&nbsp;&nbsp;&nbsp;&nbsp;袍，今永乖别。<br /><br />&nbsp;&nbsp;&nbsp;&nbsp;子好芳草，岂忘尔贻。繁华将茂，秋霜悴之。君不垂眷，岂云其诚。秋兰可<br /><br />&nbsp;&nbsp;&nbsp;&nbsp;喻，桂树冬荣。<br /><br />&nbsp;&nbsp;&nbsp;&nbsp;弦歌荡思，谁与销愁。临川慕思，何为泛舟。岂无和乐，游非我怜。谁忘泛<br /><br />&nbsp;&nbsp;&nbsp;&nbsp;舟，愧无榜人。<br /><br />&nbsp;&nbsp;&nbsp;&nbsp;○矫志<br /><br />&nbsp;&nbsp;&nbsp;&nbsp;芳桂虽香，难以饵鱼。尸位素餐，难以成居。磁石引铁，于金不连。大朝举<br /><br />&nbsp;&nbsp;&nbsp;&nbsp;士，愚不闻焉。抱璧途乞，无为贵宝。履仁遘祸，无为贵道。鸳雏远害，不羞卑<br /><br />&nbsp;&nbsp;&nbsp;&nbsp;栖。灵虬避难，不耻污泥。都蔗虽甘，杖之必折。巧言虽美，用之必灭。济济唐<br /><br />&nbsp;&nbsp;&nbsp;&nbsp;朝，万邦作孚。逢蒙虽巧，必得良弓。贤主虽智，必得英雄。螗螂见叹，齐士轻<br /><br />&nbsp;&nbsp;&nbsp;&nbsp;战。越王轼蛙，国以死献。道远知骥，世伪知贤。覆之焘之，顺天之矩。泽如凯<br /><br />&nbsp;&nbsp;&nbsp;&nbsp;风，惠如时雨。口为禁闼，舌为发机。门机之关，矢不追。<br /><br />&nbsp;&nbsp;&nbsp;&nbsp;○闺情（二首）<br /><br />&nbsp;&nbsp;&nbsp;&nbsp;揽衣出中闺，逍遥步两楹。闲房何寂寥，绿草被阶庭。空穴自生风，百鸟翩<br /><br />&nbsp;&nbsp;&nbsp;&nbsp;南征。春思安可忘，忧戚与君并。佳人在远道，妾身单且茕。欢会难再逢，芝兰<br /><br />&nbsp;&nbsp;&nbsp;&nbsp;不重荣。人皆弃旧爱，君岂若平生。寄松为女萝，依水如浮萍。赍身奉衿带，朝<br /><br />&nbsp;&nbsp;&nbsp;&nbsp;夕不堕倾。傥终顾眄恩，永副我中情。<br /><br />&nbsp;&nbsp;&nbsp;&nbsp;有美一人，被服纤罗。妖姿艳丽，蓊若春华。红颜{晔，云髻嵯峨。弹琴抚<br /><br />&nbsp;&nbsp;&nbsp;&nbsp;节，为我弦歌。清浊齐均，既亮且和。取乐今日，遑恤其他。<br /><br />&nbsp;&nbsp;&nbsp;&nbsp;○三良<br /><br />&nbsp;&nbsp;&nbsp;&nbsp;功名不可为，忠义我所安。秦穆先下世，三臣皆自残。生时等荣乐，既没同<br /><br />&nbsp;&nbsp;&nbsp;&nbsp;忧患。谁言捐躯易，杀身诚独难。揽涕登君墓，临穴仰天叹。长夜何冥冥，一往<br /><br />&nbsp;&nbsp;&nbsp;&nbsp;不复还。黄鸟为悲鸣，哀哉伤肺肝。<br /><br />&nbsp;&nbsp;&nbsp;&nbsp;○责躬<br /><br />&nbsp;&nbsp;&nbsp;&nbsp;於穆显考，时惟武皇。受命于天，宁济四方。朱旗所拂，九土披攘。玄化滂<br /><br />&nbsp;&nbsp;&nbsp;&nbsp;流，荒服来王。超商越周，与唐比踪。笃生我皇，奕世载聪。武则肃烈，文则时<br /><br />&nbsp;&nbsp;&nbsp;&nbsp;雍。受禅于汉，君临万邦。万邦既化，率由旧章。广命懿亲，以藩王国。帝曰尔<br /><br />&nbsp;&nbsp;&nbsp;&nbsp;侯，君兹青土。奄有海滨，方周于鲁。车服有辉，旗章有叙。济济俊？，我弼我<br /><br />&nbsp;&nbsp;&nbsp;&nbsp;辅。伊尔小子，恃宠骄盈。举挂时网，动乱国经。作藩作屏，先轨是堕。傲我皇<br /><br />&nbsp;&nbsp;&nbsp;&nbsp;使，犯我朝仪。国有典刑，我削我黜。将于理，元凶是率。明明天子，时惟笃<br /><br />&nbsp;&nbsp;&nbsp;&nbsp;类。不忍我刑，暴之朝肆。违彼执宪，哀予小子。改封兖邑，于河之滨。股肱弗<br /><br />&nbsp;&nbsp;&nbsp;&nbsp;置，有君无臣。荒淫之阙，谁弼余身。茕茕仆夫，于彼冀方。嗟予小子，乃罹斯<br /><br />&nbsp;&nbsp;&nbsp;&nbsp;殃。赫赫天子，恩不遗物。冠我玄冕，要我朱绂。光光大使，我荣我华。剖符授<br /><br />&nbsp;&nbsp;&nbsp;&nbsp;玉，王爵是加。仰齿金玺，俯执圣策。皇恩过隆，祗承怵惕。咨我小子，顽凶是<br /><br />&nbsp;&nbsp;&nbsp;&nbsp;婴。逝惭陵墓，存愧阙庭。匪敢傲德，实恩是恃。威灵改加，足以没齿。昊天罔<br /><br />&nbsp;&nbsp;&nbsp;&nbsp;极，生命不图。常惧颠沛，抱罪黄垆。愿蒙矢石，建旗东岳。庶立毫厘，微功自<br /><br />&nbsp;&nbsp;&nbsp;&nbsp;赎。危躯授命，知足免戾。甘赴江湘，奋戈吴越。天启其衷，得会京畿。迟奉圣<br /><br />&nbsp;&nbsp;&nbsp;&nbsp;颜，如渴如饥。心之云慕，怆矣其悲。天高听卑，皇肯照微。<br /><br />&nbsp;&nbsp;&nbsp;&nbsp;○情<br /><br />&nbsp;&nbsp;&nbsp;&nbsp;微阴翳阳景，清风飘我衣。游鱼潜绿水，翔鸟薄天飞。眇眇客行士，徭役不<br /><br />&nbsp;&nbsp;&nbsp;&nbsp;得归。始出严霜结，今来白露。游子叹《黍离》，处者歌《式微》。慷慨对嘉<br /><br />&nbsp;&nbsp;&nbsp;&nbsp;宾，凄怆内伤悲。<br /><br />&nbsp;&nbsp;&nbsp;&nbsp;○妒<br /><br />&nbsp;&nbsp;&nbsp;&nbsp;嗟尔同衾，曾不是志。宁彼冶容，安此妒忌。<br /><br />&nbsp;&nbsp;&nbsp;&nbsp;○芙蓉池<br /><br />&nbsp;&nbsp;&nbsp;&nbsp;逍遥芙蓉池，翩翩戏轻舟。南杨栖双鹄，北柳有鸣鸠。<br /><br />&nbsp;&nbsp;&nbsp;&nbsp;○杂诗<br /><br />&nbsp;&nbsp;&nbsp;&nbsp;悠悠远行客，去家千余里。出亦无所之，入亦无所止。浮云翳日光，悲风动<br /><br />&nbsp;&nbsp;&nbsp;&nbsp;地起。<br /><br />&nbsp;&nbsp;&nbsp;&nbsp;○言志<br /><br />&nbsp;&nbsp;&nbsp;&nbsp;庆云未时兴，云龙潜作鱼。神鸾失其俦，还从燕雀居。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1873);">加入书签</a><a
                        href="1872.html">上一页</a>&larr;<a href="index.html">返回列表</a>&rarr;<a
                            href="1874.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1872.html"; var next_page = "1874.html"; var index_page = "index.html"; var sortid = "9"; var article_id = "30"; var chapter_id = "1873"; var articlename = "曹子建集"; var chaptername = " 卷五"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>