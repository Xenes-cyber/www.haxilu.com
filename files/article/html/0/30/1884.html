<!DOCTYPE html>
<html>
<head>
<meta charset="gbk" />
<title>曹子建集- 卷十-在线阅读-哈西文学网</title>
<meta name="keywords" content="曹植，曹子建集， 卷十全文， 卷十在线阅读 哈西文学网" />
<meta name="description" content="哈西文学网提供曹植的曹子建集  卷十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1884.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1884.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十</h1>
            <div class="link xb">
                <a href="1882.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;○汉二祖优劣论<br /><br />&nbsp;&nbsp;&nbsp;&nbsp;有客问余曰：“夫汉二帝，高祖、光武，俱为受命拨乱之君，此时事之难易，<br /><br />&nbsp;&nbsp;&nbsp;&nbsp;论其人之优劣，孰者为先？”余应之曰：“昔汉之初兴，高祖因暴秦而起，官由<br /><br />&nbsp;&nbsp;&nbsp;&nbsp;亭长，自亡徒召集英雄。遂诛强楚，光有天下。功齐汤武，业流后嗣。诚帝王之<br /><br />&nbsp;&nbsp;&nbsp;&nbsp;元勋，人君之盛事也。然而名不继德，行不纯道。身没之后，崩亡之际，果令凶<br /><br />&nbsp;&nbsp;&nbsp;&nbsp;妇肆G酷之心，嬖妾被人豕之刑；云赵幽囚，祸殃骨肉；诸吕专权，社稷几移。<br /><br />&nbsp;&nbsp;&nbsp;&nbsp;凡此诸事，岂非高祖寡计浅虑以致。然彼之雄材大略，倜傥之节，信当世至豪健<br /><br />&nbsp;&nbsp;&nbsp;&nbsp;壮杰士也。又其枭将画臣，皆古今之鲜有，历世之希睹。彼能任其才而用之，听<br /><br />&nbsp;&nbsp;&nbsp;&nbsp;其言而察之。故兼天下，有帝位，流巨勋，而遗元功也。不然，斯不免于闾阎之<br /><br />&nbsp;&nbsp;&nbsp;&nbsp;人，当世之匹夫也。<br /><br />&nbsp;&nbsp;&nbsp;&nbsp;世祖体乾灵之休德，禀贞和之纯精，通黄中之妙理，韬亚圣之懿才。其为德<br /><br />&nbsp;&nbsp;&nbsp;&nbsp;也，聪达而多识，仁智而明恕，重慎而周密，乐施而爱人。值阳九无妄之世，遭<br /><br />&nbsp;&nbsp;&nbsp;&nbsp;炎光厄会之运。殷尔雷发，赫然神举。用武略以攘暴，兴义兵以扫残，神光前驱，<br /><br />&nbsp;&nbsp;&nbsp;&nbsp;威风先游。军未出于南京，莽已毙于西都。破二公于昆阳，斩阜、赐于汉津。当<br /><br />&nbsp;&nbsp;&nbsp;&nbsp;此时也，九州鼎沸，四海渊涌，言帝者二三，称王者四五，咸鸱视狼顾，虎超龙<br /><br />&nbsp;&nbsp;&nbsp;&nbsp;骧。光武秉朱光之巨钺，震赫斯之隆怒。夫其荡涤凶秽，剿除丑类，若顺迅风而<br /><br />&nbsp;&nbsp;&nbsp;&nbsp;纵烈火，晒白日而扫朝云也。若克东齐难胜之寇，降赤眉不计之虏，彭宠以望异<br /><br />&nbsp;&nbsp;&nbsp;&nbsp;内陨，庞萌以叛主取诛，隗戎以背信躯毙，公孙以离心授首。尔乃庙谋而后动众，<br /><br />&nbsp;&nbsp;&nbsp;&nbsp;计定而后行师，故攻无不陷之垒，战无奔北之卒。是以群下欣欣，归心圣德，宣<br /><br />&nbsp;&nbsp;&nbsp;&nbsp;仁以和众，迈德以来远。于时战克之将，筹画之臣，承诏奉令者获宠，违命犯旨<br /><br />&nbsp;&nbsp;&nbsp;&nbsp;者颠危。故曰：建武之行师也，计出于主心，胜决于庙堂。故窦融闻声而影附，<br /><br />&nbsp;&nbsp;&nbsp;&nbsp;马援一见而叹息。股肱有济济之美，元首有穆穆之容。敦睦九族，有唐虞之称；<br /><br />&nbsp;&nbsp;&nbsp;&nbsp;高尚纯朴，有羲皇之素；谦虚纳下，有吐握之劳；留心庶事，有日昃之勤。乃规<br /><br />&nbsp;&nbsp;&nbsp;&nbsp;弘迹而造皇极，创帝道而立德基。<br /><br />&nbsp;&nbsp;&nbsp;&nbsp;是以计功则业殊，比隆则事异，旌德则靡愆，言行则无秽，量力则势微，论<br /><br />&nbsp;&nbsp;&nbsp;&nbsp;辅则力劣。卒能握乾图之休征，应五百之显期，立不刊之遐迹，建不朽之元功。<br /><br />&nbsp;&nbsp;&nbsp;&nbsp;金石播其休烈，诗书载其勋懿。故曰：“光武其优也。”<br /><br />&nbsp;&nbsp;&nbsp;&nbsp;○魏德论<br /><br />&nbsp;&nbsp;&nbsp;&nbsp;元气否塞，玄黄喷薄，晨星乱逆，阴阳舛错，国无完邑，陵无掩椁。四海鼎<br /><br />&nbsp;&nbsp;&nbsp;&nbsp;沸，萧条沙漠。武皇之兴也，以道陵残，义气风发。神戈退指，则妖氛顺制；灵<br /><br />&nbsp;&nbsp;&nbsp;&nbsp;弧云举，则朝阳播越。惟我圣后，神武盖天，威光佐扫，辰彗北弯，首尾争击，<br /><br />&nbsp;&nbsp;&nbsp;&nbsp;气齐率然。乃电北，席卷千里。隐乎若崩岳，旰乎若溃海。愠彼蛮夏，蠢尔弗恭。<br /><br />&nbsp;&nbsp;&nbsp;&nbsp;脂我萧斧，简武练锋，星陈而天运，振耀乎南封。荆人风靡，交、益影从。军蕴<br /><br />&nbsp;&nbsp;&nbsp;&nbsp;余势，袭利乘权。荡鬼区于白水，擒矫制于遐川，仰属目于条支，弱水之潺。<br /><br />&nbsp;&nbsp;&nbsp;&nbsp;薄张骞于大夏，笑骠骑于祁连。其化之也如神，其养之也如春。柔远能迩，谁敢<br /><br />&nbsp;&nbsp;&nbsp;&nbsp;不宾？宪度增饰，日耀月光。迹存乎建安，道隆乎延康。<br /><br />&nbsp;&nbsp;&nbsp;&nbsp;于是汉氏归义，顾音孔昭，显禅天位，希唐放尧，上犹谦谦弗纳也。发不世<br /><br />&nbsp;&nbsp;&nbsp;&nbsp;之明诏，薄皇居而弗泰，蹈北人之清节，美石户之高介。义贯金石，神明以兴，<br /><br />&nbsp;&nbsp;&nbsp;&nbsp;神祗致祥，乾灵效v。于是群公卿士，功臣列辟，率尔而进曰：“昔文王三分居<br /><br />&nbsp;&nbsp;&nbsp;&nbsp;二，以服事殷，非能之而弗欲，盖欲之而弗能。况天网弗禁，皇网圯纽，侯民非<br /><br />&nbsp;&nbsp;&nbsp;&nbsp;复汉萌，尺土非复汉有。故武皇创迹于前，陛下光美于后。盖所谓勋成于彼，位<br /><br />&nbsp;&nbsp;&nbsp;&nbsp;定于此者也。将使斯民播鬯，植灵芝，锄二穗，挹醴滋。遂乃凯风回焱，甘<br /><br />&nbsp;&nbsp;&nbsp;&nbsp;露匝时，农夫咏于田陇，织妇吟而综丝。黄吻之龀，含哺而怡；鲐背之老，击壤<br /><br />&nbsp;&nbsp;&nbsp;&nbsp;而嬉。古虽称乎赫胥，曷若斯之大治乎？”于时上富于春秋，圣德汪瑁奇志妙<br /><br />&nbsp;&nbsp;&nbsp;&nbsp;思，神鉴灵察。方将审御阴阳，增耀日月，极祯祥于遐奥，飞仁风以树惠。既游<br /><br />&nbsp;&nbsp;&nbsp;&nbsp;精于万机，探幽洞深，复逍遥乎六艺；兼览儒林，抗思乎文藻之场囿，容与乎道<br /><br />&nbsp;&nbsp;&nbsp;&nbsp;术之疆畔。超天路而高峙，阶清云以妙观。将参迹于三皇，岂徒论功于大汉。<br /><br />&nbsp;&nbsp;&nbsp;&nbsp;天地位矣，九域清矣，皇化四达，帝猷成矣。明哉元首，股肱贞矣。礼乐既<br /><br />&nbsp;&nbsp;&nbsp;&nbsp;作，兴颂声矣。固将封泰山，禅梁甫，历名山，以祈福。周五方之灵宇，越八九<br /><br />&nbsp;&nbsp;&nbsp;&nbsp;于往素。踵帝皇之灵矩，流余祚于黎蒸。钟元吉乎圣主。<br /><br />&nbsp;&nbsp;&nbsp;&nbsp;○相论<br /><br />&nbsp;&nbsp;&nbsp;&nbsp;世固有人身瘠而志立，体小而名高者，于圣则否。是以尧眉八彩，舜目重瞳，<br /><br />&nbsp;&nbsp;&nbsp;&nbsp;禹耳叁漏，文王四乳。然则世亦有四乳者，此则驽马，一毛似骥耳。又曰：宋臣<br /><br />&nbsp;&nbsp;&nbsp;&nbsp;有公孙吕者，长七尺，面长三尺，广三寸。名震天下。若此之状，盖远代而求，<br /><br />&nbsp;&nbsp;&nbsp;&nbsp;非一世之异也。使形殊于外，道合其中，名震天下，不亦宜乎？语云：“无忧而<br /><br />&nbsp;&nbsp;&nbsp;&nbsp;戚，忧必及之；无庆而欢，乐必遂之。”此心有先动，而神有先知，则色有先见<br /><br />&nbsp;&nbsp;&nbsp;&nbsp;也。故扁鹊见桓公，知其将亡；申叔见巫臣，知其窃妻而逃也。荀子曰：“以为<br /><br />&nbsp;&nbsp;&nbsp;&nbsp;天不知人事邪？则周公有风雷之灾，宋景有三舍之福。以为知人事乎？则楚昭有<br /><br />&nbsp;&nbsp;&nbsp;&nbsp;弗之应，魏文无延期之报。”由是言之，则天道之与相占，可知而疑，不可得<br /><br />&nbsp;&nbsp;&nbsp;&nbsp;而无也。<br /><br />&nbsp;&nbsp;&nbsp;&nbsp;○辩道论<br /><br />&nbsp;&nbsp;&nbsp;&nbsp;世有方士，吾王悉所招致。甘陵有甘始，庐江有左慈，阳城有郗俭，始能行<br /><br />&nbsp;&nbsp;&nbsp;&nbsp;气导引，慈晓房中之术，俭善辟谷，悉号数百岁。所以集之于魏国者，诚恐此人<br /><br />&nbsp;&nbsp;&nbsp;&nbsp;之徒接奸诡以欺众，行妖恶以惑民。故聚而禁之也。岂复欲观神仙于瀛洲，求安<br /><br />&nbsp;&nbsp;&nbsp;&nbsp;期于边海，释金辂而履云舆，弃文骥而求飞龙哉？<br /><br />&nbsp;&nbsp;&nbsp;&nbsp;夫帝者位殊万国，富有天下，威尊彰明，齐光日月，宫殿阙庭，j耀紫微。<br /><br />&nbsp;&nbsp;&nbsp;&nbsp;何顾乎王母之宫，昆仑之域哉？夫三乌被役，不如百官之美也；素女娥，不若<br /><br />&nbsp;&nbsp;&nbsp;&nbsp;椒房之丽也；云衣羽裳，不若黼黻之饰也；驾螭载霓，不若乘舆之盛也；琼蕊玉<br /><br />&nbsp;&nbsp;&nbsp;&nbsp;华，不若王圭之洁也。而顾为匹夫所罔，纳虚妄之辞，信眩惑之说。隆礼以招弗<br /><br />&nbsp;&nbsp;&nbsp;&nbsp;臣，倾产以供虚求，散王爵以荣之，清闲馆以居之。经年累稔，终无一验。虽复<br /><br />&nbsp;&nbsp;&nbsp;&nbsp;诛其身，灭其族，纷然足为天下笑矣。若夫玄黄所以娱目，铿j所以乐耳，媛<br /><br />&nbsp;&nbsp;&nbsp;&nbsp;妃所以绍先，刍豢所以悦口也。何必甘无味之味，听无声之乐，观无彩之色也。<br /><br />&nbsp;&nbsp;&nbsp;&nbsp;○籍田说<br /><br />&nbsp;&nbsp;&nbsp;&nbsp;春耕于籍田，郎中令侍寡人焉，顾而谓之曰：“昔者神农氏始尝万草，教民<br /><br />&nbsp;&nbsp;&nbsp;&nbsp;种植。今寡人之兴此田，将欲以拟乎治国，非徒娱耳目而已也。夫营畴万亩，厥<br /><br />&nbsp;&nbsp;&nbsp;&nbsp;田上下，经以大陌，带以横阡，奇柳夹路，名果被园，宰农实掌，是谓公田。此<br /><br />&nbsp;&nbsp;&nbsp;&nbsp;亦寡人之封疆也。日殄没而归馆，晨未昕而即野，此亦寡人之先下也。菽q特畴，<br /><br />&nbsp;&nbsp;&nbsp;&nbsp;禾黍异田，此亦寡人之理政也。及其息泉涌，庇重阴，怀有虞，抚素琴，此亦寡<br /><br />&nbsp;&nbsp;&nbsp;&nbsp;人之所习乐也。兰蕙荃蘅，植之近畴，此亦寡人之所亲贤也。刺藜臭蔚，弃之远<br /><br />&nbsp;&nbsp;&nbsp;&nbsp;疆，此亦寡人之所远佞也。若年丰岁登，果茂菜滋，则臣仆小大，咸取验焉。”<br /><br />&nbsp;&nbsp;&nbsp;&nbsp;又曰：“封人有能以轻凿修钩去树之蝎者，树得以茂繁。”中舍人曰：“不<br /><br />&nbsp;&nbsp;&nbsp;&nbsp;识治天下者，亦有蝎者乎？”寡人告之曰：“昔三苗、共工、鲧、O兜，非尧之<br /><br />&nbsp;&nbsp;&nbsp;&nbsp;蝎欤？”问曰：“诸侯之国，亦有蝎乎？”寡人告之曰：“齐之诸田、晋之六卿、<br /><br />&nbsp;&nbsp;&nbsp;&nbsp;鲁之三桓，非诸侯之蝎欤？然三国无轻凿修钩之任，终于齐篡、鲁弱、晋国以分，<br /><br />&nbsp;&nbsp;&nbsp;&nbsp;不亦痛乎？”曰：“不识为君子者，亦有蝎乎？”寡人告之曰：“固有之也。富<br /><br />&nbsp;&nbsp;&nbsp;&nbsp;而慢，贵而骄，残仁贼义，甘财悦色，此亦君子之蝎也。”<br /><br />&nbsp;&nbsp;&nbsp;&nbsp;天子勤耘以牧一国，大夫勤耘以收世禄，君子勤耘以显令德。夫农者始于种，<br /><br />&nbsp;&nbsp;&nbsp;&nbsp;终于获。泽既时矣，苗既美矣，弃而不耘，则改为荒畴。盖丰年者，期于必收，<br /><br />&nbsp;&nbsp;&nbsp;&nbsp;譬修道者，亦期于没身也。<br /><br />&nbsp;&nbsp;&nbsp;&nbsp;○令禽恶鸟论<br /><br />&nbsp;&nbsp;&nbsp;&nbsp;国人有以伯劳生献者，王召见之。侍臣曰：“世同恶伯劳之鸣，敢问何谓也？”<br /><br />&nbsp;&nbsp;&nbsp;&nbsp;王曰：“《月令》：‘仲夏Y始鸣。’《诗》云：‘七月鸣Y。’七月，夏之五<br /><br />&nbsp;&nbsp;&nbsp;&nbsp;月，Y则博劳也。昔尹吉甫信后妻之谗，杀孝子伯奇。其弟伯封求而不得，作<br /><br />&nbsp;&nbsp;&nbsp;&nbsp;《黍离》之诗，俗传云：吉甫后悟，追伤伯奇。出游于田，见鸟鸣于桑，其声<br /><br />&nbsp;&nbsp;&nbsp;&nbsp;然，吉甫动心，曰：“无乃伯奇乎？”鸟乃抚翼，其音尤切。吉甫曰：“果<br /><br />&nbsp;&nbsp;&nbsp;&nbsp;吾子也。”乃顾曰：“伯劳乎？是吾子，栖吾舆；非吾子，飞勿居。”言未卒，<br /><br />&nbsp;&nbsp;&nbsp;&nbsp;鸟寻声而栖于盖。归入门，集于井干之上，向室而号。吉甫命后妻载弩射之，遂<br /><br />&nbsp;&nbsp;&nbsp;&nbsp;射杀后妻，以谢之。故俗恶伯劳之鸣，言所鸣之家，必有尸也。此好事者附名为<br /><br />&nbsp;&nbsp;&nbsp;&nbsp;之说，令俗人恶之，而今普传恶之，斯实否也。伯劳以五月而鸣，应阴气之动，<br /><br />&nbsp;&nbsp;&nbsp;&nbsp;阳为仁养，阴为贼害，伯劳盖贼害之鸟也。屈原曰：“_之先鸣，使百草为之<br /><br />&nbsp;&nbsp;&nbsp;&nbsp;不芳。”其声<贝鸟>々然，故俗憎之。若其为人灾害，愚民之所信，通人之所略<br /><br />&nbsp;&nbsp;&nbsp;&nbsp;也。鸟鸣之恶自取憎，人言之恶自取灭，不能有累于当世也。而凶人之行弗可易，<br /><br />&nbsp;&nbsp;&nbsp;&nbsp;枭Y之鸣不可更者，天性然也。昔荆之枭，将徙巢于吴。鸠遇之曰：“子将安之？”<br /><br />&nbsp;&nbsp;&nbsp;&nbsp;枭曰：“将巢于吴。”鸠曰：“何去荆而巢吴乎？”枭曰：“荆人恶予之声。”<br /><br />&nbsp;&nbsp;&nbsp;&nbsp;鸠曰：“子能革子之声则免，无为去荆而巢吴也。子不能革子之音，则吴楚之民<br /><br />&nbsp;&nbsp;&nbsp;&nbsp;不异情也。为子计者，莫若宛颈戢翼，终身勿复鸣也。”昔会朝议者，有人问曰：<br /><br />&nbsp;&nbsp;&nbsp;&nbsp;“宁有闻枭食其母乎？”有答之者曰：“尝闻乌反哺，未闻枭食母也。”问者惭，<br /><br />&nbsp;&nbsp;&nbsp;&nbsp;唱不善也。得蟮者，莫不驯而放之，为利人也。得蚤者，莫不糜之齿牙，为害身<br /><br />&nbsp;&nbsp;&nbsp;&nbsp;也。鸟兽昆虫，犹以名声见异。况夫吉士之与凶人乎？<br /><br />&nbsp;&nbsp;&nbsp;&nbsp;○魏德论讴・谷<br /><br />&nbsp;&nbsp;&nbsp;&nbsp;於穆圣皇，仁畅惠渥。辞献减膳，以服鳏独。和气致祥，时雨洒沃。野草萌<br /><br />&nbsp;&nbsp;&nbsp;&nbsp;芽，变化嘉谷。<br /><br />&nbsp;&nbsp;&nbsp;&nbsp;○魏德论讴・禾<br /><br />&nbsp;&nbsp;&nbsp;&nbsp;猗猗嘉禾，惟谷之精。其洪盈箱，协穗殊茎。昔生周朝，今植魏庭。献之朝<br /><br />&nbsp;&nbsp;&nbsp;&nbsp;堂，以照祖灵。<br /><br />&nbsp;&nbsp;&nbsp;&nbsp;○魏德论讴・鹊<br /><br />&nbsp;&nbsp;&nbsp;&nbsp;鹊之，诗人取喻。今存圣世，呈质见素。饥食苕华，渴饮清露。异于畴<br /><br />&nbsp;&nbsp;&nbsp;&nbsp;匹，众鸟是慕。<br /><br />&nbsp;&nbsp;&nbsp;&nbsp;○魏德论讴・鸠<br /><br />&nbsp;&nbsp;&nbsp;&nbsp;班班者鸠，爰素其质。昔翔殷邦，今为魏出。朱目丹趾，灵姿诡类。载飞载<br /><br />&nbsp;&nbsp;&nbsp;&nbsp;鸣，彰我皇懿。<br /><br />&nbsp;&nbsp;&nbsp;&nbsp;○髑髅说<br /><br />&nbsp;&nbsp;&nbsp;&nbsp;曹子游乎陂塘之滨，步乎蓁秽之薮，萧条潜虚，经幽践阻。顾见髑髅，块然<br /><br />&nbsp;&nbsp;&nbsp;&nbsp;独居。于是伏轼而问之曰：“子将结缨首剑殉国君乎？将被坚执锐毙三军乎？将<br /><br />&nbsp;&nbsp;&nbsp;&nbsp;婴兹固疾命陨倾乎？将寿终数极归幽冥乎？叩遗骸而叹息，哀白骨之无灵。慕严<br /><br />&nbsp;&nbsp;&nbsp;&nbsp;周之适楚，傥托梦以通情。”于是热粲欣矗恍若有存，影见容隐，厉声而言曰：<br /><br />&nbsp;&nbsp;&nbsp;&nbsp;“子何国之君子乎？既枉舆驾，愍其枯朽。不惜咳唾之音，而慰以若言，子则辩<br /><br />&nbsp;&nbsp;&nbsp;&nbsp;于辞矣。然未达幽冥之情，死生之说也。夫死之为言归也，归也者，归于道也。<br /><br />&nbsp;&nbsp;&nbsp;&nbsp;道也者，身以无形为主。故能与化推移，阴阳不能更，四时不能亏。是故洞于纤<br /><br />&nbsp;&nbsp;&nbsp;&nbsp;微之域，通于恍惚之庭，望之不见其象，听之不闻其声。挹之不充，注之不盈，<br /><br />&nbsp;&nbsp;&nbsp;&nbsp;吹之不凋，嘘之不荣，激之不流，凝之不停。寥落冥漠，与道相拘。偃然长寝，<br /><br />&nbsp;&nbsp;&nbsp;&nbsp;乐莫是逾。”<br /><br />&nbsp;&nbsp;&nbsp;&nbsp;曹子曰：“予将请之上帝，求诸神灵，使司命辍籍，反子骸形。”于是髑髅<br /><br />&nbsp;&nbsp;&nbsp;&nbsp;长呻，廓然叹曰：“甚矣，何子之难语也。昔太素氏不仁，劳我以形，苦我以生，<br /><br />&nbsp;&nbsp;&nbsp;&nbsp;今也幸变而之死，是反吾真也。何子之好劳而我之好逸乎？子则行矣，予将归于<br /><br />&nbsp;&nbsp;&nbsp;&nbsp;太虚。”于是言卒响绝，神光雾除。顾将旋轸，乃命仆夫。拂以玄麈，覆以缟巾，<br /><br />&nbsp;&nbsp;&nbsp;&nbsp;爰将藏彼路滨，覆以丹土，翳以绿榛。<br /><br />&nbsp;&nbsp;&nbsp;&nbsp;夫存亡之异世，乃宣尼之所陈。何神凭之虚对，云死生之必均。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1884);">加入书签</a><a
                        href="1882.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1882.html"; var next_page = "index.html"; var index_page = "index.html"; var sortid = "9"; var article_id = "30"; var chapter_id = "1884"; var articlename = "曹子建集"; var chaptername = " 卷十"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>