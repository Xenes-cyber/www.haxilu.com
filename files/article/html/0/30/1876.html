<!DOCTYPE html>
<html>
<head>
<meta charset="gbk" />
<title>曹子建集- 卷七-在线阅读-哈西文学网</title>
<meta name="keywords" content="曹植，曹子建集， 卷七全文， 卷七在线阅读 哈西文学网" />
<meta name="description" content="哈西文学网提供曹植的曹子建集  卷七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1876.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1876.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七</h1>
            <div class="link xb">
                <a href="1874.html">上一页</a>&larr;<a href="index.html">返回列表</a>&rarr;<a
                    href="1878.html">下一页</a></div>			
            <div id="BookText">&nbsp;&nbsp;&nbsp;&nbsp;○皇子生颂<br /><br />&nbsp;&nbsp;&nbsp;&nbsp;於圣我后，宪章前志。克纂二皇，三灵昭事。祗肃郊庙，明德敬忌。潜和积<br /><br />&nbsp;&nbsp;&nbsp;&nbsp;石，钟天之。嘉月令辰，笃生圣嗣。天地降祥，储君应祉。庆由一人，万国作<br /><br />&nbsp;&nbsp;&nbsp;&nbsp;嘉。喁喁万国，岌岌群生。禀命我后，绥之则荣。长为臣职，终天之经。仁圣奕<br /><br />&nbsp;&nbsp;&nbsp;&nbsp;代，永载明明。同年上帝，休祥淑祯。藩臣作颂，光流德声。吁嗟卿士，祗承予<br /><br />&nbsp;&nbsp;&nbsp;&nbsp;听。<br /><br />&nbsp;&nbsp;&nbsp;&nbsp;○玄俗颂<br /><br />&nbsp;&nbsp;&nbsp;&nbsp;玄俗妙识，饥饵神颖。在阴倏游，即阳无景。逍遥北岳，凌霄引领。挥雾昊<br /><br />&nbsp;&nbsp;&nbsp;&nbsp;天，含神自静。<br /><br />&nbsp;&nbsp;&nbsp;&nbsp;○母仪颂<br /><br />&nbsp;&nbsp;&nbsp;&nbsp;殷汤令妃，有莘之女。仁教内修，度义以处。清谧后宫，九嫔有序。伊为媵<br /><br />&nbsp;&nbsp;&nbsp;&nbsp;臣，遂作元辅。<br /><br />&nbsp;&nbsp;&nbsp;&nbsp;○明贤颂<br /><br />&nbsp;&nbsp;&nbsp;&nbsp;於铄姜后，光配周宣。非义不动，非礼不言。晏起失朝，永巷告愆。王用勤<br /><br />&nbsp;&nbsp;&nbsp;&nbsp;政，万国以虔。<br /><br />&nbsp;&nbsp;&nbsp;&nbsp;○孔子庙颂<br /><br />&nbsp;&nbsp;&nbsp;&nbsp;修复旧庙，丰其甍宇。莘莘学徒，爰居爰处。王教既备，群小遄沮。鲁道以<br /><br />&nbsp;&nbsp;&nbsp;&nbsp;兴，永作宪矩。洪声登遐，神o来v。休征杂沓，瑞我邦家。内光区域，外被荒<br /><br />&nbsp;&nbsp;&nbsp;&nbsp;遐。<br /><br />&nbsp;&nbsp;&nbsp;&nbsp;○学官颂<br /><br />&nbsp;&nbsp;&nbsp;&nbsp;自五帝典绝，三皇礼废，应期命世，齐贤等圣者，莫高于孔子也。故有若曰：<br /><br />&nbsp;&nbsp;&nbsp;&nbsp;“出乎类，拔乎萃，诚所谓性与天道，不可得而闻矣。”<br /><br />&nbsp;&nbsp;&nbsp;&nbsp;由也务学，名在前志，宰予昼寝，粪土作诫。过庭子弟，诗礼明记。歌以咏<br /><br />&nbsp;&nbsp;&nbsp;&nbsp;言，文以骋志。予今不述，后贤曷识。於铄尼父，生民之杰。性与天成，该圣备<br /><br />&nbsp;&nbsp;&nbsp;&nbsp;艺。德伦三五，配皇作烈。玄镜独鉴，神明昭晰。仁塞宇宙，志凌云霓。学者三<br /><br />&nbsp;&nbsp;&nbsp;&nbsp;千，莫不俊V。唯仁是凭，惟道足恃。钻仰弥高，请益不已。<br /><br />&nbsp;&nbsp;&nbsp;&nbsp;○社颂<br /><br />&nbsp;&nbsp;&nbsp;&nbsp;余前封鄄城侯，转雍丘，皆遇荒土，宅宇初造。以府库尚丰，志在缮宫室，<br /><br />&nbsp;&nbsp;&nbsp;&nbsp;务园圃而已。农桑一无所营。经离十载，块然守空，饥寒备尝。圣朝愍之，故封<br /><br />&nbsp;&nbsp;&nbsp;&nbsp;此县。田则一州之膏腴，桑则天下之甲第。故封此桑，以为田社。乃作颂云。<br /><br />&nbsp;&nbsp;&nbsp;&nbsp;於惟太社，官名后土。是曰勾龙，功著上古。德配帝皇，实为灵主。克明播<br /><br />&nbsp;&nbsp;&nbsp;&nbsp;植，农正曰社。尊以作稷，丰年是与。义与社同，方神北宇。建国承家，莫不攸<br /><br />&nbsp;&nbsp;&nbsp;&nbsp;叙。<br /><br />&nbsp;&nbsp;&nbsp;&nbsp;○宜男花颂<br /><br />&nbsp;&nbsp;&nbsp;&nbsp;草号宜男，既晔且贞。其贞伊何？惟乾之嘉。其晔伊何？绿叶丹花。光采晃<br /><br />&nbsp;&nbsp;&nbsp;&nbsp;曜，配彼朝日。君子耽乐，好和琴瑟。固作《螽斯》，微立孔臧。福齐大姒，永<br /><br />&nbsp;&nbsp;&nbsp;&nbsp;世克昌。<br /><br />&nbsp;&nbsp;&nbsp;&nbsp;○冬至献袜履颂<br /><br />&nbsp;&nbsp;&nbsp;&nbsp;玉趾既御，履和蹈贞。行与禄遇，动以祥并。南窥北户，西巡王城。翱翔万<br /><br />&nbsp;&nbsp;&nbsp;&nbsp;域，圣体浮轻。<br /><br />&nbsp;&nbsp;&nbsp;&nbsp;○庖自<br /><br />&nbsp;&nbsp;&nbsp;&nbsp;木德风姓，八卦创焉。龙瑞名官，法地象天。庖厨祭祀，罟网鱼畋。琴瑟以<br /><br />&nbsp;&nbsp;&nbsp;&nbsp;像，时神通玄。<br /><br />&nbsp;&nbsp;&nbsp;&nbsp;○女娲赞<br /><br />&nbsp;&nbsp;&nbsp;&nbsp;古之国君，造簧作笙。礼物未就，轩辕纂成。或云二皇，人首蛇形。神化七<br /><br />&nbsp;&nbsp;&nbsp;&nbsp;十，何德之灵。<br /><br />&nbsp;&nbsp;&nbsp;&nbsp;○神农赞<br /><br />&nbsp;&nbsp;&nbsp;&nbsp;少典之胤，火德成木。造为耒耜，导民播谷。正为雅琴，以畅风俗。<br /><br />&nbsp;&nbsp;&nbsp;&nbsp;○黄帝赞<br /><br />&nbsp;&nbsp;&nbsp;&nbsp;少典之孙，神明圣哲。土德承火，赤帝是灭。服牛乘马，衣裳是制。云氏名<br /><br />&nbsp;&nbsp;&nbsp;&nbsp;官，功冠五列。<br /><br />&nbsp;&nbsp;&nbsp;&nbsp;○少昊赞<br /><br />&nbsp;&nbsp;&nbsp;&nbsp;祖自轩辕，青阳之裔。金德承土，仪凤帝世。官鸟号名，殊职别系。农正扈<br /><br />&nbsp;&nbsp;&nbsp;&nbsp;氏，各有品制。<br /><br />&nbsp;&nbsp;&nbsp;&nbsp;○颛顼赞<br /><br />&nbsp;&nbsp;&nbsp;&nbsp;昌意之子，祖有轩辕。始诛九黎，水德统天。以国为号，风化神宣。威畅八<br /><br />&nbsp;&nbsp;&nbsp;&nbsp;极，靡不祗虔。<br /><br />&nbsp;&nbsp;&nbsp;&nbsp;○帝喾赞<br /><br />&nbsp;&nbsp;&nbsp;&nbsp;祖自轩辕，玄嚣之裔。生言其名，木德帝世。抚宁天地，神圣灵察。教弭四<br /><br />&nbsp;&nbsp;&nbsp;&nbsp;海，明并日月。<br /><br />&nbsp;&nbsp;&nbsp;&nbsp;○帝尧赞<br /><br />&nbsp;&nbsp;&nbsp;&nbsp;火德统位，父则高辛。克平共工，万国同尘。调适阴阳，其惠如春。巍巍成<br /><br />&nbsp;&nbsp;&nbsp;&nbsp;功，配天则神。<br /><br />&nbsp;&nbsp;&nbsp;&nbsp;○帝舜赞<br /><br />&nbsp;&nbsp;&nbsp;&nbsp;颛顼之族，重瞳神圣。克协顽瞽，应唐莅政。除凶举俊，以齐七政。应历受<br /><br />&nbsp;&nbsp;&nbsp;&nbsp;禅，显天之命。<br /><br />&nbsp;&nbsp;&nbsp;&nbsp;○夏禹赞<br /><br />&nbsp;&nbsp;&nbsp;&nbsp;吁嗟天子，拯世济民。克卑宫室，致孝鬼神。蔬食薄服，黻冕乃新。厥德不<br /><br />&nbsp;&nbsp;&nbsp;&nbsp;回，其诚可亲。其德，温温其人。尼称无间，何德之纯。<br /><br />&nbsp;&nbsp;&nbsp;&nbsp;○殷汤赞<br /><br />&nbsp;&nbsp;&nbsp;&nbsp;殷汤代夏，诸侯振仰。放桀鸣条，南面以王。桑林之祷，炎灾克偿。伊尹佐<br /><br />&nbsp;&nbsp;&nbsp;&nbsp;治，可谓贤相。<br /><br />&nbsp;&nbsp;&nbsp;&nbsp;○汤祷桑林赞<br /><br />&nbsp;&nbsp;&nbsp;&nbsp;惟殷之世，炎旱七年。汤祷桑林，祈福于天。剪发离爪，自以为牲。皇灵感<br /><br />&nbsp;&nbsp;&nbsp;&nbsp;应，时雨以零。<br /><br />&nbsp;&nbsp;&nbsp;&nbsp;○周文王赞<br /><br />&nbsp;&nbsp;&nbsp;&nbsp;於赫圣德，实惟文王。三分有二，犹服事商。化加虞芮，傍暨四方。王业克<br /><br />&nbsp;&nbsp;&nbsp;&nbsp;昭，武嗣遂光。<br /><br />&nbsp;&nbsp;&nbsp;&nbsp;○周武王赞<br /><br />&nbsp;&nbsp;&nbsp;&nbsp;桓桓武王，继世灭殷。咸任尚父，且作商臣。功加四海，救世济民。天下宗<br /><br />&nbsp;&nbsp;&nbsp;&nbsp;周，万国是宾。<br /><br />&nbsp;&nbsp;&nbsp;&nbsp;○周公赞<br /><br />&nbsp;&nbsp;&nbsp;&nbsp;成王即位，年尚幼稚。周公居摄，四海慕利。罚叛柔服，祥应仍至。诵长反<br /><br />&nbsp;&nbsp;&nbsp;&nbsp;政，达夫忠义。<br /><br />&nbsp;&nbsp;&nbsp;&nbsp;○周成王赞<br /><br />&nbsp;&nbsp;&nbsp;&nbsp;成王继武，贤圣保傅。年虽幼稚，岐嶷有素。初疑周公，终焉克寤。旦、]<br /><br />&nbsp;&nbsp;&nbsp;&nbsp;佐治，遂致刑错。<br /><br />&nbsp;&nbsp;&nbsp;&nbsp;○汉高帝赞<br /><br />&nbsp;&nbsp;&nbsp;&nbsp;屯云斩蛇，灵母告祥。朱旗既抗，九野披攘。禽婴克羽，扫灭英雄。承功帝<br /><br />&nbsp;&nbsp;&nbsp;&nbsp;世，功若武、汤。<br /><br />&nbsp;&nbsp;&nbsp;&nbsp;○汉文帝赞<br /><br />&nbsp;&nbsp;&nbsp;&nbsp;孝文即位，爱物俭身。骄吴抚越，匈奴和亲。纳谏赦罪，以德让民。殆至刑<br /><br />&nbsp;&nbsp;&nbsp;&nbsp;错，万国化淳。<br /><br />&nbsp;&nbsp;&nbsp;&nbsp;○汉景帝赞<br /><br />&nbsp;&nbsp;&nbsp;&nbsp;景帝明德，继文之则。肃清王室，克灭七国。省役薄赋，百姓殷昌。风移俗<br /><br />&nbsp;&nbsp;&nbsp;&nbsp;易，齐美成康。<br /><br />&nbsp;&nbsp;&nbsp;&nbsp;○汉武帝赞<br /><br />&nbsp;&nbsp;&nbsp;&nbsp;世宗光光，文武是攘。威震百蛮，恢拓土疆。简定律历，辨修旧章。封天禅<br /><br />&nbsp;&nbsp;&nbsp;&nbsp;土，功越百王。<br /><br />&nbsp;&nbsp;&nbsp;&nbsp;○姜、简狄赞<br /><br />&nbsp;&nbsp;&nbsp;&nbsp;喾有四妃，子皆为王。帝挚且崩，尧承天纲。玄鸟大迹，殷周美祥。稷、契<br /><br />&nbsp;&nbsp;&nbsp;&nbsp;既生，翊化虞唐。<br /><br />&nbsp;&nbsp;&nbsp;&nbsp;○班婕妤赞<br /><br />&nbsp;&nbsp;&nbsp;&nbsp;有德有言，实惟班婕。盈冲其骄，穷悦其厌。在汉夷贞，在晋正接。临飙端<br /><br />&nbsp;&nbsp;&nbsp;&nbsp;干，冲霜振叶。<br /><br />&nbsp;&nbsp;&nbsp;&nbsp;○禹妻赞<br /><br />&nbsp;&nbsp;&nbsp;&nbsp;禹妻涂山，土功是急。惟启之生，过门不入。矫达明义，勋庸是执。成长圣<br /><br />&nbsp;&nbsp;&nbsp;&nbsp;嗣，大禄以袭。<br /><br />&nbsp;&nbsp;&nbsp;&nbsp;○吹云赞<br /><br />&nbsp;&nbsp;&nbsp;&nbsp;天地变化，是生神物。吹云吐润，浮云蓊郁。<br /><br />&nbsp;&nbsp;&nbsp;&nbsp;○赤雀赞<br /><br />&nbsp;&nbsp;&nbsp;&nbsp;西伯积德，天命攸顾。赤雀衔书，爰集昌户。瑞为天使，和气所致。嗟尔后<br /><br />&nbsp;&nbsp;&nbsp;&nbsp;王，昌期而至。<br /><br />&nbsp;&nbsp;&nbsp;&nbsp;○巢父赞<br /><br />&nbsp;&nbsp;&nbsp;&nbsp;尧禅许由，巢父是耻。秽其溷听，临河洗耳。池主是让，以水为浊。嗟此三<br /><br />&nbsp;&nbsp;&nbsp;&nbsp;士，清足厉俗。<br /><br />&nbsp;&nbsp;&nbsp;&nbsp;○卞随赞<br /><br />&nbsp;&nbsp;&nbsp;&nbsp;汤将伐桀，谋于卞子。既闻让位，随以为耻。薄于殷世，著自污己。自投颍<br /><br />&nbsp;&nbsp;&nbsp;&nbsp;水，清风邈矣。<br /><br />&nbsp;&nbsp;&nbsp;&nbsp;○商山四皓赞<br /><br />&nbsp;&nbsp;&nbsp;&nbsp;嗟尔四皓，避秦隐形。刘、项之争，养志弗营。不应朝聘，保节全贞。应命<br /><br />&nbsp;&nbsp;&nbsp;&nbsp;太子，汉嗣以宁。<br /><br />&nbsp;&nbsp;&nbsp;&nbsp;○三鼎赞<br /><br />&nbsp;&nbsp;&nbsp;&nbsp;鼎质文精，古之神器。黄帝是铸，以像太一。能轻能重，知凶识吉。世衰则<br /><br />&nbsp;&nbsp;&nbsp;&nbsp;隐，世和则出。<br /><br />&nbsp;&nbsp;&nbsp;&nbsp;○承露盘铭（并序）<br /><br />&nbsp;&nbsp;&nbsp;&nbsp;夫形能见者莫如高，物不朽者莫如金，气之清者莫如露，盛之安者莫如盘。<br /><br />&nbsp;&nbsp;&nbsp;&nbsp;明帝乃诏有司铸铜建承露盘于芳林园茎长十二丈，大十围，上盘径四尺九寸，下<br /><br />&nbsp;&nbsp;&nbsp;&nbsp;盘径五尺。铜龙绕其根，龙身长一丈，背负两子，自立于芳林园。甘露乃降，使<br /><br />&nbsp;&nbsp;&nbsp;&nbsp;臣为颂铭。铭曰：<br /><br />&nbsp;&nbsp;&nbsp;&nbsp;承露，峻极太清。神君Wj，洪基岳停。下潜醴泉，上受云英。和<br /><br />&nbsp;&nbsp;&nbsp;&nbsp;气四充，翔凤所经。匪我明君，孰能经营。近历阐度，三光朗明。殊俗归义，祥<br /><br />&nbsp;&nbsp;&nbsp;&nbsp;瑞混并。鸾凤晨栖，甘露宵零。神明攸协，高而不倾。奉戴巍巍，恭统神器。固<br /><br />&nbsp;&nbsp;&nbsp;&nbsp;若露盘，长存永贵。贤圣继迹，奕世明德。不忝先功，保兹皇极。垂祚亿兆，永<br /><br />&nbsp;&nbsp;&nbsp;&nbsp;荷天秩。<br /><br />&nbsp;&nbsp;&nbsp;&nbsp;○宝刀铭<br /><br />&nbsp;&nbsp;&nbsp;&nbsp;造兹宝刀，既砻既砺。匪以尚武，予身是卫。麟角匪触，鸾距匪蹶。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1876);">加入书签</a><a
                        href="1874.html">上一页</a>&larr;<a href="index.html">返回列表</a>&rarr;<a
                            href="1878.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1874.html"; var next_page = "1878.html"; var index_page = "index.html"; var sortid = "9"; var article_id = "30"; var chapter_id = "1876"; var articlename = "曹子建集"; var chaptername = " 卷七"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>