<!DOCTYPE html>
<html>
<head>
<meta charset="gbk" />
<title>曹子建集- 卷八-在线阅读-哈西文学网</title>
<meta name="keywords" content="曹植，曹子建集， 卷八全文， 卷八在线阅读 哈西文学网" />
<meta name="description" content="哈西文学网提供曹植的曹子建集  卷八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/30/1878.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/30/1878.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 曹子建集</div>
		<div class="fr"><a id="add-bookcase" href="javascript:void(0)" onClick="addbookcase(30,0);">加入书架</a>|<a id="book-vote" href="javascript:void(0)" onClick="vote(30);">投推荐票</a>|<a id="err-report" href="javascript:void(0)" onClick="report('曹子建集出错啦!');">错误举报</a>|<a href="https://www.haxi88.com/files/article/info/0/30.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八</h1>
            <div class="link xb">
                <a href="1876.html">上一页</a>&larr;<a href="index.html">返回列表</a>&rarr;<a
                    href="1880.html">下一页</a></div>			
            <div id="BookText">&nbsp;&nbsp;&nbsp;&nbsp;○改封陈王谢恩章<br /><br />&nbsp;&nbsp;&nbsp;&nbsp;臣既弊陋，守国无效，自分出削以彰众诫。不意天恩滂霈，润泽横流，猥蒙<br /><br />&nbsp;&nbsp;&nbsp;&nbsp;加封。茅土既优，爵赏必重。非臣虚浅所宜奉受，非臣灰身所能报答。<br /><br />&nbsp;&nbsp;&nbsp;&nbsp;○封二子为公谢恩章<br /><br />&nbsp;&nbsp;&nbsp;&nbsp;诏书封臣息男苗为高阳乡公，志为穆乡公。臣伏自惟，文无升堂庙胜之功，<br /><br />&nbsp;&nbsp;&nbsp;&nbsp;武无摧锋接刃之效。天时运幸，得生贵门，遇以亲戚，少荷光宠。窃位列侯，荣<br /><br />&nbsp;&nbsp;&nbsp;&nbsp;曜当世。顾影惭形，流汗反侧。洪恩罔极，云雨增加，既荣本干，枝叶并蒙。苗、<br /><br />&nbsp;&nbsp;&nbsp;&nbsp;志小竖，既顽且稚，猥荷列爵，并佩金紫。施崇所加，惠及父子。<br /><br />&nbsp;&nbsp;&nbsp;&nbsp;○谢初封安乡侯表<br /><br />&nbsp;&nbsp;&nbsp;&nbsp;臣抱罪即道，忧惶恐怖，不知刑罪当所限齐。陛下哀愍臣身，不听有司所执，<br /><br />&nbsp;&nbsp;&nbsp;&nbsp;待之过厚，即日于延津受安乡侯印绶。奉诏之日，且惧且悲。惧于不修，始违宪<br /><br />&nbsp;&nbsp;&nbsp;&nbsp;法，悲于不慎，速此贬退。上增陛下垂念，下遗太后见忧。臣自知罪深责重，受<br /><br />&nbsp;&nbsp;&nbsp;&nbsp;恩无量，精魂飞散，忘躯殒命云。<br /><br />&nbsp;&nbsp;&nbsp;&nbsp;○谢妻改封表<br /><br />&nbsp;&nbsp;&nbsp;&nbsp;玺书：今以东阿王妃为陈王妃，并下印绶，因故上前所假印，以其拜授书以<br /><br />&nbsp;&nbsp;&nbsp;&nbsp;即日到。臣辄奉诏拜：其才质低下，谬同受私，遇宠素餐，臣为其首。陛下体乾<br /><br />&nbsp;&nbsp;&nbsp;&nbsp;坤育物之德，东海含容之大。乃复随例，显封大国，光扬章灼，非臣负薪之才所<br /><br />&nbsp;&nbsp;&nbsp;&nbsp;宜克当，非臣秽衅所宜蒙获。夙夜忧叹，念报罔极。洪施遂隆，既荣枝干，猥复<br /><br />&nbsp;&nbsp;&nbsp;&nbsp;正臣妃为陈妃。光耀宣朗，非妾妇o愚所当蒙被。葵藿草物，犹感恩养。况臣含<br /><br />&nbsp;&nbsp;&nbsp;&nbsp;气，衔佩弘惠，没而后已。诚非翰墨屡辞所能报答。<br /><br />&nbsp;&nbsp;&nbsp;&nbsp;○自试表<br /><br />&nbsp;&nbsp;&nbsp;&nbsp;臣闻士之羡永生者，非徒以甘食丽服宰割万物而已，将有以补益群生，尊主<br /><br />&nbsp;&nbsp;&nbsp;&nbsp;惠民，使功存于竹帛，名光于后嗣。今臣文不昭于俎豆，武不习于干戈，而窃位<br /><br />&nbsp;&nbsp;&nbsp;&nbsp;藩王，尸禄东夏，消损天日，无益圣朝。淮南尚有山窜之贼，吴会犹有潜江之虏。<br /><br />&nbsp;&nbsp;&nbsp;&nbsp;使战士未获归于农亩，五兵未得戢于武库。盖善论者不耻谢，善战者不羞去。夫<br /><br />&nbsp;&nbsp;&nbsp;&nbsp;凌云者，泥蟠者也。后申者，先屈者也。是以神龙以为德，尺蠖以求申。昔汤事<br /><br />&nbsp;&nbsp;&nbsp;&nbsp;葛，文王事犬夷，固仁者能以大事小。若陛下遣明哲之使，继能陆贾之踪者，使<br /><br />&nbsp;&nbsp;&nbsp;&nbsp;之江南，发恺悌之诏，张日月之信，开以降路，权必奉承圣化，斯不疑也。<br /><br />&nbsp;&nbsp;&nbsp;&nbsp;○谢赐柰表<br /><br />&nbsp;&nbsp;&nbsp;&nbsp;即夕殿中虎贲宣诏，赐臣等冬柰一奁，诏使温啖。夜非食时，而赐见及。柰<br /><br />&nbsp;&nbsp;&nbsp;&nbsp;以夏熟，今则冬生。物以非时为珍，恩以绝口为厚，非臣等所宜荷之。<br /><br />&nbsp;&nbsp;&nbsp;&nbsp;○求自试表（二首之一）<br /><br />&nbsp;&nbsp;&nbsp;&nbsp;臣植言：臣闻士之生世，入则事父，出则事君。事父尚于荣亲，事君贵于兴<br /><br />&nbsp;&nbsp;&nbsp;&nbsp;国。故慈父不能爱无益之子，仁君不能畜无用之臣。夫论德而授官者，成功之君<br /><br />&nbsp;&nbsp;&nbsp;&nbsp;也。量能而受爵者，毕命之臣也。故君无虚授，臣无虚受。虚授谓之谬举，虚受<br /><br />&nbsp;&nbsp;&nbsp;&nbsp;谓之尸禄。《诗》之素餐所由作也。昔二虢不辞两国之任，其德厚也。旦、]不<br /><br />&nbsp;&nbsp;&nbsp;&nbsp;让燕、鲁之封，其功大也。今臣蒙国重恩，三世于今矣。正值陛下升平之际，沐<br /><br />&nbsp;&nbsp;&nbsp;&nbsp;浴圣泽，潜润德教，可谓厚幸矣。而位窃东藩，爵在上列，身被轻暖，口厌百味，<br /><br />&nbsp;&nbsp;&nbsp;&nbsp;目极华靡，耳倦丝竹者，爵重禄厚之所致也。退念古之受爵禄者，则异于此，皆<br /><br />&nbsp;&nbsp;&nbsp;&nbsp;以功勤济国，辅主惠人。今臣无德可述，无功可纪，若此终年，无益国朝，将挂<br /><br />&nbsp;&nbsp;&nbsp;&nbsp;风人彼己之讥。是以上惭玄冕，俯愧朱绂。<br /><br />&nbsp;&nbsp;&nbsp;&nbsp;方今天下一统，九州晏如。顾西尚有违命之蜀，东有不臣之吴。使边境未得<br /><br />&nbsp;&nbsp;&nbsp;&nbsp;脱甲，谋士未得高枕者，诚欲混同宇内，以致大和也。故启灭有扈而夏功昭，成<br /><br />&nbsp;&nbsp;&nbsp;&nbsp;克商奄而周德著。今陛下以圣明统世，将欲卒文武之功，继成康之隆，简贤授能，<br /><br />&nbsp;&nbsp;&nbsp;&nbsp;以方叔、邵虎之臣，镇卫四境，为国爪牙者，可谓当矣。然而高鸟未挂于轻缴，<br /><br />&nbsp;&nbsp;&nbsp;&nbsp;渊鱼未悬于钩饵者，恐钓射之术或未尽也。昔耿m不俟光武，亟击张步，言不以<br /><br />&nbsp;&nbsp;&nbsp;&nbsp;贼遗于君父也。故车右伏剑于明毂，雍门刎首于齐境。若此二子，岂恶生而尚死<br /><br />&nbsp;&nbsp;&nbsp;&nbsp;哉？诚忿其慢主而凌君也。夫君之宠臣，欲以除患兴利，臣之事君，必杀身静乱<br /><br />&nbsp;&nbsp;&nbsp;&nbsp;以功报主也。昔贾谊弱冠，求试属国，请系单于之颈，而制其命。终军以妙年使<br /><br />&nbsp;&nbsp;&nbsp;&nbsp;越，欲得长缨缨其王羁致北阙。此二臣者，岂好为夸主而曜世俗哉？志或郁结，<br /><br />&nbsp;&nbsp;&nbsp;&nbsp;欲逞其才力，输能于明君也。昔汉武为霍去病治第，辞曰：“匈奴未灭，臣无以<br /><br />&nbsp;&nbsp;&nbsp;&nbsp;家为。”夫忧国忘家，捐躯济难，忠臣之志也。今臣居外，非不厚也，而寝不安<br /><br />&nbsp;&nbsp;&nbsp;&nbsp;席，食不遑味者，以二方未克为念。<br /><br />&nbsp;&nbsp;&nbsp;&nbsp;伏见先帝武臣宿兵，年耆即世者，有闻矣。虽贤不乏世，宿将旧卒由习战也。<br /><br />&nbsp;&nbsp;&nbsp;&nbsp;窃不自量，志在授命，庶立毛发之功，以报所受之恩。若使陛下出不世之诏，效<br /><br />&nbsp;&nbsp;&nbsp;&nbsp;臣锥刀之用，使得西属大将军，当一校之队。若东属大司马，统扁舟之任。必乘<br /><br />&nbsp;&nbsp;&nbsp;&nbsp;危蹈险，骋舟奋骊，突刃触锋，为士卒先。虽未能擒权馘亮，庶将虏其雄率，歼<br /><br />&nbsp;&nbsp;&nbsp;&nbsp;其丑类，必效须臾之捷，以灭终身之愧，使名挂史笔，事列朝荣。虽身分蜀境，<br /><br />&nbsp;&nbsp;&nbsp;&nbsp;首悬吴阙，犹生之年也。如微才弗试，没世无闻，徒荣其躯，而丰其体，生无益<br /><br />&nbsp;&nbsp;&nbsp;&nbsp;于事，死无损于数。虚荷上位，而忝重禄，禽息鸟视，终于白首，此徒圈牢之养<br /><br />&nbsp;&nbsp;&nbsp;&nbsp;物，非臣之所志也。<br /><br />&nbsp;&nbsp;&nbsp;&nbsp;流闻东军失备，师徒小衄，辍食弃餐，奋袂攘衽，抚剑东顾，而心已驰于吴<br /><br />&nbsp;&nbsp;&nbsp;&nbsp;会矣。臣昔从先武皇帝，南极赤岸，东临沧海，西望玉门，北出玄塞，伏见所以<br /><br />&nbsp;&nbsp;&nbsp;&nbsp;行师用兵之势，可谓神妙也。故兵者不可预言，临难而制变者也。志欲自效于明<br /><br />&nbsp;&nbsp;&nbsp;&nbsp;时，立功于圣世。每览史籍，观古忠臣义士出一朝之命，以徇国家之难，身虽屠<br /><br />&nbsp;&nbsp;&nbsp;&nbsp;裂，而功名著于景钟，名绩垂于竹帛，未尝不抚心而叹息也。臣闻明主使臣不废<br /><br />&nbsp;&nbsp;&nbsp;&nbsp;有罪，故奔北，败军之将用而秦，鲁以成其功。绝缨、盗马之臣赦，而楚、赵以<br /><br />&nbsp;&nbsp;&nbsp;&nbsp;济其难。臣窃感先帝早崩，威王弃世，臣独何人，以堪长久。常恐先朝露填沟壑，<br /><br />&nbsp;&nbsp;&nbsp;&nbsp;坟土未干而身名并灭。臣闻骐骥长鸣，伯乐昭其能；卢狗悲号，韩国知其才。是<br /><br />&nbsp;&nbsp;&nbsp;&nbsp;以效之齐、秦之路，以逞千里之任。试之狡兔之捷，以验搏噬之用。今臣志狗马<br /><br />&nbsp;&nbsp;&nbsp;&nbsp;之微功，窃自惟度，终无伯乐、韩国之举。是以於悒而窃自痛者也。<br /><br />&nbsp;&nbsp;&nbsp;&nbsp;夫临博而企竦，闻乐而窃\者，或有赏音而识道也。昔毛遂，赵之陪隶，犹<br /><br />&nbsp;&nbsp;&nbsp;&nbsp;假锥囊之喻以寤主立功，何况巍巍大魏，多士之朝，而无慷慨死难之臣乎？夫自<br /><br />&nbsp;&nbsp;&nbsp;&nbsp;f自媒者，贞女之丑行也。干时求进者，道家之明忌也。而臣敢陈闻于陛下者，<br /><br />&nbsp;&nbsp;&nbsp;&nbsp;诚与国分形同气，忧患共之者也。冀以尘雾之微，补益山海，荧烛末光，增辉日<br /><br />&nbsp;&nbsp;&nbsp;&nbsp;月。是以敢冒其丑，而献其忠，知必为朝士所笑。圣主不以人废言，伏惟陛下少<br /><br />&nbsp;&nbsp;&nbsp;&nbsp;垂神听，臣则幸矣。<br /><br />&nbsp;&nbsp;&nbsp;&nbsp;○○求自试表（二首之二）<br /><br />&nbsp;&nbsp;&nbsp;&nbsp;五帝之世非皆智；三季之末非皆愚，用与不用，知与不知也。夫相者，文德<br /><br />&nbsp;&nbsp;&nbsp;&nbsp;昭者也；将者，武功烈者也。文德昭，则可以匡国朝，叙百揆，稷、契、夔、龙<br /><br />&nbsp;&nbsp;&nbsp;&nbsp;是矣。武功烈，则可以征不庭，广邦境，南仲、方叔是也。昔伊尹之为媵臣，至<br /><br />&nbsp;&nbsp;&nbsp;&nbsp;贱也；吕尚之处渔钓，至陋也。及其见举于汤、文，诚合志同，岂复假近习之荐，<br /><br />&nbsp;&nbsp;&nbsp;&nbsp;因左右之介哉？发骐骥于吴坂，可谓困矣。及其伯乐相之，孙子御之，形体不劳，<br /><br />&nbsp;&nbsp;&nbsp;&nbsp;而坐取千里。伯乐善御马，明君善御臣，诚任贤使能之明效也。昔段干木，修德<br /><br />&nbsp;&nbsp;&nbsp;&nbsp;于闾阎，秦师为之辍攻，而文侯以安。穰苴授节于邦境，燕、晋为之退师，而景<br /><br />&nbsp;&nbsp;&nbsp;&nbsp;公无患。皆简德尊贤之所致也。愿陛下垂高宗、傅岩之明，以显中兴之功。<br /><br />&nbsp;&nbsp;&nbsp;&nbsp;○谏伐辽东表<br /><br />&nbsp;&nbsp;&nbsp;&nbsp;臣伏以辽东负阻之国，势便形固，带以辽海。今轻军远攻，师疲力屈，彼有<br /><br />&nbsp;&nbsp;&nbsp;&nbsp;其备，所谓以逸待劳，以饱待饥者也。以臣观之，诚未易攻也。若国家攻而必克，<br /><br />&nbsp;&nbsp;&nbsp;&nbsp;屠襄平之城，悬公孙之首，得其地不足以偿中国之费，虏其民不足以补三军之失，<br /><br />&nbsp;&nbsp;&nbsp;&nbsp;是我所获不如所丧也。若其不拔，旷日持久，暴师于野。然天时不测，水湿无常，<br /><br />&nbsp;&nbsp;&nbsp;&nbsp;彼我之兵连于城下，进则有高城深池，无所施其功，退则有归途不通，道路纤好。<br /><br />&nbsp;&nbsp;&nbsp;&nbsp;东有待衅之吴，西有伺隙之蜀。吴起东南，则荆、扬骚动。蜀应西境，则雍、凉<br /><br />&nbsp;&nbsp;&nbsp;&nbsp;三分。兵不解于外，民罢困于内。促耕不解其饥，疾蚕不救其寒。夫渴而后穿井，<br /><br />&nbsp;&nbsp;&nbsp;&nbsp;饥而后殖种，可以图远，难以应卒也。<br /><br />&nbsp;&nbsp;&nbsp;&nbsp;臣以为当今之务在于省徭役、薄赋敛、勤农桑，三者既备，然后令伊管之，<br /><br />&nbsp;&nbsp;&nbsp;&nbsp;臣得施其术，孙吴之将得奋其力。若此则太平之基可立而待，康哉之歌可坐而闻。<br /><br />&nbsp;&nbsp;&nbsp;&nbsp;曾何忧于二敌？何惧于公孙乎？今不恤邦畿之内而劳神于蛮貊之域，窃为陛下不<br /><br />&nbsp;&nbsp;&nbsp;&nbsp;取也。<br /><br />&nbsp;&nbsp;&nbsp;&nbsp;○献璧表<br /><br />&nbsp;&nbsp;&nbsp;&nbsp;臣闻玉不隐瑕，臣不隐情。伏知所进非和氏之璞，万国之币，璧为充贡。<br /><br />&nbsp;&nbsp;&nbsp;&nbsp;○献文帝马表<br /><br />&nbsp;&nbsp;&nbsp;&nbsp;臣于先武皇帝世，得大宛紫马一匹。形法应图，善持头尾，教令习拜，今<br /><br />&nbsp;&nbsp;&nbsp;&nbsp;辄已能。又能行，与鼓节相应。谨以表奉献。<br /><br />&nbsp;&nbsp;&nbsp;&nbsp;○上牛表<br /><br />&nbsp;&nbsp;&nbsp;&nbsp;臣闻物以洪珍，细亦或贵。故不见僬侥之微，不知泱漭之泰；不见果下之乘，<br /><br />&nbsp;&nbsp;&nbsp;&nbsp;不别龙马之大。高下相悬，所以致观也。谨奉牛一头，不足追遵大小之制，形少<br /><br />&nbsp;&nbsp;&nbsp;&nbsp;有殊，敢不献上。<br /><br />&nbsp;&nbsp;&nbsp;&nbsp;○谢鼓吹表<br /><br />&nbsp;&nbsp;&nbsp;&nbsp;许以箫管之乐，荣以田游之嬉，陛下仁重有虞，恩过周旦。济世安宗，实在<br /><br />&nbsp;&nbsp;&nbsp;&nbsp;圣德。<br /><br />&nbsp;&nbsp;&nbsp;&nbsp;○求通亲亲表<br /><br />&nbsp;&nbsp;&nbsp;&nbsp;臣植言：臣闻天称其高者，以无不覆；地称其广者，以无不载；日月称其明<br /><br />&nbsp;&nbsp;&nbsp;&nbsp;者，以无不照；江海称其大者，以无不容。故孔子曰：“大哉，尧之为君。惟天<br /><br />&nbsp;&nbsp;&nbsp;&nbsp;为大，惟尧则之。”夫天德于万物可谓弘广矣。盖尧之为教，先亲后疏，自近及<br /><br />&nbsp;&nbsp;&nbsp;&nbsp;远。其《传》曰：“克明俊德，以亲九族。九族既睦，平章百姓。”及周文王亦<br /><br />&nbsp;&nbsp;&nbsp;&nbsp;崇厥化。其《诗》曰：“刑于寡妻，至于兄弟，以御于家邦。”是以雍雍穆穆，<br /><br />&nbsp;&nbsp;&nbsp;&nbsp;风人咏之。昔周公吊管、蔡之不咸，广封懿亲以藩屏王室。《传》曰：“周之宗<br /><br />&nbsp;&nbsp;&nbsp;&nbsp;盟，异姓为后。”诚骨肉之恩，爽而不离，亲亲之义，实在敦固。未有义而后其<br /><br />&nbsp;&nbsp;&nbsp;&nbsp;君，仁而遗其亲者也。<br /><br />&nbsp;&nbsp;&nbsp;&nbsp;伏惟陛下资帝唐钦明之德，体文王翼翼之仁，惠洽椒房，恩昭九族。群臣百<br /><br />&nbsp;&nbsp;&nbsp;&nbsp;僚，番休递上。执政不废于公朝，下情得展于私室。亲理之路通，庆吊之情展，<br /><br />&nbsp;&nbsp;&nbsp;&nbsp;诚可谓恕己治人，推惠施恩者矣。至于臣者，人道绝绪，禁固明时，臣窃自伤也。<br /><br />&nbsp;&nbsp;&nbsp;&nbsp;不敢乃望交气类，修人事，叙人伦。近且婚媾不通，兄弟永绝，吉凶之问塞，庆<br /><br />&nbsp;&nbsp;&nbsp;&nbsp;吊之礼废，恩纪之违甚于路人，隔阂之异殊于胡越。今臣以一切之制，永无朝觐<br /><br />&nbsp;&nbsp;&nbsp;&nbsp;之望，至于注心皇极，结情紫闼，神明知之矣。然天实为之，谓之何哉。退惟诸<br /><br />&nbsp;&nbsp;&nbsp;&nbsp;王常有戚戚具尔之心，愿陛下沛然垂诏，使诸国庆问，四节得展，以叙骨肉之欢<br /><br />&nbsp;&nbsp;&nbsp;&nbsp;恩，全怡怡之笃义。妃妾之家，膏沐之遗，岁得再通，齐义于贵宗，等惠于百司。<br /><br />&nbsp;&nbsp;&nbsp;&nbsp;如此则古人之所叹，风雅之所咏，复存于圣世矣。<br /><br />&nbsp;&nbsp;&nbsp;&nbsp;臣伏自惟省，岂无锥刀之用？及观陛下之所拔授，若以臣为异姓。窃自料度，<br /><br />&nbsp;&nbsp;&nbsp;&nbsp;不后于朝士矣。若得辞远游，戴武弁，解朱组，佩青绂，驸马、奉车，趣得一号，<br /><br />&nbsp;&nbsp;&nbsp;&nbsp;安宅京室，执鞭珥笔，出从华盖，入侍辇毂，承答圣问，拾遗左右，乃臣丹情之<br /><br />&nbsp;&nbsp;&nbsp;&nbsp;至愿，不离于梦想者也。远慕《鹿鸣》君臣之宴，中咏《棠棣》匪他之诫，下思<br /><br />&nbsp;&nbsp;&nbsp;&nbsp;《伐木》友生之义，终怀《蓼莪》罔极之哀。每四节之会，块然独处。左右唯仆<br /><br />&nbsp;&nbsp;&nbsp;&nbsp;隶，所对唯妻子，高谈无所与陈，发义无所与展，未尝不闻乐而拊心，临觞而叹<br /><br />&nbsp;&nbsp;&nbsp;&nbsp;息也。臣伏以为犬马之诚不能动人，譬人之诚不能动天。崩城陨霜，臣初信之，<br /><br />&nbsp;&nbsp;&nbsp;&nbsp;以臣心况，徒虚语耳。若葵藿之倾叶，太阳虽不为之回光，然终向之者，诚也。<br /><br />&nbsp;&nbsp;&nbsp;&nbsp;臣窃自比葵藿，若降天地之施，垂三光之明者，实在陛下。<br /><br />&nbsp;&nbsp;&nbsp;&nbsp;臣闻文子曰：“不为福始，不为祸先。”今之否隔，反于同忧，而臣独唱言<br /><br />&nbsp;&nbsp;&nbsp;&nbsp;者，窃不愿于圣世使有不蒙施之物。有不蒙施之物，必有惨毒之怀。故《柏舟》<br /><br />&nbsp;&nbsp;&nbsp;&nbsp;有天只之怨，《谷风》有弃予之叹。伊尹耻其君不为尧舜，孟子曰：“不以舜之<br /><br />&nbsp;&nbsp;&nbsp;&nbsp;所以事尧事其君者，不敬其君者也。”臣之愚蔽固非虞伊，至于欲使陛下崇光，<br /><br />&nbsp;&nbsp;&nbsp;&nbsp;被时雍之美，宣缉熙章明之德者，是臣ff之诚。窃所独守，实怀鹤立企伫之心。<br /><br />&nbsp;&nbsp;&nbsp;&nbsp;敢复陈闻者，冀陛下傥发天聪而垂神听也。<br /><br />&nbsp;&nbsp;&nbsp;&nbsp;○庆文帝受禅章<br /><br />&nbsp;&nbsp;&nbsp;&nbsp;陛下以圣德龙飞，顺天革命，允答神符，诞作民主。乃祖先后积德累仁，世<br /><br />&nbsp;&nbsp;&nbsp;&nbsp;济其美。以暨于先王，勤恤民隐，劬劳戮力，以除其害，经营四方，不遑启处。<br /><br />&nbsp;&nbsp;&nbsp;&nbsp;是用隆兹福庆，光启于魏。下承统业，缵戎前绪。克广德音，绥静内外。绍先周<br /><br />&nbsp;&nbsp;&nbsp;&nbsp;之旧迹，袭文武之懿德。保大定功，海内为一，岂不休哉。<br /><br />&nbsp;&nbsp;&nbsp;&nbsp;○庆文帝受禅章<br /><br />&nbsp;&nbsp;&nbsp;&nbsp;陛下以明圣之德，受天显命，良辰即祚，以临天下。洪化宣流，洋溢宇内。<br /><br />&nbsp;&nbsp;&nbsp;&nbsp;是以溥天率土，莫不承风欣庆，执贽奔走，奉贺阙下。况臣亲体至戚，怀欢踊跃。<br /><br />&nbsp;&nbsp;&nbsp;&nbsp;○上卞太后诔表<br /><br />&nbsp;&nbsp;&nbsp;&nbsp;大行皇太后资坤元之性，体载物之仁，齐美姜，等德任姒。佐政内朝，<br /><br />&nbsp;&nbsp;&nbsp;&nbsp;惠加四海，草木荷恩，含气受润。庶钟元吉，承育万祚。何图一旦早弃明朝，背<br /><br />&nbsp;&nbsp;&nbsp;&nbsp;绝臣庶，悲痛靡告。臣闻铭以述德，诔尚及哀。是以冒越谅之礼，作诔一篇，<br /><br />&nbsp;&nbsp;&nbsp;&nbsp;知不足赞扬明贵，以展臣《蓼莪》之思。忧荒情散，不足观采。晋左九嫔《上元<br /><br />&nbsp;&nbsp;&nbsp;&nbsp;皇后诔表》曰：“伏惟圣善宣慈，仁洽六宫，含弘光大，德润四海。”窃闻之前<br /><br />&nbsp;&nbsp;&nbsp;&nbsp;志，卑不诔尊，少不诔长。扬雄，臣也，而诔汉后；班固，子也，而诔其父，皆<br /><br />&nbsp;&nbsp;&nbsp;&nbsp;以述扬景行，显之竹帛。岂所谓三代不同礼，随时而作者乎？<br /><br />&nbsp;&nbsp;&nbsp;&nbsp;○黄初五年令<br /><br />&nbsp;&nbsp;&nbsp;&nbsp;夫远不可知者，天也；近不可知者，人也。《传》曰：“知人则哲，尧犹病<br /><br />&nbsp;&nbsp;&nbsp;&nbsp;诸。”谚曰：“人心不同，其若面焉。”“唯女子与小人为难养也，近之则不逊，<br /><br />&nbsp;&nbsp;&nbsp;&nbsp;远之则怨。”《诗》云：“忧心悄悄，愠于群小。”自世间人或受宠而背恩，或<br /><br />&nbsp;&nbsp;&nbsp;&nbsp;无故而入叛，违顾左右，旷然无信。大嚼者，咋断其舌，右手执斧，左手执钺。<br /><br />&nbsp;&nbsp;&nbsp;&nbsp;伤夷一身之中，尚有不可信，况于人乎？唯无深瑕潜衅隐过匿愆，乃可以为人。<br /><br />&nbsp;&nbsp;&nbsp;&nbsp;君上行刀锯于左右耳，前后无其人也。谚曰：“谷千驽，不如养一驴。又曰：谷<br /><br />&nbsp;&nbsp;&nbsp;&nbsp;驽养虎，大无益也。”乃知韩昭侯之使藏币，良有以也。使臣有三品，有可以<br /><br />&nbsp;&nbsp;&nbsp;&nbsp;仁义化者，有可以恩惠驱者，此二者不足以导之，则当以刑罚，复不足以率之，<br /><br />&nbsp;&nbsp;&nbsp;&nbsp;则明所以不畜。故唐尧至仁，不能容无益之子；汤武至圣，不能养无益之臣。九<br /><br />&nbsp;&nbsp;&nbsp;&nbsp;折臂知为良医，吾知所以待下矣。诸吏各敬尔在位，孤推一概之平。功之宜赏，<br /><br />&nbsp;&nbsp;&nbsp;&nbsp;於疏必与；罪之宜戮，在亲不赦。此令之行，有若皎日。於戏群臣，其览之哉。<br /><br />&nbsp;&nbsp;&nbsp;&nbsp;○黄初六年令<br /><br />&nbsp;&nbsp;&nbsp;&nbsp;令：吾昔以信人之心，无忌于左右，深为东郡太守王机、防辅吏仓辑等任所<br /><br />&nbsp;&nbsp;&nbsp;&nbsp;诬白，获罪圣朝。身轻于鸿毛而谤重于泰山。赖蒙帝主天地之仁，违百寮之典议，<br /><br />&nbsp;&nbsp;&nbsp;&nbsp;舍三千之首戾，反我旧居，袭我初服，云雨之施焉，有量哉。反旋在国，b门<br /><br />&nbsp;&nbsp;&nbsp;&nbsp;退扫，形影相守，出入二载。机等吹毛求瑕，千端万绪，然终无可言者。及到雍，<br /><br />&nbsp;&nbsp;&nbsp;&nbsp;又为监官所举，亦以纷若，于今复三年矣。然卒归不能有病于孤者，信心足以贯<br /><br />&nbsp;&nbsp;&nbsp;&nbsp;于神明也。昔雄渠李广，武发石开；邹子囚燕，中夏霜下；杞妻哭梁，山为之崩，<br /><br />&nbsp;&nbsp;&nbsp;&nbsp;固精诚可以动天地、金石，何况于人乎。今皇帝遥过鄙国，旷然大赦，与孤更始。<br /><br />&nbsp;&nbsp;&nbsp;&nbsp;欣笑和乐以欢孤，陨涕咨嗟以悼孤。丰赐光厚，资重千金，损乘舆之副，竭中黄<br /><br />&nbsp;&nbsp;&nbsp;&nbsp;之府，名马充厩，驱牛塞路。孤以何德，而当斯惠。孤以何功，而纳斯贶。富而<br /><br />&nbsp;&nbsp;&nbsp;&nbsp;不吝，宠至不骄者，则周公其人也。孤小人尔，身更以荣为戚，何者？将恐简易<br /><br />&nbsp;&nbsp;&nbsp;&nbsp;之尤出于细微，脱尔之愆一朝复露也。故欲修吾往业，守吾初志，欲使皇帝恩在<br /><br />&nbsp;&nbsp;&nbsp;&nbsp;摩天，使孤心常存入地，将以全陛下厚德，究孤犬马之年，此难能也。然固欲行<br /><br />&nbsp;&nbsp;&nbsp;&nbsp;众之难，《诗》曰：“德如毛，鲜克举之。”此之谓也。<br /><br />&nbsp;&nbsp;&nbsp;&nbsp;○上责躬诗表<br /><br />&nbsp;&nbsp;&nbsp;&nbsp;臣植言：臣自抱衅归蕃，刻肌刻骨，追思罪戾，昼分而食，夜分而寝。诚以<br /><br />&nbsp;&nbsp;&nbsp;&nbsp;天纲不可重罹，圣恩难可再恃。窃感《相鼠》之篇，无礼遄死之义，形影相吊，<br /><br />&nbsp;&nbsp;&nbsp;&nbsp;五情愧赧。以罪弃生，则违古贤夕改之劝；忍垢苟全，则犯诗人胡颜之讥。伏惟<br /><br />&nbsp;&nbsp;&nbsp;&nbsp;陛下德象天地，恩隆父母，施畅春风，泽如时雨。是以不别荆棘者，庆云之惠也。<br /><br />&nbsp;&nbsp;&nbsp;&nbsp;七子均养者，\鸠之仁也。舍罪责功者，明君之举也。矜愚爱能者，慈父之恩也。<br /><br />&nbsp;&nbsp;&nbsp;&nbsp;是以愚臣徘徊于恩泽，而不敢自弃者也。<br /><br />&nbsp;&nbsp;&nbsp;&nbsp;前奉诏书，臣等绝朝，心离志绝，自分黄T永无执之望，不图圣诏猥垂齿<br /><br />&nbsp;&nbsp;&nbsp;&nbsp;召。至止之日，驰心辇毂，僻处西馆，未奉阙庭，踊跃之怀，瞻望反侧，不胜犬<br /><br />&nbsp;&nbsp;&nbsp;&nbsp;马恋主之情。谨拜表并献诗二首。词旨浅末，不足采览。贵露下情，冒颜以闻。<br /><br />&nbsp;&nbsp;&nbsp;&nbsp;臣植诚惶诚恐，顿首顿首，死罪死罪。<br /><br />&nbsp;&nbsp;&nbsp;&nbsp;○龙见表<br /><br />&nbsp;&nbsp;&nbsp;&nbsp;臣闻凤皇复见于邺南，黄龙双出于清泉。圣德至理，以致嘉瑞。将栖凤于林，<br /><br />&nbsp;&nbsp;&nbsp;&nbsp;囿龙于池，为百姓旦夕之所观。<br /><br />&nbsp;&nbsp;&nbsp;&nbsp;○冬至献袜颂表<br /><br />&nbsp;&nbsp;&nbsp;&nbsp;伏见旧仪，国家冬至献履贡袜，所以迎福践长，先臣或为之颂。臣既玩其嘉<br /><br />&nbsp;&nbsp;&nbsp;&nbsp;藻，愿述朝庆。千载昌期，一阳嘉节。四方交泰，万物昭苏。亚岁迎祥，履长纳<br /><br />&nbsp;&nbsp;&nbsp;&nbsp;庆，不胜感节。情系帷幄，拜表奉贺，并献纹履七n，袜若干副，茅茨之陋，<br /><br />&nbsp;&nbsp;&nbsp;&nbsp;不足以入金门，登玉台也。上献以闻，谨献。<br /><br />&nbsp;&nbsp;&nbsp;&nbsp;○上先帝赐铠表<br /><br />&nbsp;&nbsp;&nbsp;&nbsp;先帝赐臣铠：黑光、明光各一领、两当铠一领、环锁铠一领、马铠一领。今<br /><br />&nbsp;&nbsp;&nbsp;&nbsp;代以N平，兵革无事，乞悉以付铠曹自理。</div>
            <div class="link">
                <a id="err-report" href="javascript:void(0)" onClick="report('曹子建集出错啦!');">
                    错误举报</a><a id="add-bookcase" href="javascript:void(0)" onClick="addbookcase(30,1878);">加入书签</a><a
                        href="1876.html">上一页</a>&larr;<a href="index.html">返回列表</a>&rarr;<a
                            href="1880.html">下一页</a><a id="book-vote" href="javascript:void(0)" onClick="vote(30);">投推荐票</a><a
                                id="err-report" href="javascript:void(0)" onClick="report('曹子建集更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1876.html"; var next_page = "1880.html"; var index_page = "index.html"; var sortid = "9"; var article_id = "30"; var chapter_id = "1878"; var articlename = "曹子建集"; var chaptername = " 卷八"; var author = "曹植"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>