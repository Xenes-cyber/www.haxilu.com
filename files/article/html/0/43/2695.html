<!DOCTYPE html>
<html>
<head>
<meta charset="gbk" />
<title>金史- 卷四 本纪第四-在线阅读-哈西文学网</title>
<meta name="keywords" content="脱脱等，金史， 卷四 本纪第四全文， 卷四 本纪第四在线阅读 哈西文学网" />
<meta name="description" content="哈西文学网提供脱脱等的金史  卷四 本纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2695.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2695.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 本纪第四</h1>
            <div class="link xb">
                <a href="2694.html">上一页</a>&larr;<a href="index.html">返回列表</a>&rarr;<a
                    href="2696.html">下一页</a></div>			
            <div id="BookText">&nbsp;&nbsp;&nbsp;&nbsp;◎熙宗<br /><br />&nbsp;&nbsp;&nbsp;&nbsp;熙宗弘基缵武庄靖孝成皇帝，讳，本讳合剌，太祖孙，景宣皇帝子。母蒲<br /><br />&nbsp;&nbsp;&nbsp;&nbsp;察氏。天辅三年己亥岁生。天会八年，谙班勃极烈杲薨，太宗意久未决。十年，<br /><br />&nbsp;&nbsp;&nbsp;&nbsp;左副元帅宗翰、右副元帅宗辅、左监军完颜希尹入朝，与宗干议曰：“谙班勃极<br /><br />&nbsp;&nbsp;&nbsp;&nbsp;烈虚位已久，今不早定，恐授非其人。合剌，先帝嫡孙，当立。”相与请于太宗<br /><br />&nbsp;&nbsp;&nbsp;&nbsp;者再三，乃从之。四月庚午，诏曰：“尔为太祖之嫡孙，故命尔为谙班勃极烈，<br /><br />&nbsp;&nbsp;&nbsp;&nbsp;其无自谓冲幼，狎于童戏，惟敬厥德。”谙班勃极烈者，太宗尝居是官，及登大<br /><br />&nbsp;&nbsp;&nbsp;&nbsp;位，以命弟杲。杲薨，帝定议为储嗣，故以是命焉。<br /><br />&nbsp;&nbsp;&nbsp;&nbsp;十三年正月己巳，太宗崩。庚午，即皇帝位。甲戌，诏中外。诏公私禁酒。<br /><br />&nbsp;&nbsp;&nbsp;&nbsp;癸酉，遣使告哀于齐、高丽、夏及报即位，仍诏齐自今称臣勿称子。二月乙巳，<br /><br />&nbsp;&nbsp;&nbsp;&nbsp;追谥太祖后唐括氏曰圣穆皇后，裴满氏曰光懿皇后。追册太祖妃仆散氏曰德妃，<br /><br />&nbsp;&nbsp;&nbsp;&nbsp;乌古论氏曰贤妃。辛酉，改葬太祖于和陵。<br /><br />&nbsp;&nbsp;&nbsp;&nbsp;三月己卯，齐、高丽使来吊祭。庚辰，谥大行皇帝曰文烈，庙号太宗。乙酉，<br /><br />&nbsp;&nbsp;&nbsp;&nbsp;葬太宗于和陵。甲午，以国论右勃极烈、都元帅宗翰为太保，领三省事，封晋国<br /><br />&nbsp;&nbsp;&nbsp;&nbsp;王。戊戌，诏诸国使赐宴。不举乐。四月戊午，齐、高丽遣使贺即位。丙寅，昏<br /><br />&nbsp;&nbsp;&nbsp;&nbsp;德公赵佶薨，遣使致祭及赙赠。是月，甘露降于熊岳县。<br /><br />&nbsp;&nbsp;&nbsp;&nbsp;五月甲申，左副元帅宗辅薨。九月壬申，追尊皇考丰王为景宣皇帝，庙号徽<br /><br />&nbsp;&nbsp;&nbsp;&nbsp;宗，皇妣蒲察氏为惠昭皇后。戊寅，尊太祖后纥石烈氏、太宗后唐括氏皆为太皇<br /><br />&nbsp;&nbsp;&nbsp;&nbsp;太后，诏中外。乙酉，改葬徽宗及惠昭后于兴陵。<br /><br />&nbsp;&nbsp;&nbsp;&nbsp;十一月，以尚书令宋国王宗磐为太师。乙亥，初颁历。己卯，以元帅左监完<br /><br />&nbsp;&nbsp;&nbsp;&nbsp;颜希尹为尚书左丞相兼侍中，太子少保高庆裔为左丞，平阳尹萧庆为右丞。己丑，<br /><br />&nbsp;&nbsp;&nbsp;&nbsp;建天开殿于爻剌。十二月癸亥，始定齐、高丽、夏朝贺、赐宴、朝辞仪。以京西<br /><br />&nbsp;&nbsp;&nbsp;&nbsp;鹿囿赐农民。<br /><br />&nbsp;&nbsp;&nbsp;&nbsp;十四年正月己巳朔，上朝太皇太后于两宫。齐、高丽、夏遣使来贺。癸酉，<br /><br />&nbsp;&nbsp;&nbsp;&nbsp;颁历于高丽。丁丑，太皇太后纥石烈氏崩。乙酉，万寿节，齐、高丽、夏遣使来<br /><br />&nbsp;&nbsp;&nbsp;&nbsp;贺。上本七月七日生，以同皇考忌日，改用正月十七日。二月癸卯，上尊谥曰钦<br /><br />&nbsp;&nbsp;&nbsp;&nbsp;宪皇后，葬睿陵。三月壬午，以太保宗翰、太师宗磐、太傅宗干并领三省事。丁<br /><br />&nbsp;&nbsp;&nbsp;&nbsp;酉，高丽遣使来吊。八月丙辰，追尊九代祖以下曰皇帝、皇后，定始祖、景祖、<br /><br />&nbsp;&nbsp;&nbsp;&nbsp;世祖、太祖、太宗庙皆不祧。癸亥，诏齐国与本朝军民诉讼相关者，文移署年，<br /><br />&nbsp;&nbsp;&nbsp;&nbsp;止用天会。十月甲寅，以吴激为高丽王生日使，萧仲恭为齐刘豫回谢并生日正旦<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;十五年正月癸亥朔，上朝太皇太后于明德宫。齐、高丽、夏遣使来贺。初用<br /><br />&nbsp;&nbsp;&nbsp;&nbsp;《大明历》。己卯，万寿节，齐、高丽、夏遣使来贺。六月庚戌，尚书左丞高庆<br /><br />&nbsp;&nbsp;&nbsp;&nbsp;裔、转连使刘思有罪伏诛。七月辛巳，太保、领三省事、晋国王宗翰薨。丙戌夜，<br /><br />&nbsp;&nbsp;&nbsp;&nbsp;京师地震。封皇叔宗隽、宗固，叔祖晕皆为王。丁亥，汰兵兴滥爵。十月乙卯，<br /><br />&nbsp;&nbsp;&nbsp;&nbsp;以元帅左监军挞懒为左副元帅，封鲁国王。宗弼右副元帅，封渖王。知枢密院事<br /><br />&nbsp;&nbsp;&nbsp;&nbsp;兼侍中时立爱致仕。十一月丙午，废齐国，降封刘豫为蜀王，诏中外。置行台尚<br /><br />&nbsp;&nbsp;&nbsp;&nbsp;书省于汴。十二月戊辰，刘豫上表谢封爵。癸未，诏改明年为天眷元年。大赦。<br /><br />&nbsp;&nbsp;&nbsp;&nbsp;命韩P、耶律绍文等编修国史。以勖为尚书左丞、同中书门下平章事。徙蜀王刘<br /><br />&nbsp;&nbsp;&nbsp;&nbsp;豫临潢府。<br /><br />&nbsp;&nbsp;&nbsp;&nbsp;天眷元年正月戊子朔，上朝明德宫。高丽、夏遣使来贺。颁女直小字。封大<br /><br />&nbsp;&nbsp;&nbsp;&nbsp;司空昱为王。甲辰，万寿节，高丽、夏遣使来贺。二月壬戌，上如爻剌春水。乙<br /><br />&nbsp;&nbsp;&nbsp;&nbsp;丑，幸天开殿。己巳，诏罢来流水、混同江护逻地，与民耕牧。三月庚寅，以禁<br /><br />&nbsp;&nbsp;&nbsp;&nbsp;苑隙地分给百姓。戊申，以韩P为翰林学士。<br /><br />&nbsp;&nbsp;&nbsp;&nbsp;四月丁卯，命少府监卢彦伦营建宫室，止从俭素。壬午，朝享于天元殿。立<br /><br />&nbsp;&nbsp;&nbsp;&nbsp;裴满氏为贵妃。五月己亥，诏以经义、词赋两科取士。<br /><br />&nbsp;&nbsp;&nbsp;&nbsp;六月戊午，上至自天开殿。秋七月辛卯，左副元帅挞懒、东京留守宗隽来朝。<br /><br />&nbsp;&nbsp;&nbsp;&nbsp;丁酉，按出浒河溢，坏庐舍，民多溺死。壬寅，左丞相希尹罢。八月甲寅朔，颁<br /><br />&nbsp;&nbsp;&nbsp;&nbsp;行官制。癸亥，回鹘遣使朝贡。己卯，以河南地与宋。以右司侍郎张通古等使江<br /><br />&nbsp;&nbsp;&nbsp;&nbsp;南。以京师为上京，府曰会宁，旧上京为北京。九月甲申朔，以]为会宁牧，封<br /><br />&nbsp;&nbsp;&nbsp;&nbsp;邓王。乙未，诏百官诰命，女直、契丹、汉人各用本字，渤海同汉人。丁酉，改<br /><br />&nbsp;&nbsp;&nbsp;&nbsp;燕京枢密院为行台尚书省。戊戌，上朝明德宫。甲辰，以奕为平章政事。己酉，<br /><br />&nbsp;&nbsp;&nbsp;&nbsp;省燕中西三京、平州东、西等路州县。辛亥，权行台左丞相张孝纯致仕。<br /><br />&nbsp;&nbsp;&nbsp;&nbsp;十月甲寅朔，以御前管勾契丹文字李德固为参知政事。丙寅，封叔宗强为纪<br /><br />&nbsp;&nbsp;&nbsp;&nbsp;王，宗敏邢王，太宗子斛鲁补等十三人为王。己巳，始禁亲王以下佩刀入宫。辛<br /><br />&nbsp;&nbsp;&nbsp;&nbsp;未，定封国制。癸酉，以东京留守宗隽为尚书左丞相兼侍中，封陈王。十一月丙<br /><br />&nbsp;&nbsp;&nbsp;&nbsp;辰，以康宗以上画像工毕，奠献于乾元殿。十二月癸亥，新宫成。甲戌，高丽遣<br /><br />&nbsp;&nbsp;&nbsp;&nbsp;使入贡。丁丑，立贵妃裴满氏为皇后。<br /><br />&nbsp;&nbsp;&nbsp;&nbsp;二年正月壬午朔，高丽、夏遣使来贺。戊戌，万寿节，高丽、夏遣使来贺。<br /><br />&nbsp;&nbsp;&nbsp;&nbsp;以左丞相宗隽为太保、领三省事，进封衮国王。兴中尹完颜希尹复为尚书左丞相<br /><br />&nbsp;&nbsp;&nbsp;&nbsp;兼侍中。二月乙未，上如天开殿。三月丙辰，命百官详定仪制。四月甲戌，百官<br /><br />&nbsp;&nbsp;&nbsp;&nbsp;朝参，初用朝服。己卯，宋遣使谢河南地。<br /><br />&nbsp;&nbsp;&nbsp;&nbsp;五月戊子，太白昼见。乙巳，上至自天开殿。六月己酉朔，初御冠服。辛亥，<br /><br />&nbsp;&nbsp;&nbsp;&nbsp;吴十谋反，伏诛。己未，上从容谓侍臣曰：“朕每阅《贞观政要》，见其君臣议<br /><br />&nbsp;&nbsp;&nbsp;&nbsp;论，大可规法。”翰林学士韩P对曰：“皆由太宗温颜访问，房、杜辈竭忠尽诚。<br /><br />&nbsp;&nbsp;&nbsp;&nbsp;其书虽简，足以为法。”上曰：“太宗固一代贤君，明皇何如？”P曰：“唐自<br /><br />&nbsp;&nbsp;&nbsp;&nbsp;太宗以来，惟明皇、宪宗可数。明皇所谓有始而无终者。初以艰危得位，用姚崇、<br /><br />&nbsp;&nbsp;&nbsp;&nbsp;宋Z，惟正是行，故能成开元之治。末年怠于万机，委政李林甫，奸谀是用，以<br /><br />&nbsp;&nbsp;&nbsp;&nbsp;致天宝之乱。苟能慎终如始，则贞观之风不难追矣。”上称善。又曰：“周成王<br /><br />&nbsp;&nbsp;&nbsp;&nbsp;何如主？”P对曰：“古之贤君。”上曰：“成王虽贤，亦周公辅佐之力。后世<br /><br />&nbsp;&nbsp;&nbsp;&nbsp;疑周公杀其兄，以朕观之，为社稷大计，亦不当非也。”<br /><br />&nbsp;&nbsp;&nbsp;&nbsp;七月辛巳，宋国王宗磐、衮国王宗隽谋反，伏诛。丙戌，以右副元帅宗弼为<br /><br />&nbsp;&nbsp;&nbsp;&nbsp;都元帅，进封国王。丁亥，以诛宗磐等诏中外。己丑，以左副元帅挞懒为台左丞<br /><br />&nbsp;&nbsp;&nbsp;&nbsp;相，杜充为行台右丞相，萧宝、耶律辉行台平章政事。甲午，咸州祥稳沂王晕坐<br /><br />&nbsp;&nbsp;&nbsp;&nbsp;与宗磐谋反，伏诛。辛丑，以太傅、领三省事宗干为太师，领三省如故，进封梁<br /><br />&nbsp;&nbsp;&nbsp;&nbsp;宋国王。<br /><br />&nbsp;&nbsp;&nbsp;&nbsp;八月辛亥，行台左相挞懒、翼王鹘懒及活离胡土、挞懒子斡带、乌达补谋反，<br /><br />&nbsp;&nbsp;&nbsp;&nbsp;伏诛。丁丑，太白昼见。<br /><br />&nbsp;&nbsp;&nbsp;&nbsp;九月戊寅朔，降封太宗诸子。大司空昱罢。丙申，初居新宫。立太祖原庙于<br /><br />&nbsp;&nbsp;&nbsp;&nbsp;庆元宫，壬寅，宋遣王伦等乞归父丧及母韦氏等，拘伦不遣。以温都思忠诸路廉<br /><br />&nbsp;&nbsp;&nbsp;&nbsp;问。十月癸酉，夏国使来告丧。十二月，豫国公昱薨。<br /><br />&nbsp;&nbsp;&nbsp;&nbsp;三年正月丁丑朔，高丽、夏遣使来贺。癸巳，万寿节，高丽、夏遣使来贺。<br /><br />&nbsp;&nbsp;&nbsp;&nbsp;以都元帅宗弼领行台尚书省事。四月乙巳朔，温都思忠廉问诸路，得廉吏杜遵晦<br /><br />&nbsp;&nbsp;&nbsp;&nbsp;以下百二十四人，各进一阶，贪吏张轸以下二十一人皆罢之。癸丑，蜀国公完颜<br /><br />&nbsp;&nbsp;&nbsp;&nbsp;银术哥薨。丁卯，上如燕京。<br /><br />&nbsp;&nbsp;&nbsp;&nbsp;五月丙子，诏元帅府复取河南、陕西地。己卯，诏册李仁孝为夏国王。命都<br /><br />&nbsp;&nbsp;&nbsp;&nbsp;元帅宗弼以兵自黎阳趋汴，右监军撒离合出河中趋陕西。<br /><br />&nbsp;&nbsp;&nbsp;&nbsp;是月，河南平。六月，陕西平。上次凉陉大旱。使萧彦让、田决西京囚。<br /><br />&nbsp;&nbsp;&nbsp;&nbsp;秋七月癸卯朔，日有食之。乙卯，宗弼遣使奏河南、陕西捷。丁卯，诏文武官五<br /><br />&nbsp;&nbsp;&nbsp;&nbsp;品以上致仕，给俸禄之半，职三品者仍给呷恕<br /><br />&nbsp;&nbsp;&nbsp;&nbsp;八月辛巳，招抚谕陕西五路。壬午，初定公主、郡县主及驸马官品。九月壬<br /><br />&nbsp;&nbsp;&nbsp;&nbsp;寅朔，宗弼来朝。戊申，上至燕京。己酉，亲飨太祖庙。庚申，宗弼还军中。夏<br /><br />&nbsp;&nbsp;&nbsp;&nbsp;国遣使谢赙赠。癸亥，杀左丞相完颜希尹、右丞萧庆及希尹子昭武大将军把搭、<br /><br />&nbsp;&nbsp;&nbsp;&nbsp;符宝郎漫带。戊辰，夏国遣使谢封册。十一月癸丑，以孔子四十九代孙[袭封衍<br /><br />&nbsp;&nbsp;&nbsp;&nbsp;圣公。癸亥，以都点检萧仲恭为尚书右丞，前西京留守昂为平章政事。甲子，行<br /><br />&nbsp;&nbsp;&nbsp;&nbsp;台尚书右丞相杜充薨。十二月乙亥，都元帅宗弼上言宋将岳飞、张俊、韩世忠率<br /><br />&nbsp;&nbsp;&nbsp;&nbsp;众渡江，诏命击之。丁丑，地震。己亥，以元帅左监军阿离补为左副元帅，右监<br /><br />&nbsp;&nbsp;&nbsp;&nbsp;军撒离合为右副元帅。<br /><br />&nbsp;&nbsp;&nbsp;&nbsp;皇统元年正月辛丑朔，高丽、夏遣使来贺。庚戌，群臣上尊号曰崇天体道钦<br /><br />&nbsp;&nbsp;&nbsp;&nbsp;明文武圣德皇帝。初御衮冕。癸丑，谢太庙。大赦。改元。丁巳，万寿节，高丽、<br /><br />&nbsp;&nbsp;&nbsp;&nbsp;夏遣使来贺。己未，初定命妇封号。夏国请置榷场，许之。己巳，封平章政事昂<br /><br />&nbsp;&nbsp;&nbsp;&nbsp;为漆水郡王。<br /><br />&nbsp;&nbsp;&nbsp;&nbsp;二月戊寅，诏诸致仕官职俱至三品者，俸禄人力各给其半。宗弼克庐州。乙<br /><br />&nbsp;&nbsp;&nbsp;&nbsp;酉，改封海滨王耶律延禧为豫王，昏德公赵佶为天水郡王，重昏侯赵桓为天水郡<br /><br />&nbsp;&nbsp;&nbsp;&nbsp;公。戊子，上亲祭孔子庙，北面再拜。退谓侍臣曰：“朕幼年游佚，不知志学，<br /><br />&nbsp;&nbsp;&nbsp;&nbsp;岁月逾迈，深以为悔。孔子虽无位，其道可尊，使万世景仰。大凡为善，不可不<br /><br />&nbsp;&nbsp;&nbsp;&nbsp;勉。”自是颇读《尚书》、《论语》及《五代》、《辽史》诸书，或以夜继焉。<br /><br />&nbsp;&nbsp;&nbsp;&nbsp;三月己未，上宴群臣于瑶池殿，适宗弼遣使奏捷，侍臣多进诗称贺。帝览之<br /><br />&nbsp;&nbsp;&nbsp;&nbsp;曰：“太平之世，当尚文物，自古致治，皆由是也。”四月丙子，以济南尹韩P<br /><br />&nbsp;&nbsp;&nbsp;&nbsp;参知政事。辛巳，宗弼请伐江南，从之。五月己酉，太师、领三省事、梁宋国王<br /><br />&nbsp;&nbsp;&nbsp;&nbsp;宗干薨。庚戌，上亲临。日官奏，戌、亥不宜哭泣。上曰：“君臣之义，骨肉之<br /><br />&nbsp;&nbsp;&nbsp;&nbsp;亲，岂可避之。”遂哭之恸，命辍朝七日。<br /><br />&nbsp;&nbsp;&nbsp;&nbsp;六月甲戌，诏都元帅宗弼与宰执同入奏事。庚寅，行台平章政事耶律晖致仕。<br /><br />&nbsp;&nbsp;&nbsp;&nbsp;壬辰，有司请举乐，上以宗干新丧不允。甲午，卫王宗强薨，上亲临、辍朝如宗<br /><br />&nbsp;&nbsp;&nbsp;&nbsp;干丧。七月癸卯，以景宣皇帝忌辰，命尚食彻肉。丙午，以宗弼为尚书左丞相兼<br /><br />&nbsp;&nbsp;&nbsp;&nbsp;侍中、都元帅、领行台如故。己酉，宗弼还军中。辛亥，参知政事耶律让罢。<br /><br />&nbsp;&nbsp;&nbsp;&nbsp;九月戊申，上至自燕京。朝太皇太后于明德宫。诏赐鳏寡孤独不能自存者，<br /><br />&nbsp;&nbsp;&nbsp;&nbsp;人绢二匹、絮三斤。是秋，蝗。都元帅宗弼伐宋，渡淮。以书让宋，宋复书乞罢<br /><br />&nbsp;&nbsp;&nbsp;&nbsp;兵，宗弼以便宜画淮为界。<br /><br />&nbsp;&nbsp;&nbsp;&nbsp;十一月己酉，高丽国贺受尊号。稽古殿火。十二月癸巳，夏国贺受尊号。天<br /><br />&nbsp;&nbsp;&nbsp;&nbsp;水郡公赵桓乞本品俸，诏Q济之。左丞勖进先朝《实录》三卷，上焚香立受之。<br /><br />&nbsp;&nbsp;&nbsp;&nbsp;二年正月乙未朔，高丽、夏遣使来贺。己亥，上猎于来流河。乙巳，命封高<br /><br />&nbsp;&nbsp;&nbsp;&nbsp;丽。丁未，上至自来流河。辛亥，万寿节，高丽、夏遣使来贺。壬子，衍圣公孔<br /><br />&nbsp;&nbsp;&nbsp;&nbsp;[薨，子拯袭。二月丁卯，上如天开殿。甲戌，赈熙河路，戊子，皇子济安生。<br /><br />&nbsp;&nbsp;&nbsp;&nbsp;辛卯，宋使曹勋来许岁币银、绢二十五万两、匹，画淮为界，世世子孙，永守誓<br /><br />&nbsp;&nbsp;&nbsp;&nbsp;言。改封蜀王刘豫为曹王。壬辰，以皇子生，赦中外。<br /><br />&nbsp;&nbsp;&nbsp;&nbsp;三月辛丑，还自天开殿。大雪。丙午，以宗弼为太傅。丙辰，遣左宣徽使刘<br /><br />&nbsp;&nbsp;&nbsp;&nbsp;Q以衮冕圭册册宋康王为帝。归宋帝母韦氏及故妻邢氏、天水郡王并妻郑氏丧于<br /><br />&nbsp;&nbsp;&nbsp;&nbsp;江南。戊午，立子济安为皇太子。四月丙寅，以臣宋告中外。庚午，五云楼、重<br /><br />&nbsp;&nbsp;&nbsp;&nbsp;明等殿成。五月癸巳朔，不视朝。上自去年荒于酒，与近臣饮，或继以夜。宰相<br /><br />&nbsp;&nbsp;&nbsp;&nbsp;入谏，辄饮以酒，曰：“知卿等意，今既饮矣，明日当戒。”因复饮。乙卯，赐<br /><br />&nbsp;&nbsp;&nbsp;&nbsp;宋誓诏。辛酉，宴群臣于五云楼，皆尽醉而罢。<br /><br />&nbsp;&nbsp;&nbsp;&nbsp;七月甲午，回鹘遣使来贡。北京、广宁府蝗。丁酉，赐宗弼金券。八月丁卯，<br /><br />&nbsp;&nbsp;&nbsp;&nbsp;诏归朱弁、张邵、洪皓于宋。辛未，复太宗子胡卢为王。赈陕西。<br /><br />&nbsp;&nbsp;&nbsp;&nbsp;九月壬辰，诏给天水郡王子、侄、婿，天水郡公子俸给。<br /><br />&nbsp;&nbsp;&nbsp;&nbsp;十一月甲寅，平章政事漆水郡王昂薨，追封郓王。十二月乙丑，高丽王遣使<br /><br />&nbsp;&nbsp;&nbsp;&nbsp;谢封册。庚午，宋遣使谢归三丧及母韦氏。壬申，上猎于核耶呆米路。癸未，还<br /><br />&nbsp;&nbsp;&nbsp;&nbsp;宫。甲申，皇太子济安薨。<br /><br />&nbsp;&nbsp;&nbsp;&nbsp;三年正月己丑朔，以皇太子丧不御正殿，群臣诣便殿称贺。宋、高丽、夏使<br /><br />&nbsp;&nbsp;&nbsp;&nbsp;诣皇极殿遥贺。乙巳，万寿节，如正旦仪。三月辛卯，以尚书左丞勖为平章政事，<br /><br />&nbsp;&nbsp;&nbsp;&nbsp;殿前都点检宗宪尚书左丞。丁酉，太皇太后唐括氏崩。己酉，封子道济为魏王。<br /><br />&nbsp;&nbsp;&nbsp;&nbsp;五月丁巳朔，京兆进瑞麦。癸亥，上致祭太皇太后。甲申，初立太庙、社稷。<br /><br />&nbsp;&nbsp;&nbsp;&nbsp;六月己酉，初置骁毅军。七月丙寅，上致祭太皇太后。庚辰，太原路进獬豸并瑞<br /><br />&nbsp;&nbsp;&nbsp;&nbsp;麦。<br /><br />&nbsp;&nbsp;&nbsp;&nbsp;八月辛卯，诏给天水郡王孙及天水郡公婿俸禄。丙申，老人星见。乙巳，谥<br /><br />&nbsp;&nbsp;&nbsp;&nbsp;太皇太后曰钦仁皇后。戊申，葬恭陵。十二月癸未朔，日有食之。<br /><br />&nbsp;&nbsp;&nbsp;&nbsp;四年正月癸丑朔，宋、高丽、夏遣使来贺。甲寅，诏以去年宋币赐始祖以下<br /><br />&nbsp;&nbsp;&nbsp;&nbsp;宗室。己未，以宋使王伦为平州转运使，既受命，复辞，罪其反覆，诛之。乙丑，<br /><br />&nbsp;&nbsp;&nbsp;&nbsp;陕西进嘉禾十有二茎，茎皆七穗。己巳，万寿节，宋、高丽、夏遣使来贺。乙亥，<br /><br />&nbsp;&nbsp;&nbsp;&nbsp;上祭钦仁皇后，哭尽哀。二月癸未，上如东京。丙申，次百泊河春水。丁酉，回<br /><br />&nbsp;&nbsp;&nbsp;&nbsp;鹘遣使来贺，以粘合韩奴报之。<br /><br />&nbsp;&nbsp;&nbsp;&nbsp;五月辛亥朔，次薰风殿。六月辛巳朔，日有食之。<br /><br />&nbsp;&nbsp;&nbsp;&nbsp;七月庚午，建原庙于东京。八月癸未，杀魏王道济。九月乙酉，上如东京。<br /><br />&nbsp;&nbsp;&nbsp;&nbsp;壬子，畋于沙河，射虎获之。乙卯，遣使祭辽主陵。辛酉，诏薰风殿二十里内及<br /><br />&nbsp;&nbsp;&nbsp;&nbsp;巡幸所过五里内，并复一岁。癸酉，行台左丞相张孝纯薨。十月壬辰，立借贷饥<br /><br />&nbsp;&nbsp;&nbsp;&nbsp;民酬赏格。甲辰，以河朔诸郡地震，诏复百姓一年，其压死无人收葬者，官为敛<br /><br />&nbsp;&nbsp;&nbsp;&nbsp;藏之。陕西、蒲、解、汝、蔡等处因岁饥，流民典雇为奴婢者，官给绢赎为良，<br /><br />&nbsp;&nbsp;&nbsp;&nbsp;放还其乡。十一月己酉，上猎于海岛。十二月甲午，至东京。<br /><br />&nbsp;&nbsp;&nbsp;&nbsp;五年正月丁未朔，宋、高丽、夏遣使来贺。癸亥，万寿节，宋、高丽、夏遣<br /><br />&nbsp;&nbsp;&nbsp;&nbsp;使来贺。二月乙未，次济州春水。三月戊辰，次天开殿。五月戊午，初用御制小<br /><br />&nbsp;&nbsp;&nbsp;&nbsp;字。壬寅，以平章政事勖谏，上为止酒，仍布告廷臣。六月乙亥朔，日有食之。<br /><br />&nbsp;&nbsp;&nbsp;&nbsp;八月戊戌，发天开殿。九月庚申，至自东京。十月辛卯，增谥太祖。闰月戊<br /><br />&nbsp;&nbsp;&nbsp;&nbsp;寅，大名府进牛生麟。壬辰，怀州进嘉禾。十二月戊申，增谥始祖以下十帝及太<br /><br />&nbsp;&nbsp;&nbsp;&nbsp;宗、徽宗。丁巳，赦。<br /><br />&nbsp;&nbsp;&nbsp;&nbsp;六年正月辛未朔，宋、高丽、夏遣使来贺。壬申，封太祖诸孙为王。乙亥，<br /><br />&nbsp;&nbsp;&nbsp;&nbsp;畋于谋勒。甲申，还京师。丁亥，万寿节，宋、高丽、夏遣使来贺。庚寅，以边<br /><br />&nbsp;&nbsp;&nbsp;&nbsp;地赐夏国。壬辰，如春水。帝从禽，导骑误入大泽中，帝马陷，因步出，亦不罪<br /><br />&nbsp;&nbsp;&nbsp;&nbsp;导者。乙未，封偎喝为王。二月丙寅，右丞相韩企先薨。<br /><br />&nbsp;&nbsp;&nbsp;&nbsp;三月壬申，以阿离补为行台右丞相。四月庚子朔，上至自春水。以同判大宗<br /><br />&nbsp;&nbsp;&nbsp;&nbsp;正事宗固为太保、右丞相兼中书令。戊午，行台右丞相阿离补薨。五月壬申，高<br /><br />&nbsp;&nbsp;&nbsp;&nbsp;丽王楷薨。辛卯，以左宣徽使刘Q为行台右丞相。<br /><br />&nbsp;&nbsp;&nbsp;&nbsp;六月乙巳，杀宇文虚中及高士谈。乙丑，遣使吊祭高丽，并起复嗣王。<br /><br />&nbsp;&nbsp;&nbsp;&nbsp;九月戊辰朔，以许王破汴，睿宗平陕西，郑王克辽及娄室、银术可皆有大功，并<br /><br />&nbsp;&nbsp;&nbsp;&nbsp;为立碑。戊寅，曹王刘豫薨。是岁，遣粘割韩奴招耶律大石，被害。<br /><br />&nbsp;&nbsp;&nbsp;&nbsp;七年正月乙丑朔，宋、高丽、夏遣使来贺。辛巳，万春节，宋、高丽、夏遣<br /><br />&nbsp;&nbsp;&nbsp;&nbsp;使来贺。癸未，以西京鹿囿为民田。丁亥，太白经天。三月戊寅，高丽遣使谢吊<br /><br />&nbsp;&nbsp;&nbsp;&nbsp;祭、起复。四月戊午，宴便殿。上醉酒，杀户部尚书宗礼。六月丁酉，杀横海军<br /><br />&nbsp;&nbsp;&nbsp;&nbsp;节度使田、左司郎中奚毅、翰林待制邢具瞻及王植、高凤廷、王效、赵益兴、<br /><br />&nbsp;&nbsp;&nbsp;&nbsp;龚夷鉴等。<br /><br />&nbsp;&nbsp;&nbsp;&nbsp;七月己巳，太白经天，曲赦畿内。九月，太保、右丞相宗固薨。以都元帅宗<br /><br />&nbsp;&nbsp;&nbsp;&nbsp;弼为太师、领三省事，都元帅、行台尚书省事如故，平章政事勖为左丞相兼侍中，<br /><br />&nbsp;&nbsp;&nbsp;&nbsp;都点检宗贤为右丞相兼中书令，行台右丞相刘Q、右丞萧仲恭为平章政事，李德<br /><br />&nbsp;&nbsp;&nbsp;&nbsp;固为尚书右丞，秘书监萧肄为参知政事。十月壬子，平章行台尚书省事奚宝薨。<br /><br />&nbsp;&nbsp;&nbsp;&nbsp;十一月癸酉，以工部侍郎仆散太弯为御史大夫。乙亥，兵部尚书秉德进三角羊。<br /><br />&nbsp;&nbsp;&nbsp;&nbsp;己卯，诏减常膳羊豕五之二。癸未，以尚书左丞宗宪为行台平章政事，同判大宗<br /><br />&nbsp;&nbsp;&nbsp;&nbsp;正事亮为尚书左丞。十二月戊午，参知政事韩P罢。兵部尚书秉德为参知政事。<br /><br />&nbsp;&nbsp;&nbsp;&nbsp;八年正月庚申朔，宋、高丽、夏遣使来贺。丙子，万寿节，宋、高丽、夏遣<br /><br />&nbsp;&nbsp;&nbsp;&nbsp;使来贺。二月壬子，以哥鲁葛波古等为横赐高丽、夏国使。甲寅，以大理卿宗安<br /><br />&nbsp;&nbsp;&nbsp;&nbsp;等为高丽王封册使。乙卯，上如天开殿。四月戊子朔，日有食之。辛丑，遣<br /><br />&nbsp;&nbsp;&nbsp;&nbsp;参知政事秉德等为廉察官吏。庚戌，至自天开殿。甲寅，《辽史》成。六月乙卯，<br /><br />&nbsp;&nbsp;&nbsp;&nbsp;平章政事萧仲恭为行台左丞相，左丞亮为平章政事，都点检唐括辩为尚书左丞。<br /><br />&nbsp;&nbsp;&nbsp;&nbsp;高丽遣使谢封册。<br /><br />&nbsp;&nbsp;&nbsp;&nbsp;七月乙亥，御史大夫仆散弯罢，以侍卫亲军都指挥使阿鲁带为御史大夫。戊<br /><br />&nbsp;&nbsp;&nbsp;&nbsp;寅，以尚书左丞唐括辩奉职不谨，杖之。八月戊戌，宗弼进《太祖实录》，上焚<br /><br />&nbsp;&nbsp;&nbsp;&nbsp;香立受之。庚子，以尚书左丞相勖领行台尚书省事，右丞相宗贤为太保、尚书左<br /><br />&nbsp;&nbsp;&nbsp;&nbsp;丞相。丙午，以行台左丞相萧仲恭为尚书右丞相。闰月庚申，宰臣以西林多鹿，<br /><br />&nbsp;&nbsp;&nbsp;&nbsp;请上猎。上恐害稼，不允。丙寅，太庙成。九月丙申，尚书左丞唐括辩罢。以左<br /><br />&nbsp;&nbsp;&nbsp;&nbsp;宣徽使禀为尚书左丞。十月辛酉，太师、领三省事、都元帅、越国王宗弼薨。<br /><br />&nbsp;&nbsp;&nbsp;&nbsp;十一月壬辰，太白经天。乙未，左丞相宗贤、左丞禀等言，州郡长吏当并用<br /><br />&nbsp;&nbsp;&nbsp;&nbsp;本国人。上曰：“四海之内，皆朕臣子，若分别待之，岂能致一。谚不云乎，<br /><br />&nbsp;&nbsp;&nbsp;&nbsp;‘疑人勿使，使人勿疑’。自今本国及诸色人，量才通用之。”辛丑，以尚书左<br /><br />&nbsp;&nbsp;&nbsp;&nbsp;丞相宗贤为左副元帅，平章政事亮为尚书左丞相兼侍中，参知政事秉德为平章政<br /><br />&nbsp;&nbsp;&nbsp;&nbsp;事。庚戌，左副元帅宗贤复为太保，左丞相、左副元帅如故。十二月乙卯，以右<br /><br />&nbsp;&nbsp;&nbsp;&nbsp;丞相萧仲恭为太傅、领三省事，左丞相亮为尚书右丞相。乙亥，以左丞相宗贤为<br /><br />&nbsp;&nbsp;&nbsp;&nbsp;太师、领三省事兼都元帅。<br /><br />&nbsp;&nbsp;&nbsp;&nbsp;九年正月甲申朔，宋、高丽、夏遣使来贺。戊戌，太师、领三省事、都元帅<br /><br />&nbsp;&nbsp;&nbsp;&nbsp;宗贤罢。领行台尚书省事勖为太师、领三省事，同判大宗正事充为尚书左丞相，<br /><br />&nbsp;&nbsp;&nbsp;&nbsp;右丞相亮兼都元帅。庚子，万寿节，宋、高丽、夏遣使来贺。壬寅，左丞相充薨。<br /><br />&nbsp;&nbsp;&nbsp;&nbsp;丙午，以右丞相亮为左丞相，判大宗正事宗本为尚书右丞相，左副元帅宗敏为都<br /><br />&nbsp;&nbsp;&nbsp;&nbsp;元帅，南京留守宗贤为左副元帅兼西京留守。己酉，宗贤复为太保、领三省事。<br /><br />&nbsp;&nbsp;&nbsp;&nbsp;二月甲寅，会宁牧唐括辩复为尚书左丞，尚书左丞禀为行台平章政事。三月<br /><br />&nbsp;&nbsp;&nbsp;&nbsp;癸未朔，日有食之。辛丑，以司空宗本为尚书右丞相兼中书令，左丞相亮为太保、<br /><br />&nbsp;&nbsp;&nbsp;&nbsp;领三省事。<br /><br />&nbsp;&nbsp;&nbsp;&nbsp;四月壬申夜，大风雨，雷电震坏寝殿鸱尾，有火入上寝，烧帏幔，帝趋别殿<br /><br />&nbsp;&nbsp;&nbsp;&nbsp;避之。丁丑，有龙斗于利州榆林河水上。大风坏民居、官舍，瓦木人畜皆飘扬十<br /><br />&nbsp;&nbsp;&nbsp;&nbsp;数里，死伤者数百人。五月戊子，以四月壬申、丁丑天变，肆赦。命翰林学士张<br /><br />&nbsp;&nbsp;&nbsp;&nbsp;钧草诏，参知政事萧肄`其语以为诽谤，上怒，杀钧。是日，曲赦上京囚。庚寅，<br /><br />&nbsp;&nbsp;&nbsp;&nbsp;出太保、领三省事亮领行台尚书省事。戊申，武库署令耶律八斤妄称上言宿直将<br /><br />&nbsp;&nbsp;&nbsp;&nbsp;军萧荣与胙王元为党，诛之。<br /><br />&nbsp;&nbsp;&nbsp;&nbsp;六月己未，以都元帅宗敏为太保、领三省事兼左副元帅，左丞相宗贤兼都元<br /><br />&nbsp;&nbsp;&nbsp;&nbsp;帅。八月庚申，以刘Q为司空，行台右丞相如故。宰臣议徙辽阳、勃海之民于燕<br /><br />&nbsp;&nbsp;&nbsp;&nbsp;南，从之。侍从高寿星等当迁，诉於后，后以白上，上怒议者，杖平章政事秉德，<br /><br />&nbsp;&nbsp;&nbsp;&nbsp;杀左司郎中三合。九月丙申，以领行台尚书省事亮复为平章政事。戊戌，以右丞<br /><br />&nbsp;&nbsp;&nbsp;&nbsp;相宗本为太保、领三省事，左副元帅宗敏领行台尚书省事，平章政事秉德为尚书<br /><br />&nbsp;&nbsp;&nbsp;&nbsp;左丞相兼中书令，司空刘Q为平章政事。庚子，以御史大夫宗甫为参知政事。<br /><br />&nbsp;&nbsp;&nbsp;&nbsp;十月乙丑，杀北京留守胙王元及弟安武军节度使查剌、左卫将军特思。大赦。<br /><br />&nbsp;&nbsp;&nbsp;&nbsp;癸酉，以翰林学士京为御史大夫。十一月癸未，杀皇后裴满氏。召胙王妃撒卯入<br /><br />&nbsp;&nbsp;&nbsp;&nbsp;宫。戊子，杀故邓王子阿懒、达懒。癸巳，上猎于忽剌浑土温。遣使杀德妃乌古<br /><br />&nbsp;&nbsp;&nbsp;&nbsp;论氏及夹谷氏、张氏。十二月己酉朔，上至自猎所。丙辰，杀妃裴满氏于寝殿。<br /><br />&nbsp;&nbsp;&nbsp;&nbsp;而平章政事亮因群臣震恐，与所亲驸马唐括辩、寝殿小底大兴国、护卫十人长忽<br /><br />&nbsp;&nbsp;&nbsp;&nbsp;土、阿里出虎等谋为乱。丁巳，以忽土、阿里出虎当内直，命省令史李老僧语兴<br /><br />&nbsp;&nbsp;&nbsp;&nbsp;国。夜二鼓，兴国窃符，矫诏开宫门，召辩等。亮怀刀与其妹夫特厮随辩入至宫<br /><br />&nbsp;&nbsp;&nbsp;&nbsp;门，守者以辩驸马，不疑，内之。及殿门，卫士觉，抽刃劫之，莫敢动。忽土、<br /><br />&nbsp;&nbsp;&nbsp;&nbsp;阿亮出虎至帝前，帝求榻上常所置佩刀，不知已为兴国易置其处，忽土、阿里出<br /><br />&nbsp;&nbsp;&nbsp;&nbsp;虎遂进弑帝，亮复前手刃之，血溅满其面与衣。帝崩，时年三十一。左丞相秉德<br /><br />&nbsp;&nbsp;&nbsp;&nbsp;等遂奉亮坐，罗拜呼万岁，立以为帝。降帝为东昏王，葬于皇后裴满氏墓中。贞<br /><br />&nbsp;&nbsp;&nbsp;&nbsp;元三年，改葬于大房山蓼香甸，诸王同兆域。大定初，追谥武灵皇帝，庙号闵宗，<br /><br />&nbsp;&nbsp;&nbsp;&nbsp;陵曰思陵。别立庙。十九年，升y于太庙，增谥弘基缵武庄靖孝成皇帝。二十七<br /><br />&nbsp;&nbsp;&nbsp;&nbsp;年，改庙号熙宗。二十八年，以思陵狭小，改葬于峨眉谷，仍号思陵。诏中外。<br /><br />&nbsp;&nbsp;&nbsp;&nbsp;赞曰：熙宗之时，四方无事，敬礼宗室大臣，委以国政，其继体守文之治，<br /><br />&nbsp;&nbsp;&nbsp;&nbsp;有足观者。末年酗酒妄杀，人怀危惧。所谓前有谗而不见，后有贼而不知。驯致<br /><br />&nbsp;&nbsp;&nbsp;&nbsp;其祸，非一朝一夕故也。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2695);">加入书签</a><a
                        href="2694.html">上一页</a>&larr;<a href="index.html">返回列表</a>&rarr;<a
                            href="2696.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2694.html"; var next_page = "2696.html"; var index_page = "index.html"; var sortid = "9"; var article_id = "43"; var chapter_id = "2695"; var articlename = "金史"; var chaptername = " 卷四 本纪第四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>