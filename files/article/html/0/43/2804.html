<!DOCTYPE html>
<html>
<head>
<meta charset="gbk" />
<title>金史- 卷一百十三 列传第五十一-在线阅读-哈西文学网</title>
<meta name="keywords" content="脱脱等，金史， 卷一百十三 列传第五十一全文， 卷一百十三 列传第五十一在线阅读 哈西文学网" />
<meta name="description" content="哈西文学网提供脱脱等的金史  卷一百十三 列传第五十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2804.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2804.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十三 列传第五十一</h1>
            <div class="link xb">
                <a href="2803.html">上一页</a>&larr;<a href="index.html">返回列表</a>&rarr;<a
                    href="2805.html">下一页</a></div>			
            <div id="BookText">&nbsp;&nbsp;&nbsp;&nbsp;○完颜赛不白撒（一名承裔）赤盏合喜<br /><br />&nbsp;&nbsp;&nbsp;&nbsp;完颜赛不，始祖弟保活里之后也。状貌魁伟，沉厚有大略。初补亲卫军，章<br /><br />&nbsp;&nbsp;&nbsp;&nbsp;宗时，选充护卫。明昌元年八月，由宿直将军为宁化州刺史。未几，迁武卫军副<br /><br />&nbsp;&nbsp;&nbsp;&nbsp;都指挥使。泰和二年，转胡里改路节度使。四年，升武卫军都指挥使，寻为殿前<br /><br />&nbsp;&nbsp;&nbsp;&nbsp;左副都点检。及平章仆散揆伐宋，为右翼都统。六年六月，宋将皇甫斌遣率步骑<br /><br />&nbsp;&nbsp;&nbsp;&nbsp;数万由确山、褒信分路侵蔡，闻郭倬、李爽之败，阻溱水不敢进。于是，揆遣赛<br /><br />&nbsp;&nbsp;&nbsp;&nbsp;不及副统尚厩局使蒲鲜万奴、深州刺史完颜达吉不等以骑七千往击之。会溱水涨，<br /><br />&nbsp;&nbsp;&nbsp;&nbsp;宋兵扼桥以拒，赛不等谋潜师夜出，达吉不以骑涉水出其右，万奴等出其左。赛<br /><br />&nbsp;&nbsp;&nbsp;&nbsp;不度其军毕渡，乃率副统阿鲁带以精兵直趋桥，宋兵不能遏，比明大溃。万奴以<br /><br />&nbsp;&nbsp;&nbsp;&nbsp;兵断真阳路，诸军追击至陈泽，斩首二万级，获战马杂畜千余。兵还，进爵一级，<br /><br />&nbsp;&nbsp;&nbsp;&nbsp;赐金币甚厚。<br /><br />&nbsp;&nbsp;&nbsp;&nbsp;贞v初，拜同签枢密院事。三年，迁知临洮府事，兼陕西路副统军。上召见<br /><br />&nbsp;&nbsp;&nbsp;&nbsp;谕曰：“卿向在西京，尽心为国，及治华州，亦尝宣力，今始及三品。特升授汝<br /><br />&nbsp;&nbsp;&nbsp;&nbsp;此职者，以陕西安抚副使乌古论兖州不遵安抚使达吉不节制，多致败事。今已责<br /><br />&nbsp;&nbsp;&nbsp;&nbsp;罚兖州，命卿副之。宜益务尽心，其或不然，复当别议行之。”八月，知凤翔府<br /><br />&nbsp;&nbsp;&nbsp;&nbsp;事，兼本路兵马都总管，俄为元帅右都监。四年四月，调兵拔宋木陡关。五月，<br /><br />&nbsp;&nbsp;&nbsp;&nbsp;夏人于来羌城界河修折桥，以兵守护，赛不遣兵焚之。八月，夏人寇结耶觜川，<br /><br />&nbsp;&nbsp;&nbsp;&nbsp;遣兵击走之，寻又破其众于车儿堡。<br /><br />&nbsp;&nbsp;&nbsp;&nbsp;兴定元年二月，转签枢密院事。时上以宋岁币不至，且复侵盗，诏赛不讨之。<br /><br />&nbsp;&nbsp;&nbsp;&nbsp;四月，与宋人战于信阳，斩首八千，生擒统制周光，获马数千、牛羊五百。又遇<br /><br />&nbsp;&nbsp;&nbsp;&nbsp;宋人于陇山、七里山等处，前后六战，斩获甚众。寻遣兵渡淮，略中渡店，拔光<br /><br />&nbsp;&nbsp;&nbsp;&nbsp;山、罗山、定城等县，破光州两关，斩首万余，获马牛及布，分给将士。诏赐玉<br /><br />&nbsp;&nbsp;&nbsp;&nbsp;兔鹘一、内府重币十端。<br /><br />&nbsp;&nbsp;&nbsp;&nbsp;七月，上章言：“京都天下之根本，其城池宜极高深，今外城虽坚，然周六<br /><br />&nbsp;&nbsp;&nbsp;&nbsp;十余里，仓猝有警难于拒守。窃见城中有子城故基，宜于农隙筑而新之，为国家<br /><br />&nbsp;&nbsp;&nbsp;&nbsp;久长之利。及凡河南、陕西州府，皆乞量修。”从之。<br /><br />&nbsp;&nbsp;&nbsp;&nbsp;二年正月，破宋人于铁山及上石店、唐县。四月，进兼西南等路招讨使、西<br /><br />&nbsp;&nbsp;&nbsp;&nbsp;安军节度使、陕州管内观察使。奉诏攻枣阳，宋出兵三万拒战，稍诱击之，宋兵<br /><br />&nbsp;&nbsp;&nbsp;&nbsp;败走城，薄诸濠，杀及溺死者三千余人，遂进兵围之。宋骑兵千、步卒万来援，<br /><br />&nbsp;&nbsp;&nbsp;&nbsp;逆战复大败之。七月，迁行山东西路兵马都总管，兼武宁军节度使。三年二月，<br /><br />&nbsp;&nbsp;&nbsp;&nbsp;夺宋白石关，杀其守者千余人，获铠仗千计。三月，破宋兵于七口仓，又夺宋小<br /><br />&nbsp;&nbsp;&nbsp;&nbsp;鹘仓，获粮九千石、兵仗三十余万。是月，复败宋兵三千于石鹘崖。<br /><br />&nbsp;&nbsp;&nbsp;&nbsp;四年三月，奉诏出兵河北招降，晋安权府事皇甫、正平县令席永坚率五千<br /><br />&nbsp;&nbsp;&nbsp;&nbsp;余人来归，得粮万石。时河北所在义军官民坚守堡寨，力战破敌者众。赛不上章<br /><br />&nbsp;&nbsp;&nbsp;&nbsp;言：“此类忠赤可嘉，若不旌酬无以激人心。乞朝廷量加官赏，万一敌兵复来，<br /><br />&nbsp;&nbsp;&nbsp;&nbsp;将争先效用矣。”上览奏，召枢密官曰：“朕与卿等亦尝有此议，以不见彼中事<br /><br />&nbsp;&nbsp;&nbsp;&nbsp;势，故一听帅臣规画。今观此奏，甚称朕意，其令有司迁赏之。”是年四月，迁<br /><br />&nbsp;&nbsp;&nbsp;&nbsp;枢密副使。<br /><br />&nbsp;&nbsp;&nbsp;&nbsp;五年五月，奉诏引兵救河东，战屡捷，复晋安、平阳二城。监察御史言其不<br /><br />&nbsp;&nbsp;&nbsp;&nbsp;能检束士众，纵之虏略，请正其罪。上以有功，诏勿问。元光二年五月，复河中。<br /><br />&nbsp;&nbsp;&nbsp;&nbsp;六月，诏谕宰臣曰：“枢密副使赛不本皇族，先世偶然脱遗。朕重其旧人，且久<br /><br />&nbsp;&nbsp;&nbsp;&nbsp;劳王家，已命睦亲府附于属籍矣。卿等宜知之。”正大元年五月，拜平章政事。<br /><br />&nbsp;&nbsp;&nbsp;&nbsp;未几，转尚书右丞相。雅与参知政事李蹊相得，及蹊以公罪出尹京洛，赛不数荐<br /><br />&nbsp;&nbsp;&nbsp;&nbsp;蹊，比唐魏徵，以故蹊得复相。三年，宣宗庙成，将E祭，议配享功臣，论者纷<br /><br />&nbsp;&nbsp;&nbsp;&nbsp;纭。赛不为大礼使，因言：“丞相福兴死王事，七斤谨守河南以迎大驾，功宜配<br /><br />&nbsp;&nbsp;&nbsp;&nbsp;享。”议遂定。<br /><br />&nbsp;&nbsp;&nbsp;&nbsp;四年，吏部郎中杨居仁上封事，言宰相宜择人，上语大臣曰：“相府非其人，<br /><br />&nbsp;&nbsp;&nbsp;&nbsp;御史谏官当言，彼吏曹，何与于此。”尚书左丞颜盏世鲁素嫉居仁，亦以为c，<br /><br />&nbsp;&nbsp;&nbsp;&nbsp;赛不徐进曰：“天下有道，庶人犹得献言，况在郎官。陛下有宽弘之德，故不应<br /><br />&nbsp;&nbsp;&nbsp;&nbsp;言者犹言。使其言可用则行之，不可用不必示臣下也。”上是之。居仁字行之，<br /><br />&nbsp;&nbsp;&nbsp;&nbsp;大兴人。泰和三年进士。天兴末时北渡，举家投黄河死。<br /><br />&nbsp;&nbsp;&nbsp;&nbsp;五年，行尚书省于京兆，谓都事商衡曰：“古来宰相必用文人，以其知为相<br /><br />&nbsp;&nbsp;&nbsp;&nbsp;之道。赛不何所知，使居此位，吾恐他日史官书之，某时以某为相而国乃亡。”<br /><br />&nbsp;&nbsp;&nbsp;&nbsp;即促衡草表乞致仕。平章政事侯挚朴直无蕴藉，朝廷鄙之，天兴元年兵事急，自<br /><br />&nbsp;&nbsp;&nbsp;&nbsp;致仕起为大司农，未几复致仕，徐州行尚书省无敢行者，复拜挚平章政事。都堂<br /><br />&nbsp;&nbsp;&nbsp;&nbsp;会议，挚以国势不支，因论数事，曰：“只是更无擘划。”白撒怒曰：“平章出<br /><br />&nbsp;&nbsp;&nbsp;&nbsp;此言，国家何望耶！”意在置之不测。赛不顾谓白撒曰：“侯相言甚当。”白撒<br /><br />&nbsp;&nbsp;&nbsp;&nbsp;遂含愤而罢。<br /><br />&nbsp;&nbsp;&nbsp;&nbsp;时大元兵薄汴，白撒策后日讲和或出质，必首相当行，力请赛不领省事，拜<br /><br />&nbsp;&nbsp;&nbsp;&nbsp;为左丞相，寻复致仕。是年冬，哀宗迁归德，起复为右丞相，枢密使，兼左副元<br /><br />&nbsp;&nbsp;&nbsp;&nbsp;帅，封寿国公，扈从以行。河北兵溃，从至归德，又请致仕。二年七月，复诏行<br /><br />&nbsp;&nbsp;&nbsp;&nbsp;尚书省事于徐州。既至，以州乏粮，遣郎中王万庆会徐、宿、灵璧兵取源州，令<br /><br />&nbsp;&nbsp;&nbsp;&nbsp;元帅郭恩统之。九月，恩至源州城下，败绩而还。再命卓翼攻丰县，破之。初，<br /><br />&nbsp;&nbsp;&nbsp;&nbsp;郭恩以败为耻，托疾不行，乃密与河北诸叛将郭野驴辈谋归国用安，执元帅商r<br /><br />&nbsp;&nbsp;&nbsp;&nbsp;父子、元帅左都监纥石烈善住，并杀之。又逐都尉斡转留奴、泥庞古桓端、蒲察<br /><br />&nbsp;&nbsp;&nbsp;&nbsp;世谋、元帅右都监李居仁、员外郎常忠。自是，防城与守门者皆河北义军，出入<br /><br />&nbsp;&nbsp;&nbsp;&nbsp;自恣。赛不先病疽，久不视事，重为贼党所制，束手听命而已。<br /><br />&nbsp;&nbsp;&nbsp;&nbsp;初，源、徐交攻，郭野驴者每辞疾不行，赛不遂授野驴徐州节度副使，兼防<br /><br />&nbsp;&nbsp;&nbsp;&nbsp;城都总领，实羁之也。野驴既见徐州空虚，乃约源州叛将麻琮内外相应。十月甲<br /><br />&nbsp;&nbsp;&nbsp;&nbsp;申，诘旦，袭破徐州。时蔡已被围，徐州将士以朝命阻绝，且逼大兵，议出降。<br /><br />&nbsp;&nbsp;&nbsp;&nbsp;赛不弗从，恐被执，至是投河求死，流三十余步不没，军士援出之。又五日，自<br /><br />&nbsp;&nbsp;&nbsp;&nbsp;缢于州第。麻琮乃遣人以州降大元。<br /><br />&nbsp;&nbsp;&nbsp;&nbsp;子按春，正大中充护卫，坐与宗室女奸，杖一百收系。居许州，大兵至许，<br /><br />&nbsp;&nbsp;&nbsp;&nbsp;按春开南门以降。从攻京师，曹王出质，朝臣及近卫有从出者，按春极口大骂，<br /><br />&nbsp;&nbsp;&nbsp;&nbsp;以至指斥。是冬，复自北中逃回，诏令押入省，问事情，按春随近侍登阶作挥涕<br /><br />&nbsp;&nbsp;&nbsp;&nbsp;之状。诏问丞相云：“按春自北中来，丞相好与问彼中息耗。”赛不附奏曰：<br /><br />&nbsp;&nbsp;&nbsp;&nbsp;“老臣不幸生此贼，事至今日，恨不手刃之，忍与对面语乎！”十二月，车驾东<br /><br />&nbsp;&nbsp;&nbsp;&nbsp;狩，留后二相下开封，擒捕斩之狱中。<br /><br />&nbsp;&nbsp;&nbsp;&nbsp;赞曰：赛不临阵对垒既有将略，洎秉钧衡，观其救解杨居仁、侯挚等言，殊<br /><br />&nbsp;&nbsp;&nbsp;&nbsp;有相度，按春之事尤有古人之风焉。晚以老病，受制叛臣，致修匹夫匹妇之节，<br /><br />&nbsp;&nbsp;&nbsp;&nbsp;此犹大厦将倾，非一木之所能支也，悲夫！<br /><br />&nbsp;&nbsp;&nbsp;&nbsp;内族白撒，名承裔，末帝承麟之兄也，系出世祖诸孙。自幼为奉御。贞v间，<br /><br />&nbsp;&nbsp;&nbsp;&nbsp;累官知临洮府事、兼本路兵马都总管。兴定元年，为元帅左都监，行帅府事于凤<br /><br />&nbsp;&nbsp;&nbsp;&nbsp;翔。是年，诏陕西行省伐宋，白撒出巩州盐川，遇宋兵于皂郊堡，败之。又遇宋<br /><br />&nbsp;&nbsp;&nbsp;&nbsp;兵于天水军，掩击，宋兵大溃。二年四月，复败宋兵，至鸡公山，遂拔西和州，<br /><br />&nbsp;&nbsp;&nbsp;&nbsp;毁其诸隘营屯。遣合都统完颜习涅阿不率军趋成州，宋帅罗参政、统制李大亨<br /><br />&nbsp;&nbsp;&nbsp;&nbsp;焚庐舍弃城遁，留千余人城守，督兵赴之，逐克焉，获粮七万斛，钱数千万。河<br /><br />&nbsp;&nbsp;&nbsp;&nbsp;池县守将杨九鼎亦焚县舍走保清野原。统制高千据黑谷关甚固，遣兵袭之，千遁<br /><br />&nbsp;&nbsp;&nbsp;&nbsp;去，获粮二万斛，器械称是，因夷其险而还。三年，破虎头关，败宋兵于七盘子、<br /><br />&nbsp;&nbsp;&nbsp;&nbsp;鸡冠关。褒城县官民自焚城宇遁，因取其城。兴元府提刑兼知府事赵希昔闻兵将<br /><br />&nbsp;&nbsp;&nbsp;&nbsp;至，率官民遁，于是白撒遂取兴元，以驻兵焉。命提控张秀华驰视洋州，官民亦<br /><br />&nbsp;&nbsp;&nbsp;&nbsp;遁，又取其城。寻闻汉江之南三十里，宋兵二千据山而阵，遣提控唐括移失不击<br /><br />&nbsp;&nbsp;&nbsp;&nbsp;走之。行省以捷闻，宣宗大悦，进白撒官一阶。时朝议以兰州当西夏之冲，久为<br /><br />&nbsp;&nbsp;&nbsp;&nbsp;敌据，将遣白撒复之，白撒奏曰：“臣近入宋境，略河池，下凤州，破兴元，抵<br /><br />&nbsp;&nbsp;&nbsp;&nbsp;洋州而还。经涉险阻数千里，士马疲弊，未得少休，而欲重为是举，甚非计也，<br /><br />&nbsp;&nbsp;&nbsp;&nbsp;不若息兵养士以备。”从之。<br /><br />&nbsp;&nbsp;&nbsp;&nbsp;未几，权参知政事，行省事于平凉。四年，上言：“宋境山州宕昌东上拶一<br /><br />&nbsp;&nbsp;&nbsp;&nbsp;带蕃族，昔尝归附，分处德顺、镇戎之间。其后有司不能存抚，相继亡去。近闻<br /><br />&nbsp;&nbsp;&nbsp;&nbsp;复有归心，然不招之亦无由自至。诚得其众，可以助兵，宁谧一方。臣以同知通<br /><br />&nbsp;&nbsp;&nbsp;&nbsp;远军节度使事乌古论长寿及通远军节度副使温敦永昌皆本蕃属，且久镇边鄙，深<br /><br />&nbsp;&nbsp;&nbsp;&nbsp;得彼心，已命遣人招之。其所遣及诸来归者，皆当甄奖，请预定赏格以待之。”<br /><br />&nbsp;&nbsp;&nbsp;&nbsp;上是其言。<br /><br />&nbsp;&nbsp;&nbsp;&nbsp;是年，夏兵三万由高峰岭入寇定西州，环城为栅，白撒遣刺史爱申阿失剌与<br /><br />&nbsp;&nbsp;&nbsp;&nbsp;行军提控乌古论长寿、温敦永昌出战，大败之，斩首千余，获马仗甚众。五年五<br /><br />&nbsp;&nbsp;&nbsp;&nbsp;月，白撒言：“近诏臣遣官谕诸蕃族以讨西夏，臣即令临洮路总管女奚烈古里间<br /><br />&nbsp;&nbsp;&nbsp;&nbsp;计约乔家丙令族首领以谕余族。又别遣权左右司都事赵梅委差官遥授合河县尉刘<br /><br />&nbsp;&nbsp;&nbsp;&nbsp;贞同往抚谕。未几，梅、贞报溪哥城等处诸族，与先降族共愿助兵七万八千余人，<br /><br />&nbsp;&nbsp;&nbsp;&nbsp;本国蕃族愿助兵九千，若更以官军继为声援，胜夏必矣。臣已令古里间将巩州兵<br /><br />&nbsp;&nbsp;&nbsp;&nbsp;三万，宜更择勇略之臣副之。梅、贞等既悉事势，当假以军前之职。蕃僧纳林心<br /><br />&nbsp;&nbsp;&nbsp;&nbsp;波亦招诱有功，乞迁官授职以奖励之。”上皆从其请。<br /><br />&nbsp;&nbsp;&nbsp;&nbsp;元光元年二月，行省上言：“近与延安元帅完颜合达、纳合买住议：河北郡<br /><br />&nbsp;&nbsp;&nbsp;&nbsp;县俱已残毁，陕西、河南亦经抄掠。比者西北二敌并攻~延，城邑随陷，惟延安<br /><br />&nbsp;&nbsp;&nbsp;&nbsp;孤墉仅得保全。若今秋复至，必长驱而深入，虽京兆、凤翔、庆阳、平凉已各益<br /><br />&nbsp;&nbsp;&nbsp;&nbsp;军，而率皆步卒，且相去阔远，卒难应援，倘关中诸镇不支，则河南亦不安矣。<br /><br />&nbsp;&nbsp;&nbsp;&nbsp;今二敌远去，西北少休，宜乘此隙径取蜀、汉、实国家基业万全之计。”诏枢密<br /><br />&nbsp;&nbsp;&nbsp;&nbsp;议之。<br /><br />&nbsp;&nbsp;&nbsp;&nbsp;先是，夏兵数十万分寇龛谷、~延、大通诸城，上召白撒等授以方略，命发<br /><br />&nbsp;&nbsp;&nbsp;&nbsp;兵袭其浮桥，遂趋西凉。别遣将取大通城，出溪哥路，略夏地。白撒徐出镇戎，<br /><br />&nbsp;&nbsp;&nbsp;&nbsp;合达出环州，以报三道之役。白撒驰至临洮，遣总管女奚烈古里间、积石州刺史<br /><br />&nbsp;&nbsp;&nbsp;&nbsp;徒单牙武各摄帅职，率兵西入，遇夏兵千余于踏南寺，击走之。夏人据大通城，<br /><br />&nbsp;&nbsp;&nbsp;&nbsp;因围之，分兵夺其桥，与守兵七千人战，大败之，几杀其半，入河死者不可计，<br /><br />&nbsp;&nbsp;&nbsp;&nbsp;余兵焚其桥西遁。乃还军攻大通，克之，斩首三千，因招来诸寺族被胁僧俗人，<br /><br />&nbsp;&nbsp;&nbsp;&nbsp;皆按堵如故。以河梁既焚，塞外地寒少草，师遂还。<br /><br />&nbsp;&nbsp;&nbsp;&nbsp;十二月，行省言：“近有人自北来者，称国王木华里悉兵沿渭而西，谋攻凤<br /><br />&nbsp;&nbsp;&nbsp;&nbsp;翔，凤翔既下乃图京兆，京兆卒不可得，留兵守之，至春蹂践二麦以困我。未几，<br /><br />&nbsp;&nbsp;&nbsp;&nbsp;大兵果围凤翔，帅府遣人告急。臣以为二镇唇齿也，凤翔蹉跌，则京兆必危，而<br /><br />&nbsp;&nbsp;&nbsp;&nbsp;陕右大震矣。然平川广野实骑兵驰骋之地，未可与之争锋。已遣提控罗桓将兵<br /><br />&nbsp;&nbsp;&nbsp;&nbsp;二千，循南山而进，伺隙攻其栅垒，以纾城围。更乞发河南步骑以备潼关。”诏<br /><br />&nbsp;&nbsp;&nbsp;&nbsp;付尚书省枢密院议之。<br /><br />&nbsp;&nbsp;&nbsp;&nbsp;二年冬，哀宗即位，边事益急。正大五年八月，召白撒还朝，拜尚书右丞，<br /><br />&nbsp;&nbsp;&nbsp;&nbsp;未几，拜平章政事。白撒居西垂几十年，当宋、夏之交，虽颇立微效，皆出诸将<br /><br />&nbsp;&nbsp;&nbsp;&nbsp;之力。然本b怯无能，徒以仪体为事，性愎贪鄙，及入为相，专愎尤甚。尝恶<br /><br />&nbsp;&nbsp;&nbsp;&nbsp;堂食不适口，每以家膳自随，国家颠覆，初不恤也。<br /><br />&nbsp;&nbsp;&nbsp;&nbsp;九年正月，诸军败绩于三峰山。大兵与白坡兵合，长驱趋汴。令史杨居仁请<br /><br />&nbsp;&nbsp;&nbsp;&nbsp;乘其远至击之，白撒不从，且阴怒之。遂遣完颜麻斤出、邵公茂等部民万人，开<br /><br />&nbsp;&nbsp;&nbsp;&nbsp;短堤，决河水，以固京城。功未毕而骑兵奄至，麻斤出等皆被害，丁壮无二三百<br /><br />&nbsp;&nbsp;&nbsp;&nbsp;人得反者。壬辰，弃卫州，运守具入京。初，大兵破卫州，宣宗南迁，移州治于<br /><br />&nbsp;&nbsp;&nbsp;&nbsp;宜村渡，筑新城于河北岸，去河不数步，惟北面受敌，而以石包之，岁屯重兵于<br /><br />&nbsp;&nbsp;&nbsp;&nbsp;此，大兵屡至不能近。至是，弃之，随为大兵所据。<br /><br />&nbsp;&nbsp;&nbsp;&nbsp;甲午，修京城楼橹。初，宣宗以京城阔远难守，诏高琪筑里城，公私力尽仅<br /><br />&nbsp;&nbsp;&nbsp;&nbsp;乃得成。至是，议所守。朝臣有言里城决不可守，外城决不可弃。大兵先得外城，<br /><br />&nbsp;&nbsp;&nbsp;&nbsp;粮尽救绝，走一人不出。里城或不测可用，于是决计守外城。时在城诸军不满四<br /><br />&nbsp;&nbsp;&nbsp;&nbsp;万，京城周百二十里，人守一乳口尚不能遍，故议避迁之民充军。又召在京军官<br /><br />&nbsp;&nbsp;&nbsp;&nbsp;于上清宫，平日防城得功者如内族按出虎、大和儿、刘伯纲等皆随召而出，截长<br /><br />&nbsp;&nbsp;&nbsp;&nbsp;补短假借而用，得百余人。又集京东西沿河旧屯两都尉及卫州已起义军，通建威<br /><br />&nbsp;&nbsp;&nbsp;&nbsp;得四万人，益以丁壮六万，分置四城。每面别选一千，名“飞虎军”，以专救应，<br /><br />&nbsp;&nbsp;&nbsp;&nbsp;然亦不能军矣。<br /><br />&nbsp;&nbsp;&nbsp;&nbsp;三月，京城被攻，大臣分守四面。白撒主西南，受攻最急，楼橹垂就辄摧，<br /><br />&nbsp;&nbsp;&nbsp;&nbsp;传令取竹为护帘，所司驰入城大索，竟无所得，白撒怒欲斩之。员外郎张衮附所<br /><br />&nbsp;&nbsp;&nbsp;&nbsp;司耳语曰：“金多则济矣，胡不即平章府求之。”所司怀金三百两径往，赂其家<br /><br />&nbsp;&nbsp;&nbsp;&nbsp;僮，果得之。<br /><br />&nbsp;&nbsp;&nbsp;&nbsp;已而兵退，朝廷议罢白撒，白撒不自安，乃谓令令史元好问曰：“我妨贤路<br /><br />&nbsp;&nbsp;&nbsp;&nbsp;久矣，得退是幸，为我撰乞致仕表。”顷之，上已遣使持招至其第，令致仕。既<br /><br />&nbsp;&nbsp;&nbsp;&nbsp;废，军士恨其不战误国，扬言欲杀之。白撒惧，一夕数迁，上以亲军二百阴为之<br /><br />&nbsp;&nbsp;&nbsp;&nbsp;卫。军士无以泄其愤，遂相率毁其别墅而去。其党元帅完颜斜捻阿不领本部军戍<br /><br />&nbsp;&nbsp;&nbsp;&nbsp;汴，闻之径诣其所，斩经其垣下者一人以镇之。<br /><br />&nbsp;&nbsp;&nbsp;&nbsp;是时，速不等兵散屯河南，汴城粮且尽，累召援兵复无至者。冬十月，乃<br /><br />&nbsp;&nbsp;&nbsp;&nbsp;复起白撒为平章政事、权枢密使、兼右副元帅。于是，群臣为上画出京计，以赛<br /><br />&nbsp;&nbsp;&nbsp;&nbsp;不为右丞相、枢密使、兼左副元帅，内族讹出右副元帅、兼枢密副使、权参知政<br /><br />&nbsp;&nbsp;&nbsp;&nbsp;事，李蹊兵部尚书、权尚书左丞，徒单百家元帅左监军、行总帅府事。东面元帅<br /><br />&nbsp;&nbsp;&nbsp;&nbsp;高显，副以果毅都尉粘合咬住兵五千。南面元帅完颜猪儿，副以建威都尉完颜斡<br /><br />&nbsp;&nbsp;&nbsp;&nbsp;论出兵五千。西面元帅刘益、上党公张开，副以安平都尉纪纲军五千。北面元帅<br /><br />&nbsp;&nbsp;&nbsp;&nbsp;内族娄室，副以振威都尉张闰军五千。中翼都尉贺都善军四千，隶总帅百家。都<br /><br />&nbsp;&nbsp;&nbsp;&nbsp;尉内族久住，副都尉王简、总领王福胤神臂军三千五百，左翼元帅内族小娄室亲<br /><br />&nbsp;&nbsp;&nbsp;&nbsp;卫军一千，右翼元帅完颜按出虎亲卫军一千，总领完颜长乐、副帅温敦昌孙马军<br /><br />&nbsp;&nbsp;&nbsp;&nbsp;三百，郡王王义深马军一百五十，郡王范成进、总领苏元孙圭军三千，隶总帅百<br /><br />&nbsp;&nbsp;&nbsp;&nbsp;家。飞骑都尉兼合里合总领术虎只鲁欢、总领夹谷得伯、s军田众家奴等百人及<br /><br />&nbsp;&nbsp;&nbsp;&nbsp;诸臣下，发京师。<br /><br />&nbsp;&nbsp;&nbsp;&nbsp;十二月甲辰，车驾至黄陵冈，白撒先降大兵两寨，得河朔降将，上赦之，授<br /><br />&nbsp;&nbsp;&nbsp;&nbsp;以印及金虎符。群臣议以河朔诸将前导，鼓行入开州，取大名、东平，豪杰当有<br /><br />&nbsp;&nbsp;&nbsp;&nbsp;响应者，破竹之势成矣。温敦昌孙曰：“太后、中宫皆在南京，北行万一不如意，<br /><br />&nbsp;&nbsp;&nbsp;&nbsp;圣主孤身欲何所为？若往归德，更五六月不能还京。不如先取卫州，还京为便。”<br /><br />&nbsp;&nbsp;&nbsp;&nbsp;白撒奏曰：“圣体不便鞍马，且不可令大兵知上所在，今可驻归德。臣等率降将<br /><br />&nbsp;&nbsp;&nbsp;&nbsp;往东平，俟诸军至，可一鼓而下，因而经略河朔，且空河南之军。”上以为然。<br /><br />&nbsp;&nbsp;&nbsp;&nbsp;时上已遣官奴将三百骑探沤麻冈未还，上将御船，赐白撒剑，得便宜从事，决东<br /><br />&nbsp;&nbsp;&nbsp;&nbsp;平之策。官奴还奏卫州，有粮可取？上召白撒问之，白撒曰：“京师且不能守，<br /><br />&nbsp;&nbsp;&nbsp;&nbsp;就得卫州，欲何为耶？以臣观之，东平之策为便。”上主官奴之议。<br /><br />&nbsp;&nbsp;&nbsp;&nbsp;明年正月朔，次黄陵冈。是日，归德守臣以粮糗三百余船来饷，遂就其舟以<br /><br />&nbsp;&nbsp;&nbsp;&nbsp;济南岸，未济者万人，大元将回古乃率四千骑追击之，贺都喜挥一黄旗督战，身<br /><br />&nbsp;&nbsp;&nbsp;&nbsp;中十六七箭，军殊死斗，得卒十余人，大兵少却。上遣送酒百壶劳之。须臾，北<br /><br />&nbsp;&nbsp;&nbsp;&nbsp;风大作，舟皆吹著南岸，诸兵复击之，溺死者近千人，元帅猪儿、都尉纥石烈讹<br /><br />&nbsp;&nbsp;&nbsp;&nbsp;论等死之。建威都尉完颜讹论出降于大元。上于北岸望之震惧，率从官为猪儿等<br /><br />&nbsp;&nbsp;&nbsp;&nbsp;设祭，哭之，皆赠官，录用其子侄，斩讹论出二弟以徇。<br /><br />&nbsp;&nbsp;&nbsp;&nbsp;遂命白撒攻卫州。上驻兵河上，留亲卫军三千护从，都尉高显步军一万，元<br /><br />&nbsp;&nbsp;&nbsp;&nbsp;帅官奴忠孝军一千，郡王范成进、王义深、上党公张开、元帅刘益等军总帅百家<br /><br />&nbsp;&nbsp;&nbsp;&nbsp;总之，各赍十日粮，听承裔节制。发自蒲城，上时已遣赛不将马军北向矣，白撒<br /><br />&nbsp;&nbsp;&nbsp;&nbsp;以三十骑追及，谓赛不曰：“有旨，命我将马军。”赛不谓上曰：“北行议已决，<br /><br />&nbsp;&nbsp;&nbsp;&nbsp;不可中变。”上曰：“丞相当与平章和同。”完颜仲德持御马衔苦谏曰：“存亡<br /><br />&nbsp;&nbsp;&nbsp;&nbsp;在此一举，卫州决不可攻。”上麾之曰：“参政不知。”白撒遂攻卫州，兵至城<br /><br />&nbsp;&nbsp;&nbsp;&nbsp;下，御旗黄伞招之不下。其夜，北骑三千奄至，官奴、和速嘉兀地不、按出虎与<br /><br />&nbsp;&nbsp;&nbsp;&nbsp;之战，北兵却六十里。然自发蒲城，迁延八日始至卫，而猝无攻具，缚枪为云梯。<br /><br />&nbsp;&nbsp;&nbsp;&nbsp;州人知不能攻，守益严。凡攻三日不克。及闻河南大兵济自张家渡，至卫西南，<br /><br />&nbsp;&nbsp;&nbsp;&nbsp;遂班师。大兵踵其后，战于白公庙，败绩，白撒等弃军遁，刘益、张开皆为民家<br /><br />&nbsp;&nbsp;&nbsp;&nbsp;所杀。车驾还次蒲城东三十里，白撒使人密奏刘益一军叛去。点检抹捻兀典、总<br /><br />&nbsp;&nbsp;&nbsp;&nbsp;领温敦昌孙时侍行帐中，请上登舟，上曰：“正当决战，何遽退乎？”少顷，白<br /><br />&nbsp;&nbsp;&nbsp;&nbsp;撒至，仓皇言于上曰：“今军已溃，大兵近在堤外，请圣主幸归德。”上遂登舟，<br /><br />&nbsp;&nbsp;&nbsp;&nbsp;侍卫皆不知，巡警如故。时夜已四更矣，遂狼狈入归德。<br /><br />&nbsp;&nbsp;&nbsp;&nbsp;白撒收溃兵大桥，得二万余人，惧不敢入。上闻，遣近侍局提点移剌粘古、<br /><br />&nbsp;&nbsp;&nbsp;&nbsp;纥石烈阿里合、护卫二人以舟往迎之。既至，不听入见，并其子下狱。诸都尉司<br /><br />&nbsp;&nbsp;&nbsp;&nbsp;军以白撒不战而退，发愤出怨言。上乃暴其罪曰：”惟汝将士，明听朕言：我初<br /><br />&nbsp;&nbsp;&nbsp;&nbsp;提大军次黄陵冈得捷，白撒即奏宜渡河取卫州，可得粮十万石，乘胜恢复河北。<br /><br />&nbsp;&nbsp;&nbsp;&nbsp;我从其计，令率诸军攻卫。去蒲城二百余里，白撒迁延八日方至，又不预备攻具，<br /><br />&nbsp;&nbsp;&nbsp;&nbsp;以致败衄。白撒弃军窜还蒲城，便言诸军已溃，北兵势大不可当，信从登舟，几<br /><br />&nbsp;&nbsp;&nbsp;&nbsp;死于水。若当时知诸军未尝溃，只河北战死，亦可垂名于后。今白撒已下狱，不<br /><br />&nbsp;&nbsp;&nbsp;&nbsp;复录用，籍其家产以赐汝众，其尽力国家，无效此人。”囚白撒七日而饿死，发<br /><br />&nbsp;&nbsp;&nbsp;&nbsp;其弟承麟、子狗儿徐州安置。当时议者，卫州之举本自官奴，归之白撒则亦过矣。<br /><br />&nbsp;&nbsp;&nbsp;&nbsp;初，濒河居民闻官军北渡，筑坦塞户，潜伏洞穴，及见官奴一军号令明肃，<br /><br />&nbsp;&nbsp;&nbsp;&nbsp;抚劳周悉，所过无丝发之犯，老幼妇子坦然相视，无复畏避。俄白撒辈纵军四出，<br /><br />&nbsp;&nbsp;&nbsp;&nbsp;剽掠俘虏，挑掘焚炙，靡所不至。哭声相接，尸骸盈野。都尉高禄谦、苗用秀辈<br /><br />&nbsp;&nbsp;&nbsp;&nbsp;仍掠人食之，而白撒诛斩在口，所过官吏残虐不胜，一饭之费有数十金不能给者，<br /><br />&nbsp;&nbsp;&nbsp;&nbsp;公私皇皇，日皆写蟊至矣。<br /><br />&nbsp;&nbsp;&nbsp;&nbsp;白撒目不知书，奸黠有余，簿书政事，闻之即解，善谈议，多知，接人则煦<br /><br />&nbsp;&nbsp;&nbsp;&nbsp;煦然，好货殖，能捭阖中人主心，遂浸渍以取将相。既富贵，起第于汴之西城，<br /><br />&nbsp;&nbsp;&nbsp;&nbsp;规模拟宫掖，婢妾百数，皆衣金缕，奴隶月廪与列将等，犹以为未足也。上尝遣<br /><br />&nbsp;&nbsp;&nbsp;&nbsp;中使责之曰：“卿汲汲于此，将无北归意耶？”白撒终不悛，以及于祸。<br /><br />&nbsp;&nbsp;&nbsp;&nbsp;赞曰：白撒本非将才，b怯误国，徒能阿合以取富贵，性愎贪鄙，当此危<br /><br />&nbsp;&nbsp;&nbsp;&nbsp;亡，方谋封殖以自逸，此犹大厦将焚而燕雀不悟者欤！<br /><br />&nbsp;&nbsp;&nbsp;&nbsp;赤盏合喜，性刚愎，好自用，朝廷以其有才干任之。宣宗时，累迁兰州刺史、<br /><br />&nbsp;&nbsp;&nbsp;&nbsp;提控军马。贞v四年十一月，夏人四万余骑围定西，辇致攻具，将取其城。合喜<br /><br />&nbsp;&nbsp;&nbsp;&nbsp;及杨斡烈等率兵鏖战走之，斩首二千级，俘数十人，获马八百余匹，器械称是，<br /><br />&nbsp;&nbsp;&nbsp;&nbsp;余悉遁去。兴定元年正月，以屡败夏人，遥授同知临洮府事，兼前职。是冬，陕<br /><br />&nbsp;&nbsp;&nbsp;&nbsp;西行省奉诏伐宋，合喜权行元帅府，驻来远寨以张声势，既而获捷。二年四月，<br /><br />&nbsp;&nbsp;&nbsp;&nbsp;宋兵数千侵临洮，合喜击走之，斩获甚众。三年四月，迁元帅左都监，行元帅府<br /><br />&nbsp;&nbsp;&nbsp;&nbsp;事于巩州。<br /><br />&nbsp;&nbsp;&nbsp;&nbsp;四年四月，夏人犯边，合喜讨之，师次鹿儿原，遇复兵千人，遣提控乌古论<br /><br />&nbsp;&nbsp;&nbsp;&nbsp;世显率偏师败之，都统王定亦破其众一千五百于新泉城。九月，夏人攻巩州，合<br /><br />&nbsp;&nbsp;&nbsp;&nbsp;喜遣兵击之，一日十余战，夏人退据南闲，遣精兵三万傅城，又击走之，生擒夏<br /><br />&nbsp;&nbsp;&nbsp;&nbsp;将刘打、甲玉等。讯知夏大将你思丁、兀名二人谋，以为巩帅府所在，巩既下则<br /><br />&nbsp;&nbsp;&nbsp;&nbsp;临洮、积石、河、洮诸城不攻自破，故先及巩，且构宋统制程信等将兵四万来攻。<br /><br />&nbsp;&nbsp;&nbsp;&nbsp;合喜闻之，饬兵严备。俄而兵果至，合喜督兵搏战，却之，杀数千人。攻益急，<br /><br />&nbsp;&nbsp;&nbsp;&nbsp;将士殊死战，杀伤者以万计。夏人焚其攻具，拔栅而去。合喜已先伏甲要地邀之，<br /><br />&nbsp;&nbsp;&nbsp;&nbsp;复率众蹑其后，斩首甚众。十月，以功遥授平西军节度使。<br /><br />&nbsp;&nbsp;&nbsp;&nbsp;元光元年，大将萌古不花攻凤翔，朝廷以主将完颜仲元孤军不足守御，命合<br /><br />&nbsp;&nbsp;&nbsp;&nbsp;喜将兵援之。二年二月，木华黎国王、斜里吉不花等及夏人步骑数十万围凤翔，<br /><br />&nbsp;&nbsp;&nbsp;&nbsp;东自扶风、岐山，西连F、陇，数百里间皆其营栅，攻城甚急，合喜尽力，仅能<br /><br />&nbsp;&nbsp;&nbsp;&nbsp;御之。于是，合喜以同知临洮府事颜盏虾蟆战尤力，遂以便宜升为通远军节度使，<br /><br />&nbsp;&nbsp;&nbsp;&nbsp;上嘉其功，许之。是岁，升签枢密院事。哀宗即位，拜参知政事，权枢密副使。<br /><br />&nbsp;&nbsp;&nbsp;&nbsp;正大八年十一月，邓州驰报大元兵破i峰关，由金州东下。报至时日已暮，<br /><br />&nbsp;&nbsp;&nbsp;&nbsp;省院官入奏，上曰：“事至于此，奈何？”上即位至是八年，从在东宫日立十三<br /><br />&nbsp;&nbsp;&nbsp;&nbsp;都尉，每尉不下万人，强壮矫捷，极为精练。步卒负担器甲粮糗重至六七斗，一<br /><br />&nbsp;&nbsp;&nbsp;&nbsp;日夜行二百里。忠孝军万八千人，皆回纥、河西及中州人夜掠而逃归者，人有从<br /><br />&nbsp;&nbsp;&nbsp;&nbsp;马，以骑射选之乃得补。亲卫、骑兵、武卫、护卫，迁外诸军又二十余万。故频<br /><br />&nbsp;&nbsp;&nbsp;&nbsp;年有大昌原、倒回谷之捷，士气既振，遂有一战之资。至是，院官同奏：“北军<br /><br />&nbsp;&nbsp;&nbsp;&nbsp;冒万里之险，历二年之久，方入武休，其劳苦已极。为吾计者，以兵屯睢、郑、<br /><br />&nbsp;&nbsp;&nbsp;&nbsp;昌武、归德及京畿诸县，以大将守洛阳、潼关、怀、孟等处，严兵备之。京师积<br /><br />&nbsp;&nbsp;&nbsp;&nbsp;粮数百万斛，令河南州郡坚壁清野，百姓不能入城者聚保山砦。彼深入之师，欲<br /><br />&nbsp;&nbsp;&nbsp;&nbsp;攻不能，欲战不得，师老食尽，不击自归矣。”上太息曰：“南渡二十年，所在<br /><br />&nbsp;&nbsp;&nbsp;&nbsp;之民破田宅、鬻妻子以养军士。且诸军无虑二十余万，今敌至不能迎战，徒以自<br /><br />&nbsp;&nbsp;&nbsp;&nbsp;保，京城虽存，何以为国，天下其谓我何！”又曰：“存亡天命，惟不负民可<br /><br />&nbsp;&nbsp;&nbsp;&nbsp;也。”乃诏合达、蒲阿等屯军襄、邓。<br /><br />&nbsp;&nbsp;&nbsp;&nbsp;九年正月，两省军溃于三峰山，北兵进薄京师。三月庚子，议曹王出质。大<br /><br />&nbsp;&nbsp;&nbsp;&nbsp;兵北行，留速不攻城，攻具已办，既有纳质之请，即又云：“有我受命攻城，<br /><br />&nbsp;&nbsp;&nbsp;&nbsp;但曹王出则退，不然不罢也。”壬寅，曹王入辞，宴于宫中。癸卯，北兵立攻具，<br /><br />&nbsp;&nbsp;&nbsp;&nbsp;沿壕列木栅，以薪草填壕，顷刻平十余步。主兵者以议和之故不敢与战，但于城<br /><br />&nbsp;&nbsp;&nbsp;&nbsp;上坐视而已。<br /><br />&nbsp;&nbsp;&nbsp;&nbsp;城中喧哄，上闻之，从六七骑出端门至舟桥。时新雨淖，车驾忽出，人惊愕<br /><br />&nbsp;&nbsp;&nbsp;&nbsp;失措，但跪于道傍，亦有望而拜者，上自麾之曰：“勿拜，恐泥污汝衣。”仓皇<br /><br />&nbsp;&nbsp;&nbsp;&nbsp;中，市肆米豆狼藉于地，上敕卫士令各归其家，老幼遮拥至有误触御衣者。少顷，<br /><br />&nbsp;&nbsp;&nbsp;&nbsp;宰相从官皆至，进笠不受，曰：“军士暴露，我何用此为。”所过慰劳军士，皆<br /><br />&nbsp;&nbsp;&nbsp;&nbsp;踊跃称万岁，臣等战死无所恨，至有感泣者。西南军士五六十辈聚而若有言者，<br /><br />&nbsp;&nbsp;&nbsp;&nbsp;上就问之，跪曰：“大兵刍土填壕，功已过半，平章传令勿放一镞，恐坏和事，<br /><br />&nbsp;&nbsp;&nbsp;&nbsp;想岂有计耶？”上顾谓其中长者云：“朕为生灵，称臣进奉无不从顺，止有一子，<br /><br />&nbsp;&nbsp;&nbsp;&nbsp;养来成长，今往作质子矣。汝等略忍，待曹王出，大兵不退，汝等死战未晚。”<br /><br />&nbsp;&nbsp;&nbsp;&nbsp;复有拜泣者曰：“事急矣，圣主毋望和事。”乃传旨城上放箭。西水门千户刘寿<br /><br />&nbsp;&nbsp;&nbsp;&nbsp;控御马仰视曰：“圣主无信贼臣，贼臣尽，大兵退矣。”卫士欲击之，上止曰：<br /><br />&nbsp;&nbsp;&nbsp;&nbsp;“醉矣，勿问。”是日，曹王出诣军前，大兵并力进攻。甲辰，上复出抚东门将<br /><br />&nbsp;&nbsp;&nbsp;&nbsp;士，太学生杨奂等前白事。上问何所欲言，曰：“臣等皆太学生，令执炮夫之役，<br /><br />&nbsp;&nbsp;&nbsp;&nbsp;恐非国家百年以来待士之意。”敕记姓名，即免其役。过南薰门，值被创者，亲<br /><br />&nbsp;&nbsp;&nbsp;&nbsp;傅以药，手酌卮酒以赐，且出内府金帛以待有功者。是日，大兵驱汉俘及妇女老<br /><br />&nbsp;&nbsp;&nbsp;&nbsp;幼负薪草填壕堑，城上箭镞四下如雨，顷刻壕为之平。<br /><br />&nbsp;&nbsp;&nbsp;&nbsp;龙德宫造炮石，取宋太湖、灵璧假山为之，小大各有斤重，其圆如灯球之状，<br /><br />&nbsp;&nbsp;&nbsp;&nbsp;有不如度者杖其工人。大兵用炮则不然，破大}或碌碡为二三，皆用之。攒竹炮<br /><br />&nbsp;&nbsp;&nbsp;&nbsp;有至十三稍者，余炮称是。每城一角置炮百余枝，更递下上，昼夜不息，不数日，<br /><br />&nbsp;&nbsp;&nbsp;&nbsp;石几与里城平。而城上楼橹皆故宫及芳华、玉溪所拆大木为之，合抱之木，随击<br /><br />&nbsp;&nbsp;&nbsp;&nbsp;而碎，以马粪麦秸布其上，纲索旃褥固护之。其悬风板之外皆以牛皮为障，遂谓<br /><br />&nbsp;&nbsp;&nbsp;&nbsp;不可近。大兵以火炮击之，随即延k不可扑救。父老所传周世宗筑京城，取虎牢<br /><br />&nbsp;&nbsp;&nbsp;&nbsp;土为之，坚密如铁，受炮所击唯凹而已。大兵壕外筑城围百五十里，城有乳口楼<br /><br />&nbsp;&nbsp;&nbsp;&nbsp;橹，壕深丈许，阔亦如之，约三四十步置一铺，铺置百许人守之。<br /><br />&nbsp;&nbsp;&nbsp;&nbsp;初，白撒命筑门外短墙，委曲狭隘容二三人得过，以防大兵夺门。及被攻，<br /><br />&nbsp;&nbsp;&nbsp;&nbsp;诸将请乘夜斫营，军乃不能猝出，比出，已为北兵所觉。后又夜募死士千人，穴<br /><br />&nbsp;&nbsp;&nbsp;&nbsp;城由壕径渡，烧其炮坐。城上悬红纸灯为应，约灯起渡壕，又为围者所觉。又放<br /><br />&nbsp;&nbsp;&nbsp;&nbsp;纸鸢，置文书其上，至北营则断之，以诱被俘者。识者谓前日纸灯、今日纸鸢，<br /><br />&nbsp;&nbsp;&nbsp;&nbsp;宰相以此退敌难矣。右丞世鲁命作《江水曲》，使城上之人静夜唱之，盖河朔先<br /><br />&nbsp;&nbsp;&nbsp;&nbsp;有此曲以寄讴吟之思，其谬计如此。<br /><br />&nbsp;&nbsp;&nbsp;&nbsp;合喜先以守凤翔自夸，及令守西北隅，其地受攻最急，而合喜当之，语言失<br /><br />&nbsp;&nbsp;&nbsp;&nbsp;措，面无人色。军士特以车驾数出慰劳，人自激昂，争为效命耳。其守城之具有<br /><br />&nbsp;&nbsp;&nbsp;&nbsp;火炮名“震天雷”者，铁罐盛药，以火点之，炮起火发，其声如雷，闻百里外，<br /><br />&nbsp;&nbsp;&nbsp;&nbsp;所k围半亩之上，火点著甲铁皆透。大兵又为牛皮洞，直至城下，掘城为龛，间<br /><br />&nbsp;&nbsp;&nbsp;&nbsp;可容人，则城上不可奈何矣。人有献策者，以铁绳悬“震天雷”者，顺城而下，<br /><br />&nbsp;&nbsp;&nbsp;&nbsp;至掘处火发，人与牛皮皆碎迸无迹。又飞火枪，注药以火发之，辄前烧十余步，<br /><br />&nbsp;&nbsp;&nbsp;&nbsp;人亦不敢近。大兵惟畏此二物云。<br /><br />&nbsp;&nbsp;&nbsp;&nbsp;四月罢攻。至是十六昼夜矣，内外死者以百万计，大兵知不可下，乃谩为好<br /><br />&nbsp;&nbsp;&nbsp;&nbsp;语云：“两国已讲和，更相攻耶？”朝廷亦就应之。明日，遣户部侍郎杨居仁出<br /><br />&nbsp;&nbsp;&nbsp;&nbsp;宜秋门以酒炙犒师，于是营幕稍稍外迁，遂退兵。<br /><br />&nbsp;&nbsp;&nbsp;&nbsp;壬戌，合喜以大兵退，议入贺。诸相皆不欲，独合喜以守城为己功，持论甚<br /><br />&nbsp;&nbsp;&nbsp;&nbsp;力，呼令史元好问曰：“罢攻已三日而不入贺，何也？速召翰苑官作表。”好问<br /><br />&nbsp;&nbsp;&nbsp;&nbsp;以白诸相，权参政内族思烈曰：“城下之盟，诸侯以为耻，况以罢攻为可贺欤？”<br /><br />&nbsp;&nbsp;&nbsp;&nbsp;合喜怒曰：“社稷不亡，帝后免难，汝等不以为喜耶？”明日，近侍局直长张天<br /><br />&nbsp;&nbsp;&nbsp;&nbsp;任至省，好问私以贺议告之，天任曰：“人不知耻乃若是耶！”因谓诸相曰：<br /><br />&nbsp;&nbsp;&nbsp;&nbsp;“京城受兵，上深以为辱。闻百官欲入贺，诚有此否？”会学士赵秉文不肯撰表，<br /><br />&nbsp;&nbsp;&nbsp;&nbsp;议遂寝。<br /><br />&nbsp;&nbsp;&nbsp;&nbsp;是月，以尚书省兼枢密院事，合喜罢枢密。合喜既失兵柄，意殊不乐，欲销<br /><br />&nbsp;&nbsp;&nbsp;&nbsp;院印，诸相谓院事仍在，印有用时，不宜毁。合喜怒，欲笞其掾。有投匿名书于<br /><br />&nbsp;&nbsp;&nbsp;&nbsp;御路云：“副枢合喜、总帅撒合、参政讹出皆国贼，朝廷不杀，众军亦须杀之，<br /><br />&nbsp;&nbsp;&nbsp;&nbsp;为国除害。”卫士以闻。撒合饮药死，讹出称疾不出，惟合喜坦然若无事者，上<br /><br />&nbsp;&nbsp;&nbsp;&nbsp;亦无所问，由是军国之事尽决于合喜矣。<br /><br />&nbsp;&nbsp;&nbsp;&nbsp;初，大兵围汴，司谏陈岢屡上封事言得失，切中时病。合喜大怒，召入省，<br /><br />&nbsp;&nbsp;&nbsp;&nbsp;呼其名责之曰：“子为‘陈山可’耶？果如子言，能退大敌，我当世世与若为奴。”<br /><br />&nbsp;&nbsp;&nbsp;&nbsp;闻者无不窃笑。盖不识“岢”字，至分为两耳。<br /><br />&nbsp;&nbsp;&nbsp;&nbsp;天兴元年七月，权参知政事思烈、恒山公武仙合军自汝州入援，诏以合喜为<br /><br />&nbsp;&nbsp;&nbsp;&nbsp;枢密使，统京城军万五千应之，且命赛不为之助。八月己酉朔，驻于近郊，候益<br /><br />&nbsp;&nbsp;&nbsp;&nbsp;兵乃进屯中牟古城。凡三日，闻思烈军溃，即夜弃辎重驰还。黎明至郑门，聚军<br /><br />&nbsp;&nbsp;&nbsp;&nbsp;乃入。言者谓：“合喜始则抗命不出，中则逗遛不进，终则弃军先遁，委弃军资<br /><br />&nbsp;&nbsp;&nbsp;&nbsp;不可胜计，不斩之无以谢天下。”上贷其死，免为庶人，既而籍其家以赐军士。<br /><br />&nbsp;&nbsp;&nbsp;&nbsp;既废，居汴中，常鞅鞅不乐。会大将速不遣人招之，合喜即治装欲行，崔<br /><br />&nbsp;&nbsp;&nbsp;&nbsp;立邀至省酌酒饯送，且以白金二百两为赆。明日，复诣省别立，方对语，适一人<br /><br />&nbsp;&nbsp;&nbsp;&nbsp;自归德持文书至，发视之，乃行省传哀宗语以谕合喜者，其言曰：“卿朕老臣，<br /><br />&nbsp;&nbsp;&nbsp;&nbsp;中间虽废出，未尝忘卿。今崔立已变，卿处旧人尚多，若能反正，与卿世袭公相。”<br /><br />&nbsp;&nbsp;&nbsp;&nbsp;立怒，叱左右系之狱，是日斩之。<br /><br />&nbsp;&nbsp;&nbsp;&nbsp;论曰：合喜初年用兵西夏，屡著劳效，要亦诸将颜盏虾蟆等功也。既当大任，<br /><br />&nbsp;&nbsp;&nbsp;&nbsp;遂自矜伐，汴城之役，举措烦扰，质出兵退，即图称贺，此岂有体国之诚心者乎。<br /><br />&nbsp;&nbsp;&nbsp;&nbsp;中牟之溃，众怒所归，幸逭一死，犹怀异图，卒殒猜疑，天盖假手于崔立也。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2804);">加入书签</a><a
                        href="2803.html">上一页</a>&larr;<a href="index.html">返回列表</a>&rarr;<a
                            href="2805.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2803.html"; var next_page = "2805.html"; var index_page = "index.html"; var sortid = "9"; var article_id = "43"; var chapter_id = "2804"; var articlename = "金史"; var chaptername = " 卷一百十三 列传第五十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>