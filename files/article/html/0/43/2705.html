<!DOCTYPE html>
<html>
<head>
<meta charset="gbk" />
<title>金史- 卷十四 本纪第十四-在线阅读-哈西文学网</title>
<meta name="keywords" content="脱脱等，金史， 卷十四 本纪第十四全文， 卷十四 本纪第十四在线阅读 哈西文学网" />
<meta name="description" content="哈西文学网提供脱脱等的金史  卷十四 本纪第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2705.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2705.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 本纪第十四</h1>
            <div class="link xb">
                <a href="2704.html">上一页</a>&larr;<a href="index.html">返回列表</a>&rarr;<a
                    href="2706.html">下一页</a></div>			
            <div id="BookText">&nbsp;&nbsp;&nbsp;&nbsp;◎宣宗上<br /><br />&nbsp;&nbsp;&nbsp;&nbsp;宣宗继天兴统述道勤仁英武圣孝皇帝讳，本名吾睹补，显宗长子，母曰昭<br /><br />&nbsp;&nbsp;&nbsp;&nbsp;华刘氏。<br /><br />&nbsp;&nbsp;&nbsp;&nbsp;大定三年癸未岁生，世宗养于宫中。十八年，封温国公，加特进。二十六年，<br /><br />&nbsp;&nbsp;&nbsp;&nbsp;赐今名。二十九年，进封丰王，加开府仪同三司，累判兵、吏部，又判永定、彰<br /><br />&nbsp;&nbsp;&nbsp;&nbsp;德等军。承安元年，进封翼王。泰和五年，改赐名从嘉。八年，进封邢王，又封<br /><br />&nbsp;&nbsp;&nbsp;&nbsp;升王。所至著祥异。<br /><br />&nbsp;&nbsp;&nbsp;&nbsp;至宁元年八月，卫绍王被弑，徒单铭等迎于彰德府。既至京，亲王、百官上<br /><br />&nbsp;&nbsp;&nbsp;&nbsp;表劝进。<br /><br />&nbsp;&nbsp;&nbsp;&nbsp;九月甲辰，既皇帝位于大安殿。以纥石烈胡沙虎为太师、尚书令兼都元帅，<br /><br />&nbsp;&nbsp;&nbsp;&nbsp;封泽王。乙巳，谕尚书省，事有规画者皆即规画，悉依世宗所行行之。丙午，以<br /><br />&nbsp;&nbsp;&nbsp;&nbsp;驸马雄名第赐胡沙虎。丁未，谕宰臣曰：“朕即大位，群臣凡有所见，各直言勿<br /><br />&nbsp;&nbsp;&nbsp;&nbsp;隐。”临奠于卫绍王第。有司奏，旧礼当设坐哭。上命撤坐，伏哭尽哀。敕有司<br /><br />&nbsp;&nbsp;&nbsp;&nbsp;以礼改葬。戊申，御仁政殿视朝。赐胡沙虎坐，胡沙虎不辞。辛亥，封皇子守礼<br /><br />&nbsp;&nbsp;&nbsp;&nbsp;为遂王，守纯为濮王，皇女温国公主。夔王永升薨，上亲临奠。大元遣乙里只来。<br /><br />&nbsp;&nbsp;&nbsp;&nbsp;壬子，改元贞v，大赦。恩赉中外臣民有差。丙辰，左谏议大夫张行信上章言崇<br /><br />&nbsp;&nbsp;&nbsp;&nbsp;节俭、广听纳、明赏罚三事。尚书右丞相徒单镒进左丞相，封广平郡王。庚申，<br /><br />&nbsp;&nbsp;&nbsp;&nbsp;泽王胡沙虎等议废故卫王为庶人，上曰：“朕徐思之，以谕卿等。”壬戌，授胡<br /><br />&nbsp;&nbsp;&nbsp;&nbsp;虎中都路和鲁忽土世袭猛安。丙寅，诏谕六品以下官，有事可言者言之无隐。<br /><br />&nbsp;&nbsp;&nbsp;&nbsp;闰月戊辰朔，拜日于仁政殿，自是每月吉为常。授尚书左丞相徒单镒中都路<br /><br />&nbsp;&nbsp;&nbsp;&nbsp;迭鲁猛安。庚午，上复旧名，诏所司，告天地庙社。前所更名二字，自今不须<br /><br />&nbsp;&nbsp;&nbsp;&nbsp;回避。辛未，诏追尊皇妣为皇太后。是日，皇妃皇子至自彰德府。遣使使宋。己<br /><br />&nbsp;&nbsp;&nbsp;&nbsp;卯，左谏议大夫张行信上疏请立皇太子。甲申，立子守忠为皇太子。丙戌，诏降<br /><br />&nbsp;&nbsp;&nbsp;&nbsp;故卫王为东海郡侯。甲午，减定监察御史为十二员。<br /><br />&nbsp;&nbsp;&nbsp;&nbsp;冬十月丁酉朔，京师戒严。辛丑，大元乙里只来。乙巳，诏应迁加官赏，诸<br /><br />&nbsp;&nbsp;&nbsp;&nbsp;色人与本朝人一体。庚戌，敕有司，皇太子册礼俟边事息然后举行。辛亥，元帅<br /><br />&nbsp;&nbsp;&nbsp;&nbsp;右监军术虎高琪战于城北，凡两败绩而归，就以兵杀胡沙虎于其第，持其首诣阙<br /><br />&nbsp;&nbsp;&nbsp;&nbsp;待罪。赦之，仍授左副元帅。壬子，殿前都点检纥石烈特末也等补外。甲寅，张<br /><br />&nbsp;&nbsp;&nbsp;&nbsp;行信上封事，言正刑赏、择将帅，及鄯阳、石古乃之冤。大元兵下涿州。设京城<br /><br />&nbsp;&nbsp;&nbsp;&nbsp;镇抚弹压官。置招贤所。癸亥，放宫女百三十人。<br /><br />&nbsp;&nbsp;&nbsp;&nbsp;十一月戊辰，夏人攻会州，徒单丑儿兵击走之。庚午，将乞和于大元，诏百<br /><br />&nbsp;&nbsp;&nbsp;&nbsp;官议于尚书省。以横海军节度使承晖为尚书右丞，耿端义为参知政事。癸未，诏<br /><br />&nbsp;&nbsp;&nbsp;&nbsp;赠死事裴满福兴及鄯阳、石古乃官。大元兵徇观州，刺史高守约死之。又徇河间<br /><br />&nbsp;&nbsp;&nbsp;&nbsp;府、沧州。乙未，定亡失告身文凭格。<br /><br />&nbsp;&nbsp;&nbsp;&nbsp;十二月丁酉朔，上御应天门，诏谕军士，仍出银以赐之。平章政事徒单公弼<br /><br />&nbsp;&nbsp;&nbsp;&nbsp;进尚书右丞相，尚书右丞承晖进都元帅兼平章政事，左副元帅术虎高琪进平章政<br /><br />&nbsp;&nbsp;&nbsp;&nbsp;事兼前职。<br /><br />&nbsp;&nbsp;&nbsp;&nbsp;二年春正月丁卯朔，以边事未息，诏免朝贺。辛未，大元兵徇彰德府，知府<br /><br />&nbsp;&nbsp;&nbsp;&nbsp;事黄掴九住死之。宋人攻秦州，统军使石抹仲温击却之。癸未，有司奏，请权止<br /><br />&nbsp;&nbsp;&nbsp;&nbsp;今年E享朝献原庙及皇太后册礼，从之。乙酉，征处士王遥不至。大元兵徇益<br /><br />&nbsp;&nbsp;&nbsp;&nbsp;都府。命有司复议本朝德运。乙未，大元兵徇怀州，沁南军节度使宋死之。二<br /><br />&nbsp;&nbsp;&nbsp;&nbsp;月丙申朔。壬子，大元乙里只八来。丙辰，罢按察司。壬戌，大元乙只复来。<br /><br />&nbsp;&nbsp;&nbsp;&nbsp;三月辛未，遣承晖诣大元请和。丁丑，赦国内。癸未，京师大括粟。甲申，<br /><br />&nbsp;&nbsp;&nbsp;&nbsp;大元乙里只八来。诏百官议于尚书省。戊子，以濮王守纯为殿前都点检兼侍卫<br /><br />&nbsp;&nbsp;&nbsp;&nbsp;亲军都指挥使，权都元帅府事。庚寅，奉卫绍王公主归于大元太祖皇帝，是为公<br /><br />&nbsp;&nbsp;&nbsp;&nbsp;主皇后。辛卯，诏许诸人纳粟买官。京师戒严。壬辰，大元兵下岚州，镇西军节<br /><br />&nbsp;&nbsp;&nbsp;&nbsp;使乌古论仲温死之。夏四月乙未朔，以知大兴府事胥鼎为尚书右丞。戊戌，奉迁<br /><br />&nbsp;&nbsp;&nbsp;&nbsp;昭圣皇后柩于新寺。时山东、河北诸郡失守，惟真定、清、沃、大名、东平、徐、<br /><br />&nbsp;&nbsp;&nbsp;&nbsp;邳、海数城仅存而已，河东州县亦多残毁。兵退，命仆散安贞等为诸路宣抚使，<br /><br />&nbsp;&nbsp;&nbsp;&nbsp;安集遗黎。至是以大元允和议，大赦国内。癸卯，权厝昭圣皇后于新寺。甲辰，<br /><br />&nbsp;&nbsp;&nbsp;&nbsp;诏有司具阵亡人子孙以备录用。丁未，以都元帅承辉为右丞相。庚戌，左丞相、<br /><br />&nbsp;&nbsp;&nbsp;&nbsp;监修国史广平郡主徒单镒薨。乙卯，尚书省奏巡幸南京，诏从之。己未，葬卫绍<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;五月癸酉，承晖加金紫光禄大夫，封定国公。尚书左丞抹泳≈壹映缃，封<br /><br />&nbsp;&nbsp;&nbsp;&nbsp;申国公。<br /><br />&nbsp;&nbsp;&nbsp;&nbsp;甲戌，霍王从彝薨。乙亥，辍朝。上决意南迁，诏告国内。太学生赵P等上<br /><br />&nbsp;&nbsp;&nbsp;&nbsp;章极论利害，以大计已定，不能中止，皆慰谕而遣之。诣原庙奉辞。戊寅，将发，<br /><br />&nbsp;&nbsp;&nbsp;&nbsp;雨，不果行。以南京留守仆散端等尝请临幸，及行，先诏谕之。辛巳，诏迁卫绍、<br /><br />&nbsp;&nbsp;&nbsp;&nbsp;镐厉王家属于郑州。壬午，车驾发中都。是日雨，至甲申止。丙戌，次定兴。禁<br /><br />&nbsp;&nbsp;&nbsp;&nbsp;有司扈从践蹂民田。丁亥，次安肃州，元帅右监军完颜弼以兵迎见。癸巳，次中<br /><br />&nbsp;&nbsp;&nbsp;&nbsp;山府，敕扈从军所践禾稼，计直酬之。<br /><br />&nbsp;&nbsp;&nbsp;&nbsp;六月甲午朔，以按察转运使高汝砺为参知政事。癸丑，次内丘县。大元乙里<br /><br />&nbsp;&nbsp;&nbsp;&nbsp;只来。戊午，次彰德府，曲赦其境内。庚申，次钜桥镇。是日，南京行宫宝镇阁<br /><br />&nbsp;&nbsp;&nbsp;&nbsp;灾。壬戌，次宜村。黄龙见西北。<br /><br />&nbsp;&nbsp;&nbsp;&nbsp;秋七月，车驾至南京。诏立元妃温敦氏为皇后。<br /><br />&nbsp;&nbsp;&nbsp;&nbsp;八月甲午，以立后，百官上表称贺。庚子，皇太子至自中都。丁未，夏人入<br /><br />&nbsp;&nbsp;&nbsp;&nbsp;边，命移文责之。甲寅，罢经略司。应奉翰林文字完颜素兰上书言事。<br /><br />&nbsp;&nbsp;&nbsp;&nbsp;九月壬戌朔，日有食之。皇孙生。癸亥，山东路报莱州之捷。辛未，立监察<br /><br />&nbsp;&nbsp;&nbsp;&nbsp;御史升黜格。庚辰，诏训练军士。丁亥，谕宣徽院，正旦生辰不须进物。太白昼<br /><br />&nbsp;&nbsp;&nbsp;&nbsp;见于轸。戊子，禁军官围猎。<br /><br />&nbsp;&nbsp;&nbsp;&nbsp;冬十月甲午，诏遣官市木波、西羌马。陕西军户战死者给粮赡其家。丁酉，<br /><br />&nbsp;&nbsp;&nbsp;&nbsp;大元兵徇顺州，劝农使王晦死之。壬寅，左副元帅兼尚书左丞抹泳≈医平章政<br /><br />&nbsp;&nbsp;&nbsp;&nbsp;事。以御史中丞孛术鲁德裕为参知政事兼签枢密院事。曲赦中都路。乙卯，遣参<br /><br />&nbsp;&nbsp;&nbsp;&nbsp;知政事孛术鲁德裕行尚书省于大名府。丙辰，大元兵收成州。谕大名行省贬损用<br /><br />&nbsp;&nbsp;&nbsp;&nbsp;度。德州防御使完颜丑奴伏诛。<br /><br />&nbsp;&nbsp;&nbsp;&nbsp;十一月丁卯，以御史大夫仆散端为尚书左丞相。曲赦山东路。辛未，诏赐卫<br /><br />&nbsp;&nbsp;&nbsp;&nbsp;绍王家属既禀。诏有司答夏国牒。丙子，许诸色人试武举。兰州译人程陈僧叛，<br /><br />&nbsp;&nbsp;&nbsp;&nbsp;西结夏人为援。辛巳，荧惑犯房宿钩钤星。癸未，曲赦辽东路。敕罢宣抚司辄拟<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;十二月戊戌，遣真定行元帅府事永锡等援中都。颁劝农诏。丁未，以和议既<br /><br />&nbsp;&nbsp;&nbsp;&nbsp;定，听民南渡。乙卯，登州刺史耿格伏诛，流其妻孥。大元兵徇懿州，节度使高<br /><br />&nbsp;&nbsp;&nbsp;&nbsp;闾山死之。<br /><br />&nbsp;&nbsp;&nbsp;&nbsp;三年春正月辛酉朔，宋遣使来贺。壬戌，遣内侍谕永锡防边，毋以和议为辞。<br /><br />&nbsp;&nbsp;&nbsp;&nbsp;癸亥，曲宴群臣、宋使。定文武五品以上侍坐员，遂为常制。乙丑，诏宣抚阿海、<br /><br />&nbsp;&nbsp;&nbsp;&nbsp;总管合住讨贼刘二祖、张汝楫。戊辰，尚书省言：“内外军人入粟补官者多，行<br /><br />&nbsp;&nbsp;&nbsp;&nbsp;伍浸虚。请俟平定，应监差者与三酬，门户有职事者升一等，其子弟应荫者罢之。”<br /><br />&nbsp;&nbsp;&nbsp;&nbsp;上可其奏。乙亥，夏人犯环州。北京军乱，杀宣抚使奥屯襄。丁丑，右副元帅蒲<br /><br />&nbsp;&nbsp;&nbsp;&nbsp;察七斤以其军降于大元。辛巳，皇太子疾。辍朝。乙酉，皇太子薨。<br /><br />&nbsp;&nbsp;&nbsp;&nbsp;二月辛卯，环州刺乌古论延寿及斜卯毛良虎等败夏人于州境，诏进官有差。<br /><br />&nbsp;&nbsp;&nbsp;&nbsp;大元乙里只来。壬辰，上临奠皇太子殡所。有司奏辰日不哭，上曰：“父子至亲，<br /><br />&nbsp;&nbsp;&nbsp;&nbsp;何可拘忌！”命御史中丞李英、元帅左都监乌古论庆寿领兵护饷中都，付以空名<br /><br />&nbsp;&nbsp;&nbsp;&nbsp;宣敕，许视功迁叙，逗挠者治以军律。乙未，改宁边州隶岚州。丁酉，诏诸色人<br /><br />&nbsp;&nbsp;&nbsp;&nbsp;迁官并视女直人，有司妄生分别，以违制论，从户部郎中奥屯阿虎请也。辛丑，<br /><br />&nbsp;&nbsp;&nbsp;&nbsp;敕宰臣馈乙里只酒馔。壬寅，颁奖谕官吏军民诏，曲赦，招抚北京作乱者。丙午，<br /><br />&nbsp;&nbsp;&nbsp;&nbsp;尚书省以南迁后，吏部秋冬置选南京，春夏置选中都，赴调者不便，请并选于南<br /><br />&nbsp;&nbsp;&nbsp;&nbsp;京。从之。武清县巡检梁佐、柳口巡检李咬住以诛s贼张晖、刘永昌等功进官有<br /><br />&nbsp;&nbsp;&nbsp;&nbsp;差，皆赐姓完颜。丁未，山东宣抚使仆散安贞遣提控仆散留家等破贼杨安儿步骑<br /><br />&nbsp;&nbsp;&nbsp;&nbsp;三万，歼其众，降伪头目三百余人、胁从民三万余户。戊申，减沿边州府官资考<br /><br />&nbsp;&nbsp;&nbsp;&nbsp;有差。壬子，立保城无虞及捕获奸叛迁赏格。乙卯，敕奏急事不拘假日。丁巳，<br /><br />&nbsp;&nbsp;&nbsp;&nbsp;日初出赤如血，欲没复然。戊午，隆德殿鸱尾坏。<br /><br />&nbsp;&nbsp;&nbsp;&nbsp;三月壬戌，诏河北州县官，令文武五品以上辟举，不听以它事差占，仍勒终<br /><br />&nbsp;&nbsp;&nbsp;&nbsp;任。有劳绩者但升遥领之职，应降罚者亦止本处居住。时河北残毁，吏治多苟且<br /><br />&nbsp;&nbsp;&nbsp;&nbsp;以求代易，故著是令。癸亥，诏百官各陈防边利害，封章以闻。丙寅，敕河东、<br /><br />&nbsp;&nbsp;&nbsp;&nbsp;河北、大名长贰官训练随处义兵，邻境有警，责其救援。降人自拔归国者迁职，<br /><br />&nbsp;&nbsp;&nbsp;&nbsp;仍列其姓名，以招谕来者。沿河州县官罢软不胜职任者汰去，令五品已上官公举，<br /><br />&nbsp;&nbsp;&nbsp;&nbsp;仍许今季到部人内先择能者量缓急易之。丁卯，安武军节度使张行信上书言急务<br /><br />&nbsp;&nbsp;&nbsp;&nbsp;四事。庚午，谕辽东宣抚使蒲鲜万奴选精锐屯沈州、广宁，以俟进止。壬申，长<br /><br />&nbsp;&nbsp;&nbsp;&nbsp;春节，宋遣使来贺。戊寅，谕尚书省，岁旱，议弛诸处碾}，以其水溉民田。己<br /><br />&nbsp;&nbsp;&nbsp;&nbsp;卯，雨。自去冬不雨雪，至是始雨。劝农使李革言：“河北州县官吏多求河南差<br /><br />&nbsp;&nbsp;&nbsp;&nbsp;占以避难，宜发元任领戍兵者。不可离则别注以往。”庚辰，御史台言：“在京<br /><br />&nbsp;&nbsp;&nbsp;&nbsp;军官及委差官刍粮券例悉同征行，乞减其给。枢密院委差有俸有吏，非征行不必<br /><br />&nbsp;&nbsp;&nbsp;&nbsp;给。”皆从之。敕尚书省，入粟补官者毋括其户为军。有司议赏军功，毋有所沮<br /><br />&nbsp;&nbsp;&nbsp;&nbsp;格。壬午，山东宣抚司报大沫刂捷，夹谷石里哥及没烈擒贼渠刘二祖等斩之，<br /><br />&nbsp;&nbsp;&nbsp;&nbsp;前后殆贼万计。西京军民变，遣官抚谕之。己丑，禁州县置刃于杖以决罪人。前<br /><br />&nbsp;&nbsp;&nbsp;&nbsp;年，京兆治中李友直私逃华州，结同知防御使冯朝、河州防御判官郝遵甫、平凉<br /><br />&nbsp;&nbsp;&nbsp;&nbsp;府同知致仕杨庭秀、水洛县主簿宿徽等团集州民，号“忠义扈驾都统府”，相扌<br /><br />&nbsp;&nbsp;&nbsp;&nbsp;延为乱，杀其防御判官完颜八斤及城中女直人，以书约都统杨圭，为府兵所得。<br /><br />&nbsp;&nbsp;&nbsp;&nbsp;圭讳之，请自效，诱友直等执之，麾所招千余人纳仗，坑诸城下。时京师道路隔<br /><br />&nbsp;&nbsp;&nbsp;&nbsp;绝，安抚司以便宜族友直等，至是以状闻。乃赠八斤及被害官军十余人各一官，<br /><br />&nbsp;&nbsp;&nbsp;&nbsp;赙钱三百贯。<br /><br />&nbsp;&nbsp;&nbsp;&nbsp;夏四月癸巳，河东宣抚使胥鼎言利害十三事。长胜军都统杨圭伏诛。丙申，<br /><br />&nbsp;&nbsp;&nbsp;&nbsp;河南路蝗，遣官分捕。上谕宰臣曰：“朕在潜邸，闻捕蝗者止及道傍，使者不见<br /><br />&nbsp;&nbsp;&nbsp;&nbsp;处即不加意，当以此意戒之。”权参知政事德升言：“旧制夏至后免朝，四日一<br /><br />&nbsp;&nbsp;&nbsp;&nbsp;奏事。”上曰：“此在平时可耳。方今多故，勿谓朕劳，遂云当免，但使国事无<br /><br />&nbsp;&nbsp;&nbsp;&nbsp;废则善矣。”己亥，曲赦山东路。癸卯，籍赴选临当官为军。乙巳，罢都南行尚<br /><br />&nbsp;&nbsp;&nbsp;&nbsp;书六部。侯挚言九事。曲赦蒲察七斤胁从之党，募能杀获七斤者，以其官官之。<br /><br />&nbsp;&nbsp;&nbsp;&nbsp;丙午，以调度不给，凡随朝六品以下官及承应人，罢其从己人力输佣钱。经兵州、<br /><br />&nbsp;&nbsp;&nbsp;&nbsp;府其吏减半，司、县吏减三之一。其余除开封府、南京转运司外，例减三之一。<br /><br />&nbsp;&nbsp;&nbsp;&nbsp;有禄官吏被差不出本境并罢给券，出境者以其半给之。修内司军夫亦减其半。丁<br /><br />&nbsp;&nbsp;&nbsp;&nbsp;未，故皇太子启，赐谥曰庄献，戊申，权葬迎朔门外。<br /><br />&nbsp;&nbsp;&nbsp;&nbsp;诏自今策论词赋进士，第一甲第一人特迁奉直大夫，第二人以下，经义第一<br /><br />&nbsp;&nbsp;&nbsp;&nbsp;人并儒林郎，第二甲以下征事郎，同进士从仕郎，经童将仕郎。壬子，芮国公从<br /><br />&nbsp;&nbsp;&nbsp;&nbsp;厚薨。诏遣使同山西宣抚司选其民勇健者为军。论有司，勿拒河北避兵之民，所<br /><br />&nbsp;&nbsp;&nbsp;&nbsp;至加存恤。用山东西路宣抚副使完颜弼言，招大沫厍贼孙邦佐、张汝楫以五<br /><br />&nbsp;&nbsp;&nbsp;&nbsp;品职，下诏湔洗其罪。乙卯，诏检核朝廷差遣官券历，无故稽留中道者罪之。丙<br /><br />&nbsp;&nbsp;&nbsp;&nbsp;辰，谕田琢留山西流民少壮者充军，老幼者令就食于邢、车戎荩欲趣河南者听。<br /><br />&nbsp;&nbsp;&nbsp;&nbsp;上议遣亲军六千余及所募二千七百人援中都，宰臣以为行宫单弱，亲军不可遣，<br /><br />&nbsp;&nbsp;&nbsp;&nbsp;遂止。<br /><br />&nbsp;&nbsp;&nbsp;&nbsp;五月庚申，招抚山西军民，仍降诏谕之。是日，中都破，尚书右丞相兼都元<br /><br />&nbsp;&nbsp;&nbsp;&nbsp;帅定国公承晖死之。户部尚书任天宠、知大兴府事高霖皆及于难。壬戌，降空名<br /><br />&nbsp;&nbsp;&nbsp;&nbsp;宣敕、紫衣师德号度牒，以补军储。辛未，立皇孙铿为皇太孙。癸酉，刘炳上书<br /><br />&nbsp;&nbsp;&nbsp;&nbsp;言十事。辛巳，上谕宰臣：“多事之秋，陈言者悉送省。恐卿等不暇，朕于宫中<br /><br />&nbsp;&nbsp;&nbsp;&nbsp;置局，命方正官数员择可取者付出施行，何如？”宰臣请如圣谕。诏削纳马补官<br /><br />&nbsp;&nbsp;&nbsp;&nbsp;恩例。戊子，谋代西夏，遣大臣镇抚京兆。<br /><br />&nbsp;&nbsp;&nbsp;&nbsp;秋七月戊午朔，大元兵收济源县。己未，征弓箭于内外品官，三品以上三副，<br /><br />&nbsp;&nbsp;&nbsp;&nbsp;四品、五品二副，余以等级征之。庚申，置陈、颍漕运提举官，以户部勾当官往<br /><br />&nbsp;&nbsp;&nbsp;&nbsp;来督察。有星如太白，色青白，有尾，出紫微垣北极傍，入贯索中。上闻河北讥<br /><br />&nbsp;&nbsp;&nbsp;&nbsp;察官有要求民财始听民渡河者，避兵民至或饿死、自溺，特命御史台体访之。又<br /><br />&nbsp;&nbsp;&nbsp;&nbsp;禁随朝职官夺民碾}以自营利。诏河间有孤城，移其军民就粟清州，括民间骡付<br /><br />&nbsp;&nbsp;&nbsp;&nbsp;诸军，与马参用。辛酉，议括官田及牧马地以赡河北军户之徙河南者，已为民佃<br /><br />&nbsp;&nbsp;&nbsp;&nbsp;者俟获毕日付之。群臣迭言其不便，遂寝。癸亥，诏河北郡县军须并减河南之半。<br /><br />&nbsp;&nbsp;&nbsp;&nbsp;定尚书所造诸符：枢密院鹿，宣抚司鱼，统军司虎。丙寅，遣参知政事高汝砺往<br /><br />&nbsp;&nbsp;&nbsp;&nbsp;河南，便宜措置粮储。制品官纳弓箭之令，丁忧致仕者免。甲戌，借平阳民租一<br /><br />&nbsp;&nbsp;&nbsp;&nbsp;年。诏职官更兵亡失告身，见任者保识即重给之，妄冒者从诈伪法。丙子，尚书<br /><br />&nbsp;&nbsp;&nbsp;&nbsp;省奏给皇太孙岁赐钱，上不从，曰：“襁褓儿安所用之。”诏致仕官俸给比南征<br /><br />&nbsp;&nbsp;&nbsp;&nbsp;时减其半。丁丑，肃宗神主至自中都，奉安于明俊殿。戊寅，月入毕宿中，戊夜<br /><br />&nbsp;&nbsp;&nbsp;&nbsp;犯毕大星。己卯，明德皇后神主至中都。裁损宫中岁给有差。甲申，诏尚书省，<br /><br />&nbsp;&nbsp;&nbsp;&nbsp;行六部太多，其令各路运司兼之。改交钞名“贞v宝券”。<br /><br />&nbsp;&nbsp;&nbsp;&nbsp;八月戊子朔，以陕西统军使完颜合打签枢密院事。己丑，制军府庶事枢密院<br /><br />&nbsp;&nbsp;&nbsp;&nbsp;官须与经历官裁决，经历议是而院官不从，许直以闻。癸巳，诏遣官体究京西路<br /><br />&nbsp;&nbsp;&nbsp;&nbsp;亲迁军户。丙申，谕尚书省，职官犯罪。大者即施行之，小者籍之，事定始论其<br /><br />&nbsp;&nbsp;&nbsp;&nbsp;罪，谕枢密院，撒合辇所签军有具戒僧人，可罢遣之。己亥，诏武举官非见任及<br /><br />&nbsp;&nbsp;&nbsp;&nbsp;已从军者，随处调赴京师，别为一军，以备用。被荐未授官者，量才任之。庚子，<br /><br />&nbsp;&nbsp;&nbsp;&nbsp;上虑平阳城大，兵食不足，议弃之，宰臣持不可。赏前冀州教授粘割忒邻，集义<br /><br />&nbsp;&nbsp;&nbsp;&nbsp;兵，出方略，遏土寇，兵后摄州，复立州治，积刍粮，招徕民户至五万，特迁三<br /><br />&nbsp;&nbsp;&nbsp;&nbsp;官，升正五品职。置山东西路总管府于归德府及徐、亳二州。以太常卿侯挚为参<br /><br />&nbsp;&nbsp;&nbsp;&nbsp;知政事，行尚书省于河北东、西两路。太祖御容至自西京，奉安于启庆宫。甲辰，<br /><br />&nbsp;&nbsp;&nbsp;&nbsp;置行枢密院于徐州、归德府。诏诸职官不拘何从出身，其才可大用者尚书省具以<br /><br />&nbsp;&nbsp;&nbsp;&nbsp;闻。丙午，山东西路宣抚使完颜弼表：“遥授同知东平府事张汝楫将谋复叛，密<br /><br />&nbsp;&nbsp;&nbsp;&nbsp;遣人招同知益都府事孙邦佐。邦佐斩其人，驰报弼，弼杀汝楫及其党万余。承制<br /><br />&nbsp;&nbsp;&nbsp;&nbsp;升邦佐德州防御使，余立功者赏有差。”上嘉弼功，加崇进，封密国公，诏奖谕<br /><br />&nbsp;&nbsp;&nbsp;&nbsp;之。丁未，诏近臣举良将，加孙邦佐昭毅大将军、泰定军节度使，仍官其子。戊<br /><br />&nbsp;&nbsp;&nbsp;&nbsp;申，东平、益都、太原、潞州置元帅府。大赦。己酉，监察御史许古献恢复中都<br /><br />&nbsp;&nbsp;&nbsp;&nbsp;之策。红袄贼掠成武，宣抚副使颜盏天泽讨走之，斩首数百级。进天泽一官，将<br /><br />&nbsp;&nbsp;&nbsp;&nbsp;校有功者命就迁赏。命侯挚招邢州贼程邦杰以官，不从则诱其党图之。减户部干<br /><br />&nbsp;&nbsp;&nbsp;&nbsp;办官四员及委差官有差。壬子，置行省于陕西。乙卯，增沿河阑籴之法，十取其<br /><br />&nbsp;&nbsp;&nbsp;&nbsp;八，以抑贩粟之币，仍严禁私渡。增步军万人戍京以西，四万人戍京以东。选陕<br /><br />&nbsp;&nbsp;&nbsp;&nbsp;西骑兵二千，增京畿之卫。谕陕西，坚守延安、临洮、环、庆、兰、会、保安、<br /><br />&nbsp;&nbsp;&nbsp;&nbsp;绥德、平凉、德顺、镇戎、泾原、郦、坊、、宁、乾、耀等处要害。分渭南州<br /><br />&nbsp;&nbsp;&nbsp;&nbsp;郡步兵屯平凉，令宣抚使治州，副使治同州之澄城以统之。更以步骑守沿渭诸<br /><br />&nbsp;&nbsp;&nbsp;&nbsp;津。丙辰，元帅左监军兼知真定府事永锡坐援中都失律，削官爵，杖之八十。<br /><br />&nbsp;&nbsp;&nbsp;&nbsp;九月丁巳朔，户部侍郎奥屯阿虎言：“国家多故，职官往往不仕。乞限以两<br /><br />&nbsp;&nbsp;&nbsp;&nbsp;季，违者勿复任用。”上嫌其太重，命违限者止夺三官，降职三等，仍永不升注。<br /><br />&nbsp;&nbsp;&nbsp;&nbsp;辛酉，除名永锡特迁信武将军、息州刺史。甲子，谕宰臣，沿淮塘路以南地向授<br /><br />&nbsp;&nbsp;&nbsp;&nbsp;民业，今为豪势据夺者，其令有司察之。丙寅，枢密院言：“陕西、河东世袭蕃<br /><br />&nbsp;&nbsp;&nbsp;&nbsp;部巡检，昨与世袭猛安谋克例罢其俸。今边事方急，宜仍给之，庶获其用。又西<br /><br />&nbsp;&nbsp;&nbsp;&nbsp;边弓箭手有才武出众，获功未推赏者，令宣抚司核实以闻。”从之。丁卯，以秋<br /><br />&nbsp;&nbsp;&nbsp;&nbsp;稼未获，禁军官围猎。诏授隐士王姨中大夫、右谏议大夫，充辽东宣抚司参谋<br /><br />&nbsp;&nbsp;&nbsp;&nbsp;官。戊辰，遥授武宁军节度副使徒单吾典告平章政事抹泳≈夷婺保诏有司鞫之。<br /><br />&nbsp;&nbsp;&nbsp;&nbsp;设潼关提控总领军马等官。辛未，置河北东路行总管府于原武、阳武、封丘、陈<br /><br />&nbsp;&nbsp;&nbsp;&nbsp;留、延津、通许、杞诸县，以治所徙军户。命司属令和尚等护治巩国公按辰第。<br /><br />&nbsp;&nbsp;&nbsp;&nbsp;上谓宰臣曰：“按辰所为不慎，或至犯法。舍之则理所不容，治之则失亲亲之道，<br /><br />&nbsp;&nbsp;&nbsp;&nbsp;但当设官以防之耳。”按辰寻以不法，谪博州防御使。黜卫绍王母李氏光献皇后<br /><br />&nbsp;&nbsp;&nbsp;&nbsp;尊谥，神主在太庙，画像在启庆宫，并迁出之。陈州镇防军段仲连进羊三百，诏<br /><br />&nbsp;&nbsp;&nbsp;&nbsp;迁三官。命右丞汝砺诣陈州规画粮储。壬申，以苏门县为辉州。癸酉，朝谒世祖、<br /><br />&nbsp;&nbsp;&nbsp;&nbsp;太祖御容于启庆宫，行献享礼，始用乐。赐东永昌姓为温敦氏，包世显、包疙疸<br /><br />&nbsp;&nbsp;&nbsp;&nbsp;为乌古论氏，睹令孤为和速嘉氏，何定为必兰氏，马福德、马柏寿为夹谷氏，各<br /><br />&nbsp;&nbsp;&nbsp;&nbsp;迁一官。甲戌，朝谒太宗、熙宗、睿宗御容，行献享礼。诏开、滑、浚、济、曹、<br /><br />&nbsp;&nbsp;&nbsp;&nbsp;滕诸州置连珠寨，如卫州。乙亥，诏河北、山东等路及平凉、庆阳、临洮府，泾、<br /><br />&nbsp;&nbsp;&nbsp;&nbsp;、秦、巩、德顺诸州经兵，四品以下职事官并以二十月为满。募随处主帅及官<br /><br />&nbsp;&nbsp;&nbsp;&nbsp;军、义军将校，有能率众复取中都者封王，迁一品阶，授二品职。能战却敌、善<br /><br />&nbsp;&nbsp;&nbsp;&nbsp;诱降人、取附都州县者，予本处长官、散官，随职迁授，余州县递减二等。<br /><br />&nbsp;&nbsp;&nbsp;&nbsp;红袄贼周元儿陷深、祁州，束鹿、安平、无极等县，真定帅府以计破之，斩<br /><br />&nbsp;&nbsp;&nbsp;&nbsp;元儿及杀其党五百余人。丁丑，诏司、县官能募民进粮五千石以上，减一资考，<br /><br />&nbsp;&nbsp;&nbsp;&nbsp;万石以上，迁一官，减二资考，二万石以上迁一官，升一等，注见阙。诸色人以<br /><br />&nbsp;&nbsp;&nbsp;&nbsp;功赐国姓者，能以千人败敌三千人，赐及Bī橐陨锨祝二千人以上，赐及大功?<br /><br />&nbsp;&nbsp;&nbsp;&nbsp;上亲，千人以上，赐止其家。庚辰，陕西宣抚司来上第五将城万户杨再兴击走夏<br /><br />&nbsp;&nbsp;&nbsp;&nbsp;人之捷。壬午，以空名宣敕付陕西宣抚司，凡夏人入寇，有能临阵立功者，五品<br /><br />&nbsp;&nbsp;&nbsp;&nbsp;以下并听迁授。乙酉，置大名府行总管府于柘城县，以治所徙军户。<br /><br />&nbsp;&nbsp;&nbsp;&nbsp;冬十月丙戌朔，翰林侍读学士、权参知政事乌古论德升出为集庆军节度使兼<br /><br />&nbsp;&nbsp;&nbsp;&nbsp;亳州管内观察使。丁亥，尚书右丞汝砺言：“河北军户之徙河南省，宜以系官闲<br /><br />&nbsp;&nbsp;&nbsp;&nbsp;田及牧马草地之可耕者赐之，使自耕以食，而罢其月粮。”上从其请。命右司谏<br /><br />&nbsp;&nbsp;&nbsp;&nbsp;冯开随处按视，人给三十亩。夏人入保安，都统完颜国家奴破之；攻延安，戍将<br /><br />&nbsp;&nbsp;&nbsp;&nbsp;又败之。是日，捷至。戊子，以御史中丞徒单思忠为参知政事。己丑，平章抹<br /><br />&nbsp;&nbsp;&nbsp;&nbsp;尽忠下狱既久，监察御史许古言：“尽忠逮系有司，此必重罪，而莫知其由，甚<br /><br />&nbsp;&nbsp;&nbsp;&nbsp;骇众听。乞遣公正重臣鞫之。如得其实，明示罪目，以厌中外之心。”书上，不<br /><br />&nbsp;&nbsp;&nbsp;&nbsp;报。庚寅，遂诛尽忠。癸巳，罪状尽忠告中外。诏枢密副使仆散安贞行枢密院于<br /><br />&nbsp;&nbsp;&nbsp;&nbsp;徐州。戊戌，辽东宣抚司报败留哥之捷。甲辰，诏求广平郡王承晖之后，得其犹<br /><br />&nbsp;&nbsp;&nbsp;&nbsp;子历亭县丞永怀，以为器物直长。丙午，夏人陷临洮，陕西宣抚副使完颜胡失剌<br /><br />&nbsp;&nbsp;&nbsp;&nbsp;被执。庚戌，诏尚书左丞相仆散端兼都元帅，行尚书省于陕西。辛亥，蒙古纲奏：<br /><br />&nbsp;&nbsp;&nbsp;&nbsp;“昨被旨权山东路宣副使，屯东平。行至徐北岸，北兵已逼徐，不可往。”诏枢<br /><br />&nbsp;&nbsp;&nbsp;&nbsp;密副使仆散安贞权于沿河任使之。壬子，以同、华旧屯陕西兵及河南所移步骑旧<br /><br />&nbsp;&nbsp;&nbsp;&nbsp;隶陕州宣抚司者，改隶陕西行省。召中奉大夫、袭封衍圣公孔元措为太常博士。<br /><br />&nbsp;&nbsp;&nbsp;&nbsp;上初用元措于朝，或言宣圣坟庙在曲阜，宜遣之奉祀。既而上念元措圣人之后，<br /><br />&nbsp;&nbsp;&nbsp;&nbsp;山东寇盗纵横，恐罹其害，是使之奉祀而反绝之也，故有是命。辽东贼蒲鲜万奴<br /><br />&nbsp;&nbsp;&nbsp;&nbsp;c号，改元天泰。<br /><br />&nbsp;&nbsp;&nbsp;&nbsp;十一月丙辰朔，河北行尚书省侯挚入见。诏河北西路宣抚副使田琢自浚徙其<br /><br />&nbsp;&nbsp;&nbsp;&nbsp;兵屯陕。戊午，枢密院进王世安取盱眙、楚州之策，遂以世安为招抚使，与泗州<br /><br />&nbsp;&nbsp;&nbsp;&nbsp;元帅府所遣人同往淮南计度其事。戊辰，夏人犯绥德之克戎寨，官军败之，犯绥<br /><br />&nbsp;&nbsp;&nbsp;&nbsp;平，又败之。赏有功将士告捷者。参知政事徒单思忠言：“今陈言者多掇拾细故，<br /><br />&nbsp;&nbsp;&nbsp;&nbsp;乞不送省，止令近侍局度其可否发遣。”上曰：“若尔，是塞言路。凡系国家者，<br /><br />&nbsp;&nbsp;&nbsp;&nbsp;岂得不由尚书省乎？”庚午，上与尚书右丞汝砺商略遣官括田赐军之利害，汝砺<br /><br />&nbsp;&nbsp;&nbsp;&nbsp;言不便者数端。乃诏有司罢其令，仍给军粮之半，其半给诣实之价。壬申，遣参<br /><br />&nbsp;&nbsp;&nbsp;&nbsp;知政事侯挚祭河神于宜村。甲戌，移剌塔不也以军万人破夏人数万于熟羊寨。丙<br /><br />&nbsp;&nbsp;&nbsp;&nbsp;子，诏市民间n车羸疾牝马置群牧中，以图滋息。知临洮府陀满胡土门破夏人<br /><br />&nbsp;&nbsp;&nbsp;&nbsp;八万于城下。丁丑，监察御史陈规劾参知政事侯挚，上不允所言，而慰答之。庚<br /><br />&nbsp;&nbsp;&nbsp;&nbsp;辰，上谓宰臣曰：“朕恐括地扰民，罢其令矣。官荒牧马地军户愿耕者听，已为<br /><br />&nbsp;&nbsp;&nbsp;&nbsp;民承种者勿夺。旧列点检左右将军、近侍局官、护卫、承应人秩满皆赐匹帛，虽<br /><br />&nbsp;&nbsp;&nbsp;&nbsp;所司为之制造，然不免赋取于民，近亦罢之，止给宝券。至于朕所服御，亦以官<br /><br />&nbsp;&nbsp;&nbsp;&nbsp;丝付府监织之，自今勿复及民也。”大元兵徇彰德府，知府陀满斜烈死之。<br /><br />&nbsp;&nbsp;&nbsp;&nbsp;十二月乙酉朔，徙朔州民分屯岚、石、隰、吉、绛、解等州。戊子，以军事<br /><br />&nbsp;&nbsp;&nbsp;&nbsp;免枢密院官朝拜。己丑，侯挚复行尚书省于河北。庚寅，太白昼见。壬辰，诏免<br /><br />&nbsp;&nbsp;&nbsp;&nbsp;元日朝贺。乙未，敕赠昭圣皇后三代官爵。太康县人刘全、时温、东平府民李宁<br /><br />&nbsp;&nbsp;&nbsp;&nbsp;谋反，伏诛。戊戌，陕西行元帅府乞益兵，以田琢之众隶之，仍奖谕以诏。壬寅，<br /><br />&nbsp;&nbsp;&nbsp;&nbsp;诏林州刺史惟宏与都提控从坦同经理边事，诸将功赏次第便宜行之。乙巳，大元<br /><br />&nbsp;&nbsp;&nbsp;&nbsp;兵徇大名府。癸丑，皇太孙薨，以殇，无祭享之制，戒勿劳民。谕宣徽院免元日<br /><br />&nbsp;&nbsp;&nbsp;&nbsp;亲王、公主进酒。甲寅，礼官奏，正旦宋遣使来贺。不宜辍朝。命举乐、服色如<br /><br />&nbsp;&nbsp;&nbsp;&nbsp;常仪。诏临洮路兵马都总管陀满胡土门进官三阶，再任。<br /><br />&nbsp;&nbsp;&nbsp;&nbsp;四年春正月癸亥，监察御史田迥秀条陈五事。丙寅，红袄贼犯泰安、德、博<br /><br />&nbsp;&nbsp;&nbsp;&nbsp;等州，山东西路行元帅府败之。丁卯，谕御史台曰：“今旦视朝，百官既拜之后，<br /><br />&nbsp;&nbsp;&nbsp;&nbsp;始闻开封府报衙声。四方多故之秋，弛慢如此，可乎？中丞福兴号素谨于官事者，<br /><br />&nbsp;&nbsp;&nbsp;&nbsp;当一诘之。”己巳，尚书右丞高汝砺进左丞。庚午，大元兵收曹州。辛未，参知<br /><br />&nbsp;&nbsp;&nbsp;&nbsp;政事侯挚进尚书右丞。壬申，太原元帅左监军乌古论德升招其民降北者，得四千<br /><br />&nbsp;&nbsp;&nbsp;&nbsp;三百余人。癸酉，诏赐故皇太孙谥曰冲怀。更定捕获伪造宝券者官赏。乙亥，以<br /><br />&nbsp;&nbsp;&nbsp;&nbsp;殿前都点检皇子遂王守礼为枢密使，枢密使濮王守纯为平章政事。己卯，立遂王<br /><br />&nbsp;&nbsp;&nbsp;&nbsp;守礼为皇太子。庚辰，诏免逃户租。壬午，言者请遣官劝农，至秋成，考其绩以<br /><br />&nbsp;&nbsp;&nbsp;&nbsp;甄赏。宰臣言：“民恃农以生，初不待劝，但宽其力，勿夺其时而已。遣官不过<br /><br />&nbsp;&nbsp;&nbsp;&nbsp;督州县计顷亩、严期会而已。吏卒因为奸利，是乃妨农，何名为劝。”上是其言，<br /><br />&nbsp;&nbsp;&nbsp;&nbsp;不遣。<br /><br />&nbsp;&nbsp;&nbsp;&nbsp;二月甲申朔，日有食之。上不视朝，诏皇太子控制枢密院事。大元兵围太原。<br /><br />&nbsp;&nbsp;&nbsp;&nbsp;乙酉，以信武将军、宣抚副使永锡签枢密院事，权尚书右丞。皇太子既总枢务，<br /><br />&nbsp;&nbsp;&nbsp;&nbsp;诏有司议典礼，以金铸“抚军之宝”授太子，启禀之际用之。平章政事高琪表乞<br /><br />&nbsp;&nbsp;&nbsp;&nbsp;致仕，不允。如枢密院官问所以备御之策。丁亥，以河东南路宣抚使胥鼎为枢密<br /><br />&nbsp;&nbsp;&nbsp;&nbsp;副使，权尚书左丞，行省于平阳。鼎方抗表求退，诏勉谕就职，因有是命。行省<br /><br />&nbsp;&nbsp;&nbsp;&nbsp;左丞相仆散端先亦告老，遣太医往镇护视其疾。戊子，宰臣以皇太子既立，服御<br /><br />&nbsp;&nbsp;&nbsp;&nbsp;仪物悉与已受册同，今边事未宁，请少缓册宝之礼，从之。戊戌，免亲王、公主<br /><br />&nbsp;&nbsp;&nbsp;&nbsp;长春节入贺致礼。己亥，大元兵攻下霍山诸隘。甲辰，命参知政事李革为修奉太<br /><br />&nbsp;&nbsp;&nbsp;&nbsp;庙使，礼部尚书张行信提控修奉社稷。权y肃宗神主于世祖室，奉始祖以下神主<br /><br />&nbsp;&nbsp;&nbsp;&nbsp;于随室，祭器以瓦代铜，献官以公服行事，供张等物并从简约。庚戌，诏凡死节<br /><br />&nbsp;&nbsp;&nbsp;&nbsp;之臣籍其数，立庙致祭。壬子，任国公玮薨，辍朝。是月，同知观州军州事张开<br /><br />&nbsp;&nbsp;&nbsp;&nbsp;复河间府沧、献等州并属县十有三，表请赦旁郡胁从之臣。又请以宣抚司空名宣<br /><br />&nbsp;&nbsp;&nbsp;&nbsp;敕二百道付之，从权署补，仍以粮继其军食。诏枢密措画。<br /><br />&nbsp;&nbsp;&nbsp;&nbsp;三月乙卯，以将修太庙，遣李革奏告祖宗神主于明俊殿。丁巳，曲赦中都、<br /><br />&nbsp;&nbsp;&nbsp;&nbsp;河北等路。议军户给地事。乙丑，延州刺史温撒可喜上疏言：“皇太子宜选正人<br /><br />&nbsp;&nbsp;&nbsp;&nbsp;为师保。”丙寅，长春节，宋遣使来贺。己巳，以将修社稷，遣太子少保张行信<br /><br />&nbsp;&nbsp;&nbsp;&nbsp;预告。沧州经略副使张文破赵福，复恩州。丙子，曲赦辽东路。己卯，处士王<br /><br />&nbsp;&nbsp;&nbsp;&nbsp;以右谏议大夫复迁中奉大夫、翰林学士，仍赐诏褒谕。庚辰，复邢州捷至。<br /><br />&nbsp;&nbsp;&nbsp;&nbsp;夏四月己丑，陕西行省来报秦州官军破妖贼赵用、刘高二之捷。遣官鞫单州<br /><br />&nbsp;&nbsp;&nbsp;&nbsp;防御使仆散倬之罪，罢其城单州之役。癸巳，张开奏复清州等十有一城，诏迁官<br /><br />&nbsp;&nbsp;&nbsp;&nbsp;两阶，赏将士有差。甲午，改赐皇太子名守绪。诏谕陕西路军民。丙申，河北行<br /><br />&nbsp;&nbsp;&nbsp;&nbsp;省侯挚言：“北商败粟渡河，官遮籴其什八，商遂不行，民饥益甚。请罢其令。”<br /><br />&nbsp;&nbsp;&nbsp;&nbsp;从之。河南、陕西蝗。丁酉，太白昼见于奎。己亥，夏人葩俄族都管汪三郎率其<br /><br />&nbsp;&nbsp;&nbsp;&nbsp;蕃户来归，以千羊进，诏纳之，优给其直。辛丑，侯挚言：“红袄贼掠临沂、费<br /><br />&nbsp;&nbsp;&nbsp;&nbsp;县之境，官军败之。获其党讯之，知其渠贼郝定c号署官，已陷滕、兖、单诸州，<br /><br />&nbsp;&nbsp;&nbsp;&nbsp;莱芜、新泰等十余县。”时道路不通，宰臣请谕挚为备。仍诏枢密招捕。蔡、息<br /><br />&nbsp;&nbsp;&nbsp;&nbsp;行元帅府兵拔木陡关，斩首千级。甲辰，有司言，扶风、d县有W伤麦。<br /><br />&nbsp;&nbsp;&nbsp;&nbsp;五月癸丑朔，礼官言：“太庙既成，行都礼虽简约，惟以亲行y享为敬，请<br /><br />&nbsp;&nbsp;&nbsp;&nbsp;权不用卤簿仪仗及宫县乐舞。”从之。山东行省上沂州之捷。甲寅，凤翔之华、<br /><br />&nbsp;&nbsp;&nbsp;&nbsp;汝等州蝗。辛酉，以尚书右丞侯挚行省事于东平。己巳，来远镇获夏谍者陈等，<br /><br />&nbsp;&nbsp;&nbsp;&nbsp;知夏人将图临洮、巩州，窥长安。命陕西行省严为之备。丙子，上将以七月行y<br /><br />&nbsp;&nbsp;&nbsp;&nbsp;享礼，虑时雨有妨，诏改用十月。夏人修来羌城界河桥。元帅右都监完颜赛不遣<br /><br />&nbsp;&nbsp;&nbsp;&nbsp;兵焚之，俘馘甚多。戊寅，京兆、同、华、邓、裕、汝、亳、宿、泗等州蝗。<br /><br />&nbsp;&nbsp;&nbsp;&nbsp;六月戊子，诏凡进奏帖及申尚书省、枢密院关应大事，私发视者绞，误者减<br /><br />&nbsp;&nbsp;&nbsp;&nbsp;二等，制书应密者如之。壬辰，辽西伪瀛王张致遣完颜南合、张顽僧上表来归。<br /><br />&nbsp;&nbsp;&nbsp;&nbsp;诏授致特进，行北京路元帅府事，兼本路宣抚使，南合同知北京兵马总管府，顽<br /><br />&nbsp;&nbsp;&nbsp;&nbsp;僧同知广宁府。丙申，木星昼见于奎，百有一日乃伏。癸卯，诏有司祈雨。丁未，<br /><br />&nbsp;&nbsp;&nbsp;&nbsp;河南大蝗伤稼，遣官分道捕之。罢河北诸路宣抚司，更置经略司。壬子，以旱，<br /><br />&nbsp;&nbsp;&nbsp;&nbsp;诏参知政事李革审决京师冤狱。秋七月癸丑朔，昭义军节度使必兰阿鲁带复威州<br /><br />&nbsp;&nbsp;&nbsp;&nbsp;及获鹿县。飞蝗过京师。甲寅，山东行省槛贼郝定等至京师，伏诛。乙卯，以旱<br /><br />&nbsp;&nbsp;&nbsp;&nbsp;蝗，诏中外。己未，敕减尚食数品及后宫岁给缣帛有差。辛酉，监察御史陈规上<br /><br />&nbsp;&nbsp;&nbsp;&nbsp;章条陈八事。<br /><br />&nbsp;&nbsp;&nbsp;&nbsp;闰月壬午朔，日有食之。辛卯，复深州。癸巳，翰林学士完颜孛迭进《中兴<br /><br />&nbsp;&nbsp;&nbsp;&nbsp;事迹》。甲午，命掌军官举奇才绝力之人，提控、都副统等官互举其属。颁举官<br /><br />&nbsp;&nbsp;&nbsp;&nbsp;赏罚格，许功过相除。品官及草泽人有才武者，举荐升降亦如之。庚子，诏河南、<br /><br />&nbsp;&nbsp;&nbsp;&nbsp;陕西镇防军应荫及纳粟补官者，当役如旧，俟事定乃听赴铨。<br /><br />&nbsp;&nbsp;&nbsp;&nbsp;八月甲寅，太子少保兼礼部尚书张行信定y享亲祀之仪以进。上嘉纳之。三<br /><br />&nbsp;&nbsp;&nbsp;&nbsp;原县僧广惠进僧道纳粟多寡与都副威仪及监寺等格，从其言鬻之。夏人入安塞堡，<br /><br />&nbsp;&nbsp;&nbsp;&nbsp;元帅左监军乌古论庆寿遣军败之。壬戌，赐张行信宝券二万贯、重币十端，旌其<br /><br />&nbsp;&nbsp;&nbsp;&nbsp;议礼之当。乙亥，诏论中都民，命大名招抚使募人持诏以往。丙子，大元兵攻延<br /><br />&nbsp;&nbsp;&nbsp;&nbsp;安。己卯，夏人入结耶觜川，官军击走之。<br /><br />&nbsp;&nbsp;&nbsp;&nbsp;九月辛巳朔，大元兵攻坊州。以签枢密院事永锡为御史大夫，领兵赴陕西，<br /><br />&nbsp;&nbsp;&nbsp;&nbsp;便宜从事。壬辰，大元兵攻代州。经略使奥屯丑和尚战没。以中卫尉完颜奴婢等<br /><br />&nbsp;&nbsp;&nbsp;&nbsp;充贺宋生日使。冬十月己未，亲王、百官奉迎祖宗神主于太庙。招射生猎户练习<br /><br />&nbsp;&nbsp;&nbsp;&nbsp;武艺知山径者分屯陕、虢要地。命元帅左监军必兰鲁带守潼关，遥授知归德府事<br /><br />&nbsp;&nbsp;&nbsp;&nbsp;完颜仲元军卢氏。大元兵攻潼关，西安军节度使泥旁古蒲鲁虎战没。辛酉，上亲<br /><br />&nbsp;&nbsp;&nbsp;&nbsp;行y享礼。甲子，y享礼成。赦。乙丑，诏谕河南官吏军民，以赏格募立功之士。<br /><br />&nbsp;&nbsp;&nbsp;&nbsp;命参知政事徒单思忠提控镇抚京师，移剌周剌阿不屯关、陕。丙寅，诏京师具防<br /><br />&nbsp;&nbsp;&nbsp;&nbsp;城器械，多凿坎祝筑垣墙于隙地。徙卫绍及镐厉王家属于京师。丁卯，以奉<br /><br />&nbsp;&nbsp;&nbsp;&nbsp;安社稷，遣官预告。戊辰，命张行信摄太尉，奉安社稷，礼乐咸杀其数。诏吏、<br /><br />&nbsp;&nbsp;&nbsp;&nbsp;礼、兵、工四部尚书董防城之役。大元兵徇汝州。己巳，沿河唯存通报小舟，余<br /><br />&nbsp;&nbsp;&nbsp;&nbsp;皆焚之。庚午，诏宿粮州县屯兵，其签民为兵者就署队长，以自防遏。河东行省<br /><br />&nbsp;&nbsp;&nbsp;&nbsp;胥鼎，遣潞州元帅左监军必兰阿鲁带以军一万，孟州经略使徒单百家以军五千，<br /><br />&nbsp;&nbsp;&nbsp;&nbsp;由便道济河趣关、陕，自将平阳精兵援京师。命枢府督军应之。辛未，置官领招<br /><br />&nbsp;&nbsp;&nbsp;&nbsp;贤所事。命内外官探访有才识勇略能区画防城者具以闻，得实超任，仍赏举主。<br /><br />&nbsp;&nbsp;&nbsp;&nbsp;内负长才不为人所知者，听赴招贤所自陈。壬申，以龙虎卫上将军裴满羊哥知归<br /><br />&nbsp;&nbsp;&nbsp;&nbsp;德府事，行枢密院事。癸酉，诏罢遣有司所拘民间输税车牛以运军士衣粮者。甲<br /><br />&nbsp;&nbsp;&nbsp;&nbsp;戌，谕附京民尽徙其刍粮入城，官储并运之。丙子，行枢密院知河南府事完颜合<br /><br />&nbsp;&nbsp;&nbsp;&nbsp;打以征兵失应，坐诛。户部郎中魏琦以没王事，官其子。己卯，议禁京师靡谷，<br /><br />&nbsp;&nbsp;&nbsp;&nbsp;近侍以宝券方行，恐滞其用，不果。吏部令史韩希祖陈言，曾以战功致身者尽拘<br /><br />&nbsp;&nbsp;&nbsp;&nbsp;京师备用，从之。<br /><br />&nbsp;&nbsp;&nbsp;&nbsp;十一月庚辰朔，增定守御官及军人迁赏格。辛巳，诏止附京农民自撤其庐舍。<br /><br />&nbsp;&nbsp;&nbsp;&nbsp;壬午，河东行省胥鼎入援京师，用其言以知平阳府王质权元帅左监军，同知完颜<br /><br />&nbsp;&nbsp;&nbsp;&nbsp;僧家奴权右监军，代镇河东。拜鼎为尚书左丞兼枢密副使，知归德府完颜伯嘉签<br /><br />&nbsp;&nbsp;&nbsp;&nbsp;枢密院事。以完颜合打伏诛，诏中外。乙酉，元帅右都监完颜赛不来献其提控石<br /><br />&nbsp;&nbsp;&nbsp;&nbsp;盏合喜、杨斡烈等大败夏人于定西之捷，命行省视其功赏之。大元兵至渑池，右<br /><br />&nbsp;&nbsp;&nbsp;&nbsp;副元帅蒲察阿里不孙军溃而逃，失其所佩虎符。丙戌，前临潢府推官权元帅右监<br /><br />&nbsp;&nbsp;&nbsp;&nbsp;军完颜合达率官军老幼自北归国，升镇南军节度使，进官三阶。诏出公帑绵绢付<br /><br />&nbsp;&nbsp;&nbsp;&nbsp;有司偿所括民服以衣军者。是夕，月晕木星，木在奎，月在壁。己丑，定毁防城<br /><br />&nbsp;&nbsp;&nbsp;&nbsp;器具法。辛卯，诏立功五品以上官赐馔御前，六品以下官赐馔近侍局。癸巳，上<br /><br />&nbsp;&nbsp;&nbsp;&nbsp;谕皇太子：“京城提控官有以文资充者，彼岂知兵？其速易之。”甲午，放免诸<br /><br />&nbsp;&nbsp;&nbsp;&nbsp;职官叽蛹爸钏揪稚淞副卒尝选充军者。戊戌，敕诸州县签籍军民，以备土寇。<br /><br />&nbsp;&nbsp;&nbsp;&nbsp;华州元帅府复潼关。庚子，罢在京防城民军。遣御史陈规等充河南宣差安抚捕盗<br /><br />&nbsp;&nbsp;&nbsp;&nbsp;官。河南路统军使纥石烈扫合以发兵后期，坐诛。甲辰，以尚书工部侍郎和尚等<br /><br />&nbsp;&nbsp;&nbsp;&nbsp;充贺宋正旦使。丙午，河南行枢密院从坦言，其族人道哥愿隶行伍以自效。上嘉<br /><br />&nbsp;&nbsp;&nbsp;&nbsp;其忠，许之。内族承立进所获马驼。上曰：“此军士所得，即以予之可也，朕安<br /><br />&nbsp;&nbsp;&nbsp;&nbsp;用哉。”因遍谕诸道将帅，后勿复如是。<br /><br />&nbsp;&nbsp;&nbsp;&nbsp;十二月辛亥，平章政事术虎高琪加崇进、尚书右丞相。参知政事李革罢。癸<br /><br />&nbsp;&nbsp;&nbsp;&nbsp;亥，大元兵攻平阳。丙寅，皇太子议伐西夏。大元兵徇大名府。壬申，大元兵进<br /><br />&nbsp;&nbsp;&nbsp;&nbsp;自代州神仙横城及平定承天镇诸隘，攻太原府。宣抚使乌古论礼遣人间道赍矾书<br /><br />&nbsp;&nbsp;&nbsp;&nbsp;至京师告急。诏发潞州元帅府，平阳、河中、绛、孟宣抚司兵援之。乙亥，高琪<br /><br />&nbsp;&nbsp;&nbsp;&nbsp;请修南京里城。上曰：“民力已困，此役一兴，病滋甚矣。城虽完固，朕亦何能<br /><br />&nbsp;&nbsp;&nbsp;&nbsp;独安此乎？”</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2705);">加入书签</a><a
                        href="2704.html">上一页</a>&larr;<a href="index.html">返回列表</a>&rarr;<a
                            href="2706.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2704.html"; var next_page = "2706.html"; var index_page = "index.html"; var sortid = "9"; var article_id = "43"; var chapter_id = "2705"; var articlename = "金史"; var chaptername = " 卷十四 本纪第十四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>