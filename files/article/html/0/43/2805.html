<!DOCTYPE html>
<html>
<head>
<meta charset="gbk" />
<title>金史- 卷一百十四 列传第五十二-在线阅读-哈西文学网</title>
<meta name="keywords" content="脱脱等，金史， 卷一百十四 列传第五十二全文， 卷一百十四 列传第五十二在线阅读 哈西文学网" />
<meta name="description" content="哈西文学网提供脱脱等的金史  卷一百十四 列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2805.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2805.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十四 列传第五十二</h1>
            <div class="link xb">
                <a href="2804.html">上一页</a>&larr;<a href="index.html">返回列表</a>&rarr;<a
                    href="2806.html">下一页</a></div>			
            <div id="BookText">&nbsp;&nbsp;&nbsp;&nbsp;○白华斜卯爱实（合周附）石抹世<br /><br />&nbsp;&nbsp;&nbsp;&nbsp;白华，字文举，庾州人。贞v三年进士。初为应奉翰林文字。正大元年，累<br /><br />&nbsp;&nbsp;&nbsp;&nbsp;迁为枢密院经历官。二年九月，武仙以真定来归，朝廷方经理河北，宋将彭义斌<br /><br />&nbsp;&nbsp;&nbsp;&nbsp;乘之，遂由山东取邢、场⒋诺戎荨；上奏曰：“北兵有事河西，故我得少宽。<br /><br />&nbsp;&nbsp;&nbsp;&nbsp;今彭义斌招降河朔郡县，VV及于真定，宜及此大举，以除后患。”时院官不欲<br /><br />&nbsp;&nbsp;&nbsp;&nbsp;行，即遣华相视彰德，实挤之也，事竟不行。<br /><br />&nbsp;&nbsp;&nbsp;&nbsp;三年五月，宋人掠寿州，永州桃园军失利，死者四百余人。时夏全自楚州来<br /><br />&nbsp;&nbsp;&nbsp;&nbsp;奔。十一月庚申，集百官议和宋。上问全所以来，华奏：“全初在盱眙，从宋帅<br /><br />&nbsp;&nbsp;&nbsp;&nbsp;刘卓往楚州。州人讹言刘大帅来，欲屠城中北人耳。众军怒，杀卓以城来归。全<br /><br />&nbsp;&nbsp;&nbsp;&nbsp;终不自安，跳走盱眙，盱眙不纳，城下索妻孥，又不从，计无所出，乃狼狈而北，<br /><br />&nbsp;&nbsp;&nbsp;&nbsp;止求自免，无他虑也。”华因是为上所知。全至后，盱眙、楚州，王义深、张惠、<br /><br />&nbsp;&nbsp;&nbsp;&nbsp;范成进相继以城降。诏改楚州为平淮府，以全为金源郡王、平淮府都总管，张惠<br /><br />&nbsp;&nbsp;&nbsp;&nbsp;临淄郡王，义深东平郡王，成进胶西郡王。和宋议寝。四年，李全据楚州，众皆<br /><br />&nbsp;&nbsp;&nbsp;&nbsp;谓盱眙不可守，上不从，乃以淮南王招全，全曰：“王义深、范成进皆我部曲而<br /><br />&nbsp;&nbsp;&nbsp;&nbsp;受王封，何以处我。”竟不至。<br /><br />&nbsp;&nbsp;&nbsp;&nbsp;是岁，庆山奴败绩于龟山。五年秋，增筑归德城，拟工数百万，宰相奏遣华<br /><br />&nbsp;&nbsp;&nbsp;&nbsp;往相役，华见行院温撒辛，语以民劳，朝廷爱养之意，减工三之一。温撒，李辛<br /><br />&nbsp;&nbsp;&nbsp;&nbsp;赐姓也。<br /><br />&nbsp;&nbsp;&nbsp;&nbsp;六年，以华权枢密院判官。上召忠孝军总领蒲察定住、经历王仲泽、户部郎<br /><br />&nbsp;&nbsp;&nbsp;&nbsp;中刁璧及华谕之曰：“李全据有楚州，睥睨山东，久必为患。今北事稍缓，合乘<br /><br />&nbsp;&nbsp;&nbsp;&nbsp;此隙令定住权监军，率所统军一千，别遣都尉司步军万人，以璧、仲泽为参谋，<br /><br />&nbsp;&nbsp;&nbsp;&nbsp;同往沂、海界招之，不从则以军马从事，卿等以为何如？”华对曰：“臣以为李<br /><br />&nbsp;&nbsp;&nbsp;&nbsp;全借大兵之势，要宋人供给馈饷，特一猾寇耳。老狐穴冢，待夜而出，何足介怀。<br /><br />&nbsp;&nbsp;&nbsp;&nbsp;我所虑者北方之强耳。今北方有事，未暇南图，一旦事定，必来攻矣。与我争天<br /><br />&nbsp;&nbsp;&nbsp;&nbsp;下者此也，全何预焉。若北方事定，全将听命不暇，设不自量，更有非望，天下<br /><br />&nbsp;&nbsp;&nbsp;&nbsp;之人宁不知逆顺，其肯去顺而从逆乎！为今计者，姑养士马，以备北方。使全果<br /><br />&nbsp;&nbsp;&nbsp;&nbsp;有不轨之谋，亦当发于北朝息兵之日，当此则我易与矣。”上沉思良久曰：“卿<br /><br />&nbsp;&nbsp;&nbsp;&nbsp;等且退，容我更思。”明日，遣定住还屯尉氏。<br /><br />&nbsp;&nbsp;&nbsp;&nbsp;时陕西兵大势已去，留脱或栾驻庆阳以扰河朔，且有攻河中之耗，而卫州帅<br /><br />&nbsp;&nbsp;&nbsp;&nbsp;府与恒山公府并立，虑一旦有警，节制不一，欲合二府为一，又恐其不和，命华<br /><br />&nbsp;&nbsp;&nbsp;&nbsp;往经画之。初，华在院屡承面谕云：“汝为院官，不以军马责汝。汝辞辩，特以<br /><br />&nbsp;&nbsp;&nbsp;&nbsp;合喜、蒲阿皆武夫，一语不相入，便为龃龉，害事非细，今以汝调停之，或有乖<br /><br />&nbsp;&nbsp;&nbsp;&nbsp;忤，罪及汝矣。院中事当一一奏我，汝之职也。今卫州之委，亦前日调停之意。”<br /><br />&nbsp;&nbsp;&nbsp;&nbsp;国制，凡枢密院上下所倚任者名奏事官，其目有三，一曰承受圣旨，二曰奏<br /><br />&nbsp;&nbsp;&nbsp;&nbsp;事，三曰省院议事，皆以一人主之。承受圣旨者，凡院官奏事，或上处分，独召<br /><br />&nbsp;&nbsp;&nbsp;&nbsp;奏事官付之，多至一二百言，或直传上旨，辞多者即与近侍局官批写。奏事者，<br /><br />&nbsp;&nbsp;&nbsp;&nbsp;谓事有区处当取奏裁者殿奏，其奏每嫌辞费，必欲言简而意明，退而奉行，即立<br /><br />&nbsp;&nbsp;&nbsp;&nbsp;文字，谓之检目。省院官殿上议事则默记之，议定归院，亦立检目呈覆。有疑则<br /><br />&nbsp;&nbsp;&nbsp;&nbsp;复禀，无则付掾史施行。其赴省议者，议既定，留奏事官与省左右司官同立奏草，<br /><br />&nbsp;&nbsp;&nbsp;&nbsp;圆覆诸相无异同，则右司奏上。此三者之外又有难者，曰备顾问，如军马粮草器<br /><br />&nbsp;&nbsp;&nbsp;&nbsp;械、军帅部曲名数、与夫屯驻地里厄塞远近之类，凡省院一切事务，顾问之际一<br /><br />&nbsp;&nbsp;&nbsp;&nbsp;不能应，辄以不用心被谴，其职为甚难，故以华处之。<br /><br />&nbsp;&nbsp;&nbsp;&nbsp;五月，以丞相赛不行尚书省事于关中，蒲阿率完颜陈和尚忠孝军一千驻州，<br /><br />&nbsp;&nbsp;&nbsp;&nbsp;且令审观北势。如是两月，上谓白华曰：“汝往州六日可往复否？”华自量日<br /><br />&nbsp;&nbsp;&nbsp;&nbsp;可驰三百，应之曰：“可。”上令密谕蒲阿才候春首，当事庆阳。华如期而还。<br /><br />&nbsp;&nbsp;&nbsp;&nbsp;上一日顾谓华言：“我见汝从来凡语及征进，必有难色，今此一举特锐于平时，<br /><br />&nbsp;&nbsp;&nbsp;&nbsp;何也？”华曰：“向日用兵，以南征及讨李全之事梗之，不能专意北方，故以北<br /><br />&nbsp;&nbsp;&nbsp;&nbsp;向为难。今日异于平时，况事至于此，不得不一举。大军入界已三百余里，若纵<br /><br />&nbsp;&nbsp;&nbsp;&nbsp;之令下秦川则何以救，终当一战摧之。战于近里之平川，不若战于近边之险隘。”<br /><br />&nbsp;&nbsp;&nbsp;&nbsp;上亦以为然。<br /><br />&nbsp;&nbsp;&nbsp;&nbsp;七年正月，庆阳围解，大军还。白华上奏：“凡今之计，兵食为急。除密院<br /><br />&nbsp;&nbsp;&nbsp;&nbsp;已定忠孝军及马军都尉司步军足为一战之资，此外应河南府州亦须签拣防城军，<br /><br />&nbsp;&nbsp;&nbsp;&nbsp;秋聚春放，依古务农讲武之义，各令防本州府城，以今见在九十七万，无致他日<br /><br />&nbsp;&nbsp;&nbsp;&nbsp;为资敌之用。”五月，华真授枢密判官，上遣近侍局副使七斤传旨云：“朕用汝<br /><br />&nbsp;&nbsp;&nbsp;&nbsp;为院官，非责汝将兵对垒，第欲汝立军中纲纪、发遣文移、和睦将帅、究察非违，<br /><br />&nbsp;&nbsp;&nbsp;&nbsp;至于军伍之阅习、器仗之修整，皆汝所职。其悉力国家，以称朕意。”<br /><br />&nbsp;&nbsp;&nbsp;&nbsp;八年，大军自去岁入陕西，翱翔京兆、同、华之间，破南山砦栅六十余所。<br /><br />&nbsp;&nbsp;&nbsp;&nbsp;已而攻凤翔，金军自阌乡屯至渑池，两行省晏然不动。宰相台谏皆以枢院瞻望逗<br /><br />&nbsp;&nbsp;&nbsp;&nbsp;遛为言，京兆士庶横议蜂起，以至诸相力奏上前。上曰：“合达、蒲阿必相度机<br /><br />&nbsp;&nbsp;&nbsp;&nbsp;会，可进而进耳。若督之使战，终出勉强，恐无益而反害也。”因遣白华与右司<br /><br />&nbsp;&nbsp;&nbsp;&nbsp;郎中夹谷八里门道宰相百官所言，并问以“目今二月过半，有怠归之形，诸军何<br /><br />&nbsp;&nbsp;&nbsp;&nbsp;故不动？”且诏华等往复六日。华等既到同，谕两行省以上意。合达言：“不见<br /><br />&nbsp;&nbsp;&nbsp;&nbsp;机会，见则动耳。”蒲阿曰：“彼军绝无粮饷，使欲战不得，欲留不能，将自敝<br /><br />&nbsp;&nbsp;&nbsp;&nbsp;矣。”合达对蒲阿及诸帅则言不可动，见士大夫则言可动，人谓合达近尝得罪，<br /><br />&nbsp;&nbsp;&nbsp;&nbsp;又畏蒲阿方得君，不敢与抗，而亦言不可动。华等观二相见北兵势大皆有惧心，<br /><br />&nbsp;&nbsp;&nbsp;&nbsp;遂私问樊泽、定住、陈和尚以为何如，三人者皆曰：”他人言北兵疲困，故可攻，<br /><br />&nbsp;&nbsp;&nbsp;&nbsp;此言非也。大兵所在，岂可轻料？是真不敢动。”华等还，以二相及诸将意奏之，<br /><br />&nbsp;&nbsp;&nbsp;&nbsp;上曰：”我故知其怯不敢动矣。”即复遣华传旨谕二相云：“凤翔围久，恐守者<br /><br />&nbsp;&nbsp;&nbsp;&nbsp;力不能支。行省当领军出关，宿华阴界，次日及华阴，次日及华州，略与渭北军<br /><br />&nbsp;&nbsp;&nbsp;&nbsp;交手。计大兵闻之必当奔赴，且以少纾凤翔之急，我亦得为掣肘计耳。”二相回<br /><br />&nbsp;&nbsp;&nbsp;&nbsp;奏领旨。华东还及中牟，已有两行省纳奏人追及，华取报密院副本读之，言：<br /><br />&nbsp;&nbsp;&nbsp;&nbsp;“领旨提军出关二十里至华阴界，与渭北军交，是晚收军入关。”华为之仰天浩<br /><br />&nbsp;&nbsp;&nbsp;&nbsp;叹曰：“事至于此，无如之何矣。”华至京，奏章已达，知所奏为徒然，不二三<br /><br />&nbsp;&nbsp;&nbsp;&nbsp;日凤翔陷，两行省遂弃京兆，与牙古塔起迁居民于河南，留庆山奴守之。<br /><br />&nbsp;&nbsp;&nbsp;&nbsp;夏五月，杨妙真以夫李全死于宋，构浮桥于楚州之北，就北帅梭鲁胡吐乞师<br /><br />&nbsp;&nbsp;&nbsp;&nbsp;复仇。朝廷觇知之，以谓北军果能渡淮，淮与河南跬步间耳，遣合达、蒲阿驻军<br /><br />&nbsp;&nbsp;&nbsp;&nbsp;桃源界E河口备之。两行省乃约宋帅赵范，赵葵为夹攻之计。二赵亦遣人报聘，<br /><br />&nbsp;&nbsp;&nbsp;&nbsp;俱以议和为名，以张声势。二相屡以军少为言，而省院难之，因上奏云：“向来<br /><br />&nbsp;&nbsp;&nbsp;&nbsp;附关屯驻半年，适还旧屯，喘不及息，又欲以暑月东行，实无可图之事，徒自疲<br /><br />&nbsp;&nbsp;&nbsp;&nbsp;而已。况兼桃源、青口蚊虻湫湿之地，不便牧养，目今非征进时月，决不敢妄动。<br /><br />&nbsp;&nbsp;&nbsp;&nbsp;且我之所虑，特楚州浮梁耳。姑以计图之，已遣提控王锐往视可否。”奏上，上<br /><br />&nbsp;&nbsp;&nbsp;&nbsp;遣白华以此传谕二相，兼领王锐行。二相不悦。蒲阿遣水军虹县所屯王提控者以<br /><br />&nbsp;&nbsp;&nbsp;&nbsp;小船二十四只，令华顺河而下，必到八里庄城门为期，且曰：“此中望八里庄，<br /><br />&nbsp;&nbsp;&nbsp;&nbsp;如在云间天上，省院端坐，徒事口吻，今枢判亲来，可以相视可否，归而奏之。”<br /><br />&nbsp;&nbsp;&nbsp;&nbsp;华力辞不获，遂登舟。及淮与河合流处，才及八里庄城门相直，城守者以白鹞大<br /><br />&nbsp;&nbsp;&nbsp;&nbsp;船五十溯流而上，占其上流以截华归路。华几不得还，昏黑得径先归，乃悟两省<br /><br />&nbsp;&nbsp;&nbsp;&nbsp;怒朝省不益军，谓皆华辈主之，故挤之险地耳。是夜二更后，八里庄次将遣人送<br /><br />&nbsp;&nbsp;&nbsp;&nbsp;款云：”早者主将出城开船，截大金归路，某等商议，主将还即闭门不纳，渠已<br /><br />&nbsp;&nbsp;&nbsp;&nbsp;奔去楚州，乞发军马接应。”二相即发兵骑、开船赴约，明旦入城安慰，又知楚<br /><br />&nbsp;&nbsp;&nbsp;&nbsp;州大军已还河朔，宋将烧浮桥，二相附华纳奏，上大喜。<br /><br />&nbsp;&nbsp;&nbsp;&nbsp;初，合达谋取宋淮阴。五月渡淮。淮阴主者胡路钤往楚州计事于杨妙真，比<br /><br />&nbsp;&nbsp;&nbsp;&nbsp;还，提正官郭恩送款于金，胡还不纳，恸哭而去。合达遂入淮阴，诏改归州，以<br /><br />&nbsp;&nbsp;&nbsp;&nbsp;行省乌古论叶里哥守之，郭恩为元帅右都监。既而，宋人以银绢五万两匹来赎盱<br /><br />&nbsp;&nbsp;&nbsp;&nbsp;眙龟山，宋使留馆中，郭恩谋劫而取之，或报之于盱眙帅府，即以军至，恩不果<br /><br />&nbsp;&nbsp;&nbsp;&nbsp;发。明日，宋将刘虎、汤孝信以船三十艘烧浮梁，因遣其将夏友谅来攻盱眙，未<br /><br />&nbsp;&nbsp;&nbsp;&nbsp;下。泗州总领完颜矢哥利馆中银绢，遂反。防御使徒单塔剌闻变，扼罘山亭甬路，<br /><br />&nbsp;&nbsp;&nbsp;&nbsp;好谓之曰：“容我拜辞朝廷然后死。”遂取朝服望阙拜，恸良久，投亭下水死。<br /><br />&nbsp;&nbsp;&nbsp;&nbsp;矢哥遂以州归杨妙真，总帅纳合买住亦以盱眙降宋。<br /><br />&nbsp;&nbsp;&nbsp;&nbsp;九月，陕西行省防秋，时大兵在河中，睿宗已领兵入界，庆山奴报粮尽，将<br /><br />&nbsp;&nbsp;&nbsp;&nbsp;弃京兆而东。一日，白华奏，侦候得睿宗所领军马四万，行营军一万，布置如此，<br /><br />&nbsp;&nbsp;&nbsp;&nbsp;“为今计者，与其就汉御之，诸军比到，可行半月，不若径往河中。目今沿河屯<br /><br />&nbsp;&nbsp;&nbsp;&nbsp;守，一日可渡，如此中得利，襄、汉军马必当迟疑不进。在北为投机，在南为掣<br /><br />&nbsp;&nbsp;&nbsp;&nbsp;肘，臣以为如此便”。上曰：“此策汝画之，为得之他人？”华曰：“臣愚见如<br /><br />&nbsp;&nbsp;&nbsp;&nbsp;此。”上平日锐于武事，闻华言若欣快者，然竟不行。<br /><br />&nbsp;&nbsp;&nbsp;&nbsp;未几，合达自陕州进奏帖，亦为此事，上得奏甚喜。蒲阿时在洛阳，驿召之，<br /><br />&nbsp;&nbsp;&nbsp;&nbsp;盖有意于此矣。蒲阿至，奏对之间不及此，止言大兵前锋忒木统之，将出冷水<br /><br />&nbsp;&nbsp;&nbsp;&nbsp;谷口，且当先御此军。上曰：“朕不问此，只欲问河中可捣否。”蒲阿不获已，<br /><br />&nbsp;&nbsp;&nbsp;&nbsp;始言睿宗所领兵骑虽多，计皆冗杂。大兵军少而精，无非选锋。金军北渡，大兵<br /><br />&nbsp;&nbsp;&nbsp;&nbsp;必遣辎重屯于平阳之北，匿其选锋百里之外，放我师渡，然后断我归路与我决战，<br /><br />&nbsp;&nbsp;&nbsp;&nbsp;恐不得利。”上曰：“朕料汝如此，果然。更不须再论，且还陕州。”蒲阿曰：<br /><br />&nbsp;&nbsp;&nbsp;&nbsp;“合达枢密使所言，此间一面革拨恐亦未尽，乞召至同议可否。”上曰：“见得<br /><br />&nbsp;&nbsp;&nbsp;&nbsp;合达亦止此而已，往复迟滞，转致误事。”华奏合达必见机会，召至同议为便。<br /><br />&nbsp;&nbsp;&nbsp;&nbsp;副枢赤盏合喜亦奏蒲阿、白华之言为是。上乃从之。召合达至，上令先与密院议<br /><br />&nbsp;&nbsp;&nbsp;&nbsp;定，然后入见。既议，华执合达奏帖举似再三，竟无一先发言者。移时，蒲阿言：<br /><br />&nbsp;&nbsp;&nbsp;&nbsp;“且勾当冷水谷一军何如。”合达曰：“是矣。”遂入见。上问卿等所议若何，<br /><br />&nbsp;&nbsp;&nbsp;&nbsp;合达敷奏，其言甚多，大概言河中之事与前日上奏时势不同，所奏亦不敢自主，<br /><br />&nbsp;&nbsp;&nbsp;&nbsp;议遂寝。二相还陕，量以军马出冷水谷，奉行故事而已。十二月，河中府破。<br /><br />&nbsp;&nbsp;&nbsp;&nbsp;九年，京城被攻。四月兵退，改元天兴。是月十六日，并枢密院归尚书省，<br /><br />&nbsp;&nbsp;&nbsp;&nbsp;以宰相兼院官，左右司首领官兼经历官，惟平章白撒、副枢合喜、院判白华、权<br /><br />&nbsp;&nbsp;&nbsp;&nbsp;院判完颜忽鲁剌退罢。忽鲁剌有口辩，上爱幸之。朝议罪忽鲁剌，而书生辈妒华<br /><br />&nbsp;&nbsp;&nbsp;&nbsp;得君，先尝以语撼之，用是而罢。金制，枢密院虽主兵，而节制在尚书省。兵兴<br /><br />&nbsp;&nbsp;&nbsp;&nbsp;以来，兹制渐改，凡是军事，省官不得预，院官独任专见，往往败事。言者多以<br /><br />&nbsp;&nbsp;&nbsp;&nbsp;为将相权不当分，至是始并之。<br /><br />&nbsp;&nbsp;&nbsp;&nbsp;十二月朔，上遣近侍局提点曳剌粘古即白华所居，问事势至于此，计将安出。<br /><br />&nbsp;&nbsp;&nbsp;&nbsp;华附奏：“今耕稼已废，粮斛将尽，四外援兵皆不可指拟，车驾当出就外兵。可<br /><br />&nbsp;&nbsp;&nbsp;&nbsp;留皇兄荆王使之监国，任其裁处。圣主既出，遣使告语北朝，我出非他处收整军<br /><br />&nbsp;&nbsp;&nbsp;&nbsp;马，止以军卒擅诛唐庆，和议从此断绝，京师今付之荆王，乞我一二州以老耳。<br /><br />&nbsp;&nbsp;&nbsp;&nbsp;如此则太后皇族可存，正如《春秋》纪季入齐为附庸之事，圣主亦得少宽矣。”<br /><br />&nbsp;&nbsp;&nbsp;&nbsp;于是起华为右司郎中。初，亲巡之计决，诸将皆预其议，将退，首领官张衮、聂<br /><br />&nbsp;&nbsp;&nbsp;&nbsp;天骥奏：“尚有旧人谙练军务者，乃置而不用，今所用者，皆不见军中事体，此<br /><br />&nbsp;&nbsp;&nbsp;&nbsp;为未尽。”上问未用者何人，皆曰院判白华，上颔之，故有是命。<br /><br />&nbsp;&nbsp;&nbsp;&nbsp;明日，召华谕之曰：“亲巡之计已决，但所往群议未定，有言归德四面皆水，<br /><br />&nbsp;&nbsp;&nbsp;&nbsp;可以自保者，或言可沿西山入邓。或言设欲入邓，大将速不今在汝州，不如取<br /><br />&nbsp;&nbsp;&nbsp;&nbsp;陈、蔡路转往邓下。卿以为如何？”华曰：“归德城虽坚，久而食尽，坐以待毙，<br /><br />&nbsp;&nbsp;&nbsp;&nbsp;决不可往。欲往邓下，既汝州有速不，断不能往。以今日事势，博徒所谓孤注<br /><br />&nbsp;&nbsp;&nbsp;&nbsp;者也。孤注云者，止有背城之战。为今之计，当直赴汝州，与之一决，有楚则无<br /><br />&nbsp;&nbsp;&nbsp;&nbsp;汉，有汉则无楚。汝州战不如半途战，半途战又不如出城战，所以然者何？我军<br /><br />&nbsp;&nbsp;&nbsp;&nbsp;食力犹在，马则豆力犹在。若出京益远，军食日减，马食野草，事益难矣。若我<br /><br />&nbsp;&nbsp;&nbsp;&nbsp;军便得战，存亡决此一举，外则可以激三军之气，内则可以慰都人之心。或止为<br /><br />&nbsp;&nbsp;&nbsp;&nbsp;避迁之计，人心顾恋家业，未必毅然从行。可详审之。”遂召诸相及首领官同议，<br /><br />&nbsp;&nbsp;&nbsp;&nbsp;禾速嘉兀地不、元帅猪儿、高显、王义深俱主归德之议，丞相赛不主邓，议竟不<br /><br />&nbsp;&nbsp;&nbsp;&nbsp;能决。明日，制旨京城食尽，今拟亲出，聚集军士于大庆殿谕以此意，谕讫，诸<br /><br />&nbsp;&nbsp;&nbsp;&nbsp;帅将佐合辞奏曰：“圣主不可亲出，止可命将，三军欣然愿为国家效死。”上犹<br /><br />&nbsp;&nbsp;&nbsp;&nbsp;豫，欲以官奴为马军帅，高显为步军帅，刘益副之，盖采舆议也，而三人者亦欲<br /><br />&nbsp;&nbsp;&nbsp;&nbsp;奉命。权参政内族讹出大骂云：“汝辈把锄不知高下，国家大事，敢易承邪！”<br /><br />&nbsp;&nbsp;&nbsp;&nbsp;众默然，惟官奴曰：“若将相可了，何至使我辈。”事亦中止。<br /><br />&nbsp;&nbsp;&nbsp;&nbsp;明日，民间哄传车驾欲奉皇太后及妃后往归德，军士家属留后。目今食尽，<br /><br />&nbsp;&nbsp;&nbsp;&nbsp;坐视城中俱饿死矣。纵能至归德，军马所费支吾复得几许日。上闻之，召赛不、<br /><br />&nbsp;&nbsp;&nbsp;&nbsp;合周、讹出、乌古孙卜吉、完颜正夫议，余人不预。移时方出，见首领官、丞相<br /><br />&nbsp;&nbsp;&nbsp;&nbsp;言，前日巡守之议已定，止为一白华都改却，今往汝州就军马索战去矣。遂择日<br /><br />&nbsp;&nbsp;&nbsp;&nbsp;祭太庙誓师，拟以二十五之日启行。是月晦，车驾至黄陵冈，复有北幸之议，语<br /><br />&nbsp;&nbsp;&nbsp;&nbsp;在《白撒传》。<br /><br />&nbsp;&nbsp;&nbsp;&nbsp;天兴二年正月朔，上次黄陵冈，就归德a船北渡，诸相共奏，京师及河南<br /><br />&nbsp;&nbsp;&nbsp;&nbsp;诸州闻上幸河北，恐生他变，可下诏安抚之。是时，在所父老僧道献食，及牛酒<br /><br />&nbsp;&nbsp;&nbsp;&nbsp;犒军者相属，上亲为拊慰，人人为之感泣。乃赦河朔，招集兵粮，赦文条画十余<br /><br />&nbsp;&nbsp;&nbsp;&nbsp;款，分道传送。二日，或有云：“昨所发河南诏书，倘落大军中，奈泄事机何。”<br /><br />&nbsp;&nbsp;&nbsp;&nbsp;上怒，委近侍局官传旨，谓首领官张衮、白华、内族讹可当发诏时不为后虑，皆<br /><br />&nbsp;&nbsp;&nbsp;&nbsp;量决之。是时卫州军两日至蒲城，而大军徐蹑其后。十五日，宰相诸帅共议上前，<br /><br />&nbsp;&nbsp;&nbsp;&nbsp;郎中完颜胡鲁剌秉笔书，某军前锋，某军殿后，余事皆有条画。书毕，惟不言所<br /><br />&nbsp;&nbsp;&nbsp;&nbsp;往，华私问胡鲁剌，托以不知。是晚，平章及诸帅还蒲城军中。夜半，讹可、衮<br /><br />&nbsp;&nbsp;&nbsp;&nbsp;就华帐中呼华云：“上已登舟，君不知之耶？”华遂问其由，讹可云：“我昨日<br /><br />&nbsp;&nbsp;&nbsp;&nbsp;已知上欲与李左丞、完颜郎中先下归德，令诸军并北岸行，至凤池渡河。今夜平<br /><br />&nbsp;&nbsp;&nbsp;&nbsp;章及禾速嘉、元帅官奴等来，言大军在蒲城曾与金军接战，势莫能支，遂拥主上<br /><br />&nbsp;&nbsp;&nbsp;&nbsp;登舟，军资一切委弃，止令忠孝军上船，马悉留营中。计舟已行数里矣。”华又<br /><br />&nbsp;&nbsp;&nbsp;&nbsp;问：“公何不从往？”云：“昨日拟定首领官止令胡鲁剌登舟，余悉随军，用是<br /><br />&nbsp;&nbsp;&nbsp;&nbsp;不敢。”是夜，总帅百家领诸军舟往凤池，大军觉之，兵遂溃。<br /><br />&nbsp;&nbsp;&nbsp;&nbsp;上在归德。三月，崔立以汴京降，右宣徽提点近侍局移剌粘古谋之邓，上不<br /><br />&nbsp;&nbsp;&nbsp;&nbsp;听。时粘古之兄瑗为邓州节度使、兼行枢密院事，其子与粘古之子并从驾为卫士。<br /><br />&nbsp;&nbsp;&nbsp;&nbsp;适朝廷将召邓兵入援，粘古因与华谋同之邓，且拉其二子以往，上觉之，独命华<br /><br />&nbsp;&nbsp;&nbsp;&nbsp;行，而粘古改之徐州。华既至邓，以事久不济，淹留于馆，遂若无意于世者。会<br /><br />&nbsp;&nbsp;&nbsp;&nbsp;瑗以邓入宋，华亦从至襄阳，宋署为制干，又改均州提督。后范用吉杀均之长吏。<br /><br />&nbsp;&nbsp;&nbsp;&nbsp;送款于北朝，遂因而北归。士大夫以华夙儒贵显，国危不能以义自处为贬云。<br /><br />&nbsp;&nbsp;&nbsp;&nbsp;用吉者，本姓孛术鲁，名久住。初归入宋，谒制置赵范，将以计动其心，故<br /><br />&nbsp;&nbsp;&nbsp;&nbsp;更姓名范用吉。赵怒其触讳，斥之，用吉犹应对如故。赵良久方悟，且利其事与<br /><br />&nbsp;&nbsp;&nbsp;&nbsp;己符，遂擢置左右，凡所言动，略不加疑，遂易其姓曰花，使为太尉，改镇均州。<br /><br />&nbsp;&nbsp;&nbsp;&nbsp;未几，纳款于北。后以家人诬以欲叛，为同列所害。<br /><br />&nbsp;&nbsp;&nbsp;&nbsp;赞曰：白华以儒者习吏事，以经生知兵，其所论建，屡中事机，然三军败衄<br /><br />&nbsp;&nbsp;&nbsp;&nbsp;之馀，士气不作，其言果可行乎。从瑗归宋，声名扫地，则犹得列于金臣之传者，<br /><br />&nbsp;&nbsp;&nbsp;&nbsp;援蜀谯周等例云。<br /><br />&nbsp;&nbsp;&nbsp;&nbsp;斜卯爱实，字正之，策论进士也。正大间，累官翰林直学士，兼左司郎中。<br /><br />&nbsp;&nbsp;&nbsp;&nbsp;天兴元年正月，闻大兵将至，以点检夹谷撒合为总帅，率步骑三万巡河渡，命宿<br /><br />&nbsp;&nbsp;&nbsp;&nbsp;直将军内族长乐权近侍局使，监其军。行至封丘而还。入自梁门，枢密副使合喜<br /><br />&nbsp;&nbsp;&nbsp;&nbsp;遇之，笑语撒合曰：“吾言信矣，当为我作主人。”盖世俗酬谢之意也。明日，<br /><br />&nbsp;&nbsp;&nbsp;&nbsp;大兵遂合，朝廷置而不问。于是爱实上言曰：“撒合统兵三万，本欲乘大兵远至，<br /><br />&nbsp;&nbsp;&nbsp;&nbsp;喘息未定而击之。出京才数十里，不逢一人骑，已畏缩不敢进。设遇大兵，其肯<br /><br />&nbsp;&nbsp;&nbsp;&nbsp;用命乎？乞斩二人以肃军政。”不报。盖合喜辈以京师倚此一军为命，初不敢俾<br /><br />&nbsp;&nbsp;&nbsp;&nbsp;之出战，特以外议哄然，故暂出以应之云。<br /><br />&nbsp;&nbsp;&nbsp;&nbsp;卫绍、镐厉二王家属，皆以兵防护，且设官提控，巡警之严过于狱犴。至是，<br /><br />&nbsp;&nbsp;&nbsp;&nbsp;卫绍宅二十年，镐厉宅四十年。正大间，朝臣屡有言及者，不报。爱实乃上言曰：<br /><br />&nbsp;&nbsp;&nbsp;&nbsp;“二族衰微，无异匹庶，假欲为不善，孰与同恶？男女婚嫁，人之大欲，岂有幽<br /><br />&nbsp;&nbsp;&nbsp;&nbsp;囚终世，永无伉俪之望，在他人尚且不忍，况骨肉乎！”哀宗感其言，始听自便。<br /><br />&nbsp;&nbsp;&nbsp;&nbsp;未几，有青城之难。<br /><br />&nbsp;&nbsp;&nbsp;&nbsp;爱实愤时相非其人，尝历数曰：“平章白撒固权市恩，击丸外百无一能。丞<br /><br />&nbsp;&nbsp;&nbsp;&nbsp;相赛不菽麦不分，更谓乏材，亦不至此人为相。参政兼枢密副使赤盏合喜粗暴，<br /><br />&nbsp;&nbsp;&nbsp;&nbsp;一马军之材止矣，乃令兼将相之权。右丞颜盏世鲁居相位已七八年，碌碌无补，<br /><br />&nbsp;&nbsp;&nbsp;&nbsp;备员而已。患难之际，倚注此类，欲冀中兴，难矣。”于是世鲁罢相，赛不乞致<br /><br />&nbsp;&nbsp;&nbsp;&nbsp;仕，而白撒、合喜不恤也。<br /><br />&nbsp;&nbsp;&nbsp;&nbsp;是年四月，京城罢攻，大兵退。既而以害唐庆事，和议遂绝。于是再签民兵<br /><br />&nbsp;&nbsp;&nbsp;&nbsp;为守御备。八月，括京城粟，以转运使完颜珠颗、张俊民、曳剌克忠等置局，以<br /><br />&nbsp;&nbsp;&nbsp;&nbsp;推举为名，珠颗谕民曰：“汝等当从实推唱，果如一旦粮尽，令汝妻子作军食，<br /><br />&nbsp;&nbsp;&nbsp;&nbsp;复能吝否？”既而罢括粟令，复以进献取之。前御史大夫内族合周复冀进用，建<br /><br />&nbsp;&nbsp;&nbsp;&nbsp;言京城括粟可得百余万石。朝廷信之，命权参知政事，与左丞李蹊总其事。先令<br /><br />&nbsp;&nbsp;&nbsp;&nbsp;各家自实，壮者存石有三斗，幼者半之，仍书其数门首，敢有匿者以升斗论罪。<br /><br />&nbsp;&nbsp;&nbsp;&nbsp;京城三十六坊，各选深刻者主之，内族完颜久住尤酷暴。有寡妇二口，实豆六斗，<br /><br />&nbsp;&nbsp;&nbsp;&nbsp;内有蓬子约三升，久住笑曰：“吾得之矣。”执而以令于众。妇泣诉曰：“妾夫<br /><br />&nbsp;&nbsp;&nbsp;&nbsp;死于兵，姑老不能为养，故杂蓬z以自食耳，非敢以为军储也。且三升，六斗<br /><br />&nbsp;&nbsp;&nbsp;&nbsp;之余。”不从，竟死杖下。京师闻之股栗，尽投其余于粪溷中。或白于李蹊，蹊<br /><br />&nbsp;&nbsp;&nbsp;&nbsp;颦蹙曰：“白之参政。”其人即白合周，周曰：“人云‘花又不损，蜜又得成’。<br /><br />&nbsp;&nbsp;&nbsp;&nbsp;予谓花不损，何由成蜜？且京师危急，今欲存社稷耶？存百姓耶？”当时皆莫敢<br /><br />&nbsp;&nbsp;&nbsp;&nbsp;言，爱实遂上奏，大概言：“罢括粟，则改虐政为仁政，散怨气为和气。”不报。<br /><br />&nbsp;&nbsp;&nbsp;&nbsp;时所括不能三万斛，而京城益萧然矣。自是之后，死者相枕，贫富束手待毙<br /><br />&nbsp;&nbsp;&nbsp;&nbsp;而已。上闻之，命出太仓米作粥以食饿者，爱实闻之叹曰：“与其食之，宁如勿<br /><br />&nbsp;&nbsp;&nbsp;&nbsp;夺。”为奉御把奴所告。又近侍干预朝政，爱实上章谏曰：“今近侍权太重，将<br /><br />&nbsp;&nbsp;&nbsp;&nbsp;相大臣不敢与之相抗。自古仆御之臣不过供给指使而已，虽名仆臣，亦必选择<br /><br />&nbsp;&nbsp;&nbsp;&nbsp;正人。今不论贤否，惟以世胄或吏员为之。夫给使令之材，使预社稷大计，此辈<br /><br />&nbsp;&nbsp;&nbsp;&nbsp;果何所知乎。”章既上，近侍数人泣诉上前曰：“爱实以臣等为奴隶，置至尊何<br /><br />&nbsp;&nbsp;&nbsp;&nbsp;地耶！”上益怒，送有司。近侍局副使李大节从容开释，乃赦之，出为中京留守，<br /><br />&nbsp;&nbsp;&nbsp;&nbsp;后不知所终。<br /><br />&nbsp;&nbsp;&nbsp;&nbsp;合周者，一名永锡。贞v中，为元帅左监军，失援中都，宣宗削除官爵，杖<br /><br />&nbsp;&nbsp;&nbsp;&nbsp;之八十。已而复用。四年，以御史大夫权尚书右丞，总兵陕西。合周留渑池数日，<br /><br />&nbsp;&nbsp;&nbsp;&nbsp;进及京兆，而大兵已至，合周竟不出兵，遂失潼关。有司以敌至不出兵当斩，诸<br /><br />&nbsp;&nbsp;&nbsp;&nbsp;皇族百余人上章救之，上曰：“向合周救中都，未至而军溃，使宗庙山陵失守，<br /><br />&nbsp;&nbsp;&nbsp;&nbsp;罪当诛，朕特宽贷以全其命。寻复重职，今镇陕西，所犯乃尔，国家大法，岂敢<br /><br />&nbsp;&nbsp;&nbsp;&nbsp;私耶！”遂再夺爵，免死除名。至是，为参知政事。性好作诗词，语鄙俚，人采<br /><br />&nbsp;&nbsp;&nbsp;&nbsp;其语以为戏笑。因自草《括粟榜文》，有“雀无翅儿不飞，蛇无头儿不行”等语，<br /><br />&nbsp;&nbsp;&nbsp;&nbsp;以“而”作“儿”，掾史知之，不敢易也。京城目之曰“雀儿参政”。哀宗用而<br /><br />&nbsp;&nbsp;&nbsp;&nbsp;不悟，竟致败事。<br /><br />&nbsp;&nbsp;&nbsp;&nbsp;石抹世蓿字景略。幼勤学，为文有体裁。承安二年，以父元毅死王事，收<br /><br />&nbsp;&nbsp;&nbsp;&nbsp;充擎执。五年，登词赋、经义两科进士第。贞v三年，累官为太常丞，预讲议所<br /><br />&nbsp;&nbsp;&nbsp;&nbsp;事。时朝廷徙河北军户河南，宰职议给以田，世奚涎栽唬骸盎南兄田及牧马地，<br /><br />&nbsp;&nbsp;&nbsp;&nbsp;其始耕垦，费力当倍，一岁断不能熟。若夺民素莳者与之，则民将失所，且启不<br /><br />&nbsp;&nbsp;&nbsp;&nbsp;和之端。况军户率无耕牛，虽或有之，而廪给未敢遽减。彼既南来，所捐田宅为<br /><br />&nbsp;&nbsp;&nbsp;&nbsp;人所有，一旦北归，能无争夺？切谓宜令军户分人归守本业，收其晚禾，至春复<br /><br />&nbsp;&nbsp;&nbsp;&nbsp;还为固守计。”会侍御史刘元规亦言给田不便，上大悟，乃罢之。未几，迁同知<br /><br />&nbsp;&nbsp;&nbsp;&nbsp;金安军节度使。兴定二年，选为华州元帅府参议官。初，右都监完颜合达行帅府<br /><br />&nbsp;&nbsp;&nbsp;&nbsp;于桢州，尝以前同知平凉府事卓鲁回蒲乃速为参议，及移驻华州，陕西行省请复<br /><br />&nbsp;&nbsp;&nbsp;&nbsp;用蒲乃速，令世薷敝。上曰：“蒲乃速但能承奉人耳，余无所长，非如世蘅<br /><br />&nbsp;&nbsp;&nbsp;&nbsp;任以事。华为要镇，而轻用其人，或致败事。”遂独用世扪伞Ｑ叭胛尚书省左<br /><br />&nbsp;&nbsp;&nbsp;&nbsp;司郎中。元光元年，夺一官，解职。初，世奕位州，有荐其深通钱谷者，复察<br /><br />&nbsp;&nbsp;&nbsp;&nbsp;不如所举，未籍行止中。后主者举觉，平章英王以世薇芏妓局繁，私属治籍吏<br /><br />&nbsp;&nbsp;&nbsp;&nbsp;冀改他职，奏下有司，故有是责。久之，起为礼部侍郎，转司农，改太常卿。正<br /><br />&nbsp;&nbsp;&nbsp;&nbsp;大中，为礼部尚书，兼翰林侍讲学士。<br /><br />&nbsp;&nbsp;&nbsp;&nbsp;天兴元年冬，哀宗将北渡，世蘼食官刘肃、田芝等二十人求见仁安殿。上<br /><br />&nbsp;&nbsp;&nbsp;&nbsp;问卿等欲何言，世拊唬骸俺嫉任疟菹掠亲出，切谓此行不便。”上曰：“我不<br /><br />&nbsp;&nbsp;&nbsp;&nbsp;出，军分为二，一军守，一军出战。我出则军合为一。”世拊唬骸氨菹鲁鲈蚓<br /><br />&nbsp;&nbsp;&nbsp;&nbsp;分为三，一守、一战、一中军护从，不若不出为愈也。”上曰：“卿等不知，我<br /><br />&nbsp;&nbsp;&nbsp;&nbsp;若得完颜仲德、恒山公武仙付之兵事，何劳我出。我岂不知今日将兵者，官奴统<br /><br />&nbsp;&nbsp;&nbsp;&nbsp;马兵三百止矣，刘益将步兵五千止矣，欲不自将，得乎？”上又指御榻曰：“我<br /><br />&nbsp;&nbsp;&nbsp;&nbsp;此行岂复有还期，但恨我无罪亡国耳。我未尝奢侈，未尝信任小人。”世抻<br /><br />&nbsp;&nbsp;&nbsp;&nbsp;声曰：“陛下用小人则亦有之。”上曰：“小人谓谁？”世蘩数曰：“移剌粘<br /><br />&nbsp;&nbsp;&nbsp;&nbsp;古、温敦昌孙、兀撒惹、完颜长乐皆小人也。陛下不知为小人，所以用之。”肃<br /><br />&nbsp;&nbsp;&nbsp;&nbsp;与世薷炊嘤醒裕良久，君臣涕泣而别。初，肃等求见，本欲数此四人。至是，<br /><br />&nbsp;&nbsp;&nbsp;&nbsp;世薅姥灾，于是哀宗以世扌小Ｗ云殉侵凉榈隆Ｃ髂炅月，走蔡州，次新蔡县<br /><br />&nbsp;&nbsp;&nbsp;&nbsp;之姜寨。<br /><br />&nbsp;&nbsp;&nbsp;&nbsp;世拮俞裕时为县令，拜上于马前，兵乱后父子始相见。上嘉之，授嵩应奉<br /><br />&nbsp;&nbsp;&nbsp;&nbsp;翰林文字，以便养亲。蔡城破，父子俱死。嵩字企隆，兴定二年经义进士。<br /><br />&nbsp;&nbsp;&nbsp;&nbsp;赞曰：爱实言卫、镐家属禁锢之虐，京城括粟之暴，近侍干政之横；世扪<br /><br />&nbsp;&nbsp;&nbsp;&nbsp;河北军户给田之不便，亲出渡河之非计；皆药石之言也。然金至斯时，病在膏肓<br /><br />&nbsp;&nbsp;&nbsp;&nbsp;间矣，仓扁何施焉。其为忠谠，则不可废也。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2805);">加入书签</a><a
                        href="2804.html">上一页</a>&larr;<a href="index.html">返回列表</a>&rarr;<a
                            href="2806.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2804.html"; var next_page = "2806.html"; var index_page = "index.html"; var sortid = "9"; var article_id = "43"; var chapter_id = "2805"; var articlename = "金史"; var chaptername = " 卷一百十四 列传第五十二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>