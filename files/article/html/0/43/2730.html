<!DOCTYPE html>
<html>
<head>
<meta charset="gbk" />
<title>金史- 卷三十九 志第二十-在线阅读-哈西文学网</title>
<meta name="keywords" content="脱脱等，金史， 卷三十九 志第二十全文， 卷三十九 志第二十在线阅读 哈西文学网" />
<meta name="description" content="哈西文学网提供脱脱等的金史  卷三十九 志第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2730.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2730.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十九 志第二十</h1>
            <div class="link xb">
                <a href="2729.html">上一页</a>&larr;<a href="index.html">返回列表</a>&rarr;<a
                    href="2731.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐上<br /><br />&nbsp;&nbsp;&nbsp;&nbsp;《传》曰：“王者功成作乐，治定制礼。”岂二帝三王之弥文哉！盖有天下<br /><br />&nbsp;&nbsp;&nbsp;&nbsp;者，将一轨度、正民俗、合人神、和上下，舍礼乐何以焉。金初得宋，始有金石<br /><br />&nbsp;&nbsp;&nbsp;&nbsp;之乐，然而未尽其美也。及乎大定、明昌之际，日修月葺，粲然大备。其隶太常<br /><br />&nbsp;&nbsp;&nbsp;&nbsp;者，即郊庙、祀享、大宴、大朝会宫县二舞是也。隶教坊者，则有铙歌鼓吹，天<br /><br />&nbsp;&nbsp;&nbsp;&nbsp;子行幸卤簿导引之乐也。有散乐。有渤海乐。有本国旧音，世宗尝写其意度为雅<br /><br />&nbsp;&nbsp;&nbsp;&nbsp;曲，史录其一，其俚者弗载云。<br /><br />&nbsp;&nbsp;&nbsp;&nbsp;○雅乐<br /><br />&nbsp;&nbsp;&nbsp;&nbsp;凡大祀、中祀、天子受册宝、御楼肆赦、受外国使贺则用之。初，太宗取汴，<br /><br />&nbsp;&nbsp;&nbsp;&nbsp;得宋之仪章钟磬乐，挈之以归。皇统元年，熙宗加尊号，始就用宋乐，有司以<br /><br />&nbsp;&nbsp;&nbsp;&nbsp;钟磬刻“晟”字者犯太宗讳，皆以黄纸封之。大定十四年，太常始议：“历代之<br /><br />&nbsp;&nbsp;&nbsp;&nbsp;乐各自为名，今郊庙社稷所用宋乐器犯庙讳，宜皆刮去，更为制名。”于是，命<br /><br />&nbsp;&nbsp;&nbsp;&nbsp;礼部、学士院、太常寺撰名，乃取大乐与天地同和之义，名之曰“太和”。文、<br /><br />&nbsp;&nbsp;&nbsp;&nbsp;武二舞。皇统年间，定文舞曰《仁丰道洽之舞》，武舞曰《功成治定之舞》。<br /><br />&nbsp;&nbsp;&nbsp;&nbsp;《贞元仪》又改文舞曰《保大定功之舞》，武舞曰《万国来同之舞》。大定十一<br /><br />&nbsp;&nbsp;&nbsp;&nbsp;年又有《四海会同之舞》，于是一代之制始备。<br /><br />&nbsp;&nbsp;&nbsp;&nbsp;明昌五年，诏用唐、宋故事，置所，讲议礼乐。有司谓：“雅乐自周、汉以<br /><br />&nbsp;&nbsp;&nbsp;&nbsp;来止存大法，魏、晋而后更造律度，讫无定论。至后周保定中，得古玉斗于地中，<br /><br />&nbsp;&nbsp;&nbsp;&nbsp;以造尺律，其后牛弘以为不可，止用苏绰铁尺，至隋亦用之。唐兴，因隋乐不改，<br /><br />&nbsp;&nbsp;&nbsp;&nbsp;及黄巢之乱，乐县散失，太常博士殷盈孙以周法铸Y钟、编钟，处士萧承训等校<br /><br />&nbsp;&nbsp;&nbsp;&nbsp;石磐，合而奏之。至周显德以黍定律，议者谓比唐乐高五律。宋初亦用王朴所制<br /><br />&nbsp;&nbsp;&nbsp;&nbsp;乐，时和岘以周显德律音近哀思，乃依西京铜望臬、石尺重造十二管，取声下王<br /><br />&nbsp;&nbsp;&nbsp;&nbsp;朴一律。景v初，李照取黍累尺成律，以其声犹高，更用太府布帛尺，遂下太常<br /><br />&nbsp;&nbsp;&nbsp;&nbsp;乐三律。皇v中，阮逸、胡瑗改造止下一律，或谓其声m郁不和，依旧用王朴乐。<br /><br />&nbsp;&nbsp;&nbsp;&nbsp;元丰间，杨杰参用李照钟磬加四清声，下王朴乐二律，以为新乐。元v间，范镇<br /><br />&nbsp;&nbsp;&nbsp;&nbsp;又造新律，下李照乐一律，而未用。至崇宁间，魏汉津以范镇知旧乐之高，无法<br /><br />&nbsp;&nbsp;&nbsp;&nbsp;以下之，乃以时君指节为尺，其所造钟磐即今所用乐是也。然以王朴所制声高，<br /><br />&nbsp;&nbsp;&nbsp;&nbsp;屡命改作，李照以太府尺制律，人习旧听疑于太重。其后范镇等论乐，复用李照<br /><br />&nbsp;&nbsp;&nbsp;&nbsp;所用太府尺、即周、隋所用铁尺，牛弘等以谓近古合宜者也。今取见有乐，以唐<br /><br />&nbsp;&nbsp;&nbsp;&nbsp;初开元钱校其分寸亦同，则汉津所用指尺殆与周、隋、唐所用之尺同矣。汉津用<br /><br />&nbsp;&nbsp;&nbsp;&nbsp;李照、范镇之说，而耻同之，故用时君指节为尺，使众人不敢轻议。其尺虽为诡<br /><br />&nbsp;&nbsp;&nbsp;&nbsp;说，其制乃与古同，而清浊高下皆适中，非出于法数之外私意妄为者也。盖今之<br /><br />&nbsp;&nbsp;&nbsp;&nbsp;钟磬虽崇宁之所制，亦周、隋、唐之乐也。阅今所用乐律，声调和平，无太高太<br /><br />&nbsp;&nbsp;&nbsp;&nbsp;下之失，可以久用。唯辰钟、辰磬自昔数缺，宜补铸辰钟十五，辰磬二十一，通<br /><br />&nbsp;&nbsp;&nbsp;&nbsp;旧各为二十四。”上曰：“尝观宋人论乐，以为律主于人声，不当泥于其器，<br /><br />&nbsp;&nbsp;&nbsp;&nbsp;要之在声和而已。”于是，命礼部符下南京，取宋旧工，更铸辰钟十有二。又以<br /><br />&nbsp;&nbsp;&nbsp;&nbsp;旧钟姑洗、夷则皆高五律，无射高二律，别铸以补之，乃协。又琢辰磬各十有二，<br /><br />&nbsp;&nbsp;&nbsp;&nbsp;以其半少劣，择其谐者而用之。初，正隆间，海陵营太庙于汴，贞v南迁，宣宗<br /><br />&nbsp;&nbsp;&nbsp;&nbsp;修之，以y诸帝神主。其地，故宋景灵宫之址也。掘其下，得编钟十三，编磬八，<br /><br />&nbsp;&nbsp;&nbsp;&nbsp;皆刻“大晟”字。时朝廷多故，礼器散亡，竟亦不能备也，<br /><br />&nbsp;&nbsp;&nbsp;&nbsp;大定十一年，太常议：“按《唐会耍》旧制，南北郊宫县用二十架，周、汉、<br /><br />&nbsp;&nbsp;&nbsp;&nbsp;魏、晋、宋、齐六朝及唐《开元》、宋《开宝礼》，其数皆同。《宋会耍》用三<br /><br />&nbsp;&nbsp;&nbsp;&nbsp;十六架，《五礼新仪》用四十八架，其数多，似乎太侈。今拟《太常因革礼》，<br /><br />&nbsp;&nbsp;&nbsp;&nbsp;天子宫县之乐三十六，宗庙与殿庭同，郊丘则二十，宜用宫县二十架，登歌<br /><br />&nbsp;&nbsp;&nbsp;&nbsp;编钟、编磬各一。又按《周礼大司乐》：‘凡乐，圜钟为宫，黄钟为角，太蔟<br /><br />&nbsp;&nbsp;&nbsp;&nbsp;为徵，姑洗为羽。雷鼓、雷鼗、孤竹之管、云和之琴瑟、云门之舞，冬日至于地<br /><br />&nbsp;&nbsp;&nbsp;&nbsp;上之圜丘奏之，若乐六变，则天神皆降，可得而礼矣。’六变，谓六成也。唐、<br /><br />&nbsp;&nbsp;&nbsp;&nbsp;宋因之。盖圜钟，夹钟也，用为宫者以上应房、心，有天帝明堂之象也。宫声三<br /><br />&nbsp;&nbsp;&nbsp;&nbsp;奏，角徵羽各一奏，合阳之奇数，欲神听之也。凡乐起于阳，至少阴而止，圜钟<br /><br />&nbsp;&nbsp;&nbsp;&nbsp;自卯至申其数有六，故六变而乐止，则天神皆降，可得而礼也。乐曲之名，唐以<br /><br />&nbsp;&nbsp;&nbsp;&nbsp;‘和’，宋以‘安’，本朝定乐曲以‘宁’为名，今止有太庙享乐曲，而郊祀<br /><br />&nbsp;&nbsp;&nbsp;&nbsp;乐曲未备。皇统九年拜天用《乾宁之曲》，今圜丘降神固可就用。今太庙享，<br /><br />&nbsp;&nbsp;&nbsp;&nbsp;皇帝升降行止奏《昌宁之曲》，迎俎奏《丰宁之曲》，酌献、舞出入奏《肃宁之<br /><br />&nbsp;&nbsp;&nbsp;&nbsp;曲》，饮福奏《福宁之曲》，宋《开宝礼》亦可就用。余有郊祀曲名，皇帝入中<br /><br />&nbsp;&nbsp;&nbsp;&nbsp;濉⒌煊癖摇⒂俎、酌献、舞出入乐曲，宜皆以‘宁’字制名。”遂命学士院撰<br /><br />&nbsp;&nbsp;&nbsp;&nbsp;焉。皇帝入中遄唷恫宁之曲》，降神、送神奏《乾宁之曲》，昊天上帝奏《洪<br /><br />&nbsp;&nbsp;&nbsp;&nbsp;宁之曲》，皇地o奏《坤宁之曲》，配位奏《永宁之曲》，饮福奏《福宁之曲》，<br /><br />&nbsp;&nbsp;&nbsp;&nbsp;升降、望燎、出入大小次，并与入中逋，余载仪注及乐章。又命太常议文武二<br /><br />&nbsp;&nbsp;&nbsp;&nbsp;舞所当先后，太常议：“按唐、宋郊庙之礼，并先文后武，本朝自行E之礼亦<br /><br />&nbsp;&nbsp;&nbsp;&nbsp;然。惟唐韦万石建议谓先儒相传，以揖让得天下则先奏文，以征伐得天下则先奏<br /><br />&nbsp;&nbsp;&nbsp;&nbsp;武。当时虽从，寻复改之。其以《开元礼》先文后武为定。方丘如圜丘之仪，社<br /><br />&nbsp;&nbsp;&nbsp;&nbsp;稷则用登歌。”<br /><br />&nbsp;&nbsp;&nbsp;&nbsp;宗庙。皇帝入门，宫县以无射宫，升殿，登歌以夹钟，皆奏《昌宁之曲》。<br /><br />&nbsp;&nbsp;&nbsp;&nbsp;迎神、送神奏《来宁之曲》，九成。天德二年，晨稞毕，还小次，方奏迎神曲。<br /><br />&nbsp;&nbsp;&nbsp;&nbsp;大定十一年，朝享，奏依《开元》、《开宝礼》，至版位，即奏黄钟宫三、大吕<br /><br />&nbsp;&nbsp;&nbsp;&nbsp;角二、太蔟徵二、应钟羽二，曲词皆同。进俎，奏《丰宁之曲》。酌献，宫县奏<br /><br />&nbsp;&nbsp;&nbsp;&nbsp;无射《大元之曲》。诸室之曲，德帝曰《大熙》，安帝曰《大安》，献祖曰《大<br /><br />&nbsp;&nbsp;&nbsp;&nbsp;昭》，昭祖曰《大成》，景祖曰《大昌》，世祖曰《大武》，肃宗曰《大明》，<br /><br />&nbsp;&nbsp;&nbsp;&nbsp;穆宗曰《大章》，康宗曰《大康》，太祖曰《大定》，太宗曰《大惠》，熙宗曰<br /><br />&nbsp;&nbsp;&nbsp;&nbsp;《大同》，睿宗曰《大和》，昭德皇后庙曰《仪坤》，世宗曰《大钧》，显宗曰<br /><br />&nbsp;&nbsp;&nbsp;&nbsp;《大宁》，章宗曰《大隆》，宣宗曰《大庆》。皇帝还版位及亚终献，皆奏无射<br /><br />&nbsp;&nbsp;&nbsp;&nbsp;宫《肃宁之曲》。饮福，登歌奏夹钟宫《福宁之曲》。彻豆，奏《丰宁之曲》，<br /><br />&nbsp;&nbsp;&nbsp;&nbsp;皆用无射宫。大定十二年制，E时享有司摄事，初献盥洗，奏无射宫《肃宁之<br /><br />&nbsp;&nbsp;&nbsp;&nbsp;曲》。升阶，登歌奏夹钟宫《嘉宁之曲》。余并与亲享同。其别庙昭德皇后、宣<br /><br />&nbsp;&nbsp;&nbsp;&nbsp;孝太子所用，并载仪注、乐章。<br /><br />&nbsp;&nbsp;&nbsp;&nbsp;旧制，太庙、皇考庙乐工各三十九人。大定二十九年，升y显宗，有司以为：<br /><br />&nbsp;&nbsp;&nbsp;&nbsp;“宋之太庙、别庙，堂上乐各四十八人，今之乐工少十八人，拟令皇考庙旧乐工<br /><br />&nbsp;&nbsp;&nbsp;&nbsp;皆充两庙堂上乐，以应前代九十六人之数。”尚书省议：“古乐工无定数。”遂<br /><br />&nbsp;&nbsp;&nbsp;&nbsp;奏太庙、别庙通以百人为定。明昌六年，创设宫县，乐工一百五十六人。承安三<br /><br />&nbsp;&nbsp;&nbsp;&nbsp;年，敕：“祭庙用教坊奏古乐，非礼也。其自今召百姓材美者，给以食直，教阅<br /><br />&nbsp;&nbsp;&nbsp;&nbsp;以待用。”泰和元年，命宫县乐工月给钱粟二贯石，遇正乐工阙，验色收补。四<br /><br />&nbsp;&nbsp;&nbsp;&nbsp;年，尚书省奏：“宫县乐工总用二百五十六人，而旧所设止百人，时或用之即以<br /><br />&nbsp;&nbsp;&nbsp;&nbsp;贴部教坊阅习。自明昌间，以渤海教坊兼习，而又创设九十二人。且宫县之乐行<br /><br />&nbsp;&nbsp;&nbsp;&nbsp;大礼乃始用之，若其数复阙，但前期遣汉人教坊及大兴府乐人习之，亦可备用。”<br /><br />&nbsp;&nbsp;&nbsp;&nbsp;遂诏罢创设者。宣宗南迁，y诸帝主于汴京太庙。礼官言：“y享礼毕，车驾还<br /><br />&nbsp;&nbsp;&nbsp;&nbsp;宫，至承天门外，百官奉迎，宫县奏《采茨》。”以乐未备，遂止用教坊乐。<br /><br />&nbsp;&nbsp;&nbsp;&nbsp;哀宗迁蔡，天兴二年七月丁巳，太祖、太宗及后妃御容至自汴京，奉安于乾元寺。<br /><br />&nbsp;&nbsp;&nbsp;&nbsp;左宣徽使温敦七十五奏当用乐。上曰：“乐须太常，奈何？”七十五曰：“市有<br /><br />&nbsp;&nbsp;&nbsp;&nbsp;优乐，可假用之。”权左右司员外郎王鹗奏曰：“世俗之乐，岂可施于帝王之前？”<br /><br />&nbsp;&nbsp;&nbsp;&nbsp;遂止。<br /><br />&nbsp;&nbsp;&nbsp;&nbsp;乐舞名数。太庙登歌，钟一，磬一，歌工四，a二，埙二，篪二，笛<br /><br />&nbsp;&nbsp;&nbsp;&nbsp;二，巢笙二，和笙二，箫二，七星匏一，九耀匏一，闰余匏一，搏拊二，且唬<br /><br />&nbsp;&nbsp;&nbsp;&nbsp;一，麾一，一弦琴、三弦琴、五弦琴、七弦琴、九弦琴各二，瑟四。别庙登歌<br /><br />&nbsp;&nbsp;&nbsp;&nbsp;并同。亲祠则用金钟、玉磬，摄祭则用编钟、编磬。宫县乐三十六：编钟十二<br /><br />&nbsp;&nbsp;&nbsp;&nbsp;，编磬十二，大钟、Y钟、特磬各四。建鼓、应鼓、@鼓各四，路鼓二，<br /><br />&nbsp;&nbsp;&nbsp;&nbsp;路鼗二，晋鼓一，巢笙、竽笙各十，箫十，a十，篪十，笛十，埙八，一弦琴三，<br /><br />&nbsp;&nbsp;&nbsp;&nbsp;三弦、五弦、七弦、九弦琴各六，瑟十二，且唬一，麾一。文舞所执a、<br /><br />&nbsp;&nbsp;&nbsp;&nbsp;翟各六十四，武舞所执朱干、玉戚各六十四，引舞所执旌二，纛二，牙杖二，单<br /><br />&nbsp;&nbsp;&nbsp;&nbsp;鼗二，单铎二，双铎二，金铙二，金T二，金钲二，相鼓二，雅鼓二。有司摄<br /><br />&nbsp;&nbsp;&nbsp;&nbsp;祭，宫县二十：编钟四，编磬四，辰钟十二。建鼓四，路鼓四，路鼗二，晋鼓<br /><br />&nbsp;&nbsp;&nbsp;&nbsp;一，巢笙、竽笙、箫、埙、篪、笛各八，一弦琴三，三弦、五弦、七弦、九弦琴<br /><br />&nbsp;&nbsp;&nbsp;&nbsp;各六，瑟八，恰各一，麾一。登歌及二舞引舞所执与亲祠同。<br /><br />&nbsp;&nbsp;&nbsp;&nbsp;皇帝受册宝。前期，大乐令与协律郎设乐县于殿廷。又设举麾位二，一于殿<br /><br />&nbsp;&nbsp;&nbsp;&nbsp;西阶，一于乐县西北。又设登歌乐架于殿上。至日，侍中奏：“外办。”宫县乐<br /><br />&nbsp;&nbsp;&nbsp;&nbsp;作，皇帝乃出，即坐，乐止。奉宝入门，乐作，置褥位上，乐止。初引时宫县乐<br /><br />&nbsp;&nbsp;&nbsp;&nbsp;作，至位立定，乐止。宝初行，乐作，至御前置讫，乐止。皇帝受宝讫，乐作，<br /><br />&nbsp;&nbsp;&nbsp;&nbsp;侍中奏：“称贺。”乐止。皇太子升殿，登歌乐作，复位，乐止。侍中奏：“礼<br /><br />&nbsp;&nbsp;&nbsp;&nbsp;毕。”宫县乐作，皇帝还幕次，乐止。<br /><br />&nbsp;&nbsp;&nbsp;&nbsp;御楼宣赦。前期，大乐署设宫县于楼下，又设鼓一于宫县之左。至日，金鸡<br /><br />&nbsp;&nbsp;&nbsp;&nbsp;初立，大乐署击鼓，立讫，鼓止。侍中奏：“外办。”大乐令撞黄钟之钟，右五<br /><br />&nbsp;&nbsp;&nbsp;&nbsp;钟皆应，《昌宁之乐》作，皇帝乃出。宣读讫，百官舞蹈，礼毕，大乐令撞蕤宾<br /><br />&nbsp;&nbsp;&nbsp;&nbsp;之钟，左五钟皆应，《昌宁之乐》作，皇帝降座，乐止。凡皇帝出入升降及分班<br /><br />&nbsp;&nbsp;&nbsp;&nbsp;合班，皆乐作，坐、立定乃止。其册命中宫、皇太子、太孙，受外国使贺。宴外<br /><br />&nbsp;&nbsp;&nbsp;&nbsp;国使，皆用宫县。<br /><br />&nbsp;&nbsp;&nbsp;&nbsp;○散乐<br /><br />&nbsp;&nbsp;&nbsp;&nbsp;元日、圣诞称贺，曲宴外国使，则教坊奏之。其乐器名曲不传。皇统二年宰<br /><br />&nbsp;&nbsp;&nbsp;&nbsp;臣奏：“自古并无伶人赴朝参之例，所有教坊人员只宜听候宣唤，不合同百寮赴<br /><br />&nbsp;&nbsp;&nbsp;&nbsp;起居。”从之。章宗明昌二年十一月甲寅，禁伶人不得以历代帝王为戏及称万岁<br /><br />&nbsp;&nbsp;&nbsp;&nbsp;者，以不应为事重法科。泰和初，有司又奏太常工人数少，即以渤海，汉人教坊<br /><br />&nbsp;&nbsp;&nbsp;&nbsp;及大兴府乐人兼习以备用。<br /><br />&nbsp;&nbsp;&nbsp;&nbsp;○鼓吹乐<br /><br />&nbsp;&nbsp;&nbsp;&nbsp;马上乐也。天子鼓吹、横吹各有前、后部，部又各分二节。金初用辽故物，<br /><br />&nbsp;&nbsp;&nbsp;&nbsp;其后杂用宋仪。海陵迁燕及大定十一年卤簿，皆分鼓吹为四节，其他行幸惟用两<br /><br />&nbsp;&nbsp;&nbsp;&nbsp;部而已。<br /><br />&nbsp;&nbsp;&nbsp;&nbsp;△前部第一：<br /><br />&nbsp;&nbsp;&nbsp;&nbsp;鼓吹令二人<br /><br />&nbsp;&nbsp;&nbsp;&nbsp;夤氖二金钲十二<br /><br />&nbsp;&nbsp;&nbsp;&nbsp;大鼓百二十长鸣百二十<br /><br />&nbsp;&nbsp;&nbsp;&nbsp;铙鼓一十二歌二十四<br /><br />&nbsp;&nbsp;&nbsp;&nbsp;拱辰管二十四箫二十四<br /><br />&nbsp;&nbsp;&nbsp;&nbsp;笳二十四大横吹一百二十<br /><br />&nbsp;&nbsp;&nbsp;&nbsp;△前部第二：<br /><br />&nbsp;&nbsp;&nbsp;&nbsp;节鼓二笛二十四<br /><br />&nbsp;&nbsp;&nbsp;&nbsp;箫二十四筚篥二十四<br /><br />&nbsp;&nbsp;&nbsp;&nbsp;笳二十四桃皮筚篥二十四<br /><br />&nbsp;&nbsp;&nbsp;&nbsp;夤氖二金钲十二<br /><br />&nbsp;&nbsp;&nbsp;&nbsp;小鼓百二十中鸣百二十<br /><br />&nbsp;&nbsp;&nbsp;&nbsp;羽葆鼓十二歌二十四<br /><br />&nbsp;&nbsp;&nbsp;&nbsp;拱辰管十四箫二十四<br /><br />&nbsp;&nbsp;&nbsp;&nbsp;△后部第一：<br /><br />&nbsp;&nbsp;&nbsp;&nbsp;鼓吹丞二人<br /><br />&nbsp;&nbsp;&nbsp;&nbsp;夤娜金钲三<br /><br />&nbsp;&nbsp;&nbsp;&nbsp;羽葆鼓十二歌二十四<br /><br />&nbsp;&nbsp;&nbsp;&nbsp;拱辰管二十四箫二十四<br /><br />&nbsp;&nbsp;&nbsp;&nbsp;笳二十四节鼓二<br /><br />&nbsp;&nbsp;&nbsp;&nbsp;铙鼓十二歌十六<br /><br />&nbsp;&nbsp;&nbsp;&nbsp;箫二十四笳二十四<br /><br />&nbsp;&nbsp;&nbsp;&nbsp;小横吹百二十<br /><br />&nbsp;&nbsp;&nbsp;&nbsp;△后部第二：<br /><br />&nbsp;&nbsp;&nbsp;&nbsp;笛二十四箫二十四<br /><br />&nbsp;&nbsp;&nbsp;&nbsp;筚篥二十四笳二十四<br /><br />&nbsp;&nbsp;&nbsp;&nbsp;桃皮筚篥二十四<br /><br />&nbsp;&nbsp;&nbsp;&nbsp;○本朝乐曲<br /><br />&nbsp;&nbsp;&nbsp;&nbsp;世宗大定九年十一月庚申，皇太子生日，上宴于东宫，命奏新声，谓大臣曰：<br /><br />&nbsp;&nbsp;&nbsp;&nbsp;“朕制此曲，名《君臣乐》，今天下无事，与卿等共之，不亦乐乎？”辞律不传。<br /><br />&nbsp;&nbsp;&nbsp;&nbsp;十三年四月乙亥，上御睿思殿，命歌者歌女直词，顾谓皇太子曰：“朕思先朝所<br /><br />&nbsp;&nbsp;&nbsp;&nbsp;行之事，未尝暂忘，故时听此词，亦欲令汝辈知女直醇质之风。至于文字、语言<br /><br />&nbsp;&nbsp;&nbsp;&nbsp;或不通晓，是忘本也！”二十五年四月，幸上京，宴宗室于皇武殿，饮酒乐，上<br /><br />&nbsp;&nbsp;&nbsp;&nbsp;谕之曰：“今日甚欲成醉，此乐不易得也。昔汉高祖过故乡，与父老欢饮，击筑<br /><br />&nbsp;&nbsp;&nbsp;&nbsp;而歌，令诸儿和之。彼起布衣，尚且如是，况我祖宗世有此土，今天下一统，朕<br /><br />&nbsp;&nbsp;&nbsp;&nbsp;巡幸至此，何不乐饮！”于时宗室妇女起舞，进酒毕，群臣故老起舞，上曰：<br /><br />&nbsp;&nbsp;&nbsp;&nbsp;“吾来故乡数月矣，今回期已近，未尝有一人歌本曲者，汝曹来前，吾为汝歌。”<br /><br />&nbsp;&nbsp;&nbsp;&nbsp;乃命宗室子叙坐殿下者皆上殿，面听上歌。曲道祖宗创业艰难，及所以继述之意。<br /><br />&nbsp;&nbsp;&nbsp;&nbsp;上既自歌，至慨想祖宗音容如睹之语，悲感不复能成声，歌毕，泣下数行。右丞<br /><br />&nbsp;&nbsp;&nbsp;&nbsp;相元忠暨群臣宗戚捧觞上寿，皆称万岁。于是诸老人更歌本曲，如私家相会，畅<br /><br />&nbsp;&nbsp;&nbsp;&nbsp;然欢洽。上复续调歌曲，留坐一更，极欢而罢。其辞曰：<br /><br />&nbsp;&nbsp;&nbsp;&nbsp;猗欤我祖，圣矣武元。诞膺明命，功光于天。拯溺救楚，深根固蒂。克开我<br /><br />&nbsp;&nbsp;&nbsp;&nbsp;后，传福万世。无河海陵，淫昏多罪。反易天道，荼毒海内。自昔肇基，至于继<br /><br />&nbsp;&nbsp;&nbsp;&nbsp;体。积累之业，沦胥且坠。望戴所归，不谋同意。宗庙至重，人心难拒。勉副乐<br /><br />&nbsp;&nbsp;&nbsp;&nbsp;推，肆予嗣绪。二十四年，兢业万几。亿兆庶姓，怀保安绥。国家闲暇，廓然无<br /><br />&nbsp;&nbsp;&nbsp;&nbsp;事。乃眷上都，兴帝之第。属兹来游，恻然予思。风物减耗，殆非昔时。于乡于<br /><br />&nbsp;&nbsp;&nbsp;&nbsp;里，皆非初始。虽非初始，朕自乐此。虽非昔时，朕无异视。瞻恋慨想，祖宗旧<br /><br />&nbsp;&nbsp;&nbsp;&nbsp;宇。属属音容，宛然如睹。童嬉孺慕，历历其处。壮岁经行，恍然如故。旧年<br /><br />&nbsp;&nbsp;&nbsp;&nbsp;从游，依`如昨。欢诚契阔，旦暮之若。于嗟阔别兮，云胡不乐。<br /><br />&nbsp;&nbsp;&nbsp;&nbsp;郊祀乐歌<br /><br />&nbsp;&nbsp;&nbsp;&nbsp;皇帝入中澹宫县黄钟宫《昌宁之曲》：（凡步武同。）<br /><br />&nbsp;&nbsp;&nbsp;&nbsp;衮服穆穆，临于中濉Ｕ把脏魈常皇皇后帝。祀肇称，磬香维德。爰暨百<br /><br />&nbsp;&nbsp;&nbsp;&nbsp;神，于昭受职。<br /><br />&nbsp;&nbsp;&nbsp;&nbsp;降神，宫县《乾宁之曲》、《仁丰道洽之舞》。圜钟为宫，黄钟为角，太蔟<br /><br />&nbsp;&nbsp;&nbsp;&nbsp;为徵，姑洗为羽。圜钟三奏，黄钟、太蔟、姑洗皆一奏，词并同：<br /><br />&nbsp;&nbsp;&nbsp;&nbsp;我金之兴，皇天锡羡。惟神之休，爰兹郊见。有玉其礼，有牲其荐。将受厥<br /><br />&nbsp;&nbsp;&nbsp;&nbsp;明，来宁来燕。<br /><br />&nbsp;&nbsp;&nbsp;&nbsp;皇帝盥洗，宫县黄钟宫《昌宁之曲》：<br /><br />&nbsp;&nbsp;&nbsp;&nbsp;因天事天，宗将礼。爰饬攸司，奉时洗。挹彼注兹，乃升坛陛。先事而<br /><br />&nbsp;&nbsp;&nbsp;&nbsp;虔，神劳岂弟。<br /><br />&nbsp;&nbsp;&nbsp;&nbsp;皇帝升坛，登歌大吕宫《昌宁之曲》：<br /><br />&nbsp;&nbsp;&nbsp;&nbsp;相在国南，崇崇其趾。A哉皇王，维时莅止。至诚通神，克克祀。于万斯<br /><br />&nbsp;&nbsp;&nbsp;&nbsp;年，昊天其子。<br /><br />&nbsp;&nbsp;&nbsp;&nbsp;昊天上帝，奠玉币，登歌大吕宫《洪宁之曲》：<br /><br />&nbsp;&nbsp;&nbsp;&nbsp;穆穆君王，有严有翼。佩环锵然，圜坛是陟。嘉德升闻，馨非黍稷。高明降<br /><br />&nbsp;&nbsp;&nbsp;&nbsp;监，百神受职。<br /><br />&nbsp;&nbsp;&nbsp;&nbsp;皇地o，《坤宁之曲》：<br /><br />&nbsp;&nbsp;&nbsp;&nbsp;肃敬明o，躬行奠贽。其贽维何？黄琮制币。从祀群灵，咸秩厥位。惟皇能<br /><br />&nbsp;&nbsp;&nbsp;&nbsp;飨，允集熙事。<br /><br />&nbsp;&nbsp;&nbsp;&nbsp;配位太祖皇帝，《永宁之曲》：<br /><br />&nbsp;&nbsp;&nbsp;&nbsp;肇举明，皇天后土。皇祖武元，爰作神主。功昭耆定，歌以大吕。绥我思<br /><br />&nbsp;&nbsp;&nbsp;&nbsp;成，有秩斯祜。<br /><br />&nbsp;&nbsp;&nbsp;&nbsp;司徒迎俎，宫县黄钟宫《丰宁之曲》：<br /><br />&nbsp;&nbsp;&nbsp;&nbsp;穆穆皇皇，天子躬祀。群臣相之，罔不敬止。俎豆毕陈，物其嘉矣。馨香始<br /><br />&nbsp;&nbsp;&nbsp;&nbsp;升，明神燕喜。<br /><br />&nbsp;&nbsp;&nbsp;&nbsp;昊天上帝，酌献，登歌大吕宫《嘉宁之曲》：<br /><br />&nbsp;&nbsp;&nbsp;&nbsp;郊展敬，昭事上灵。太尊在席，有醑斯馨。酌言献之，灵其醉止。福禄来<br /><br />&nbsp;&nbsp;&nbsp;&nbsp;宜，以答明祀。<br /><br />&nbsp;&nbsp;&nbsp;&nbsp;皇地o，《泰宁之曲》：<br /><br />&nbsp;&nbsp;&nbsp;&nbsp;衮服穆穆，临彼泰折。于昭神宫，埋币瘗血。爰称匏爵，斟言荐洁。方舆常<br /><br />&nbsp;&nbsp;&nbsp;&nbsp;安，扶我帝业。<br /><br />&nbsp;&nbsp;&nbsp;&nbsp;配位太祖皇帝，《燕宁之曲》：、<br /><br />&nbsp;&nbsp;&nbsp;&nbsp;A哉高后，肇迪丕基。功与天合，配天以推。荐时清旨，孔肃其仪。来宁来<br /><br />&nbsp;&nbsp;&nbsp;&nbsp;燕，福禄绥之。<br /><br />&nbsp;&nbsp;&nbsp;&nbsp;文舞退，武舞进，宫县黄钟宫《咸宁之曲》：<br /><br />&nbsp;&nbsp;&nbsp;&nbsp;奉祀郊丘，《云门》变舞。进秉朱干，停挥翟羽。于昭睿文，复肖圣武。无<br /><br />&nbsp;&nbsp;&nbsp;&nbsp;疆维烈，天子受祜。<br /><br />&nbsp;&nbsp;&nbsp;&nbsp;亚终献，宫县黄钟宫《咸宁之曲》、《功成治定之舞》：<br /><br />&nbsp;&nbsp;&nbsp;&nbsp;扫地南郊，天神以俟，于皇君王，克克祀。交于神明，玄酒陶器。诚心靖<br /><br />&nbsp;&nbsp;&nbsp;&nbsp;纯，非贵食味。<br /><br />&nbsp;&nbsp;&nbsp;&nbsp;皇帝饮福，登歌大吕宫《福宁之曲》：<br /><br />&nbsp;&nbsp;&nbsp;&nbsp;所以承天，无过乎质。天其v之，惟精惟一。泰尊爰挹，馨香荐德。惠我无<br /><br />&nbsp;&nbsp;&nbsp;&nbsp;疆，子孙千亿。<br /><br />&nbsp;&nbsp;&nbsp;&nbsp;彻豆，登歌大吕宫《丰宁之曲》：<br /><br />&nbsp;&nbsp;&nbsp;&nbsp;大礼爰陈，为豆孔硕。肃肃其容，于显百辟。皇灵降监，馨闻在德。明斯<br /><br />&nbsp;&nbsp;&nbsp;&nbsp;成，孚休罔极。<br /><br />&nbsp;&nbsp;&nbsp;&nbsp;送神，宫县圜钟宫《乾宁之曲》：<br /><br />&nbsp;&nbsp;&nbsp;&nbsp;赫赫上帝，临监祀。居然来歆，昭答祖配。圜坛四成，神安其位。升歌赞<br /><br />&nbsp;&nbsp;&nbsp;&nbsp;送，天人悦喜。<br /><br />&nbsp;&nbsp;&nbsp;&nbsp;方丘乐歌<br /><br />&nbsp;&nbsp;&nbsp;&nbsp;迎神，《镇宁之曲》。大钟宫再奏，太蔟角再奏，姑洗徵再奏，南吕羽再奏，<br /><br />&nbsp;&nbsp;&nbsp;&nbsp;词同：<br /><br />&nbsp;&nbsp;&nbsp;&nbsp;至哉坤仪，万汇资生。称物平施，流谦变盈。礼修泰折，祭极精诚。皇皇灵<br /><br />&nbsp;&nbsp;&nbsp;&nbsp;眷，永奠寰瀛。<br /><br />&nbsp;&nbsp;&nbsp;&nbsp;初献盥洗，太蔟宫《肃宁之曲》：<br /><br />&nbsp;&nbsp;&nbsp;&nbsp;礼有五经，无先祭礼。即时伸虔，惟时盥洗。品物吉蠲，威仪济济。锡之纯<br /><br />&nbsp;&nbsp;&nbsp;&nbsp;嘏，来歆恺悌。<br /><br />&nbsp;&nbsp;&nbsp;&nbsp;初献升坛，应钟宫《肃宁之曲》：<br /><br />&nbsp;&nbsp;&nbsp;&nbsp;无疆之德，至哉坤元。沉潜刚克，资生实蕃。方丘之仪，惟敬无文。神其来<br /><br />&nbsp;&nbsp;&nbsp;&nbsp;思，时歆荐殷。<br /><br />&nbsp;&nbsp;&nbsp;&nbsp;初献奠玉币，太蔟宫《亿宁之曲》：<br /><br />&nbsp;&nbsp;&nbsp;&nbsp;礼行方泽，文物备举。惟皇地o。昭假来下。奠瘗玉帛，纯诚内著。神保是<br /><br />&nbsp;&nbsp;&nbsp;&nbsp;享，陟降斯祜。<br /><br />&nbsp;&nbsp;&nbsp;&nbsp;司徒捧俎，太蔟宫《丰宁之曲》：<br /><br />&nbsp;&nbsp;&nbsp;&nbsp;四阶秩仪，坛于方泽。昭事皇o，即阴以~。洁肆于p，孔嘉且硕。神<br /><br />&nbsp;&nbsp;&nbsp;&nbsp;其福之，如几如式。<br /><br />&nbsp;&nbsp;&nbsp;&nbsp;正位酌献，太蔟宫《溥宁之曲》：<br /><br />&nbsp;&nbsp;&nbsp;&nbsp;荡荡坤德，物无不载。柔顺利贞，含洪光大。笾豆既陈，金石斯在。四海永<br /><br />&nbsp;&nbsp;&nbsp;&nbsp;宁，福禄攸介。<br /><br />&nbsp;&nbsp;&nbsp;&nbsp;配位酌献（配太宗也），太蔟宫《保宁之曲》：<br /><br />&nbsp;&nbsp;&nbsp;&nbsp;词阙。<br /><br />&nbsp;&nbsp;&nbsp;&nbsp;亚终献升坛，太蔟宫《咸宁之曲》：<br /><br />&nbsp;&nbsp;&nbsp;&nbsp;卓彼嘉坛，奠玉方泽。百辟o肃，八音纯绎。祀事孔明，柔o感格。<br /><br />&nbsp;&nbsp;&nbsp;&nbsp;彻豆，应钟宫《丰宁之曲》：<br /><br />&nbsp;&nbsp;&nbsp;&nbsp;修理方丘，吉蠲是宜。笾豆静嘉，登于有司。芬芬馨香，来享来仪。郊仪将<br /><br />&nbsp;&nbsp;&nbsp;&nbsp;终，声歌彻之。<br /><br />&nbsp;&nbsp;&nbsp;&nbsp;送神，林钟宫《镇宁之曲》：<br /><br />&nbsp;&nbsp;&nbsp;&nbsp;因地方丘，济济多仪。乐成八变，灵o格思。荐余彻豆，神贶昭垂。亿万斯<br /><br />&nbsp;&nbsp;&nbsp;&nbsp;年，永v丕基。<br /><br />&nbsp;&nbsp;&nbsp;&nbsp;诣望燎位，太蔟宫《肃宁之曲》。词同升坛。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2730);">加入书签</a><a
                        href="2729.html">上一页</a>&larr;<a href="index.html">返回列表</a>&rarr;<a
                            href="2731.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2729.html"; var next_page = "2731.html"; var index_page = "index.html"; var sortid = "9"; var article_id = "43"; var chapter_id = "2730"; var articlename = "金史"; var chaptername = " 卷三十九 志第二十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>