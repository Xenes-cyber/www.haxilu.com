<!DOCTYPE html>
<html>
<head>
<meta charset="gbk" />
<title>金史- 卷二十三 志第四-在线阅读-哈西文学网</title>
<meta name="keywords" content="脱脱等，金史， 卷二十三 志第四全文， 卷二十三 志第四在线阅读 哈西文学网" />
<meta name="description" content="哈西文学网提供脱脱等的金史  卷二十三 志第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2714.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2714.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 志第四</h1>
            <div class="link xb">
                <a href="2713.html">上一页</a>&larr;<a href="index.html">返回列表</a>&rarr;<a
                    href="2715.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行<br /><br />&nbsp;&nbsp;&nbsp;&nbsp;五行之精气，在天为五纬，在地为五材，在人为五常及五事。五纬志诸《天<br /><br />&nbsp;&nbsp;&nbsp;&nbsp;文》，历代皆然。其形质在地，性情在人，休咎各以其类，为感应于两间者，历<br /><br />&nbsp;&nbsp;&nbsp;&nbsp;代又有《五行志》焉。两汉以来，儒者若夏侯胜之徒，专以《洪范五行》为学，<br /><br />&nbsp;&nbsp;&nbsp;&nbsp;作史者多采其说，凡言某征之休咎，则以某事之得失系之，而配之以五行。谓其<br /><br />&nbsp;&nbsp;&nbsp;&nbsp;尽然，其弊不免于傅会；谓其不然，“肃，时雨若”、“蒙，恒风若”之类，箕<br /><br />&nbsp;&nbsp;&nbsp;&nbsp;子盖尝言之。金世未能一天下，天文灾祥犹有星野之说，五行休咎见于国内者不<br /><br />&nbsp;&nbsp;&nbsp;&nbsp;得他诿，乃汇其史氏所书，仍前史法，作《五行志》。至于五常五事之感应，则<br /><br />&nbsp;&nbsp;&nbsp;&nbsp;不必泥汉儒为例云。<br /><br />&nbsp;&nbsp;&nbsp;&nbsp;初，金之兴，平定诸部，屡有祯异，故世祖每与敌战，尝以梦寐卜其胜负。<br /><br />&nbsp;&nbsp;&nbsp;&nbsp;乌春兵至苏束海甸，世祖曰：“予夙昔有异梦，不可亲战，若左军有力战者当克。”<br /><br />&nbsp;&nbsp;&nbsp;&nbsp;既而与肃宗等击之，敌大败。<br /><br />&nbsp;&nbsp;&nbsp;&nbsp;太祖之生也，常有五色云气若二千斛廪镏状，屡见东方。辽司天到孔致和<br /><br />&nbsp;&nbsp;&nbsp;&nbsp;曰：“其下当生异人，建非常之事，天以象告，非人力所能为也。”<br /><br />&nbsp;&nbsp;&nbsp;&nbsp;温都部跋忒畔，穆宗遣太祖讨之，入辞，奏曰：“昨夕见赤祥，往必克。”<br /><br />&nbsp;&nbsp;&nbsp;&nbsp;遂与跋忒战，杀之。<br /><br />&nbsp;&nbsp;&nbsp;&nbsp;穆宗攻阿疏日，辰巳间，忽暴雨昏耍雷电环阿疏所居，是夕有巨火声如雷，<br /><br />&nbsp;&nbsp;&nbsp;&nbsp;坠阿疏城中，遂攻下之。<br /><br />&nbsp;&nbsp;&nbsp;&nbsp;太祖尝往宁江，梦斡带之禾场焚，顷刻而尽。觉而大戚，即驰还，斡带已寝<br /><br />&nbsp;&nbsp;&nbsp;&nbsp;疾，翌日不起。<br /><br />&nbsp;&nbsp;&nbsp;&nbsp;斡塞伐高丽，太祖卧而得梦，及起曰：“今日捷音必至。”乃为具于球场以<br /><br />&nbsp;&nbsp;&nbsp;&nbsp;待。有二獐渡水而至，获之，太祖曰：“此休征也。”言未既，捷书至，众大异<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;他日军宁江，驻高阜，撒改仰见太祖体如乔松，所乘马如冈阜之大，太祖亦<br /><br />&nbsp;&nbsp;&nbsp;&nbsp;视撒改人马异常，撒改因白所见，太祖喜曰：“此吉兆也。”即举酒酹之曰：<br /><br />&nbsp;&nbsp;&nbsp;&nbsp;“异日成功，当识此地。”师次唐括带斡甲之地，诸军介而立，有光起于人足及<br /><br />&nbsp;&nbsp;&nbsp;&nbsp;戈矛上，明日，至札只水，光复如初。<br /><br />&nbsp;&nbsp;&nbsp;&nbsp;收国元年，上在宁江州，有光正圆，自空而坠。八月己卯，黄龙见空中。十<br /><br />&nbsp;&nbsp;&nbsp;&nbsp;二月丁未，上候辽军还至熟结泺，有光复见于矛端。<br /><br />&nbsp;&nbsp;&nbsp;&nbsp;天辅六年三月，师攻西京，有火如斗，坠其城中。是月，城降而复叛，四月<br /><br />&nbsp;&nbsp;&nbsp;&nbsp;辛卯，取之。<br /><br />&nbsp;&nbsp;&nbsp;&nbsp;太宗天会二年，曷懒移鹿古水霖雨害稼，且为蝗所食。秋，泰州潦，害稼。<br /><br />&nbsp;&nbsp;&nbsp;&nbsp;三年七月，锦州野蚕成茧。九月，广宁府进嘉禾。四年十月，中京进嘉禾。六年<br /><br />&nbsp;&nbsp;&nbsp;&nbsp;冬，移懒路饥。九年七月丙申，上御西楼听政，闻咸州所贡白鹊音忽异常，上起<br /><br />&nbsp;&nbsp;&nbsp;&nbsp;视之，见东楼上光明中有像巍然高五丈许，下有红云承之，若世所谓佛者，乃擎<br /><br />&nbsp;&nbsp;&nbsp;&nbsp;跽修虔，久之而没。十年冬，移懒、曷懒等路饥。<br /><br />&nbsp;&nbsp;&nbsp;&nbsp;熙宗天会十三年五月，甘露降于卢州熊岳县。十五年七月辛巳，有司进四足<br /><br />&nbsp;&nbsp;&nbsp;&nbsp;雀。丙戌夜，京师地震。<br /><br />&nbsp;&nbsp;&nbsp;&nbsp;天眷元年夏，有龙见于熙州野水，凡三日。初，于水面见一苍龙，良久而没。<br /><br />&nbsp;&nbsp;&nbsp;&nbsp;次日，见金龙一，爪承一婴儿，儿为龙所戏，略无惧色，三日如故。又见一人，<br /><br />&nbsp;&nbsp;&nbsp;&nbsp;乘白马，红袍玉带，如少年官状，马前有六蟾蜍，凡三时乃没，郡人竞往观之。<br /><br />&nbsp;&nbsp;&nbsp;&nbsp;七月丁酉，按出浒河溢，坏民庐舍。三年十二月丁丑，地震。<br /><br />&nbsp;&nbsp;&nbsp;&nbsp;皇统元年秋，蝗。十一月己酉，稽古殿火。二年二月，熙河路饥。三月辛丑，<br /><br />&nbsp;&nbsp;&nbsp;&nbsp;大雪。秋，燕、西东二京、河东、河北、山东、汴、平州大熟。三年，陕西旱。<br /><br />&nbsp;&nbsp;&nbsp;&nbsp;五月丁巳，京兆府贡瑞麦。七月丙庚，太原进獬豸及瑞麦。四年正月乙丑，陕西<br /><br />&nbsp;&nbsp;&nbsp;&nbsp;进嘉禾，十有二茎，一本七颖。十月甲辰，地震。五年闰月戊寅，大名府进牛生<br /><br />&nbsp;&nbsp;&nbsp;&nbsp;麟。壬辰，怀州进嘉禾。七年十一月，完颜秉德进三角牛。九年四月壬申夜，大<br /><br />&nbsp;&nbsp;&nbsp;&nbsp;风雨，雷电震寝殿鸱尾坏。有火入帝寝，烧帷幔，上惧，徙别殿。丁丑，有龙斗<br /><br />&nbsp;&nbsp;&nbsp;&nbsp;于利州榆林河上。大风坏民居官舍十六七，木瓦人畜皆飘扬十余里，死伤者数百，<br /><br />&nbsp;&nbsp;&nbsp;&nbsp;同知州事石抹里压死。<br /><br />&nbsp;&nbsp;&nbsp;&nbsp;海陵天德二年十二月，野人采石炭，获异香。<br /><br />&nbsp;&nbsp;&nbsp;&nbsp;贞元三年五月癸丑，南京大内灾。三年十二月己丑，雨，木冰。<br /><br />&nbsp;&nbsp;&nbsp;&nbsp;正隆二年六月壬辰，蝗飞入京师。秋，中都、山东、河东蝗。四年十一月庚<br /><br />&nbsp;&nbsp;&nbsp;&nbsp;寅，霜附木。五年二月辛未，河东、陕西地震。镇戎、德顺等军大风，坏庐舍，<br /><br />&nbsp;&nbsp;&nbsp;&nbsp;民多压死。海陵问司天马贵中等曰：“何为地震？”贵中等曰：“伏阳逼阴所致。”<br /><br />&nbsp;&nbsp;&nbsp;&nbsp;又问：“震而大风，何也？”对曰：“土失其性，则地以震。风为号令，人君严<br /><br />&nbsp;&nbsp;&nbsp;&nbsp;急则有风及物之灾。”六年六月壬戌，大风坏承天门鸱尾。<br /><br />&nbsp;&nbsp;&nbsp;&nbsp;是岁，世宗居贞懿皇后忧，在辽阳，一日方寝，有红光照其室，及其龙见于<br /><br />&nbsp;&nbsp;&nbsp;&nbsp;室上，又夜有大星流入其邸。八月，复有云气自西来，黄龙见其中，人皆见之。<br /><br />&nbsp;&nbsp;&nbsp;&nbsp;是时，临潢府闻空中有车马声，仰视见风云杳霭，神鬼兵甲蔽天，自北而南，仍<br /><br />&nbsp;&nbsp;&nbsp;&nbsp;有语促行者。未岁，海陵下诏南征。<br /><br />&nbsp;&nbsp;&nbsp;&nbsp;世宗大定二年闰二月辛卯，神龙殿十六位焚，延及太和、厚德殿。三年三月<br /><br />&nbsp;&nbsp;&nbsp;&nbsp;丙申，中都以南八路蝗。四年三月庚子夜，京师地震。七年辛丑，大风雷雨，拔<br /><br />&nbsp;&nbsp;&nbsp;&nbsp;木。临潢府境禾黍t生。岚州进白兔二。八月，永兴进嘉禾，异亩同颖。中都南<br /><br />&nbsp;&nbsp;&nbsp;&nbsp;八路蝗飞入京畿。十一月辛丑，尚书省火。是岁，有年。五年六月戊子，河南府<br /><br />&nbsp;&nbsp;&nbsp;&nbsp;进芝草十三本，得于芝田石上，荐之太庙。六月甲辰，大安殿楹产芝，有色如玉。<br /><br />&nbsp;&nbsp;&nbsp;&nbsp;丙午，京师地震，有声自西北来，殷殷如雷，地生白毛。七月戊申，又震。十一<br /><br />&nbsp;&nbsp;&nbsp;&nbsp;月癸酉，大雾，昼晦。七年九月庚辰，地震。八月五月甲子，北望淀大风，雨雹，<br /><br />&nbsp;&nbsp;&nbsp;&nbsp;广十里，长六十里。六月，河决李固渡，水入曹州。十年正月，邓州进芝草。十<br /><br />&nbsp;&nbsp;&nbsp;&nbsp;一年六月戊申，西南路招讨司里海水之地雨雹三十余里，小者如鸡卵，其一最<br /><br />&nbsp;&nbsp;&nbsp;&nbsp;大，广三尺，长太余，四五日始消。十二年三月庚寅，雨土。四月，旱。十三年<br /><br />&nbsp;&nbsp;&nbsp;&nbsp;正月，尚书省奏：“宛平张孝善有子曰合得，大定十二年三月旦以疾死，至暮复<br /><br />&nbsp;&nbsp;&nbsp;&nbsp;活，云是本良乡人王建子喜儿。而喜儿前三年已死，建验以家事，能具道之。此<br /><br />&nbsp;&nbsp;&nbsp;&nbsp;盖假尸还魂，拟付王建为子。”上曰：“若是则奸幸小人竞生诈伪，渎乱人伦。”<br /><br />&nbsp;&nbsp;&nbsp;&nbsp;止付孝善。八月丁丑，策试进士于悯忠寺，夜半忽闻音乐声起东塔上，西达于宫。<br /><br />&nbsp;&nbsp;&nbsp;&nbsp;考官完颜蒲捏、李晏等以为文运始开，得贤之兆。十四年八月丁巳朔，次s里舌，<br /><br />&nbsp;&nbsp;&nbsp;&nbsp;是午，白龙见于御帐之东小港中，既乘临雷云而上，尾犹曳地，良久北去。十六<br /><br />&nbsp;&nbsp;&nbsp;&nbsp;年三月戊申，雨豆于临潢之境，其形上锐而赤，食之味颇苦。五月戊申，南京宫<br /><br />&nbsp;&nbsp;&nbsp;&nbsp;殿火。日岁，中都、河北、山东、陕西、河东、辽东等十路旱、蝗。十七年七月，<br /><br />&nbsp;&nbsp;&nbsp;&nbsp;大雨，滹沱、卢沟水溢，河决白沟。二十年四月己亥，太宁宫门火。五月丙寅，<br /><br />&nbsp;&nbsp;&nbsp;&nbsp;京师地震，生黑白毛。七月，旱。秋，河决卫州。二十二年五月，庆都蝗m生，<br /><br />&nbsp;&nbsp;&nbsp;&nbsp;散漫十余里。一夕大风，蝗皆不见。二十三年正月辛巳，广乐园灯山焚，延及熙<br /><br />&nbsp;&nbsp;&nbsp;&nbsp;春殿。三月乙酉，氛埃雨土。四月庚子亦如之。五月丁亥，雨雹，地生白毛。二<br /><br />&nbsp;&nbsp;&nbsp;&nbsp;十四年正月辛卯朔，徐州进芝十有八茎。真定嘉禾二本，异亩同颖。二十六年正<br /><br />&nbsp;&nbsp;&nbsp;&nbsp;月庚辰，河南府进芝三本。秋，河决，坏卫州城。二十七年四月辛丑，京师地微<br /><br />&nbsp;&nbsp;&nbsp;&nbsp;震。<br /><br />&nbsp;&nbsp;&nbsp;&nbsp;章宗大定二十九年五月丁未，地生白毛。五月，曹州河溢。十二月，密州进<br /><br />&nbsp;&nbsp;&nbsp;&nbsp;白鹑、白雉各一。河间府进嘉禾。日冬无雪。<br /><br />&nbsp;&nbsp;&nbsp;&nbsp;明昌元年正月，怀州、河间等处进芝草、嘉禾。二月，地生白毛。六月庚子，<br /><br />&nbsp;&nbsp;&nbsp;&nbsp;都水进异卵。夏，旱。七月，淫雨伤稼。二年五月，桓、抚等州旱。秋，山东、<br /><br />&nbsp;&nbsp;&nbsp;&nbsp;河北旱，饥。三年秋，绥德IK虫生，旱。四年三月，御史中丞董师中奏：<br /><br />&nbsp;&nbsp;&nbsp;&nbsp;“乃者太白昼见，京师地震，北方有赤气，迟明始散。天之示象，冀有以警悟圣<br /><br />&nbsp;&nbsp;&nbsp;&nbsp;主也。”上问：“所言天象何从得之？”师中曰：“前监察御史陈元升得之于一<br /><br />&nbsp;&nbsp;&nbsp;&nbsp;司天长行。”上曰：“司天台官不奏固有罪，其以语人尤非。朕欲令自今司天有<br /><br />&nbsp;&nbsp;&nbsp;&nbsp;事而不奏者长行得言之，何如？”师中曰：“善。”五月，霖雨，命有司祈晴。<br /><br />&nbsp;&nbsp;&nbsp;&nbsp;六月，河决卫州，魏、清、沧皆被害。是岁，河北、山东、南京、陕西诸路大稔。<br /><br />&nbsp;&nbsp;&nbsp;&nbsp;邢、场⑸睢⒓郊昂颖蔽髀肥六谋克之地，野蚕成茧。<br /><br />&nbsp;&nbsp;&nbsp;&nbsp;十一月壬午，木冰。五年七月丙戌，天寿节，先阴雨连日，至是开霁，有龙<br /><br />&nbsp;&nbsp;&nbsp;&nbsp;曳尾于殿前云间。八月，河决阳武故堤，灌封丘而东。六年二月丁丑，京师地震，<br /><br />&nbsp;&nbsp;&nbsp;&nbsp;大雨雹，昼晦，大风，震应天门左鸱尾坏。六年八月，大雨震电，有龙起于浑仪<br /><br />&nbsp;&nbsp;&nbsp;&nbsp;鳌趺，台忽中裂而摧。仪仆于台下。<br /><br />&nbsp;&nbsp;&nbsp;&nbsp;承安元年五月，自正月不雨，至是月雨。六月，平晋县民利通家蚕自成绵段，<br /><br />&nbsp;&nbsp;&nbsp;&nbsp;长七尺一寸五分，阔四尺九寸。二年，自正月至四月不雨。六月丙午，雨雹。四<br /><br />&nbsp;&nbsp;&nbsp;&nbsp;年三月戊午，雨雹。五月，旱。五年五月庚辰，地震。十月庚子，天久阴，是日<br /><br />&nbsp;&nbsp;&nbsp;&nbsp;云色黄而风霾。癸卯晨，阴霜附木，至日入亦如之。<br /><br />&nbsp;&nbsp;&nbsp;&nbsp;泰和二年八月丙申，磁州武安县鼓山石圣台，有大鸟十集于台上，其羽五色<br /><br />&nbsp;&nbsp;&nbsp;&nbsp;烂然，文多赤黄，赭冠鸡项，尾阔而修，状若鲤鱼尾而长，高可逾人，九子差小<br /><br />&nbsp;&nbsp;&nbsp;&nbsp;侍傍，亦高四五尺。禽鸟万数形色各异，或飞或蹲，或步或立，皆成行列，首皆<br /><br />&nbsp;&nbsp;&nbsp;&nbsp;正向如朝拱然。初自东南来，势如连云，声如殷雷，林木震动，牧者惊惶，即驱<br /><br />&nbsp;&nbsp;&nbsp;&nbsp;牛击物以惊之，殊不为动。俄有大鸟如雕鹗者怒来搏击之，民益恐，奔告县官，<br /><br />&nbsp;&nbsp;&nbsp;&nbsp;皆以为凤凰也，命工图上之。留二日西北去。按视其处，粪迹数顷，其色各异。<br /><br />&nbsp;&nbsp;&nbsp;&nbsp;遗禽数千，累日不能去。所食皆巨鲤，大者丈余，鱼骨蔽地。章宗以其事告宗庙，<br /><br />&nbsp;&nbsp;&nbsp;&nbsp;诏中外。三年四月，旱。十月己亥，大风。四年正月壬申，阴雾，木冰。三月丁<br /><br />&nbsp;&nbsp;&nbsp;&nbsp;卯，大风，毁宣阳门鸱尾。四月，旱。壬戌，万宁宫端门灾。十一月丁卯，阴。<br /><br />&nbsp;&nbsp;&nbsp;&nbsp;木冰凡三日。五年夏，旱。八年闰四月甲午，雨雹。河南路蝗。<br /><br />&nbsp;&nbsp;&nbsp;&nbsp;六月戊子，飞蝗入京畿。八月乙酉，有虎至阳春门外，驾出射获之。时又有<br /><br />&nbsp;&nbsp;&nbsp;&nbsp;童谣云：“易水流，汴水流，更年易过又休休。两家都好住，前后总成留。”至<br /><br />&nbsp;&nbsp;&nbsp;&nbsp;贞v中，举国迁汴。<br /><br />&nbsp;&nbsp;&nbsp;&nbsp;卫绍王大安元年，徐、邳界黄河清五百余里，几二年，以其事诏中外。临洮<br /><br />&nbsp;&nbsp;&nbsp;&nbsp;人杨上书曰：“河性本浊，而今反清，是水失其性也。正犹天动地静，使当动<br /><br />&nbsp;&nbsp;&nbsp;&nbsp;者静，当静者动，则如之何，其为灾异明矣。且《传》曰：‘黄河青，圣人生。’<br /><br />&nbsp;&nbsp;&nbsp;&nbsp;假使圣人生，恐不在今日。又曰‘黄河清，诸侯为天子。’正当戒惧，以销灾变，<br /><br />&nbsp;&nbsp;&nbsp;&nbsp;而复夸示四方，臣所未喻。”宰相以为妖言，议诛之，虑绝言路，即诏大兴锁销<br /><br />&nbsp;&nbsp;&nbsp;&nbsp;还本管。十一月丙申，平阳地震，有声自西北来。戊戌夜，又震，自此时复震动，<br /><br />&nbsp;&nbsp;&nbsp;&nbsp;浮山县尤剧，城廨民居圮者十七八，死者凡二三千人。二年二月乙酉，地大震，<br /><br />&nbsp;&nbsp;&nbsp;&nbsp;有声殷殷然。六月、七月至九月晦。其震不一。十一月，京师民周修武宅前渠内<br /><br />&nbsp;&nbsp;&nbsp;&nbsp;火出，高二尺，焚其板桥。又旬日，大悲阁幡竿下石隙中火出，高二三尺，人近<br /><br />&nbsp;&nbsp;&nbsp;&nbsp;之即灭，凡十余日。自是都城连夜燔k二三十处。是岁四月，山东、河北大旱，<br /><br />&nbsp;&nbsp;&nbsp;&nbsp;至六月，雨复不止，民间斗米至千余钱。三年二月乙亥夜，大风从西北来，发屋<br /><br />&nbsp;&nbsp;&nbsp;&nbsp;折木，吹清夷门关折。三月戊午，大悲阁灾，延烧万余家，火五日不绝。山东、<br /><br />&nbsp;&nbsp;&nbsp;&nbsp;河北、河东诸路大旱。是岁，有男子郝赞诣省言：“上即位之后，天变屡见，火<br /><br />&nbsp;&nbsp;&nbsp;&nbsp;焚万家，风折门关，非小异也，宜退位让有德。”有司问：“尔狂疾乎？”赞大<br /><br />&nbsp;&nbsp;&nbsp;&nbsp;言曰：“我不狂疾，但为社稷计，宰相皆非其才。”每日省前大呼，凡半月。上<br /><br />&nbsp;&nbsp;&nbsp;&nbsp;怒，诛之隐处。<br /><br />&nbsp;&nbsp;&nbsp;&nbsp;崇庆元年七月辛未未时，有风从东来，吹帛一段高数十丈，宛转如龙，坠于<br /><br />&nbsp;&nbsp;&nbsp;&nbsp;拱辰门内。是岁，河东、陕西、南京诸路旱。二年二月，放进士榜，有狂僧公言：<br /><br />&nbsp;&nbsp;&nbsp;&nbsp;“杀天子。”求之不知所在。是岁，河东、陕西大旱，京兆斗米至八千钱。<br /><br />&nbsp;&nbsp;&nbsp;&nbsp;至宁元年，宣宗彰德故园竹开白花，如鹭鸶藤。紫云覆城上数日，俄而入继<br /><br />&nbsp;&nbsp;&nbsp;&nbsp;大统。七月，以河东、陕西诸处旱，遣工部尚书高朵剌祈雨于岩渎，至是雨足。<br /><br />&nbsp;&nbsp;&nbsp;&nbsp;时斗米有至钱万二千者。八月癸巳，卫绍王遇弑。是日，海水不潮，宝坻盐司惧<br /><br />&nbsp;&nbsp;&nbsp;&nbsp;其亏课，致祷无应。九月丙午，宣宗即位乃潮。初，卫王即位改元大安，四年改<br /><br />&nbsp;&nbsp;&nbsp;&nbsp;曰崇庆，即而又改曰至宁，有人谓曰：“三元大崇至矣。”俄而有胡沙虎之变。<br /><br />&nbsp;&nbsp;&nbsp;&nbsp;宣宗贞v元年八月戊子夜，将曙，大雾苍黑，步无所见，至辰巳间始散。<br /><br />&nbsp;&nbsp;&nbsp;&nbsp;十二月乙卯，雨，木冰。时卫州有童谣曰：“团N冬，劈半年。寒食节，没人烟。”<br /><br />&nbsp;&nbsp;&nbsp;&nbsp;明年正月，元兵破卫，遂丘墟矣。二年六月，潮白河溢，漂古北口铁裹关门至<br /><br />&nbsp;&nbsp;&nbsp;&nbsp;老王谷。庚申，南京宝镇阁灾。壬戌，上次宜村，有黄龙见于西北。冬，黄河自<br /><br />&nbsp;&nbsp;&nbsp;&nbsp;陕州界至卫州八柳树，清十余日，纤鳞皆见。十二月己酉，雨，木冰。三年二月<br /><br />&nbsp;&nbsp;&nbsp;&nbsp;戊午，大风，隆德殿鸱尾坏。三月戊辰，大风，霾。四月，自去冬不雨，至于是<br /><br />&nbsp;&nbsp;&nbsp;&nbsp;月。五月，河南大蝗。六月，京城中夜妄相惊逐狼，月余方息。十月丙申，西北<br /><br />&nbsp;&nbsp;&nbsp;&nbsp;有雾气如积土，至二更乃散。四年正月己未旦，黑雾四塞，巳时乃散，是春，河<br /><br />&nbsp;&nbsp;&nbsp;&nbsp;朔人相食。五月，河南、陕西大蝗。凤翔、扶风、歧山、d县W虫伤麦。七月，<br /><br />&nbsp;&nbsp;&nbsp;&nbsp;旱。癸丑，飞蝗过京师。<br /><br />&nbsp;&nbsp;&nbsp;&nbsp;兴定元年三月，宫中有蝗。四月，单州雹伤稼。陈州商水县进瑞麦，一茎四<br /><br />&nbsp;&nbsp;&nbsp;&nbsp;穗。开封府进瑞麦，一茎三穗、二茎四穗。五月乙丑，河南大风，吹府门署以去。<br /><br />&nbsp;&nbsp;&nbsp;&nbsp;延州原武县雹伤稼。七月癸卯，大社坛产嘉禾，一茎十五穗。秋，霖雨。十月，<br /><br />&nbsp;&nbsp;&nbsp;&nbsp;州进白兔。丹州进嘉禾。异亩同颖。二年四月，河南诸郡蝗。五月，秦、陕狼<br /><br />&nbsp;&nbsp;&nbsp;&nbsp;害人。六月，旱。是岁，京师屡火，遣礼部尚书杨云翼a之。三年春，吏部火。<br /><br />&nbsp;&nbsp;&nbsp;&nbsp;四月癸未，陕右黑风昼起，有声如雷，顷之地大震，平凉、镇戎、德顺尤甚，庐<br /><br />&nbsp;&nbsp;&nbsp;&nbsp;舍倾，压死者以万计，杂畜倍之。夏，旱。十二月壬申，雨，木冰。四年正月戊<br /><br />&nbsp;&nbsp;&nbsp;&nbsp;辰二更，天鸣有声。壬子，昼晦，有顷大雷风雨。四月丁丑，大风吹河南府署飞<br /><br />&nbsp;&nbsp;&nbsp;&nbsp;百余步，户案门钥开，文牍飘散，不知所在。六月，旱。七月，河南大水，唐、<br /><br />&nbsp;&nbsp;&nbsp;&nbsp;邓尤甚。十二月癸酉，火。是岁，华州渭南县民裴德宁家伐树，破其中有赤色<br /><br />&nbsp;&nbsp;&nbsp;&nbsp;“太”字，表里吻合。有司言与唐大历中成都瑞木有文“天下太平”者，其事颇<br /><br />&nbsp;&nbsp;&nbsp;&nbsp;同，盖太平之兆也。乞付史馆。五年三月，以久旱，诏中外，仍命有司祈祷。十<br /><br />&nbsp;&nbsp;&nbsp;&nbsp;一月壬寅，京师相国寺火。十二月丁丑，霜附木。先是，有童谣云：“青山转，<br /><br />&nbsp;&nbsp;&nbsp;&nbsp;转山青。耽误尽，少年人。”盖言是时人皆为兵，转斗山谷，战伐不休，当至老<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;元光元年四月，京畿旱。十月，上猎近郊，获白兔，群臣以为瑞。明日，御<br /><br />&nbsp;&nbsp;&nbsp;&nbsp;便殿，置铃于项，将纵之，兔惊跃不已，忽毙几上。二年正月辛酉日午，有鹤千<br /><br />&nbsp;&nbsp;&nbsp;&nbsp;余翔于殿庭，移刻乃去。七月乙卯，丹凤门坏，压死者数人。十一月，开封有虎<br /><br />&nbsp;&nbsp;&nbsp;&nbsp;害人。是时屡有妖怪，二年之中，白日虎入郑门，吏部及宫中有狐狼，鬼夜哭于<br /><br />&nbsp;&nbsp;&nbsp;&nbsp;辇路，乌鹊夜惊，飞鸣蔽天。<br /><br />&nbsp;&nbsp;&nbsp;&nbsp;十二月，宣宗崩。<br /><br />&nbsp;&nbsp;&nbsp;&nbsp;哀宗正大元年正月戊午，上初视朝，尊太后为仁圣宫皇太后，太元妃为慈圣<br /><br />&nbsp;&nbsp;&nbsp;&nbsp;宫皇太后。是日，大风飘端门瓦，昏霾不见日，黄气塞天，仁圣又梦乞丐万数踵<br /><br />&nbsp;&nbsp;&nbsp;&nbsp;其后，心恶之，占者曰：“后为天下母，百姓贫窭，将谁诉焉？”遂敕京城设粥<br /><br />&nbsp;&nbsp;&nbsp;&nbsp;与冰药以应之，人以为壬辰、癸巳之兆。又有人衣麻衣，望承天门大笑者三，大<br /><br />&nbsp;&nbsp;&nbsp;&nbsp;哭者三，有司拘而问之，其人曰：“我先笑者，笑许大天下将相无人。后哭者，<br /><br />&nbsp;&nbsp;&nbsp;&nbsp;哀祖宗家国破荡至此也。”有司以为妖言，处之重典。上曰：“近诏草泽之士并<br /><br />&nbsp;&nbsp;&nbsp;&nbsp;许直言，虽涉讥讪亦不治罪，况此人言亦有理。止不应哭笑阙下耳。”乃杖之。<br /><br />&nbsp;&nbsp;&nbsp;&nbsp;二年正月甲申，有黄黑之昆。四月，旱。京畿大雨雹。三年春，大寒。三月乙丑，<br /><br />&nbsp;&nbsp;&nbsp;&nbsp;有火自吏部中出，大如斛，流行展转，人皆惊避，逾时而灭。四月，旱、蝗。六<br /><br />&nbsp;&nbsp;&nbsp;&nbsp;月，京东雨雹，蝗死。四年六月丙辰，地震。八月癸亥，大风吹左掖门鸱尾坠，<br /><br />&nbsp;&nbsp;&nbsp;&nbsp;丹凤门扉坏。是日，风、霜损禾皆尽。五年春，大寒。二月，雷而雪。木之华者<br /><br />&nbsp;&nbsp;&nbsp;&nbsp;皆败。四月，郑州大雨雹，桑柘皆枯。京畿旱。八月，御座上闻若有言者曰：<br /><br />&nbsp;&nbsp;&nbsp;&nbsp;“不放舍则何？”索之不见。七年十二月，新卫州北三里许，有影在沙上，如旧<br /><br />&nbsp;&nbsp;&nbsp;&nbsp;卫州城状，寺塔宛然，数日乃灭。<br /><br />&nbsp;&nbsp;&nbsp;&nbsp;天兴元年正月丁酉，大雪。二月癸丑，又雪。戊午，又雪。是时，钧州、阳<br /><br />&nbsp;&nbsp;&nbsp;&nbsp;邑、卢氏兵皆大败。五月，大寒如冬。七月庚辰，兵刃有火。闰八月己未，有箭<br /><br />&nbsp;&nbsp;&nbsp;&nbsp;射入宫中。九月辛丑府，大雷，工部尚书蒲乃速震死。二年六月，上迁蔡，自发<br /><br />&nbsp;&nbsp;&nbsp;&nbsp;归德，连日暴雨，平地水数尺，军士漂没。及蔡始晴，复大旱数月。识者以为不<br /><br />&nbsp;&nbsp;&nbsp;&nbsp;祥。初，南京未破一二年间，市中有一僧不知所从来，持一布囊贮枣，日散与市<br /><br />&nbsp;&nbsp;&nbsp;&nbsp;人无穷，所在儿童百十从之。又有一人拾街中破瓦，复以石击碎之。人皆以为狂，<br /><br />&nbsp;&nbsp;&nbsp;&nbsp;不晓其理，后乃知之，其意盖欲使人早散，国家将瓦解矣。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2714);">加入书签</a><a
                        href="2713.html">上一页</a>&larr;<a href="index.html">返回列表</a>&rarr;<a
                            href="2715.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2713.html"; var next_page = "2715.html"; var index_page = "index.html"; var sortid = "9"; var article_id = "43"; var chapter_id = "2714"; var articlename = "金史"; var chaptername = " 卷二十三 志第四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>