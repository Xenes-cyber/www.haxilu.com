<!DOCTYPE html>
<html>
<head>
<meta charset="gbk" />
<title>金史- 卷九十六 列传第三十四-在线阅读-哈西文学网</title>
<meta name="keywords" content="脱脱等，金史， 卷九十六 列传第三十四全文， 卷九十六 列传第三十四在线阅读 哈西文学网" />
<meta name="description" content="哈西文学网提供脱脱等的金史  卷九十六 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2787.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2787.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十六 列传第三十四</h1>
            <div class="link xb">
                <a href="2786.html">上一页</a>&larr;<a href="index.html">返回列表</a>&rarr;<a
                    href="2788.html">下一页</a></div>			
            <div id="BookText">&nbsp;&nbsp;&nbsp;&nbsp;○黄久约李晏李仲略李愈王贲许安仁梁襄路伯达<br /><br />&nbsp;&nbsp;&nbsp;&nbsp;黄久约，字弥大，东平须城人也。曾祖孝绰有隐德，号“潜山先生”。父胜，<br /><br />&nbsp;&nbsp;&nbsp;&nbsp;通判济州。母刘氏，尚书右丞长言之妹，一夕梦鼠衔明珠，寤而久约生，岁实在<br /><br />&nbsp;&nbsp;&nbsp;&nbsp;子也。擢进士第，调郓城主簿，三迁曹州军事判官。有盗窃民财，诉者以为强，<br /><br />&nbsp;&nbsp;&nbsp;&nbsp;郡守欲傅以重辟。久约阅实，囚得免死。累擢礼部员外郎，兼翰林修撰，升待制，<br /><br />&nbsp;&nbsp;&nbsp;&nbsp;授磁州刺史。磁并山，素多盗，既获而款伏者，审录官或不时至，系者多以杖杀，<br /><br />&nbsp;&nbsp;&nbsp;&nbsp;或死狱中。久约恻然曰：“民虽为盗，而不死于法可乎？”乃尽请谳之而后行。<br /><br />&nbsp;&nbsp;&nbsp;&nbsp;久之，复入翰林为直学士，寻授左谏议大夫，兼礼部侍郎，为贺宋生日副使。<br /><br />&nbsp;&nbsp;&nbsp;&nbsp;至临安，适馆伴使病，宋人议欲以副使代行使事，久约曰：“设副使亦病，又将<br /><br />&nbsp;&nbsp;&nbsp;&nbsp;使都辖、掌仪辈行礼乎？”竟令国信使独前行，副使与馆伴副使联骑如故，乃终<br /><br />&nbsp;&nbsp;&nbsp;&nbsp;礼而还。道经宿、泗，见贡新枇杷子者，州县调民夫递进，还奏罢之。<br /><br />&nbsp;&nbsp;&nbsp;&nbsp;时以贫富不均，或欲令富民分贷贫者，下有司议，久约曰：“物之不齐，物<br /><br />&nbsp;&nbsp;&nbsp;&nbsp;之情也。贫富不均，亦理之常。若从或者言，适足以敛怨，非损有余补不足之道。”<br /><br />&nbsp;&nbsp;&nbsp;&nbsp;章宗时领右丞相，韪其议。寻上章请老，诏谕之曰：“卿忠直敢言，匡益甚多，<br /><br />&nbsp;&nbsp;&nbsp;&nbsp;未可使去左右。”迁太常卿，仍兼谏职。<br /><br />&nbsp;&nbsp;&nbsp;&nbsp;时郡县多阙官，久约言：“世岂乏材，阂于资格故也。明诏每责大臣以守格<br /><br />&nbsp;&nbsp;&nbsp;&nbsp;法而滞人材，乞断自宸衷而力行之。”世宗曰：“此事宰相不属意，而使谏臣言<br /><br />&nbsp;&nbsp;&nbsp;&nbsp;之欤？”即日授刺史者数人。久约又言，宜令亲王以下职官递相推举，世宗曰：<br /><br />&nbsp;&nbsp;&nbsp;&nbsp;“荐举人材，惟宰相当为耳，他官品虽高，岂能皆有知人之监？方今县令最阙，<br /><br />&nbsp;&nbsp;&nbsp;&nbsp;宜令刺史以上举可为县令者，朕将察其实能而用之。”又谓久约曰：“近日察举<br /><br />&nbsp;&nbsp;&nbsp;&nbsp;好官，皆是诸科监临，全无进士，何也？岂荐举之法已有奸弊，不可久行乎？”<br /><br />&nbsp;&nbsp;&nbsp;&nbsp;久约曰：“诸科中岂无廉能人，不因察举有终身不至县令者，此法未可废也。”<br /><br />&nbsp;&nbsp;&nbsp;&nbsp;上曰：“尔举孙必福是乎？”久约曰：“臣顷任磁州时，必福为武安丞，臣见其<br /><br />&nbsp;&nbsp;&nbsp;&nbsp;廉洁向公，无所顾避，所以保举。不谓必福既任警巡使，处决凝滞。”上曰：<br /><br />&nbsp;&nbsp;&nbsp;&nbsp;“必福非独迟缓，亦全不解事，所以罪不及保官者，幸其无赃污耳。”久约无以<br /><br />&nbsp;&nbsp;&nbsp;&nbsp;对。必福五经出身，盖诸科人，故上问及之。翌日侍朝，故事，宰相奏事则近臣<br /><br />&nbsp;&nbsp;&nbsp;&nbsp;退避，久约欲趋出，世宗止之，自是谏臣不避，以为常。<br /><br />&nbsp;&nbsp;&nbsp;&nbsp;章宗即位，久约以国富民贫、本轻末重、任人太杂、吏权太重、官盐价高、<br /><br />&nbsp;&nbsp;&nbsp;&nbsp;坊场害民、与夫选左右、择守令八事为献，皆嘉纳之。再乞致仕，不许，授横海<br /><br />&nbsp;&nbsp;&nbsp;&nbsp;军节度使以优佚之。明昌二年致仕，卒。久约隽朗敢言，性友弟，为文典赡，有<br /><br />&nbsp;&nbsp;&nbsp;&nbsp;外祖之风云。<br /><br />&nbsp;&nbsp;&nbsp;&nbsp;李晏，字致美，泽州高平人。性警敏，倜傥尚气。皇统六年，登经义进士第。<br /><br />&nbsp;&nbsp;&nbsp;&nbsp;调岳阳丞。再转辽阳府推官，历中牟令。会海陵方营汴京，运木于河，晏领之。<br /><br />&nbsp;&nbsp;&nbsp;&nbsp;晏以经三门之险，前后失败者众，乃驰白行台，以其木散投之水，使工取于下流，<br /><br />&nbsp;&nbsp;&nbsp;&nbsp;人皆便之。丁内艰，服除，召补尚书省令史。辞去，为卫州防御判官。世宗素识<br /><br />&nbsp;&nbsp;&nbsp;&nbsp;其才名，寻召为应奉翰林文字，特令诣阁谢，上顾谓左右曰：“李晏精神如旧。”<br /><br />&nbsp;&nbsp;&nbsp;&nbsp;慰劳甚悉。时方议郊礼，命摄太常博士，俄而真授。为高丽读册官，五迁秘书少<br /><br />&nbsp;&nbsp;&nbsp;&nbsp;监，兼尚书礼部郎中，除西京副留守。世宗谓侍臣曰：“翰林旧人少，新进士类<br /><br />&nbsp;&nbsp;&nbsp;&nbsp;不学，至于诏赦册命之文鲜有能者，可选外任有文章士为之。”左右举晏，上曰：<br /><br />&nbsp;&nbsp;&nbsp;&nbsp;“李晏朕所自识。”于是召为翰林直学士，兼太常少卿。以母老乞归养，授郑州<br /><br />&nbsp;&nbsp;&nbsp;&nbsp;防御使，未赴，母卒。起复为翰林直学士。<br /><br />&nbsp;&nbsp;&nbsp;&nbsp;世宗御后阁，召晏读新进士所对策，至“县令阙员取之何道”，上曰：“朕<br /><br />&nbsp;&nbsp;&nbsp;&nbsp;夙夜思此，未知所出。”晏对曰：“臣伏念久矣，但无路不敢言。今幸待罪侍从，<br /><br />&nbsp;&nbsp;&nbsp;&nbsp;得承大问，愿竭所知。”上曰：“然则何如？”对曰：“国朝设科取士，始分南<br /><br />&nbsp;&nbsp;&nbsp;&nbsp;北两选，北选百人，南选百五十人，合二百五十人。词赋经义入仕之人既多，所<br /><br />&nbsp;&nbsp;&nbsp;&nbsp;以县令未尝阙员。其后南北通选，止设词赋一科，每举限取六七十人。入仕之人<br /><br />&nbsp;&nbsp;&nbsp;&nbsp;既少，县令阙员，盖由此也。”上以为然，诏后取人毋限以数。寻擢吏部侍郎，<br /><br />&nbsp;&nbsp;&nbsp;&nbsp;兼前职，谕旨曰：“卿性果敢，有激扬之意，故以授卿，宜加审慎，毋涉荒唐。”<br /><br />&nbsp;&nbsp;&nbsp;&nbsp;俄为中都路推排使，迁翰林侍讲学士，兼御史中丞。<br /><br />&nbsp;&nbsp;&nbsp;&nbsp;会朝士以病谒告，世宗意其诈，谓晏曰：“卿素刚正，今某诈病，以宰相亲<br /><br />&nbsp;&nbsp;&nbsp;&nbsp;故，畏而不纠欤？”晏跪对曰：“臣虽老，平生所恃者，诚与直尔。百官病告，<br /><br />&nbsp;&nbsp;&nbsp;&nbsp;监察当视。臣为中丞，官吏奸私则当言之。病而在告，此小事臣容有不知，其畏<br /><br />&nbsp;&nbsp;&nbsp;&nbsp;宰相何图焉。”既出，世宗目送之，曰：“晏年老，气犹未衰。”一日，御史台<br /><br />&nbsp;&nbsp;&nbsp;&nbsp;奏请增监察员，上曰：“采察内外官吏，固系监察。然尔等有所闻知，亦当弹劾。<br /><br />&nbsp;&nbsp;&nbsp;&nbsp;况纠正非违，台官职也，苟不能正其身，如正人何？”顾谓晏曰：“豳王年少未<br /><br />&nbsp;&nbsp;&nbsp;&nbsp;练，朕以台事委卿，当一一用意。”<br /><br />&nbsp;&nbsp;&nbsp;&nbsp;初，锦州龙宫寺，辽主拨赐户民俾输税于寺，岁久皆以为奴，有欲诉者害之<br /><br />&nbsp;&nbsp;&nbsp;&nbsp;岛中。晏乃具奏：“在律，僧不杀生，况人命乎！辽以良民为二税户，此不道之<br /><br />&nbsp;&nbsp;&nbsp;&nbsp;甚也，今幸遇圣朝，乞尽释为良。”世宗纳其言，于是获免者六百余人。故同判<br /><br />&nbsp;&nbsp;&nbsp;&nbsp;大睦亲府事谋衍家有民质券，积其息不能偿，因没为奴，屡诉有司不能直，至是，<br /><br />&nbsp;&nbsp;&nbsp;&nbsp;投匦自言。事下御史台，晏检`案状得其情，遂奏免之。寻为贺宋正旦国信副使。<br /><br />&nbsp;&nbsp;&nbsp;&nbsp;及世宗不豫，命宿禁中，一时诏册，皆晏为之。<br /><br />&nbsp;&nbsp;&nbsp;&nbsp;章宗立，晏画十事以上。一曰风俗奢，宜定制度。二曰禁游手。三曰宜<br /><br />&nbsp;&nbsp;&nbsp;&nbsp;停铸钱。四曰免上户管库。五曰太平宜兴礼乐。六曰量轻租税。七曰减盐价。八<br /><br />&nbsp;&nbsp;&nbsp;&nbsp;曰免监官陪纳亏欠。九曰有司尚苟且，乞申明经久远图。十曰禁网差密，宜尚宽<br /><br />&nbsp;&nbsp;&nbsp;&nbsp;大。又奏“乞委待制党怀英、修撰张行简更直进读陈言文字，以广视听”。皆采<br /><br />&nbsp;&nbsp;&nbsp;&nbsp;纳之。以年老乞致仕，改礼部尚书，兼翰林学士承旨。越二年，复申前请，授沁<br /><br />&nbsp;&nbsp;&nbsp;&nbsp;南军节度使，久之，致仕。上念其先朝旧人，复起为昭义军节度使。明昌六年，<br /><br />&nbsp;&nbsp;&nbsp;&nbsp;归老，得疾，诏除其子左司员外郎仲略为泽州刺史，以便侍养。承安二年卒，年<br /><br />&nbsp;&nbsp;&nbsp;&nbsp;七十五，谥曰文简。<br /><br />&nbsp;&nbsp;&nbsp;&nbsp;仲略，字简之。聪敏力学，登大定十九年词赋进士第，调代州五台主簿。以<br /><br />&nbsp;&nbsp;&nbsp;&nbsp;母忧去，服阕，转韩州军事判官，迁泽州晋城令，补尚书省令史。除翰林修撰，<br /><br />&nbsp;&nbsp;&nbsp;&nbsp;兼太常博士。改授左司都事，为立夏国王读册官。还，权领左司。一日，奏事退，<br /><br />&nbsp;&nbsp;&nbsp;&nbsp;上顾谓侍臣曰：“仲略精神明健，如俊鹘脱帽。”又曰：“李仲略健吏也。”未<br /><br />&nbsp;&nbsp;&nbsp;&nbsp;几，转员外郎，以亲病求侍，特授泽州刺史以便禄养。先是，晏领沁南军节度使，<br /><br />&nbsp;&nbsp;&nbsp;&nbsp;泽于怀为支郡，父子相继，乡人荣之。以父丧免，起为户部郎中。<br /><br />&nbsp;&nbsp;&nbsp;&nbsp;时上命六品以上官，十日以次转对，乃进言曰：“凡救其末，不若正其本。<br /><br />&nbsp;&nbsp;&nbsp;&nbsp;所谓本者厚风俗，去冗食，养财用而已。厚风俗在乎立制度，禁奢。去冗食<br /><br />&nbsp;&nbsp;&nbsp;&nbsp;在乎宠力农，抑游堕。养财用在乎广储蓄，时敛散。商贾不通难得之货，工匠不<br /><br />&nbsp;&nbsp;&nbsp;&nbsp;作无用之器，则下知重本。下知重本，则末息矣。”又条陈制度之宜，上嘉纳之。<br /><br />&nbsp;&nbsp;&nbsp;&nbsp;俄授翰林直学士，兼前职，因命充经义读卷官。上问曰：“有司以谓经义不若词<br /><br />&nbsp;&nbsp;&nbsp;&nbsp;赋，罢之何如？”仲略奏曰：“经乃圣人之书，明经所以适用，非词赋比。乞自<br /><br />&nbsp;&nbsp;&nbsp;&nbsp;今以经义进士为考试官，庶得硕学之士。”上可其奏。改吏部郎中，迁侍郎，兼<br /><br />&nbsp;&nbsp;&nbsp;&nbsp;翼王傅，俄兼宛王傅。<br /><br />&nbsp;&nbsp;&nbsp;&nbsp;时知大兴府事纥石烈执中坐赃，上命仲略鞫之，罪当削解。权要竞言太重，<br /><br />&nbsp;&nbsp;&nbsp;&nbsp;上颇然之，仲略奏曰：“教化之行，自近者始。京师，四方之则也。郡县守令无<br /><br />&nbsp;&nbsp;&nbsp;&nbsp;虑数百，此而不惩，何以励后？况执中凶残很愎，慢上虐下，岂可宥之。”上曰：<br /><br />&nbsp;&nbsp;&nbsp;&nbsp;“卿言是也。”未几，授山东东西路按察使。寻以病访医京师，泰和五年卒。上<br /><br />&nbsp;&nbsp;&nbsp;&nbsp;闻之，叹曰：“此人于国家宣力多矣，何遽止是耶！”赠朝列大夫，谥曰襄献。<br /><br />&nbsp;&nbsp;&nbsp;&nbsp;仲略性豪迈有父风，刚介特立，不阿权贵，临事明敏无留滞，故所任以干济<br /><br />&nbsp;&nbsp;&nbsp;&nbsp;称云。<br /><br />&nbsp;&nbsp;&nbsp;&nbsp;李愈，字景韩，绛之正平人。业儒术，中正隆五年词赋进士第，调河南渑池<br /><br />&nbsp;&nbsp;&nbsp;&nbsp;主簿。察廉优等为平阳酒副使，迁冀氏令，累迁解州刺史。章宗即位，召授同知<br /><br />&nbsp;&nbsp;&nbsp;&nbsp;中都路都转运使事，改同知济南府。明昌二年，授曹王傅，兼同知定武军节度使<br /><br />&nbsp;&nbsp;&nbsp;&nbsp;事。王奉命宴赐北部，愈从行，还过京师，表言：“诸部所贡之马，止可委招讨<br /><br />&nbsp;&nbsp;&nbsp;&nbsp;司受于界上，量给回赐，务省费以广边储。拟自临潢至西夏沿边创设重镇十数，<br /><br />&nbsp;&nbsp;&nbsp;&nbsp;仍选猛安谋克勋臣子孙有材力者使居其职，田给于军者许募汉人佃种，不必远挽<br /><br />&nbsp;&nbsp;&nbsp;&nbsp;牛头粟而兵自富强矣。”上览其奏，谓宰臣曰：“愈一书生耳，其用心之忠如是。”<br /><br />&nbsp;&nbsp;&nbsp;&nbsp;以表下尚书省议。会愈迁同知西京留守，过阙复上言，以为“前表傥可采，乞断<br /><br />&nbsp;&nbsp;&nbsp;&nbsp;自宸衷”，上纳用焉。自是，命五年一宴赐，人以为便。改棣州防御使。未几，<br /><br />&nbsp;&nbsp;&nbsp;&nbsp;授大兴府治中，上谕之曰：“卿资历应得三品，以是员方阙而卿能干，故用之，<br /><br />&nbsp;&nbsp;&nbsp;&nbsp;当知朕意。”北京提刑副使范楫、知归德府事邓俨各举愈以自代，由是擢河南路<br /><br />&nbsp;&nbsp;&nbsp;&nbsp;提刑使。上言：“随路提刑司乞留官一员，余分部巡按。”又言：“本司见置许<br /><br />&nbsp;&nbsp;&nbsp;&nbsp;州，乞移治南京为便。”并从之。宪台廉察，九路提刑司以愈为最。<br /><br />&nbsp;&nbsp;&nbsp;&nbsp;五年，入见，尚书省以闻，上问宰执有何议论，平章政事守贞曰：“李愈言<br /><br />&nbsp;&nbsp;&nbsp;&nbsp;河决事。”上曰：“愈向陈备御北边策。言甚荒唐。”守贞曰：“愈于见职甚干。”<br /><br />&nbsp;&nbsp;&nbsp;&nbsp;上曰：“盖以其敢为耳。”又曰：“李愈论河决事，谓宜遣大臣视护以慰人心，<br /><br />&nbsp;&nbsp;&nbsp;&nbsp;其言良是。”明年，改河平军节度使。承安二年，徙顺义军，奏陈屯田利害，上<br /><br />&nbsp;&nbsp;&nbsp;&nbsp;遣使宣谕，仍降金牌俾领其事。四年，召为刑部尚书。先是，刑部尚书阙，上以<br /><br />&nbsp;&nbsp;&nbsp;&nbsp;愈为可用，令议之。或言愈病，上曰：“愈比陈言，有退地千里而争言其功之语，<br /><br />&nbsp;&nbsp;&nbsp;&nbsp;卿等定恶此人多言耶。”特召用之。旧制，陈言者漏所言事于人，并行科罪，仍<br /><br />&nbsp;&nbsp;&nbsp;&nbsp;给告人赏。愈言：“此盖所以防闲小人也。比年以来诏求直言，及命朝臣转对，<br /><br />&nbsp;&nbsp;&nbsp;&nbsp;又许外路官言事，此皆圣言乐闻忠谠之意，请除去旧条以广言路。”上嘉纳焉。<br /><br />&nbsp;&nbsp;&nbsp;&nbsp;寻为贺宋正旦副使。<br /><br />&nbsp;&nbsp;&nbsp;&nbsp;泰和二年春，上将幸长乐川，愈切谏曰：“方今戍卒贫弱，百姓骚然，三叉<br /><br />&nbsp;&nbsp;&nbsp;&nbsp;尤近北陲，恒防外患。兼闻泰和宫在两山间，地形狭隘，雨潦遄集，固不若北宫<br /><br />&nbsp;&nbsp;&nbsp;&nbsp;池台之胜，优游闲适也。”上不从，夏四月，愈复谏曰：“北部侵我旧疆千有余<br /><br />&nbsp;&nbsp;&nbsp;&nbsp;里，不谋雪耻，复欲北幸，一旦有警，臣恐丞相襄、枢密副使^母等不足恃也。<br /><br />&nbsp;&nbsp;&nbsp;&nbsp;况皇嗣未立，群心无定，岂可远事逸游哉。”上异其言。未几，授河平军节度使，<br /><br />&nbsp;&nbsp;&nbsp;&nbsp;改知河中府事，致仕。泰和六年卒，年七十二。谥曰清献。自著《狂愚集》二十<br /><br />&nbsp;&nbsp;&nbsp;&nbsp;卷。<br /><br />&nbsp;&nbsp;&nbsp;&nbsp;王贲，字文孺，其先自临潢移贯宛平。曾祖士方，正直敢言。辽道宗信枢密<br /><br />&nbsp;&nbsp;&nbsp;&nbsp;使耶律乙辛之谗杀其太子，世无敢白其冤者，士方击义钟以诉，辽主感悟，卒诛<br /><br />&nbsp;&nbsp;&nbsp;&nbsp;乙辛，厚赏士方，授承奉官。父中安，擢进士第，坐田珏党事废。世宗即位党禁<br /><br />&nbsp;&nbsp;&nbsp;&nbsp;解，终沂州防御使。<br /><br />&nbsp;&nbsp;&nbsp;&nbsp;贲性孝友，勤敏好学，第进士，由复州军事判官补尚书省令史，擢右三部检<br /><br />&nbsp;&nbsp;&nbsp;&nbsp;法司正。待御史贾铉举贲安静有守，不尚奔竞，政府亦言其廉素，善论议。擢河<br /><br />&nbsp;&nbsp;&nbsp;&nbsp;北东西、大名府路提刑判官，选授尚书省都事，以丧去。用荐者多，起复刑部员<br /><br />&nbsp;&nbsp;&nbsp;&nbsp;外郎、侍御史，累迁南京路按察使，卒。贲敦厚尚义，笃于亲朋，不营产业，比<br /><br />&nbsp;&nbsp;&nbsp;&nbsp;殁，家甚窭，上闻悯惜之，赠朝列大夫，仍厚恤共家。<br /><br />&nbsp;&nbsp;&nbsp;&nbsp;弟质，字敬叔，登大定二十五年进士第，累官吏部主事，以才干举迁昭义军<br /><br />&nbsp;&nbsp;&nbsp;&nbsp;节度副使。章宗问质临事若何，张万公对曰：“胜其兄贲。”章宗曰：“及其兄<br /><br />&nbsp;&nbsp;&nbsp;&nbsp;亦可矣。”后以礼部尚书致仕，终。<br /><br />&nbsp;&nbsp;&nbsp;&nbsp;许安仁，字子静，献州交河人。幼孤，能自刻苦读书，善属文。登大定七年<br /><br />&nbsp;&nbsp;&nbsp;&nbsp;进士第，调河间县主簿。累迁太常博士，兼国史院编修官。章宗为皇太孙，安仁<br /><br />&nbsp;&nbsp;&nbsp;&nbsp;以讲学被选东宫，转左补阙、应奉翰林文字。上即位，改国子监丞，兼补阙，徙<br /><br />&nbsp;&nbsp;&nbsp;&nbsp;翰林修撰，同知制诰，兼职如故。侍御史贾铉以安仁守道端悫，荐于朝。同知济<br /><br />&nbsp;&nbsp;&nbsp;&nbsp;南府事路伯达继上章称其立己纯正，宜加显任，超授礼部郎中，兼左补阙。适朝<br /><br />&nbsp;&nbsp;&nbsp;&nbsp;议以流人实边，安仁言：“昔汉有募民实边之议，盖度地营邑，制为田宅，使至<br /><br />&nbsp;&nbsp;&nbsp;&nbsp;者有所居，作者有所用，于是轻去故乡而易于迁徙。如使被刑之徒寒饿困苦，无<br /><br />&nbsp;&nbsp;&nbsp;&nbsp;聊之心，靡所顾藉，与古之募民实塞不同，非所宜行。”上然之。明昌四年春，<br /><br />&nbsp;&nbsp;&nbsp;&nbsp;上将幸景明宫，安仁与同列谏曰：“昔汉、唐虽有甘泉、九成避暑之行，然皆去<br /><br />&nbsp;&nbsp;&nbsp;&nbsp;京师不远。非如金莲千里之外，邻沙漠，隔关岭，万一有警，何以应变，此不可<br /><br />&nbsp;&nbsp;&nbsp;&nbsp;不虑也。”疏奏，遂罢幸。出为泽州刺史，作《无隐论》上之，凡十篇，曰本朝、<br /><br />&nbsp;&nbsp;&nbsp;&nbsp;曰情欲、曰养心、曰田猎、曰公道、曰养源、曰冗官、曰育材、曰限田、曰理财。<br /><br />&nbsp;&nbsp;&nbsp;&nbsp;在郡二年，徙同知河南府事，升汾阳军节度使，致仕。泰和五年卒，年七十七，<br /><br />&nbsp;&nbsp;&nbsp;&nbsp;谥曰文简。安仁质实无华，澹然有古君子风，故为时人所称云。<br /><br />&nbsp;&nbsp;&nbsp;&nbsp;梁襄，字公赞，绛州人。少孤，养于叔父宁。性颖悟，日记千余言。登大定<br /><br />&nbsp;&nbsp;&nbsp;&nbsp;三年进士第，调耀州同官主簿。三迁州淳化令，有善政。察廉，升庆阳府推官，<br /><br />&nbsp;&nbsp;&nbsp;&nbsp;召为薛王府掾。世宗将幸金莲川，有司具办，襄上疏极谏曰：<br /><br />&nbsp;&nbsp;&nbsp;&nbsp;金莲川在重山之北，地积阴冷，五谷不殖，郡县难建，盖自古极边荒弃之壤<br /><br />&nbsp;&nbsp;&nbsp;&nbsp;也。气候殊异，中夏降霜，一日之间，寒暑交至，特与上京、中都不同，尤非圣<br /><br />&nbsp;&nbsp;&nbsp;&nbsp;躬将摄之所。凡奉养之具无不远劳飞挽，越山逾险，其费数倍。至于顿舍之处，<br /><br />&nbsp;&nbsp;&nbsp;&nbsp;军骑阗塞，主客不分，马牛风逸以难收，臧获逋逃而莫得，夺攘蹂躏，未易禁止。<br /><br />&nbsp;&nbsp;&nbsp;&nbsp;公卿百官卫士，富者车帐仅容，贫者穴居露处，舆台皂隶，不免困踣，饥不得食，<br /><br />&nbsp;&nbsp;&nbsp;&nbsp;寒不得衣，一夫致疾，染及众人，夭伤无辜，何异刃杀。此特细故耳，更有大于<br /><br />&nbsp;&nbsp;&nbsp;&nbsp;此者。<br /><br />&nbsp;&nbsp;&nbsp;&nbsp;臣闻高城峻池，深居邃禁，帝王之藩篱也，壮士健马，坚甲利兵，帝王之爪<br /><br />&nbsp;&nbsp;&nbsp;&nbsp;牙也。今行宫之所，非有高殿广宇城池之固，是废其藩篱也。持甲常坐之马，日<br /><br />&nbsp;&nbsp;&nbsp;&nbsp;暴雨蚀，臣知其必羸瘠矣。御侮待用之军，穴居野处，冷啖寒眼，臣知其必疲瘵<br /><br />&nbsp;&nbsp;&nbsp;&nbsp;矣。卫宫周庐才容数人，一旦霖潦积旬，衣甲弓刀沾湿柔脆，岂堪为用，是失其<br /><br />&nbsp;&nbsp;&nbsp;&nbsp;爪牙也。秋杪将归，人已疲矣，马已弱矣，裹粮已空，褚衣已弊，犹且远幸松林，<br /><br />&nbsp;&nbsp;&nbsp;&nbsp;以从畋猎，行于不测之地，往来之间，动逾旬月，转输移徙之劳，更倍于前矣。<br /><br />&nbsp;&nbsp;&nbsp;&nbsp;以陛下神武善骑射，举世莫及，若夫衔橛之变，猛挚之虞，姑置勿论。设于<br /><br />&nbsp;&nbsp;&nbsp;&nbsp;行猎之际，烈风暴至，麈埃涨天，宿雾四塞，跬步不辨，以致翠华有崤陵之避、<br /><br />&nbsp;&nbsp;&nbsp;&nbsp;襄城之迷，百官狼狈于道途，卫士参错于队伍，当此宸衷宁无戒悔。夫神龙不可<br /><br />&nbsp;&nbsp;&nbsp;&nbsp;以失所，人主不可以轻行，良谓此也。所次之宫，草略尤甚，殿宇周垣，唯用毡<br /><br />&nbsp;&nbsp;&nbsp;&nbsp;布。押宿之官、上番之士，终日驱驰，加之饥渴，已不胜倦。更使彻曙巡警，露<br /><br />&nbsp;&nbsp;&nbsp;&nbsp;坐不眠，精神有限，何以克堪。虽陛下悦以使人，劳而不怨，岂若不劳之为愈也。<br /><br />&nbsp;&nbsp;&nbsp;&nbsp;故君人者不可恃人无异谋，要在处己于无忧患之域也。<br /><br />&nbsp;&nbsp;&nbsp;&nbsp;燕都地处雄要，北倚山险，南压区夏，若坐堂隍，俯视庭宇，本地所生，人<br /><br />&nbsp;&nbsp;&nbsp;&nbsp;马勇劲，亡辽虽小，止以得燕故能控制南北，坐致宋币。燕盖京都之选首也。况<br /><br />&nbsp;&nbsp;&nbsp;&nbsp;今又有宫阙井邑之繁丽，仓府武库之充实，百官家属皆处其内，非同曩日之陪京<br /><br />&nbsp;&nbsp;&nbsp;&nbsp;也。居庸、古北、松亭、榆林等关，东西千里，山峻相连，近在都畿，易于据守，<br /><br />&nbsp;&nbsp;&nbsp;&nbsp;皇天本以限中外，开大金万世之基而设也。奈何无事之日，越居草莱，轻不赀之<br /><br />&nbsp;&nbsp;&nbsp;&nbsp;圣躬，爱沙碛之微凉，忽祖宗之大业，此臣所惜也。又行幸所过，山径阻修，林<br /><br />&nbsp;&nbsp;&nbsp;&nbsp;谷霭，上有县崖，下多深壑，垂堂之戒，不可不思。<br /><br />&nbsp;&nbsp;&nbsp;&nbsp;臣闻汉、唐离宫，去长安才百许里，然武帝幸甘泉，遂中江充之奸，太宗居<br /><br />&nbsp;&nbsp;&nbsp;&nbsp;九成，几致结社之变。太康畋于洛I，后羿拒河而失邦；魏帝拜陵近郊，司马懿<br /><br />&nbsp;&nbsp;&nbsp;&nbsp;窃权而篡国。隋炀、海陵，虽恶德贯盈，人谁敢议？止以离弃宫阙，远事巡征，<br /><br />&nbsp;&nbsp;&nbsp;&nbsp;其祸遂速，皆可为殷鉴也。臣尝论之：安民济众，唐、虞犹难之。而今日之民，<br /><br />&nbsp;&nbsp;&nbsp;&nbsp;赖陛下之英武，无兵革之忧，赖陛下之圣明，无官吏之虐，赖陛下之宽仁，无刑<br /><br />&nbsp;&nbsp;&nbsp;&nbsp;罚之枉，赖陛下之节俭，无赋敛之繁，可谓能安济矣。而游畋纳凉之乐，出于富<br /><br />&nbsp;&nbsp;&nbsp;&nbsp;贵之余，静而思动，非如衣食切身有不可去者，罢之至易耳。唐太宗将行关南，<br /><br />&nbsp;&nbsp;&nbsp;&nbsp;畏魏征而停，汉文帝欲驰霸陵，袁盎谏而遽止。是陛下能行唐、虞之难行，而未<br /><br />&nbsp;&nbsp;&nbsp;&nbsp;能罢中主之易罢，臣所未谕也。<br /><br />&nbsp;&nbsp;&nbsp;&nbsp;且燕京之凉，非济南之比，陛下牧济南日，每遇炎蒸，不离府署，今九重之<br /><br />&nbsp;&nbsp;&nbsp;&nbsp;内，台榭高明，宴安穆清，何暑得到。议者谓陛下北幸久矣，每岁随驾大小，前<br /><br />&nbsp;&nbsp;&nbsp;&nbsp;歌后舞而归，今兹再出，宁有遽不可乎。臣愚以为患生于不戒者多矣，西汉崇用<br /><br />&nbsp;&nbsp;&nbsp;&nbsp;外戚，而有王莽之祸，梁武好纳叛降，而有侯景之变。今者累岁北幸，狃于无虞，<br /><br />&nbsp;&nbsp;&nbsp;&nbsp;往而不止，臣甚惧焉。夫事知其不可犹冒为之，则有后难必矣。<br /><br />&nbsp;&nbsp;&nbsp;&nbsp;议者又谓往年辽国之君，春水秋山，冬夏捺钵，旧人犹喜谈之，以为真得快<br /><br />&nbsp;&nbsp;&nbsp;&nbsp;乐之趣，陛下效之耳。臣愚以谓三代之政今有不可行者，况辽之过举哉。且本朝<br /><br />&nbsp;&nbsp;&nbsp;&nbsp;与辽室异，辽之基业根本，在山北之临潢，臣知其所游，不过临潢之旁，亦无重<br /><br />&nbsp;&nbsp;&nbsp;&nbsp;山之隔，冬犹处于燕京。契丹之人，以逐水草牧畜为业，穹庐为居，迁徙无常，<br /><br />&nbsp;&nbsp;&nbsp;&nbsp;又壤地褊小，仪物殊简，辎重不多，然隔三五岁方能一行，非岁岁皆如此也。我<br /><br />&nbsp;&nbsp;&nbsp;&nbsp;本朝皇业，根本在山南之燕，岂可舍燕而之山北乎？上京之人，栋宇是居，不便<br /><br />&nbsp;&nbsp;&nbsp;&nbsp;迁徙。方今幅员万里，惟奉一君，承平日久，制度殊异，文物增广，辎重浩穰，<br /><br />&nbsp;&nbsp;&nbsp;&nbsp;随驾生聚，殆逾于百万。如何岁岁而行，以一身之乐，岁使百万之人困于役、伤<br /><br />&nbsp;&nbsp;&nbsp;&nbsp;于财、不得其所，陛下其忍之欤？臣又闻，陛下于合围之际，麋鹿充围中，<br /><br />&nbsp;&nbsp;&nbsp;&nbsp;大而壮者，才取数十以奉宗庙，余皆纵之，不欲多杀。是陛下恩及于禽兽，而未<br /><br />&nbsp;&nbsp;&nbsp;&nbsp;及于随驾众多之臣庶也。<br /><br />&nbsp;&nbsp;&nbsp;&nbsp;议者谓，前世守文之主，生长深宫。畏见风日，弯弧上马，皆所不能，志气<br /><br />&nbsp;&nbsp;&nbsp;&nbsp;销懦，筋力拘柔，临难战惧，束手就亡。陛下监其如此，不惮勤身，远幸金莲，<br /><br />&nbsp;&nbsp;&nbsp;&nbsp;至于松漠，名为坐夏打围，实欲服劳讲武。臣愚以为战不可忘，畋猎不可废，宴<br /><br />&nbsp;&nbsp;&nbsp;&nbsp;安鸩毒亦不可怀，然事贵适中，不可过当。今过防骄惰之患，先蹈万有一危之途，<br /><br />&nbsp;&nbsp;&nbsp;&nbsp;何异无病而服药也。况欲习武不必度关，涿、易、雄、保、顺、蓟之境地广又平，<br /><br />&nbsp;&nbsp;&nbsp;&nbsp;且在邦域之中，猎田以时，谁曰不可？伏乞陛下发如纶之旨，回北辕之车，塞鸡<br /><br />&nbsp;&nbsp;&nbsp;&nbsp;鸣之路，安处中都，不复北幸，则宗社无疆之休，天下莫大之愿也。<br /><br />&nbsp;&nbsp;&nbsp;&nbsp;方今海内安治，朝廷尊严，圣人作事，固臣下将顺之时，而臣以蝼蚁之命，<br /><br />&nbsp;&nbsp;&nbsp;&nbsp;进危切之言，仰犯雷霆之威，陷于吏议，小则名位削除，大则身首分磔，其为身<br /><br />&nbsp;&nbsp;&nbsp;&nbsp;计，岂不愚谬。惟陛下深思博虑，不以人废言，以宗庙天下为心，俯垂听纳，则<br /><br />&nbsp;&nbsp;&nbsp;&nbsp;小臣素愿遂获，虽死犹生，他非所觊望也。<br /><br />&nbsp;&nbsp;&nbsp;&nbsp;世宗纳之，遂为罢行，仍谕辅臣曰：“梁襄谏朕毋幸金莲川，朕以其言可取，<br /><br />&nbsp;&nbsp;&nbsp;&nbsp;故罢其行。然襄至谓隋炀帝以巡游败国，不亦过乎。如炀帝者盖由失道虐民，自<br /><br />&nbsp;&nbsp;&nbsp;&nbsp;取灭亡。民心既叛，虽不巡幸，国将安保？为人上者，但能尽君道，则虽时或巡<br /><br />&nbsp;&nbsp;&nbsp;&nbsp;幸，庸何伤乎？治乱无常，顾所行何如耳。岂必深处九重便谓无虞，巡游以时即<br /><br />&nbsp;&nbsp;&nbsp;&nbsp;兆祸乱者哉！”<br /><br />&nbsp;&nbsp;&nbsp;&nbsp;襄由是以直声闻。擢礼部主事、太子司经。选为监察御史，坐失察宗室弈事，<br /><br />&nbsp;&nbsp;&nbsp;&nbsp;罚俸一月。世宗责之曰：“监察，人君耳目，风声弹事可也。至朕亲发其事，何<br /><br />&nbsp;&nbsp;&nbsp;&nbsp;以监察为？”转中都路都转运户籍判官，未几，迁通远军节度副使，以丧去。服<br /><br />&nbsp;&nbsp;&nbsp;&nbsp;阕，授安国军节度副使，同知定武军节度事，避父讳改震武军。太常卿张ァ⒉<br /><br />&nbsp;&nbsp;&nbsp;&nbsp;州刺史段铎荐襄学问该博，练习典故，可任礼官。转同知顺义军节度使事、东胜<br /><br />&nbsp;&nbsp;&nbsp;&nbsp;州刺史。坐簸扬俸粟责仓典使偿，为按察司所劾，以赎论。历T州刺史，累迁<br /><br />&nbsp;&nbsp;&nbsp;&nbsp;保大军节度使，卒。<br /><br />&nbsp;&nbsp;&nbsp;&nbsp;襄长于《春秋左氏传》，至于地理、氏族，无不该贯。自蚤达至晚贵，膳服<br /><br />&nbsp;&nbsp;&nbsp;&nbsp;常淡薄，然议者讥其太俭云。<br /><br />&nbsp;&nbsp;&nbsp;&nbsp;赞曰：金起东海，始立国即设科取士，盖亦知有文治也。渐摩培养，至大定<br /><br />&nbsp;&nbsp;&nbsp;&nbsp;间人材辈出，文义蔚然。加以世宗之听纳，人各尽其所能，论议书疏有可传者。<br /><br />&nbsp;&nbsp;&nbsp;&nbsp;惜史无全文，仅存梁襄《谏北幸》一书，辞虽过繁而意亦切至，故备载之，以见<br /><br />&nbsp;&nbsp;&nbsp;&nbsp;当时君明臣直，不以言为忌。金之致治于斯为盛，呜呼休哉。<br /><br />&nbsp;&nbsp;&nbsp;&nbsp;路伯达，字仲显，冀州人也。性沉厚，有远识，博学能诗，登正隆五年进士<br /><br />&nbsp;&nbsp;&nbsp;&nbsp;第，调诸城主簿。由泗州榷场使补尚书省掾，除兴平军节度副使，入为大理司直。<br /><br />&nbsp;&nbsp;&nbsp;&nbsp;大定二十四年，世宗将幸上京，伯达上书谏曰：“人君以四海为家，岂独旧邦是<br /><br />&nbsp;&nbsp;&nbsp;&nbsp;思，空京师而事远巡，非重慎之道也。”书奏，不报。阅岁，改秘书郎，兼太子<br /><br />&nbsp;&nbsp;&nbsp;&nbsp;司经。时章宗初向学，伯达以文行知名，选为侍读，居无何以忧去。会安武军节<br /><br />&nbsp;&nbsp;&nbsp;&nbsp;度使王克温举伯达行义，起为同知西京路转运使事，召为尚书礼部员外郎，兼翰<br /><br />&nbsp;&nbsp;&nbsp;&nbsp;林修撰，敕与张行简进读陈言文字。<br /><br />&nbsp;&nbsp;&nbsp;&nbsp;先是，右丞相襄奏移贺天寿节于九月一日，伯达论列以其非时，平章政事张<br /><br />&nbsp;&nbsp;&nbsp;&nbsp;汝霖、右丞刘玮及台谏亦皆言其不可，下尚书省议，伯达曰：“上始即政，当行<br /><br />&nbsp;&nbsp;&nbsp;&nbsp;正、信之道，今易生辰非正，以绐四方非信。且贺非其时，是轻礼重物也。”因<br /><br />&nbsp;&nbsp;&nbsp;&nbsp;陈正名从谏之道。升尚书刑部郎中。上问群臣曰：“方今何道使民务本业、广储<br /><br />&nbsp;&nbsp;&nbsp;&nbsp;蓄？”伯达对曰：“布德流化，必自近始。请罢畿内采猎之禁，广农郊以示敦本，<br /><br />&nbsp;&nbsp;&nbsp;&nbsp;轻币重谷，去奢长俭，遵月令开籍田以率先天下，如是而农不劝、粟不广者未之<br /><br />&nbsp;&nbsp;&nbsp;&nbsp;有也。”是时，采捕禁严，自京畿至真定、沧、冀，北及飞狐，数百里内皆为禁<br /><br />&nbsp;&nbsp;&nbsp;&nbsp;地，民有盗杀狐兔者有罪，故伯达及之。累迁刑部侍郎、太常卿，拜安国军节度<br /><br />&nbsp;&nbsp;&nbsp;&nbsp;使，未几，改镇安武。<br /><br />&nbsp;&nbsp;&nbsp;&nbsp;尝使宋回，献所得金二百五十两、银一千两以助边，表乞致仕，未及上而卒。<br /><br />&nbsp;&nbsp;&nbsp;&nbsp;其妻傅氏言之，上嘉其诚，赠太中大夫，仍以金银还之，傅泣请，弗许。傅以伯<br /><br />&nbsp;&nbsp;&nbsp;&nbsp;达尝修冀州学，乃市信都、枣强田以赡学，有司具以闻，上贤之，赐号成德夫人。<br /><br />&nbsp;&nbsp;&nbsp;&nbsp;子铎、钧。钧字和叔，登大定二十五年进士第，终莱州观察判官。铎最知名，<br /><br />&nbsp;&nbsp;&nbsp;&nbsp;别有传。<br /><br />&nbsp;&nbsp;&nbsp;&nbsp;赞曰：金诎宋称臣称侄，受其岁币，礼也。使聘于其国，燕享礼也，纳其重<br /><br />&nbsp;&nbsp;&nbsp;&nbsp;赂其可乎哉？时人贪利忘礼，习以为常，莫有知其为非者。故去则云酬劳效，还<br /><br />&nbsp;&nbsp;&nbsp;&nbsp;则户增物力，上下交征，惟利是事，此何谊耶？伯达独能明其非礼，回献所馈，<br /><br />&nbsp;&nbsp;&nbsp;&nbsp;赍志未毕，傅氏又能成之，及归所献，竟以买田赡学。妇人秉心之烈、制事之宜，<br /><br />&nbsp;&nbsp;&nbsp;&nbsp;乃能如是，士大夫溺于世俗之见者宁不愧哉。赐号成德，不亦宜乎。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2787);">加入书签</a><a
                        href="2786.html">上一页</a>&larr;<a href="index.html">返回列表</a>&rarr;<a
                            href="2788.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2786.html"; var next_page = "2788.html"; var index_page = "index.html"; var sortid = "9"; var article_id = "43"; var chapter_id = "2787"; var articlename = "金史"; var chaptername = " 卷九十六 列传第三十四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>