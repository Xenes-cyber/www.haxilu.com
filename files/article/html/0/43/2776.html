<!DOCTYPE html>
<html>
<head>
<meta charset="gbk" />
<title>金史- 卷八十五 列传第二十三-在线阅读-哈西文学网</title>
<meta name="keywords" content="脱脱等，金史， 卷八十五 列传第二十三全文， 卷八十五 列传第二十三在线阅读 哈西文学网" />
<meta name="description" content="哈西文学网提供脱脱等的金史  卷八十五 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2776.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2776.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十五 列传第二十三</h1>
            <div class="link xb">
                <a href="2775.html">上一页</a>&larr;<a href="index.html">返回列表</a>&rarr;<a
                    href="2777.html">下一页</a></div>			
            <div id="BookText">&nbsp;&nbsp;&nbsp;&nbsp;◎世宗诸子<br /><br />&nbsp;&nbsp;&nbsp;&nbsp;○永中永蹈永功（子q）永德永成永升<br /><br />&nbsp;&nbsp;&nbsp;&nbsp;世宗昭德皇后生显宗、赵王孰辇、越王斜鲁。元妃张氏生z王允中、越王<br /><br />&nbsp;&nbsp;&nbsp;&nbsp;允功。元妃李氏生郑王允蹈、卫绍王允济、潞王允德。昭仪梁氏生豫王允成。才<br /><br />&nbsp;&nbsp;&nbsp;&nbsp;人石抹氏生夔王允升。孰辇、斜鲁皆早卒。<br /><br />&nbsp;&nbsp;&nbsp;&nbsp;镐王永中，本名实鲁剌，又名万僧。大定元年，封许王。五年，判大兴尹。<br /><br />&nbsp;&nbsp;&nbsp;&nbsp;七年，进封越王。十一年，进封赵王。十三年，拜枢密使。十九年，子石古乃加<br /><br />&nbsp;&nbsp;&nbsp;&nbsp;光禄大夫。是岁，改葬明德皇后于坤厚陵，永中母元妃张氏陪葬。十一月庚申，<br /><br />&nbsp;&nbsp;&nbsp;&nbsp;自磐宁宫发引。永中以元妃柩先发，使执黄伞者前导。俄顷，皇后柩出磐宁宫，<br /><br />&nbsp;&nbsp;&nbsp;&nbsp;显宗徒跣。少府监张仅言呼执黄伞者，不应。既葬，仅言欲奏其事，显宗解之曰：<br /><br />&nbsp;&nbsp;&nbsp;&nbsp;“是何足校哉，或伞人误耳。”仅言乃止。<br /><br />&nbsp;&nbsp;&nbsp;&nbsp;二十一年，改判大宗正事。永中不悦，显宗劝之曰：“宗正之职，自亲及疏，<br /><br />&nbsp;&nbsp;&nbsp;&nbsp;自近及远，此亲贤之任也。且皇子之贵，岂以官职闲剧为计邪？”永中乃喜。二<br /><br />&nbsp;&nbsp;&nbsp;&nbsp;十四年，世宗幸上京，显宗居守，并留永中。显宗先遣章宗、宣宗奉表问起居于<br /><br />&nbsp;&nbsp;&nbsp;&nbsp;上京，既而遣永中子光禄大夫石古乃奉表。世宗喜谓豫国公主曰：“皇太子孝德<br /><br />&nbsp;&nbsp;&nbsp;&nbsp;天成，先遣二子，继遣此子，兄弟之际相友爱如此也。”<br /><br />&nbsp;&nbsp;&nbsp;&nbsp;二十五年六月，世宗在天平山好水川清暑，显宗薨于中都，诏曹王永功视章<br /><br />&nbsp;&nbsp;&nbsp;&nbsp;宗，召永中赴行在。是岁，与章宗及永功等并加开府仪同三司。二十六年，复为<br /><br />&nbsp;&nbsp;&nbsp;&nbsp;枢密使。是岁，世宗赐诸孙名。石古乃曰瑜，神土门日璋，阿思懑曰^，阿离合<br /><br />&nbsp;&nbsp;&nbsp;&nbsp;懑曰。二十七年，^年十五以上，加奉国上将军。章宗即位，起复判西京留<br /><br />&nbsp;&nbsp;&nbsp;&nbsp;守，进封汉王，与诸弟各赐金五百两、银五千两、钱二千贯、重币三百端、绢二<br /><br />&nbsp;&nbsp;&nbsp;&nbsp;千匹。再赐永中修公廨钱三百万，特加石古乃银青荣禄大夫，阿离合懑奉国上将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;明昌二年正月辛酉，孝懿皇后崩。判真定府事吴王永成、判定武军节度使隋<br /><br />&nbsp;&nbsp;&nbsp;&nbsp;王永升奔丧后期，各罚俸一月，杖其长史五十。永中适有寒疾，不能至。上怒，<br /><br />&nbsp;&nbsp;&nbsp;&nbsp;颇意诸王有轻慢心，遣使责永中曰：“已近公除，亦不须来。”二月丙戌，V<br /><br />&nbsp;&nbsp;&nbsp;&nbsp;祭，永中始至，入临。辛卯，始克行烧饭礼。壬辰，永中及诸王朝辞，赐遗留物，<br /><br />&nbsp;&nbsp;&nbsp;&nbsp;礼遇虽在，而嫌忌自此始矣。<br /><br />&nbsp;&nbsp;&nbsp;&nbsp;四月，进封并王。三年，判平阳府事，进封镐王。初置王傅、府尉官，名为<br /><br />&nbsp;&nbsp;&nbsp;&nbsp;官属，实检制之也。府尉希望风旨，过为苛细。永中自以世宗长子，且老矣，动<br /><br />&nbsp;&nbsp;&nbsp;&nbsp;有掣制，情思不堪，殊郁郁，乃表乞闲居。诏不许。四年，郑王永蹈以谋逆诛。<br /><br />&nbsp;&nbsp;&nbsp;&nbsp;增置诸王司马一员，检察门户出入，球猎游宴皆有制限，家人出入皆有禁防。河<br /><br />&nbsp;&nbsp;&nbsp;&nbsp;东提刑判官把里海坐私谒永中，杖一百，解职。前近侍局副使裴满可孙尝受永中<br /><br />&nbsp;&nbsp;&nbsp;&nbsp;请托，为石古乃求除官，可孙已改同知西京留守，犹坐免。故尚书右丞张汝弼，<br /><br />&nbsp;&nbsp;&nbsp;&nbsp;永中母舅也。汝弼妻高陀斡自大定间画永中母像，奉之甚谨，挟左道为永中求福，<br /><br />&nbsp;&nbsp;&nbsp;&nbsp;希觊非望。明昌五年，高陀斡坐诅祝诛。上疑事在永中，未有以发也。<br /><br />&nbsp;&nbsp;&nbsp;&nbsp;会镐王傅尉奏永中第四子阿离合懑因防禁严密，语涉不道。诏同签大睦亲府<br /><br />&nbsp;&nbsp;&nbsp;&nbsp;事F、御史中丞孙即康鞫问，并求得第二子神徒门所撰词曲有不逊语。家奴德哥<br /><br />&nbsp;&nbsp;&nbsp;&nbsp;首永中尝与侍妾瑞雪言：“我得天下，子为大王，以尔为妃。”诏遣官复按状同。<br /><br />&nbsp;&nbsp;&nbsp;&nbsp;再遣礼部尚书张ァ⒈部侍郎乌古论庆裔复之。上谓宰臣曰：“镐王只以语言得<br /><br />&nbsp;&nbsp;&nbsp;&nbsp;罪，与永蹈罪异。”参知政事马琪曰：“永中与永蹈罪状虽异，人臣无将，则一<br /><br />&nbsp;&nbsp;&nbsp;&nbsp;也。”上曰：“大王何故辄出此言？”左丞相清臣曰：“素有妄想之心也。”诏<br /><br />&nbsp;&nbsp;&nbsp;&nbsp;以永中罪状宣示百官杂议，五品以下附奏，四品以上入对便殿。皆曰：“请论如<br /><br />&nbsp;&nbsp;&nbsp;&nbsp;律。”惟宫籍监丞卢利用乞贷其死。诏赐永中死，神徒门、阿离合懑等皆弃市。<br /><br />&nbsp;&nbsp;&nbsp;&nbsp;敕有司用国公礼收葬永中，平阳府监护，官给葬具，妻子威州安置。泰和七年，<br /><br />&nbsp;&nbsp;&nbsp;&nbsp;诏复永中王爵，赐谥曰厉。敕石古乃于威州择地，以礼改葬，岁时祭奠。贞v二<br /><br />&nbsp;&nbsp;&nbsp;&nbsp;年，诏徙永中妻、子石古乃等郑州安置。<br /><br />&nbsp;&nbsp;&nbsp;&nbsp;贞v三年，太康县人刘全尝为盗，亡入卫真界，诡称爱王。所谓爱王，指石<br /><br />&nbsp;&nbsp;&nbsp;&nbsp;古乃。石古乃实未尝有王封，小人妄以此目之。刘全欲为乱，因假托以惑众，诱<br /><br />&nbsp;&nbsp;&nbsp;&nbsp;王氏女为妻，且言其子方聚兵河北。东平人李宁居嵩山，有妖术。全同县人时温<br /><br />&nbsp;&nbsp;&nbsp;&nbsp;称宁可论大事，乃使范元书伪号召之。宁至，推为国师，议c立。事觉，全、温、<br /><br />&nbsp;&nbsp;&nbsp;&nbsp;宁皆伏诛。<br /><br />&nbsp;&nbsp;&nbsp;&nbsp;贞v四年，潼关破，徙永中子孙于南京。兴定二年，亳州谯县人孙学究私造<br /><br />&nbsp;&nbsp;&nbsp;&nbsp;妖言云：“爱王终当奋发，今匿迹民间，自号刘二。”卫真百姓王深等皆信以为<br /><br />&nbsp;&nbsp;&nbsp;&nbsp;诚然。有刘二者出而当之，遣欧荣辈结构逆党，市兵仗，大署旌旗，谋立。<br /><br />&nbsp;&nbsp;&nbsp;&nbsp;事觉，诛死者五十二人，缘坐者六十余人。永中子孙禁锢，自明昌至于正大末，<br /><br />&nbsp;&nbsp;&nbsp;&nbsp;几四十年。天兴初，诏弛禁锢。未几，南京亦不守云。<br /><br />&nbsp;&nbsp;&nbsp;&nbsp;郑王永蹈，本名银术可，初名石狗儿。大定十一年，封滕王，未期月进封徐<br /><br />&nbsp;&nbsp;&nbsp;&nbsp;王。二十五年，加开府仪同三司。二十六年，为大兴尹。章宗即位，判彰德军节<br /><br />&nbsp;&nbsp;&nbsp;&nbsp;度使，进封卫王。明昌二年，徙封郑王。三年，改判定武军。<br /><br />&nbsp;&nbsp;&nbsp;&nbsp;初，崔温、郭谏、马太初与永蹈家奴毕庆寿私说谶记灾祥，毕庆寿以告永蹈：<br /><br />&nbsp;&nbsp;&nbsp;&nbsp;“郭谏颇能相人。”永蹈乃召郭谏相已及妻子。谏说永蹈曰：“大王相貌非常，<br /><br />&nbsp;&nbsp;&nbsp;&nbsp;王妃及二子皆大贵。”又曰：“大王，元妃长子，不与诸王比也。”永蹈召崔温、<br /><br />&nbsp;&nbsp;&nbsp;&nbsp;马太初论谶记天象。崔温曰：“丑年有兵灾，属兔命者来年春当收兵得位。”郭<br /><br />&nbsp;&nbsp;&nbsp;&nbsp;谏曰：“昨见赤气犯紫微，白虹贯月，皆注丑后寅前兵戈乱事。”永蹈深信<br /><br />&nbsp;&nbsp;&nbsp;&nbsp;其说，乃阴结内侍郑雨儿伺上起居，以崔温为谋主，郭谏、马太初往来游说。河<br /><br />&nbsp;&nbsp;&nbsp;&nbsp;南统军使仆散揆尚永蹈妹韩国公主，永蹈谋取河南军以为助，与妹泽国公主长乐<br /><br />&nbsp;&nbsp;&nbsp;&nbsp;谋，使驸马都尉蒲剌睹致书于揆，且先请婚，以观其意。揆拒不许结婚，使者不<br /><br />&nbsp;&nbsp;&nbsp;&nbsp;敢复言不轨事。永蹈家奴董寿谏永蹈，不听。董寿以语同辈奴千家奴，上变。是<br /><br />&nbsp;&nbsp;&nbsp;&nbsp;时，永蹈在京师，诏平章政事完颜守贞、参知政事胥持国、户部尚书杨伯通、知<br /><br />&nbsp;&nbsp;&nbsp;&nbsp;大兴府事尼庞古鉴鞫问，连引甚众，久不能决。上怒，召守贞等问状。右丞相夹<br /><br />&nbsp;&nbsp;&nbsp;&nbsp;谷清臣奏曰：“事贵速绝，以安人心。”于是，赐永蹈及妃卞玉，二子按春、阿<br /><br />&nbsp;&nbsp;&nbsp;&nbsp;辛，公主长乐自尽。蒲剌睹、崔温、郭谏、马太初等皆伏诛。仆散揆虽不闻问，<br /><br />&nbsp;&nbsp;&nbsp;&nbsp;犹坐除名。董寿免死，隶监籍。千家奴赏钱二千贯，特迁五官杂班叙使。自是诸<br /><br />&nbsp;&nbsp;&nbsp;&nbsp;王制限防禁密矣。<br /><br />&nbsp;&nbsp;&nbsp;&nbsp;泰和七年，诏复王封，备礼改葬，赐谥曰剌，以卫王永济子按辰为永蹈后，<br /><br />&nbsp;&nbsp;&nbsp;&nbsp;奉其祭祀。<br /><br />&nbsp;&nbsp;&nbsp;&nbsp;越王永功，本名宋葛，又名广孙，贞元二年生。沉默寡言笑，勇健绝人，涉<br /><br />&nbsp;&nbsp;&nbsp;&nbsp;书史，好法书名画。大定四年，封郑王。七年，进封隋王。十一年，进封曹王。<br /><br />&nbsp;&nbsp;&nbsp;&nbsp;十五年，除刑部尚书。上曰：“侍郎张汝霖，汝外舅行也，可学为政。”十七年，<br /><br />&nbsp;&nbsp;&nbsp;&nbsp;授活活土世袭猛安。十八年，改大兴尹。<br /><br />&nbsp;&nbsp;&nbsp;&nbsp;世宗幸金莲川，始出中都，亲军二苍头纵马食民田，诏永功：“苍头各杖一<br /><br />&nbsp;&nbsp;&nbsp;&nbsp;百。弹压百户二人失觉察，勒停。”上次望京淀，永功奏曰：“亲军人止一苍头、<br /><br />&nbsp;&nbsp;&nbsp;&nbsp;两弹压服勤，为日久矣。臣昧死违诏，量决苍头，使弹压待罪，可使偿其田直，<br /><br />&nbsp;&nbsp;&nbsp;&nbsp;惟陛下怜察。”上皆从之。<br /><br />&nbsp;&nbsp;&nbsp;&nbsp;老妪与男妇憩道傍，妇与所私相从亡去，或告妪曰：“向见年少妇人自水边<br /><br />&nbsp;&nbsp;&nbsp;&nbsp;小径去矣。”妪告伍长踪迹之。有男子私杀牛，手持血刃，望见伍长，意其捕己，<br /><br />&nbsp;&nbsp;&nbsp;&nbsp;即走避之。妪与伍长疑是杀其妇也，捕送县，不胜楚毒，遂诬服。问尸安在？诡<br /><br />&nbsp;&nbsp;&nbsp;&nbsp;曰：“弃之水中矣。”求之水中，果获一尸，已半腐。县吏以为是男子真杀若妇<br /><br />&nbsp;&nbsp;&nbsp;&nbsp;矣，即具狱上。永功疑之曰：“妇死几何日，而尸遽半腐哉。”顷之，妪得其妇<br /><br />&nbsp;&nbsp;&nbsp;&nbsp;于所私者。永功曰：“是男子偶以杀人就狱，其拷掠足以称杀牛之科矣。”遂释<br /><br />&nbsp;&nbsp;&nbsp;&nbsp;之而去。武清黄氏、望云王氏豪猾不逞，永功发其罪，畿内肃然。<br /><br />&nbsp;&nbsp;&nbsp;&nbsp;二十三年，判东京留守。是月，改河间尹。阅月，改北京留守。居无何，上<br /><br />&nbsp;&nbsp;&nbsp;&nbsp;谓宰臣曰：“朕闻永功到北京为政无良，虽朕子，万一败露，法可废乎。朕已戒<br /><br />&nbsp;&nbsp;&nbsp;&nbsp;敕永功，卿等可谕其长史，俾匡正之。”到北京凡七月，改东京留守。世宗幸上<br /><br />&nbsp;&nbsp;&nbsp;&nbsp;京，过东京，永功从。明年，上还至天平山好水川，皇太子薨。诏永功护丧事，<br /><br />&nbsp;&nbsp;&nbsp;&nbsp;寻拜御史大夫。章宗封原王，加开府仪同三司。赵王永中及永功兄弟皆加开府仪<br /><br />&nbsp;&nbsp;&nbsp;&nbsp;同三司。明年，判大宗正事。<br /><br />&nbsp;&nbsp;&nbsp;&nbsp;应州僧与永功有旧，将诉事于彰国军节度使移剌胡剌，求永功手书与胡剌为<br /><br />&nbsp;&nbsp;&nbsp;&nbsp;地。胡剌得书，奏之。上谓宰臣曰：“永功以书嘱事胡剌，此虽细微，不可不惩<br /><br />&nbsp;&nbsp;&nbsp;&nbsp;也。凡人小过不治，遂至大咎。有犯必惩，庶几能改，是亦教也。”皆曰：“陛<br /><br />&nbsp;&nbsp;&nbsp;&nbsp;下用法无私，臣下敢不敬畏。”于是永功解职。未几，复判大宗正事。<br /><br />&nbsp;&nbsp;&nbsp;&nbsp;章宗即位，除判平阳府事，进封冀王。永功之官，随引医人沈思存过制限，<br /><br />&nbsp;&nbsp;&nbsp;&nbsp;当解职。上曰：“朕知此事，当痛断监奴及治府掾长史管辖府事者罪，仍著于令。”<br /><br />&nbsp;&nbsp;&nbsp;&nbsp;家奴王唐犯罪至徒，永功曲庇之。平阳治中高德裔失觉察，笞四十。于是永功改<br /><br />&nbsp;&nbsp;&nbsp;&nbsp;判济南府。诏永功曰：“所坐虽细事，法令不得不如此。今已释矣，后毋复然。<br /><br />&nbsp;&nbsp;&nbsp;&nbsp;济南先帝旧治，风土甚好，可悉此意也。”改授山东西路把鲁古世袭猛安。二年，<br /><br />&nbsp;&nbsp;&nbsp;&nbsp;判广宁府事，进封鲁王。明年，判彰德府事。承安元年，进封郢王。明年，判太<br /><br />&nbsp;&nbsp;&nbsp;&nbsp;原府事。泰和七年，改西京留守。八年，复判平阳府事。大安元年，进封谯王，<br /><br />&nbsp;&nbsp;&nbsp;&nbsp;判中山府事。明年，进封越王。<br /><br />&nbsp;&nbsp;&nbsp;&nbsp;宣宗即位，免常参。明年，从迁汴京。久之，诏永功每月朔一朝。兴定四年，<br /><br />&nbsp;&nbsp;&nbsp;&nbsp;诏永功无朝。五年，有疾，赐御药。疾革，赐尚医诊视，一日五遣使候问。是岁，<br /><br />&nbsp;&nbsp;&nbsp;&nbsp;薨。上哭之恸，谥曰忠简。<br /><br />&nbsp;&nbsp;&nbsp;&nbsp;子福孙、寿孙、粘没曷。大定二十六年，诏赐福孙名璐，寿孙名q，粘没曷<br /><br />&nbsp;&nbsp;&nbsp;&nbsp;名琳。是年，璐加奉国上将军。章宗即位，加银青荣禄大夫，封萧国公。初为兴<br /><br />&nbsp;&nbsp;&nbsp;&nbsp;陵崇妃养子，常居京师，奉朝请。泰和五年，卒。章宗辍朝，百官进名奉慰。<br /><br />&nbsp;&nbsp;&nbsp;&nbsp;q本名寿孙，世宗赐名，字仲实，一字子瑜。资质简重，博学有俊才，喜为<br /><br />&nbsp;&nbsp;&nbsp;&nbsp;诗，工真草书。大定二十七年，加奉国上将军。明昌初，加银青荣禄大夫。卫绍<br /><br />&nbsp;&nbsp;&nbsp;&nbsp;王时，加开府仪同三司。贞佑中，封胙国公。正大初，进封密国公。<br /><br />&nbsp;&nbsp;&nbsp;&nbsp;q奉朝请四十年，日以讲诵吟咏为事，时时潜与士大夫唱酬，然不敢明白往<br /><br />&nbsp;&nbsp;&nbsp;&nbsp;来。永功薨后，稍得出游，与文士赵秉文、杨云翼、雷渊、元好问、李汾、王飞<br /><br />&nbsp;&nbsp;&nbsp;&nbsp;伯辈交善。初，宣宗南迁，诸王宗室颠沛奔走，q乃尽载其家法书名画，一帙不<br /><br />&nbsp;&nbsp;&nbsp;&nbsp;遗。居汴中，家人口多，俸入少，客至，贫不能具酒肴，蔬饭共食，焚香煮茗，<br /><br />&nbsp;&nbsp;&nbsp;&nbsp;尽出藏书，谈大定、明昌以来故事，终日不听客去，乐而不厌也。<br /><br />&nbsp;&nbsp;&nbsp;&nbsp;天兴初，q已卧疾，论及时事，叹曰：“兵势如此，不能支，止可以降。全<br /><br />&nbsp;&nbsp;&nbsp;&nbsp;完颜氏一族归吾国中，使女直不灭则善矣，余复何望。”是时，曹王出质，q见<br /><br />&nbsp;&nbsp;&nbsp;&nbsp;哀宗于隆德殿。上问：“叔父欲何言？”q奏曰：“闻讹可欲出议和。讹可年幼，<br /><br />&nbsp;&nbsp;&nbsp;&nbsp;不苦谙练，恐不能办大事。臣请副之，或代其行。”上慰之曰：“南渡后，国家<br /><br />&nbsp;&nbsp;&nbsp;&nbsp;比承平时有何奉养，然叔父亦未尝沾溉。无事则置之冷地，无所顾藉，缓急则置<br /><br />&nbsp;&nbsp;&nbsp;&nbsp;于不测，叔父尽忠固可，天下其谓朕何？叔父休矣。”于是君臣相顾泣下。未几，<br /><br />&nbsp;&nbsp;&nbsp;&nbsp;以疾薨。年六十一。<br /><br />&nbsp;&nbsp;&nbsp;&nbsp;平生诗文甚多。自删其诗，存三百首，乐府一百首，号《如庵小稿》。第五<br /><br />&nbsp;&nbsp;&nbsp;&nbsp;子守禧，字庆之，风神秀彻，q特钟爱，尝曰：“平日所蓄书画将以付斯子。”<br /><br />&nbsp;&nbsp;&nbsp;&nbsp;及汴城降，守禧病卒，年未三十。<br /><br />&nbsp;&nbsp;&nbsp;&nbsp;潞王永德，本名讹出。大定二十五年，与章宗及诸兄俱加开府仪同三司。二<br /><br />&nbsp;&nbsp;&nbsp;&nbsp;十七年，封薛王。明年，除秘书监。二十九年，进判秘书监，进封沈王。明昌元<br /><br />&nbsp;&nbsp;&nbsp;&nbsp;年，授山东东路把鲁古必剌猛安。二年，进封豳王。五年，迁劝农使。承安二年，<br /><br />&nbsp;&nbsp;&nbsp;&nbsp;进封潞王。承安三年，再任劝农使。泰和元年，有司劾永德元日进酒后期，有诏<br /><br />&nbsp;&nbsp;&nbsp;&nbsp;勿问。卫绍王时，累迁太子太师。宣宗即位，改同判大睦亲府事。兴定五年，迁<br /><br />&nbsp;&nbsp;&nbsp;&nbsp;判大睦亲府事。子斡论，赐名琰。<br /><br />&nbsp;&nbsp;&nbsp;&nbsp;豫王永成，本名鹤野，又曰娄室。母昭仪梁氏。永成风姿奇伟，博学，善属<br /><br />&nbsp;&nbsp;&nbsp;&nbsp;文。世宗尤爱重之。大定七年，始封沈王，以太学博士王彦潜为府文学，永成师<br /><br />&nbsp;&nbsp;&nbsp;&nbsp;事之。十一年，进封豳。十五年，就外第。十六年，判秘书监。明年，授世袭山<br /><br />&nbsp;&nbsp;&nbsp;&nbsp;东东路把鲁古猛安，判大睦亲府事。既而改中都路胡土霭哥蛮猛安。二十年，改<br /><br />&nbsp;&nbsp;&nbsp;&nbsp;授翰林学士承旨。二十三年，判定武军节度使事，寻改判广宁府。二十五年，世<br /><br />&nbsp;&nbsp;&nbsp;&nbsp;宗幸上京，命留守中都，判吏部尚书，进开府仪同三司，为御史大夫。<br /><br />&nbsp;&nbsp;&nbsp;&nbsp;章宗即位，起复，进封吴，判真定府事。明昌元年，改山东西路盆买必剌猛<br /><br />&nbsp;&nbsp;&nbsp;&nbsp;安。明年，进封兖。坐率军民围猎，解职，奉表谢罪。上赐手诏曰：“卿亲实肺<br /><br />&nbsp;&nbsp;&nbsp;&nbsp;腑，夙著忠纯，侍显考于春宫，曲尽友于之爱，洎冲人之继统，愈明忠赤之心，<br /><br />&nbsp;&nbsp;&nbsp;&nbsp;艰难之中，多所裨益。朕心简在，毫楮莫穷，用是起之苫块之中，授以维城之任。<br /><br />&nbsp;&nbsp;&nbsp;&nbsp;自典藩服，岁月荐更，蕞尔赵邦，知骥足之难展，眇哉镇府，固牛刀之莫施。方<br /><br />&nbsp;&nbsp;&nbsp;&nbsp;思驿召以赴朝，何意遽罹于国宪。偶因时猎，颇扰部民，法所不宽，宪台闻上。<br /><br />&nbsp;&nbsp;&nbsp;&nbsp;朕尚含容累月，未忍即行，虽欲遂于私恩，竟莫违于公议，解卿前职，即乃世封。<br /><br />&nbsp;&nbsp;&nbsp;&nbsp;噫，祖宗立法，非一人之敢私；骨肉至亲，岂千里而能间。以此退闲之小诫，欲<br /><br />&nbsp;&nbsp;&nbsp;&nbsp;成终始之洪恩。《经》云：‘在上不骄，高而不危。’是以知节慎者修身之本，<br /><br />&nbsp;&nbsp;&nbsp;&nbsp;骄矜者败德之源。朕每自励，今以戒卿。昔东平乐善，能成不朽之名，梁孝奢淫，<br /><br />&nbsp;&nbsp;&nbsp;&nbsp;卒致忧疑之悔。前人所行，可为龟鉴。卿兼资文武，多艺多才，履道而行，何施<br /><br />&nbsp;&nbsp;&nbsp;&nbsp;不可。如能德业日新，无虑牵复之晚。朕素不工词翰，临文草草，直写所怀，冀<br /><br />&nbsp;&nbsp;&nbsp;&nbsp;不以辞害意也。”未几，授沁南军节度使。三年，改判咸平府事，未赴，移判太<br /><br />&nbsp;&nbsp;&nbsp;&nbsp;原府事。上以永成诞日，亲为诗以赐，有“美誉自应辉玉牒，忠诚不待启金滕”<br /><br />&nbsp;&nbsp;&nbsp;&nbsp;之语，当世荣之。<br /><br />&nbsp;&nbsp;&nbsp;&nbsp;七年，改判平阳府事。承安改元，以覃恩进封豫。明年冬，进马八十疋，以<br /><br />&nbsp;&nbsp;&nbsp;&nbsp;资守御之备。上赐诏奖谕曰：“卿夙有隽望，时惟茂亲，通达古今，砥砺忠义。<br /><br />&nbsp;&nbsp;&nbsp;&nbsp;方分忧于外服，来输骏于上闲，欲助边防，以增武备。惟尽心于体国，乃因物以<br /><br />&nbsp;&nbsp;&nbsp;&nbsp;见诚。载念恳勤，良深嘉奖。”五年，再任。俄召还，以疾不能入见。上亲幸其<br /><br />&nbsp;&nbsp;&nbsp;&nbsp;第临视。泰和四年，薨。讣闻，上为之震悼，赙赠甚厚，谥曰忠献。<br /><br />&nbsp;&nbsp;&nbsp;&nbsp;永成自幼喜读书，晚年所学益醇，每暇日引文士相与切磋，接之以礼，未尝<br /><br />&nbsp;&nbsp;&nbsp;&nbsp;见骄色。自号曰“乐善居士”，有文集行于世云。<br /><br />&nbsp;&nbsp;&nbsp;&nbsp;夔王允升，改名永升，本名斜不出，一名鹤寿。大定十一年，封徐王，进封<br /><br />&nbsp;&nbsp;&nbsp;&nbsp;虞王。二十六年，加开府仪同三司。明年，判吏部尚书，授山东西路按必出虎必<br /><br />&nbsp;&nbsp;&nbsp;&nbsp;剌猛安。章宗即位，加恩宗室，徙封隋王，除定武军节度使。明昌二年，改封曹<br /><br />&nbsp;&nbsp;&nbsp;&nbsp;王。久之，改封宛王。卫绍王即位，徙今封。贞v元年九月，宣宗以允升年高，<br /><br />&nbsp;&nbsp;&nbsp;&nbsp;素羸疾，诏宫中听扶杖。寻薨。既殡，烧饭，上亲临奠。<br /><br />&nbsp;&nbsp;&nbsp;&nbsp;赞曰：世宗保全宗室，无所不至，虽矫海陵之失，亦由天资仁厚而然也。其<br /><br />&nbsp;&nbsp;&nbsp;&nbsp;子永中、永蹈皆死章宗之手，其理盖有不可诘者。章宗无后，则厥报不爽矣。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2776);">加入书签</a><a
                        href="2775.html">上一页</a>&larr;<a href="index.html">返回列表</a>&rarr;<a
                            href="2777.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2775.html"; var next_page = "2777.html"; var index_page = "index.html"; var sortid = "9"; var article_id = "43"; var chapter_id = "2776"; var articlename = "金史"; var chaptername = " 卷八十五 列传第二十三"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>