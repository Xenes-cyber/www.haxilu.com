<!DOCTYPE html>
<html>
<head>
<meta charset="gbk" />
<title>金史- 卷一百三十 列传第六十八-在线阅读-哈西文学网</title>
<meta name="keywords" content="脱脱等，金史， 卷一百三十 列传第六十八全文， 卷一百三十 列传第六十八在线阅读 哈西文学网" />
<meta name="description" content="哈西文学网提供脱脱等的金史  卷一百三十 列传第六十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2821.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2821.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十 列传第六十八</h1>
            <div class="link xb">
                <a href="2820.html">上一页</a>&larr;<a href="index.html">返回列表</a>&rarr;<a
                    href="2822.html">下一页</a></div>			
            <div id="BookText">&nbsp;&nbsp;&nbsp;&nbsp;◎列女<br /><br />&nbsp;&nbsp;&nbsp;&nbsp;○阿邻妻李宝信妻韩庆民妻雷妇师氏康住住李文妻李英妻相<br /><br />&nbsp;&nbsp;&nbsp;&nbsp;琪妻阿鲁真撒合辇妻许古妻冯妙真蒲察氏乌古论氏素兰妻忙哥<br /><br />&nbsp;&nbsp;&nbsp;&nbsp;妻尹氏白氏聂孝女仲德妻宝符李氏（张凤奴附）<br /><br />&nbsp;&nbsp;&nbsp;&nbsp;汉成帝时，刘向始述三代贤妃淑女，及淫u奢c、兴亡盛衰之所由，汇分类<br /><br />&nbsp;&nbsp;&nbsp;&nbsp;别，号《列女传》，因以讽谏。范晔始载之汉史。古者女子生十年有女师，渐长，<br /><br />&nbsp;&nbsp;&nbsp;&nbsp;有麻丝茧之事，有祭祀助奠之事；既嫁，职在中馈而已，故以无非无仪为贤。<br /><br />&nbsp;&nbsp;&nbsp;&nbsp;若乃嫠居寡处，患难颠沛，是皆妇人之不幸也。一遇不幸，卓然能自树立，有烈<br /><br />&nbsp;&nbsp;&nbsp;&nbsp;丈夫之风，是以君子异之。<br /><br />&nbsp;&nbsp;&nbsp;&nbsp;阿邻妻沙里质者，金源郡王银术可之妹。天辅六年，黄龙府叛卒攻钞旁近部<br /><br />&nbsp;&nbsp;&nbsp;&nbsp;族。是时，阿邻从军，沙里质纠集附近居民得男女五百人，树营栅为保守计。贼<br /><br />&nbsp;&nbsp;&nbsp;&nbsp;千余来攻，沙里质以毡为甲，以裳为旗，男夫授甲，妇女鼓噪，沙里质仗剑督战，<br /><br />&nbsp;&nbsp;&nbsp;&nbsp;凡三日贼去。皇统二年，论功封金源郡夫人。大定间，以其孙药师为谋克。<br /><br />&nbsp;&nbsp;&nbsp;&nbsp;李宝信妻王氏。宝信为义丰县令，张觉以平州叛，王氏陷贼中。贼欲逼室之，<br /><br />&nbsp;&nbsp;&nbsp;&nbsp;王氏骂贼，贼怒遂支解之。大定十二年，赠“贞烈县君”。<br /><br />&nbsp;&nbsp;&nbsp;&nbsp;韩庆民妻者，不知何许人，亦不知其姓氏。庆民事辽为宜州节度使。天会中，<br /><br />&nbsp;&nbsp;&nbsp;&nbsp;攻破宜州，庆民不屈而死，以其妻配将士，其妻誓死不从，遂自杀。世宗读《太<br /><br />&nbsp;&nbsp;&nbsp;&nbsp;宗实录》，见庆民夫妇事，叹曰：“如此节操，可谓难矣。”<br /><br />&nbsp;&nbsp;&nbsp;&nbsp;雷妇师氏，夫亡，孝养舅姑。姑病，l臂肉饲之，姑即愈。舅姑既殁。兄师<br /><br />&nbsp;&nbsp;&nbsp;&nbsp;逵与夫侄规其财产，乃伪立谋证致之官，欲必嫁之。县官不能辨曲直，师氏畏逼，<br /><br />&nbsp;&nbsp;&nbsp;&nbsp;乃投县署井中死。诏有司祭其墓，赐谥曰“节”。<br /><br />&nbsp;&nbsp;&nbsp;&nbsp;康住住，~州人。夫早亡，服阕，父取之归家，许严沂为妻。康氏誓死弗听，<br /><br />&nbsp;&nbsp;&nbsp;&nbsp;欲还夫家不可得，乃投崖而死。诏有司致祭其墓。<br /><br />&nbsp;&nbsp;&nbsp;&nbsp;李文妻史氏，同州白水人。夫亡，服阕，誓死弗嫁。父强取之归，许邑人姚<br /><br />&nbsp;&nbsp;&nbsp;&nbsp;乙为妻。史氏不听，姚诉之官，被逮，遂自缢死。诏有司致祭其墓。<br /><br />&nbsp;&nbsp;&nbsp;&nbsp;李英妻张氏。英初为监察御史，在中都，张居H州。贞v元年冬，大元兵取<br /><br />&nbsp;&nbsp;&nbsp;&nbsp;H州，入其家，张氏尽以所有财物与之。既而，令张氏上马，张曰：“我尽以物<br /><br />&nbsp;&nbsp;&nbsp;&nbsp;与汝，犹不见赎邪？”答曰“汝品官妻，当复为夫人。”张曰：“我死则为李氏<br /><br />&nbsp;&nbsp;&nbsp;&nbsp;鬼。顿坐不起，遂见杀。追封陇西郡夫人，谥“庄洁”。英仕至御史中丞，有传。<br /><br />&nbsp;&nbsp;&nbsp;&nbsp;相琪妻栾氏，有姿色。琪为莱州掖县司吏。贞v三年八月，红袄贼陷掖县，<br /><br />&nbsp;&nbsp;&nbsp;&nbsp;琪与栾氏及子俱为所得。贼见栾悦之，杀琪及其子而诱栾。栾奋起以头触贼而仆，<br /><br />&nbsp;&nbsp;&nbsp;&nbsp;骂曰：“我岂为犬彘所污者哉。”贼怒，杀之。追封西河县君，谥“庄洁”。<br /><br />&nbsp;&nbsp;&nbsp;&nbsp;阿鲁真，宗室承充之女，胡里改猛安夹谷胡山之妻。夫亡寡居，有众千余。<br /><br />&nbsp;&nbsp;&nbsp;&nbsp;兴定元年，承充为上京元帅，上京行省太平执承充应蒲鲜万奴。阿鲁真治废垒，<br /><br />&nbsp;&nbsp;&nbsp;&nbsp;修器械，积刍粮以自守。万奴遣人招之，不从，乃射承充书入城，阿鲁真得而碎<br /><br />&nbsp;&nbsp;&nbsp;&nbsp;之，曰：“此诈也。”万奴兵急攻之，阿鲁真衣男子服，与其子蒲带督众力战，<br /><br />&nbsp;&nbsp;&nbsp;&nbsp;杀数百人，生擒十余人，万奴兵乃解去。后复遣将击万奴兵，获其将一人。诏封<br /><br />&nbsp;&nbsp;&nbsp;&nbsp;郡公夫人，子蒲带视功迁赏。承充已被执，乘间谓其二子女胡、蒲速乃曰：“吾<br /><br />&nbsp;&nbsp;&nbsp;&nbsp;起身宿卫，致位一品，死无恨矣。若辈亦皆通显，未尝一日报国家，当思自处，<br /><br />&nbsp;&nbsp;&nbsp;&nbsp;以为后图。”二子乃冒险自拔南走，是年四月至南京。<br /><br />&nbsp;&nbsp;&nbsp;&nbsp;独吉氏，平章政事千家奴之女，护卫银术可妹也。自幼动有礼法，及适内族<br /><br />&nbsp;&nbsp;&nbsp;&nbsp;撒合辇。闺门肃如。撒合辇为中京留守，大兵围之，撒合辇疽发背不能军，独吉<br /><br />&nbsp;&nbsp;&nbsp;&nbsp;氏度城必破，谓撒合辇曰：“公本无功能，徒以宗室故尝在禁近，以至提点近侍<br /><br />&nbsp;&nbsp;&nbsp;&nbsp;局，同判睦亲府，今又为留守外路第一等官，受国家恩最厚。今大兵临城，公不<br /><br />&nbsp;&nbsp;&nbsp;&nbsp;幸病，不能战御，设若城破，公当率精锐夺门而出，携一子走京师。不能则独赴<br /><br />&nbsp;&nbsp;&nbsp;&nbsp;京师，又不能，战而死犹可报国，幸无以我为虑。”撒合辇出巡城，独吉氏乃取<br /><br />&nbsp;&nbsp;&nbsp;&nbsp;平日衣服妆具玩好布之卧榻，资货悉散之家人，艳妆盛服过于平日，且戒女使曰：<br /><br />&nbsp;&nbsp;&nbsp;&nbsp;“我死则扶置榻上，以衾覆面，四围举火焚之。无使兵见吾面。”言讫，闭门自<br /><br />&nbsp;&nbsp;&nbsp;&nbsp;经而死。家人如言，卧尸榻上，以衾覆之。撒合辇从外室，家人告以夫人之死，<br /><br />&nbsp;&nbsp;&nbsp;&nbsp;撒合辇拊榻曰：“夫人不辱我，我肯辱朝廷乎！”因命焚之。年三十有六。少顷，<br /><br />&nbsp;&nbsp;&nbsp;&nbsp;城破，撒合辇率死士欲夺门出，不果，投壕水死，有传。<br /><br />&nbsp;&nbsp;&nbsp;&nbsp;许古妻刘氏，定海军节度使仲洙之女也。贞v初，古挈家侨居蒲城，从留刘<br /><br />&nbsp;&nbsp;&nbsp;&nbsp;氏母子于蒲，仕于朝。既而，兵围蒲，刘谓二女曰：“汝父在朝，而兵势如此，<br /><br />&nbsp;&nbsp;&nbsp;&nbsp;事不可保。若城破被驱，一为所污奈何？不若俱死以自全。”已而，攻城益急，<br /><br />&nbsp;&nbsp;&nbsp;&nbsp;于是刘氏与二女相继自尽。有司以闻于朝，四年五月，追封刘氏为郡君，谥曰<br /><br />&nbsp;&nbsp;&nbsp;&nbsp;“贞洁”，其长女谥曰“定姜”，次“肃姜”，以其事付史馆。<br /><br />&nbsp;&nbsp;&nbsp;&nbsp;冯妙真，刑部尚书延登之女也。生十有八年，适进士张。兴定五年，<br /><br />&nbsp;&nbsp;&nbsp;&nbsp;为洛川主簿。大元兵破葭州、绥德，遂入~延。~人震恐具守备，守臣以西<br /><br />&nbsp;&nbsp;&nbsp;&nbsp;路输刍粟不时至，檄V诣平凉督之。时延登为平凉行省员外郎，欲偕妙真<br /><br />&nbsp;&nbsp;&nbsp;&nbsp;以往，妙真辞曰：“舅姑老矣。虽有叔姒，妾能安乎。子行，妾留奉养。”十一<br /><br />&nbsp;&nbsp;&nbsp;&nbsp;月，洛川破，妙真从舅姑匿窟室，兵索得之。妙真泣与舅姑诀曰：“妇生不辰，<br /><br />&nbsp;&nbsp;&nbsp;&nbsp;不得终执箕帚，义不从辱。”即携三子赴井死。县人从而死者数十人。明年春，<br /><br />&nbsp;&nbsp;&nbsp;&nbsp;发井得尸，殡于县之东郭外。死时年二十四。<br /><br />&nbsp;&nbsp;&nbsp;&nbsp;蒲察氏，字明秀，~州帅讷申之女，完颜长乐之妻也。哀宗迁归德，以长乐<br /><br />&nbsp;&nbsp;&nbsp;&nbsp;为总领，将兵扈从。将行，属蒲察氏曰：“无他言，夫人慎毋辱此身。”明秀曰：<br /><br />&nbsp;&nbsp;&nbsp;&nbsp;“君第致身事上，无以妾为念。妾必不辱。”长乐一子在幼，出妻柴氏所生也，<br /><br />&nbsp;&nbsp;&nbsp;&nbsp;明秀抚育如己出。崔立之变，驱从官妻子于省中，人自阅之。蒲察氏闻，以幼子<br /><br />&nbsp;&nbsp;&nbsp;&nbsp;付婢仆，且与之金币，亲具衣棺祭物，与家人诀曰：“崔立不道，强人妻女，兵<br /><br />&nbsp;&nbsp;&nbsp;&nbsp;在城下，吾何所逃，惟一死不负吾夫耳。汝等惟善养幼子。”遂自缢而死，欣然<br /><br />&nbsp;&nbsp;&nbsp;&nbsp;若不以死为难者。时年二十七。<br /><br />&nbsp;&nbsp;&nbsp;&nbsp;乌古论氏，伯祥之妹，临洮总管陀满胡土门之妻也。伯祥朝贵中声誉藉甚，<br /><br />&nbsp;&nbsp;&nbsp;&nbsp;胡土门死王事。崔立之变，衣冠家妇女多为所污，乌古论氏谓家人曰：“吾夫不<br /><br />&nbsp;&nbsp;&nbsp;&nbsp;辱朝廷，我敢辱吾兄及吾夫乎。”即自缢。一婢从死。<br /><br />&nbsp;&nbsp;&nbsp;&nbsp;参政完颜素兰妻，亡其姓氏。当崔立之变，谓所亲曰：“吾夫有天下重名，<br /><br />&nbsp;&nbsp;&nbsp;&nbsp;吾岂肯随众陷身以辱吾夫乎。今日一死固当，但不可无名而死，亦不可离吾家而<br /><br />&nbsp;&nbsp;&nbsp;&nbsp;死。”即自缢于室。<br /><br />&nbsp;&nbsp;&nbsp;&nbsp;温特罕氏，夫完颜忙哥，五朵山宣差提控回里不之子也，系出萧王。忙哥叔<br /><br />&nbsp;&nbsp;&nbsp;&nbsp;父益都，节度秦州，为大元兵所攻，适病不能军，忙哥为提控，独当一面。兵退<br /><br />&nbsp;&nbsp;&nbsp;&nbsp;而益都死，忙哥以城守功世袭谋克，收充奉御。及崔立之变，忙哥义不受辱，与<br /><br />&nbsp;&nbsp;&nbsp;&nbsp;其妻诀。妻曰：“君能为国家死，我不能为君死乎。”一婢曰：“主死，婢将安<br /><br />&nbsp;&nbsp;&nbsp;&nbsp;归。”是日，夫妇以一绳同缢，婢从之。<br /><br />&nbsp;&nbsp;&nbsp;&nbsp;尹氏，完颜猪儿之妻也。猪儿系出萧王，天兴二年正月从哀宗为南面元帅，<br /><br />&nbsp;&nbsp;&nbsp;&nbsp;战死黄陵冈。其妻金源郡夫人闻猪儿死，聚家资焚之，遂自缢，年三十一。猪儿<br /><br />&nbsp;&nbsp;&nbsp;&nbsp;赠官，弟长住即日诏补护卫。<br /><br />&nbsp;&nbsp;&nbsp;&nbsp;白氏，苏嗣之之母，许州人，宋尚书右丞子由五世孙妇也。初，东坡、颍滨、<br /><br />&nbsp;&nbsp;&nbsp;&nbsp;叔党俱葬郏城之小峨嵋山，故五世皆居许昌。白氏年二十余即寡居，服除，外家<br /><br />&nbsp;&nbsp;&nbsp;&nbsp;迎归，兄嫂窃议改醮。白氏微闻之，牵车径归，曰：“我为苏学士家妇，又有子，<br /><br />&nbsp;&nbsp;&nbsp;&nbsp;乃欲使我失身乎。”自是，外家非有大故不往也。尝于宅东北为祭室，画两先生<br /><br />&nbsp;&nbsp;&nbsp;&nbsp;像，图黄州、龙川故事壁间，香火严洁，躬自洒扫，士大夫求瞻拜者往往过其家<br /><br />&nbsp;&nbsp;&nbsp;&nbsp;奠之。天兴元年正月庚戌，许州被兵，嗣之为汴京厢官，白拜辞两先生前曰：<br /><br />&nbsp;&nbsp;&nbsp;&nbsp;“儿子往京师，老妇死无恨矣，敢以告。”即自缢于室侧。家人并屋焚之。年七<br /><br />&nbsp;&nbsp;&nbsp;&nbsp;十余。嗣之本名宗之，避讳改焉。<br /><br />&nbsp;&nbsp;&nbsp;&nbsp;聂孝女，字舜英，尚书左右司员外郎天骥之长女也。年二十三，适进士张伯<br /><br />&nbsp;&nbsp;&nbsp;&nbsp;豪。伯豪卒，归父母家。及哀宗迁归德，天骥留汴。崔立劫杀宰相，天骥被创甚，<br /><br />&nbsp;&nbsp;&nbsp;&nbsp;日夜悲泣，恨不即死。舜英谒医救疗百方，至l其股杂他肉以进，而天骥竟死。<br /><br />&nbsp;&nbsp;&nbsp;&nbsp;时京城围久食尽，闾巷间有嫁妻易一饱者，重以崔立之变，剽夺暴凌，无复人理。<br /><br />&nbsp;&nbsp;&nbsp;&nbsp;舜英颇读书知义理，自以年尚少艾，夫既亡，父又死非命，比为兵所污，何若从<br /><br />&nbsp;&nbsp;&nbsp;&nbsp;吾父于地下乎。葬其父之明日，绝而死。一时士女贤之，有为泣下者。其家以<br /><br />&nbsp;&nbsp;&nbsp;&nbsp;舜英合葬张伯豪之墓。<br /><br />&nbsp;&nbsp;&nbsp;&nbsp;完颜仲德妻，不知其族氏。崔立之变，妻自毁其容服，携妾及二子绐以采蔬，<br /><br />&nbsp;&nbsp;&nbsp;&nbsp;自汴走蔡。蔡被围，丁男皆乘城拒守，谓仲德曰：“事势若此，丈夫能为国出力，<br /><br />&nbsp;&nbsp;&nbsp;&nbsp;妇人独不能耶！”率诸命妇自作一军，亲运矢石于城下，城中妇女争出继之。城<br /><br />&nbsp;&nbsp;&nbsp;&nbsp;破自尽。<br /><br />&nbsp;&nbsp;&nbsp;&nbsp;哀宗宝符李氏，国亡从后妃北迁，至宣德州，居摩诃院，日夕寝处佛殿中，<br /><br />&nbsp;&nbsp;&nbsp;&nbsp;作幡旆。会当赴龙庭，将发，即于佛像前自缢死，且自书门纸曰：“宝符御侍此<br /><br />&nbsp;&nbsp;&nbsp;&nbsp;处身故。”后人至其处，见其遗迹，怜而哀之。<br /><br />&nbsp;&nbsp;&nbsp;&nbsp;天兴元年，北兵攻城，矢石之际忽见一女子呼于城下曰：“我倡女张凤奴也，<br /><br />&nbsp;&nbsp;&nbsp;&nbsp;许州破被俘至此。彼军不日去矣，诸君努力为国坚守，无为所欺也。”言竟，投<br /><br />&nbsp;&nbsp;&nbsp;&nbsp;濠而死。朝廷遣使驰祭于西门。<br /><br />&nbsp;&nbsp;&nbsp;&nbsp;正大、天兴之际，妇人节义可知者特数人耳。凤奴之事别史录之。盖亦有所<br /><br />&nbsp;&nbsp;&nbsp;&nbsp;激云。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2821);">加入书签</a><a
                        href="2820.html">上一页</a>&larr;<a href="index.html">返回列表</a>&rarr;<a
                            href="2822.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2820.html"; var next_page = "2822.html"; var index_page = "index.html"; var sortid = "9"; var article_id = "43"; var chapter_id = "2821"; var articlename = "金史"; var chaptername = " 卷一百三十 列传第六十八"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>