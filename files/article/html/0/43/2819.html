<!DOCTYPE html>
<html>
<head>
<meta charset="gbk" />
<title>金史- 卷一百二十八 列传第六十六-在线阅读-哈西文学网</title>
<meta name="keywords" content="脱脱等，金史， 卷一百二十八 列传第六十六全文， 卷一百二十八 列传第六十六在线阅读 哈西文学网" />
<meta name="description" content="哈西文学网提供脱脱等的金史  卷一百二十八 列传第六十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2819.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2819.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十八 列传第六十六</h1>
            <div class="link xb">
                <a href="2818.html">上一页</a>&larr;<a href="index.html">返回列表</a>&rarr;<a
                    href="2820.html">下一页</a></div>			
            <div id="BookText">&nbsp;&nbsp;&nbsp;&nbsp;◎循吏<br /><br />&nbsp;&nbsp;&nbsp;&nbsp;○卢克忠牛德昌范承吉王政张奕李瞻刘敏行傅慎微刘焕<br /><br />&nbsp;&nbsp;&nbsp;&nbsp;高昌福孙德渊赵鉴蒲察郑留女奚烈守愚石抹元张彀赵重福武<br /><br />&nbsp;&nbsp;&nbsp;&nbsp;都纥石烈德张特立王浩<br /><br />&nbsp;&nbsp;&nbsp;&nbsp;金自穆宗号令诸部不得称都孛堇，于是诸部始列于统属。太祖命三百户为谋<br /><br />&nbsp;&nbsp;&nbsp;&nbsp;克，十谋克为猛安，一如郡县置吏之法。太宗既有中原，申画封疆，分建守令。<br /><br />&nbsp;&nbsp;&nbsp;&nbsp;熙宗遣廉察之使循行四方。世宗承海陵凋之余，休养生息，迄于明昌、承安之<br /><br />&nbsp;&nbsp;&nbsp;&nbsp;间，民物滋殖，循吏迭出焉。泰和用兵，郡县多故，吏治衰矣。宣宗尚刀笔之习，<br /><br />&nbsp;&nbsp;&nbsp;&nbsp;严考核之法，能吏不乏，而岂弟之政罕见称述焉。金百余年吏治，始终可考，于<br /><br />&nbsp;&nbsp;&nbsp;&nbsp;是作《循吏传》。<br /><br />&nbsp;&nbsp;&nbsp;&nbsp;卢克忠，贵德州奉集人。高永昌据辽阳，克忠走诣金源郡王斡鲁营降，遂以<br /><br />&nbsp;&nbsp;&nbsp;&nbsp;撒屋出为乡导。斡鲁克东京，永昌走长松岛，克忠与渤海人挞不也追获之。收国<br /><br />&nbsp;&nbsp;&nbsp;&nbsp;二年，授世袭谋克。其后，定燕伐宋皆与有功，除登州刺史，改刺澶州。天德间，<br /><br />&nbsp;&nbsp;&nbsp;&nbsp;同知保大军节度使。绥德州军卒数人道过~城，求宿民家，是夜有贼剽主人财而<br /><br />&nbsp;&nbsp;&nbsp;&nbsp;去。有司执假宿之卒，系狱榜掠诬服。克忠察其冤，独不肯署，未几果得贼，假<br /><br />&nbsp;&nbsp;&nbsp;&nbsp;宿之卒遂释。大定二年，除北京副留守。会民艰食，克忠下令凡民有蓄积者计留<br /><br />&nbsp;&nbsp;&nbsp;&nbsp;一岁，悉平其价籴之，由是无捐瘠之患。转陈州防御使，后以静难军节度使致仕，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;牛德昌，字彦钦，蔚州定安人。父铎，辽将作大监。德昌少孤，其母教之学，<br /><br />&nbsp;&nbsp;&nbsp;&nbsp;有劝以就荫者，其母曰：“大监遗命不使作承奉也。”中皇统二年进士第，调矾<br /><br />&nbsp;&nbsp;&nbsp;&nbsp;山簿。迁万泉令。属蒲、陕荐饥，群盗充斥，州县城门昼闭。德昌到官，即日开<br /><br />&nbsp;&nbsp;&nbsp;&nbsp;城门纵百姓出入，榜曰：“民苦饥寒，剽掠乡聚以偷旦夕之命，甚可怜也。能自<br /><br />&nbsp;&nbsp;&nbsp;&nbsp;新者一不问。”贼皆感激解散，县境以安。府尹王伯龙嘉之，礼待甚厚。累官刑<br /><br />&nbsp;&nbsp;&nbsp;&nbsp;部、吏部侍郎，中都路都转运使，广宁、太原尹。卒，赠中奉大夫。<br /><br />&nbsp;&nbsp;&nbsp;&nbsp;范承吉，字宠之。好学问，属辽季盗贼起，虽避地未尝废书。天庆八年中进<br /><br />&nbsp;&nbsp;&nbsp;&nbsp;士丙科，授秘书省校书郎，至大定府金源令。归朝为御前承应文字。天会初，迁<br /><br />&nbsp;&nbsp;&nbsp;&nbsp;殿中少监。四年，从攻太原，迁少府监。五年，宗翰克宋，所得金珠承吉司其出<br /><br />&nbsp;&nbsp;&nbsp;&nbsp;入，无毫发欺，及还，犊车载书史而已，寻迁昭文馆直学士，知绛州。<br /><br />&nbsp;&nbsp;&nbsp;&nbsp;先是，军兴，民有为将士所掠而逃归者，承吉使吏遍谕，俾其自实，凡数千<br /><br />&nbsp;&nbsp;&nbsp;&nbsp;人，具白元帅府，许自赎为良，或贫无赀者以公厨代输。六年，改河东北路转运<br /><br />&nbsp;&nbsp;&nbsp;&nbsp;使。时承宋季之弊，民赋繁重失当，承吉乃为经画，立法简便，所入增十数万斛，<br /><br />&nbsp;&nbsp;&nbsp;&nbsp;官既足而民有余。历同知平阳尹、西京副留守，迁河东南路转运使，改同签燕京<br /><br />&nbsp;&nbsp;&nbsp;&nbsp;留守事、顺天军节度使，属地震坏民庐舍，有欲争先营葺者，工匠过取其直，承<br /><br />&nbsp;&nbsp;&nbsp;&nbsp;吉命官属董其役，先后以次，不间贫富，民赖以省费。<br /><br />&nbsp;&nbsp;&nbsp;&nbsp;历镇西军节度使、行台礼部尚书、泰宁军节度使，复镇顺天。奚卒散居境内，<br /><br />&nbsp;&nbsp;&nbsp;&nbsp;率数千人为盗，承吉绳以法不少贷，惧而不敢犯。贞元二年，以光禄大夫致仕，<br /><br />&nbsp;&nbsp;&nbsp;&nbsp;卒年六十六。<br /><br />&nbsp;&nbsp;&nbsp;&nbsp;王政，辰州熊岳人也。其先仕渤海及辽，皆有显者。政当辽季乱，浮沈州里。<br /><br />&nbsp;&nbsp;&nbsp;&nbsp;高永昌据辽东，知政材略，欲用之。政度其无成，辞谢不就。永昌败，渤海人争<br /><br />&nbsp;&nbsp;&nbsp;&nbsp;缚永昌以为功，政独逡巡引退。吴王^母闻而异之，言于太祖，授卢州渤海军谋<br /><br />&nbsp;&nbsp;&nbsp;&nbsp;克。从破白I，下燕云。及金兵伐宋，滑州降，留政为安抚使。前此数州既降，<br /><br />&nbsp;&nbsp;&nbsp;&nbsp;复杀守将反为宋守，及是人以为政忧。政曰：“苟利国家，虽死何避。”宋王宗<br /><br />&nbsp;&nbsp;&nbsp;&nbsp;望壮之，曰：“身没王事，利及子孙，汝言是也。”政从数骑入州。是时，民多<br /><br />&nbsp;&nbsp;&nbsp;&nbsp;以饥为盗，坐系。政皆释之，发仓廪以赈贫乏，于是州民皆悦，不复叛。傍郡闻<br /><br />&nbsp;&nbsp;&nbsp;&nbsp;之，亦多降者。宋王召政至辕门，抚其背曰：“吾以汝为死矣，乃复成功耶。”<br /><br />&nbsp;&nbsp;&nbsp;&nbsp;慰谕者久之。<br /><br />&nbsp;&nbsp;&nbsp;&nbsp;天会四年，为燕京都曲院同监。未几，除同知金胜军节度使事。改权侍卫亲<br /><br />&nbsp;&nbsp;&nbsp;&nbsp;军都指挥使、兼掌军资。是时，军旅始定，管库纪纲未立，掌吏皆因缘为奸。政<br /><br />&nbsp;&nbsp;&nbsp;&nbsp;独明会计，严局~，金帛山积而出纳无锱铢之失。吴王^母戏之曰：“汝为官久<br /><br />&nbsp;&nbsp;&nbsp;&nbsp;矣，而贫不加富何也？”对曰：“政以杨震四知自守，安得不贫。”吴王笑曰：<br /><br />&nbsp;&nbsp;&nbsp;&nbsp;“前言戏之耳。”以黄金百两、银五百两及所乘马遗之。六年，授左监门将军，<br /><br />&nbsp;&nbsp;&nbsp;&nbsp;历安州刺史、檀州军州事、户吏房主事。天眷元年，迁保静军节度使，致仕卒，<br /><br />&nbsp;&nbsp;&nbsp;&nbsp;年六十六。<br /><br />&nbsp;&nbsp;&nbsp;&nbsp;政本名南撒里，尝使高丽，因改名政。子遵仕、遵义、遵古。遵古子庭筠有<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;张奕，字彦微，其先泽州高平人。以荫补官，仕齐为归德府通判。齐国废，<br /><br />&nbsp;&nbsp;&nbsp;&nbsp;齐兵之在郡者二万人谋为乱，约夜半举燎相应。奕知之，选市人丁壮授以兵，结<br /><br />&nbsp;&nbsp;&nbsp;&nbsp;阵扼其要巷，开小南门以示生路，乱不得作，比明亡匿略尽，擒其首恶诛之。后<br /><br />&nbsp;&nbsp;&nbsp;&nbsp;五日，都统完颜阿鲁补以军至归德，欲根株余党，奕以阖门保郡人无他，遂止。<br /><br />&nbsp;&nbsp;&nbsp;&nbsp;行台承制除同知归德尹。<br /><br />&nbsp;&nbsp;&nbsp;&nbsp;天眷元年，以河南与宋，改同知沂州防御使事。三年，宗弼复取河南，征奕<br /><br />&nbsp;&nbsp;&nbsp;&nbsp;赴行省，既定汴京，授汴京副留守。历陈、秦州防御使，同知太原尹。晋宁军报<br /><br />&nbsp;&nbsp;&nbsp;&nbsp;夏人侵界，诏奕往征之。奕至境上，按籍各归所侵土，还奏曰：“折氏世守麟府，<br /><br />&nbsp;&nbsp;&nbsp;&nbsp;以抗夏人。本朝有其地遂以与夏。夏人夷折氏坟垅而戮其尸，折氏怨入骨髓而不<br /><br />&nbsp;&nbsp;&nbsp;&nbsp;得报也。今复使守晋宁，故激怒夏人使为鼠侵，而条上其罪，苟欲开边衅以雪私<br /><br />&nbsp;&nbsp;&nbsp;&nbsp;仇耳。独可徙折氏他郡，则夏人自安。”朝廷从之，遂移折氏守青州。正隆间，<br /><br />&nbsp;&nbsp;&nbsp;&nbsp;同知西京留守事，迁河东北路转运使。大定二年，征为户部尚书，甫视事，得疾<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;李瞻，蓟州玉田人。辽天庆二年进士，为平州望云令。张觉据平州叛，以瞻<br /><br />&nbsp;&nbsp;&nbsp;&nbsp;从事。宗望复平州，觉亡去，城中复叛，瞻逾城出降，其子不能出，为贼所害。<br /><br />&nbsp;&nbsp;&nbsp;&nbsp;宋王宗望嘉之。承制以为兴平府判官。天会三年，迁大理少卿，从宗望南伐，为<br /><br />&nbsp;&nbsp;&nbsp;&nbsp;汉军粮料使。四年，金兵围汴，宋人请割河北三镇，瞻与礼部侍郎李天翼安抚河<br /><br />&nbsp;&nbsp;&nbsp;&nbsp;北东、西两路，略定怀、浚、卫等州，卫、汤阴等县。七年，知宁州，累迁德州<br /><br />&nbsp;&nbsp;&nbsp;&nbsp;防御使。为政宽平，民怀其惠，相率诣京师请留者数百千人。贞元三年，迁济州<br /><br />&nbsp;&nbsp;&nbsp;&nbsp;路转运使，改忠顺军节度使。正隆末，盗贼蜂起，瞻增筑城垒为备，蔚人赖之以<br /><br />&nbsp;&nbsp;&nbsp;&nbsp;安。大定初，卒于官。<br /><br />&nbsp;&nbsp;&nbsp;&nbsp;刘敏行，平州人。登天会三年进士。除太子校书郎，累迁肥乡令。岁大饥，<br /><br />&nbsp;&nbsp;&nbsp;&nbsp;盗贼掠人为食。诸县老弱入保郡城，不敢耕种，农事废，畎亩荒芜。敏行白州，<br /><br />&nbsp;&nbsp;&nbsp;&nbsp;借军士三十护县民出耕，多张旗帜为疑兵，敏行率军巡逻，日暮则阅民入城，由<br /><br />&nbsp;&nbsp;&nbsp;&nbsp;是盗不敢犯而耕稼滋殖。转高平令。县城圮坏久不修，大盗横恣，掠县镇不能御。<br /><br />&nbsp;&nbsp;&nbsp;&nbsp;敏行出己俸，率僚吏出钱顾役缮治，百姓欣然从之，凡用二千人，版筑遂完。乡<br /><br />&nbsp;&nbsp;&nbsp;&nbsp;村百姓入保，贼至不能犯。凡九迁，为河北东路转运使。致仕。卒。<br /><br />&nbsp;&nbsp;&nbsp;&nbsp;傅慎微，字几先。其先秦州沙溪人，后徙建昌。慎微迁居长安。宋末登进士，<br /><br />&nbsp;&nbsp;&nbsp;&nbsp;累官河东路经制使。宗翰已克汴京，使娄室定陕西，慎微率众迎战，兵败被获，<br /><br />&nbsp;&nbsp;&nbsp;&nbsp;送至元帅府。元帅宗翰爱其才学，弗杀，羁置归化州，希尹收置门下。宗弼复取<br /><br />&nbsp;&nbsp;&nbsp;&nbsp;河南地，起为陕西经略使，寻权同州节度使事。明年，陕西大旱，饥死者十七八，<br /><br />&nbsp;&nbsp;&nbsp;&nbsp;以慎微为京兆、~延、环庆三路经济使，许以便宜。慎微募民入粟，得二十余万<br /><br />&nbsp;&nbsp;&nbsp;&nbsp;石，立养济院饲饿者，全活甚众。改同知京兆尹，权陕西诸路转运使。复修三白、<br /><br />&nbsp;&nbsp;&nbsp;&nbsp;龙首等渠以溉田，募民屯种，贷牛及种子以济之，民赖其利。转中京副留守，用<br /><br />&nbsp;&nbsp;&nbsp;&nbsp;廉，改忻州刺史，累迁太常卿，除定武军节度使，移静难军，忤用事者，苏保衡<br /><br />&nbsp;&nbsp;&nbsp;&nbsp;救之得免。大定初，复为太常卿，迁礼部尚书，与翰林侍讲学士徒单子温、翰林<br /><br />&nbsp;&nbsp;&nbsp;&nbsp;待制移剌熙载俱兼同修国史。卒官，年七十六。<br /><br />&nbsp;&nbsp;&nbsp;&nbsp;慎微博学喜著书，尝奏《兴亡金镜录》一百卷。性纯质，笃古喜谈兵，时人<br /><br />&nbsp;&nbsp;&nbsp;&nbsp;以为迂阔云。<br /><br />&nbsp;&nbsp;&nbsp;&nbsp;刘焕，字德文，中山人。宋末起兵，城中久乏食，焕尚幼，煮糠核而食之，<br /><br />&nbsp;&nbsp;&nbsp;&nbsp;自饮其清者，以x厚者供其母，乡里异之。稍长就学，天寒拥粪火读书不怠。登<br /><br />&nbsp;&nbsp;&nbsp;&nbsp;天德元年进士。调任丘尉。县令贪污，焕每规正之，秩满，令持杯酒谢曰：“尉<br /><br />&nbsp;&nbsp;&nbsp;&nbsp;廉慎，使我获考。”调中都市令。枢密使仆散忽土家有绦结工，牟利于市，不肯<br /><br />&nbsp;&nbsp;&nbsp;&nbsp;从市籍役，焕系之。忽土召焕，焕不往，暴工罪而笞之。焕初除市令，过谢乡人<br /><br />&nbsp;&nbsp;&nbsp;&nbsp;吏部侍郎石琚，琚不悦曰：“京师浩穰，不与外郡同，弃简就烦，吾所不晓也。”<br /><br />&nbsp;&nbsp;&nbsp;&nbsp;至是，始重之。<br /><br />&nbsp;&nbsp;&nbsp;&nbsp;以廉升京兆推官，再迁北京警巡使。捕二恶少杖于庭中，戒之曰：“孝弟敬<br /><br />&nbsp;&nbsp;&nbsp;&nbsp;慎，则为君子。暴戾隐贼，则为小人。自今以往，毋狃于故习，国有明罚，吾不<br /><br />&nbsp;&nbsp;&nbsp;&nbsp;得私也。”自是，众皆畏惮，毋敢犯者。召为监察御使，父老数百人或卧车下，<br /><br />&nbsp;&nbsp;&nbsp;&nbsp;或挽其靴镫，曰：“我欲复留使君期年，不可得也。”<br /><br />&nbsp;&nbsp;&nbsp;&nbsp;以本官摄户部员外郎，代州钱监杂青铜铸钱，钱色恶，类铁钱。民间盗铸，<br /><br />&nbsp;&nbsp;&nbsp;&nbsp;抵罪者众，朝廷患之，下尚书省议。焕奏曰：“钱宝纯用黄铜精治之，中濡以锡，<br /><br />&nbsp;&nbsp;&nbsp;&nbsp;若青铜可铸，历代无缘不用。自代州取二分与四六分，青黄杂糅，务省铜而功易<br /><br />&nbsp;&nbsp;&nbsp;&nbsp;就。由是，民间盗铸，陷罪者众，非朝廷意也。必欲为天下利，宜纯用黄铜，得<br /><br />&nbsp;&nbsp;&nbsp;&nbsp;数少而利远。其新钱已流行者，宜验数输纳准换。”从之。<br /><br />&nbsp;&nbsp;&nbsp;&nbsp;再迁管州刺史，耆老数百人疏其著迹十一事，诣节镇请留焕，曰：“刺史守<br /><br />&nbsp;&nbsp;&nbsp;&nbsp;职奉法，乞留之。”以廉升郑州防御使，迁官一阶，转同知北京留守事。世宗幸<br /><br />&nbsp;&nbsp;&nbsp;&nbsp;上京，所过州郡大发民夫治桥梁驰道，以希恩赏，焕所部惟平治端好而已。上嘉<br /><br />&nbsp;&nbsp;&nbsp;&nbsp;其意，迁辽东路转运使，卒。<br /><br />&nbsp;&nbsp;&nbsp;&nbsp;高昌福，中都宛平人。父履，辽御史中丞致仕，太宗闻其名召之，未及入见<br /><br />&nbsp;&nbsp;&nbsp;&nbsp;而卒，特诏昌福释服应举。登天会十年进士第，补枢密院令史。明年，辟元帅府<br /><br />&nbsp;&nbsp;&nbsp;&nbsp;令史。皇统初，宗弼复河南，元帅府治汴，人有疑似被获，皆目为宋谍者，即杀<br /><br />&nbsp;&nbsp;&nbsp;&nbsp;之。昌福谳得其实，释去者甚众。许州都统韩常用法严，好杀人，遣介送囚于汴，<br /><br />&nbsp;&nbsp;&nbsp;&nbsp;或道亡，监吏自度失囚恐得罪，欲尽杀诸囚以灭口。昌福识监吏意，穷竟其状，<br /><br />&nbsp;&nbsp;&nbsp;&nbsp;免死者十七八，而诸吏遂怨昌福，欲构害之。是时方用兵，梁、楚间夜多阴雨，<br /><br />&nbsp;&nbsp;&nbsp;&nbsp;元帅府选人侦宋兵动静，诸吏遣昌福。昌福不辞即行，尽得敌军虚实报元帅府。<br /><br />&nbsp;&nbsp;&nbsp;&nbsp;师还，除震武军节度副使，转行台礼部员外郎。天德间，行台罢，改绛阳军节度<br /><br />&nbsp;&nbsp;&nbsp;&nbsp;副使，入为兵部员外郎，改河间少尹。<br /><br />&nbsp;&nbsp;&nbsp;&nbsp;世宗即位，上书陈便宜事，上披阅再三，因谓侍臣曰：“内外官皆上书言事，<br /><br />&nbsp;&nbsp;&nbsp;&nbsp;可以知人材优劣，不然，朕何由知之。”三除同知东京留守事，治最，迁山东西<br /><br />&nbsp;&nbsp;&nbsp;&nbsp;路转运使、工部尚书，改彰德军节度使。上书言赋税太重，上问翰林学士张景仁<br /><br />&nbsp;&nbsp;&nbsp;&nbsp;曰：“税法比近代为轻，而以为重何也？”景仁曰：“今之税殊轻，若复轻之，<br /><br />&nbsp;&nbsp;&nbsp;&nbsp;国用且不足。”事遂寝。累迁河中尹，致仕，卒。<br /><br />&nbsp;&nbsp;&nbsp;&nbsp;孙德渊，字资深，兴中府人也。大定十六年进士，调石州军事判官、涞水丞，<br /><br />&nbsp;&nbsp;&nbsp;&nbsp;察廉迁沙河令。有盗秋桑者，主逐捕之，盗以叉自刺其足面，曰：“秋桑例不禁<br /><br />&nbsp;&nbsp;&nbsp;&nbsp;采，汝何得刺我？”主惧，赂而求免，盗不从，诉之县。德渊曰：“若逐捕而伤，<br /><br />&nbsp;&nbsp;&nbsp;&nbsp;疮必在后，今在前，乃自刺也。”盗遂引服。选尚书省令史，不就。丁父忧去官，<br /><br />&nbsp;&nbsp;&nbsp;&nbsp;民为刻石祠之。察廉，起复北京转运司都勾判官，以累荐迁中都左警巡使、监察<br /><br />&nbsp;&nbsp;&nbsp;&nbsp;御史、山东东路转运副使，累官大理丞、兼左拾遗。审官院奏德渊刚正干能，可<br /><br />&nbsp;&nbsp;&nbsp;&nbsp;任繁剧，遂再任。丁母忧，服除特迁恩州刺史，入为右司郎中，滕州刺史，迁同<br /><br />&nbsp;&nbsp;&nbsp;&nbsp;知河间府事，历大兴治中、同知府事。大安初，迁盘安军节度使，改河北西路按<br /><br />&nbsp;&nbsp;&nbsp;&nbsp;察转运使，改昭义军节度使。潞州破被执，俄有拜于前者，皆沙河旧民也，密护<br /><br />&nbsp;&nbsp;&nbsp;&nbsp;德渊，由是得脱。贞v二年，拜工部尚书，摄御史中丞。是时，山东乏兵食，有<br /><br />&nbsp;&nbsp;&nbsp;&nbsp;司请鬻恩例举人，居丧者亦许纳钱就试。德渊奏，此大伤名教，事遂寝。寻致仕。<br /><br />&nbsp;&nbsp;&nbsp;&nbsp;监察御史许古论德渊“忠亮明敏，可以大用，近许告老，士大夫窃叹，望朝廷起<br /><br />&nbsp;&nbsp;&nbsp;&nbsp;复，必能建明以利国家。”宣宗嘉纳。未及用而卒。<br /><br />&nbsp;&nbsp;&nbsp;&nbsp;赵鉴，字择善，济南章丘人。宋建炎二年进士，调庐州司理参军。是时江、<br /><br />&nbsp;&nbsp;&nbsp;&nbsp;淮方用兵，鉴弃官还乡里。齐国建，除历城丞，转长清令，皆剧邑难治，鉴政甚<br /><br />&nbsp;&nbsp;&nbsp;&nbsp;著。刘豫召见，迁直秘阁、提举泾原路弓箭手、兼提点本路刑狱公事，诫之曰：<br /><br />&nbsp;&nbsp;&nbsp;&nbsp;“边将多不法，可痛绳之。”原州守将武悍自用，以鉴年少易之，鉴发其奸，守<br /><br />&nbsp;&nbsp;&nbsp;&nbsp;将坐免，郡县闻风无敢犯者。齐废，除知城阳军，改山东东路转运副使，摄行台<br /><br />&nbsp;&nbsp;&nbsp;&nbsp;左司郎中。行台宰相欲以故宋宦者权都水监，鉴曰：“误国阉竖，汴人视为寇仇，<br /><br />&nbsp;&nbsp;&nbsp;&nbsp;付以美官，将失人望。”遂不用。以母忧解职，天德初，起为济州刺史，移涿州。<br /><br />&nbsp;&nbsp;&nbsp;&nbsp;海陵召鉴入朝，应对失旨，遣还郡，俄除知火山军，以病免。大定初，起知宁海<br /><br />&nbsp;&nbsp;&nbsp;&nbsp;军。秋禾方熟，子方虫生，鉴出城行视，虫乃自死。再迁镇西军节度使，改河北<br /><br />&nbsp;&nbsp;&nbsp;&nbsp;西路转运使，致仕，卒。<br /><br />&nbsp;&nbsp;&nbsp;&nbsp;蒲察郑留，字文叔，东京路斡底必剌猛安人。大定二十二年进士，调高苑主<br /><br />&nbsp;&nbsp;&nbsp;&nbsp;薄、浚州司候，补尚书省令史，除鉴察御史，累迁北京、临潢按察副使、户部侍<br /><br />&nbsp;&nbsp;&nbsp;&nbsp;郎。御史台奏郑留前任北京称职，迁陕西路按察使，改顺义军节度使。西京人李<br /><br />&nbsp;&nbsp;&nbsp;&nbsp;安兄弟争财，府县不能决，按察司移郑留平理。月余不问，会释奠孔子庙，郑留<br /><br />&nbsp;&nbsp;&nbsp;&nbsp;乃引安兄弟与诸生叙齿，列坐会酒，陈说古之友悌数事。安兄弟感悟，谢曰：<br /><br />&nbsp;&nbsp;&nbsp;&nbsp;“节使父母也，誓不复争。”乃相让而归。朔州多盗，郑留禁绝游食，多蓄兵器，<br /><br />&nbsp;&nbsp;&nbsp;&nbsp;因行春抚谕之，盗乃衰息，狱空。赐锡宴钱以褒之。改利涉军节度使。诏括马，<br /><br />&nbsp;&nbsp;&nbsp;&nbsp;郑留使百姓饲养以须，御史劾之。既而伐宋，诸语括马皆瘦，惟隆州马肥，乃释<br /><br />&nbsp;&nbsp;&nbsp;&nbsp;郑留。大安初，徙安国军。二年，知庆阳府事。三年，夏人犯边，郑留击走之。<br /><br />&nbsp;&nbsp;&nbsp;&nbsp;至宁元年，改知平凉府。是时，平凉新被兵，夏人复来攻，郑留招溃卒为御守计，<br /><br />&nbsp;&nbsp;&nbsp;&nbsp;夏兵退，迁官四阶。贞v二年，改东京留守，致仕。贞v四年，卒。<br /><br />&nbsp;&nbsp;&nbsp;&nbsp;郑留重厚寡言笑，人不见其喜愠，临终取奏稿尽焚之。<br /><br />&nbsp;&nbsp;&nbsp;&nbsp;女奚烈守愚，字仲晦，本名胡里改门，真定府路吾直克猛安人也。六岁知读<br /><br />&nbsp;&nbsp;&nbsp;&nbsp;书。既龀，或谓食肉昏神识，乃戒而不食。性至孝，父没时年十五，营葬如礼，<br /><br />&nbsp;&nbsp;&nbsp;&nbsp;治家有法，乡人称之。中明昌二年进士。调深泽主簿，治有声。迁怀仁令，改弘<br /><br />&nbsp;&nbsp;&nbsp;&nbsp;文校理，秩满为临沂令。有不逞辈五百人，结为党社，大扰境内，守愚下车，其<br /><br />&nbsp;&nbsp;&nbsp;&nbsp;党散去。蝗起莒、密间，独不入临沂境。先是，朝廷括河朔、山东地，隐匿者没<br /><br />&nbsp;&nbsp;&nbsp;&nbsp;入宫。告者给赏。莒州刺史教其奴告临沂人冒地，积赏钱三百万，先给官镪乃征<br /><br />&nbsp;&nbsp;&nbsp;&nbsp;于民，民甚苦之。守愚列其冤状白州，州不为理，即闻于户部而征还之，流民归<br /><br />&nbsp;&nbsp;&nbsp;&nbsp;业，县人勒其事于石。<br /><br />&nbsp;&nbsp;&nbsp;&nbsp;改秘书郎。母丧，勺饮不入口三日，终丧未尝至内寝。太常寺、劝农司交辟<br /><br />&nbsp;&nbsp;&nbsp;&nbsp;守愚，皆不听，服除，除同知登闻检院，改著作郎、永定军节度副使。泰和伐宋，<br /><br />&nbsp;&nbsp;&nbsp;&nbsp;守愚为山东行六部员外郎，改大兴都总管判官。大安元年，除修起居注，转刑部<br /><br />&nbsp;&nbsp;&nbsp;&nbsp;员外郎、户部郎中、太子左谕德。贞v初，除户部侍郎，数月拜谏议大夫、提点<br /><br />&nbsp;&nbsp;&nbsp;&nbsp;近侍局。二年，除保大军节度使，改翰林学士、参议陕西路安抚司事。安抚完颜<br /><br />&nbsp;&nbsp;&nbsp;&nbsp;弼重其为人，每事咨而后行。未几，有疾，诏赐御药。三年，卒。<br /><br />&nbsp;&nbsp;&nbsp;&nbsp;守愚为人忠实无华，孜孜于公，盖天性然也。<br /><br />&nbsp;&nbsp;&nbsp;&nbsp;石抹元，字希明，懿州路胡土虎猛安人。七岁丧父，号泣不食者数日。十三<br /><br />&nbsp;&nbsp;&nbsp;&nbsp;居母丧如成人。尝为击鞠戏，马踣，叹曰：“生无兄弟，而数乘此险，设有不测，<br /><br />&nbsp;&nbsp;&nbsp;&nbsp;奈何？”由是终身不复为之。补枢密院尚书省译史，调同知恩州军州事，迁监察<br /><br />&nbsp;&nbsp;&nbsp;&nbsp;御史，为同知淄州军州事。剧盗刘奇久为民患，一日捕获，方讯鞫，闻赦将至，<br /><br />&nbsp;&nbsp;&nbsp;&nbsp;亟命杖杀之，阖郡称快。改大兴府判官，沂王府司马、沁南军节度副使。河内民<br /><br />&nbsp;&nbsp;&nbsp;&nbsp;家有多美橙者，岁获厚利。仇家夜入残毁之，主人捕得，乃以劫财诬其人，仇家<br /><br />&nbsp;&nbsp;&nbsp;&nbsp;引服，赃不可得。元摄州事，究得其情。寻改河北西路转运副使，累迁山东西路<br /><br />&nbsp;&nbsp;&nbsp;&nbsp;按察转运使。贞v初，黄掴吾典征兵东平，拥众不进，大括民财，众皆忿怨。副<br /><br />&nbsp;&nbsp;&nbsp;&nbsp;统仆散扫合杀吾典于坐，取其符佩之，纵恣尤甚。元密疏劾扫合擅杀近臣，无上<br /><br />&nbsp;&nbsp;&nbsp;&nbsp;不道，扫合坐诛。移知济南府，到官六月卒。<br /><br />&nbsp;&nbsp;&nbsp;&nbsp;元生平寡言笑，尚节俭，居官自守，不交权要，人以是称之。<br /><br />&nbsp;&nbsp;&nbsp;&nbsp;张彀，字伯英，许州临颍人。大定二十八年进士，调宁陵县主簿。改泰定军<br /><br />&nbsp;&nbsp;&nbsp;&nbsp;节度判官。率儒士行乡饮酒礼。改同州观察判官。是时，出兵备边，州征箭十万，<br /><br />&nbsp;&nbsp;&nbsp;&nbsp;限以雕雁羽为之，其价翔跃不可得。彀曰：“矢去物也，何羽不可。”节度使曰：<br /><br />&nbsp;&nbsp;&nbsp;&nbsp;“当须省报。”彀曰：“州距京师二千里，如民急何。万一有责，下官身任其咎。”<br /><br />&nbsp;&nbsp;&nbsp;&nbsp;一日之间，价减数倍。尚书省竟如所请。补尚书省令史，除同知郑州防御使事，<br /><br />&nbsp;&nbsp;&nbsp;&nbsp;改北京盐使。丁父忧，服除，再迁监察御史。从伐宋，迁武宁军节度副使。居母<br /><br />&nbsp;&nbsp;&nbsp;&nbsp;忧。贞v二年，改惠民司令，历河南治中、显州刺史、刑部郎中、同知河南府事，<br /><br />&nbsp;&nbsp;&nbsp;&nbsp;迁河东南路转运使、权行六部尚书，安抚使。兴定元年，以疾卒。<br /><br />&nbsp;&nbsp;&nbsp;&nbsp;彀天性孝友，任子悉先诸弟，俸入所得亦委其弟掌之，未尝问有无云。<br /><br />&nbsp;&nbsp;&nbsp;&nbsp;赵重福，字履祥，丰州人。通女直大小字，试补女直诰院令史。转兵部译史、<br /><br />&nbsp;&nbsp;&nbsp;&nbsp;陕西提刑知法，迁陕西东路都勾判官、右藏库副使、同知陈州防御事。宋谍人苏<br /><br />&nbsp;&nbsp;&nbsp;&nbsp;泉入河南，重福迹之，至鱼台将渡河，见前一舟且渡，令从者大呼泉姓名，前舟<br /><br />&nbsp;&nbsp;&nbsp;&nbsp;中忽有苍惶失措者，执之果泉也。改沧州盐副使。岁饥，民煮卤为盐卖以给食，<br /><br />&nbsp;&nbsp;&nbsp;&nbsp;盐官往往杖杀之。重福曰：“宁使课殿，不忍杀人。”岁满，课殿当降，尚书右<br /><br />&nbsp;&nbsp;&nbsp;&nbsp;丞完颜匡、三司使按出虎知其事，乃以岁荒薄其罚，除织染署令。大安三年，佐<br /><br />&nbsp;&nbsp;&nbsp;&nbsp;户部尚书张炜调兵食于古北口，迁都水少监，行西北路六部郎中，治密云县，俄<br /><br />&nbsp;&nbsp;&nbsp;&nbsp;兼户部员外郎。贞v二年，以守密云功迁同知河间府事，行六部侍郎，权清州防<br /><br />&nbsp;&nbsp;&nbsp;&nbsp;御使，摄河北东路兵马都总管。三年，河间被围，有刘中者尝与重福密云联事，<br /><br />&nbsp;&nbsp;&nbsp;&nbsp;劝重福出降，重福不听。是时，河间兵少，多羸疾不任战，欲亡去。重福劝其父<br /><br />&nbsp;&nbsp;&nbsp;&nbsp;老率其子弟，强者战、弱者守，会久雨围乃解去。迁河东北路转运使，致仕。元<br /><br />&nbsp;&nbsp;&nbsp;&nbsp;光二年，卒。<br /><br />&nbsp;&nbsp;&nbsp;&nbsp;武都，字文伯、东胜州人。大定二十二年进士，调阳谷主簿，迁商水令。县<br /><br />&nbsp;&nbsp;&nbsp;&nbsp;素多盗，凡奸民尝纵火行劫、椎埋发冢者，都皆廉得姓名，榜之通衢，约毋再犯，<br /><br />&nbsp;&nbsp;&nbsp;&nbsp;悉奔他境。察廉，迁南京路转运支度判官，累迁中都路都转运副使。以亲老，与<br /><br />&nbsp;&nbsp;&nbsp;&nbsp;弟监察御史郁俱乞侍。寻丁忧。服除，调太原治中，复为都转运副使，迁滦州刺<br /><br />&nbsp;&nbsp;&nbsp;&nbsp;史。充宣差北京路规措官，都拘括散逸官钱百万。入为户部郎中，权右司郎中，<br /><br />&nbsp;&nbsp;&nbsp;&nbsp;奏事称旨。被诏由海道漕辽东粟赈山东，都高其价直募人入粟，招海贾船致之。<br /><br />&nbsp;&nbsp;&nbsp;&nbsp;三迁中都、西京按察副使。大安三年，充宣差行六部侍郎，以劳迁本路按察使，<br /><br />&nbsp;&nbsp;&nbsp;&nbsp;行西南路六部尚书，佐元帅抹捻尽忠备御西京，有劳，召为户部尚书，赏银二百<br /><br />&nbsp;&nbsp;&nbsp;&nbsp;两、绢一百匹。宣宗即位，议卫绍王降封，语在《卫绍王纪》。顷之，中都戒严，<br /><br />&nbsp;&nbsp;&nbsp;&nbsp;都知大兴府，佩虎符便宜行事，弹压中外军民。都醉酒以亵衣见诏使，坐是解职。<br /><br />&nbsp;&nbsp;&nbsp;&nbsp;起为刑部尚书。中都解围，为河东路宣抚使，俄以参知政事胥鼎代之。兴定元年，<br /><br />&nbsp;&nbsp;&nbsp;&nbsp;以疾卒。<br /><br />&nbsp;&nbsp;&nbsp;&nbsp;纥石烈德，字广之，真定路山春猛安人。明昌二年进士，调南京教授。察廉<br /><br />&nbsp;&nbsp;&nbsp;&nbsp;能，迁厌次令，补尚书省令史，除同知泗州防御事、监察御史、大名治中、安、<br /><br />&nbsp;&nbsp;&nbsp;&nbsp;曹、裕三州刺史，历同知临潢，大兴府事。贞v二年，迁肇州防御使。是岁，肇<br /><br />&nbsp;&nbsp;&nbsp;&nbsp;州升为武兴军节度，德为节度使宣抚司署都提控。肇州围急，食且尽，有粮三百<br /><br />&nbsp;&nbsp;&nbsp;&nbsp;船在鸭子河，去州五里不能至。德乃浚濠增陴，筑甬道导濠水属之河。凿陷马阱，<br /><br />&nbsp;&nbsp;&nbsp;&nbsp;伏甲其傍以拒守，一日兵数接，士殊死战。渠成，船至城下，兵食足，围乃解。<br /><br />&nbsp;&nbsp;&nbsp;&nbsp;改辽东路转运使，军民遮道挽留，乘夜乃得去。蒲鲜万奴逼上京，德与部将刘子<br /><br />&nbsp;&nbsp;&nbsp;&nbsp;元战却之。迁东京留守，历保静、武胜军节度使。兴定二年，以本官行六部事。<br /><br />&nbsp;&nbsp;&nbsp;&nbsp;三年，以节度权元帅右都监，与左都监单州经略使完颜仲元俱行元帅府于宿州。<br /><br />&nbsp;&nbsp;&nbsp;&nbsp;四年，迁工部尚书。明年，召还中都。是岁，卒。<br /><br />&nbsp;&nbsp;&nbsp;&nbsp;张特立，字文举，曹州东明人。泰和三年中进士第，调宣德州司候。郡多皇<br /><br />&nbsp;&nbsp;&nbsp;&nbsp;族巨室，特立律之以法，阖境肃然。调莱州节度判官，不赴，躬耕杞之圉城，以<br /><br />&nbsp;&nbsp;&nbsp;&nbsp;经学自乐。正大初，左丞侯挚、参政师安石荐其才，授洛阳令。四年，拜监察御<br /><br />&nbsp;&nbsp;&nbsp;&nbsp;史。拜章言：“镐、厉二宅，久加禁锢，棘围柝警，如防寇盗。近降赦恩。谋反<br /><br />&nbsp;&nbsp;&nbsp;&nbsp;大逆，皆蒙湔雪，彼独何罪，幽囚若是。世宗神灵在天，得无伤其心乎！圣嗣未<br /><br />&nbsp;&nbsp;&nbsp;&nbsp;立，未必不由是也。”又言：“方今三面受敌，百姓凋敝，宰执非才，臣恐中兴<br /><br />&nbsp;&nbsp;&nbsp;&nbsp;之功未可以岁月期也。”又言：“尚书右丞颜盏世鲁遣其奴与小民争田，失大臣<br /><br />&nbsp;&nbsp;&nbsp;&nbsp;体。参知政事徒单兀典谄事近习，得居其位。皆宜罢之。”当路者忌其直，阴有<br /><br />&nbsp;&nbsp;&nbsp;&nbsp;以挤之。因劾省掾高桢辈受请托，饮娼家。时平章政事白撒犒军陕西归，桢等泣<br /><br />&nbsp;&nbsp;&nbsp;&nbsp;诉于道，以当时同席并有省掾王宾，张为其进士，故不劾。白撒以其私且不实，<br /><br />&nbsp;&nbsp;&nbsp;&nbsp;并治特立及宾。特立左迁邳州军事判官，杖五十，宾亦勒停。士论皆惜特立之去。<br /><br />&nbsp;&nbsp;&nbsp;&nbsp;后卒癸丑岁，年七十五。<br /><br />&nbsp;&nbsp;&nbsp;&nbsp;王浩，由吏起身，初辟泾阳令，廉白为关辅第一。时西台檄州县增植枣果，<br /><br />&nbsp;&nbsp;&nbsp;&nbsp;督责严急，民甚被扰，浩独无所问，主司将坐之，浩曰：“是县所植已满其数，<br /><br />&nbsp;&nbsp;&nbsp;&nbsp;若欲增植，必盗他人所有，取彼置此，未见其利。”其爱民多此类。所在有善政，<br /><br />&nbsp;&nbsp;&nbsp;&nbsp;民丝毫无所犯，秦人为立生祠，岁时思之。南迁后，为扶沟令。开兴元年正月，<br /><br />&nbsp;&nbsp;&nbsp;&nbsp;民钱大亨等执县官送款于北，大亨以浩有恩于民，不忍加刃，日遣所知劝之降，<br /><br />&nbsp;&nbsp;&nbsp;&nbsp;浩终不听，于是杀之，无血。主簿刘坦、尉宋乙并见害。弃尸道路，自春徂夏，<br /><br />&nbsp;&nbsp;&nbsp;&nbsp;独浩尸俨然如生，目且不瞑，乌犬莫敢近，殆若有神护者。<br /><br />&nbsp;&nbsp;&nbsp;&nbsp;初，辟举法行，县官甚多得人。如咸宁令张天纲、长安令李献甫、洛阳令张<br /><br />&nbsp;&nbsp;&nbsp;&nbsp;特立三人有传。余如兴平师夔、临潼武天祯、锼党君玉、偃师王登庸、高陵宋<br /><br />&nbsp;&nbsp;&nbsp;&nbsp;九嘉、登封薛居中、长社李天翼、河津孙鼎臣、郏城李无党、荥阳李过庭、尉氏<br /><br />&nbsp;&nbsp;&nbsp;&nbsp;张瑜、长葛张子玉、猗氏安德璋、三原萧邦杰、蓝田张德直、叶县刘从益皆清慎<br /><br />&nbsp;&nbsp;&nbsp;&nbsp;才敏，极一时之选，而能扶持百年将倾之祚者，亦曰吏得其人故也。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2819);">加入书签</a><a
                        href="2818.html">上一页</a>&larr;<a href="index.html">返回列表</a>&rarr;<a
                            href="2820.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2818.html"; var next_page = "2820.html"; var index_page = "index.html"; var sortid = "9"; var article_id = "43"; var chapter_id = "2819"; var articlename = "金史"; var chaptername = " 卷一百二十八 列传第六十六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>