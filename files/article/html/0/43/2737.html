<!DOCTYPE html>
<html>
<head>
<meta charset="gbk" />
<title>金史- 卷四十五 志第二十六-在线阅读-哈西文学网</title>
<meta name="keywords" content="脱脱等，金史， 卷四十五 志第二十六全文， 卷四十五 志第二十六在线阅读 哈西文学网" />
<meta name="description" content="哈西文学网提供脱脱等的金史  卷四十五 志第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2737.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2737.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 志第二十六</h1>
            <div class="link xb">
                <a href="2736.html">上一页</a>&larr;<a href="index.html">返回列表</a>&rarr;<a
                    href="2738.html">下一页</a></div>			
            <div id="BookText">&nbsp;&nbsp;&nbsp;&nbsp;◎刑<br /><br />&nbsp;&nbsp;&nbsp;&nbsp;昔者先王因人之知畏而作刑，因人之知耻而作法。畏也、耻也，五性之良知，<br /><br />&nbsp;&nbsp;&nbsp;&nbsp;七情之大闲也。是故，刑以治已然，法以禁未然，畏以处小人，耻以遇君子。君<br /><br />&nbsp;&nbsp;&nbsp;&nbsp;子知耻，小人知畏，天下平矣！是故先王养其威而用之，畏可以教爱。慎其法而<br /><br />&nbsp;&nbsp;&nbsp;&nbsp;行之，耻可以立廉。爱以兴仁，廉以兴义，仁义兴，刑法不几于措乎？金初，法<br /><br />&nbsp;&nbsp;&nbsp;&nbsp;制简易，无轻重贵贱之别，刑、赎并行，此可施诸新国，非经世久远之规也。天<br /><br />&nbsp;&nbsp;&nbsp;&nbsp;会以来，渐从吏议，皇统颁制，兼用古律。厥后，正隆又有《续降制书》。大定<br /><br />&nbsp;&nbsp;&nbsp;&nbsp;有《权宜条理》，有《重修制条》。明昌之世，《律义》、《敕条》并修，品式<br /><br />&nbsp;&nbsp;&nbsp;&nbsp;当浸备。既而《泰和律义》成书，宜无遗憾。然国脉纾蹙，风俗醇樗，世道升降，<br /><br />&nbsp;&nbsp;&nbsp;&nbsp;君子观一代之刑法，每有以先知焉。金法以杖折徒，累及二百，州县立威，甚者<br /><br />&nbsp;&nbsp;&nbsp;&nbsp;置刃于杖，虐于肉刑。季年，君臣好用筐箧故习，由是以深文傅致为能吏，以惨<br /><br />&nbsp;&nbsp;&nbsp;&nbsp;酷办事为长才。百司奸赃真犯，此可决也，而微过亦然。风纪之臣，失纠皆决。<br /><br />&nbsp;&nbsp;&nbsp;&nbsp;考满，校其受决多寡以为殿最。原其立法初意，欲以同疏戚、壹小大，使之咸就<br /><br />&nbsp;&nbsp;&nbsp;&nbsp;绳约于律令之中，莫不齐手并足以听公上之所为，盖秦人强主威之意也。是以待<br /><br />&nbsp;&nbsp;&nbsp;&nbsp;宗室少恩，待大夫士少礼。终金之代，忍耻以就功名，虽一时名士有所不免。至<br /><br />&nbsp;&nbsp;&nbsp;&nbsp;于避辱远引，罕闻其人。殊不知君子无耻而犯义，则小人无畏而犯刑矣。是故论<br /><br />&nbsp;&nbsp;&nbsp;&nbsp;者于教爱立廉之道，往往致太息之意焉。虽然，世宗临御，法司奏谳，或去律援<br /><br />&nbsp;&nbsp;&nbsp;&nbsp;经，或揆义制法。近古人君听断，言几于道，鲜有及之者。章宗、宣宗尝亲民事，<br /><br />&nbsp;&nbsp;&nbsp;&nbsp;当宁裁决，宽猛出入虽时或过中，迹其矜恕之多，犹有祖风焉。简牍所存，可为<br /><br />&nbsp;&nbsp;&nbsp;&nbsp;龟鉴者，《本纪》、《刑志》详略互见云。<br /><br />&nbsp;&nbsp;&nbsp;&nbsp;金国旧俗，轻罪笞以柳d，杀人及盗劫者，击其脑杀之，没其家赀，以十之<br /><br />&nbsp;&nbsp;&nbsp;&nbsp;四入官，其六偿主，并以家人为奴婢。其亲属欲以马牛杂物赎者从之。或重罪亦<br /><br />&nbsp;&nbsp;&nbsp;&nbsp;听自赎，然恐无辨于齐民，则劓、n以为别。其狱则掘地深广数丈为之。太宗<br /><br />&nbsp;&nbsp;&nbsp;&nbsp;虽承太祖无变旧风之训，亦稍用辽、宋法。天会七年，诏凡窃盗，但得物徒三年，<br /><br />&nbsp;&nbsp;&nbsp;&nbsp;十贯以上徒五年，刺字充下军，三十贯以上终身，仍以赃满尽命刺字于面，五十<br /><br />&nbsp;&nbsp;&nbsp;&nbsp;贯以上死，征偿如旧制。熙宗天眷元年十月，禁亲王以下佩刀入宫。卫禁之法，<br /><br />&nbsp;&nbsp;&nbsp;&nbsp;实自此始。三年，复取河南地，乃诏其民，约所用刑法皆从律文，罢狱卒酷毒刑<br /><br />&nbsp;&nbsp;&nbsp;&nbsp;具，以从宽恕。至皇统间，诏诸臣，以本朝旧制，兼采隋、唐之制，参辽、宋之<br /><br />&nbsp;&nbsp;&nbsp;&nbsp;法。类以成书，名曰《皇统制》，颁行中外。时制，杖罪至百，则臀、背分决。<br /><br />&nbsp;&nbsp;&nbsp;&nbsp;及海陵庶人以脊近心腹，遂禁之，虽主决奴牌，亦论以违制。又多变易旧制，至<br /><br />&nbsp;&nbsp;&nbsp;&nbsp;正隆间，著为《续降制书》，与《皇统制》并行焉。然二君任情用法，自有异于<br /><br />&nbsp;&nbsp;&nbsp;&nbsp;是者矣。及世宗即位，以正隆之乱，盗贼公行，兵甲未息，一时制旨多从时宜，<br /><br />&nbsp;&nbsp;&nbsp;&nbsp;遂集为《军前权宜条理》。大定四年，尚书省奏：“大兴民男子李十、妇人杨仙<br /><br />&nbsp;&nbsp;&nbsp;&nbsp;哥并以乱言当斩。”上曰：“愚民不识典法，有司亦未尝丁宁诰戒，岂可遽加极<br /><br />&nbsp;&nbsp;&nbsp;&nbsp;刑。”以减死论。五年，命有司复加删定《条理》，与前《制书》兼用。七年，<br /><br />&nbsp;&nbsp;&nbsp;&nbsp;左藏库夜有盗杀都监郭良臣盗金珠，求盗不得。命点检司治之，执其可疑者八人<br /><br />&nbsp;&nbsp;&nbsp;&nbsp;鞫之，掠三人死，五人诬伏。上疑之，命同知大兴府事移剌道杂治。既而亲军百<br /><br />&nbsp;&nbsp;&nbsp;&nbsp;夫长阿思钵鬻金于市，事觉，伏诛。上闻之曰：“楚之下，何求不得，奈何鞫<br /><br />&nbsp;&nbsp;&nbsp;&nbsp;狱者不以情求之乎？”赐死者钱人二百贯，不死者五十贯。于是禁护卫百夫长、<br /><br />&nbsp;&nbsp;&nbsp;&nbsp;五十夫长非直日不得带刀入宫。是岁，断死囚二十人。八年，制品官犯赌博法，<br /><br />&nbsp;&nbsp;&nbsp;&nbsp;赃不满五十贯者其法杖，听赎。再犯者杖之。且曰：“杖者所以罚小人也。既为<br /><br />&nbsp;&nbsp;&nbsp;&nbsp;职官，当先廉耻，既无廉耻，故以小人之罚罚之。”九年，因御史台奏狱事，上<br /><br />&nbsp;&nbsp;&nbsp;&nbsp;曰：“近闻法官或各执所见，或观望宰执之意，自今制无正条者皆以律文为准。”<br /><br />&nbsp;&nbsp;&nbsp;&nbsp;复命杖至百者臀、背分受，如旧法。已而，上谓宰臣曰：“朕念罪人杖不分受，<br /><br />&nbsp;&nbsp;&nbsp;&nbsp;恐至深重，乃令复旧。今闻民间有不欲者，其令罢之。”十年，尚书省奏：“河<br /><br />&nbsp;&nbsp;&nbsp;&nbsp;中府张锦自言复父仇，法当死。”上曰：“彼复父仇，又自言之，烈士也。以减<br /><br />&nbsp;&nbsp;&nbsp;&nbsp;死论。”十一年，诏谕有司曰：“应司狱廨舍须近狱安置，囚禁之事常亲提控，<br /><br />&nbsp;&nbsp;&nbsp;&nbsp;其狱卒必选年深而信实者轮直。”十二年，尚书省言：“内丘令蒲察台补自科部<br /><br />&nbsp;&nbsp;&nbsp;&nbsp;内钱立德政碑，复有其余钱二百余贯，罪当除名。今遇赦当叙，仍免征赃。”上<br /><br />&nbsp;&nbsp;&nbsp;&nbsp;以贪伪，勿叙，且曰：“乞取之赃，若有赦原，予者何辜？自今可并追还其主，<br /><br />&nbsp;&nbsp;&nbsp;&nbsp;惟应入官者免征。”尚书省奏，盗有发冢者，上曰：“功臣坟墓亦有被发者，盖<br /><br />&nbsp;&nbsp;&nbsp;&nbsp;无告捕之赏，故人无所畏。自今告得实者量与给赏。”故咸平尹石抹阿没剌以赃<br /><br />&nbsp;&nbsp;&nbsp;&nbsp;死于狱，上谓：“其不尸诸市已为厚幸。贫穷而为盗贼，盖不得已。三品职官以<br /><br />&nbsp;&nbsp;&nbsp;&nbsp;赃至死，愚亦甚矣！其诸子可皆除名。”先是，诏自今除名人子孙有在仕者并取<br /><br />&nbsp;&nbsp;&nbsp;&nbsp;奏裁。十三年，诏立春后、立秋前，及大祭祀，月朔、望，上、下弦，二十四气，<br /><br />&nbsp;&nbsp;&nbsp;&nbsp;雨未晴，夜未明，休暇并禁屠宰日，皆不听决死刑，惟强盗则不待秋后。十五年，<br /><br />&nbsp;&nbsp;&nbsp;&nbsp;诏有司曰：“朕惟人命至重，而在制窃盗赃至五十贯者处死，自今可令至八十贯<br /><br />&nbsp;&nbsp;&nbsp;&nbsp;者处死。”十七年，陈言者乞设提刑司，以纠诸路刑狱之失。尚书省议，以谓久<br /><br />&nbsp;&nbsp;&nbsp;&nbsp;恐滋弊。上乃命距京师数千里外怀冤上诉者，集其事以待选官就问。<br /><br />&nbsp;&nbsp;&nbsp;&nbsp;时济南尹梁肃言，犯徒者当免杖。朝廷以为今法已轻于古，恐滋奸恶，不从。<br /><br />&nbsp;&nbsp;&nbsp;&nbsp;尝诏宰臣，朝廷每岁再遣审录官，本以为民伸冤滞也，而所遣多不尽心，但文具<br /><br />&nbsp;&nbsp;&nbsp;&nbsp;而已。审录之官，非止理问重刑，凡诉讼案牍，皆当阅实是非，囚徒不应囚系则<br /><br />&nbsp;&nbsp;&nbsp;&nbsp;当释放，官吏之罪即以状闻，失纠察者严加惩断，不以赎论。又以监察御史体察<br /><br />&nbsp;&nbsp;&nbsp;&nbsp;东北路官吏，辄受讼牒，为不称职，笞之五十。又谓宰臣曰：“比闻大理寺断狱，<br /><br />&nbsp;&nbsp;&nbsp;&nbsp;虽无疑者亦经旬月，何耶？”参知政事移剌道对曰：“在法，决死囚不过七日，<br /><br />&nbsp;&nbsp;&nbsp;&nbsp;徒刑五日，杖罪三日。”上曰：“法有程限，而辄违之，弛慢也。”罢朝，御批<br /><br />&nbsp;&nbsp;&nbsp;&nbsp;送尚书省曰：“凡法寺断重轻罪各有期限，法官但犯皆的决，岂敢有违。但以卿<br /><br />&nbsp;&nbsp;&nbsp;&nbsp;等所见不一，至于再三批送，其议定奏者书奏牍亦不下旬日，以致事多滞留，自<br /><br />&nbsp;&nbsp;&nbsp;&nbsp;今当勿复尔。”又曰：“故广宁尹高桢为政尚猛，虽小过，有杖而杀之者。即罪<br /><br />&nbsp;&nbsp;&nbsp;&nbsp;至于死而情或可恕，犹当念之，况其小过者乎？人之性命安可轻哉！”上以正隆<br /><br />&nbsp;&nbsp;&nbsp;&nbsp;《续降制书》多任己意，伤于苛察。而与皇统之《制》并用，是非淆乱，莫知适<br /><br />&nbsp;&nbsp;&nbsp;&nbsp;从，奸吏因得上下其手。遂置局，命大理卿移剌总中外明法者共校正。乃以<br /><br />&nbsp;&nbsp;&nbsp;&nbsp;皇统、正隆之《制》及大定《军前权宜条理》、后《续行条理》，伦其轻重，删<br /><br />&nbsp;&nbsp;&nbsp;&nbsp;繁正失。制有阙者以律文足之。制、律俱阙及疑而不能决者，则取旨画定。《军<br /><br />&nbsp;&nbsp;&nbsp;&nbsp;前权宜条理》内有可以常行者亦为定法，余未应者亦别为一部存之。参以近所定<br /><br />&nbsp;&nbsp;&nbsp;&nbsp;徒杖减半之法，凡校定千一百九十条，分为十二卷，以《大定重修制条》为名，<br /><br />&nbsp;&nbsp;&nbsp;&nbsp;诏颁行焉。<br /><br />&nbsp;&nbsp;&nbsp;&nbsp;二十年，上见有蹂践禾稼者，谓宰相曰：“今后有践民田者杖六十，盗人谷<br /><br />&nbsp;&nbsp;&nbsp;&nbsp;者杖八十，并偿其直。”二十一年，尚书省奏：“巩州民马俊妻安姐与管卓奸，<br /><br />&nbsp;&nbsp;&nbsp;&nbsp;俊以斧击杀之，罪当死。”上曰：“可减死一等，以戒败风俗者。”二十二年，<br /><br />&nbsp;&nbsp;&nbsp;&nbsp;上谓宰臣曰：“凡尚书省送大理寺文字，一断便可闻奏。如乌古论公说事，近取<br /><br />&nbsp;&nbsp;&nbsp;&nbsp;观之，初送法寺如法裁断，再送司直披详，又送阖寺参详，反覆三次，妄生情见，<br /><br />&nbsp;&nbsp;&nbsp;&nbsp;不得结绝。朕以国政不宜滞留，昨虽炙艾六百炷，未尝一日不坐朝，欲使卿等知<br /><br />&nbsp;&nbsp;&nbsp;&nbsp;勤政也。自今可止一次送寺，阖寺披详，荀有情见即具以闻，毋使滞留也。”二<br /><br />&nbsp;&nbsp;&nbsp;&nbsp;十三年，尚书省奏：“益都民范德年七十六，为刘v殴杀。v法当死，以v父母<br /><br />&nbsp;&nbsp;&nbsp;&nbsp;年俱七十余，家无侍丁，上请。”上曰：“范德与v父母年相若，自当如父母相<br /><br />&nbsp;&nbsp;&nbsp;&nbsp;待，至殴杀之，难议末减，其论如法。”尚书省奏招讨司官及秃里乞取本部财物<br /><br />&nbsp;&nbsp;&nbsp;&nbsp;制，上曰：“远人止可矜恤，若进贡不阙，更以兵邀之，强取财物，与盗何异？<br /><br />&nbsp;&nbsp;&nbsp;&nbsp;且或因而生事，何可不惩。”又曰：“朕所行制条，皆臣下所奏行者，天下事多，<br /><br />&nbsp;&nbsp;&nbsp;&nbsp;人力有限，岂能一一尽之。必因一事奏闻，方知有所窒碍，随即更定。今有圣旨、<br /><br />&nbsp;&nbsp;&nbsp;&nbsp;条理，复有制条，是使奸吏得以轻重也。”大兴府民赵无事带酒乱言，父千捕告，<br /><br />&nbsp;&nbsp;&nbsp;&nbsp;法当死。上曰：“为父不恤其子而告捕之，其正如此，人所甚难。可特减死一等。”<br /><br />&nbsp;&nbsp;&nbsp;&nbsp;武器署丞奕、直长骨赧坐受草畔子财，奕杖八十，骨赧笞二十，监察御史梁襄<br /><br />&nbsp;&nbsp;&nbsp;&nbsp;等坐失纠察罚俸一月。上曰：“监察，人君之耳目。事由朕发，何以监察为？”<br /><br />&nbsp;&nbsp;&nbsp;&nbsp;上以法寺断狱，以汉字译女直字，会法又复各出情见，妄生穿凿，徒致稽缓，遂<br /><br />&nbsp;&nbsp;&nbsp;&nbsp;诏罢情见。二十五年二月，上以妇人在囚，输作不便，而杖不分决，与杀无异，<br /><br />&nbsp;&nbsp;&nbsp;&nbsp;遂命免死输作者，决杖二百而免输作，以臀、背分决。时后族有犯罪者，尚书省<br /><br />&nbsp;&nbsp;&nbsp;&nbsp;引“八议”奏，上曰：“法者，公天下持平之器，若亲者犯而从减，是使之恃此<br /><br />&nbsp;&nbsp;&nbsp;&nbsp;而横恣也。昔汉文诛薄昭，有足取者。前二十年时，后族济州节度使乌林达钞兀<br /><br />&nbsp;&nbsp;&nbsp;&nbsp;尝犯大辟，朕未尝宥。今乃宥之，是开后世轻重出入之门也。”宰臣曰：“古所<br /><br />&nbsp;&nbsp;&nbsp;&nbsp;以议亲，尊天子，别庶人也。”上曰：“外家自异于宗室，汉外戚权太重，至移<br /><br />&nbsp;&nbsp;&nbsp;&nbsp;国祚，朕所以不令诸王、公主有权也。夫有功于国，议勋可也。至若议贤，既曰<br /><br />&nbsp;&nbsp;&nbsp;&nbsp;贤矣，肯犯法乎？脱或缘坐，则固当减请也。”二十六年，遂奏定太子妃大功以<br /><br />&nbsp;&nbsp;&nbsp;&nbsp;上亲，及与皇家无服者、及贤而犯私罪者，皆不入议。上谓宰臣曰：“法有伦而<br /><br />&nbsp;&nbsp;&nbsp;&nbsp;不伦者，其改定之。”监察御史陶钧以携妓游北苑，歌饮池岛间，迫近殿廷，提<br /><br />&nbsp;&nbsp;&nbsp;&nbsp;控官石d闻而发之。钧令其友阎恕属d得缓。既而事觉，法司奏，当徒二年半。<br /><br />&nbsp;&nbsp;&nbsp;&nbsp;诏以钧耳目之官，携妓入禁苑，无上下之分，杖六十，d、恕皆坐之。二十八年，<br /><br />&nbsp;&nbsp;&nbsp;&nbsp;上以制条拘于旧律，间有难解之词，命删修明白，使人皆晓之。<br /><br />&nbsp;&nbsp;&nbsp;&nbsp;旧禁民不得收制书，恐滋告讦之弊，章宗大定二十九年，言事者乞许民藏之。<br /><br />&nbsp;&nbsp;&nbsp;&nbsp;平章张汝霖曰：“昔子产铸刑书，叔向讥之者，盖不欲预使民测其轻重也。今著<br /><br />&nbsp;&nbsp;&nbsp;&nbsp;不刊之典，使民晓然知之，犹江、河之易避而难犯，足以辅治，不禁为便。”以<br /><br />&nbsp;&nbsp;&nbsp;&nbsp;众议多不欲，诏姑令仍旧禁之。<br /><br />&nbsp;&nbsp;&nbsp;&nbsp;明昌元年，上问宰臣曰：“今何不专用律文？”平章政事张汝霖曰：“前代<br /><br />&nbsp;&nbsp;&nbsp;&nbsp;律与令各有分，其有犯令，以律决之。今国家制、律混淆，固当分也。”遂置详<br /><br />&nbsp;&nbsp;&nbsp;&nbsp;定所，命审定律、令。承安二年，制军前受财法，一贯以下，徒二年，以上徒三<br /><br />&nbsp;&nbsp;&nbsp;&nbsp;年，十贯处死。符宝典书北京奴盗符宝局金牌，伏诛，仍除属籍。按虎、阿虎带<br /><br />&nbsp;&nbsp;&nbsp;&nbsp;失觉察，各杖七十。泰和二年，御史台奏：“监察御史史肃言，《大定条理》：<br /><br />&nbsp;&nbsp;&nbsp;&nbsp;自二十年十一月四日以前，奴娶良人女为妻者，并准已娶为定，若夫亡，拘放从<br /><br />&nbsp;&nbsp;&nbsp;&nbsp;其主。离夫摘卖者令本主收赎，依旧与夫同聚。放良从良者即听赎换，如未赎换<br /><br />&nbsp;&nbsp;&nbsp;&nbsp;间与夫所生男女并听为良。而《泰和新格》复以夫亡服除准良人例，离夫摘卖及<br /><br />&nbsp;&nbsp;&nbsp;&nbsp;放夫为良者，并听为良。若未出离再配与奴，或杂奸所生男女并许为良。如此不<br /><br />&nbsp;&nbsp;&nbsp;&nbsp;同，皆编格官妄为增减，以致随处诉讼纷扰，是涉违枉。”敕付所司正之。初，<br /><br />&nbsp;&nbsp;&nbsp;&nbsp;诏凡条格入制文内者，分为别卷。复诏制与律文轻重不同，及律所无者，各校定<br /><br />&nbsp;&nbsp;&nbsp;&nbsp;以闻。如禁屠宰之类，当著于令也，慎之勿忽，律令一定，不可更矣。明昌三年<br /><br />&nbsp;&nbsp;&nbsp;&nbsp;七月，右司郎中孙铎先以详定所校《名例篇》进，既而诸篇皆成，复命中都路转<br /><br />&nbsp;&nbsp;&nbsp;&nbsp;运使王寂、大理卿董师中等重校之。四年七月，上以诸路枷杖多不如法，平章政<br /><br />&nbsp;&nbsp;&nbsp;&nbsp;事守贞曰：“枷杖尺寸有制，提刑两月一巡察，必不敢违法也。”五年正月，复<br /><br />&nbsp;&nbsp;&nbsp;&nbsp;令钩校制、律，即付详定所。时详定官言：“若依重修制文为式，则条目增减，<br /><br />&nbsp;&nbsp;&nbsp;&nbsp;罪名轻重，当异于律。既定复与旧同颁，则使人惑而易为奸矣！臣等谓，用今制<br /><br />&nbsp;&nbsp;&nbsp;&nbsp;条，参酌时宜，准律文修定，历采前代刑书宜于今者，以补遗阙，取《刑统》疏<br /><br />&nbsp;&nbsp;&nbsp;&nbsp;文以释之，著为常法，名曰《明昌律义》。别编榷货、边部、权宜等事，集为《敕<br /><br />&nbsp;&nbsp;&nbsp;&nbsp;条》。”宰臣谓：“先所定令文尚有未完，俟皆通定，然后颁行。若律科举人，<br /><br />&nbsp;&nbsp;&nbsp;&nbsp;则止习旧律。”遂以知大兴府事尼古鉴、御史中丞董师中、翰林待制奥屯忠孝<br /><br />&nbsp;&nbsp;&nbsp;&nbsp;（小字牙哥），提点司天台张嗣、翰林修撰完颜撒剌、刑部员外郎李庭义、大理<br /><br />&nbsp;&nbsp;&nbsp;&nbsp;丞麻安上为校定官，大理卿阎公贞，户部侍郎李敬义、工部郎中贾铉为覆定官，<br /><br />&nbsp;&nbsp;&nbsp;&nbsp;重修新律焉。时奏狱而法官有独出情见者，上曰：“或言法官不当出情见，故论<br /><br />&nbsp;&nbsp;&nbsp;&nbsp;者纷纷不已。朕谓情见非出于法外，但折衷以从法尔。”平章守贞曰：“是制自<br /><br />&nbsp;&nbsp;&nbsp;&nbsp;大定二十三年罢之。然律有起请诸条，是古亦许情见矣。”上曰：“科条有限，<br /><br />&nbsp;&nbsp;&nbsp;&nbsp;而人情无穷，情见亦岂可无也。”明昌五年，尚书省奏：“在制，《名例》内徒<br /><br />&nbsp;&nbsp;&nbsp;&nbsp;年之律，无决杖之文便不用杖。缘先谓流刑非今所宜，且代流役四年以上俱决杖，<br /><br />&nbsp;&nbsp;&nbsp;&nbsp;而徒三年以下难复不用。妇人比之男子虽差轻，亦当例减。”遂以徒二年以下者<br /><br />&nbsp;&nbsp;&nbsp;&nbsp;杖六十，二年以上杖七十，妇人犯者并决五十，著于《敕条》。<br /><br />&nbsp;&nbsp;&nbsp;&nbsp;承安三年，敕尚书省：“自今特旨事，如律令程式者，始可送部。自余创行<br /><br />&nbsp;&nbsp;&nbsp;&nbsp;之事，但召部官赴省议之。”四年四月，尚书省请再覆定令文，上因敕宰臣曰：<br /><br />&nbsp;&nbsp;&nbsp;&nbsp;“凡事理明白者转奏可也。文牍多者恐难遍览，其三推情疑以闻。”五月，上以<br /><br />&nbsp;&nbsp;&nbsp;&nbsp;法不适平，常行杖样，多不能用。遂定分寸，铸铜为杖式，颁之天下。且曰：<br /><br />&nbsp;&nbsp;&nbsp;&nbsp;“若以笞杖太轻，恐情理有难恕者，讯杖可再议之。”五年五月，刑部员外郎马复<br /><br />&nbsp;&nbsp;&nbsp;&nbsp;言：“外官尚苛刻者不遵铜杖式，辄用大杖，多致人死。”诏令按察司纠劾黜之。<br /><br />&nbsp;&nbsp;&nbsp;&nbsp;先尝令诸死囚及除名罪，所委官相去二百里外，并犯徒以下逮及二十人以上者，<br /><br />&nbsp;&nbsp;&nbsp;&nbsp;并令其官就谳之。刑部员外郎完颜纲言：“自是制行，如上京最近之地往还不下<br /><br />&nbsp;&nbsp;&nbsp;&nbsp;三、二千里，如北京留守司亦动经数月，愈致稽留，未便。”诏复从旧，令委官<br /><br />&nbsp;&nbsp;&nbsp;&nbsp;追取鞫之。<br /><br />&nbsp;&nbsp;&nbsp;&nbsp;十二月，翰林修撰杨庭秀言：“州县官往往以权势自居，喜怒自任，听讼之<br /><br />&nbsp;&nbsp;&nbsp;&nbsp;际，鲜克加审。但使译人往来传词，罪之轻重，成于其口，货赂公行，冤者至有<br /><br />&nbsp;&nbsp;&nbsp;&nbsp;三、二十年不能正者。”上遂命定立条约，违者按察司纠之。且谓宰臣曰：“长<br /><br />&nbsp;&nbsp;&nbsp;&nbsp;贰官委幕职及司吏推问狱囚，命申御史台闻奏之制，当复举行也。”又命编前后<br /><br />&nbsp;&nbsp;&nbsp;&nbsp;条制，书之于册，以备将来考验。<br /><br />&nbsp;&nbsp;&nbsp;&nbsp;泰和元年正月，尚书省奏，以见行铜杖式轻细，奸宄不畏，遂命有司量所犯<br /><br />&nbsp;&nbsp;&nbsp;&nbsp;用大杖，且禁不得过五分。<br /><br />&nbsp;&nbsp;&nbsp;&nbsp;十二月，所修律成，凡十有二篇：一曰《名例》，二曰《卫禁》，三曰《职<br /><br />&nbsp;&nbsp;&nbsp;&nbsp;制》，四曰《户婚》五曰《厩库》，六曰《擅兴》，七曰《贼盗》，八曰《斗讼》，<br /><br />&nbsp;&nbsp;&nbsp;&nbsp;九曰《诈伪》，十曰《杂律》，十一曰《捕亡》，十二曰《断狱》。实《唐律》<br /><br />&nbsp;&nbsp;&nbsp;&nbsp;也，但加赎铜皆倍之，增徒至四年、五年为七，削不宜于时者四十七条，增时用<br /><br />&nbsp;&nbsp;&nbsp;&nbsp;之制百四十九条，因而略有所损益者二百八十有二条，余百二十六条皆从其旧。<br /><br />&nbsp;&nbsp;&nbsp;&nbsp;又加以分其一为二、分其一为四者六条，凡五百六十三条，为三十卷，附注以明<br /><br />&nbsp;&nbsp;&nbsp;&nbsp;其事，疏义以释其疑，名曰《泰和律义》。自《官品令》、《职员令》之下，曰<br /><br />&nbsp;&nbsp;&nbsp;&nbsp;《祠令》四十八条，《户令》六十六条，《学令》十一条，《选举令》八十三条，<br /><br />&nbsp;&nbsp;&nbsp;&nbsp;《封爵令》九条、《封赠令》十条，《宫卫令》十条，《军防令》二十五条，<br /><br />&nbsp;&nbsp;&nbsp;&nbsp;《仪制令》二十三条，《衣服令》十条，《公式令》五十八条，《禄令》十七条，<br /><br />&nbsp;&nbsp;&nbsp;&nbsp;《仓库令》七条，《厩牧令》十二条，《田令》十七条，《赋役令》二十三条，<br /><br />&nbsp;&nbsp;&nbsp;&nbsp;《关市令》十三条，《捕亡令》二十条，《赏令》二十五条，《医疾令》五条，<br /><br />&nbsp;&nbsp;&nbsp;&nbsp;《假宁令》十四条，《狱官令》百有六条，《杂令》四十九条，《释道令》十条，<br /><br />&nbsp;&nbsp;&nbsp;&nbsp;《营缮令》十三条，《河防令》十一条，《服制令》十一条，附以年月之制，曰<br /><br />&nbsp;&nbsp;&nbsp;&nbsp;《律令》二十卷。又定《制敕》九十五条，《榷货》八十五条，《蕃部》三十九<br /><br />&nbsp;&nbsp;&nbsp;&nbsp;条，曰《新定敕条》三卷，《六部格式》三十卷。司空襄以进，诏以明年五月颁<br /><br />&nbsp;&nbsp;&nbsp;&nbsp;行之。<br /><br />&nbsp;&nbsp;&nbsp;&nbsp;贞v三年，上谓宰臣：“自今监察官犯罪，其事关军国利害者，并笞决之。”<br /><br />&nbsp;&nbsp;&nbsp;&nbsp;贞v四年，诏：“凡监察失纠劾者，从本法论。外使入国私通本国事情，宿卫、<br /><br />&nbsp;&nbsp;&nbsp;&nbsp;近侍官、承应人出入亲王、公主、宰执家，灾伤乏食有司检核不实致伤人命，转<br /><br />&nbsp;&nbsp;&nbsp;&nbsp;运军储而有私载，考试举人而防闲不严，其罚并决。在京犯至两次者，台官减监<br /><br />&nbsp;&nbsp;&nbsp;&nbsp;察一等治罪，论赎，余止坐，专差任满日议定。若任内曾以漏察被决，依格虽为<br /><br />&nbsp;&nbsp;&nbsp;&nbsp;称职，止从平常，平常者从降罚。”兴定元年八月，上谓宰臣曰：“律有八议，<br /><br />&nbsp;&nbsp;&nbsp;&nbsp;今言者或谓应议之人即当减等，何如？”宰臣对曰：“凡议者先条所坐及应议之<br /><br />&nbsp;&nbsp;&nbsp;&nbsp;状以请，必议定然后奏裁也。”上然之，曰：“若不论轻重而辄减之，则贵戚皆<br /><br />&nbsp;&nbsp;&nbsp;&nbsp;将恃此以虐民，民何以堪。”</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2737);">加入书签</a><a
                        href="2736.html">上一页</a>&larr;<a href="index.html">返回列表</a>&rarr;<a
                            href="2738.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2736.html"; var next_page = "2738.html"; var index_page = "index.html"; var sortid = "9"; var article_id = "43"; var chapter_id = "2737"; var articlename = "金史"; var chaptername = " 卷四十五 志第二十六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>