<!DOCTYPE html>
<html>
<head>
<meta charset="gbk" />
<title>金史- 卷二十 志第一-在线阅读-哈西文学网</title>
<meta name="keywords" content="脱脱等，金史， 卷二十 志第一全文， 卷二十 志第一在线阅读 哈西文学网" />
<meta name="description" content="哈西文学网提供脱脱等的金史  卷二十 志第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2711.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2711.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 志第一</h1>
            <div class="link xb">
                <a href="2710.html">上一页</a>&larr;<a href="index.html">返回列表</a>&rarr;<a
                    href="2712.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文<br /><br />&nbsp;&nbsp;&nbsp;&nbsp;自伏羲仰观俯察，黄帝迎日推策，重黎序天地，尧历日月星辰，舜齐七政，<br /><br />&nbsp;&nbsp;&nbsp;&nbsp;周武王访箕子，陈《洪范》，协五纪，而观天之道备矣。《易》曰：“天垂象，<br /><br />&nbsp;&nbsp;&nbsp;&nbsp;见吉凶，圣人象之。”故孔子因鲁史作《春秋》，于日星风雨霜雹雷霆皆书变而<br /><br />&nbsp;&nbsp;&nbsp;&nbsp;不书常，所以明天道、验人事也。秦汉而下，治日患少，阴阳愆违，天象错迕，<br /><br />&nbsp;&nbsp;&nbsp;&nbsp;无代无之。金百有十九年，而日食四十二，星辰风雨霜雹雷霆之变，不知其几。<br /><br />&nbsp;&nbsp;&nbsp;&nbsp;金九主，莫贤于世宗，二十九年之间，犹日食者十有一，日珥虹贯者四五。然终<br /><br />&nbsp;&nbsp;&nbsp;&nbsp;金之世，庆云环日者三，皆见于世宗之世。<br /><br />&nbsp;&nbsp;&nbsp;&nbsp;羲、和之后，汉有司马，唐有袁、李，皆世掌天官，故其说详。且六合为一，<br /><br />&nbsp;&nbsp;&nbsp;&nbsp;推步之术不见异同。金、宋角立，两国置历，法有差殊，而日官之选亦有精粗之<br /><br />&nbsp;&nbsp;&nbsp;&nbsp;异。今奉诏作《金史》，于志天文，各因其旧，特以《春秋》为准云。<br /><br />&nbsp;&nbsp;&nbsp;&nbsp;○日薄食珥云气<br /><br />&nbsp;&nbsp;&nbsp;&nbsp;太祖天辅三年夏四月丙子朔，日食。四年冬十月戊辰朔，日食。六年春二月<br /><br />&nbsp;&nbsp;&nbsp;&nbsp;庚寅朔，日食。七年秋八月辛巳朔，日食。<br /><br />&nbsp;&nbsp;&nbsp;&nbsp;太宗天会七年三月己卯，日中有黑子。九月丙午朔，日食。十三年正月丙午<br /><br />&nbsp;&nbsp;&nbsp;&nbsp;朔，日食。<br /><br />&nbsp;&nbsp;&nbsp;&nbsp;熙宗天会十四年十一月丙寅，日中有黑子，斜角交行。<br /><br />&nbsp;&nbsp;&nbsp;&nbsp;天眷三年七月癸卯朔，日食。<br /><br />&nbsp;&nbsp;&nbsp;&nbsp;皇统三年十二月癸未朔，日食。四年六月辛巳朔，日食。五年六月乙亥朔，<br /><br />&nbsp;&nbsp;&nbsp;&nbsp;日食。八年四月戊子朔，日食。九年三月癸未朔，日食。<br /><br />&nbsp;&nbsp;&nbsp;&nbsp;海陵庶人天德二年正月甲辰，日有晕珥，白虹贯之。十一月丙戌，白虹贯日。<br /><br />&nbsp;&nbsp;&nbsp;&nbsp;十二月乙卯，庆云见，状如鸾凤，五彩。三年正月丁酉，白虹贯日。<br /><br />&nbsp;&nbsp;&nbsp;&nbsp;贞元二年五月癸丑朔，日食。三年四月丁丑朔，昏雾四塞，日无光，凡十有<br /><br />&nbsp;&nbsp;&nbsp;&nbsp;七日乃霁。五月丁未朔，日食。<br /><br />&nbsp;&nbsp;&nbsp;&nbsp;正隆三年三月辛酉朔，有司奏日食，候之不见。海陵敕，自今日食皆面奏，<br /><br />&nbsp;&nbsp;&nbsp;&nbsp;不须颁告中外。五年八月丙午朔，日食。庚午，日中有黑子，状如人。六年二月<br /><br />&nbsp;&nbsp;&nbsp;&nbsp;甲辰朔，日有晕珥，戴背。十月丙午，庆云见。<br /><br />&nbsp;&nbsp;&nbsp;&nbsp;世宗大定二年正月戊辰朔，日食，伐鼓用币，命寿王京代拜行礼。为制，凡<br /><br />&nbsp;&nbsp;&nbsp;&nbsp;遇日月亏食，禁酒、乐、屠宰一日。三年六月庚申朔，日食，上不视朝，命官代<br /><br />&nbsp;&nbsp;&nbsp;&nbsp;拜。有司不治务，过时乃罢。后为常。四年六月甲寅朔，日食。七年四月戊辰朔，<br /><br />&nbsp;&nbsp;&nbsp;&nbsp;日食，上避正殿、减膳，伐鼓应天门内，百官各于本司庭立，明复乃止。闰七月<br /><br />&nbsp;&nbsp;&nbsp;&nbsp;己卯午刻，庆云环日。八月辛亥午刻，庆云环日。九年八月甲申朔，有司奏日当<br /><br />&nbsp;&nbsp;&nbsp;&nbsp;食，以雨不见。为近奉安太社，乃伐鼓于社，用币于应天门内。十三年五月壬辰<br /><br />&nbsp;&nbsp;&nbsp;&nbsp;朔，日食。十四年十一月甲申朔，日食。十六年三月丙午朔，日食。十七年九月<br /><br />&nbsp;&nbsp;&nbsp;&nbsp;丁酉朔，日食。二十三年十月己未，庆云见于日侧。十一月壬午朔，日食。二十<br /><br />&nbsp;&nbsp;&nbsp;&nbsp;八年八月甲子朔，日食。二十九年正月乙卯巳初，日有晕，左右有珥，上有背气<br /><br />&nbsp;&nbsp;&nbsp;&nbsp;两重，其色青赤而厚。复有白虹贯之亘天，其东有战气长四尺余，五刻而散。丁<br /><br />&nbsp;&nbsp;&nbsp;&nbsp;巳巳初，日有两珥，上有背气两重，其色青赤而淡。顷之，背气于日上为冠，已<br /><br />&nbsp;&nbsp;&nbsp;&nbsp;而俱散。二月辛酉朔，日食。甲子辰刻，日上有重晕两珥，抱而复背，背而复抱，<br /><br />&nbsp;&nbsp;&nbsp;&nbsp;凡二三次。乙丑，日晕两珥，有负气承气，而白虹亘天，左右有戟气。<br /><br />&nbsp;&nbsp;&nbsp;&nbsp;章宗明昌三年十二月丙辰，北方微有赤气。四年九月癸未，日上有抱气二，<br /><br />&nbsp;&nbsp;&nbsp;&nbsp;戴气一，俱相连。左右有珥，其色鲜明。六年三月丙戌朔，日食。<br /><br />&nbsp;&nbsp;&nbsp;&nbsp;承安三年正月己亥朔，日食，阴云不见。五年十一月癸丑，日食。（《宋史》<br /><br />&nbsp;&nbsp;&nbsp;&nbsp;作六月乙酉朔。）<br /><br />&nbsp;&nbsp;&nbsp;&nbsp;泰和二年五月甲辰朔，日食。三年十月戊戌，日将没，色赤如赭。甲辰，申<br /><br />&nbsp;&nbsp;&nbsp;&nbsp;酉间，天色赤，夜将旦复然。四年三月丁卯，日昏无光。五年九月戊子戌时，西<br /><br />&nbsp;&nbsp;&nbsp;&nbsp;北方黑云间有赤气如火，次及西南、正南、东南方皆赤，中有白气贯彻，乍隐乍<br /><br />&nbsp;&nbsp;&nbsp;&nbsp;见。既而为雨，随作风。至二更初，黑云间赤气复起于西北方，及正西、正东、<br /><br />&nbsp;&nbsp;&nbsp;&nbsp;东北，往来游曳，内有白气数道，时复出没。其赤气又满中天，约四更皆散。六<br /><br />&nbsp;&nbsp;&nbsp;&nbsp;年正月，北京申，龙山县西见有云结成车牛行帐之状，或如前后摧损之势，晡时<br /><br />&nbsp;&nbsp;&nbsp;&nbsp;乃散。二月壬子朔，日食。七月癸巳，申刻，日有上背气一，内赤外青，须臾散。<br /><br />&nbsp;&nbsp;&nbsp;&nbsp;九月乙酉，夜将曙，北方有赤白气数道，历王良下，徐行至北斗开阳、摇光之东<br /><br />&nbsp;&nbsp;&nbsp;&nbsp;而散。八年四月癸卯，巳刻，日晕二重，风黄外赤，移时而散。<br /><br />&nbsp;&nbsp;&nbsp;&nbsp;卫绍王大安元年四月壬申，北方有黑气如大道，东西竟天，至五更散。十二<br /><br />&nbsp;&nbsp;&nbsp;&nbsp;月辛酉朔，日食。三年三月辛酉辰刻，北方有黑气如堤，内有白气三，似龙虎之<br /><br />&nbsp;&nbsp;&nbsp;&nbsp;状。十月己卯，东北、西北每至初更如月将出状，明至夜半而灭，经月乃已。<br /><br />&nbsp;&nbsp;&nbsp;&nbsp;宣宗贞v元年十月丙午，夜有白气三，冲紫微而贯。十一月丙申，白气东西<br /><br />&nbsp;&nbsp;&nbsp;&nbsp;竟天，移时散。二年九月壬戌朔，日食，大星皆见。三年正月壬戌，日有左右珥，<br /><br />&nbsp;&nbsp;&nbsp;&nbsp;上有冠气，移刻散。二月丁巳，日初出赤如血，将没复然。六月戊申，夜有黑气，<br /><br />&nbsp;&nbsp;&nbsp;&nbsp;广如大路，自东南至于西北，其长竟天。四年二月甲申朔，日食。闰七月壬午朔，<br /><br />&nbsp;&nbsp;&nbsp;&nbsp;日食。<br /><br />&nbsp;&nbsp;&nbsp;&nbsp;兴定元年七月丙子朔，日食。二年七月庚午朔，日食。三年七月庚申，五色<br /><br />&nbsp;&nbsp;&nbsp;&nbsp;云见。十月乙丑，平凉府庆云见，遣官验实，以告太庙，诏国中。五年正月，山<br /><br />&nbsp;&nbsp;&nbsp;&nbsp;东行省蒙古纲奏庆云见，命图以进。四月丙子，日正午，有黄晕四匝，其色鲜明。<br /><br />&nbsp;&nbsp;&nbsp;&nbsp;五月甲申朔，日食。<br /><br />&nbsp;&nbsp;&nbsp;&nbsp;六月戊寅，日将出，有气如大道，经丑未，历虚危，东西不见首尾，移时没。<br /><br />&nbsp;&nbsp;&nbsp;&nbsp;十二月己巳，北方有白气，广三尺余，东西亘天。<br /><br />&nbsp;&nbsp;&nbsp;&nbsp;元光元年十一月丁未，东北有赤云如火。二年五月辛未，日晕不匝而有背气。<br /><br />&nbsp;&nbsp;&nbsp;&nbsp;九月庚子朔，日食。<br /><br />&nbsp;&nbsp;&nbsp;&nbsp;哀宗正大二年正月甲申，有黄黑昆。三年月三月庚午，省前有气微黄，自东<br /><br />&nbsp;&nbsp;&nbsp;&nbsp;北亘西南，其状如虹，中有白物十余，往来飞翔，又有光倏见如二星，移时方灭。<br /><br />&nbsp;&nbsp;&nbsp;&nbsp;四年十一月乙未，日上有虹，背而向外者二，约长丈余，两旁俱有白虹贯之。是<br /><br />&nbsp;&nbsp;&nbsp;&nbsp;年六月丙辰，有白气经天。或云太白入井。五年十二庚子朔，日食。八年三月庚<br /><br />&nbsp;&nbsp;&nbsp;&nbsp;戌酉正，日忽白而失色，乍明乍暗，左右有气似日而无光，与日相凌，而日光四<br /><br />&nbsp;&nbsp;&nbsp;&nbsp;出摇荡至没。<br /><br />&nbsp;&nbsp;&nbsp;&nbsp;天兴元年正月壬午朔，日有两珥。三年正月己酉，日大赤无光，京、索之间<br /><br />&nbsp;&nbsp;&nbsp;&nbsp;雨血十余里。是日，蔡城陷，金亡。<br /><br />&nbsp;&nbsp;&nbsp;&nbsp;○月五星凌犯及星变<br /><br />&nbsp;&nbsp;&nbsp;&nbsp;太宗天会七年十月甲寅，天旗明，河鼓直。十年闰四月丙申，荧惑入氐。八<br /><br />&nbsp;&nbsp;&nbsp;&nbsp;月辛亥，彗星出于文昌。十一年五月乙丑，月忽失行而南。顷之复故。七月己巳<br /><br />&nbsp;&nbsp;&nbsp;&nbsp;昏，有大星陨于东南，如散火。十二月丙戌，月食昴。<br /><br />&nbsp;&nbsp;&nbsp;&nbsp;熙宗天会十三年十一月乙酉，月食，命有司用币以救，著为命。十四年正月<br /><br />&nbsp;&nbsp;&nbsp;&nbsp;辛巳，太白昼见，凡四十余日伏。壬辰，荧惑入月。三月丁酉夜，中星摇。九月<br /><br />&nbsp;&nbsp;&nbsp;&nbsp;癸未，有星大如缶，起西南，流于正西。十一月己巳，狼星摇。十五年正月戊辰，<br /><br />&nbsp;&nbsp;&nbsp;&nbsp;岁星犯积尸气。<br /><br />&nbsp;&nbsp;&nbsp;&nbsp;天眷二年三月辛巳朔，岁星留逆在太微。五月戊子，太白昼见。八月丁丑，<br /><br />&nbsp;&nbsp;&nbsp;&nbsp;太白昼见；九月辛巳，犯轩辕左星；乙巳，犯左执法；十一月戊寅，入氐。三年<br /><br />&nbsp;&nbsp;&nbsp;&nbsp;七月壬戌，月犯毕。十二月壬午，月掩东井东辕南第一星。<br /><br />&nbsp;&nbsp;&nbsp;&nbsp;皇统元年二月甲戌，月犯掩毕大星。二年十一月己酉，月犯轩辕大星。甲寅，<br /><br />&nbsp;&nbsp;&nbsp;&nbsp;月犯氐东北星。三年正月己丑，荧惑逆犯轩辕次北一星。二月乙丑，月犯毕大星。<br /><br />&nbsp;&nbsp;&nbsp;&nbsp;闰四月癸巳，月掩轩辕左角星。八月丙申，老人星见。九月丁丑，月犯轩辕大星。<br /><br />&nbsp;&nbsp;&nbsp;&nbsp;四年八月癸未，荧惑入舆鬼。五年四月丙申，彗星见于西北，长丈余，至五月壬<br /><br />&nbsp;&nbsp;&nbsp;&nbsp;戌始灭。六月甲辰，荧惑犯左执法。六年九月戊寅，荧惑犯西垣上将。己丑，月<br /><br />&nbsp;&nbsp;&nbsp;&nbsp;犯轩辕第二星。七年正月辛未，彗星出东方，长丈余，凡十五日灭。丁亥，太白<br /><br />&nbsp;&nbsp;&nbsp;&nbsp;经天。七月己巳，太白经天。庚辰，荧惑犯房第二星。十一月壬戌，岁星逆犯井<br /><br />&nbsp;&nbsp;&nbsp;&nbsp;东扇第二星。八年闰八月丙子，荧惑入太微垣。十月甲申，太白昼见；十一月壬<br /><br />&nbsp;&nbsp;&nbsp;&nbsp;辰，经天。十二月丙寅，太白昼见。九年二年癸亥，月掩轩辕第二星。七月甲辰，<br /><br />&nbsp;&nbsp;&nbsp;&nbsp;太白、辰星、岁星合于张。丁未，荧惑犯南斗第四星。八月壬子，又历南斗第三<br /><br />&nbsp;&nbsp;&nbsp;&nbsp;星。<br /><br />&nbsp;&nbsp;&nbsp;&nbsp;海陵天德元年十二月甲子，土犯东井东星。二年正月乙酉，月犯昴；壬辰，<br /><br />&nbsp;&nbsp;&nbsp;&nbsp;犯木；乙未，犯角；二月丙寅，犯心大星。九月乙亥，太白昼见，至明年正月辛<br /><br />&nbsp;&nbsp;&nbsp;&nbsp;卯后不见。丁酉，月犯轩辕左角；十月乙丑，犯太微上将；十二月癸丑，犯昴。<br /><br />&nbsp;&nbsp;&nbsp;&nbsp;三年二月丙辰，月食。十月丁亥，月犯轩辕左角。四年正月癸卯，太白经天。二<br /><br />&nbsp;&nbsp;&nbsp;&nbsp;月乙亥，月掩鬼，犯镇星。五月己亥，太白经天；丁巳，又经天。六月癸巳，太<br /><br />&nbsp;&nbsp;&nbsp;&nbsp;白犯井东第二星。八月辛未，太白犯轩辕大星。十一月甲辰，荧惑犯钩钤。丙午，<br /><br />&nbsp;&nbsp;&nbsp;&nbsp;月犯井北第一星。十二月乙卯朔，太白经天。丙子，月食。闰月己亥，太白经天。<br /><br />&nbsp;&nbsp;&nbsp;&nbsp;贞元年正月辛丑，月犯井东第一星。四月戊寅，有星如杯，自氐入于天市，<br /><br />&nbsp;&nbsp;&nbsp;&nbsp;其光烛地。十二月乙卯，太白经天。庚午，月食。闰月乙酉，太白经天。二年正<br /><br />&nbsp;&nbsp;&nbsp;&nbsp;月庚申，太白经天。是夜，月掩昴；二月辛丑，犯心前星，三月辛巳，月食。七<br /><br />&nbsp;&nbsp;&nbsp;&nbsp;月癸丑，太白昼见，凡三十有三日伏。八月戊戌，荧惑入井，凡十一日而出。十<br /><br />&nbsp;&nbsp;&nbsp;&nbsp;一月甲子，月食。三年八月乙酉，月犯牛；九月辛亥，犯建星；十一月戊午，掩<br /><br />&nbsp;&nbsp;&nbsp;&nbsp;井钺星。<br /><br />&nbsp;&nbsp;&nbsp;&nbsp;正隆二年正月庚辰，太白昼见，凡六十七日伏。三年正月丁亥，有流星如杯。<br /><br />&nbsp;&nbsp;&nbsp;&nbsp;长二丈余，其光烛地，出太微，没于梗河之北。二月乙卯，荧惑入鬼。辛巳，月<br /><br />&nbsp;&nbsp;&nbsp;&nbsp;食。甲午，月掩岁星；六月丁酉，犯氐。九月己未，太白经天，至明年正月二十<br /><br />&nbsp;&nbsp;&nbsp;&nbsp;一日不见。十二月戊申，月入氐。四年九月壬寅，月掩轩辕右角；十一月壬辰，<br /><br />&nbsp;&nbsp;&nbsp;&nbsp;入毕，犯大星。十二月，太白昼见，凡七日。五年正月，海陵问司天提点马贵中<br /><br />&nbsp;&nbsp;&nbsp;&nbsp;曰：“朕欲自交伐宋，天道如何？”贵中对曰：“去年十月甲戌，荧惑顺入太微，<br /><br />&nbsp;&nbsp;&nbsp;&nbsp;至屏星，留退西出。《占书》荧惑常以<br /><br />&nbsp;&nbsp;&nbsp;&nbsp;十月入太微庭，受制出伺无道之国。又去年十二月，太白昼见经天，占为兵<br /><br />&nbsp;&nbsp;&nbsp;&nbsp;丧，为不臣，为更主，又主有兵兵罢，无兵兵起。”甲午，月食。二月丁卯，太<br /><br />&nbsp;&nbsp;&nbsp;&nbsp;白昼见。四月甲戌，复见，凡百六十有九日乃伏。六年七月乙酉，月食。九月丙<br /><br />&nbsp;&nbsp;&nbsp;&nbsp;申，太白昼见。先是，海陵问司马贵中曰：“近日天道何如？”贵中曰：“前年<br /><br />&nbsp;&nbsp;&nbsp;&nbsp;八月二十九日太白入太微右掖门，九月二日至端门，九日至左掖门出，并历左右<br /><br />&nbsp;&nbsp;&nbsp;&nbsp;执法。太微为天子南宫，太白兵将之象，其占：兵入天子之庭。”海陵曰：“今<br /><br />&nbsp;&nbsp;&nbsp;&nbsp;将征伐，而兵将出入太微，正其事也。”贵中又言：“当端门而出，其占为受制，<br /><br />&nbsp;&nbsp;&nbsp;&nbsp;历左右执法为受事，此当有出使者，或为兵，或为贼。”海陵曰：“兵兴之际，<br /><br />&nbsp;&nbsp;&nbsp;&nbsp;小贼固不能无也。”是岁，海陵南伐，遇弑。<br /><br />&nbsp;&nbsp;&nbsp;&nbsp;世宗大定元年十月丙午，荧惑入太微垣，在上将东。丁巳，月犯井西扇北第<br /><br />&nbsp;&nbsp;&nbsp;&nbsp;二星。二年正月癸巳，太白昼见。闰二月戊寅，月掩轩辕大星；三月戊申，掩太<br /><br />&nbsp;&nbsp;&nbsp;&nbsp;微东藩南第一星；八月乙酉，犯井西扇北第二星；九月庚戌，犯毕距星。十月戊<br /><br />&nbsp;&nbsp;&nbsp;&nbsp;辰，有大星如太白，起室壁间，没于羽林军，尾迹长丈余。三年正月庚子，太白<br /><br />&nbsp;&nbsp;&nbsp;&nbsp;昼见，凡百有十日乃伏。五月辛丑，月入氐。七月庚戌，太白昼见，百二十有七<br /><br />&nbsp;&nbsp;&nbsp;&nbsp;日乃伏。八月丁未，月犯井距星。丙寅，太白昼见，经天。十月庚辰，月犯太微<br /><br />&nbsp;&nbsp;&nbsp;&nbsp;垣西上将星。十一月庚寅，太白昼见。经天。岁星入氐。凡二十四日伏。壬子，<br /><br />&nbsp;&nbsp;&nbsp;&nbsp;月入氐。四年正月戊子，荧惑、岁星同居氐。己丑，荧惑出氐。二月壬午，岁星<br /><br />&nbsp;&nbsp;&nbsp;&nbsp;退入氐，凡二十九日。九月丙午，月犯轩辕大星北次星。十一月丙申，月食，既。<br /><br />&nbsp;&nbsp;&nbsp;&nbsp;十二月辛卯，太白昼见经天。癸卯，月掩房北第一星。五年正月癸亥，月掩轩辕<br /><br />&nbsp;&nbsp;&nbsp;&nbsp;大星北次星；八月丁酉，犯井东扇第一星。十一月癸丑，荧惑入氐，凡二十一日。<br /><br />&nbsp;&nbsp;&nbsp;&nbsp;六年二月丙申，月犯南半东南第二星；三月己未，入氐。四月辛丑，太白昼见，<br /><br />&nbsp;&nbsp;&nbsp;&nbsp;八十有八日伏。六月辛巳，太白昼见；经天。九月壬子，太白昼见，百有三日乃<br /><br />&nbsp;&nbsp;&nbsp;&nbsp;伏；丙辰，经天；十月壬辰，复昼见，经天。十一月辛亥，金入氐，凡七日。庚<br /><br />&nbsp;&nbsp;&nbsp;&nbsp;申，太白昼见，经天；十二月戊子，复见，经天。癸巳，月犯上房北第二星。七<br /><br />&nbsp;&nbsp;&nbsp;&nbsp;年十月乙巳，火入氐，凡四日。十一月壬申，太白昼见，九十有一日伏。丁丑，<br /><br />&nbsp;&nbsp;&nbsp;&nbsp;岁星昼见，二日。八年正月癸未，月掩心大星；三月庚午，掩轩辕大星北一星。<br /><br />&nbsp;&nbsp;&nbsp;&nbsp;己丑，太白昼见，百五十有八日乃伏。五月丁卯，岁星昼见。八月甲午，太白轩<br /><br />&nbsp;&nbsp;&nbsp;&nbsp;辕大星。十月庚子，月掩荧惑；十一月庚午，犯昴。九年正月戊寅，月掩心后星；<br /><br />&nbsp;&nbsp;&nbsp;&nbsp;四月庚子，掩心前星；八月癸卯，掩昴；十二月丙戌，犯土。丁酉，太白昼见，<br /><br />&nbsp;&nbsp;&nbsp;&nbsp;十有六日伏。十年正月丙寅，月掩轩辕大星；七月庚子，犯五车东南星。八月戊<br /><br />&nbsp;&nbsp;&nbsp;&nbsp;申朔，木星掩荧惑，在参毕间。十一年二月壬戌，荧惑犯井东扇北第一星。八月<br /><br />&nbsp;&nbsp;&nbsp;&nbsp;癸卯，太白昼见，十二年五月辛巳，月犯心后星；<br /><br />&nbsp;&nbsp;&nbsp;&nbsp;八月癸卯，犯心大星。辛亥，荧惑掩井东扇北第二星。九月丁亥，太白昼见，<br /><br />&nbsp;&nbsp;&nbsp;&nbsp;在日前，九十有八日伏。十月己酉，荧惑掩鬼西北星。岁星昼见，在日后，四十<br /><br />&nbsp;&nbsp;&nbsp;&nbsp;有七日伏。十三年闰正月辛酉，太白昼见，四十有九日伏。二月己丑，荧惑犯鬼<br /><br />&nbsp;&nbsp;&nbsp;&nbsp;西北星；三月癸巳朔，入鬼；次日，犯积尸气。六月辛未，月犯心前星。十月乙<br /><br />&nbsp;&nbsp;&nbsp;&nbsp;丑，岁星昼见于日后，五十有三日伏。十四年三月辛丑，太白岁星昼见，十有八<br /><br />&nbsp;&nbsp;&nbsp;&nbsp;日伏；丙辰，二星经天，凡二日。六月己未，太白昼见，三十有九日；八月己卯，<br /><br />&nbsp;&nbsp;&nbsp;&nbsp;昼见，又百三十二日乃伏。庚辰，荧惑犯积尸气。十月丙寅，岁星昼见，六日。<br /><br />&nbsp;&nbsp;&nbsp;&nbsp;十五年十一月甲子，太白昼见，八十有六日伏。<br /><br />&nbsp;&nbsp;&nbsp;&nbsp;十二月乙丑，月掩井西扇北第一星。十六年三月庚申，月食。五月甲寅，太<br /><br />&nbsp;&nbsp;&nbsp;&nbsp;白昼见，五十有四日伏。庚午，月掩太白；七月丁未，犯角宿距星；甲子，掩毕<br /><br />&nbsp;&nbsp;&nbsp;&nbsp;宿距星。八月丙子，太白犯轩辕大星。九月丁巳，月食。十月丁丑，荧惑入太微。<br /><br />&nbsp;&nbsp;&nbsp;&nbsp;十一月甲寅，月掩毕星。戊辰，太白犯轩辕大星。九月丁巳，月食。十月丁丑，<br /><br />&nbsp;&nbsp;&nbsp;&nbsp;荧惑入太微。十一月甲寅，月掩毕距星。戊辰，荧惑犯太微上将。十二月己丑，<br /><br />&nbsp;&nbsp;&nbsp;&nbsp;月掩太微左执法。十七年春正月丙寅，荧惑犯太微西藩上相。九月庚戌，岁星、<br /><br />&nbsp;&nbsp;&nbsp;&nbsp;荧惑、太白聚于尾。十二月己巳，太白昼见，四十有四日伏。十八年七月庚辰，<br /><br />&nbsp;&nbsp;&nbsp;&nbsp;土星犯井东扇北第二星。九月己丑，荧惑犯左执法。十二月甲午，镇星掩井西扇<br /><br />&nbsp;&nbsp;&nbsp;&nbsp;第一星，凡十日。十九年正月甲戌，月食，既。三月甲戌，荧惑犯氐距星。四月<br /><br />&nbsp;&nbsp;&nbsp;&nbsp;丁巳，岁星昼见，凡七日。七月丙子，太白昼见，四十有五日伏；八月癸卯，犯<br /><br />&nbsp;&nbsp;&nbsp;&nbsp;轩辕御女。辛亥，荧惑掩南斗杓第二星。九月壬申，月掩毕大星。十一月辛未，<br /><br />&nbsp;&nbsp;&nbsp;&nbsp;荧惑掩岁星。十二月丁亥，月犯岁星。二十年二月己丑，月掩毕大星；三月丙辰，<br /><br />&nbsp;&nbsp;&nbsp;&nbsp;掩毕西第二星。二十一年二月戊子，月犯镇星。戊戌，太白昼见。三月甲子，太<br /><br />&nbsp;&nbsp;&nbsp;&nbsp;白昼见。四月壬申，荧惑掩斗魁第二星，十有四日。六月甲戌，客星见于华盖，<br /><br />&nbsp;&nbsp;&nbsp;&nbsp;凡百五十有六日灭。七月乙亥朔，荧惑顺入斗魁中，五日。（以下史阙。）<br /><br />&nbsp;&nbsp;&nbsp;&nbsp;二十二年五月甲申，太白书见，六十有四日伏。七月戊子，岁星昼见，二日。<br /><br />&nbsp;&nbsp;&nbsp;&nbsp;八月戊辰，太白昼见，百二十有八日，其经天者六十四日。十一月辛未，荧惑行<br /><br />&nbsp;&nbsp;&nbsp;&nbsp;氐中。乙亥，太白入氐。辛巳夜，月食，既。癸未，荧惑太白皆出氐中。十二月<br /><br />&nbsp;&nbsp;&nbsp;&nbsp;戊戌，荧惑犯钩钤。二十三年五月己卯，月食，既。九月甲申，岁星昼见，五十<br /><br />&nbsp;&nbsp;&nbsp;&nbsp;有五日伏。十月辛酉，太白昼见，百四十有九日乃伏。十一月丁卯，岁星昼见，<br /><br />&nbsp;&nbsp;&nbsp;&nbsp;三十有三日伏。闰十一月庚申，岁星昼见，九十日伏。二十四年四月己未朔，太<br /><br />&nbsp;&nbsp;&nbsp;&nbsp;白昼见，百四十有五日乃伏。甲申，月掩太白。九月庚子，岁星犯轩辕大星，甲<br /><br />&nbsp;&nbsp;&nbsp;&nbsp;辰昼见，凡五十二日伏。十月壬申，太白、辰星同度。二十五年三月乙酉，太白<br /><br />&nbsp;&nbsp;&nbsp;&nbsp;与月相犯，九月丁亥，月在斗魁中，犯西第五星。十一月庚辰朔，岁星昼见，在<br /><br />&nbsp;&nbsp;&nbsp;&nbsp;日后，凡七十四日。壬午，太白昼见，在日后，百十有一日乃伏。十二月己未，<br /><br />&nbsp;&nbsp;&nbsp;&nbsp;月犯荧惑。甲子，太白昼见经天。二十六年三月丙戌，荧惑入井。镇星犯太微东<br /><br />&nbsp;&nbsp;&nbsp;&nbsp;藩上相。壬辰，月食。四月丁丑，荧惑犯鬼西南星。七月丙申，月掩心前星。八<br /><br />&nbsp;&nbsp;&nbsp;&nbsp;月乙亥朔，日月五星会于轸。十二月乙未，月掩心前大星，又犯于后星。二十七<br /><br />&nbsp;&nbsp;&nbsp;&nbsp;年五月壬子，月犯心大星。六月庚辰，太白昼见，百七十有三日乃伏。癸巳，月<br /><br />&nbsp;&nbsp;&nbsp;&nbsp;掩昴；七月丙午，犯房南第一星。是日，太白昼见经天。十月己丑，太白入氐。<br /><br />&nbsp;&nbsp;&nbsp;&nbsp;十二月丁丑，月掩昴。二十八年正月己未，岁星留于房；甲子，守房北第一星。<br /><br />&nbsp;&nbsp;&nbsp;&nbsp;十一月丙申，镇星入氐。庚子，太白昼见，在日前，四十有九日伏。十二月壬申，<br /><br />&nbsp;&nbsp;&nbsp;&nbsp;月掩昴。二十九年正月丁酉，土星留氐中，三十有七日逆行，后七十九日出氐。<br /><br />&nbsp;&nbsp;&nbsp;&nbsp;五月庚寅朔，太白昼见，在日后。六月丙辰，月犯太白，月北星南，同在柳宿。<br /><br />&nbsp;&nbsp;&nbsp;&nbsp;十一月己未，荧惑守轩辕，至戊辰退行，其色稍怒。十二月辛丑，月食，既。<br /><br />&nbsp;&nbsp;&nbsp;&nbsp;章宗明昌元年二月丁亥，太白昼见。六月丁酉，月食，既。十二月乙未，月<br /><br />&nbsp;&nbsp;&nbsp;&nbsp;食。二年六月壬辰，月食。十一月乙丑，金木二星见在日前，十三日方伏而顺行，<br /><br />&nbsp;&nbsp;&nbsp;&nbsp;危宿在羽林军士、垒壁阵下，光芒明天。十二月戊子，木金相犯，有光芒。三年<br /><br />&nbsp;&nbsp;&nbsp;&nbsp;三月戊戌，荧惑顺行犯太微西藩上将。四月丁巳，月食。己未，荧惑掩右执法，<br /><br />&nbsp;&nbsp;&nbsp;&nbsp;色怒而稍赤。四年正月丙子，月有晕，白虹贯其中。八月己亥，卯初三刻，岁星<br /><br />&nbsp;&nbsp;&nbsp;&nbsp;见，未正二刻，太白见，俱在午位。其夜岁星留胃十三度，守天廪。十月戊申，<br /><br />&nbsp;&nbsp;&nbsp;&nbsp;月食。五年十月癸卯，月食。十一月癸丑，太白昼见，在日前，三十有三日伏。<br /><br />&nbsp;&nbsp;&nbsp;&nbsp;六年正月庚寅，太白昼见，在日前，百有二日乃伏。六月庚辰，复昼见，在日后，<br /><br />&nbsp;&nbsp;&nbsp;&nbsp;百六十七日，唯是日经天。<br /><br />&nbsp;&nbsp;&nbsp;&nbsp;承安元年四月，司天奏河津星象事，上谕宰相曰：“天道不测，当预防之。”<br /><br />&nbsp;&nbsp;&nbsp;&nbsp;八月壬戌，月食，九月壬午，太白昼见，在日前，百有七日乃伏。二年二月丁巳，<br /><br />&nbsp;&nbsp;&nbsp;&nbsp;太白昼见，在日后，百九十有五日乃伏；己未，经天。是夜，月食，既。三年正<br /><br />&nbsp;&nbsp;&nbsp;&nbsp;月甲寅，月食。七月庚戌，月食。五年五月庚午，月食，六月庚戌，月掩太白。<br /><br />&nbsp;&nbsp;&nbsp;&nbsp;泰和元年十一月辛酉，月食。二年五月己未，月食。三年三月癸未，月食。<br /><br />&nbsp;&nbsp;&nbsp;&nbsp;六月戊戌，太白昼见，在日后，百有十日乃伏。四年九月乙亥，月食。五年三月<br /><br />&nbsp;&nbsp;&nbsp;&nbsp;壬申，月食。闰八月己巳，月食。六年五月甲申，太白昼见，在日前，七十有六<br /><br />&nbsp;&nbsp;&nbsp;&nbsp;日；庚戌，经天。六月辛未，岁星昼见，在日后；七月戊申，经天。八月癸卯，<br /><br />&nbsp;&nbsp;&nbsp;&nbsp;月晕围太白、荧惑二星。辛亥，岁星辰见，至夜五更，与东井距星相去七寸内。<br /><br />&nbsp;&nbsp;&nbsp;&nbsp;癸丑，夜半有流星如太白，其色赤，起于娄宿。己未卯正初刻，太白昼见，在日<br /><br />&nbsp;&nbsp;&nbsp;&nbsp;前。其夜五更，荧惑与舆鬼、积尸气相犯，在七寸内。庚申卯正初，太白昼见，<br /><br />&nbsp;&nbsp;&nbsp;&nbsp;在日后。其夜五更初，荧惑在舆鬼、积尸气中。壬申，太白昼见，经天，在日后。<br /><br />&nbsp;&nbsp;&nbsp;&nbsp;十月丙午，岁星犯东井距星。十一月壬午，太白入氐。七年正月丙戌初更，月有<br /><br />&nbsp;&nbsp;&nbsp;&nbsp;晕围岁、镇二星，在参毕间。辛卯，月食。三月癸丑，月掩轩辕大星。七月戊子，<br /><br />&nbsp;&nbsp;&nbsp;&nbsp;月食。九月己卯初更，月在南斗魁中。旦，岁星在舆鬼中。八年正月丙戌，月食。<br /><br />&nbsp;&nbsp;&nbsp;&nbsp;七月戊戌朔，太白昼见，在日后。八月壬戌，太白、岁星光芒相及，同在张一度。<br /><br />&nbsp;&nbsp;&nbsp;&nbsp;十一月庚子未刻，有流星如太白者二，光芒如炬，几一丈，起东北，没东南。<br /><br />&nbsp;&nbsp;&nbsp;&nbsp;卫绍王大安元年正月辛丑，有飞星如火，起天市垣，尾迹如赤龙之状，移刻<br /><br />&nbsp;&nbsp;&nbsp;&nbsp;散。二月乙丑朔，太白昼见，经天。六月丁丑，月食。十月乙丑，月食荧惑。丙<br /><br />&nbsp;&nbsp;&nbsp;&nbsp;寅，岁星犯左执法。二年正月庚戌朔，日中有流星出，大如盆，其色碧，西行，<br /><br />&nbsp;&nbsp;&nbsp;&nbsp;渐如车轮，尾长数丈，没于浊中，至地复起，光散如火，移刻灭。二月，客星入<br /><br />&nbsp;&nbsp;&nbsp;&nbsp;紫微中，其光散如赤龙之状。三年正月乙酉，荧惑入氐中，凡十有一日乃出。二<br /><br />&nbsp;&nbsp;&nbsp;&nbsp;月，荧惑犯房；闰月，犯键闭星；十月癸巳，犯垒壁阵。<br /><br />&nbsp;&nbsp;&nbsp;&nbsp;崇庆元年春三月，日正午，日、月、太白皆相去咫尺。<br /><br />&nbsp;&nbsp;&nbsp;&nbsp;宣宗贞v元年十一月丙子，荧惑入垒壁阵。二年二月庚戌，月食。八月丁未，<br /><br />&nbsp;&nbsp;&nbsp;&nbsp;月食。<br /><br />&nbsp;&nbsp;&nbsp;&nbsp;九月丁亥，太白昼见于轸。十一月庚辰，镇星犯太微东垣上相。辛巳，荧惑<br /><br />&nbsp;&nbsp;&nbsp;&nbsp;犯房、钩钤。三年七月庚申，有流星如太白，其色青白，有尾出紫微垣北极之旁，<br /><br />&nbsp;&nbsp;&nbsp;&nbsp;入贯索中。己卯，月入毕，至戊夜犯毕大星。八月辛丑，月食，既。十二月庚寅，<br /><br />&nbsp;&nbsp;&nbsp;&nbsp;太白昼见于危，八十有五日伏。四年正月乙卯夜，中天有流星大如十，色赤长丈<br /><br />&nbsp;&nbsp;&nbsp;&nbsp;余，坠于西南，其声如雷。二月己亥，月食。四月丁酉，太白昼见于奎，百九十<br /><br />&nbsp;&nbsp;&nbsp;&nbsp;有六日乃伏。六月丙申，岁星昼见于奎，百有一日乃伏。闰七月乙未，月食；辛<br /><br />&nbsp;&nbsp;&nbsp;&nbsp;丑，犯毕。十一月丙戌，月晕岁星，岁在奎，月在壁；己丑，犯毕大星；十二月<br /><br />&nbsp;&nbsp;&nbsp;&nbsp;戊午，复犯毕大星。<br /><br />&nbsp;&nbsp;&nbsp;&nbsp;兴定元年正月乙酉，月犯毕左股第二星。四月戊辰，太白昼见于井，百六十<br /><br />&nbsp;&nbsp;&nbsp;&nbsp;有二日乃伏。八月戊申，岁星昼见于昴，六十有七日伏。九月癸巳，月犯东井西<br /><br />&nbsp;&nbsp;&nbsp;&nbsp;扇第二星。十月癸丑，夜有流星大如杯，尾长丈余，自轩辕起贯太微，没于角宿<br /><br />&nbsp;&nbsp;&nbsp;&nbsp;之上。十一月癸未，月晕岁星、荧惑二星，木在胃，火在昴。丙戌，太白昼见。<br /><br />&nbsp;&nbsp;&nbsp;&nbsp;十二月戊午，月食。二年六月乙卯，月食。八月壬戌，有流星大如杯，尾长丈余，<br /><br />&nbsp;&nbsp;&nbsp;&nbsp;其光烛地，起建星，没尾中。一云自东北至西北而坠，其光如塔状，先有声如风，<br /><br />&nbsp;&nbsp;&nbsp;&nbsp;后若雷者三，窗纸皆震。十月庚申，月犯轩辕左角之少民星。十二月壬子，月食，<br /><br />&nbsp;&nbsp;&nbsp;&nbsp;既。三年五月庚戌，月食，既。壬子，太白昼见于参，三十有六日经天，又百八<br /><br />&nbsp;&nbsp;&nbsp;&nbsp;十四日乃伏。七月壬寅初昏，在星自西南来，其光烛地，状如月而稍不圆，色青<br /><br />&nbsp;&nbsp;&nbsp;&nbsp;白，有小星千百环之，若迸火然，坠于东北，少顷有声如鼓。八月丁卯，岁星犯<br /><br />&nbsp;&nbsp;&nbsp;&nbsp;舆鬼东南星。己巳，岁星昼见于柳，百有九日乃伏。十一月乙巳，月食。癸丑，<br /><br />&nbsp;&nbsp;&nbsp;&nbsp;白虹二，夹月，寻复贯之。四年正月庚子，月犯东井。三月甲寅，岁星犯鬼、积<br /><br />&nbsp;&nbsp;&nbsp;&nbsp;尸气。五月甲辰，月食；六月戊辰，犯镇星。己巳，太白昼见于张，百八十有四<br /><br />&nbsp;&nbsp;&nbsp;&nbsp;日乃伏。十一月壬辰，岁星昼见于翼，六十有七日，夜又犯灵台北第一星。五年<br /><br />&nbsp;&nbsp;&nbsp;&nbsp;正月辛丑，太白昼见于牛，二百三十有二日乃伏。司天夹谷德玉等奏以为臣强之<br /><br />&nbsp;&nbsp;&nbsp;&nbsp;象，请致祭以禳之。宣宗曰：“斗、牛吴分，盖宋境也。他国有灾，吾禳之可乎。”<br /><br />&nbsp;&nbsp;&nbsp;&nbsp;九月庚戌，岁星犯左执法。闰十二月戊子，荧惑犯轩辕。甲午，月犯荧惑。戊戌，<br /><br />&nbsp;&nbsp;&nbsp;&nbsp;镇星昼见于轸。己亥，太白昼见于室。六年正月辛酉，月犯荧惑；壬戌，犯轩辕。<br /><br />&nbsp;&nbsp;&nbsp;&nbsp;三月壬子，月食太白。癸亥，月食。丙寅，岁星犯太微左执法。七月乙亥，太白<br /><br />&nbsp;&nbsp;&nbsp;&nbsp;经天，与日争光。八月己卯，彗星出于亢宿、右摄提、周鼎之间，指大角，太史<br /><br />&nbsp;&nbsp;&nbsp;&nbsp;奏：“除旧布新之象，宜改元修政以消天变。”于是改是年为元光元年。九月丁<br /><br />&nbsp;&nbsp;&nbsp;&nbsp;未，灭。壬申，月食岁星。<br /><br />&nbsp;&nbsp;&nbsp;&nbsp;元光二年八月乙亥，荧惑入舆鬼，掩积尸气；十月壬午，犯灵台；十一月，<br /><br />&nbsp;&nbsp;&nbsp;&nbsp;又犯心大星。<br /><br />&nbsp;&nbsp;&nbsp;&nbsp;哀宗正大元年正月丙午，月犯昴；三月癸丑，犯荧惑。是月，荧惑逆行犯左<br /><br />&nbsp;&nbsp;&nbsp;&nbsp;执法。四月癸酉，荧惑犯右执法。乙未，太白、辰星相犯。三年十一月丙辰，月<br /><br />&nbsp;&nbsp;&nbsp;&nbsp;掩荧惑。丁巳，荧惑犯岁星；庚申，犯垒壁阵。癸酉，五星并见于西南。十二月，<br /><br />&nbsp;&nbsp;&nbsp;&nbsp;荧惑入月。四年正月壬戌，荧惑犯太白。六月丙辰，太白入井。七月丁亥，荧惑<br /><br />&nbsp;&nbsp;&nbsp;&nbsp;犯斗从西第二星。五年五月乙酉，月掩心大星。七年十月己巳，月晕，至五更复<br /><br />&nbsp;&nbsp;&nbsp;&nbsp;有大连环贯之，络北斗，内有戟气。十二月庚寅，有星出天津下，大如镇星而色<br /><br />&nbsp;&nbsp;&nbsp;&nbsp;不明，初犯辇道，二日见于东北，在织女南；乙未，入天市垣，戊申方出；癸丑，<br /><br />&nbsp;&nbsp;&nbsp;&nbsp;历房北，复东南行，入积薪，凡二十五日而灭。<br /><br />&nbsp;&nbsp;&nbsp;&nbsp;天兴元年七月乙巳，太白、岁星、荧惑、太阴俱会于轸、翼，司天武亢极言<br /><br />&nbsp;&nbsp;&nbsp;&nbsp;天变，上惟叹息，竟亦不之罪也。八月甲戌，太白、岁星交。闰九月己酉，彗星<br /><br />&nbsp;&nbsp;&nbsp;&nbsp;见东方，色白，长丈余，弯曲如象牙，出角、轸南行，至十二日长二丈，十六日<br /><br />&nbsp;&nbsp;&nbsp;&nbsp;月烛不见，二十七日五更复出东南，约长四丈余，至十月一日始灭，凡四十有八<br /><br />&nbsp;&nbsp;&nbsp;&nbsp;日。司天奏其咎在北，哀宗曰：“我亦北人，今日之事，我当灭也，何乃不先不<br /><br />&nbsp;&nbsp;&nbsp;&nbsp;后，适丁此乎！”</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2711);">加入书签</a><a
                        href="2710.html">上一页</a>&larr;<a href="index.html">返回列表</a>&rarr;<a
                            href="2712.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2710.html"; var next_page = "2712.html"; var index_page = "index.html"; var sortid = "9"; var article_id = "43"; var chapter_id = "2711"; var articlename = "金史"; var chaptername = " 卷二十 志第一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>