<!DOCTYPE html>
<html>
<head>
<meta charset="gbk" />
<title>金史- 卷四十八 志第二十九-在线阅读-哈西文学网</title>
<meta name="keywords" content="脱脱等，金史， 卷四十八 志第二十九全文， 卷四十八 志第二十九在线阅读 哈西文学网" />
<meta name="description" content="哈西文学网提供脱脱等的金史  卷四十八 志第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2740.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2740.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十八 志第二十九</h1>
            <div class="link xb">
                <a href="2739.html">上一页</a>&larr;<a href="index.html">返回列表</a>&rarr;<a
                    href="2741.html">下一页</a></div>			
            <div id="BookText">&nbsp;&nbsp;&nbsp;&nbsp;◎食货三<br /><br />&nbsp;&nbsp;&nbsp;&nbsp;○钱币<br /><br />&nbsp;&nbsp;&nbsp;&nbsp;钱币。金初用辽、宋旧钱，天会末，虽刘豫“阜昌元宝”、“阜昌重宝”亦<br /><br />&nbsp;&nbsp;&nbsp;&nbsp;用之。海陵庶人贞元二年迁都之后，户部尚书蔡松年复钞引法，遂制交钞，与钱<br /><br />&nbsp;&nbsp;&nbsp;&nbsp;并用。正隆二年，历四十余岁，始议鼓铸。冬十月，初禁铜越外界，悬罪赏格。<br /><br />&nbsp;&nbsp;&nbsp;&nbsp;括民间铜B器，陕西、南京者输京兆，他路悉输中都。三年二月，中都置钱监二，<br /><br />&nbsp;&nbsp;&nbsp;&nbsp;东曰宝源，西曰宝丰。京兆置监一。曰利用。三监铸钱，文曰“正隆通宝”，轻<br /><br />&nbsp;&nbsp;&nbsp;&nbsp;重如宋小平钱，而肉好字文峻整过之，与旧钱通用。<br /><br />&nbsp;&nbsp;&nbsp;&nbsp;世宗大定元年，用吏部尚书张中彦言，命陕西路参用宋旧铁钱。四年，浸不<br /><br />&nbsp;&nbsp;&nbsp;&nbsp;行，诏陕西行户部、并两路通检官，详究其事。皆言：“民间用钱，名与铁钱兼<br /><br />&nbsp;&nbsp;&nbsp;&nbsp;用，其实不为准数，公私不便。”遂罢之。八年，民有犯铜禁者，上曰：“销钱<br /><br />&nbsp;&nbsp;&nbsp;&nbsp;作铜，旧有禁令。然民间犹有铸镜者，非销钱而何？”遂并禁之。十年，上谕户<br /><br />&nbsp;&nbsp;&nbsp;&nbsp;部臣曰：“官钱积而不散，则民间钱重，贸易必艰，宜令市金银及诸物。其诸路<br /><br />&nbsp;&nbsp;&nbsp;&nbsp;酤榷之货，亦令以物平折输之。”十月，上责户部官曰：“先以官钱率多，恐民<br /><br />&nbsp;&nbsp;&nbsp;&nbsp;间不得流通，令诸处贸易金银丝帛，以图流转。今知乃有以抑配反害百姓者。前<br /><br />&nbsp;&nbsp;&nbsp;&nbsp;许院务得折纳轻赍之物以便民，是皆朕思而后行者也，此尚出朕，安用若为。又<br /><br />&nbsp;&nbsp;&nbsp;&nbsp;随处时有赈济，往往近地无粮，取于它处，往返既远，人愈难之。何为不随处起<br /><br />&nbsp;&nbsp;&nbsp;&nbsp;仓。年丰则多籴以备赈赡，设有缓急，亦岂不易办乎？而徒使钱充府库，将安用<br /><br />&nbsp;&nbsp;&nbsp;&nbsp;之。天下之大，朕岂能一一遍知，凡此数事，汝等何为而使至此。且户部与它部<br /><br />&nbsp;&nbsp;&nbsp;&nbsp;不同，当从宜为计，若但务因循，以守其职，则户部官谁不能为。”十一年二月，<br /><br />&nbsp;&nbsp;&nbsp;&nbsp;禁私铸铜镜。旧有铜器悉送官，给其直之半。惟神佛像、钟、磬、钹、钴、腰束<br /><br />&nbsp;&nbsp;&nbsp;&nbsp;带、鱼袋之属，则存之。十二年正月，以铜少，命尚书省遣使诸路规措铜货。能<br /><br />&nbsp;&nbsp;&nbsp;&nbsp;指坑冶得实者，赏。上与宰臣议鼓铸之术，宰臣曰：“有言所在有金银坑冶，皆<br /><br />&nbsp;&nbsp;&nbsp;&nbsp;可采以铸钱，臣窃谓工费过于所得数倍，恐不可行。”上曰：“金银，山泽之利，<br /><br />&nbsp;&nbsp;&nbsp;&nbsp;当以与民，惟钱不当私铸。今国家财用丰盈，若流布四方与在官何异？所费虽多，<br /><br />&nbsp;&nbsp;&nbsp;&nbsp;但在民间，而新钱日增尔。其遣能吏经营之。”左丞石琚进曰：“臣闻天子之富<br /><br />&nbsp;&nbsp;&nbsp;&nbsp;藏在天下，钱货如泉，正欲流通。”上复问琚曰：“古亦有民自铸钱者乎？”琚<br /><br />&nbsp;&nbsp;&nbsp;&nbsp;对曰：“民若自铸，则小人图利，钱益薄恶，此古所以禁也。”十三年，命非屯<br /><br />&nbsp;&nbsp;&nbsp;&nbsp;兵之州府，以钱市易金帛，运致京师，使钱币流通，以济民用。十五年十一月，<br /><br />&nbsp;&nbsp;&nbsp;&nbsp;上谓宰臣曰：“或言铸钱无益，所得不偿所费。朕谓不然。天下如一家，何公私<br /><br />&nbsp;&nbsp;&nbsp;&nbsp;之间，公家之费私家得之，但新币日增，公私俱便也。”十六年三月，遣使分路<br /><br />&nbsp;&nbsp;&nbsp;&nbsp;访察铜矿苗脉。十八年，代州立监铸钱，命震武军节度使李天吉、知保德军事高<br /><br />&nbsp;&nbsp;&nbsp;&nbsp;季孙往监之，而所铸斑驳黑涩不可用，诏削天吉、季孙等官两阶，解职，仍杖季<br /><br />&nbsp;&nbsp;&nbsp;&nbsp;孙八十。更命工部郎中张大节、吏部员外郎麻监铸。其钱文曰“大定通宝”，<br /><br />&nbsp;&nbsp;&nbsp;&nbsp;字文肉好又胜正隆之制，世传其钱料微用银云。十九年，始铸至万六千余贯。二<br /><br />&nbsp;&nbsp;&nbsp;&nbsp;十年，诏先以五千进呈，而后命与旧钱并用。<br /><br />&nbsp;&nbsp;&nbsp;&nbsp;初，新钱之未行也，以宋大观钱作当五用之。二月，上闻上京修内所，市民<br /><br />&nbsp;&nbsp;&nbsp;&nbsp;物不即与直，又用短钱，责宰臣曰：“如此小事，朕岂能悉知？卿等何为不察也。”<br /><br />&nbsp;&nbsp;&nbsp;&nbsp;时民间以八十为陌，谓之短钱，官用足陌，谓之长钱。大名男子斡鲁补者上言，<br /><br />&nbsp;&nbsp;&nbsp;&nbsp;谓官私所用钱皆当以八十为陌，遂为定制。二十年十一月，名代州监曰阜通，设<br /><br />&nbsp;&nbsp;&nbsp;&nbsp;监一员，正五品，以州节度兼领。副监一员，正六品，以州同知兼领。丞一员，<br /><br />&nbsp;&nbsp;&nbsp;&nbsp;正七品，以观察判官兼领。设勾当官二员，从八品。给银牌，命副监及丞更驰驿<br /><br />&nbsp;&nbsp;&nbsp;&nbsp;经理。二十二年十月，以参加政事粘割斡特剌提控代州阜通监。二十三年，上以<br /><br />&nbsp;&nbsp;&nbsp;&nbsp;阜通监鼓铸岁久，而钱不加多，盖以代州长贰厅幕兼领，而夺于州务，不得专意<br /><br />&nbsp;&nbsp;&nbsp;&nbsp;综理故也。遂设副监、监丞为正员，而以节度领监事。二十六年，上曰：“中外<br /><br />&nbsp;&nbsp;&nbsp;&nbsp;皆言钱难，朕尝计之，京师积钱五百万贯亦不为多，外路虽有终亦无用，诸路官<br /><br />&nbsp;&nbsp;&nbsp;&nbsp;钱非屯兵处可尽运至京师。”太慰丞相克宁曰：“民间钱固已艰得，若尽归京师，<br /><br />&nbsp;&nbsp;&nbsp;&nbsp;民益艰得矣！不若起其半至都，余半变折轻赍，则中外皆便。”十一月，上谕宰<br /><br />&nbsp;&nbsp;&nbsp;&nbsp;臣曰：“国家铜禁久矣，尚闻民私造腰带及镜，托为旧物，公然市之，宜加禁约。”<br /><br />&nbsp;&nbsp;&nbsp;&nbsp;二十七年二月，曲阳县铸钱别为一监，以利通为名，设副监、监丞，给驿更出经<br /><br />&nbsp;&nbsp;&nbsp;&nbsp;营铜事。二十八年，上谓宰臣曰：“今者外路见钱其数甚多，闻有六千余万贯，<br /><br />&nbsp;&nbsp;&nbsp;&nbsp;皆在僻处积贮。既不流散，公私无益，与无等尔。今中都岁费三百万贯，支用不<br /><br />&nbsp;&nbsp;&nbsp;&nbsp;继，若致之京师，不过少有挽运之费，纵所费多，亦惟散在民尔。”章宗大定二<br /><br />&nbsp;&nbsp;&nbsp;&nbsp;十九年十二月，雁门、五台民刘完等诉：“自立监铸钱以来，有铜矿之地虽曰官<br /><br />&nbsp;&nbsp;&nbsp;&nbsp;运，其顾直不足则令民共偿。乞与本州司县均为差配。”遂命甄官署丞丁用楫往<br /><br />&nbsp;&nbsp;&nbsp;&nbsp;审其利病，还言：“所运铜矿，民以物力科差济之，非所愿也。其顾直即低，又<br /><br />&nbsp;&nbsp;&nbsp;&nbsp;有刻剥之弊。而相视苗脉工匠，妄指人之垣屋及寺观谓当开采，因以取贿。又随<br /><br />&nbsp;&nbsp;&nbsp;&nbsp;冶夫匠，日办净铜四两，多不及数，复销铜器及旧钱，送官以足之。今阜通，利<br /><br />&nbsp;&nbsp;&nbsp;&nbsp;通两监，岁铸钱十四万余贯，而岁所费乃至八十余万贯，病民而多费，未见其利<br /><br />&nbsp;&nbsp;&nbsp;&nbsp;便也。”宰臣以闻，遂罢代州、曲阳二监。<br /><br />&nbsp;&nbsp;&nbsp;&nbsp;初，贞元间既行钞引法，遂设印造钞引库及交钞库，皆设使、副、判各一员，<br /><br />&nbsp;&nbsp;&nbsp;&nbsp;都监二员，而交钞库副则专主书押、搭印合同之事。印一贯、二贯、三贯、五贯、<br /><br />&nbsp;&nbsp;&nbsp;&nbsp;十贯五等，谓之大钞；一百、二百、三百、五百、七百五等，谓之小钞。与钱并<br /><br />&nbsp;&nbsp;&nbsp;&nbsp;行，以七年为限，纳旧易新。犹循宋张咏四川交子之法而纾其期尔，盖亦以铜少，<br /><br />&nbsp;&nbsp;&nbsp;&nbsp;权制之法也。时有欲罢之者，至是二监既罢，有司言：“交钞旧同见钱，商旅利<br /><br />&nbsp;&nbsp;&nbsp;&nbsp;于致远，往往以钱买钞，盖公私俱便之事，岂可罢去！止因有厘革年限，不能无<br /><br />&nbsp;&nbsp;&nbsp;&nbsp;疑，乞削七年厘革之法，令民得常用。若岁久字文磨灭，许于所在官库纳旧换新，<br /><br />&nbsp;&nbsp;&nbsp;&nbsp;或听便支钱。”遂罢七年厘革之限，交钞字昏方换。法自此始，而收敛无术，出<br /><br />&nbsp;&nbsp;&nbsp;&nbsp;多入少，民浸轻之。厥后其法屡更，而不能革，弊亦始于此焉。<br /><br />&nbsp;&nbsp;&nbsp;&nbsp;交钞之制，外为阑，作花纹，其上衡书贯例，左曰：“某字料。”右曰：<br /><br />&nbsp;&nbsp;&nbsp;&nbsp;“某字号。”料号外，篆书曰：“伪造交钞者斩，告捕者赏钱三百贯。”料号衡<br /><br />&nbsp;&nbsp;&nbsp;&nbsp;阑下曰：“中都交钞库，准尚书户部符，承都堂札付，户部覆点勘，令史姓名押<br /><br />&nbsp;&nbsp;&nbsp;&nbsp;字。”又曰：“圣旨印造逐路交钞，于某处库纳钱换钞，更许于某处库纳钞换钱，<br /><br />&nbsp;&nbsp;&nbsp;&nbsp;官私同见钱流转。”其钞不限年月行用，如字文故暗，钞纸擦磨，许于所属库司<br /><br />&nbsp;&nbsp;&nbsp;&nbsp;纳旧换新。若到库支钱，或倒换新钞，每贯克工墨钱若干文。库掐、攒司、库副、<br /><br />&nbsp;&nbsp;&nbsp;&nbsp;副使、使各押字，年月日。印造钞引库库子、库司、副使各押字，上至尚书户部<br /><br />&nbsp;&nbsp;&nbsp;&nbsp;官亦押字。其搭印支钱处合同，余用印依常例。<br /><br />&nbsp;&nbsp;&nbsp;&nbsp;初，大定间定制，民间应许存留铜B器物，若申卖入官，每斤给钱二百文。<br /><br />&nbsp;&nbsp;&nbsp;&nbsp;其{去廾}藏应禁器物，首纳者每斤给钱百文，非器物铜货一百五十文，不及斤者<br /><br />&nbsp;&nbsp;&nbsp;&nbsp;计给之。在都官局及外路造卖铜器价，令运司佐贰检校，镜每斤三百十四文，镀<br /><br />&nbsp;&nbsp;&nbsp;&nbsp;金御仙花腰带十七贯六百七十一文，五子荔支腰带十七贯九百七十一文，抬l罗<br /><br />&nbsp;&nbsp;&nbsp;&nbsp;文束带八贯五百六十文，鱼袋二贯三百九文，钹钴铙磬每斤一贯九百二文，铃杵<br /><br />&nbsp;&nbsp;&nbsp;&nbsp;坐铜者二贯七百六十九文，B石者三贯六百四十六文。明昌二年十月，敕减卖镜<br /><br />&nbsp;&nbsp;&nbsp;&nbsp;价，防私铸销钱也。旧尝以夫匠逾天山北界外采铜，明昌三年，监察御史李炳言：<br /><br />&nbsp;&nbsp;&nbsp;&nbsp;“顷闻有司奏，在官铜数可支十年，若复每岁令夫匠过界远采，不惟多费，复恐<br /><br />&nbsp;&nbsp;&nbsp;&nbsp;或生边衅。若支用将尽之日，止可于界内采炼。”上是其言，遂不许出界。<br /><br />&nbsp;&nbsp;&nbsp;&nbsp;五月，敕尚书省曰：“民间流转交钞，当限其数，毋令多于见钱也。”四年，<br /><br />&nbsp;&nbsp;&nbsp;&nbsp;上谕宰臣曰：“随处有无用官物，可为计置，如铁钱之类是也。”或有言铁钱有<br /><br />&nbsp;&nbsp;&nbsp;&nbsp;破损，当令所司以铜钱偿之者，参知政事胥持国不可，上曰：“令偿之尚坏，不<br /><br />&nbsp;&nbsp;&nbsp;&nbsp;偿将尽坏矣！若果无用，曷别为计？”持国曰：“如江南用铜钱，江北、淮南用<br /><br />&nbsp;&nbsp;&nbsp;&nbsp;铁钱，盖以隔阂铜钱不令过界尔。如陕西市易亦有用银布姜麻，若旧有铁钱，宜<br /><br />&nbsp;&nbsp;&nbsp;&nbsp;姑收贮，以备缓急。”遂令有司籍铁钱及诸无用之物，贮于库。<br /><br />&nbsp;&nbsp;&nbsp;&nbsp;八月，提刑司言：“所降陕西交钞多于见钱，使民艰于流转。”宰臣以闻，<br /><br />&nbsp;&nbsp;&nbsp;&nbsp;遂令本路榷税及诸名色钱，折交钞。官兵俸，许钱绢银钞各半之，若钱银数少，<br /><br />&nbsp;&nbsp;&nbsp;&nbsp;即全给交钞。五年三月，宰臣奏：“民间钱所以艰得，以官豪家多积故也。在唐<br /><br />&nbsp;&nbsp;&nbsp;&nbsp;元和间，尝限富家钱过五千贯者死，王公重贬没入，以五之一赏告者。”上令参<br /><br />&nbsp;&nbsp;&nbsp;&nbsp;酌定制，令官民之家以品从物力限见钱，多不过二万贯，猛安谋克则以牛具为差，<br /><br />&nbsp;&nbsp;&nbsp;&nbsp;不得过万贯，凡有所余，尽令易诸物收贮之。有能告数外留钱者，奴婢免为良，<br /><br />&nbsp;&nbsp;&nbsp;&nbsp;佣者出离，以十之一为赏，余皆没入。又谕旨有司，凡使高丽还者，所得铜器令<br /><br />&nbsp;&nbsp;&nbsp;&nbsp;尽买之。<br /><br />&nbsp;&nbsp;&nbsp;&nbsp;承安二年十月，宰臣奏：“旧立交钞法，凡以旧易新者，每贯取工墨钱十五<br /><br />&nbsp;&nbsp;&nbsp;&nbsp;文。至大定二十三年，不拘贯例，每张收八文，既无益于官，亦妨钞法，宜从旧<br /><br />&nbsp;&nbsp;&nbsp;&nbsp;制便。若以钞买盐引，每贯权作一贯五十文，庶得多售。”上曰：“工墨钱，贯<br /><br />&nbsp;&nbsp;&nbsp;&nbsp;可令收十二文。买盐引者，每贯可权作一贯一百文。”时交钞所出数多，民间成<br /><br />&nbsp;&nbsp;&nbsp;&nbsp;贯例者艰于流转，诏以西北二京、辽东路从宜给小钞，且许于官库换钱，与它路<br /><br />&nbsp;&nbsp;&nbsp;&nbsp;通行。<br /><br />&nbsp;&nbsp;&nbsp;&nbsp;十二月，尚书省议，谓时所给官兵俸及边戍军须，皆以银钞相兼，旧例银每<br /><br />&nbsp;&nbsp;&nbsp;&nbsp;铤五十两，其直百贯，民间或有截凿之者，其价亦随低昂，遂改铸银名“承安宝<br /><br />&nbsp;&nbsp;&nbsp;&nbsp;货”，一两至十两分五等，每两折钱二贯，公私同见钱用，仍定销铸及接受稽留<br /><br />&nbsp;&nbsp;&nbsp;&nbsp;罪赏格。<br /><br />&nbsp;&nbsp;&nbsp;&nbsp;承安三年正月，省奏：“随处榷场若许见钱越境，虽非销毁，即与销毁无异。”<br /><br />&nbsp;&nbsp;&nbsp;&nbsp;遂立制，以钱与外方人使及与交易者，徒五年，三斤以上死，驵侩同罪。捕告<br /><br />&nbsp;&nbsp;&nbsp;&nbsp;人之赏，官先为代给钱五百贯。其逮及与接引、馆伴，先排、通引、书表等以次<br /><br />&nbsp;&nbsp;&nbsp;&nbsp;坐罪，仍令均偿。时交钞稍滞，命西京、北京、临潢，辽东等路一贯以上俱用银<br /><br />&nbsp;&nbsp;&nbsp;&nbsp;钞、宝货，不许用钱，一贯以下听民便。时既行限钱法，人多不遵，上曰：“已<br /><br />&nbsp;&nbsp;&nbsp;&nbsp;定条约，不为不重，其令御史台及提刑司察之。”九月，以民间钞滞，尽以一贯<br /><br />&nbsp;&nbsp;&nbsp;&nbsp;以下交钞易钱用之，遂复减元限之数，更定官民存留钱法，三分为率，亲王、公<br /><br />&nbsp;&nbsp;&nbsp;&nbsp;主、品官许留一分，余皆半之，其赢余之数期五十日内尽易诸物，违者以违制论，<br /><br />&nbsp;&nbsp;&nbsp;&nbsp;以钱赏告者。于两行部各置回易务，以绵绢物段易银钞，亦许本务纳银钞。赴榷<br /><br />&nbsp;&nbsp;&nbsp;&nbsp;货出盐引，纳钞于山东、河北、河东等路，从便易钱。各降补官及德号空敕三百、<br /><br />&nbsp;&nbsp;&nbsp;&nbsp;度牒一千，从两行部指定处，限四月进纳补换。又更造一百例小钞，并许官库易<br /><br />&nbsp;&nbsp;&nbsp;&nbsp;钱。一贯、二贯例并支小钞，三贯例则支银一两、小钞一贯，若五贯、十贯例则<br /><br />&nbsp;&nbsp;&nbsp;&nbsp;四分支小钞、六分支银，欲得宝货者听，有阻滞及辄减价者罪之。四年三月，又<br /><br />&nbsp;&nbsp;&nbsp;&nbsp;以银钞阻滞，乃权止山东诸路以银钞与绵绢盐引从便易钱之制。令院务诸科名钱，<br /><br />&nbsp;&nbsp;&nbsp;&nbsp;除京师、河南、陕西银钞从便，余路并许收银钞各半，仍于钞四分之一许纳其本<br /><br />&nbsp;&nbsp;&nbsp;&nbsp;路。随路所收交钞，除本路者不复支发，余通行者并循环用之。榷货所鬻盐引，<br /><br />&nbsp;&nbsp;&nbsp;&nbsp;收纳宝货与钞相半，银每两止折钞两贯。省许人依旧诣库纳钞，随路漕司所收，<br /><br />&nbsp;&nbsp;&nbsp;&nbsp;除额外羡余者，亦如之。所支官钱，亦以银钞相兼，银已零截者令交钞库不复支，<br /><br />&nbsp;&nbsp;&nbsp;&nbsp;若宝货数少，可浸增铸。银钞既通则物价自平，虽有禁法亦安所施、遂除阻滞银<br /><br />&nbsp;&nbsp;&nbsp;&nbsp;钞罪制。四年，以户部言，命在都官钱、榷货务盐引，并听收宝货，附近盐司贴<br /><br />&nbsp;&nbsp;&nbsp;&nbsp;钱数亦许带纳。民间宝货有所归，自然通行，不至销毁。先是，设四库印小钞以<br /><br />&nbsp;&nbsp;&nbsp;&nbsp;代钞本，令人便赍小钞赴库换钱，即与支见钱无异。今更不须印造，俟其换尽，<br /><br />&nbsp;&nbsp;&nbsp;&nbsp;可罢四库。但以大钞验钱数支易见钱。时私铸“承安宝货”者多杂以铜锡，浸不<br /><br />&nbsp;&nbsp;&nbsp;&nbsp;能行，京师闭肆。五年十二月，宰奏臣：“比以军储调发，支出交钞数多。遂铸<br /><br />&nbsp;&nbsp;&nbsp;&nbsp;宝货，与钱兼用，以代钞本，盖权时之制，非经久之法。”遂罢“承安宝货”。<br /><br />&nbsp;&nbsp;&nbsp;&nbsp;泰和元年六月，通州刺史卢构言：“民间钞固已流行，独银价未平，官之所<br /><br />&nbsp;&nbsp;&nbsp;&nbsp;定每铤以十万为准，而市肆才直八万，盖出多入少故也。若令诸税以钱银钞三分<br /><br />&nbsp;&nbsp;&nbsp;&nbsp;均纳。庶革其弊。”下省议，宰臣谓‘军兴以来，全赖交钞佐用，以出多遂滞，<br /><br />&nbsp;&nbsp;&nbsp;&nbsp;顷令院务收钞七分，亦渐流通。若与银均纳，则彼增此减，理必偏胜，至碍钞法。<br /><br />&nbsp;&nbsp;&nbsp;&nbsp;必欲银价之平，宜令诸名若‘铺马’‘军须’等钱，许纳银半，无者听便。”先<br /><br />&nbsp;&nbsp;&nbsp;&nbsp;是，尝行三合同交钞，至泰和二年，止行于民间，而官不收敛，朝廷虑其病民，<br /><br />&nbsp;&nbsp;&nbsp;&nbsp;遂令诸税各带纳一分，虽止系本路者，亦许不限路分通纳。户部见征累年铺马钱，<br /><br />&nbsp;&nbsp;&nbsp;&nbsp;亦听收其半。闰十二月，上以交钞事，召户部尚书孙铎、侍郎张复亨，议于内殿。<br /><br />&nbsp;&nbsp;&nbsp;&nbsp;复亨以三合同钞可行，铎请废不用，既而复亨言竟诎。自是而后，国虚民贫，经<br /><br />&nbsp;&nbsp;&nbsp;&nbsp;用不足，专以交钞愚百姓，而法又不常，世宗之业衰焉。以至泰和三年，其弊弥<br /><br />&nbsp;&nbsp;&nbsp;&nbsp;甚，乃谓宰臣曰：“大定间，钱至足，今民间钱少，而又不在官，何耶？其集问<br /><br />&nbsp;&nbsp;&nbsp;&nbsp;百官，必有能知之者。”四年七月，罢限钱法，从户部尚书上官瑜所请也。四年，<br /><br />&nbsp;&nbsp;&nbsp;&nbsp;欲增铸钱，命百官议所以足铜之术。中丞孟铸谓：“销钱作铜，及盗用出境者不<br /><br />&nbsp;&nbsp;&nbsp;&nbsp;止，宜罪其官及邻。”太府监梁s等言：“铸钱甚费，率费十钱可得一钱。识者<br /><br />&nbsp;&nbsp;&nbsp;&nbsp;谓费虽多犹增一钱也，乞采铜、拘器以铸。”宰臣谓：“鼓铸未可速行，其铜治<br /><br />&nbsp;&nbsp;&nbsp;&nbsp;听民煎炼，官为买之。凡寺观不及十人，不许畜法器。民间B铜器期以两月送<br /><br />&nbsp;&nbsp;&nbsp;&nbsp;官给价。匿者以私法坐，限外人告者，以知而不纠坐其官。寺观许童行告者赏。<br /><br />&nbsp;&nbsp;&nbsp;&nbsp;俟铜多，别具以闻。”八月，定从便易钱法，听人输纳于京师，而于山东、河北、<br /><br />&nbsp;&nbsp;&nbsp;&nbsp;大名、河东等路依数支取。后铸大钱一直十，篆文曰“泰和重宝”，与钞参行。<br /><br />&nbsp;&nbsp;&nbsp;&nbsp;五年，上欲罢交钞工墨钱，复以印时常费遂命贯止收六文。<br /><br />&nbsp;&nbsp;&nbsp;&nbsp;六年四月，陕西交钞不行，以见钱十万贯为钞本，与钞相易，复以小钞十万<br /><br />&nbsp;&nbsp;&nbsp;&nbsp;贯相参用之。六年十一月，复许诸路各行小钞。中都路则于中都及保州，南京路<br /><br />&nbsp;&nbsp;&nbsp;&nbsp;则于南京、归德、河南府，山东东路则于益都、济南府，山东西路则于东平、大<br /><br />&nbsp;&nbsp;&nbsp;&nbsp;名府，河北东路则于河间府、冀州，河北西路则于真定、彰德府，河东南路则于<br /><br />&nbsp;&nbsp;&nbsp;&nbsp;平阳，河东北路则于太原、汾州，辽东则于上京、咸平，西京则于西京、抚州，<br /><br />&nbsp;&nbsp;&nbsp;&nbsp;北京则于临潢府官库易钱。令户部印小钞五等，附各路同见钱用。七年正月，敕<br /><br />&nbsp;&nbsp;&nbsp;&nbsp;在官毋得支出大钞，在民者令赴库，以多寡制数易小钞及见钱，院务商税及诸名<br /><br />&nbsp;&nbsp;&nbsp;&nbsp;钱，三分须纳大钞一分，惟辽东以便。时民以货币屡变，往往怨嗟，聚语於市。<br /><br />&nbsp;&nbsp;&nbsp;&nbsp;上知之，谕旨于御史台曰：“自今都市敢有相聚论钞法难行者，许人捕告，赏钱<br /><br />&nbsp;&nbsp;&nbsp;&nbsp;三百贯。”五月，以户部尚书高汝砺议，立“钞法条约”，添印大小钞，以钞库<br /><br />&nbsp;&nbsp;&nbsp;&nbsp;至急切，增副使一员。汝砺又与中都路转运使孙铎言钱币，上命中丞孟铸、礼部<br /><br />&nbsp;&nbsp;&nbsp;&nbsp;侍郎乔宇、国子司业刘昂等十人议，月余不决。七月，上召议于泰和殿，且谕汝<br /><br />&nbsp;&nbsp;&nbsp;&nbsp;砺曰：“今后毋谓钞多，不加重而辄易之。重之加于钱，可也。”明日，敕：<br /><br />&nbsp;&nbsp;&nbsp;&nbsp;“民间之交易、典质、一贯以上并用交钞，毋得用钱。须立契者，三分之一用诸<br /><br />&nbsp;&nbsp;&nbsp;&nbsp;物。六盘山西、辽河东以五分之一用钞，东鄙屯田户以六分之一用钞。不须立契<br /><br />&nbsp;&nbsp;&nbsp;&nbsp;者，惟辽东钱钞从便。犯者徒二年，告者赏有差，监临犯者杖且解职，县官能奉<br /><br />&nbsp;&nbsp;&nbsp;&nbsp;行流通者升除，否者降罚，集众沮法者以违制论。工墨钱每张止收二钱。商旅赍<br /><br />&nbsp;&nbsp;&nbsp;&nbsp;见钱不得过十贯。所司籍辨钞人以防伪冒。品官及民家存留见钱，比旧减其数，<br /><br />&nbsp;&nbsp;&nbsp;&nbsp;若旧有见钱多者，许送官易钞，十贯以上不得出京。”又定制，按察司以钞法流<br /><br />&nbsp;&nbsp;&nbsp;&nbsp;通为称职，而河北按察使斜不出巡按所给券应得钞一贯，以难支用，命取见钱。<br /><br />&nbsp;&nbsp;&nbsp;&nbsp;御史以沮坏钞法劾之，上曰：“纠察之官乃先坏法，情不可恕。”杖之七十，削<br /><br />&nbsp;&nbsp;&nbsp;&nbsp;官一阶，解职。<br /><br />&nbsp;&nbsp;&nbsp;&nbsp;户部尚书高汝砺言：“钞法务在必行，府州县镇宜各籍辨钞人，给以条印，<br /><br />&nbsp;&nbsp;&nbsp;&nbsp;听与人辨验，随贯量给二钱，贯例虽多，六钱即止。每朝官出使，则令体究通滞<br /><br />&nbsp;&nbsp;&nbsp;&nbsp;以闻。民间旧有宋会子，亦令同见钱用，十贯以上不许持行。榷盐许用银绢，余<br /><br />&nbsp;&nbsp;&nbsp;&nbsp;市易及俸，并用交钞，其奇数以小钞足之，应支银绢而不足者亦以钞给之。”上<br /><br />&nbsp;&nbsp;&nbsp;&nbsp;遣近侍谕旨尚书省：“今既以按察司钞法通快为称职，否则为不称职，仍于州府<br /><br />&nbsp;&nbsp;&nbsp;&nbsp;司县官给由内，明书所犯之数，但犯钞法者虽监察御史举其能干，亦不准用。”<br /><br />&nbsp;&nbsp;&nbsp;&nbsp;十月，杨序言：“交钞料号不明，年月故暗，虽令赴库易新，然外路无设定库司，<br /><br />&nbsp;&nbsp;&nbsp;&nbsp;欲易无所，远者直须赴都。”上以问汝砺，对曰：“随处州府库内，各有辨钞库<br /><br />&nbsp;&nbsp;&nbsp;&nbsp;子，钞虽弊不伪，亦可收纳。去都远之城邑，既有设置合同换钱，客旅经之皆可<br /><br />&nbsp;&nbsp;&nbsp;&nbsp;相易。更虑无合同之地，难以易者，令官库凡纳昏钞者受而不支，于钞背印记官<br /><br />&nbsp;&nbsp;&nbsp;&nbsp;吏姓名，积半岁赴都易新钞。如此，则昏钞有所归而无滞矣！”<br /><br />&nbsp;&nbsp;&nbsp;&nbsp;十一月，上谕户部官曰：“今钞法虽行，卿等亦宜审察，少有壅滞，即当<br /><br />&nbsp;&nbsp;&nbsp;&nbsp;以闻，勿谓已行而惮改。”汝砺对曰：“今诸处置库多在公廨内，小民出入颇难，<br /><br />&nbsp;&nbsp;&nbsp;&nbsp;虽有商贾易之，然患钞本不丰。比者河北西路转运司言，一富民首其当存留钱外，<br /><br />&nbsp;&nbsp;&nbsp;&nbsp;见钱十四万贯。它路臆或有如此者，臣等谓宜令州县委官及库典，于市肆要处置<br /><br />&nbsp;&nbsp;&nbsp;&nbsp;库支换。以出首之钱为钞本，十万户以上州府，给三万贯，以次为差，易钞者人<br /><br />&nbsp;&nbsp;&nbsp;&nbsp;不得过二贯。以所得工墨钱充库典食直，仍令州府佐贰及转运司官一员提控。”<br /><br />&nbsp;&nbsp;&nbsp;&nbsp;上是之，遂命移库于市肆之会，令民以钞易钱。<br /><br />&nbsp;&nbsp;&nbsp;&nbsp;是月，敕捕获伪造交钞者，皆以交钞为赏。<br /><br />&nbsp;&nbsp;&nbsp;&nbsp;时复议更钞法，上从高汝砺言，命在官大钞更不许出。听民以五贯十贯例者<br /><br />&nbsp;&nbsp;&nbsp;&nbsp;赴库易小钞，欲得钱者五贯内与一缗，十贯内与两缗，惟辽东从便。河南、陕西、<br /><br />&nbsp;&nbsp;&nbsp;&nbsp;山东及它行钞诸路，院务诸税及诸科名钱，并以三分为率，一分纳十贯例者，二<br /><br />&nbsp;&nbsp;&nbsp;&nbsp;分五贯例者，余并收见钱。<br /><br />&nbsp;&nbsp;&nbsp;&nbsp;八年正月，以京师钞滞，定所司赏罚格。时新制，按察司及州县官，例以钞<br /><br />&nbsp;&nbsp;&nbsp;&nbsp;通滞为升降。遂命监察御史赏罚同外道按察司，大兴府警巡院官同外路州县官。<br /><br />&nbsp;&nbsp;&nbsp;&nbsp;是月，收毁大钞，行小钞。<br /><br />&nbsp;&nbsp;&nbsp;&nbsp;八月，从辽东按察司杨云翼言，以咸平、东京两路商旅所集，遂从都南例，<br /><br />&nbsp;&nbsp;&nbsp;&nbsp;一贯以上皆用交钞，不得用钱。十月，孙铎又言：“民间钞多，正宜收敛，院务<br /><br />&nbsp;&nbsp;&nbsp;&nbsp;税诸名钱，可尽收钞，秋夏税纳本色外，亦令收钞，不拘贯例。农民知之则渐重<br /><br />&nbsp;&nbsp;&nbsp;&nbsp;钞，可以流通。比来州县抑配市肆买钞，徒增骚扰，可罢诸处创设钞局，止令赴<br /><br />&nbsp;&nbsp;&nbsp;&nbsp;省库换易。今小钞各限路分，亦甚未便，可令通用。”上命亟行之。<br /><br />&nbsp;&nbsp;&nbsp;&nbsp;十二月，宰臣奏：“旧制，内外官兵俸皆给钞，其必用钱以足数者，可以十<br /><br />&nbsp;&nbsp;&nbsp;&nbsp;分为率，军兵给三分，官员承应人给二分，多不过十贯。凡前所收大钞，俟至通<br /><br />&nbsp;&nbsp;&nbsp;&nbsp;行当复计造，其终须当精致以图经久。民间旧钞故暗者，乞许于所在库易新。若<br /><br />&nbsp;&nbsp;&nbsp;&nbsp;官吏势要之家有贱买交钞，而于院务换钱兴贩者，以违制论。复遣官分路巡察，<br /><br />&nbsp;&nbsp;&nbsp;&nbsp;其限钱过数虽许奴婢以告，乃有所属默令其主藏匿不以实首者，可令按察司察之。<br /><br />&nbsp;&nbsp;&nbsp;&nbsp;若旧限已满，当更展五十日，许再令变易钞引诸物。”是制既行之后，章宗寻崩，<br /><br />&nbsp;&nbsp;&nbsp;&nbsp;卫绍王继立，大安三年会河之役，至以八十四车为军赏，兵衄国残，不遑救弊，<br /><br />&nbsp;&nbsp;&nbsp;&nbsp;交钞之轻几于不能市易矣。至宣宗贞v二年二月，思有以重之，乃更作二十贯至<br /><br />&nbsp;&nbsp;&nbsp;&nbsp;百贯例交钞，又造二百贯至千贯例者。然自泰和以来，凡更交钞，初虽重，不数<br /><br />&nbsp;&nbsp;&nbsp;&nbsp;年则轻而不行，至是则愈更而愈滞矣。南迁之后，国蹙民困，军旅不息，供亿无<br /><br />&nbsp;&nbsp;&nbsp;&nbsp;度，轻又甚焉。<br /><br />&nbsp;&nbsp;&nbsp;&nbsp;三年四月，河东宣抚使胥鼎上言曰：“今之物重，其弊在于钞窒，有出而无<br /><br />&nbsp;&nbsp;&nbsp;&nbsp;入也。虽院务税增收数倍，而所纳皆十贯例大钞，此何益哉？今十贯例者民间甚<br /><br />&nbsp;&nbsp;&nbsp;&nbsp;多，以无所归，故市易多用见钱，而钞每贯仅直一钱，曾不及工墨之费。臣愚谓，<br /><br />&nbsp;&nbsp;&nbsp;&nbsp;宜权禁见钱，且令计司以军须为名，量民力征敛，则泉货流通，而物价平矣。”<br /><br />&nbsp;&nbsp;&nbsp;&nbsp;自是，钱货不用，富家内困藏镪之限，外弊交钞屡变，皆至窘败，谓之“坐化”。<br /><br />&nbsp;&nbsp;&nbsp;&nbsp;商人往往舟运贸易于江淮，钱多入于宋矣。宋人以为喜，而金人不禁也，识者惜<br /><br />&nbsp;&nbsp;&nbsp;&nbsp;其既不能重无用之楮，而又弃自古流行之宝焉。<br /><br />&nbsp;&nbsp;&nbsp;&nbsp;五月，权西安军节度使乌林达与言：“关陕军多，供亿不足，所仰交钞则取<br /><br />&nbsp;&nbsp;&nbsp;&nbsp;于京师，徒成烦费，乞降板就造便。”又言：“怀州旧铁钱钜万，今既无用，愿<br /><br />&nbsp;&nbsp;&nbsp;&nbsp;贯为甲，以给战士。”时有司轻罪议罚，率以铁赎，而当罪不平，遂命赎铜计赃<br /><br />&nbsp;&nbsp;&nbsp;&nbsp;皆以银价为准。<br /><br />&nbsp;&nbsp;&nbsp;&nbsp;六月，敕议交钞利便。七月，改交钞名为“贞v宝券”，仍立沮阻罪。九月，<br /><br />&nbsp;&nbsp;&nbsp;&nbsp;御史台言：“自多故以来，全藉交钞以助军需，然所入不及所出，则其价浸减，<br /><br />&nbsp;&nbsp;&nbsp;&nbsp;卒无法以禁，此必然之理也。近用‘贞v宝券’以革其弊，又虑既多而民轻，与<br /><br />&nbsp;&nbsp;&nbsp;&nbsp;旧钞无异也，乃令民间市易悉从时估，严立罪赏，期于必行，遂使商旅不行，四<br /><br />&nbsp;&nbsp;&nbsp;&nbsp;方之物不敢入。夫京师百万之众，日费不赀，物价宁不日贵耶？且时估月再定之，<br /><br />&nbsp;&nbsp;&nbsp;&nbsp;而民间价旦暮不一，今有司强之，而市肆尽闭。复议搜括隐匿，必令如估鬻之，<br /><br />&nbsp;&nbsp;&nbsp;&nbsp;则京师之物指日尽，而百姓重困矣。臣等谓，惟官和买计赃之类可用时估，余宜<br /><br />&nbsp;&nbsp;&nbsp;&nbsp;从便。”制可。<br /><br />&nbsp;&nbsp;&nbsp;&nbsp;十二月，上闻近京郡县多籴于京师，谷价翔踊，令尚书省集户部、讲议所、<br /><br />&nbsp;&nbsp;&nbsp;&nbsp;开封府、转运司，议所以制之者。户部及讲议所言，以五斗出城者可阑籴其半，<br /><br />&nbsp;&nbsp;&nbsp;&nbsp;转运司谓宜悉禁其出，上从开封府议，谓：“宝券初行时，民甚重之。但以河北、<br /><br />&nbsp;&nbsp;&nbsp;&nbsp;陕西诸路所支既多，人遂轻之。商贾争收入京，以市金银，银价昂，谷亦随之。<br /><br />&nbsp;&nbsp;&nbsp;&nbsp;若令宝券路各殊制，则不可复入河南，则河南金银贱而谷自轻。若直闭京城粟不<br /><br />&nbsp;&nbsp;&nbsp;&nbsp;出，则外亦自守，不复入京，谷当益贵。宜谕郡县小民，毋妄增价，官为定制，<br /><br />&nbsp;&nbsp;&nbsp;&nbsp;务从其便。”<br /><br />&nbsp;&nbsp;&nbsp;&nbsp;四年正月，监察御史田迥秀言：“国家调度皆资宝券，行才数月，又复壅滞，<br /><br />&nbsp;&nbsp;&nbsp;&nbsp;非约束不严、奉行不谨也。夫钱币欲流通，必轻重相权、散敛有术而后可。今之<br /><br />&nbsp;&nbsp;&nbsp;&nbsp;患在出太多、入太少尔。若随时裁损所支，而增其所收，庶乎或可也。”因条五<br /><br />&nbsp;&nbsp;&nbsp;&nbsp;事，一曰省冗官吏，二曰损酒使司，三曰节兵俸，四曰罢寄治官，五曰酒税及纳<br /><br />&nbsp;&nbsp;&nbsp;&nbsp;粟补官皆当用宝券。诏酒税从大定之旧，余皆不从。寻又更定捕获伪造宝券官赏。<br /><br />&nbsp;&nbsp;&nbsp;&nbsp;三月，翰林侍讲学士赵秉文言：“比者宝券滞塞，盖朝廷将议更张，已而妄<br /><br />&nbsp;&nbsp;&nbsp;&nbsp;传不用，因之抑遏，渐至废绝，此乃权归小民也。自迁汴以来，废回易务，臣愚<br /><br />&nbsp;&nbsp;&nbsp;&nbsp;谓当复置，令职官通市道者掌之，给银钞粟麦缣帛之类，权其低昂而出纳之。仍<br /><br />&nbsp;&nbsp;&nbsp;&nbsp;自选良监当官营为之，若半年无过，及券法通流，则听所指任便差遣。”诏议行<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;四月，河东行省胥鼎言：“交钞贵乎流通，今诸路所造不充所出，不以术收<br /><br />&nbsp;&nbsp;&nbsp;&nbsp;之，不无缺误。宜量民力征敛，以裨军用。河中宣抚司亦以宝券多出，民不之贵，<br /><br />&nbsp;&nbsp;&nbsp;&nbsp;乞验民贫富征之。虽为陕西，若一体征收，则彼中所有日凑于河东，与不敛何异？<br /><br />&nbsp;&nbsp;&nbsp;&nbsp;又河北宝券以不许行于河南，由是愈滞。”宰臣谓：“昨以河北宝券，商旅赍贩<br /><br />&nbsp;&nbsp;&nbsp;&nbsp;继踵南渡，遂致物价翔踊，乃权宜限以路分。今鼎既以本路用度繁殷，欲征军须<br /><br />&nbsp;&nbsp;&nbsp;&nbsp;钱，宜从所请。若陕西可征与否，诏令行省议定而后行。”五月，上以河北州府<br /><br />&nbsp;&nbsp;&nbsp;&nbsp;官钱散失，多在民间，命尚书省经画之。<br /><br />&nbsp;&nbsp;&nbsp;&nbsp;八月，平章高琪奏：“军兴以来，用度不赀，惟赖宝券，然所入不敷所出，<br /><br />&nbsp;&nbsp;&nbsp;&nbsp;是以浸轻，今千钱之券仅直数钱，随造随尽，工物日增，不有以救之，弊将滋甚。<br /><br />&nbsp;&nbsp;&nbsp;&nbsp;宜更造新券，与旧券权为子母而兼行之，庶工物俱省，而用不乏。”濮王守纯以<br /><br />&nbsp;&nbsp;&nbsp;&nbsp;下皆惮改，奏曰：“自古军旅之费皆取于民，向朝廷以小钞殊轻，权更宝券，而<br /><br />&nbsp;&nbsp;&nbsp;&nbsp;复禁用钱。小民浅虑，谓楮币易坏，不若钱可久，于是得钱则珍藏，而券则亟用<br /><br />&nbsp;&nbsp;&nbsp;&nbsp;之，惟恐破裂而至于废也。今朝廷知支而不知收，所以钱日贵而券日轻。然则券<br /><br />&nbsp;&nbsp;&nbsp;&nbsp;之轻非民轻之，国家致之然也。不若量其所支复敛于民，出入循环，则彼知为必<br /><br />&nbsp;&nbsp;&nbsp;&nbsp;用之物，而知爱重矣。今徒患轻而即欲更造，不惟信令不行，且恐新券之轻复同<br /><br />&nbsp;&nbsp;&nbsp;&nbsp;旧券也。”既而，陇州防御使完颜宇及陕西行省令史惠吉继言券法之弊。宇请姑<br /><br />&nbsp;&nbsp;&nbsp;&nbsp;罢印造，以见在者流通之，若滞塞则验丁口之多寡、物力之高下而征之。吉言：<br /><br />&nbsp;&nbsp;&nbsp;&nbsp;“券者所以救弊一时，非可通流与见钱比，必欲通之，不过多敛少支尔。然敛多<br /><br />&nbsp;&nbsp;&nbsp;&nbsp;则伤民，支少则用不足，二者皆不可。为今日计，莫若更造，以‘贞v通宝’为<br /><br />&nbsp;&nbsp;&nbsp;&nbsp;名，自百至三千等之为十，听各路转运司印造，仍不得过五千贯，与旧券参用，<br /><br />&nbsp;&nbsp;&nbsp;&nbsp;庶乎可也。”诏集百官议。户部侍郎奥屯阿虎、礼部侍郎杨云翼、郎中兰芝、刑<br /><br />&nbsp;&nbsp;&nbsp;&nbsp;部侍郎冯鹗皆主更造。户部侍郎高夔、员外郎张师鲁、兵部侍郎徒单欧里白皆请<br /><br />&nbsp;&nbsp;&nbsp;&nbsp;征敛。惟户部尚书萧贡谓止当如旧，而工部尚书李元辅谓二者可并行。太子少保<br /><br />&nbsp;&nbsp;&nbsp;&nbsp;张行信亦言不宜更造，但严立不行之罪，足矣。侍御史赵伯成曰：“更造之法，<br /><br />&nbsp;&nbsp;&nbsp;&nbsp;阴夺民利，其弊甚于征。征之为法，特征于农民则不可，若征于市肆商贾之家，<br /><br />&nbsp;&nbsp;&nbsp;&nbsp;是亦敦本抑末之一端。”刑部主事王寿宁曰：“不然，今之重钱轻券者皆农尔，<br /><br />&nbsp;&nbsp;&nbsp;&nbsp;其敛必先于民而后可。”转运使王扩曰：“凡论事当究其本，今岁支军士家口粮<br /><br />&nbsp;&nbsp;&nbsp;&nbsp;四万余石，如使斯人地着，少宽民力，然后征之，则行之不难。”榷货司杨贞亦<br /><br />&nbsp;&nbsp;&nbsp;&nbsp;欲节无名之费，罢闲冗之官。或有请铸大钱以当百，别造小钞以省费。或谓县官<br /><br />&nbsp;&nbsp;&nbsp;&nbsp;当择人者。独吏部尚书温迪罕思敬上书言：“国家立法，莫不备具，但有司不克<br /><br />&nbsp;&nbsp;&nbsp;&nbsp;奉之而已。诚使臣得便宜从事，凡外路四品以下官皆许杖决，三品以上奏闻，仍<br /><br />&nbsp;&nbsp;&nbsp;&nbsp;付监察二人弛驿往来，法不必变，民不必征，一号令之，可使上下无不奉法。如<br /><br />&nbsp;&nbsp;&nbsp;&nbsp;其不然，请就重刑。”上以示宰臣曰：“彼自许如此，试委之可乎？”宰臣未有<br /><br />&nbsp;&nbsp;&nbsp;&nbsp;以处，而监察御史陈规，完颜素兰交诤，以为：“事有难行，圣哲犹病之，思敬<br /><br />&nbsp;&nbsp;&nbsp;&nbsp;何为者，徒害人尔。”上以众议纷纷，月余不决，厌之，乃诏如旧，纾其征敛之<br /><br />&nbsp;&nbsp;&nbsp;&nbsp;期焉。未几，竟用惠吉言，造“贞v通宝”。兴定元年二月，始诏行之，凡一贯<br /><br />&nbsp;&nbsp;&nbsp;&nbsp;当千贯，增重伪造沮阻罪及捕获之赏。<br /><br />&nbsp;&nbsp;&nbsp;&nbsp;五月，以钞法屡变，随出而随坏，制纸之桑皮故纸皆取于民，至是又甚艰得，<br /><br />&nbsp;&nbsp;&nbsp;&nbsp;遂令计价，但征宝券、通宝、名曰“桑皮故纸钱”。谓可以免民输挽之劳，而省<br /><br />&nbsp;&nbsp;&nbsp;&nbsp;工物之费也。高汝砺言：“河南调发繁重，所征租税三倍于旧，仅可供亿，如此<br /><br />&nbsp;&nbsp;&nbsp;&nbsp;其重也。而今年五月省部以岁收通宝不充所用，乃于民间敛桑皮故纸钞七千万贯<br /><br />&nbsp;&nbsp;&nbsp;&nbsp;以补之，又太甚矣！而近又以通宝稍滞，又增两倍。河南人户农居三之二，今年<br /><br />&nbsp;&nbsp;&nbsp;&nbsp;租税征尚未足，而复令出此，民若不粜当纳之租，则卖所食之粟，舍此将何得焉？<br /><br />&nbsp;&nbsp;&nbsp;&nbsp;今所急而难得者刍粮也，出于民而有限。可缓而易为者交钞也，出于国而可变。<br /><br />&nbsp;&nbsp;&nbsp;&nbsp;以国家之所自行者而强求之民，将若之何？向者大钞滞则更为小钞，小钞弊则改<br /><br />&nbsp;&nbsp;&nbsp;&nbsp;为宝券，宝券不行则易为通宝，变制在我，尚何烦民哉！民既悉力以奉军而不足，<br /><br />&nbsp;&nbsp;&nbsp;&nbsp;又计口、计税、计物、计生殖之业而加征，若是其剥，彼不能给，则有亡而已矣！<br /><br />&nbsp;&nbsp;&nbsp;&nbsp;民逃田秽，兵食不给，是军储钞法两废矣。臣非于钞法不加意，非故与省部相违<br /><br />&nbsp;&nbsp;&nbsp;&nbsp;也。但以钞滞物贵之害轻，民去军饥之害重尔。”时不能用。<br /><br />&nbsp;&nbsp;&nbsp;&nbsp;三年十月，省臣奏：“向以物重钱轻，犯赃者计钱论罪则太重，于是以银为<br /><br />&nbsp;&nbsp;&nbsp;&nbsp;则，每两为钱二贯，有犯通宝之赃者直以通宝论，如因军兴调发，受通宝及三十<br /><br />&nbsp;&nbsp;&nbsp;&nbsp;贯者，已得死刑，准以金银价，才为钱四百有奇，则当杖。轻重之间悬绝如此。”<br /><br />&nbsp;&nbsp;&nbsp;&nbsp;遂命准犯时银价论罪。四年三月，参知政事李复亨言：“近制，犯通宝之赃者并<br /><br />&nbsp;&nbsp;&nbsp;&nbsp;以物价折银定罪，每两为钱二贯，而法当赎铜者，止纳通宝见钱，亦乞令依上输<br /><br />&nbsp;&nbsp;&nbsp;&nbsp;银，既足以惩恶，又有补於官。”诏省臣议，遂命犯公错过误者止征通宝见钱，<br /><br />&nbsp;&nbsp;&nbsp;&nbsp;赃污故犯者输银。<br /><br />&nbsp;&nbsp;&nbsp;&nbsp;十二月，镇南军节度使温迪罕思敬上书言：“钱之为泉也，贵流通而不可塞，<br /><br />&nbsp;&nbsp;&nbsp;&nbsp;积于官而不散则病民，散于民而不敛则阙用，必多寡轻重与物相权而后可。大定<br /><br />&nbsp;&nbsp;&nbsp;&nbsp;之世，民间钱多而钞少，故贵而易行。军兴以来，在官殊少，民亦无几，军旅调<br /><br />&nbsp;&nbsp;&nbsp;&nbsp;度悉仰于钞，日之所出动以万计，至于填委市肆，能无轻乎？不若驰限钱之禁，<br /><br />&nbsp;&nbsp;&nbsp;&nbsp;许民自采铜铸钱，而官制模范，薄恶不如法者令民不得用，则钱必日多，钞可少<br /><br />&nbsp;&nbsp;&nbsp;&nbsp;出，少出则贵而易行矣。今日出益众，民日益轻，有司欲重之而不得其法，至乃<br /><br />&nbsp;&nbsp;&nbsp;&nbsp;计官吏之俸、验百姓之物力以敛之，而卒不能增重，曾不知钱少之弊也。臣谓宜<br /><br />&nbsp;&nbsp;&nbsp;&nbsp;令民铸钱，而当敛钞者亦听输银，民因以银铸钱为数等，文曰“兴定元宝”，定<br /><br />&nbsp;&nbsp;&nbsp;&nbsp;直以备军赏，亦救弊之一法也。”朝廷不从。<br /><br />&nbsp;&nbsp;&nbsp;&nbsp;五年闰十二月，宰臣奏：“向者宝券既弊，乃造‘贞v通宝’以救之，迄今<br /><br />&nbsp;&nbsp;&nbsp;&nbsp;五年，其弊又复如宝券之末。初，通宝四贯为银一两，今八百余贯矣。宜复更造<br /><br />&nbsp;&nbsp;&nbsp;&nbsp;‘兴定宝泉’，子母相权，与通宝兼行，每贯当通宝四百贯，以二贯为银一两，<br /><br />&nbsp;&nbsp;&nbsp;&nbsp;随处置库，许人以通宝易之。县官能使民流通者，进官一阶、升职一等，其或姑<br /><br />&nbsp;&nbsp;&nbsp;&nbsp;息以致壅滞，则亦追降的决为差。州府官以所属司县定罪赏，命监察御史及诸路<br /><br />&nbsp;&nbsp;&nbsp;&nbsp;行部官察之，定挠法失纠举法，失举则御史降决，行部官降罚，集众妄议难行者<br /><br />&nbsp;&nbsp;&nbsp;&nbsp;徒二年，告捕者赏钱三百贯。”元光元年二月，始诏行之。二年五月，更造每贯<br /><br />&nbsp;&nbsp;&nbsp;&nbsp;当通宝五十，又以绫印制“元光珍货”，同银钞及余钞行之。行之未久，银价日<br /><br />&nbsp;&nbsp;&nbsp;&nbsp;贵，宝泉日贱，民但以银论价。至元光二年，宝泉几于不用，乃定法，银一两不<br /><br />&nbsp;&nbsp;&nbsp;&nbsp;得过宝泉三百贯，凡物可直银三两以下者不许用银，以上者三分为率，一分用银，<br /><br />&nbsp;&nbsp;&nbsp;&nbsp;二分用宝泉及珍货、重宝。京师及州郡置平准务，以宝泉银相易，其私易及违法<br /><br />&nbsp;&nbsp;&nbsp;&nbsp;而能告者罪赏有差。是令既下，市肆昼闭，商旅不行，朝廷患之，乃除市易用银<br /><br />&nbsp;&nbsp;&nbsp;&nbsp;及银宝泉私相易之法。然上有限用之名，而下无从令之实，有司虽知，莫能制矣。<br /><br />&nbsp;&nbsp;&nbsp;&nbsp;义宗正大间，民间但以银市易。天兴二年十月印“天兴宝会”于蔡州，自一钱至<br /><br />&nbsp;&nbsp;&nbsp;&nbsp;四钱四等，同见银流转，不数月国亡。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2740);">加入书签</a><a
                        href="2739.html">上一页</a>&larr;<a href="index.html">返回列表</a>&rarr;<a
                            href="2741.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2739.html"; var next_page = "2741.html"; var index_page = "index.html"; var sortid = "9"; var article_id = "43"; var chapter_id = "2740"; var articlename = "金史"; var chaptername = " 卷四十八 志第二十九"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>