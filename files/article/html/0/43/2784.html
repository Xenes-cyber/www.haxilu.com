<!DOCTYPE html>
<html>
<head>
<meta charset="gbk" />
<title>金史- 卷九十三 列传第三十一-在线阅读-哈西文学网</title>
<meta name="keywords" content="脱脱等，金史， 卷九十三 列传第三十一全文， 卷九十三 列传第三十一在线阅读 哈西文学网" />
<meta name="description" content="哈西文学网提供脱脱等的金史  卷九十三 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2784.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2784.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十三 列传第三十一</h1>
            <div class="link xb">
                <a href="2783.html">上一页</a>&larr;<a href="index.html">返回列表</a>&rarr;<a
                    href="2785.html">下一页</a></div>			
            <div id="BookText">&nbsp;&nbsp;&nbsp;&nbsp;○显宗诸子章宗诸子卫绍王子宣宗三子独吉思忠承裕仆散揆<br /><br />&nbsp;&nbsp;&nbsp;&nbsp;抹捻史V搭宗浩<br /><br />&nbsp;&nbsp;&nbsp;&nbsp;显宗孝懿皇后生章宗，昭圣皇后生宣宗，诸姬田氏生郓王琮、瀛王瑰、霍王<br /><br />&nbsp;&nbsp;&nbsp;&nbsp;从彝，刘氏生瀛王从宪，王氏生温王d。<br /><br />&nbsp;&nbsp;&nbsp;&nbsp;郓王琮，本名承庆，母田氏，其后封裕陵充华。琮仪观丰伟，机警清辩，性<br /><br />&nbsp;&nbsp;&nbsp;&nbsp;宽厚，好学。世宗选进士之有名行者纳坦谋嘉教之，女直小字及汉字皆通习。及<br /><br />&nbsp;&nbsp;&nbsp;&nbsp;长，轻财好施，无愠色，善吟咏，不喜闻人过，至于骑射绘塑之艺，皆造精妙。<br /><br />&nbsp;&nbsp;&nbsp;&nbsp;大定十八年，封道国公。二十六年，加崇进。章宗即位，迁开府仪同三司，封郓<br /><br />&nbsp;&nbsp;&nbsp;&nbsp;王。明昌元年，授婆速路获火罗合打世袭猛安，留京师。五年，薨。上辍朝，亲<br /><br />&nbsp;&nbsp;&nbsp;&nbsp;临奠于殡所。谥曰庄靖，改庄惠。<br /><br />&nbsp;&nbsp;&nbsp;&nbsp;瀛王瑰，本名桓笃，郓王琮之同母弟也。重厚寡言，内行修饬，工诗，精于<br /><br />&nbsp;&nbsp;&nbsp;&nbsp;骑射、书艺、女直大小字。大定二十二年，封崇国公。二十六年，加崇进。章宗<br /><br />&nbsp;&nbsp;&nbsp;&nbsp;即位，迁开府仪同三司，封瀛王。明昌三年，薨。敕葬事所须皆从官给，命工部<br /><br />&nbsp;&nbsp;&nbsp;&nbsp;侍郎胥持国等典丧事。比葬，帝三临奠，哭之恸。谥曰文敬。其后帝谓辅臣曰：<br /><br />&nbsp;&nbsp;&nbsp;&nbsp;“王性忠孝，兄弟中最为善人，故朕尝令在左右。温王虽幼，亦佳。不二旬俱逝，<br /><br />&nbsp;&nbsp;&nbsp;&nbsp;良可哀悼。”<br /><br />&nbsp;&nbsp;&nbsp;&nbsp;霍王从彝，本名阿怜，母田氏早卒，温妃石抹氏养为己子。大定二十五年，<br /><br />&nbsp;&nbsp;&nbsp;&nbsp;封宿国公，加崇进。二十六年，赐名瓒。章宗即位，封沂王。明昌元年，谕旨有<br /><br />&nbsp;&nbsp;&nbsp;&nbsp;司曰：“丰、郓、瀛、沂四王府各赐奴婢七百人。”四年，诏追封故鲁王孰辇为<br /><br />&nbsp;&nbsp;&nbsp;&nbsp;赵王，以从彝为赵王后。承安元年，为兵部尚书，改封蔡。四年，除秘书监。泰<br /><br />&nbsp;&nbsp;&nbsp;&nbsp;和五年，赐今名。八年，封霍。贞v二年，薨。<br /><br />&nbsp;&nbsp;&nbsp;&nbsp;瀛王从宪，本名吾里不，母刘氏，后封裕陵茂仪。大定二十六年，赐名琦。<br /><br />&nbsp;&nbsp;&nbsp;&nbsp;章宗即位，加开府仪同三司，封寿王。承安元年，以郊祀恩进封英。四年，改封<br /><br />&nbsp;&nbsp;&nbsp;&nbsp;瀛。泰和五年，更赐今名。六年，授秘书监。八年，薨。<br /><br />&nbsp;&nbsp;&nbsp;&nbsp;从宪风仪秀峙，性宽厚，善骑射，待府僚以礼，秩满去者皆有赆。帝尤爱重，<br /><br />&nbsp;&nbsp;&nbsp;&nbsp;初以病闻，即临问之，赐钱五百万。还宫，诏府僚上其疾增损状，仍敕门司夜一<br /><br />&nbsp;&nbsp;&nbsp;&nbsp;鼓即奏，比五更重言之。及薨，上哭之恸，为辍朝临奠者再。谕旨判大睦亲府事<br /><br />&nbsp;&nbsp;&nbsp;&nbsp;宛王永升曰：“瀛王家事，叔宜规画。闻其二姬方孕，若生子，即以付之。”以<br /><br />&nbsp;&nbsp;&nbsp;&nbsp;右宣徽使移剌都护其丧葬，敛以内库之服，其余所须，亦从官给。谥曰敦懿。<br /><br />&nbsp;&nbsp;&nbsp;&nbsp;温王d，本名谋良虎，母王氏，后封裕陵婉仪。d幼颖秀，性温厚，好学。<br /><br />&nbsp;&nbsp;&nbsp;&nbsp;大定二十九年，章宗即位，加开府仪同三司，封温王。明昌三年，薨，年十一。<br /><br />&nbsp;&nbsp;&nbsp;&nbsp;讣闻，上为辍朝，亲临奠哭之。谥曰悼敏。<br /><br />&nbsp;&nbsp;&nbsp;&nbsp;章宗钦怀皇后生绛王洪裕，资明夫人林氏生荆王洪靖，诸姬生荣王洪熙、英<br /><br />&nbsp;&nbsp;&nbsp;&nbsp;王洪衍、寿王洪辉。元妃李氏生葛王忒邻。<br /><br />&nbsp;&nbsp;&nbsp;&nbsp;洪裕，大定二十六年生。是时显宗薨逾年，世宗深感，及闻皇曾孙生，喜甚。<br /><br />&nbsp;&nbsp;&nbsp;&nbsp;满三月，宴于庆和殿，赐曾孙金鼎，金香合，重彩二十端，骨睹犀、吐鹘玉山子、<br /><br />&nbsp;&nbsp;&nbsp;&nbsp;兔儿垂头一副，名马二匹。章宗进玉双驼镇纸、玉琵琶拨、玉凤钩、骨睹犀具佩<br /><br />&nbsp;&nbsp;&nbsp;&nbsp;刀、衣服一袭。世宗御酒歌欢，乙夜方罢。二十八年十月丙寅，薨。明昌三年，<br /><br />&nbsp;&nbsp;&nbsp;&nbsp;追封绛王，赐名。<br /><br />&nbsp;&nbsp;&nbsp;&nbsp;洪靖，本名阿虎懒，明昌三年生。生而警秀，上所锺爱。四年，薨。承安四<br /><br />&nbsp;&nbsp;&nbsp;&nbsp;年，追封荆王，赐名，加开府仪同三司。<br /><br />&nbsp;&nbsp;&nbsp;&nbsp;洪熙，本名讹鲁不，明昌三年生，未弥月薨。承安四年，追封荣王，赐名，<br /><br />&nbsp;&nbsp;&nbsp;&nbsp;加开府仪同三司。<br /><br />&nbsp;&nbsp;&nbsp;&nbsp;洪衍，本名撒改，明昌四年生，未几薨。承安四年，追封英王，赐名，加开<br /><br />&nbsp;&nbsp;&nbsp;&nbsp;府仪同三司。<br /><br />&nbsp;&nbsp;&nbsp;&nbsp;洪辉，本名讹论，承安二年五月生，弥月，封寿王。闰六月壬午，病急风，<br /><br />&nbsp;&nbsp;&nbsp;&nbsp;募能医者加宣武将军，赐钱五百万。甲申，疾愈，印《无量寿经》一万卷报谢，<br /><br />&nbsp;&nbsp;&nbsp;&nbsp;衍庆宫作普天大醮七日，无奏刑名，仍禁屠宰。十月丁亥，薨，备礼葬。<br /><br />&nbsp;&nbsp;&nbsp;&nbsp;忒邻，泰和二年八月生。上久无皇嗣，祈祷于郊、庙、衍庆宫、亳州太清宫，<br /><br />&nbsp;&nbsp;&nbsp;&nbsp;至是喜甚。弥月，将加封，三等国号无惬上意者，念世宗在位最久，年最高，初<br /><br />&nbsp;&nbsp;&nbsp;&nbsp;封葛王，遂封为葛王。十二月癸酉，生满百日，放僧道度牒三千道，设醮玄真观，<br /><br />&nbsp;&nbsp;&nbsp;&nbsp;宴于庆和殿。百官用天寿节礼仪，进酒称贺，三品以上进礼物。泰和三年，薨。<br /><br />&nbsp;&nbsp;&nbsp;&nbsp;卫绍王六子，大定二十六年，赐名猛安曰琚，按出曰u，按辰曰b。泰和七<br /><br />&nbsp;&nbsp;&nbsp;&nbsp;年，诏按辰出继郑王永蹈后，诏曰：“朕追惟郑邸，误蹈非彝，藁窆原野，多历<br /><br />&nbsp;&nbsp;&nbsp;&nbsp;岁年，怛然轸怀，有不能已，乃诏追复王爵，备礼改葬。今稽式古典，命汝为郑<br /><br />&nbsp;&nbsp;&nbsp;&nbsp;王后，守其祭祀。”大安元年，封子六人为王，从恪胙王，有任王、巩王，余弗<br /><br />&nbsp;&nbsp;&nbsp;&nbsp;传。是岁，从恪为左丞相。二年八月，立从恪为皇太子。至宁末，胡沙虎杀卫王，<br /><br />&nbsp;&nbsp;&nbsp;&nbsp;从恪兄弟皆废居中都。贞v二年，徙郑州。四年，徙居南京。天兴元年，崔立以<br /><br />&nbsp;&nbsp;&nbsp;&nbsp;从恪为梁王，汴京破，死焉。<br /><br />&nbsp;&nbsp;&nbsp;&nbsp;赞曰：章宗晚年，继嗣不立，遂属意卫绍王。卫绍历年不永，诸子凡禁锢二<br /><br />&nbsp;&nbsp;&nbsp;&nbsp;十余年，镐厉王诸子禁锢四十余年，长女鳏男皆不得婚嫁。天兴初，方弛其禁，<br /><br />&nbsp;&nbsp;&nbsp;&nbsp;金亡祚后可知矣。<br /><br />&nbsp;&nbsp;&nbsp;&nbsp;庄献太子，名守忠，宣宗长子也。其母未详，说在《王后传》。胡沙虎既废<br /><br />&nbsp;&nbsp;&nbsp;&nbsp;卫王，时上未至，迎守忠入居东宫。贞v元年闰九月甲申，立为皇太子，诏曰：<br /><br />&nbsp;&nbsp;&nbsp;&nbsp;“朕以眇躬，嗣服景命，念祖宗之遗统，方夙夜以靡遑，将上以承九庙之灵，而<br /><br />&nbsp;&nbsp;&nbsp;&nbsp;下以系多方之望。皇太子守忠性秉温良，地居长嫡，以次第言之，则宜升储嗣，<br /><br />&nbsp;&nbsp;&nbsp;&nbsp;以典礼质之，则足惬群情，其立为皇太子。”十月己未，以镇国上将军。太子少<br /><br />&nbsp;&nbsp;&nbsp;&nbsp;保阿鲁罕为太子少师。庚申，上遣谕曰：“朕宫中每事裁减，汝亦宜知时难，斟<br /><br />&nbsp;&nbsp;&nbsp;&nbsp;酌撙节也。”又谓曰：“时方多艰，每事当从贬损，吾已放宫人百余矣，东宫无<br /><br />&nbsp;&nbsp;&nbsp;&nbsp;用者亦宜出之。汝读书人，必能知此也。”二年四月，宣宗迁汴，留守中京。七<br /><br />&nbsp;&nbsp;&nbsp;&nbsp;月，召至汴。三年正月，薨。上临奠殡所凡四次。四月，葬迎朔门外五里。谥庄<br /><br />&nbsp;&nbsp;&nbsp;&nbsp;献。五月，立其子铿为皇太孙，始二岁。十二月薨，四年正月，赐谥冲怀太孙。<br /><br />&nbsp;&nbsp;&nbsp;&nbsp;玄龄，或曰庄献太子母弟，早卒，未封爵。或曰丽妃史氏所生。<br /><br />&nbsp;&nbsp;&nbsp;&nbsp;荆王守纯，本名盘都，宣宗第二子也。母曰真妃庞氏。贞v元年，封濮王。<br /><br />&nbsp;&nbsp;&nbsp;&nbsp;二年，为殿前都点检兼侍卫亲军都指挥使，权都元帅。上谕帅府曰：“濮王年幼，<br /><br />&nbsp;&nbsp;&nbsp;&nbsp;公事殊未谙，卿等毋以朕子故不相规戒。凡见将校，令谦和接遇可也。”三年，<br /><br />&nbsp;&nbsp;&nbsp;&nbsp;为枢密使。四年，拜平章政事。兴定元年，授世袭东平府路三屯猛安。三年，以<br /><br />&nbsp;&nbsp;&nbsp;&nbsp;知管差除令史梁<br /><br />&nbsp;&nbsp;&nbsp;&nbsp;，误书转运副使张正伦宣命，奏乞治罪。上曰：“令史有犯，宰臣自当治<br /><br />&nbsp;&nbsp;&nbsp;&nbsp;之，何必关朕耶？”是年三月，进封英王。时监察御史程震言其不法，宣宗切责，<br /><br />&nbsp;&nbsp;&nbsp;&nbsp;杖司马及大奴尤不法者数人。四年九月，守纯欲发丞相高琪罪，密召知案蒲鲜石<br /><br />&nbsp;&nbsp;&nbsp;&nbsp;鲁剌、令史蒲察胡鲁、员外郎王阿里谋之，且属令勿泄，而石鲁剌、胡鲁辄以告<br /><br />&nbsp;&nbsp;&nbsp;&nbsp;都事仆散奴失不，奴失不白高琪。及高琪伏诛，守纯劾三人者泄密事，奴失不免<br /><br />&nbsp;&nbsp;&nbsp;&nbsp;死，除名，石鲁剌、胡鲁各杖七十，勒停。<br /><br />&nbsp;&nbsp;&nbsp;&nbsp;元光二年三月壬子，上戒谕守纯曰：“始吾以汝为相者，庶几相辅，不至为<br /><br />&nbsp;&nbsp;&nbsp;&nbsp;人讥病耳。汝乃惟饮酒耽乐，公事漫不加省，何耶？吾常闻人言己过，虽自省无<br /><br />&nbsp;&nbsp;&nbsp;&nbsp;之，亦未敢容易去怀也。”又曰：“吾所以责汝者，但以崇饮不事事之故，汝勿<br /><br />&nbsp;&nbsp;&nbsp;&nbsp;过虑，遂至夺权。今诸相皆老臣，每事与之商略，使无贻物议足矣。”<br /><br />&nbsp;&nbsp;&nbsp;&nbsp;是年十二月庚寅，宣宗病喉痹，危笃，将夕，守纯趣入侍。哀宗后至，东华<br /><br />&nbsp;&nbsp;&nbsp;&nbsp;门已闭，闻守纯在宫，分遣枢密院官及东宫亲卫军总领移剌蒲阿集军三万余屯东<br /><br />&nbsp;&nbsp;&nbsp;&nbsp;华门外。部署定，扣门求见。都点检驸马都尉徒单合住奏中宫，得旨，领符钥开<br /><br />&nbsp;&nbsp;&nbsp;&nbsp;门。哀宗入，宰相把胡鲁已遣人止丞相高汝砺，不听入宫，以护卫四人监守纯于<br /><br />&nbsp;&nbsp;&nbsp;&nbsp;近侍局。是夕，宣宗崩。明日，哀宗即位。<br /><br />&nbsp;&nbsp;&nbsp;&nbsp;正大元年正月，进封荆王，罢平章政事、判睦亲府，封真妃庞氏为荆国太妃，<br /><br />&nbsp;&nbsp;&nbsp;&nbsp;三月，或告守纯谋不轨，下狱推问。慈圣宫皇太后有言于帝，由是获免，语在<br /><br />&nbsp;&nbsp;&nbsp;&nbsp;《皇后传》。守纯三子，长曰讹可，封肃国公，天兴元年三月进封曹王，出质于<br /><br />&nbsp;&nbsp;&nbsp;&nbsp;军前。次曰某，封戴王。次曰孛德，封巩王。<br /><br />&nbsp;&nbsp;&nbsp;&nbsp;天兴初，守纯府第产肉芝一株，高五寸许，色红鲜可爱，既而枝叶津流，濡<br /><br />&nbsp;&nbsp;&nbsp;&nbsp;地成血，臭不可闻，铲去复生者再。夜则房榻间群狐号鸣，秉烛逐捕则失所在。<br /><br />&nbsp;&nbsp;&nbsp;&nbsp;未几，讹可出质，哀宗迁归德。明年正月，崔立乱。四月癸巳，守纯及诸宗室皆<br /><br />&nbsp;&nbsp;&nbsp;&nbsp;死青城。<br /><br />&nbsp;&nbsp;&nbsp;&nbsp;赞曰：《诗》云：“天难忱斯，不易维王，天位殷适，使不挟四方。”信哉！<br /><br />&nbsp;&nbsp;&nbsp;&nbsp;守忠立为太子，未几而薨，其子铿立，又薨，哀宗复乏嗣，岂非天乎。正大间，<br /><br />&nbsp;&nbsp;&nbsp;&nbsp;国势日蹙，本支殆尽，哀宗尚且疏忌骨肉，非明惠之贤，荆王几不能免，岂“宗<br /><br />&nbsp;&nbsp;&nbsp;&nbsp;子维城”之道哉！<br /><br />&nbsp;&nbsp;&nbsp;&nbsp;独吉思忠，本名千家奴。明昌六年，为行省都事，累迁同签枢密院事。承安<br /><br />&nbsp;&nbsp;&nbsp;&nbsp;三年，除兴平军节度使，改西北路招讨使。初，大定间修筑西北屯戍，西自坦舌，<br /><br />&nbsp;&nbsp;&nbsp;&nbsp;东至胡烈么，几六百里。中间堡障，工役促迫，虽有墙隍，无女墙副堤。思忠增<br /><br />&nbsp;&nbsp;&nbsp;&nbsp;缮，用工七十五万，止用屯戍军卒，役不及民。上嘉其劳，赐诏奖谕曰：“直乾<br /><br />&nbsp;&nbsp;&nbsp;&nbsp;之维，扼边之要，正资守备，以靖翰藩，垣垒弗完，营屯未固。卿督兹事役，唯<br /><br />&nbsp;&nbsp;&nbsp;&nbsp;用戍兵，民不知劳，时非淹久，已臻休毕，仍底工坚。赖尔忠勤，办兹心画，有<br /><br />&nbsp;&nbsp;&nbsp;&nbsp;嘉乃力，式副予怀。”赐银五百两、重币十端。入为签枢密院事，转吏部尚书，<br /><br />&nbsp;&nbsp;&nbsp;&nbsp;拜参知政事。<br /><br />&nbsp;&nbsp;&nbsp;&nbsp;泰和五年，宋渝盟有端，平章政事仆散揆宣抚河南。揆奏宋人懦弱，韩腚<br /><br />&nbsp;&nbsp;&nbsp;&nbsp;用事，请遣使诘问。上召大臣议。左丞相宗浩曰：“宋久败之国，必不敢动。”<br /><br />&nbsp;&nbsp;&nbsp;&nbsp;思忠曰：“宋虽羁栖江表，未尝一日忘中国，但力不足耳。”其后果如思忠策。<br /><br />&nbsp;&nbsp;&nbsp;&nbsp;六年四月，上召大臣议伐宋事，大臣犹言无足虑者。或曰：“鼠窃狗盗，非用兵<br /><br />&nbsp;&nbsp;&nbsp;&nbsp;也。”思忠执前议曰：“不早为之所，彼将误也。”上深然之。<br /><br />&nbsp;&nbsp;&nbsp;&nbsp;七年正月，元帅左监军纥石烈执中围楚州，久不能下，宰臣奏请命大臣节制<br /><br />&nbsp;&nbsp;&nbsp;&nbsp;其军，及益兵攻之。思忠请行。上曰：“以执政将兵攻一小州，克之亦不武。”<br /><br />&nbsp;&nbsp;&nbsp;&nbsp;乃用唐宰相宣慰诸军故事，以思忠充淮南宣慰使，持空名宣敕赏立功者。诏大臣<br /><br />&nbsp;&nbsp;&nbsp;&nbsp;宿于秘书监，各具奏帖以闻。明日，诏百官集议于广仁殿，问对者久之。既而宋<br /><br />&nbsp;&nbsp;&nbsp;&nbsp;人来请和，议遂寝。<br /><br />&nbsp;&nbsp;&nbsp;&nbsp;顷之，进拜尚书右丞。大安初，拜平章政事。三年，与参知政事承裕将兵屯<br /><br />&nbsp;&nbsp;&nbsp;&nbsp;边，方缮完乌沙堡，思忠等不设备，大元前兵奄至，取乌月营，思忠不能守，乃<br /><br />&nbsp;&nbsp;&nbsp;&nbsp;退兵，思忠坐解职。卫绍王命参知政事承裕行省，既而败绩于会河堡云。<br /><br />&nbsp;&nbsp;&nbsp;&nbsp;承裕，本名胡沙，颇读孙、吴书，以宗室子充符宝祗候。除中都左警巡副使，<br /><br />&nbsp;&nbsp;&nbsp;&nbsp;通括户籍，百姓称其平。迁殿中侍御史，改右警巡使、彰德军节度副使、刑部员<br /><br />&nbsp;&nbsp;&nbsp;&nbsp;外郎，转本部郎中。历会州、惠州刺史、迁同知临潢府事，改东北路招讨副使。<br /><br />&nbsp;&nbsp;&nbsp;&nbsp;以病免，起为西南招讨副使。<br /><br />&nbsp;&nbsp;&nbsp;&nbsp;泰和六年，伐宋，迁陕西路统军副使，俄改通远军节度使、陕西兵马都统副<br /><br />&nbsp;&nbsp;&nbsp;&nbsp;使，与秦州防御使完颜U屯成纪界。宋吴曦兵五万由保岔、姑苏等谷袭秦州，承<br /><br />&nbsp;&nbsp;&nbsp;&nbsp;裕、U以骑兵千余人击走之，追奔四十里，凡六战，宋兵大败，斩首四千余级。<br /><br />&nbsp;&nbsp;&nbsp;&nbsp;诏承裕曰：“昔乃祖乃父，戮力戎旅，汝年尚少，善于其职，故命汝与完颜U同<br /><br />&nbsp;&nbsp;&nbsp;&nbsp;行出界。昔汝自言得兵三万足以办事，今以石抹仲温、术虎高琪及青宜可与汝军<br /><br />&nbsp;&nbsp;&nbsp;&nbsp;相合，计可六万，斯亦足以办矣。仲温、高琪兵道险阻，汝兵道甚易也。自秦州<br /><br />&nbsp;&nbsp;&nbsp;&nbsp;至仙人关才四百里耳，从长计画，以副朕意。”诏完颜U曰：“汝向在北边，以<br /><br />&nbsp;&nbsp;&nbsp;&nbsp;干勇见称，顷以过失，逮问有司。近知与宋人奋战，故特赦免，仍充副统，如能<br /><br />&nbsp;&nbsp;&nbsp;&nbsp;佐承裕立功业，朕于官赏，岂复吝惜。闻汝临事颇黠，若复自速罪，且不赦汝矣。”<br /><br />&nbsp;&nbsp;&nbsp;&nbsp;宋吴曦使其将冯兴、杨雄、李以步骑八千入赤谷，承裕、U及河州防御使蒲察<br /><br />&nbsp;&nbsp;&nbsp;&nbsp;秉铉逆击破之。宋步兵保西山，骑兵走赤谷。承裕遣部将唐括按答海率骑二百驰<br /><br />&nbsp;&nbsp;&nbsp;&nbsp;击宋步兵，甲士蒙括挺身先入乘之，宋步兵大溃。追奔至皂郊城，斩二千余级。<br /><br />&nbsp;&nbsp;&nbsp;&nbsp;猛安把添奴追宋骑兵，杀千余人，斩杨雄、李于阵，冯兴仅以身免。承裕进兵，<br /><br />&nbsp;&nbsp;&nbsp;&nbsp;克成州。<br /><br />&nbsp;&nbsp;&nbsp;&nbsp;八年，罢兵，迁河南东路统军使，兼知归德府事，俄改知临潢府事。赐金带、<br /><br />&nbsp;&nbsp;&nbsp;&nbsp;重币十端、银百五十两。大安初，召为御史中丞。三年，拜参知政事，与平章政<br /><br />&nbsp;&nbsp;&nbsp;&nbsp;事独吉思忠行省戍边。乌沙堡之役，不为备，失利，朝廷独坐思忠，诏承裕主兵<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;八月，大元大兵至野狐岭，承裕丧气，不敢拒战，退至宣平。县中土豪请以<br /><br />&nbsp;&nbsp;&nbsp;&nbsp;土兵为前锋，以行省兵为声援，承裕畏怯不敢用，但问此去宣德间道而已。土豪<br /><br />&nbsp;&nbsp;&nbsp;&nbsp;嗤之曰：“溪涧曲折，我辈谙知之。行省不知用地利力战，但谋走耳，今败矣。”<br /><br />&nbsp;&nbsp;&nbsp;&nbsp;其夜，承裕率兵南行，大元兵踵击之。明日，至会河川，承裕兵大溃。承裕仅脱<br /><br />&nbsp;&nbsp;&nbsp;&nbsp;身，走入宣德。大元游兵入居庸关，中都戒严。识者谓金之亡，决于是役。卫绍<br /><br />&nbsp;&nbsp;&nbsp;&nbsp;王犹薄其罪，除名而已。崇庆元年，起为陕西安抚使。至宁元年，迁元帅右监军，<br /><br />&nbsp;&nbsp;&nbsp;&nbsp;兼咸平府路兵马都总管，与契丹留可战，败绩。改同判大睦亲府事、辽东宣抚使。<br /><br />&nbsp;&nbsp;&nbsp;&nbsp;贞v初，改临海军节度使，卒。<br /><br />&nbsp;&nbsp;&nbsp;&nbsp;赞曰：曹刿有言：“一鼓作气，再而衰，三而竭。”夫兵以气为主，会河堡<br /><br />&nbsp;&nbsp;&nbsp;&nbsp;之役，独吉思忠、承裕沮丧不可复振，金之亡国，兆于此焉。<br /><br />&nbsp;&nbsp;&nbsp;&nbsp;仆散揆，本名临喜，其先上京人，左丞相兼都元帅沂国武庄公忠义之子也。<br /><br />&nbsp;&nbsp;&nbsp;&nbsp;少以世胄，选为近侍奉御。大定十五年，尚韩国大长公主，擢器物局副使，特授<br /><br />&nbsp;&nbsp;&nbsp;&nbsp;临潢府路赫沙阿世袭猛安。历近侍局副使、尚衣局使、拱卫直副都指挥使，为殿<br /><br />&nbsp;&nbsp;&nbsp;&nbsp;前左卫将军。罢职，世宗谕之曰：“以汝宣献皇后之亲，故令尚主，置之宿卫，<br /><br />&nbsp;&nbsp;&nbsp;&nbsp;谓当以忠孝自励。日者乃与外人窃议，汝腹中事，朕不能测，其罢归田里。”寻<br /><br />&nbsp;&nbsp;&nbsp;&nbsp;起为泺州刺史，改蠡州，入为兵部侍郎、大理卿、刑部尚书。<br /><br />&nbsp;&nbsp;&nbsp;&nbsp;章宗即位，出为泰定军节度使，改知临洮府事。以政绩闻。升河南路统军使。<br /><br />&nbsp;&nbsp;&nbsp;&nbsp;陕西提刑司举揆“刚直明断，狱无冤滞。禁戢家人，百姓莫识其面。积石、洮二<br /><br />&nbsp;&nbsp;&nbsp;&nbsp;州旧寇皆遁，商旅得通”。于是进官一阶，仍诏褒谕。<br /><br />&nbsp;&nbsp;&nbsp;&nbsp;明昌四年，郑王永蹈谋逆，事觉，揆坐尝私品藻诸王，独称永蹈性善，静不<br /><br />&nbsp;&nbsp;&nbsp;&nbsp;好事，乃免死，除名。未几，复五品阶，起为同知崇义军节度使事。以战功迁西<br /><br />&nbsp;&nbsp;&nbsp;&nbsp;北路副招讨，进官七阶，赐金马盂一、银二百两、重彩一十端。复以战功升西南<br /><br />&nbsp;&nbsp;&nbsp;&nbsp;路招讨使兼天德军节度使，赐金五十两、重彩一十端。复出御边，当转战出塞七<br /><br />&nbsp;&nbsp;&nbsp;&nbsp;百里，至赤胡睹地而还。优诏褒谕，迁一官，仍许其子安贞尚邢国长公主，且许<br /><br />&nbsp;&nbsp;&nbsp;&nbsp;揆入谢，礼成，归镇。<br /><br />&nbsp;&nbsp;&nbsp;&nbsp;会韩国大长公主薨，揆来赴，上谕之曰：“北边之事，非卿不能办。”乃赐<br /><br />&nbsp;&nbsp;&nbsp;&nbsp;战马二，即日遣还。揆沿徼筑垒穿堑，连亘九百里，营栅相望，烽候相应，人得<br /><br />&nbsp;&nbsp;&nbsp;&nbsp;恣田牧，北边遂宁。复以手诏褒谕，且欲大用，以知兴中府事纥石烈子仁代之，<br /><br />&nbsp;&nbsp;&nbsp;&nbsp;敕尽以方略授子仁。既入，拜参知政事，改授中都路胡土爱割蛮世袭猛安。进拜<br /><br />&nbsp;&nbsp;&nbsp;&nbsp;尚书右丞。寻出经略边事，还拜平章政事，封济国公。<br /><br />&nbsp;&nbsp;&nbsp;&nbsp;泰和五年，宋人渝盟，以揆为宣抚河南军民使。上谕之曰：“朕即位以来，<br /><br />&nbsp;&nbsp;&nbsp;&nbsp;任宰相未有如卿之久者，若非君臣道合，一体同心，何以及此。先丞相亦尝总师<br /><br />&nbsp;&nbsp;&nbsp;&nbsp;南边，效力先朝，今复委卿，谅无过举。朕非好大喜功，务要宁静内外。宋人屈<br /><br />&nbsp;&nbsp;&nbsp;&nbsp;服，无复可议，若恬不改，可整兵渡淮，扫荡江左，以继尔先公之功。”即以尚<br /><br />&nbsp;&nbsp;&nbsp;&nbsp;厩名马、玉束带、内府重彩及御药赐之。揆至汴，搜练将士，军声大振。会天寿<br /><br />&nbsp;&nbsp;&nbsp;&nbsp;节，特遣其子安贞赐宴。且命持白玉杯以饮揆，及上秋猎所亲获鹿尾舌为赐。宋<br /><br />&nbsp;&nbsp;&nbsp;&nbsp;人服罪，即罢宣抚使，召揆还。<br /><br />&nbsp;&nbsp;&nbsp;&nbsp;六年春，宋人复数路来侵，取泗州，取灵璧，围寿春。命揆为左副元帅以讨<br /><br />&nbsp;&nbsp;&nbsp;&nbsp;之。揆至军前，集诸将校告以朝廷吊伐之意，分遣将士御敌。复取临淮、蕲县，<br /><br />&nbsp;&nbsp;&nbsp;&nbsp;而符离、寿春之围亦解去，敌屡败衄，悉遁出境。上即遣提点近侍局乌古论庆寿<br /><br />&nbsp;&nbsp;&nbsp;&nbsp;持手诏劳问征讨事宜，仍赐玉具剑一、玉荷莲盏一、金器一百两、重彩一十端。<br /><br />&nbsp;&nbsp;&nbsp;&nbsp;寻复以诏褒谕，赐玉鞍勒马二及玉具佩刀、内府重彩、御药，以旌其功。<br /><br />&nbsp;&nbsp;&nbsp;&nbsp;宋人既败退，上欲进讨，乃召揆赴阙，戒以师期，宴于庆和殿，亲谕之曰：<br /><br />&nbsp;&nbsp;&nbsp;&nbsp;“朕以赵扩背盟，侵我疆埸，命卿措画。曾未期月，诸处累报大捷。振我国威，<br /><br />&nbsp;&nbsp;&nbsp;&nbsp;挫彼贼锋，皆卿之力，朕不能忘。”是日宠锡甚厚，特收其次子宁寿为奉御，乃<br /><br />&nbsp;&nbsp;&nbsp;&nbsp;密授以成算，俾还军。<br /><br />&nbsp;&nbsp;&nbsp;&nbsp;十月，揆总大军南伐，分兵为九路进。揆以行省兵三万出颍、寿，至淮，宋<br /><br />&nbsp;&nbsp;&nbsp;&nbsp;人旅拒于水南。揆密遣人测淮水，惟八叠滩可涉，即遣奥屯骧扬兵下蔡，声言欲<br /><br />&nbsp;&nbsp;&nbsp;&nbsp;渡。宋帅何汝砺、姚公佐悉锐师屯花靥以备。揆乃遣右翼都统完颜赛不、先锋都<br /><br />&nbsp;&nbsp;&nbsp;&nbsp;统纳兰邦烈潜渡八叠，驻南岸。揆麾大军直压其阵。敌不虞我卒至，皆溃走，自<br /><br />&nbsp;&nbsp;&nbsp;&nbsp;相蹂践，死于水者不可胜计。进夺颍口，下安丰军，遂攻合肥，取滁州，尽获其<br /><br />&nbsp;&nbsp;&nbsp;&nbsp;军实。上遣使谕之曰：“前得卿奏，先锋已夺颍口，偏师又下安丰，斩馘之数，<br /><br />&nbsp;&nbsp;&nbsp;&nbsp;各以万计。近又西帅奏捷，枣阳、光化既为我有，樊城、邓城亦自溃散。又闻随<br /><br />&nbsp;&nbsp;&nbsp;&nbsp;州阖城归顺，山东之众久围楚州，陇右之师克期出界。卿提大兵攻合肥，赵扩闻<br /><br />&nbsp;&nbsp;&nbsp;&nbsp;之，料已破胆，失其神守。度彼之计，乞和为上，昔尝画三事付卿，以今事势计<br /><br />&nbsp;&nbsp;&nbsp;&nbsp;之，径渡长江，亦其时矣。淮南既为我有，际江为界，理所宜然。如使赵扩奉表<br /><br />&nbsp;&nbsp;&nbsp;&nbsp;称臣，岁增贡币，缚送贼魁，还所俘掠，一如所谕，亦可罢兵。卿宜广为渡江之<br /><br />&nbsp;&nbsp;&nbsp;&nbsp;势，使彼有必死之忧，从其所请而纵之，仅得余息偷生，岂敢复萌他虑。卿于此<br /><br />&nbsp;&nbsp;&nbsp;&nbsp;时，经营江北，劳徕安集，除其虐政横赋，以良吏抚字疲民，以精兵分守要害，<br /><br />&nbsp;&nbsp;&nbsp;&nbsp;虽未系赵扩之颈，而朕前所画三事，上功已成矣。前入见时，已尝议定，今复谆<br /><br />&nbsp;&nbsp;&nbsp;&nbsp;谆者，欲决卿成功尔。机会难遇，卿其勉之。”<br /><br />&nbsp;&nbsp;&nbsp;&nbsp;既而宋帅丘果奉书乞和，揆以前五事谕而遣之。复进军围和州，敌以骑万<br /><br />&nbsp;&nbsp;&nbsp;&nbsp;五千驻六合，揆侦知之，即以右翼掩击，斩首八千级，进屯于瓦梁河，以控真、<br /><br />&nbsp;&nbsp;&nbsp;&nbsp;扬诸路之冲。乃整列军骑，毕张旗帜，沿江上下，皆金兵焉。于是江表震恐。宋<br /><br />&nbsp;&nbsp;&nbsp;&nbsp;真州兵数万保河桥，复遣统军纥石烈子仁往攻之，分军涉浅，潜出敌后。敌见之<br /><br />&nbsp;&nbsp;&nbsp;&nbsp;大惊，不战而溃，斩首二万余级，生擒其帅刘K、常思敬、萧从德、莫子容，<br /><br />&nbsp;&nbsp;&nbsp;&nbsp;皆宋骁将也。遂下真州。宋复遣陈璧来告和，揆以乞辞未诚，徒欲缓师，欲之。<br /><br />&nbsp;&nbsp;&nbsp;&nbsp;宋人既丧败，不获请成，乃决巨胜、成公、雷塘渚积水以为阻，尽焚其庐舍储积，<br /><br />&nbsp;&nbsp;&nbsp;&nbsp;过江遁去。<br /><br />&nbsp;&nbsp;&nbsp;&nbsp;揆以方春地湿，不可久留，且欲休养士马，遂振旅而还。次下蔡，遇疾。诏<br /><br />&nbsp;&nbsp;&nbsp;&nbsp;遣宣徽使李仁惠及其子宁寿引太医诊视，仍遣中使抚问。泰和七年二月，薨。讣<br /><br />&nbsp;&nbsp;&nbsp;&nbsp;闻，上哀悼之，辍朝，遣使迎丧殡于都城之北。百官会吊，车驾临奠哭之，赙银<br /><br />&nbsp;&nbsp;&nbsp;&nbsp;一千五百两、重币五十端、绢五百疋，其葬祭物皆从官给。谥曰武肃。<br /><br />&nbsp;&nbsp;&nbsp;&nbsp;揆体刚内和，与物无忤，临民有惠政。其为将也，军门镇静，尝罚必行。初<br /><br />&nbsp;&nbsp;&nbsp;&nbsp;渡淮，即命彻去浮梁。所至皆因粮于敌，无馈运之劳。未尝轻用士卒，而与之同<br /><br />&nbsp;&nbsp;&nbsp;&nbsp;甘苦，人亦乐为之用。故南征北伐，为一代名将云。<br /><br />&nbsp;&nbsp;&nbsp;&nbsp;抹捻史V搭，临潢路人也。其先以功授世袭谋克。史V搭幼袭爵，守边有劳。<br /><br />&nbsp;&nbsp;&nbsp;&nbsp;泰和六年，南鄙用兵，授同知蔡州防御使事。<br /><br />&nbsp;&nbsp;&nbsp;&nbsp;五月，宋将李爽围寿州，田俊迈陷蕲县，平章政事仆散揆谓诸将曰：“符离、<br /><br />&nbsp;&nbsp;&nbsp;&nbsp;彭城，齐鲁之蔽，符离不守，是无彭城，彭城陷则齐鲁危矣。”乃遣安国军节度<br /><br />&nbsp;&nbsp;&nbsp;&nbsp;副使纳兰邦烈与史V搭以精骑三千戍宿州。俊迈果率步骑二万来袭，邦烈、史V<br /><br />&nbsp;&nbsp;&nbsp;&nbsp;搭逆击，大破之。邦烈中流矢。宋郭倬、李汝翼以众五万继至，遂围城，攻之甚<br /><br />&nbsp;&nbsp;&nbsp;&nbsp;力，城中丛射，敌不能逼。会淫雨潦溢，敌露处劳倦，邦烈遣骑二百潜出敌后突<br /><br />&nbsp;&nbsp;&nbsp;&nbsp;击之。敌乱，史V搭率骑蹂之，杀伤数千人。敌复闻援军将至，遂夜遁。邦烈、<br /><br />&nbsp;&nbsp;&nbsp;&nbsp;史V搭蹑其后，黎明合击，大破之，获田俊迈。十月，揆以行省兵三万出颍、寿，<br /><br />&nbsp;&nbsp;&nbsp;&nbsp;史V搭为骁骑将中军副统，克安丰军，战霍丘、花靥，功居多。十二月，从攻和<br /><br />&nbsp;&nbsp;&nbsp;&nbsp;州，中流矢卒。<br /><br />&nbsp;&nbsp;&nbsp;&nbsp;史V搭形不过中人，而拳勇善斗，所用枪长二丈，军中号为“长枪副统”。<br /><br />&nbsp;&nbsp;&nbsp;&nbsp;又工用手箭，箭长不盈握，每用百数，散置铠中，遇敌抽箭，以鞭挥之，或以指<br /><br />&nbsp;&nbsp;&nbsp;&nbsp;钳取飞掷，数矢齐发，无不中，敌以为神。其箭皆以智创，虽子弟亦不能传其法。<br /><br />&nbsp;&nbsp;&nbsp;&nbsp;在北部守厌山营，敌尤畏之，不敢近。及死，将士皆惋惜之。<br /><br />&nbsp;&nbsp;&nbsp;&nbsp;内族宗浩，字师孟，本名老，照祖四世孙，太保兼都元帅汉国公昂之子也。<br /><br />&nbsp;&nbsp;&nbsp;&nbsp;贞元中，为海陵庶人入殿小底。世宗即位辽阳，昂遣宗浩驰贺。世宗见之喜，命<br /><br />&nbsp;&nbsp;&nbsp;&nbsp;充符宝祗候。大定二年冬，昂以都元帅置幕山东，宗浩领万户从行，仍授山东东<br /><br />&nbsp;&nbsp;&nbsp;&nbsp;路兵马都总管判官。丁父忧，起复，承袭因闵斡鲁浑猛安，授河南府判官。以母<br /><br />&nbsp;&nbsp;&nbsp;&nbsp;丧解，服阕，授同知陕州防御使事。察廉能第一等，进官一阶，升同知彰化军节<br /><br />&nbsp;&nbsp;&nbsp;&nbsp;度使事，累迁同签枢密院事，改曷苏馆节度使。<br /><br />&nbsp;&nbsp;&nbsp;&nbsp;世宗谓宰臣曰：“宗浩有才干，可及者无几。”二十三年，征为大理卿，逾<br /><br />&nbsp;&nbsp;&nbsp;&nbsp;年授山东路统军使，兼知益都府事。陛辞，世宗谕之曰：“卿年尚少，以卿近属，<br /><br />&nbsp;&nbsp;&nbsp;&nbsp;有治迹，故以此授卿，宜体朕意。”因赐金带遣之。二十六年，为赐宋主赵[生<br /><br />&nbsp;&nbsp;&nbsp;&nbsp;日使。还，授刑部尚书，俄拜参知政事。<br /><br />&nbsp;&nbsp;&nbsp;&nbsp;章宗即位，出为北京留守，三转同判大睦亲府事。北方有警，命宗浩佩金虎<br /><br />&nbsp;&nbsp;&nbsp;&nbsp;符驻泰州便宜从事。朝廷发上京等路军万人以戍。宗浩以粮储未备，且度敌未敢<br /><br />&nbsp;&nbsp;&nbsp;&nbsp;动，遂分其军就食隆、肇间。是冬，果无警。北部广吉剌者尤桀骜，屡胁诸部入<br /><br />&nbsp;&nbsp;&nbsp;&nbsp;塞。宗浩请乘其春暮马弱击之。时阻亦叛，内族襄行省事于北京，诏议其事。<br /><br />&nbsp;&nbsp;&nbsp;&nbsp;襄以谓若攻破广吉剌，则阻无东顾忧，不若留之，以牵其势。宗浩奏：“国家<br /><br />&nbsp;&nbsp;&nbsp;&nbsp;以堂堂之势，不能扫灭小部，顾欲藉彼为捍乎？臣请先破广吉剌，然后提兵北灭<br /><br />&nbsp;&nbsp;&nbsp;&nbsp;阻。”章再上，从之。诏谕宗浩曰：“将征北部，固卿之诚，更宜加意，毋致<br /><br />&nbsp;&nbsp;&nbsp;&nbsp;后悔。”宗浩觇知合底忻与婆速火等相结，广吉剌之势必分，彼既畏我见讨，而<br /><br />&nbsp;&nbsp;&nbsp;&nbsp;复掣肘仇敌，则理必求降，可呼致也。因遣主簿撒领军二百为先锋，戒之曰：<br /><br />&nbsp;&nbsp;&nbsp;&nbsp;“若广吉剌降，可就征其兵以图合底忻，仍侦余部所在，速使来报，大军当进，<br /><br />&nbsp;&nbsp;&nbsp;&nbsp;与汝击破之必矣。”合底忻者，与山只昆皆北方别部，恃强中立，无所羁属，往<br /><br />&nbsp;&nbsp;&nbsp;&nbsp;来阻、广吉剌间，连岁扰边，皆二部为之也。撒入敌境，广吉剌果降，遂征其<br /><br />&nbsp;&nbsp;&nbsp;&nbsp;兵万四千骑，驰报以待。<br /><br />&nbsp;&nbsp;&nbsp;&nbsp;宗浩北进，命人赍三十日粮，报撒会于移米河共击敌，而所遣人误入婆速火<br /><br />&nbsp;&nbsp;&nbsp;&nbsp;部，由是东军失期。宗浩前军至忒里葛山，遇山只昆所统石鲁、浑滩两部，击走<br /><br />&nbsp;&nbsp;&nbsp;&nbsp;之，斩首千二百级，俘生口车畜甚众。进至呼歇水，敌势大蹙，于是合底忻部长<br /><br />&nbsp;&nbsp;&nbsp;&nbsp;白古带、山只昆部长胡必剌及婆速火所遣和火者皆乞降。宗浩承诏，谕而释之。<br /><br />&nbsp;&nbsp;&nbsp;&nbsp;胡必剌因言，所部迪列土近在移米河不肯偕降，乞讨之。乃移军趋移米，与迪列<br /><br />&nbsp;&nbsp;&nbsp;&nbsp;土遇，击之，斩首三百级，赴水死者十四五，获牛羊万二千，车帐称是。合底忻<br /><br />&nbsp;&nbsp;&nbsp;&nbsp;等恐大军至，西渡移米，弃辎重遁去。撒与广吉剌部长忒里虎追蹑及之，于里<br /><br />&nbsp;&nbsp;&nbsp;&nbsp;不水纵击大破之。婆速火九部斩首、溺水死者四千五百余人，获驼马牛羊不可胜<br /><br />&nbsp;&nbsp;&nbsp;&nbsp;计。军还，婆速火乞内属，并请置吏。上优诏褒谕，迁光禄大夫，以所获马六千<br /><br />&nbsp;&nbsp;&nbsp;&nbsp;置牧以处之。明年，宴赐东北部，寻拜枢密使，封荣国公。初，朝廷置东北路招<br /><br />&nbsp;&nbsp;&nbsp;&nbsp;讨司泰州，去境三百里，每敌入，比出兵追袭，敌已遁去。至是，宗浩奏徙之金<br /><br />&nbsp;&nbsp;&nbsp;&nbsp;山，以据要害，设副招讨二员，分置左右，由是敌不敢犯。<br /><br />&nbsp;&nbsp;&nbsp;&nbsp;会中都、山东、河北屯驻军人地土不赡，官田多为民所冒占，命宗浩行省事，<br /><br />&nbsp;&nbsp;&nbsp;&nbsp;诣诸道括籍，凡得地三十余万顷。还，坐以倡女自随，为宪司所纠，出知真定府<br /><br />&nbsp;&nbsp;&nbsp;&nbsp;事。徙西京留守，复为枢密使，进拜尚书右丞相，超授崇进。时惩北边不宁，议<br /><br />&nbsp;&nbsp;&nbsp;&nbsp;筑壕垒以备守戍，廷臣多异同。平章政事张万公力言其不可，宗浩独谓便，乃命<br /><br />&nbsp;&nbsp;&nbsp;&nbsp;宗浩行省事，以督其役。功毕，上赐诏褒赉甚厚。撒里部长陀括里入塞，宗浩以<br /><br />&nbsp;&nbsp;&nbsp;&nbsp;兵追蹑，与仆散揆军合击之，杀获甚众，敌遁去。诏征还，入见，优诏奖谕，躐<br /><br />&nbsp;&nbsp;&nbsp;&nbsp;迁仪同三司，赐玉束带一、金器百两、重币二十端，进拜左丞相。<br /><br />&nbsp;&nbsp;&nbsp;&nbsp;宋人畔盟，王师南伐，会平章政事揆病，乃命宗浩兼都元帅往督进讨。宗浩<br /><br />&nbsp;&nbsp;&nbsp;&nbsp;驰至汴，大张兵势，亲赴襄阳巡师而还。宋人大惧，乃命知枢密院事张岩以书乞<br /><br />&nbsp;&nbsp;&nbsp;&nbsp;和。宗浩以辞旨未顺却之，仍谕以称臣、割地、缚送元谋奸臣等事。岩复遣方信<br /><br />&nbsp;&nbsp;&nbsp;&nbsp;孺赍其主赵扩誓稿来，且言扩并发三使，将贺天寿节及通谢，仍报其祖母谢氏殂，<br /><br />&nbsp;&nbsp;&nbsp;&nbsp;致书于都元帅宗浩曰：<br /><br />&nbsp;&nbsp;&nbsp;&nbsp;方信孺还，远贻报翰及所承钧旨，仰见以生灵休息为重，曲示包容矜轸之意。<br /><br />&nbsp;&nbsp;&nbsp;&nbsp;闻命踊跃，私窃自喜，即具奏闻，备述大金皇帝天覆地载之仁，与都元帅海涵春<br /><br />&nbsp;&nbsp;&nbsp;&nbsp;育之德。旋奉上旨，亟遣信使通谢宸庭，仍先令信孺再诣行省，以请定议。区区<br /><br />&nbsp;&nbsp;&nbsp;&nbsp;之愚，实恃高明，必蒙洞照，重布本末，幸垂听焉。<br /><br />&nbsp;&nbsp;&nbsp;&nbsp;兵端之开，虽本朝失于轻信，然痛罪奸臣之蔽欺，亦不为不早。自去岁五月，<br /><br />&nbsp;&nbsp;&nbsp;&nbsp;编窜邓友龙，六月又诛苏师旦等。是时大国尚未尝一出兵也，本朝即捐已得之泗<br /><br />&nbsp;&nbsp;&nbsp;&nbsp;州，诸军屯于境外者尽令彻戍而南，悔艾之诚，于兹可见。惟是名分之谕，今昔<br /><br />&nbsp;&nbsp;&nbsp;&nbsp;事殊，本朝皇帝本无佳兵之意，况关系至重，又岂臣子之所敢言？<br /><br />&nbsp;&nbsp;&nbsp;&nbsp;江外之地，恃为屏蔽，傥如来谕，何以为国？大朝所当念察。至于首事人邓<br /><br />&nbsp;&nbsp;&nbsp;&nbsp;友龙等误国之罪，固无所逃，若使执缚以送，是本朝不得自致其罚于臣下。所有<br /><br />&nbsp;&nbsp;&nbsp;&nbsp;岁币，前书已增大定所减之数，此在上国，初何足以为重轻，特欲藉手以见谢过<br /><br />&nbsp;&nbsp;&nbsp;&nbsp;之实。傥上国谅此至情，物之多寡，必不深计。矧惟兵兴以来，连岁创残，赋入<br /><br />&nbsp;&nbsp;&nbsp;&nbsp;屡蠲，若又重取于民，岂基元元无穷之困，窃计大朝亦必有所不忍也。于通谢礼<br /><br />&nbsp;&nbsp;&nbsp;&nbsp;币之外，别致微诚，庶几以此易彼。<br /><br />&nbsp;&nbsp;&nbsp;&nbsp;其归投之人，皆雀鼠偷生，一时窜匿，往往不知存亡，本朝既无所用，岂以<br /><br />&nbsp;&nbsp;&nbsp;&nbsp;去来为意。当隆兴时，固有大朝名族贵将南来者，洎和议之定，亦尝约各不取索，<br /><br />&nbsp;&nbsp;&nbsp;&nbsp;况兹琐琐，诚何足云。傥大朝必欲追求，尚容拘刷。至如泗州等处驱掠人，悉当<br /><br />&nbsp;&nbsp;&nbsp;&nbsp;护送归业。<br /><br />&nbsp;&nbsp;&nbsp;&nbsp;夫缔新好者不念旧恶，成大功者不较小利。欲望力赐开陈，捐弃前过，阔略<br /><br />&nbsp;&nbsp;&nbsp;&nbsp;他事，玉帛交驰，欢好如初，海内宁谧，长无军兵之事。功烈昭宣，德泽洋溢，<br /><br />&nbsp;&nbsp;&nbsp;&nbsp;鼎彝所纪，方册所载，垂之万世，岂有既乎！重惟大金皇帝诞节将临，礼当修贺，<br /><br />&nbsp;&nbsp;&nbsp;&nbsp;兼之本国多故，又言合遣人使，接续津发，已具公移，企望取接。伏冀鉴其至再<br /><br />&nbsp;&nbsp;&nbsp;&nbsp;至三有加无已之诚，亟践请盟之诺，即底于成，感戴恩德永永无极。誓书副本虑<br /><br />&nbsp;&nbsp;&nbsp;&nbsp;往复迁延，就以录呈。<br /><br />&nbsp;&nbsp;&nbsp;&nbsp;初，信孺之来，自以和议遂成，辄自称通谢使所参议官。大定中，宋人乞和，<br /><br />&nbsp;&nbsp;&nbsp;&nbsp;以王\为通问使所参议官，信孺援以为例。宗浩怒其轻妄，囚之以闻。朝廷亦以<br /><br />&nbsp;&nbsp;&nbsp;&nbsp;其为行人而不能孚两国之情，将留之，遣使问宗浩。宗浩曰：“今信孺事既未集，<br /><br />&nbsp;&nbsp;&nbsp;&nbsp;自知还必得罪，拘之适使他日有以藉口。不若数其f易，而释遣之使归，自穷<br /><br />&nbsp;&nbsp;&nbsp;&nbsp;无辞以白其国人，则扩、腚斜卦窠骱裾呃匆印！庇谑乔仓，而复张岩书曰：<br /><br />&nbsp;&nbsp;&nbsp;&nbsp;方信孺重以书来，详味其辞，于请和之意虽若婉逊，而所画之事犹未悉从，<br /><br />&nbsp;&nbsp;&nbsp;&nbsp;惟言当还泗州等驱掠而已。至于责贡币，则欲以旧数为增，追叛亡，则欲以横恩<br /><br />&nbsp;&nbsp;&nbsp;&nbsp;为例，而称臣、割地、缚送奸臣三事，则并饰虚说，弗肯如约。岂以为朝廷过求<br /><br />&nbsp;&nbsp;&nbsp;&nbsp;有不可从，将度德量力，足以背城借一，与我军角一日胜负者哉？既不能强，又<br /><br />&nbsp;&nbsp;&nbsp;&nbsp;不能弱，不深思熟虑以计将来之利害，徒以不情之语形于尺牍而勤邮传，何也？<br /><br />&nbsp;&nbsp;&nbsp;&nbsp;兵者凶器，佳之不祥，然圣人不得已而用之，故三皇、五帝所不能免。夫岂<br /><br />&nbsp;&nbsp;&nbsp;&nbsp;不以生灵为念，盖犯顺负义有不可恕者。乃者彼国犯盟，侵我疆埸，帅府奉命征<br /><br />&nbsp;&nbsp;&nbsp;&nbsp;讨，虽未及出师，姑以逐处戍兵，随宜捍御，所向摧破，莫之敢当，执俘折馘，<br /><br />&nbsp;&nbsp;&nbsp;&nbsp;不可胜计，余众震慑靡然奔溃。是以所侵疆土，旋即底平，爰及泗州，亦不劳而<br /><br />&nbsp;&nbsp;&nbsp;&nbsp;复。今乃自谓捐其已得，敛军彻戍，以为悔过之效，是岂诚实之言！据陕西宣抚<br /><br />&nbsp;&nbsp;&nbsp;&nbsp;司申报，今夏宋人犯边者十余次，并为我军击退，枭斩捕获，盖以亿计。夫以悔<br /><br />&nbsp;&nbsp;&nbsp;&nbsp;艾罪咎，移书往来丐和之间，乃暗遣贼徒突我守圉，冀乘其不虞，以徼幸毫末，<br /><br />&nbsp;&nbsp;&nbsp;&nbsp;然则所为来请和者，理安在哉！<br /><br />&nbsp;&nbsp;&nbsp;&nbsp;其言名分之谕，今昔事殊者，盖与大定之事固殊矣。本朝之于宋国，恩深德<br /><br />&nbsp;&nbsp;&nbsp;&nbsp;厚，莫可殚述，皇统谢章，可概见也。至于世宗皇帝俯就和好，三十年间恩泽之<br /><br />&nbsp;&nbsp;&nbsp;&nbsp;渥，夫岂可忘？江表旧臣于我，大定之初，以失在正隆，致南服不定，故特施大<br /><br />&nbsp;&nbsp;&nbsp;&nbsp;惠，易为侄国，以镇抚之。今以小犯大，曲在于彼，既以绝大定之好，则复旧称<br /><br />&nbsp;&nbsp;&nbsp;&nbsp;臣，于理为宜。若为非臣子所敢言，在皇统时何故敢言而今独不敢，是又诚然乎<br /><br />&nbsp;&nbsp;&nbsp;&nbsp;哉！又谓江外之地将为屏蔽，割之则无以为国。夫藩篱之固，当守信义，如不务<br /><br />&nbsp;&nbsp;&nbsp;&nbsp;此，虽长江之险，亦不可恃，区区两淮之地，何足屏蔽而为国哉！昔江左六朝之<br /><br />&nbsp;&nbsp;&nbsp;&nbsp;时，淮南屡尝属中国矣。至后周显德间，南唐李景献庐、舒、蕲、黄，画江为界，<br /><br />&nbsp;&nbsp;&nbsp;&nbsp;是亦皆能为国。既有如此故实，则割地之事，亦奚不可！<br /><br />&nbsp;&nbsp;&nbsp;&nbsp;自我师出疆，所下州军县镇已为我有，未下者即当割而献之。今方信孺赍到<br /><br />&nbsp;&nbsp;&nbsp;&nbsp;誓书，乃云疆界并依大国皇统、彼之隆兴年已画为定，若是则既不言割彼之地，<br /><br />&nbsp;&nbsp;&nbsp;&nbsp;又翻欲得我之已有者，岂理也哉！又来书云通谢礼币之外，别备钱一百万贯，折<br /><br />&nbsp;&nbsp;&nbsp;&nbsp;金银各三万两，专以塞再增币之责，又云岁币添五万两疋，其言无可准。况和议<br /><br />&nbsp;&nbsp;&nbsp;&nbsp;未定，辄前具载约，拟为誓书，又直报通谢等三番人使，其自专如是，岂协礼体。<br /><br />&nbsp;&nbsp;&nbsp;&nbsp;此方信孺以求成自任，臆度上国，谓如此径往，则事必可集，轻渎诳绐，理不可<br /><br />&nbsp;&nbsp;&nbsp;&nbsp;容。<br /><br />&nbsp;&nbsp;&nbsp;&nbsp;寻具奏闻，钦奉圣训：“昔宣、靖之际，弃信背盟，我师问罪，尝割三镇以<br /><br />&nbsp;&nbsp;&nbsp;&nbsp;乞和。今既无故兴兵，蔑弃信誓，虽尽献江、淮之地，犹不足以自赎。况彼国尝<br /><br />&nbsp;&nbsp;&nbsp;&nbsp;自言，叔父侄子与君臣父子略不相远，如能依应称臣，即许以江、淮之间取中为<br /><br />&nbsp;&nbsp;&nbsp;&nbsp;界。如欲世为子国，即当尽割淮南，直以大江为界。陕西边面并以大军已占为定<br /><br />&nbsp;&nbsp;&nbsp;&nbsp;据。元谋奸臣必使缚送，缘彼恳欲自致其罚，可令函首以献。外岁币虽添五万两<br /><br />&nbsp;&nbsp;&nbsp;&nbsp;疋，止是复皇统旧额而已，安得为增？可令更添五万两疋，以表悔谢之实。向汴<br /><br />&nbsp;&nbsp;&nbsp;&nbsp;阳乞和时尝进赏军之物，金五百万两、银五千万、表段里绢各一百万、牛马骡各<br /><br />&nbsp;&nbsp;&nbsp;&nbsp;一万、驼一千、书五监。今即江表一隅之地。与昔不同，特加矜悯，止令量输银<br /><br />&nbsp;&nbsp;&nbsp;&nbsp;一千万两以充犒军之用。方信孺言语反复不足取信，如李大性、朱致知、李璧、<br /><br />&nbsp;&nbsp;&nbsp;&nbsp;吴g辈似乎忠实，可遣诣军前禀议。据方信孺诡诈之罪，过于胡P，然自古兵交，<br /><br />&nbsp;&nbsp;&nbsp;&nbsp;使人容在其间，姑放令回报。”伏遇主上圣德宽裕光大，天覆地容，包荒宥罪，<br /><br />&nbsp;&nbsp;&nbsp;&nbsp;其可不钦承以仰副仁恩之厚！傥犹有所稽违，则和好之事，勿复冀也。夫宋国之<br /><br />&nbsp;&nbsp;&nbsp;&nbsp;安危存亡，将系于此，更期审虑，无贻后悔！<br /><br />&nbsp;&nbsp;&nbsp;&nbsp;泰和七年九月，薨于汴。其后宋人竟请以叔为伯，增岁币，备犒军银，函奸<br /><br />&nbsp;&nbsp;&nbsp;&nbsp;臣韩腚小⑺帐Φ┦滓韵锥乞盟焉。讣闻，上震悼，辍朝，命其子宿直将军天下<br /><br />&nbsp;&nbsp;&nbsp;&nbsp;奴奔赴丧所，仍命葬毕持绘像至都，将亲临奠。以南京副留守张岩叟为敕祭兼发<br /><br />&nbsp;&nbsp;&nbsp;&nbsp;引使，莒州刺史女奚列孛葛速为敕葬使，仍摘军前武士及旗鼓笛角各五十人，外<br /><br />&nbsp;&nbsp;&nbsp;&nbsp;随行亲属官员亲军送至葬所，赙赠甚厚。谥曰通敏。<br /><br />&nbsp;&nbsp;&nbsp;&nbsp;赞曰：金自宗弼渡江而还，既而画淮为界。厥后海陵蛑诰俦，国用虚耗，<br /><br />&nbsp;&nbsp;&nbsp;&nbsp;上下离心，内难先作。故世宗之初，章宗之末，有事于南，皆非得已，而详问之<br /><br />&nbsp;&nbsp;&nbsp;&nbsp;使每先发焉。腚锌衲蔽蠊，动非其时，取败宜也。揆、宗浩虽师出辄捷，而行<br /><br />&nbsp;&nbsp;&nbsp;&nbsp;成之使，不拒其来。仪币书辞，抑扬增损之际，有可藉口，即许其平矣。函首之<br /><br />&nbsp;&nbsp;&nbsp;&nbsp;事，宋人亦欲因是以自除其祸耳。虽然，揆、宗浩常胜之家，史V搭骁勇之将，<br /><br />&nbsp;&nbsp;&nbsp;&nbsp;三人相继而死，和议亦成，天意盖已休息南北之人欤？</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2784);">加入书签</a><a
                        href="2783.html">上一页</a>&larr;<a href="index.html">返回列表</a>&rarr;<a
                            href="2785.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2783.html"; var next_page = "2785.html"; var index_page = "index.html"; var sortid = "9"; var article_id = "43"; var chapter_id = "2784"; var articlename = "金史"; var chaptername = " 卷九十三 列传第三十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>