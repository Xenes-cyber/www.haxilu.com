<!DOCTYPE html>
<html>
<head>
<meta charset="gbk" />
<title>金史- 卷十六 本纪第十六-在线阅读-哈西文学网</title>
<meta name="keywords" content="脱脱等，金史， 卷十六 本纪第十六全文， 卷十六 本纪第十六在线阅读 哈西文学网" />
<meta name="description" content="哈西文学网提供脱脱等的金史  卷十六 本纪第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2707.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2707.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 本纪第十六</h1>
            <div class="link xb">
                <a href="2706.html">上一页</a>&larr;<a href="index.html">返回列表</a>&rarr;<a
                    href="2708.html">下一页</a></div>			
            <div id="BookText">&nbsp;&nbsp;&nbsp;&nbsp;◎宣宗下<br /><br />&nbsp;&nbsp;&nbsp;&nbsp;四年春正月壬辰朔，诏免朝。丙申，金安军节度使行元帅府事古里甲古伦除<br /><br />&nbsp;&nbsp;&nbsp;&nbsp;名。丁酉，大元兵下好义堡，霍州刺史移剌阿里合等死之。诏赠官有差。庚戌，<br /><br />&nbsp;&nbsp;&nbsp;&nbsp;宋步骑十余万围邓州，闻援军至，夜焚营去，招抚副使术虎移剌答追及之，夺其<br /><br />&nbsp;&nbsp;&nbsp;&nbsp;俘还。壬子，昼晦，有顷大雷电，雨以风。癸丑，户部侍郎张师鲁上书，请遣骑<br /><br />&nbsp;&nbsp;&nbsp;&nbsp;兵数千，及春，淮、蜀并进、以挠宋。丙辰，以武仙遥领中京留守，进官一阶。<br /><br />&nbsp;&nbsp;&nbsp;&nbsp;三月辛丑，议迁睢州，治书侍御史蒲鲁虎奉诏相视京东城池，还言勿迁便，<br /><br />&nbsp;&nbsp;&nbsp;&nbsp;乃止。癸卯，长春节，诏免朝。乙巳，林州元帅惟良擒叛人单仲、李俊，诛之，<br /><br />&nbsp;&nbsp;&nbsp;&nbsp;降其党卢广。己酉，以吏部尚书李复亨参知政事，南京兵马使术甲赛也行怀、孟<br /><br />&nbsp;&nbsp;&nbsp;&nbsp;帅府事。辛亥，进平章政事高汝砺为尚书右丞相，监修国史，封寿国公。参知政<br /><br />&nbsp;&nbsp;&nbsp;&nbsp;事李复亨兼修国史。平章政事、陕西行尚书省胥鼎进封温国公，致仕。壬子，红<br /><br />&nbsp;&nbsp;&nbsp;&nbsp;袄贼于忙儿袭据海州，经略使完颜陈儿以兵击败忙儿，复取之。甲寅，木星犯鬼<br /><br />&nbsp;&nbsp;&nbsp;&nbsp;宿积尸气。<br /><br />&nbsp;&nbsp;&nbsp;&nbsp;夏四月庚申朔，诏御史中丞完颜伯嘉提控防城事。癸亥，安武军节度使柴茂<br /><br />&nbsp;&nbsp;&nbsp;&nbsp;破红袄贼于枣强。祁州经略使段增顺破叛贼甄全于唐县。夏人犯边，元帅石盏合<br /><br />&nbsp;&nbsp;&nbsp;&nbsp;喜破之。乙丑，以彰德、卫、辉、滑、浚诸州隶河南路转运司。以河南路转运司<br /><br />&nbsp;&nbsp;&nbsp;&nbsp;为都转运，视中都，增置官吏。戊辰，E于太庙。大元遣赵瑞以兵攻孟州。提控<br /><br />&nbsp;&nbsp;&nbsp;&nbsp;鲁德、王安复大名府。以参知政事把胡鲁权尚书右丞、左副元师，元帅左都监承<br /><br />&nbsp;&nbsp;&nbsp;&nbsp;立为右监军权参知政事，同行尚书省元帅府于京兆。庚辰，东平元帅府总领提控<br /><br />&nbsp;&nbsp;&nbsp;&nbsp;蒲察山儿破红袄贼于聊城。壬年，命六部检法以法状亲白部官，听其面议，大理<br /><br />&nbsp;&nbsp;&nbsp;&nbsp;寺如之。<br /><br />&nbsp;&nbsp;&nbsp;&nbsp;五月壬辰，定二品至三品立功迁官格。癸巳，红袄贼寇乐陵、盐山，横海军<br /><br />&nbsp;&nbsp;&nbsp;&nbsp;节度使王福连击败之，张聚来寇，又败之。甲午，上击鞠于临武殿。丙申，以时<br /><br />&nbsp;&nbsp;&nbsp;&nbsp;暑，免常朝，四日一奏事。丁酉，谕工部暑月停工役。癸卯，大元兵徇庾州。丙<br /><br />&nbsp;&nbsp;&nbsp;&nbsp;辰，大元兵徇兖州，泰定军节度使兀颜畏可死之。<br /><br />&nbsp;&nbsp;&nbsp;&nbsp;六月丙寅，遣人招张柔。丁卯，诏减监察御史四员。戊辰，山东民侨居者募<br /><br />&nbsp;&nbsp;&nbsp;&nbsp;壮士五百人，益东莒公燕宁军。月犯土星。己巳，太白昼见于张，百八十有四日<br /><br />&nbsp;&nbsp;&nbsp;&nbsp;乃伏。甲戌，制诸仓场库院巡护军，受提举仓场司及监支纳官弹压。京畿不雨，<br /><br />&nbsp;&nbsp;&nbsp;&nbsp;敕有司阅狱，杂犯死罪以下皆释之。丁丑，大元遣杨在攻下大名，又攻开州及东<br /><br />&nbsp;&nbsp;&nbsp;&nbsp;明、长垣等县。己卯，祈雨。庚辰，宋人方子忻来归，有司处之郑州。上曰：<br /><br />&nbsp;&nbsp;&nbsp;&nbsp;“吾民奔宋者，彼例衣食之。彼来归者，不善视之，或复逃归，漏泄机事。”命<br /><br />&nbsp;&nbsp;&nbsp;&nbsp;增子忻廪给，有司优遇之。元帅右监军、权参知政事承立上封事。<br /><br />&nbsp;&nbsp;&nbsp;&nbsp;秋七月辛卯，宋人及红袄贼犯河朔，诸郡皆降，独沧州经略使王福固守。会<br /><br />&nbsp;&nbsp;&nbsp;&nbsp;益都贼张林来攻，福乃叛降林，帅府请讨之。是日，雨。癸丑，林州行元帅府遣<br /><br />&nbsp;&nbsp;&nbsp;&nbsp;总领严禄等讨红袄贼于彰德府，生擒伪安抚使王九。诏参知政事李复亨为慰使，<br /><br />&nbsp;&nbsp;&nbsp;&nbsp;御史丞完颜伯嘉副之，循行郡县劝农。以乌古论仲端等使大元。<br /><br />&nbsp;&nbsp;&nbsp;&nbsp;八月戊午朔，严实、成江、王S据济南，山东招抚高居实遣人招严实于青崖<br /><br />&nbsp;&nbsp;&nbsp;&nbsp;砦，获其款以闻。李全犯东平府，监军王庭玉败之，擒其伪安化军节度使张林。<br /><br />&nbsp;&nbsp;&nbsp;&nbsp;庚申，高阳公张甫请增兵守冀州。上谕枢密，颍州民渡淮为宋军者凡十村，可追<br /><br />&nbsp;&nbsp;&nbsp;&nbsp;索主者，惩一二以试其余。庚午，敕掌兵官不听举县令。夏人陷会州，刺史乌古<br /><br />&nbsp;&nbsp;&nbsp;&nbsp;论世显降。甲戌，陕西行省报龛谷败夏人之捷。乙亥，上谕宰臣，河南水灾，唐、<br /><br />&nbsp;&nbsp;&nbsp;&nbsp;邓尤甚。其被灾州县，已除其租。余顺成之方，止责正供，和籴、杂征并免。仍<br /><br />&nbsp;&nbsp;&nbsp;&nbsp;自今岁九月始，停周岁桑皮故纸折输。流民佃荒田者如上优免。丙子，陕西行省<br /><br />&nbsp;&nbsp;&nbsp;&nbsp;与夏人议和。戊寅，定选补亲军法。己卯，罢葭州招抚司。壬午，陕西路行省承<br /><br />&nbsp;&nbsp;&nbsp;&nbsp;裔报定西州之捷。丙戌，以随路诸军户徙河南、京东、西、南路，各设检察使、<br /><br />&nbsp;&nbsp;&nbsp;&nbsp;副。恒山公武仙降大元。<br /><br />&nbsp;&nbsp;&nbsp;&nbsp;九月戊子，诏遣官于河南、陕西选亲军。辛卯，进《章宗实录》。戊戌，大<br /><br />&nbsp;&nbsp;&nbsp;&nbsp;元木华里屯军真定。置总领元帅府于归德，以寿州、陈留两镇兵属之。庚子，夏<br /><br />&nbsp;&nbsp;&nbsp;&nbsp;人入定西州。壬寅，宋人屯皂郊堡，行军提控完颜益都击败之。大元遣塔忽等来。<br /><br />&nbsp;&nbsp;&nbsp;&nbsp;癸卯，夏人来侵。甲辰，滕州招捕提控夏义勇讨红袄贼，败之。乙巳，诏参知政<br /><br />&nbsp;&nbsp;&nbsp;&nbsp;事李复亨提控刍粮事。己酉，夏人陷西宁州，尚书省都事仆散奴失不坐诛，驸马<br /><br />&nbsp;&nbsp;&nbsp;&nbsp;都尉徒单寿春夺官一阶，杖六十。癸丑，更定安泊逃亡出征军人罪及捕获赏格。<br /><br />&nbsp;&nbsp;&nbsp;&nbsp;甲寅，宋人出秦州，及夏人来侵。丙辰，巩州行元帅府石盏合喜报定西州之捷。<br /><br />&nbsp;&nbsp;&nbsp;&nbsp;冬十月壬戌，大元遣蒙古塔忽、讹里剌等来。己卯，陕西东路行省报绥德州之捷。<br /><br />&nbsp;&nbsp;&nbsp;&nbsp;泗州元帅府言，红袄贼一月四入寇，掠人畜而去。庚辰，上击鞠于临武殿。辛巳，<br /><br />&nbsp;&nbsp;&nbsp;&nbsp;授红袄贼时青滕阳公、本处兵马总领、元帅兼宣抚。癸未，京西山寨各设守御使、<br /><br />&nbsp;&nbsp;&nbsp;&nbsp;副，令本路府总之。谕陕西行省图复会州。上击鞠于临武殿。<br /><br />&nbsp;&nbsp;&nbsp;&nbsp;十一月丁亥朔，免越王永功朔望朝参。易水公靖安民为其下所杀。戊子，黄<br /><br />&nbsp;&nbsp;&nbsp;&nbsp;陵站略使乌古论石虎等以战阵失律，伏诛。壬辰，木星昼见于翼，积六十有<br /><br />&nbsp;&nbsp;&nbsp;&nbsp;七日伏，夜又犯灵台北第一星。甲午，河南水，遣官劝课。更浮山县名忠孝。戊<br /><br />&nbsp;&nbsp;&nbsp;&nbsp;戌，诏复卫绍王王爵，仍加开府议同三司。壬寅，山东东路军户徙许州，命行东<br /><br />&nbsp;&nbsp;&nbsp;&nbsp;平总管府治之，判官一人分司临颍。乙巳，诏柴茂权元帅左都监，盖仁贵摄右都<br /><br />&nbsp;&nbsp;&nbsp;&nbsp;监，同行元帅府于真定。是月，大元木华里国王以兵围东平。十二月甲戌，祈雪。<br /><br />&nbsp;&nbsp;&nbsp;&nbsp;礼部郎中权左司谏抹雍鲁剌上封事。戊寅，诏军官许月击鞠者三次，以习武事。<br /><br />&nbsp;&nbsp;&nbsp;&nbsp;庚辰，猎，享于太庙。乙酉，镇南军节度使温迪罕思敬上书言钱币、税赋二事。<br /><br />&nbsp;&nbsp;&nbsp;&nbsp;五年春正月丙戌朔，免朝。丁亥，世宗忌日，谒奠于启庆宫。戊子，括南京<br /><br />&nbsp;&nbsp;&nbsp;&nbsp;诸州逋户旧耕官田，给军户。壬辰，议御西夏及征南事。谕皇太子以东平御敌方<br /><br />&nbsp;&nbsp;&nbsp;&nbsp;略。甲午，谕枢密院，南伐事重，当详议其便。撰故卫王事迹，如海陵庶人例。<br /><br />&nbsp;&nbsp;&nbsp;&nbsp;丁酉，大元兵攻天井关。戊戌，宋人袭泗州西城，提控王禄死之。辛丑，太白昼<br /><br />&nbsp;&nbsp;&nbsp;&nbsp;见于牛，二百三十有二日伏。乙巳，诏诸道兵集蔡州，己酉，伐宋。庚戌，山东<br /><br />&nbsp;&nbsp;&nbsp;&nbsp;行省报东平之捷。<br /><br />&nbsp;&nbsp;&nbsp;&nbsp;二月丙辰朔，置招抚司于单州。曲赦东平府。庚申，下诏伐宋。以内族惟弼<br /><br />&nbsp;&nbsp;&nbsp;&nbsp;权同签枢密院事，行院于中京；斡勒合打权元帅府右都监，行元帅府于蔡、息；<br /><br />&nbsp;&nbsp;&nbsp;&nbsp;纳合降福权签枢密院事，行院于宿州；孛术鲁达阿权元帅右都监，完颜讹论副右<br /><br />&nbsp;&nbsp;&nbsp;&nbsp;都监，行元帅府于唐、邓。戊辰，罢怀州行元帅府，复置招抚司，与孟州经略司<br /><br />&nbsp;&nbsp;&nbsp;&nbsp;并受中京行枢密院节制。辛未，仆散安贞以元帅出息州，破宋人干净居山寺，拔<br /><br />&nbsp;&nbsp;&nbsp;&nbsp;黄土关。癸酉，以旱灾，曲赦河南路。丙子，禁京城兵器。元帅纥石烈牙叶塔破<br /><br />&nbsp;&nbsp;&nbsp;&nbsp;宋兵，复泗州。进逼濠州，至涡口，乏粮而还西城。癸未，以旱灾，诏中外。<br /><br />&nbsp;&nbsp;&nbsp;&nbsp;三月丙戌朔，上御仁安殿，祈雨，仍望祭于北郊。庚寅，宋人围唐、邓，行<br /><br />&nbsp;&nbsp;&nbsp;&nbsp;元帅府事完颜讹论力战却之。前邓州千户孛术鲁毛良虎自拔归国，讹论便宜迁其<br /><br />&nbsp;&nbsp;&nbsp;&nbsp;官三阶，授同知唐州事，乞正授以示信，从之。乙未，罢河南路行三司。丙申，<br /><br />&nbsp;&nbsp;&nbsp;&nbsp;参知政事徒单思忠进尚书右丞、兼修国史，以太子詹事仆散毅夫为参知政事。谕<br /><br />&nbsp;&nbsp;&nbsp;&nbsp;宰臣曰：“今奉御、奉职多不留心采访外事。闻章宗时近侍人秩满，以所采事定<br /><br />&nbsp;&nbsp;&nbsp;&nbsp;升降。今亦宜预为考核之法，以激劝之。”戊戌，长春节，免朝。己亥，夏因叛<br /><br />&nbsp;&nbsp;&nbsp;&nbsp;人窦赵儿之招，入据来羌城，孛术鲁合住以重赏诱胁从人为内应，督兵急攻城，<br /><br />&nbsp;&nbsp;&nbsp;&nbsp;拔之。省试经义进士，考官于常额外多放乔松等十余人。有司奏请驳放，上已允，<br /><br />&nbsp;&nbsp;&nbsp;&nbsp;寻复遣谕松等曰：“汝等中选而复黜，不能无动于心。方今久旱，恐伤和气，今<br /><br />&nbsp;&nbsp;&nbsp;&nbsp;特恩放汝矣。”庚子，赐林州行元帅府经历官康琚进士及第。琚以武阶乞赴廷试，<br /><br />&nbsp;&nbsp;&nbsp;&nbsp;故有是命。丙午，以旱筑坛祀雷雨师。壬子，雨。<br /><br />&nbsp;&nbsp;&nbsp;&nbsp;四月己未，山东行省蒙古纲言：“东莒公燕宁战败而死。宁所居天胜砦据险，<br /><br />&nbsp;&nbsp;&nbsp;&nbsp;宁亡，众无所归，变在朝夕。权署其提控孙邦佐为招抚使，黄掴兀也为总领，以<br /><br />&nbsp;&nbsp;&nbsp;&nbsp;抚其众。”遣使请命，敕有司议之。辛酉，祷雨于太庙。丙寅，仆散安贞破宋黄、<br /><br />&nbsp;&nbsp;&nbsp;&nbsp;蕲等州。壬申，俘宋宗室男女七十余口献于京师。癸酉，诏亲军中武举第而授职<br /><br />&nbsp;&nbsp;&nbsp;&nbsp;需次者，仍执旧役，廪给循常，阙至发遣。辛巳，监察御史刘从益以弹劾失当，<br /><br />&nbsp;&nbsp;&nbsp;&nbsp;夺官一阶，罢之。诏定进士中下甲及监官散阶至明威者举充县令法。<br /><br />&nbsp;&nbsp;&nbsp;&nbsp;五月甲申朔，日有食之。戊戌，宋人据楚丘，官军复之。庚子，纳兰记僧伏<br /><br />&nbsp;&nbsp;&nbsp;&nbsp;诛，告人赵锐升职四等。壬寅，陕西元帅完颜赛不遣使来献晋安、平阳之捷，方<br /><br />&nbsp;&nbsp;&nbsp;&nbsp;议其赏，御史乌古论胡鲁劾其纵将士卤掠，不副主上除乱救民之意，乞正其罪。<br /><br />&nbsp;&nbsp;&nbsp;&nbsp;上以赛不有功，诏勿问，赏议亦寝。癸卯，唐州守将讹论为元帅赛不犹子，与宋<br /><br />&nbsp;&nbsp;&nbsp;&nbsp;人战唐州境上，为宋人所败，死者七百余人，匿之而以捷闻。御史纳兰发其事。<br /><br />&nbsp;&nbsp;&nbsp;&nbsp;上以赛不故，亦不之罪，而以是意谕之。乃称纳兰敢言，录其功付有司，秩满考<br /><br />&nbsp;&nbsp;&nbsp;&nbsp;最。癸丑，东平内徙，命蒙古纲行省于邳州，王庭玉行帅府于黄陵铡<br /><br />&nbsp;&nbsp;&nbsp;&nbsp;六月甲寅朔，尚书省奏驸马都尉安贞反状，上阅奏虑其不实，谓平章政事英<br /><br />&nbsp;&nbsp;&nbsp;&nbsp;王守纯曰：“国家诛一大臣，必合天下后世公议。其令覆按之。”乙丑，遣使谕<br /><br />&nbsp;&nbsp;&nbsp;&nbsp;晋阳公郭文振、上党公完颜开各守疆土，同心济难，毋以细故启衅端，误国事。<br /><br />&nbsp;&nbsp;&nbsp;&nbsp;戊寅，仆散安贞坐谋反，并其三子皆伏诛。己卯，越王永功薨。庚辰，辍朝。壬<br /><br />&nbsp;&nbsp;&nbsp;&nbsp;午，上亲奠于殡所。秋七月己亥，义勇军叛，据砀山县。庚子，诏增给徐州、清<br /><br />&nbsp;&nbsp;&nbsp;&nbsp;口等处戍兵衣粮。己酉，砀山贼夜袭永城县，行军副总领高琬败之，命蒙古纲并<br /><br />&nbsp;&nbsp;&nbsp;&nbsp;力讨捕。辛亥，单州招抚刘琼乞移河南粮济其军，诏给之。<br /><br />&nbsp;&nbsp;&nbsp;&nbsp;八月壬子朔，罢黄陵照懈司。上谕尚书省，砀山叛军家属囚归德，旬余<br /><br />&nbsp;&nbsp;&nbsp;&nbsp;不给粮，恐伤其生。宰臣奏，已给之矣。又谕枢密，河北艰食，民欲南来者日益<br /><br />&nbsp;&nbsp;&nbsp;&nbsp;多，速令渡之，毋致殍死。癸亥，林、怀帅府邀击红袄贼于伏恩村，败之。甲子，<br /><br />&nbsp;&nbsp;&nbsp;&nbsp;诏南征溃军复归而能力战者，依出界立功格赏之。乙丑，宋人掠沈丘，杀县令。<br /><br />&nbsp;&nbsp;&nbsp;&nbsp;甲戌，命有司除逋户负租，毋征见户。<br /><br />&nbsp;&nbsp;&nbsp;&nbsp;九月甲申，以京东岁饥多盗，遣御史大夫纥石烈胡失门为宣慰使，往抚安之。<br /><br />&nbsp;&nbsp;&nbsp;&nbsp;更定监察御史违犯的决法。丁亥，诏州府及军官捕盗慢职，四品以下宣慰使决之，<br /><br />&nbsp;&nbsp;&nbsp;&nbsp;三品以下上奏裁。戊子，增授隰州招抚使轩成官，改受陕西省节制。乙巳，崇进、<br /><br />&nbsp;&nbsp;&nbsp;&nbsp;驸马都尉定国公徒单公弼薨。庚戌，岁星犯左执法。右丞相高汝砺表乞致仕，诏<br /><br />&nbsp;&nbsp;&nbsp;&nbsp;温留之。冬十月癸丑，进汝砺官荣禄大夫。命仆散毅夫行尚书省于京东，督诸军<br /><br />&nbsp;&nbsp;&nbsp;&nbsp;刍粮。乙卯，太医侯济、张子英治皇孙疾，用药瞑眩，皇孙不能任，遂不疗，罪<br /><br />&nbsp;&nbsp;&nbsp;&nbsp;当死。上曰：“济等所犯诚宜死，然在诸叔及弟兄之子，便应准法行之，以朕孙<br /><br />&nbsp;&nbsp;&nbsp;&nbsp;故杀人，所不忍也。”命杖七十，除名。尚书省言：“司、县官贪暴不法，部民<br /><br />&nbsp;&nbsp;&nbsp;&nbsp;逃亡，既有决罚，他县停匿亦宜定罪。随处土民久困徭役，客户贩鬻坐获厚利，<br /><br />&nbsp;&nbsp;&nbsp;&nbsp;官无所敛，亦宜稍及客户，以宽土民。行院帅府幕职，虽无部众，亦尝赞画戎功，<br /><br />&nbsp;&nbsp;&nbsp;&nbsp;而推赏止进官一阶，宜听主将保奏，第功行赏。”上皆从其请。戊午，遣亲军讨<br /><br />&nbsp;&nbsp;&nbsp;&nbsp;河南群盗。辛酉，大元兵攻绥德州。壬戌，夏人复侵龛谷。甲子，敕监察所弹事，<br /><br />&nbsp;&nbsp;&nbsp;&nbsp;同列不可预闻，著为令。丁卯，夏人犯定西、积石之境。戊寅，分京畿戍卒万二<br /><br />&nbsp;&nbsp;&nbsp;&nbsp;千，河中民兵八千，以许州元帅纥石烈鹤寿将之，屯潼关西。<br /><br />&nbsp;&nbsp;&nbsp;&nbsp;十一月癸未，陕西东路行省报安塞堡败夏人之捷。甲申，谕太府减损食品。<br /><br />&nbsp;&nbsp;&nbsp;&nbsp;庚寅，募民兴南阳水田。壬辰，太子、亲王、百官表贺安塞堡之捷，却之。乙未，<br /><br />&nbsp;&nbsp;&nbsp;&nbsp;夏人攻龛谷。宋人攻蕲县。红袄贼掠宿州。辛丑，诏蠲徐、邳、宿、泗等州逋租，<br /><br />&nbsp;&nbsp;&nbsp;&nbsp;官民有能垦辟闲田，除来年科征。归德、亳、寿、颍停阁逋户租外，仍蠲三之一。<br /><br />&nbsp;&nbsp;&nbsp;&nbsp;逋户田庐有司募民承业，禁其毁损，以俟来复。蒲城县民李文秀等谋反，伏诛。<br /><br />&nbsp;&nbsp;&nbsp;&nbsp;壬寅，宋人焚颍州，执防御判官而去。是日，相国寺火。大元兵攻延安。<br /><br />&nbsp;&nbsp;&nbsp;&nbsp;十二月辛亥朔，以大元兵下潼关、京兆，诏省院议之。壬子，罢避举县令法。<br /><br />&nbsp;&nbsp;&nbsp;&nbsp;丁巳，礼部侍郎乌古孙仲端、翰林待制安庭珍使北还，各迁一阶。庚申，罢河南<br /><br />&nbsp;&nbsp;&nbsp;&nbsp;义军。丁卯，诏罢新签民军，减枢密院掌兵官及京城戍兵，仍谕行院帅府，毋擅<br /><br />&nbsp;&nbsp;&nbsp;&nbsp;增设补签。辛未，罢行总管府及招讨统军检察等司。定宋人来归赏格及诈诱征防<br /><br />&nbsp;&nbsp;&nbsp;&nbsp;军人逃亡罪法。癸酉，元帅合达买住及其将士以延安功特赏赉之，仍下诏奖谕。<br /><br />&nbsp;&nbsp;&nbsp;&nbsp;闰月辛巳朔，大元兵徇~州，保大军节度使完颜六斤、权元帅右都监纥石烈<br /><br />&nbsp;&nbsp;&nbsp;&nbsp;鹤寿、右都监蒲察娄室、遥授金安军节度使女奚烈资禄皆死之。乙酉，提控术甲<br /><br />&nbsp;&nbsp;&nbsp;&nbsp;咬住破沈丘贼于陈瓦。丙戌，颁诏抚谕河南土寇。戊子，荧惑犯轩辕。己丑，孙<br /><br />&nbsp;&nbsp;&nbsp;&nbsp;r及捕盗官吾古出招降泰和县贼二千人，诏斩其首恶，余皆释之。同知保静军节<br /><br />&nbsp;&nbsp;&nbsp;&nbsp;度使郭澍以征粮失期，诬杀平民，坐诛。辛卯，官军复葭州。癸巳，通远军节度<br /><br />&nbsp;&nbsp;&nbsp;&nbsp;使孛术鲁合住削官。甲午，月犯荧惑。丙申，红袄贼入蒙城县，县官失其符印，<br /><br />&nbsp;&nbsp;&nbsp;&nbsp;军民死者甚众，贼大掠而去。戊戌，镇星昼见于轸。己亥，发兵捕京东盗。太白<br /><br />&nbsp;&nbsp;&nbsp;&nbsp;昼见于室。壬寅，发上林署粟赈贫民。陈、亳等州，鹿邑、城父诸县，盗蜂起，<br /><br />&nbsp;&nbsp;&nbsp;&nbsp;趣枢府遣官讨之。捕盗军所过残民，遣御史一人按视。军所获牛，有司以官钱收<br /><br />&nbsp;&nbsp;&nbsp;&nbsp;赎。戊申，诏定招捕土寇官赏格。己酉，更造“兴定宝泉”，每一贯当“通宝”<br /><br />&nbsp;&nbsp;&nbsp;&nbsp;四百贯。<br /><br />&nbsp;&nbsp;&nbsp;&nbsp;元光年春正月庚戌朔，免朝。辛亥，世宗忌辰，谒奠于启庆宫。元帅惟弼破<br /><br />&nbsp;&nbsp;&nbsp;&nbsp;红袄贼于张骞店。壬子，遣官垦种京东、西、南三路水田。甲寅，禁非边关急速<br /><br />&nbsp;&nbsp;&nbsp;&nbsp;事无驰传，有滥乘者州县径白省部，四方馆从御史台，外路从分按御史治之。诏<br /><br />&nbsp;&nbsp;&nbsp;&nbsp;陕西西路行省徙京兆者，兵退还治平凉。坊州刺史把移失剌以弃城，伏诛。郑州<br /><br />&nbsp;&nbsp;&nbsp;&nbsp;防御使裴满羊哥、同知防御使古里甲石伦除名。平西节度使把古咬住夺官一阶。<br /><br />&nbsp;&nbsp;&nbsp;&nbsp;丁卯，诏抚谕京东百姓。<br /><br />&nbsp;&nbsp;&nbsp;&nbsp;二月壬午，诏徙中京、唐、邓、商、虢、许、陕等州屯军及诸军家属赴京兆、<br /><br />&nbsp;&nbsp;&nbsp;&nbsp;同、华就粮屯。乙酉，陕西西路行省请以厚赏募河西蕃部族寺僧，图复大通城，<br /><br />&nbsp;&nbsp;&nbsp;&nbsp;命行省枢密院筹之。癸巳，上谕宰臣，宋人以重兵攻平舆、褒信，我师力战却之，<br /><br />&nbsp;&nbsp;&nbsp;&nbsp;又侦知其事状之详。若俟帅府上功推赏，岂急于劝奖之道？其遣清望官，赍空名<br /><br />&nbsp;&nbsp;&nbsp;&nbsp;宣敕，核实给之。乙未，诏谕河南、陕西。大元兵屯葭州。壬寅，权定行省、枢<br /><br />&nbsp;&nbsp;&nbsp;&nbsp;府、元帅府辄杖左右司、经历司官罪法。甲辰，上念~延被兵，又延安受围，尝<br /><br />&nbsp;&nbsp;&nbsp;&nbsp;发民粟给军。诏除延安、~、坊、丹、葭、绥德税租，仍令有司偿其粟直，不足<br /><br />&nbsp;&nbsp;&nbsp;&nbsp;者许补官。戊申，恒州军变，万户呼延У惹в嗳松甭映侵校焚庐舍而去。己<br /><br />&nbsp;&nbsp;&nbsp;&nbsp;酉，遣元帅左监军讹可行元帅府事，节制三路军马伐宋，同签枢密院事时全行院<br /><br />&nbsp;&nbsp;&nbsp;&nbsp;事，副之。<br /><br />&nbsp;&nbsp;&nbsp;&nbsp;三月辛酉，宋人掠确山县之刘村。丙寅，岁星犯太微左执法。戊辰，枢密院<br /><br />&nbsp;&nbsp;&nbsp;&nbsp;委差官贾天安上书言利害。壬申，尚书右丞徒单思忠以病马输官，冒取高价，御<br /><br />&nbsp;&nbsp;&nbsp;&nbsp;史劾之，有司以监主自盗论死，上顾惜大体，降授陈州防御使。癸酉，提控李师<br /><br />&nbsp;&nbsp;&nbsp;&nbsp;林败夏人于永木岭。郭文振表，近得俘者言，南北合兵将攻河南、陕西。诏枢密<br /><br />&nbsp;&nbsp;&nbsp;&nbsp;备御。夏四月辛巳，以金吾卫上将军、劝农使讹可签枢密院事。置大司农司，设<br /><br />&nbsp;&nbsp;&nbsp;&nbsp;大司农卿、少卿、丞，京东、西、南三路置行司，并兼采访事。壬午，大元兵攻<br /><br />&nbsp;&nbsp;&nbsp;&nbsp;陵川县。丁酉，林怀路行元帅府事惟良削官两阶，罢之。更定辟举县令之法，而<br /><br />&nbsp;&nbsp;&nbsp;&nbsp;复行之。戊戌，籍丁忧待阙、追殿等官，备防秋。丁未，行枢密院报淮南之捷。<br /><br />&nbsp;&nbsp;&nbsp;&nbsp;五月戊申朔，大元兵屯隰、吉、翼等州。壬戌，讹可、时全军大败。甲子，<br /><br />&nbsp;&nbsp;&nbsp;&nbsp;讹可以败绩当死，上面数而责之，勉其后效命，K官两阶。丁卯，召致政胥鼎等<br /><br />&nbsp;&nbsp;&nbsp;&nbsp;赴省议利害。壬申，时全伏诛。<br /><br />&nbsp;&nbsp;&nbsp;&nbsp;六月戊寅朔，造舟运陕西粮，由大庆关渡抵湖城。癸未，大赦。陈州防御使<br /><br />&nbsp;&nbsp;&nbsp;&nbsp;吕子羽坐乏军兴，自尽。制诸监官及八品以下职事，丁忧、待阙、任满、遥授者，<br /><br />&nbsp;&nbsp;&nbsp;&nbsp;试补侍卫亲军。命各路司农司设捕盗方略。丁酉，红袄贼掠柳子镇，驱百姓及驿<br /><br />&nbsp;&nbsp;&nbsp;&nbsp;马而去，提控张r追击，夺所掠还。伪监军王二据黎阳县，提控王泉讨之，复其<br /><br />&nbsp;&nbsp;&nbsp;&nbsp;城。秋七月庚戌，大元将按察邬以其众屯晋安、冀州之境。丙辰，上党公完颜开<br /><br />&nbsp;&nbsp;&nbsp;&nbsp;复泽州。己未，归德行枢密院王庭玉报曹州破红袄贼之捷。庚申，定监当官选法。<br /><br />&nbsp;&nbsp;&nbsp;&nbsp;河北群盗犯封丘、开封界，令枢密院御捕。甲子，京东总帅纥石烈牙吾塔请自今<br /><br />&nbsp;&nbsp;&nbsp;&nbsp;行院帅府幕职，有过得自决之。不允。戊辰，红袄贼袭徐州之十八里砦，又袭古<br /><br />&nbsp;&nbsp;&nbsp;&nbsp;城、桃园，官军破之。乙亥，太白昼见经天，与日争光。<br /><br />&nbsp;&nbsp;&nbsp;&nbsp;八月丁丑，定西征将士官赏有差。己卯，彗星见西方。甲申，增定藏匿逃亡<br /><br />&nbsp;&nbsp;&nbsp;&nbsp;亲军罪及告捕赏格。积石州蕃族叛附于夏，巩州提控尼旁古三郎讨之，获羊千口，<br /><br />&nbsp;&nbsp;&nbsp;&nbsp;进尚膳，诏却之。以彗星见，改元，大赦。谕旨宰臣曰：“赦书已颁，时刻之间，<br /><br />&nbsp;&nbsp;&nbsp;&nbsp;人命所系。其令将命者速往，计期而至。”以大司农把胡鲁为参知政事。癸巳，<br /><br />&nbsp;&nbsp;&nbsp;&nbsp;河间公移剌众家奴、高阳公张甫兵复河间府，是日，报捷者始达。上以道途梗塞，<br /><br />&nbsp;&nbsp;&nbsp;&nbsp;报者艰虞，命厚赏之。夏人入德顺。壬寅，祈雨。<br /><br />&nbsp;&nbsp;&nbsp;&nbsp;九月丙午朔，以左右警巡使兼弹压。谕陕西行省备边。壬子，牙吾塔请以兵<br /><br />&nbsp;&nbsp;&nbsp;&nbsp;由寿州渡淮，捣宋人巢穴，不从。乙卯，议经略淮南。己巳，宋人掠遂平县之石<br /><br />&nbsp;&nbsp;&nbsp;&nbsp;砦店，复侵南阳，唐州提控夹谷九住败之。冬十月丁丑，夏人掠德顺之神林堡。<br /><br />&nbsp;&nbsp;&nbsp;&nbsp;壬午，宋张惠攻零子镇，为斡鲁朵所败，虏其裨将二人。河中府万户孙仲威执其<br /><br />&nbsp;&nbsp;&nbsp;&nbsp;安抚使阿不罕胡鲁剌据城叛，陕西行省遣将讨平之。癸未，复曹州。甲申，上猎<br /><br />&nbsp;&nbsp;&nbsp;&nbsp;于近郊，诏免百官送迎，且勿令治道，以劳百姓。庚寅，徙彰德招抚使杜先军于<br /><br />&nbsp;&nbsp;&nbsp;&nbsp;卫州。乙未，大元兵下荣州之胡壁堡及临晋。庚子，诏所司巡护避兵民资产。甲<br /><br />&nbsp;&nbsp;&nbsp;&nbsp;辰，以京兆官民避兵南山者多至百万，诏兼同知府事完颜霆等安抚其众。<br /><br />&nbsp;&nbsp;&nbsp;&nbsp;十一月丁未，大元兵徇同州，定国军节度使李复亨、同知定国军节度使讹可<br /><br />&nbsp;&nbsp;&nbsp;&nbsp;皆自尽。甲寅，京东总帅牙吾塔报临淮破宋兵之捷。戊辰，大元蒙古蒲花攻凤翔<br /><br />&nbsp;&nbsp;&nbsp;&nbsp;府。<br /><br />&nbsp;&nbsp;&nbsp;&nbsp;十二月乙亥朔，上谓皇太子曰：“吾尝夜思天下事，必索烛以记，明而即行，<br /><br />&nbsp;&nbsp;&nbsp;&nbsp;汝亦当然。”以河中治中侯小叔权元帅府右都监，许便宜行事。乙酉，迁同知平<br /><br />&nbsp;&nbsp;&nbsp;&nbsp;阳府事史咏龙虎卫上将军，赐号“守节忠臣”，权行平阳公府事。丁亥，叠州总<br /><br />&nbsp;&nbsp;&nbsp;&nbsp;管青宜可卒，特命其子角袭职。诏谕近侍局曰：“奉御、奉职皆少年，不知书。<br /><br />&nbsp;&nbsp;&nbsp;&nbsp;朕忆曩时置说书人，日为讲论自古君臣父子之教，使知所以事上者，其复置。”<br /><br />&nbsp;&nbsp;&nbsp;&nbsp;己丑，兰州提控唐括P败夏人于质孤堡。大元以大军攻凤翔。<br /><br />&nbsp;&nbsp;&nbsp;&nbsp;二年春正月甲辰朔，诏免朝贺。乙巳，世宗忌日，谒奠于启庆宫。右丞相汝<br /><br />&nbsp;&nbsp;&nbsp;&nbsp;砺乞致政，上面谕使留。大元兵下河中府，权元帅右都监侯小叔复之。壬子，寿<br /><br />&nbsp;&nbsp;&nbsp;&nbsp;州防御使完颜乃剌夺官四阶。甲寅，上谕宰臣曰：“向有人言便宜事，卿等屡奏<br /><br />&nbsp;&nbsp;&nbsp;&nbsp;乞作中旨行之。帝王从谏足矣，岂可掠人之美以为己出哉！”戊午，四方馆瘸驴<br /><br />&nbsp;&nbsp;&nbsp;&nbsp;以罪罢，宰臣请以散地羁縻之，上曰：“此辈豪杰，正须诚待，若以术制，适使<br /><br />&nbsp;&nbsp;&nbsp;&nbsp;自疑。但不畀军政，外补何害？”授瘸驴恒州刺史。又谓：“鬻爵恩例有丁忧官<br /><br />&nbsp;&nbsp;&nbsp;&nbsp;得起复者，是教人以不孝也，何为著此令哉？”丁卯，大元兵复下河中府。<br /><br />&nbsp;&nbsp;&nbsp;&nbsp;二月甲戌朔，皇后生辰，诏免贺礼。己卯，丞相汝砺朝会，免拜，设榻殿下，<br /><br />&nbsp;&nbsp;&nbsp;&nbsp;久立赐休。壬午，诏“军官犯罪，旧制更不可任用，今多故之秋，人才难得，朕<br /><br />&nbsp;&nbsp;&nbsp;&nbsp;欲除大罪外，徒刑追配有武艺善掌兵者，量才复用。其令尚书省议以闻”。丁亥，<br /><br />&nbsp;&nbsp;&nbsp;&nbsp;大赦。己亥，凤翔围解。石盏合喜加金紫光禄大夫，升左监军，特授大名府谷忽<br /><br />&nbsp;&nbsp;&nbsp;&nbsp;申猛安，完颜仲元加光禄大夫，升右监军，特授河北东路洮委必剌猛安，各赐金<br /><br />&nbsp;&nbsp;&nbsp;&nbsp;Q带有差。<br /><br />&nbsp;&nbsp;&nbsp;&nbsp;三月甲辰朔，宋人袭汝阳。壬子，诫谕平章英王守纯崇饮。癸丑，以河中府<br /><br />&nbsp;&nbsp;&nbsp;&nbsp;推官籍阿外权元帅右都监，代领侯小叔军。甲寅，上谓宰臣：“人有才堪任事，<br /><br />&nbsp;&nbsp;&nbsp;&nbsp;其心不下者，终不足贵。”丞相汝砺对曰：“其心不正而济之以才，所谓虎而翼<br /><br />&nbsp;&nbsp;&nbsp;&nbsp;者也，虽古圣人亦未易知。”上以为然。丙辰，长春节，免朝。以户部尚书石盏<br /><br />&nbsp;&nbsp;&nbsp;&nbsp;畏忻为参知政事，兼修国史。辛酉，禁茶。壬戌，诏以凤翔战功及颁赏等级遍谕<br /><br />&nbsp;&nbsp;&nbsp;&nbsp;诸郡。甲子，以完颜伯嘉权参知政事，行尚书省于河中府。辛未，诏职官犯罪非<br /><br />&nbsp;&nbsp;&nbsp;&nbsp;死罪除名，遇赦幸免，有才干者中外并用。夏四月癸酉朔，复霍州汾西县，诏给<br /><br />&nbsp;&nbsp;&nbsp;&nbsp;空名宣敕，迁赏将士之有功者。丙子，设京兆南山安抚司。丁丑，故凤翔万户完<br /><br />&nbsp;&nbsp;&nbsp;&nbsp;颜丑和以死节赠怀远大将军，授刺史职。其父恕除以功例赏外，迁两官，升职二<br /><br />&nbsp;&nbsp;&nbsp;&nbsp;等。己卯，遣官阅河南帅府见兵，籍闲官豪右亲丁及辽东、河北客户为军。庚子，<br /><br />&nbsp;&nbsp;&nbsp;&nbsp;募西山猎户为军。<br /><br />&nbsp;&nbsp;&nbsp;&nbsp;五月癸卯朔，始造“元光重宝”。丙午，复河中府及荣州，遣人持檄招前恒<br /><br />&nbsp;&nbsp;&nbsp;&nbsp;山公武仙。乙卯，权平阳公史咏复霍州及洪洞县。丁巳，始造“元光珍货”，同<br /><br />&nbsp;&nbsp;&nbsp;&nbsp;银行用。戊午，以檄招东平严实。己未，参知政事毅夫言：“胁从人号‘忠孝军’，<br /><br />&nbsp;&nbsp;&nbsp;&nbsp;而置沿淮者所为多不法，请防闲之。”上曰：“人心无常，顾驭之何如耳。驭之<br /><br />&nbsp;&nbsp;&nbsp;&nbsp;有术，远方犹且听命，况此辈乎！不然，虽左右亦难防闲。正在廓开大度而已。<br /><br />&nbsp;&nbsp;&nbsp;&nbsp;若是而不能致太平者，命也。”庚申，签河南路寄居官民充军。辛酉，徙晋阳公<br /><br />&nbsp;&nbsp;&nbsp;&nbsp;郭文振兵于孟州。甲子，徙权平阳公史咏兵于解州、河中府。<br /><br />&nbsp;&nbsp;&nbsp;&nbsp;六月乙亥，京东总帅牙吾塔报淮南之捷。丁亥，罢行省所置监察御史兼弹压<br /><br />&nbsp;&nbsp;&nbsp;&nbsp;之职。戊子，议遣人招李全、严实、张林。甲午，诏罢河中行省，置元帅府。辛<br /><br />&nbsp;&nbsp;&nbsp;&nbsp;丑，遥授静难军节度使颜盏虾<虫麻>等以保凤翔功进官。秋七月壬寅朔，夏人犯积<br /><br />&nbsp;&nbsp;&nbsp;&nbsp;石州，羌界寺族多陷没，惟桑逋寺僧看逋、昭逋、厮没及答那寺僧奔鞠等拒而不<br /><br />&nbsp;&nbsp;&nbsp;&nbsp;从。诏赏诸僧钤辖正将等官，而给以廪禄。乙巳，遣兵守卫解州盐池。庚戌，以<br /><br />&nbsp;&nbsp;&nbsp;&nbsp;空名宣敕迁赏诸部降人。壬子，除市易用银及银与宝泉私相易之禁。癸丑，敕诸<br /><br />&nbsp;&nbsp;&nbsp;&nbsp;御史曰：“琐细事非人主所宜诘，然凡涉奸弊，靡不有关国政者。比闻朝官及承<br /><br />&nbsp;&nbsp;&nbsp;&nbsp;应人月给俸粮，多杂糠土，有司所收曷尝有是物哉。至于出纳斗斛，亦小大不一，<br /><br />&nbsp;&nbsp;&nbsp;&nbsp;此皆理所不容者，而台官初不问。事事须朕言之，安用汝曹也！”乙卯，丹凤门<br /><br />&nbsp;&nbsp;&nbsp;&nbsp;坏。丁巳，阴坡族之骨鞠门等叛归夏，元帅夹谷瑞发兵讨之，以捷闻。御史中丞<br /><br />&nbsp;&nbsp;&nbsp;&nbsp;师安石言制敌二事。戊午，宰臣方对次，有司奏前奉御温敦太平卒。上大骇曰：<br /><br />&nbsp;&nbsp;&nbsp;&nbsp;“朕屡欲授太平一职，每以事阻，今仅授之未数日而亡，岂非天耶！”因谓宰臣<br /><br />&nbsp;&nbsp;&nbsp;&nbsp;曰：“海陵时有护卫二人私语，一曰富贵在天，一曰由君所赐。海陵窃闻之，诏<br /><br />&nbsp;&nbsp;&nbsp;&nbsp;授言由君所得以五品职，意谓诚由己也，而其人以疾竟不及授。章宗秋猎，闻平<br /><br />&nbsp;&nbsp;&nbsp;&nbsp;章张万公薨，叹曰：‘朕乃将拜万公丞相，而遂不起，命也。’”乙丑，诏籍陕<br /><br />&nbsp;&nbsp;&nbsp;&nbsp;西路侨居官民为军。<br /><br />&nbsp;&nbsp;&nbsp;&nbsp;八月辛未朔，邳州从宜经略使纳合六哥等率都统金山颜俊以沂州百余人，晨<br /><br />&nbsp;&nbsp;&nbsp;&nbsp;入省署，杀行尚书省蒙古纲，据州反。壬申，诏赏京兆路官军保全南山诸谷之功，<br /><br />&nbsp;&nbsp;&nbsp;&nbsp;以所全人数多寡为等第，千人以上官一阶，三千人以上两阶，五千人以上三阶，<br /><br />&nbsp;&nbsp;&nbsp;&nbsp;仍升职一等，能以力战护之者又增一阶，战没者就以赠之。甲戌，遣官持空名宣<br /><br />&nbsp;&nbsp;&nbsp;&nbsp;敕，谕以重赏招纳合六哥，拒命，即命牙吾塔合行院兵讨灭之。乙亥，火星入鬼<br /><br />&nbsp;&nbsp;&nbsp;&nbsp;宿中，掩积尸气。乙酉，诏能捕获反贼六哥者，除见定官外，仍与世袭谋克。丙<br /><br />&nbsp;&nbsp;&nbsp;&nbsp;戌，遣官分行蔡、息、陈、亳、唐、邓、裕诸州，洎司农司州县吏同议，凡民丁<br /><br />&nbsp;&nbsp;&nbsp;&nbsp;相聚立砦避兵，与各巡检军相依者，五十户以上置砦长一员，百户增副一员，仍<br /><br />&nbsp;&nbsp;&nbsp;&nbsp;先迁一官，能安民弭盗劝农者论功注授。<br /><br />&nbsp;&nbsp;&nbsp;&nbsp;九月庚子朔，日有食之。宋人入寿州，女奚烈蒲乃力战却之。壬寅，枢密院<br /><br />&nbsp;&nbsp;&nbsp;&nbsp;奏提控术甲v只罕破宋人之功。甲辰，宋人攻南阳。丙午，牙塔报桃园、淮阳之<br /><br />&nbsp;&nbsp;&nbsp;&nbsp;捷，并以纳合六哥结构李全之状来告。戊申，降人孙邦佐自李全军中归，遥授知<br /><br />&nbsp;&nbsp;&nbsp;&nbsp;东平府兼山东西路兵马都总管。官军与宋人力战于胡陂而却之，提控术虎春儿为<br /><br />&nbsp;&nbsp;&nbsp;&nbsp;所杀。癸丑，纳合六哥所署伪都统乌古论赛汉、夹谷留住等来归。己未，赠术虎<br /><br />&nbsp;&nbsp;&nbsp;&nbsp;春儿银青荣禄大夫。丙寅，也胡鲁等拔邳州南城。丁卯，权御史中丞帅安石等<br /><br />&nbsp;&nbsp;&nbsp;&nbsp;劾英王守纯不实，付有司鞠治，寻诏免罪，而犹责论之。冬十月癸酉，徙晋阳公<br /><br />&nbsp;&nbsp;&nbsp;&nbsp;郭文振等兵于卫州。乙亥，制行枢密院及元帅府，农隙之月分番巡徼校猎，月不<br /><br />&nbsp;&nbsp;&nbsp;&nbsp;过三次。丁丑，上猎于近郊。己卯，于太庙。壬午，火星犯灵台。乙酉，上猎<br /><br />&nbsp;&nbsp;&nbsp;&nbsp;于近郊。辛卯，诏石壕店、渑池、永宁县各屯兵千人。壬辰，滕州人时明谋反，<br /><br />&nbsp;&nbsp;&nbsp;&nbsp;伏诛。戊戌，唐、邓行元帅报淮南之捷。<br /><br />&nbsp;&nbsp;&nbsp;&nbsp;十一月己亥，红袄贼伪监军徐福等来降。诏进牙吾塔官一阶，赐金币有差。<br /><br />&nbsp;&nbsp;&nbsp;&nbsp;辛丑，总帅牙吾塔报邳州之捷，函叛人六哥首以献。开封县境有虎A人，诏亲军<br /><br />&nbsp;&nbsp;&nbsp;&nbsp;百人射杀之，赏射获者银二十两，而以内府药赐伤者。丙午，邳州红袄贼三千来<br /><br />&nbsp;&nbsp;&nbsp;&nbsp;降，初拟置诸陈、许之间，上以为“若辈虽降，家属尚在河朔，余党必杀之，所<br /><br />&nbsp;&nbsp;&nbsp;&nbsp;得者寡而被害者众，亦复安忍？不若命使抚谕，加以官赏而遣之还。果忠于我，<br /><br />&nbsp;&nbsp;&nbsp;&nbsp;虽处河朔岂负我耶？且余众感恩，将有效顺者矣”。戊午，以上党公完颜开之请，<br /><br />&nbsp;&nbsp;&nbsp;&nbsp;谕开及郭文振、史咏、王遇、张道、卢芝等各与所邻帅府相视可耕土田，及濒河<br /><br />&nbsp;&nbsp;&nbsp;&nbsp;北岸之地，分界而种之，以给军饷。辛酉，巩州行元帅府报会州破夏人之捷。<br /><br />&nbsp;&nbsp;&nbsp;&nbsp;十二月己巳朔，徙沿淮巡检边军于内地。癸酉，以空名宣命金银符给完颜开<br /><br />&nbsp;&nbsp;&nbsp;&nbsp;赏功。辛巳，诏延安土人充司县官义军使者选人代之，量免其民差税。邳州民丁<br /><br />&nbsp;&nbsp;&nbsp;&nbsp;死战阵者各赠官一阶。归德、徐、邳、宿、泗、永、亳、颍、寿等州复业及新地<br /><br />&nbsp;&nbsp;&nbsp;&nbsp;民，免差税二年，见户一年，尝供给邳州者复免一年之半，睢州、陈留、杞县免<br /><br />&nbsp;&nbsp;&nbsp;&nbsp;三之一。<br /><br />&nbsp;&nbsp;&nbsp;&nbsp;丁亥，上不豫，免朝。戊子，皇太子率百官及王妃、公主入问起居。己丑，<br /><br />&nbsp;&nbsp;&nbsp;&nbsp;复入问起居。庚寅，上崩于宁德殿，寿六十有一。上疾大渐，暮夜，近臣皆出，<br /><br />&nbsp;&nbsp;&nbsp;&nbsp;惟前朝资明夫人郑氏年老侍侧，上知其可托，诏之曰：“速召皇太子主后事。”<br /><br />&nbsp;&nbsp;&nbsp;&nbsp;言绝而崩。夫人秘之。是夜，皇后及遣妃庞氏问安寝阁。庞氏阴狡机慧，常以其<br /><br />&nbsp;&nbsp;&nbsp;&nbsp;子守纯年长不得立，心鞅鞅。夫人恐其为变，即绐之曰：“上方更衣，后妃可少<br /><br />&nbsp;&nbsp;&nbsp;&nbsp;休他室。”伺其入，遽钥之，急召大臣，传遗诏立皇太子，始启户出后妃，发丧。<br /><br />&nbsp;&nbsp;&nbsp;&nbsp;皇太子方入宫，英王守纯已先入，皇太子知之，分遣枢密院官及东宫亲卫军官移<br /><br />&nbsp;&nbsp;&nbsp;&nbsp;剌蒲阿集军三万余于东华门街。部署即定，命护卫四人监守纯于近侍局，乃即皇<br /><br />&nbsp;&nbsp;&nbsp;&nbsp;帝位于柩前。壬辰，宣遗诏。是日，诏赦中外。明年<br /><br />&nbsp;&nbsp;&nbsp;&nbsp;正月戊戌朔，改元正大，谥大行曰继天兴统述道勤仁英武圣孝皇帝，庙号宣<br /><br />&nbsp;&nbsp;&nbsp;&nbsp;宗。三月庚申，葬德陵。<br /><br />&nbsp;&nbsp;&nbsp;&nbsp;赞曰：宣宗当金源末运，虽乏拨乱反正之材，而有励精图治之志。迹其勤政<br /><br />&nbsp;&nbsp;&nbsp;&nbsp;忧民，中兴之业盖可期也，然而卒无成功者何哉？良由性本猜忌，崇信御，奖<br /><br />&nbsp;&nbsp;&nbsp;&nbsp;用吏胥，苛刻成风，举措失当故也。执中元恶，此岂可相者乎，顾乃怀其援立之<br /><br />&nbsp;&nbsp;&nbsp;&nbsp;私，自除廉陛之分，悖礼甚矣。高琪之诛执中，虽云除恶，律以《春秋》之法，<br /><br />&nbsp;&nbsp;&nbsp;&nbsp;岂逃赵鞅晋阳之责？既不能罪而遂相之，失之又失者也。迁汴之后，北顾大元之<br /><br />&nbsp;&nbsp;&nbsp;&nbsp;朝日益隆盛，智识之士孰不先知？方且狃于余威，牵制群议，南开宋衅，西启夏<br /><br />&nbsp;&nbsp;&nbsp;&nbsp;侮，兵力既分，功不补患。曾未数年，昔也日辟国百里，今也日蹙国里，其能济<br /><br />&nbsp;&nbsp;&nbsp;&nbsp;乎？再迁遂至失国，岂不重可叹哉！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2707);">加入书签</a><a
                        href="2706.html">上一页</a>&larr;<a href="index.html">返回列表</a>&rarr;<a
                            href="2708.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2706.html"; var next_page = "2708.html"; var index_page = "index.html"; var sortid = "9"; var article_id = "43"; var chapter_id = "2707"; var articlename = "金史"; var chaptername = " 卷十六 本纪第十六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>