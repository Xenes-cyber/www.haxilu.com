<!DOCTYPE html>
<html>
<head>
<meta charset="gbk" />
<title>金史- 卷五十 志第三十一-在线阅读-哈西文学网</title>
<meta name="keywords" content="脱脱等，金史， 卷五十 志第三十一全文， 卷五十 志第三十一在线阅读 哈西文学网" />
<meta name="description" content="哈西文学网提供脱脱等的金史  卷五十 志第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2742.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2742.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 志第三十一</h1>
            <div class="link xb">
                <a href="2741.html">上一页</a>&larr;<a href="index.html">返回列表</a>&rarr;<a
                    href="2743.html">下一页</a></div>			
            <div id="BookText">&nbsp;&nbsp;&nbsp;&nbsp;◎食货五<br /><br />&nbsp;&nbsp;&nbsp;&nbsp;○榷场<br /><br />&nbsp;&nbsp;&nbsp;&nbsp;与敌国互市之所也。皆设场官，严厉禁，广屋宇以通二国之货，岁之所获亦<br /><br />&nbsp;&nbsp;&nbsp;&nbsp;大有助于经用焉。熙宗皇统二年五月，许宋人之请，遂各置于两界。九月，命寿<br /><br />&nbsp;&nbsp;&nbsp;&nbsp;州、邓州、凤翔府等处皆置。海陵正隆四年正月，罢凤翔府、唐、邓、颍、蔡、<br /><br />&nbsp;&nbsp;&nbsp;&nbsp;巩、洮等州并胶西县所置者，而专置于泗州。寻伐宋，亦罢之。五年八月，命榷<br /><br />&nbsp;&nbsp;&nbsp;&nbsp;场起赴南京。国初于西北招讨司之燕子城、北羊城之间尝置之，以易北方牧畜。<br /><br />&nbsp;&nbsp;&nbsp;&nbsp;世宗大定三年，市马于夏国之榷场。四年，以尚书省奏，复置泗、寿、蔡、唐、<br /><br />&nbsp;&nbsp;&nbsp;&nbsp;邓、颍、密、凤翔、秦、巩、洮诸场。七年，禁秦州场不得卖米面、及羊豕之腊、<br /><br />&nbsp;&nbsp;&nbsp;&nbsp;并可作军器之物入外界。十七年二月，上谓宰臣曰：“宋人喜生事背盟，或与大<br /><br />&nbsp;&nbsp;&nbsp;&nbsp;石交通，恐枉害生灵，不可不备。其陕西沿边榷场可止留一处，余悉罢之。令所<br /><br />&nbsp;&nbsp;&nbsp;&nbsp;司严察奸细。”前此，以防奸细，罢西界兰州、保安、绥德三榷场。二十一年正<br /><br />&nbsp;&nbsp;&nbsp;&nbsp;月，夏国王李仁孝上表乞复置，以保安、兰州无所产，而且税少，惟于绥德为要<br /><br />&nbsp;&nbsp;&nbsp;&nbsp;地，可复设互市，命省臣议之。宰臣以陕西邻西夏，边民私越境盗窃，缘有榷场，<br /><br />&nbsp;&nbsp;&nbsp;&nbsp;故奸人得往来，拟东胜可依旧设，陕西者并罢之。上曰：“东胜与陕西道路隔绝，<br /><br />&nbsp;&nbsp;&nbsp;&nbsp;贸易不通，其令环州置一场。”寻于绥德州复置一场。<br /><br />&nbsp;&nbsp;&nbsp;&nbsp;十二月，禁寿州榷场受分例。分例者，商人贽见场官之钱币也。<br /><br />&nbsp;&nbsp;&nbsp;&nbsp;章宗明昌二年七月，尚书省以泗州榷场自前关防不严，遂奏定从大定五年制，<br /><br />&nbsp;&nbsp;&nbsp;&nbsp;官为增修舍屋，倍设阑禁，委场官及提控所拘榷，以提刑司举察。惟东胜、净、<br /><br />&nbsp;&nbsp;&nbsp;&nbsp;庆州，来远军者仍旧，余皆修完之。泗州场，大定间，岁获五万三千四百六十七<br /><br />&nbsp;&nbsp;&nbsp;&nbsp;贯，承安元年，增为十万七千八百九十三贯六百五十三文。所须杂物，泗州场岁<br /><br />&nbsp;&nbsp;&nbsp;&nbsp;供进新茶千胯、荔支五百斤、圆眼五百斤、金橘六千斤、橄榄五百斤、芭蕉干三<br /><br />&nbsp;&nbsp;&nbsp;&nbsp;百个、苏木千斤、温柑七千个、橘子八千个、沙糖三百斤、生姜六百斤、栀子九<br /><br />&nbsp;&nbsp;&nbsp;&nbsp;十称、犀象丹砂之类不与焉。宋亦岁得课四万三千贯。秦州西子城场，大定间，<br /><br />&nbsp;&nbsp;&nbsp;&nbsp;岁获三万三千六百五十六贯，承安元年，岁获十二万二千九十九贯。承安二年，<br /><br />&nbsp;&nbsp;&nbsp;&nbsp;复置于保安、兰州。三年九月，行枢密院奏：“斜出等告开榷场，拟于辖里尼要<br /><br />&nbsp;&nbsp;&nbsp;&nbsp;安置。”许自今年十一月贸易。寻定制，随路榷场若以见钱入外界、与外人交易<br /><br />&nbsp;&nbsp;&nbsp;&nbsp;者，徒五年，三斤以上死。宋界诸场，以伐宋皆罢。泰和八年八月，以与宋和，<br /><br />&nbsp;&nbsp;&nbsp;&nbsp;宋人请如旧置之，遂复置于唐、邓、寿、泗、息州及秦、凤之地。<br /><br />&nbsp;&nbsp;&nbsp;&nbsp;宣宗贞v元年，秦州榷场为宋人所焚。二年，陕西安抚副使乌古论衮州复开<br /><br />&nbsp;&nbsp;&nbsp;&nbsp;设之，岁所获以十数万计。三年七月，议欲听榷场互市用银，而计数税之。上曰：<br /><br />&nbsp;&nbsp;&nbsp;&nbsp;“如此，是公使银入外界也。”平章尽忠、权参知政事德升曰：“赏赐之用莫如<br /><br />&nbsp;&nbsp;&nbsp;&nbsp;银绢，而府库不足以给之。互市虽有禁，而私易者自如。若税之，则敛不及民而<br /><br />&nbsp;&nbsp;&nbsp;&nbsp;用可足。”平章高琪曰：“小人敢犯，法不行尔，况许之乎？今军未息，而产银<br /><br />&nbsp;&nbsp;&nbsp;&nbsp;之地皆在外界，不禁则公私指日罄矣！”上曰：“当熟计之。”兴定元年，集贤<br /><br />&nbsp;&nbsp;&nbsp;&nbsp;咨议官吕鉴言：“尝监息州榷场，每场获布数千匹，银数百两，兵兴之后皆失之。”<br /><br />&nbsp;&nbsp;&nbsp;&nbsp;金银之税。世宗大定五年，听人射买宝山县银冶。九年，御史台奏河南府以<br /><br />&nbsp;&nbsp;&nbsp;&nbsp;和买金银，抑配百姓，且下其直。上曰：“初，朕欲泉货流通，故令行，岂可反<br /><br />&nbsp;&nbsp;&nbsp;&nbsp;害民乎？”遂罢之。十二年，诏金银坑冶，恣民采，毋收税。二十七年，尚书省<br /><br />&nbsp;&nbsp;&nbsp;&nbsp;奏：“听民于农隙采银，承纳官课。”明昌二年，天下见在金千二百余铤，银五<br /><br />&nbsp;&nbsp;&nbsp;&nbsp;十五万二千余铤。三年，以提刑司言，封诸处银冶，禁民采炼。五年，以御史台<br /><br />&nbsp;&nbsp;&nbsp;&nbsp;奏，请令民采炼随处金银铜冶，上命尚书省议之。宰臣议谓：“国家承平日久，<br /><br />&nbsp;&nbsp;&nbsp;&nbsp;户口增息，虽尝禁之，而贫人苟求生计，聚众私炼。上有禁之之名。而无杜绝之<br /><br />&nbsp;&nbsp;&nbsp;&nbsp;实，故官无利而民多犯法。如令民射买，则贫民壮者为夫匠，老稚供杂役，各得<br /><br />&nbsp;&nbsp;&nbsp;&nbsp;均齐，而射买之家亦有余利。如此，则可以久行。比之官役顾工，糜费百端者，<br /><br />&nbsp;&nbsp;&nbsp;&nbsp;有间矣。”遂定制，有冶之地，委谋克县令籍数，召募射买。禁权要、官吏、弓<br /><br />&nbsp;&nbsp;&nbsp;&nbsp;兵、里胥皆不得与。如旧场之例，令州府长官一员提控，提刑司访察而禁治之。<br /><br />&nbsp;&nbsp;&nbsp;&nbsp;上曰：“此终非长策。”参知政事胥持国曰：“今姑听如此，后有利然后设官可<br /><br />&nbsp;&nbsp;&nbsp;&nbsp;也。譬之酒酤，盖先为坊场，从后官榷也。”上亦以为然，遂从之。坟山、西银<br /><br />&nbsp;&nbsp;&nbsp;&nbsp;山之银窟凡百一十有三。<br /><br />&nbsp;&nbsp;&nbsp;&nbsp;○和籴<br /><br />&nbsp;&nbsp;&nbsp;&nbsp;熙宗皇统二年十月，燕、西、东京、河东、河北、山东，汴京等路秋熟，命<br /><br />&nbsp;&nbsp;&nbsp;&nbsp;有司增价和籴。世宗大定二年，以正隆之后仓廪久匮，遣太子少师完颜守道等，<br /><br />&nbsp;&nbsp;&nbsp;&nbsp;山东东、西路收籴军粮，除户口岁食外，尽令纳官，给其直。三年，谓宰臣曰：<br /><br />&nbsp;&nbsp;&nbsp;&nbsp;“国家经费甚大，向令山东和籴，止得四十五万余石，未足为备。自古有水旱，<br /><br />&nbsp;&nbsp;&nbsp;&nbsp;所以无患者，由蓄积多也。山东军屯处须急为二年之储，若遇水旱则用赈济。自<br /><br />&nbsp;&nbsp;&nbsp;&nbsp;余宿兵之郡，亦须籴以足之。京师之用甚大，所须之储，其敕户部宜急为计。”<br /><br />&nbsp;&nbsp;&nbsp;&nbsp;五年，责宰臣曰：“朕谓积贮为国本，当修仓廪以广和籴。今闻外路官文具而已。<br /><br />&nbsp;&nbsp;&nbsp;&nbsp;卿等不留心，甚不称委任之意。”六年八月，敕有司，秋成之后，可于诸路广籴，<br /><br />&nbsp;&nbsp;&nbsp;&nbsp;以备水旱。九年正月，谕宰臣曰：“朕观宋人虚诞，恐不能久遵誓约。其令将臣<br /><br />&nbsp;&nbsp;&nbsp;&nbsp;谨饬边备，以戒不虞。去岁河南丰，宜令所在广籴，以实仓禀。诏州县和籴，毋<br /><br />&nbsp;&nbsp;&nbsp;&nbsp;得抑配百姓。”十二年<br /><br />&nbsp;&nbsp;&nbsp;&nbsp;十二月，诏在都和籴以实仓廪，且使钱币通流。又诏凡秋熟之郡，广籴以备<br /><br />&nbsp;&nbsp;&nbsp;&nbsp;水旱。十六年五月，谕左丞相纥石烈良弼曰：“西边自来不备储蓄，其令所在和<br /><br />&nbsp;&nbsp;&nbsp;&nbsp;籴，以备缓急。”十七年春，尚书省奏：“先奉诏赈济东京等路饥民，三路粟数<br /><br />&nbsp;&nbsp;&nbsp;&nbsp;不能给。”上曰：“朕尝谕卿等，丰年广籴以备凶歉。卿等皆言天下仓廪盈溢，<br /><br />&nbsp;&nbsp;&nbsp;&nbsp;今欲赈济，乃云不给。自古帝王皆以蓄积为国长计，朕之积粟岂欲独用。即今不<br /><br />&nbsp;&nbsp;&nbsp;&nbsp;给，可于邻道取之。自今多备，当以为常。”四月，尚书省奏：“东京三路十二<br /><br />&nbsp;&nbsp;&nbsp;&nbsp;猛安尤阙食者，已赈之矣。尚有未赈者。”诏遣官诣复州、曷苏馆路，检视富家，<br /><br />&nbsp;&nbsp;&nbsp;&nbsp;蓄积有余增直以籴。令近地居民就往受粮。十八年四月，命泰州所管诸猛安、西<br /><br />&nbsp;&nbsp;&nbsp;&nbsp;北路招讨司所管奚猛安，咸平府庆云县松河等处遇丰年，多和籴。<br /><br />&nbsp;&nbsp;&nbsp;&nbsp;章宗明昌四年七月，谕旨户部官：“闻通州米粟甚贱，若以平价官籴之，何<br /><br />&nbsp;&nbsp;&nbsp;&nbsp;如？”于是，有司奏：“中都路去岁不熟，今其价稍减者，以商旅运贩继至故也。<br /><br />&nbsp;&nbsp;&nbsp;&nbsp;若即差官争籴，切恐市价腾踊，贫民愈病，请俟秋收日，依常平仓条理收籴。”<br /><br />&nbsp;&nbsp;&nbsp;&nbsp;诏从之。明昌五年五月，上曰：“闻米价腾踊，今官运至者有余，可减直以粜之。<br /><br />&nbsp;&nbsp;&nbsp;&nbsp;其明告民，不须贵价私籴也。”六年七月，敕宰臣曰：“诏制内饥谨之地令减价<br /><br />&nbsp;&nbsp;&nbsp;&nbsp;粜之，而贫民无钱者何以得食，其议赈济。”省臣以为：“阙食州县，一年则当<br /><br />&nbsp;&nbsp;&nbsp;&nbsp;赈贷，二年然后赈济，如其民实无恒产者，虽应赈贷，亦请赈济。”上遂命间隔<br /><br />&nbsp;&nbsp;&nbsp;&nbsp;饥荒之地，可以辨钱收籴者减价粜之，贫乏无依者赈济。<br /><br />&nbsp;&nbsp;&nbsp;&nbsp;宣宗贞v三年十月，命高汝砺籴于河南诸郡，令民输挽入京，复命在京诸仓<br /><br />&nbsp;&nbsp;&nbsp;&nbsp;籴民输之余粟。侍御史黄掴奴申言：“汝砺所籴足给岁支，民既于租赋之外转挽<br /><br />&nbsp;&nbsp;&nbsp;&nbsp;而来，亦已劳矣！止将其余以为归资，而又强取之，可乎？且籴此有日矣，而止<br /><br />&nbsp;&nbsp;&nbsp;&nbsp;得二百余石，此何济也。”诏罢之。十二月，附近郡县多籴於京师，谷价腾踊，<br /><br />&nbsp;&nbsp;&nbsp;&nbsp;遂禁其出境。四年，河北行省侯挚言：“河北人相食，观、沧等州斗米银十余两。<br /><br />&nbsp;&nbsp;&nbsp;&nbsp;伏见沿河诸津许贩粟北渡，然每石官籴其八，商人无利，谁肯为之。且河朔之民<br /><br />&nbsp;&nbsp;&nbsp;&nbsp;皆陛下赤子，既罹兵革，又坐视其死，臣恐弄兵之徒得以籍口而起也。愿止其籴，<br /><br />&nbsp;&nbsp;&nbsp;&nbsp;纵民输贩为便。”诏从之。又制凡军民客旅粟不于官籴处粜，而私贩渡河者，杖<br /><br />&nbsp;&nbsp;&nbsp;&nbsp;百。沿河军及讥察权豪家犯者，徒年、杖数并的决从重，以物没官。上以河北州<br /><br />&nbsp;&nbsp;&nbsp;&nbsp;府钱多，其散失民间颇广，命尚书省措画之。省臣奏：“已命山东、河北榷酤及<br /><br />&nbsp;&nbsp;&nbsp;&nbsp;滨、沧盐司，以分数带纳矣。今河北艰食，贩粟北渡者众，宜权立法以遮籴之。<br /><br />&nbsp;&nbsp;&nbsp;&nbsp;拟于诸渡口南岸，选通练财货官，先以金银丝绢等博易商贩之粮，转之北岸，以<br /><br />&nbsp;&nbsp;&nbsp;&nbsp;回易籴本，兼收见钱。不惟杜奸弊，亦使钱入京师。”从之。又上封事者曰：<br /><br />&nbsp;&nbsp;&nbsp;&nbsp;“比年以来屡艰食，虽由调度征敛之繁，亦兼并之家有以夺之也。收则乘贱多籴，<br /><br />&nbsp;&nbsp;&nbsp;&nbsp;困急则以贷人，私立券质，名为无利而实数倍。饥民惟恐不得，莫敢较者，故场<br /><br />&nbsp;&nbsp;&nbsp;&nbsp;功甫毕，官租未了，而囤已空矣！此富者益富，而贫者益贫者也。国朝立法，举<br /><br />&nbsp;&nbsp;&nbsp;&nbsp;财物者月利不过三分，积久至倍则止，今或不期月而息三倍。愿明敕有司，举行<br /><br />&nbsp;&nbsp;&nbsp;&nbsp;旧法，丰熟之日增价和籴，则在公有益，而私无损矣。”诏宰臣行之。是年，权<br /><br />&nbsp;&nbsp;&nbsp;&nbsp;河东南路宣抚副使乌古论庆寿言邀籴事。（见《盐志》下。）<br /><br />&nbsp;&nbsp;&nbsp;&nbsp;兴定元年，上颇闻百姓以和籴太重，弃业者多，命宰臣加意焉。八月，以户<br /><br />&nbsp;&nbsp;&nbsp;&nbsp;部郎中杨贞权陕西行六部尚书，收给潼、陕军马之用，奏籴贩粮济河者之半，以<br /><br />&nbsp;&nbsp;&nbsp;&nbsp;宽民。从之。<br /><br />&nbsp;&nbsp;&nbsp;&nbsp;六月，立和籴赏格。<br /><br />&nbsp;&nbsp;&nbsp;&nbsp;○常平仓<br /><br />&nbsp;&nbsp;&nbsp;&nbsp;世宗大定十四年，尝定制，诏中外行之，其法寻废。章宗明昌元年八月，御<br /><br />&nbsp;&nbsp;&nbsp;&nbsp;史请复设，敕省臣详议以闻。省臣言：“大定旧制，丰年则增市价十之二以籴，<br /><br />&nbsp;&nbsp;&nbsp;&nbsp;俭岁则减市价十之一以出，平岁则已。夫所以丰则增价以收者，恐物贱伤农。俭<br /><br />&nbsp;&nbsp;&nbsp;&nbsp;则减价以出者，恐物贵伤民。增之损之以平粟价，故谓常平，非谓使天下之民专<br /><br />&nbsp;&nbsp;&nbsp;&nbsp;仰给于此也。今天下生齿至众，如欲计口使余一年之储，则不惟数多难办，又虑<br /><br />&nbsp;&nbsp;&nbsp;&nbsp;出不以时而致腐败也。况复有司抑配之弊，殊非经久之计。如计诸郡县验户口例<br /><br />&nbsp;&nbsp;&nbsp;&nbsp;以月支三斗为率，每口但储三月，已及千万数，亦足以平物价救荒凶矣。若令诸<br /><br />&nbsp;&nbsp;&nbsp;&nbsp;处，自官兵三年食外，可充三月之食者免籴，其不及者俟丰年籴之，庶可久行也。<br /><br />&nbsp;&nbsp;&nbsp;&nbsp;然立法之始贵在必行，其令提刑司各路计司兼领之，郡县吏沮格者纠，能推行者<br /><br />&nbsp;&nbsp;&nbsp;&nbsp;加擢用。若中都路年谷不熟之所，则依常平法，减其价三之一以籴。”诏从之。<br /><br />&nbsp;&nbsp;&nbsp;&nbsp;三年八月，敕：“常平仓丰籴俭粜，有司奉行勤惰褒罚之制，其遍谕诸路，<br /><br />&nbsp;&nbsp;&nbsp;&nbsp;其奉行灭裂者，提刑司纠察以闻。”又谓宰臣曰：“随处常平仓，往往有名无实。<br /><br />&nbsp;&nbsp;&nbsp;&nbsp;况远县人户岂肯跋涉，直就州府粜籴。可各县置仓，命州府县官兼提控管勾。”<br /><br />&nbsp;&nbsp;&nbsp;&nbsp;遂定制，县距州六十里内就州仓，六十里外则特置。旧拟备户口三月之粮，恐数<br /><br />&nbsp;&nbsp;&nbsp;&nbsp;多致损，改令户二万以上备三万石，一万以上备二万石，一万以下、五千以上备<br /><br />&nbsp;&nbsp;&nbsp;&nbsp;万五千石，五千户以下备五千石。河南、陕西屯军贮粮之县，不在是数。州县有<br /><br />&nbsp;&nbsp;&nbsp;&nbsp;仓仍旧，否则创置。郡县吏受代，所籴粟无坏，一月内交割给由。如无同管勾，<br /><br />&nbsp;&nbsp;&nbsp;&nbsp;亦准上交割。违限，委州府并提刑司差官催督监交。本处岁丰，而收籴不及一<br /><br />&nbsp;&nbsp;&nbsp;&nbsp;分者，本等内降，提刑司体察，直申尚书省，至日斟酌黜陟。<br /><br />&nbsp;&nbsp;&nbsp;&nbsp;九月，敕置常平仓之地，令州府官提举之，县官兼董其事，以所籴多寡约量<br /><br />&nbsp;&nbsp;&nbsp;&nbsp;升降，为永制。又谕尚书省曰：“上京路诸县未有常平仓，如亦可置，定其当备<br /><br />&nbsp;&nbsp;&nbsp;&nbsp;粟数以闻。”四年十月，尚书省奏：“今上京、蒲与、速频、曷懒、胡里改等路，<br /><br />&nbsp;&nbsp;&nbsp;&nbsp;猛安谋克民户计一十七万六千有余，每岁收税粟二十万五千余石，所支者六万六<br /><br />&nbsp;&nbsp;&nbsp;&nbsp;千余石，总其见数二百四十七万六千余石。臣等以为此地收多支少，遇灾足以赈<br /><br />&nbsp;&nbsp;&nbsp;&nbsp;济，似不必置。”遂止。<br /><br />&nbsp;&nbsp;&nbsp;&nbsp;五年九月，尚书省奏：“明昌三年始设常平仓，定其永制。天下常平仓总五<br /><br />&nbsp;&nbsp;&nbsp;&nbsp;百一十九处，见积粟三千七百八十六万三千余石，可备官兵五年之食，米八百一<br /><br />&nbsp;&nbsp;&nbsp;&nbsp;十余万石，可备四年之用，而见在钱总三千三百四十万贯有奇，仅支二年以上，<br /><br />&nbsp;&nbsp;&nbsp;&nbsp;见钱既少，且比年稍丰而米价犹贵，若复预籴，恐价腾踊，于民未便。”遂诏权<br /><br />&nbsp;&nbsp;&nbsp;&nbsp;罢中外常平仓和籴，俟官钱羡余日举行。<br /><br />&nbsp;&nbsp;&nbsp;&nbsp;○水田<br /><br />&nbsp;&nbsp;&nbsp;&nbsp;明昌五年闰十月，言事者谓郡县有河者可开渠，引以溉田，诏下州郡。既而<br /><br />&nbsp;&nbsp;&nbsp;&nbsp;八路提刑司虽有河者皆言不可溉，惟中都言安肃、定兴二县可引河溉田四千余<br /><br />&nbsp;&nbsp;&nbsp;&nbsp;亩，诏命行之。六年十月，定制，县官任内有能兴水利田及百顷以上者，升本等<br /><br />&nbsp;&nbsp;&nbsp;&nbsp;首注除。谋克所管屯田。能创增三十顷以上，赏银绢二十两匹，其租税止从陆田。<br /><br />&nbsp;&nbsp;&nbsp;&nbsp;承安二年，敕放白莲潭东闸水与百姓溉田。三年，又命勿毁高梁河闸，从民灌溉。<br /><br />&nbsp;&nbsp;&nbsp;&nbsp;泰和八年七月，诏诸路按察司规画水田，部官谓：“水田之利甚大，沿河通作渠，<br /><br />&nbsp;&nbsp;&nbsp;&nbsp;如平阳掘井种田俱可灌溉。比年邳、沂近河布种豆麦，无水则凿井灌之，计六百<br /><br />&nbsp;&nbsp;&nbsp;&nbsp;余顷，比之陆田所收数倍。以此较之，它境无不可行者。”遂令转运司因出计点，<br /><br />&nbsp;&nbsp;&nbsp;&nbsp;就令审察，若诸路按察司因劝农，可按问开河或掘井如何为便，规画具申，以俟<br /><br />&nbsp;&nbsp;&nbsp;&nbsp;兴作。<br /><br />&nbsp;&nbsp;&nbsp;&nbsp;贞v四年八月，言事者程渊言：“砀山诸县陂湖，水至则畦为稻田，水退种<br /><br />&nbsp;&nbsp;&nbsp;&nbsp;麦，所收倍于陆地。宜募人佃之，官取三之一，岁可得十万石。”诏从之。兴定<br /><br />&nbsp;&nbsp;&nbsp;&nbsp;五年五月，南阳令李国瑞创开水田四百余顷，诏升职二等，仍录其最状遍谕诸道。<br /><br />&nbsp;&nbsp;&nbsp;&nbsp;十一月，议兴水田。省奏：“汉召信臣于南阳灌溉三万顷。魏贾逵堰汝水为<br /><br />&nbsp;&nbsp;&nbsp;&nbsp;新陂，通运二百余里，人谓之贾侯渠。邓艾修淮阳、百尺二渠，通淮、颍、大治<br /><br />&nbsp;&nbsp;&nbsp;&nbsp;诸陂于颍之南，穿渠三百余里，溉田二万顷。今河南郡县多古所开水田之地，收<br /><br />&nbsp;&nbsp;&nbsp;&nbsp;获多于陆地数倍。”敕令分治户部按行州郡，有可开者诱民赴功，其租止依陆田，<br /><br />&nbsp;&nbsp;&nbsp;&nbsp;不复添征，仍以官赏激之。陕西除三白渠设官外，亦宜视例施行。元光元年正月，<br /><br />&nbsp;&nbsp;&nbsp;&nbsp;遣户部郎中杨大有等诣京东、西、南三路开水田。<br /><br />&nbsp;&nbsp;&nbsp;&nbsp;○区田之法<br /><br />&nbsp;&nbsp;&nbsp;&nbsp;见嵇康《养生论》，自是历代未有天下通用如赵过一亩三l之法者。章宗<br /><br />&nbsp;&nbsp;&nbsp;&nbsp;明昌三年三月，宰执尝论其法于上前，上曰：“卿等所言甚嘉，但恐农民不达此<br /><br />&nbsp;&nbsp;&nbsp;&nbsp;法。如其可行，当遍谕之。”四年夏四月，上与宰执复言其法，久之，参知政事<br /><br />&nbsp;&nbsp;&nbsp;&nbsp;胥持国曰：“今日方之大定间，户口既多，费用亦厚。若区种之法行，良多利益。”<br /><br />&nbsp;&nbsp;&nbsp;&nbsp;上曰：“此法自古有之，若其可行，则何为不行也？”持国曰：“所以不行<br /><br />&nbsp;&nbsp;&nbsp;&nbsp;者，盖民未见其利。今已令试种于城南之地，乃委官往监督之。若使民见收成之<br /><br />&nbsp;&nbsp;&nbsp;&nbsp;利，当不率行者自效矣。”参知政事夹谷衡以为：“若有其利，古已行矣。且用<br /><br />&nbsp;&nbsp;&nbsp;&nbsp;功多而所种少，复恐废垅亩之田功也。”上曰：“姑试行之。”六月，上问参知<br /><br />&nbsp;&nbsp;&nbsp;&nbsp;政事胥持国曰：“区种事如何？”对曰：“六七月之交，方可见矣。”“河东及<br /><br />&nbsp;&nbsp;&nbsp;&nbsp;代州田种今岁佳否？”曰：“比常年颇登。”是日，命近侍二人驰驿巡视京畿禾<br /><br />&nbsp;&nbsp;&nbsp;&nbsp;稼。五年正月，敕谕农民使区种，先是，陈言人武陟高翌上区种法，且请验人丁<br /><br />&nbsp;&nbsp;&nbsp;&nbsp;地土多少，定数令种。上令尚书省议既定，遂敕令农田百亩以上，如濒河易得水<br /><br />&nbsp;&nbsp;&nbsp;&nbsp;之地，须区种三十余亩，多种者听。无水之地则从民便。仍委各千户谋克县官依<br /><br />&nbsp;&nbsp;&nbsp;&nbsp;法劝率。<br /><br />&nbsp;&nbsp;&nbsp;&nbsp;承安元年四月，初行区种法，男年十五以上、六十以下有土田者丁种一亩，<br /><br />&nbsp;&nbsp;&nbsp;&nbsp;丁多者五亩止。二年二月，九路提刑马百禄奏：“圣训农民有地一顷者区种一亩，<br /><br />&nbsp;&nbsp;&nbsp;&nbsp;五亩即止。臣以为地肥瘠不同，乞不限亩数。”制可。<br /><br />&nbsp;&nbsp;&nbsp;&nbsp;泰和四年九月，尚书省奏：“近奉旨讲议区田，臣等谓此法本欲利民，或以<br /><br />&nbsp;&nbsp;&nbsp;&nbsp;天旱乃始用之，仓卒施功未必有益也。且五方地肥瘠不同，使皆可以区种，农民<br /><br />&nbsp;&nbsp;&nbsp;&nbsp;见有利自当勉效之。不然，督责虽严，亦徒劳耳。”敕遂令所在长官及按察司随<br /><br />&nbsp;&nbsp;&nbsp;&nbsp;宜劝谕，亦竟不能行。<br /><br />&nbsp;&nbsp;&nbsp;&nbsp;○入粟鬻度牒<br /><br />&nbsp;&nbsp;&nbsp;&nbsp;熙宗皇统三年三月，陕西旱饥，诏许富民入粟补官。世宗大定元年，以兵兴<br /><br />&nbsp;&nbsp;&nbsp;&nbsp;岁歉，下令听民进纳补官。又募能济饥民者，视其人数为补官格。五年，上谓宰<br /><br />&nbsp;&nbsp;&nbsp;&nbsp;臣曰：“顷以边事未定，财用阙乏，自东、南两京外，命民进纳补官，及卖僧、<br /><br />&nbsp;&nbsp;&nbsp;&nbsp;道、尼、女冠度牒，紫、褐衣师号，寺观名额。今边鄙已宁，其悉罢之。庆寿寺、<br /><br />&nbsp;&nbsp;&nbsp;&nbsp;天长观岁给度牒，每道折钱二十万以赐之。”明昌二年，敕山东、河北阙食之地，<br /><br />&nbsp;&nbsp;&nbsp;&nbsp;纳粟补官有差。承安二年，卖度牒、师号、寺观额，复令人入粟补官。三年，西<br /><br />&nbsp;&nbsp;&nbsp;&nbsp;京饥，诏卖度牒以济之。<br /><br />&nbsp;&nbsp;&nbsp;&nbsp;宣宗贞v二年，从知大兴府事胥鼎所请，定权宜鬻恩例格，进宫升职、丁忧<br /><br />&nbsp;&nbsp;&nbsp;&nbsp;人许应举求仕、监户从良之类，入粟草各有数。三年，制无问官民，有能劝率诸<br /><br />&nbsp;&nbsp;&nbsp;&nbsp;人纳物入官者，米百五十石迁官一阶，正班任使。七百石两阶，除诸司。千石三<br /><br />&nbsp;&nbsp;&nbsp;&nbsp;阶，除丞簿。过此数则请于朝廷议赏。推司县官有能劝二千石迁一阶，三千石两<br /><br />&nbsp;&nbsp;&nbsp;&nbsp;阶，以济军储。又定制，司县官能劝率进粮至五千石以上者减一资考，万石以上<br /><br />&nbsp;&nbsp;&nbsp;&nbsp;迁一官，减二等考，二万石以上迁一官、升一等，皆注见阙。四年，河东行省胥<br /><br />&nbsp;&nbsp;&nbsp;&nbsp;鼎言：“河东兵多民少，仓空岁饥。窃见潞州元帅府虽设鬻爵恩例，然条目至少，<br /><br />&nbsp;&nbsp;&nbsp;&nbsp;未尽劝率之术。今拟凡补买正班，依格止荫一名。若愿输许增荫一名。僧道已具<br /><br />&nbsp;&nbsp;&nbsp;&nbsp;师号者，许补买本司官。职官愿纳粟或不愿给俸及券粮者，宜量数迁加。三举终<br /><br />&nbsp;&nbsp;&nbsp;&nbsp;场人年五十以上，四举年四十五以上，并许入粟，该恩大小官及承应人。令译史<br /><br />&nbsp;&nbsp;&nbsp;&nbsp;吏员，虽未系班，亦许进纳迁官。其有品官应注诸司者，听献物借注丞簿。丞簿<br /><br />&nbsp;&nbsp;&nbsp;&nbsp;注县令，差使免一差。掌军官能自备刍粮者，依职官例迁官如旧。”四年，耀州<br /><br />&nbsp;&nbsp;&nbsp;&nbsp;僧广惠言：“军储不足，凡京府节镇以上僧道官，乞令纳粟百石。防刺郡副纲、<br /><br />&nbsp;&nbsp;&nbsp;&nbsp;威仪等，七十石者乃充，三十月满替。诸监寺十石，周年一代，愿复买者听。”<br /><br />&nbsp;&nbsp;&nbsp;&nbsp;诏从之。<br /><br />&nbsp;&nbsp;&nbsp;&nbsp;兴定元年，潞州行元帅府事粘割贞言：“近承奏格，凡去岁覃恩之官，以品<br /><br />&nbsp;&nbsp;&nbsp;&nbsp;从差等听其入粟，委帅府书空宣敕授之，则人无陈诉之劳，而官有储蓄矣。比年<br /><br />&nbsp;&nbsp;&nbsp;&nbsp;屡降覃恩，凡羁縻军职者多未暇授，若止许迁新覃，则将隔越矣。乞令计前后所<br /><br />&nbsp;&nbsp;&nbsp;&nbsp;该输粟积迁。”诏从之。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2742);">加入书签</a><a
                        href="2741.html">上一页</a>&larr;<a href="index.html">返回列表</a>&rarr;<a
                            href="2743.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2741.html"; var next_page = "2743.html"; var index_page = "index.html"; var sortid = "9"; var article_id = "43"; var chapter_id = "2742"; var articlename = "金史"; var chaptername = " 卷五十 志第三十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>