<!DOCTYPE html>
<html>
<head>
<meta charset="gbk" />
<title>金史- 卷一百三十二 列传第七十-在线阅读-哈西文学网</title>
<meta name="keywords" content="脱脱等，金史， 卷一百三十二 列传第七十全文， 卷一百三十二 列传第七十在线阅读 哈西文学网" />
<meta name="description" content="哈西文学网提供脱脱等的金史  卷一百三十二 列传第七十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2823.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2823.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十二 列传第七十</h1>
            <div class="link xb">
                <a href="2822.html">上一页</a>&larr;<a href="index.html">返回列表</a>&rarr;<a
                    href="2824.html">下一页</a></div>			
            <div id="BookText">&nbsp;&nbsp;&nbsp;&nbsp;◎逆臣<br /><br />&nbsp;&nbsp;&nbsp;&nbsp;○秉德（本名乙辛）唐括辩乌带大兴国徒单阿里出虎仆散师恭<br /><br />&nbsp;&nbsp;&nbsp;&nbsp;（本名忽土）徒单贞李老僧完颜元宜纥石烈执中（本名胡沙虎）<br /><br />&nbsp;&nbsp;&nbsp;&nbsp;昔者孔子作《春秋》而乱臣贼子惧，其法有五焉：微而显，志而晦，婉而成<br /><br />&nbsp;&nbsp;&nbsp;&nbsp;章，尽而不污，惩恶而劝善。夫惩恶乃所以劝善也，作《逆臣传》。<br /><br />&nbsp;&nbsp;&nbsp;&nbsp;秉德，本名乙辛。初为西南路招讨使，改汴京留守。丁母忧，起复为兵部尚<br /><br />&nbsp;&nbsp;&nbsp;&nbsp;书，拜参知政事。皇统八年，与乌林答蒲卢虎等廉察郡县，使还，拜平章政事。<br /><br />&nbsp;&nbsp;&nbsp;&nbsp;廷议欲徙辽阳渤海人屯燕南，秉德及左司郎中三合议其事。近侍高寿星在徙中，<br /><br />&nbsp;&nbsp;&nbsp;&nbsp;寿星诉于悼后，后以白帝，帝怒，杖秉德而杀三合。是时熙宗在位久，悼后干政，<br /><br />&nbsp;&nbsp;&nbsp;&nbsp;而继嗣未立，帝无聊不平，屡杀宗室，辱大臣。秉德以其故怀忿，乃与唐括辩、<br /><br />&nbsp;&nbsp;&nbsp;&nbsp;乌带等谋废立。<br /><br />&nbsp;&nbsp;&nbsp;&nbsp;乌带以其谋告海陵，海陵乃与秉德谋弑熙宗。皇统九年十二月九日，遂与唐<br /><br />&nbsp;&nbsp;&nbsp;&nbsp;括辩、乌带、忽土、阿里出虎、大兴国、李老僧、海陵妹夫特厮，弑熙宗于寝殿。<br /><br />&nbsp;&nbsp;&nbsp;&nbsp;秉德初意不在海陵，已弑熙宗，未有所属，忽土奉海陵坐，秉德等皆拜称万岁。<br /><br />&nbsp;&nbsp;&nbsp;&nbsp;杀曹国王宗敏、左丞相宗贤。时秉德位在海陵上，因被杖怨望谋废立，而海陵因<br /><br />&nbsp;&nbsp;&nbsp;&nbsp;之以为乱。既立，以秉德为左丞相，兼侍中、左副元帅，封萧王，赐铁券，与钱<br /><br />&nbsp;&nbsp;&nbsp;&nbsp;二千万、绢一千匹、马牛各三百、羊三千。久之，为乌带所谮，出领行台尚书省<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;时秉德方在告，亟召之，限十日内发行。会海陵欲除太宗诸子，并除秉德，<br /><br />&nbsp;&nbsp;&nbsp;&nbsp;以秉德首谋废立，及弑熙宗下即劝进，衔之。乌带因言秉德与宗本谋反有状，曰：<br /><br />&nbsp;&nbsp;&nbsp;&nbsp;“昨来秉德曾于宗本家饮酒，海州刺史子忠言，秉德有福，貌类赵太祖，秉德偃<br /><br />&nbsp;&nbsp;&nbsp;&nbsp;仰笑受其言。臣妻言秉德妻尝指斥主上，语皆不顺。及秉德与宗本相别时，指斥<br /><br />&nbsp;&nbsp;&nbsp;&nbsp;尤甚，且谓历数有归。秉德招刑部侍郎漫独曰‘已前曾说那公事，颇记忆否’。<br /><br />&nbsp;&nbsp;&nbsp;&nbsp;漫独曰，‘不存性命事何可对众便说’。似此逆状甚明。”海陵遣使就行台杀秉<br /><br />&nbsp;&nbsp;&nbsp;&nbsp;德，并杀前行台参知政事乌林答赞谋。<br /><br />&nbsp;&nbsp;&nbsp;&nbsp;赞谋妻，秉德乳母也。初，赞谋与前行台左丞温敦思忠同在行台，思忠黩货<br /><br />&nbsp;&nbsp;&nbsp;&nbsp;无厌，赞谋薄之，由是有隙，故思忠乘是并诬赞谋及其子，杀之。赞谋不肯跪受<br /><br />&nbsp;&nbsp;&nbsp;&nbsp;刑，行刑者立而缢杀之。海陵以赞谋家财奴婢尽赐思忠。<br /><br />&nbsp;&nbsp;&nbsp;&nbsp;秉德与乌带以口语致怨，既死遂并杀其弟特里、s里，及宗翰子孙，死者三<br /><br />&nbsp;&nbsp;&nbsp;&nbsp;十余人，宗翰之后遂绝。世宗即位，追复秉德官爵，赠仪同三司。<br /><br />&nbsp;&nbsp;&nbsp;&nbsp;初，撒改薨，宗翰袭其猛安亲管谋克。秉德死，海陵以赏乌带，传其子兀答<br /><br />&nbsp;&nbsp;&nbsp;&nbsp;补，大定六年，世宗悯宗翰无后，诏以猛安谋克还撒改曾孙盆买，遣使改葬撒改、<br /><br />&nbsp;&nbsp;&nbsp;&nbsp;宗翰于山陵西南二十里，百官致奠，其家产给近亲以奉祭祀。<br /><br />&nbsp;&nbsp;&nbsp;&nbsp;秉德既死，其中都宅第，左副元帅杲居之。杲死，海陵迁都，迎其嫡母徒单<br /><br />&nbsp;&nbsp;&nbsp;&nbsp;氏居之。徒单遇害，世宗恶其不祥，施为佛寺。<br /><br />&nbsp;&nbsp;&nbsp;&nbsp;唐括辩，本名斡骨剌。尚熙宗女代国公主，为驸马都尉。累官参知政事、尚<br /><br />&nbsp;&nbsp;&nbsp;&nbsp;书左丞。与右丞相秉德谋废立，而乌带以告海陵，海陵谓辩曰：“我辈不以匡救，<br /><br />&nbsp;&nbsp;&nbsp;&nbsp;旦暮且及祸。若行大事，谁可立者？”辩曰：“无乃胙王常胜乎？”海陵问其次，<br /><br />&nbsp;&nbsp;&nbsp;&nbsp;辩曰：“邓王子阿楞。”海陵曰：“阿楞属疏，安得立。”辩曰：“公岂有意邪？”<br /><br />&nbsp;&nbsp;&nbsp;&nbsp;海陵曰：“若不得已，舍我其谁。”于是，旦夕相与密谋。护卫将军特思疑之，<br /><br />&nbsp;&nbsp;&nbsp;&nbsp;以告悼后曰：“辩等因间每窃窃偶语，不知议何事。”悼后以告熙宗，熙宗怒，<br /><br />&nbsp;&nbsp;&nbsp;&nbsp;召辩责之曰：“尔与亮谋何事，将如我何。”杖而遣之。自是谋益甚。<br /><br />&nbsp;&nbsp;&nbsp;&nbsp;十二月九日，代国公主为其母悼后作佛事，居寺中，故海陵、秉德等俱会于<br /><br />&nbsp;&nbsp;&nbsp;&nbsp;辩家。至夜，辩等以刀藏衣下，相随入宫，门者以辩驸马不疑，皆内之。至殿门，<br /><br />&nbsp;&nbsp;&nbsp;&nbsp;直宿护卫觉之，辩举刀呵之使无动。既弑熙宗，立海陵，辩为尚书右丞相兼中书<br /><br />&nbsp;&nbsp;&nbsp;&nbsp;令，封王，赐钱二千万、绢千匹、马牛各三百、羊三千、并铁券。进拜左丞相。<br /><br />&nbsp;&nbsp;&nbsp;&nbsp;父彰德军节度使重国，迁东平尹。<br /><br />&nbsp;&nbsp;&nbsp;&nbsp;初，辩与海陵谋逆，辩尝言其家奴多可用者，海陵固已怀之。及行弑之夕会<br /><br />&nbsp;&nbsp;&nbsp;&nbsp;于辩家，待兴国出宫，辩因设馔，众皆b惧不能食，辩独饱食自若，海陵由此<br /><br />&nbsp;&nbsp;&nbsp;&nbsp;知其忮忍，畏忌之，及即位，尝与辩观太祖画像，海陵指示辩曰：“此眼与尔相<br /><br />&nbsp;&nbsp;&nbsp;&nbsp;似。”辩色动，海陵亦色动，由是疑辩，益忌之。及与萧裕谋致宗本罪，并致辩<br /><br />&nbsp;&nbsp;&nbsp;&nbsp;尝与宗本谋反，即杀之。<br /><br />&nbsp;&nbsp;&nbsp;&nbsp;重国坐夺官，正隆二年，起为沂州防御使，改清州防御使。大定初，重国与<br /><br />&nbsp;&nbsp;&nbsp;&nbsp;徒单拔改俱以政迹著闻，历安国、彰化、横海军节度使。<br /><br />&nbsp;&nbsp;&nbsp;&nbsp;后辩子孙上书，言辩死天德间，祖重国亦坐追削。正隆初，重国已复官职，<br /><br />&nbsp;&nbsp;&nbsp;&nbsp;乞追复辩官爵。是时，海陵已降为庶人，以辩与弑逆，不许。<br /><br />&nbsp;&nbsp;&nbsp;&nbsp;言本名乌带，行台左丞相阿鲁补子也。熙宗时，累官大理卿。熙宗晚年喜怒<br /><br />&nbsp;&nbsp;&nbsp;&nbsp;不常，大臣往往危惧，右丞相秉德、左丞唐括辩谋废立，乌带即诣海陵启之，遂<br /><br />&nbsp;&nbsp;&nbsp;&nbsp;与俱弑熙宗。海陵即位，乌带为平章政事，封许国王，赐钱、绢、马、牛、羊、<br /><br />&nbsp;&nbsp;&nbsp;&nbsp;铁券，并如其党。<br /><br />&nbsp;&nbsp;&nbsp;&nbsp;乌带妻唐括氏淫u，旧与海陵通，又私其家奴阎乞儿，秉德尝对熙宗斥其事，<br /><br />&nbsp;&nbsp;&nbsp;&nbsp;乌带衔之未发也。时海陵多忌，会有疾，少间，乌带遂诬奏：“秉德有指斥语，<br /><br />&nbsp;&nbsp;&nbsp;&nbsp;曰：主上数日不视朝，若有不讳，谁当继者？臣曰：主上有皇子。秉德曰：婴儿<br /><br />&nbsp;&nbsp;&nbsp;&nbsp;岂能胜天下大任，必也葛王乎”。海陵以为实然，故出秉德，已而杀之，以秉德<br /><br />&nbsp;&nbsp;&nbsp;&nbsp;世袭猛安谋克授乌带。进右丞相。乌带与宗本有亲，海陵以乌带告秉德事，故宗<br /><br />&nbsp;&nbsp;&nbsp;&nbsp;本之祸乌带独免，遂以秉德千户谋克及其子妇家产尽赐之。进司空、左丞相、兼<br /><br />&nbsp;&nbsp;&nbsp;&nbsp;侍中。<br /><br />&nbsp;&nbsp;&nbsp;&nbsp;居数月，乌带早朝，以日阴晦将雨，意海陵不视朝，先趋出朝，百官皆随之<br /><br />&nbsp;&nbsp;&nbsp;&nbsp;去。已而海陵御殿，知乌带率百官出朝，恶之，遂落司空，出为崇义军节度使。<br /><br />&nbsp;&nbsp;&nbsp;&nbsp;后海陵思慕唐括容色，因其侍婢来候问起居，海陵许立为后，使杀乌带。海陵诈<br /><br />&nbsp;&nbsp;&nbsp;&nbsp;为乌带哀伤，使其子兀答补佩金符乘驿赴丧，追封为王，仍诏有司送其灵车，赐<br /><br />&nbsp;&nbsp;&nbsp;&nbsp;绢三百为道途费。纳唐括于宫中，封贵妃。<br /><br />&nbsp;&nbsp;&nbsp;&nbsp;兀答补袭猛安谋克。大定六年，以猛安谋克还撒改曾孙，以阿鲁补谋克授兀<br /><br />&nbsp;&nbsp;&nbsp;&nbsp;答补，终同知大兴尹。子瑭，本名乌也阿补，以曾祖阿鲁补功，充笔砚祗候。<br /><br />&nbsp;&nbsp;&nbsp;&nbsp;大兴国，事熙宗为寝殿小底，权近侍局直长，最见亲信，未尝去左右。每逮<br /><br />&nbsp;&nbsp;&nbsp;&nbsp;夜，熙宗就寝，兴国时从主者取符钥归家，主者即以付之，听其出入以为常。皇<br /><br />&nbsp;&nbsp;&nbsp;&nbsp;统九年，海陵生日，熙宗使兴国以宋司马光画像及他珍玩赐海陵，悼后亦以物附<br /><br />&nbsp;&nbsp;&nbsp;&nbsp;赐，熙宗不悦，杖兴国一百。<br /><br />&nbsp;&nbsp;&nbsp;&nbsp;海陵谋弑，意先得兴国乃可伺间入宫行大事，且度兴国无罪被杖必有怨望心，<br /><br />&nbsp;&nbsp;&nbsp;&nbsp;可乘此说之，乃因李老僧结兴国。既而，知无异心可与谋，乃召至卧内，令解衣，<br /><br />&nbsp;&nbsp;&nbsp;&nbsp;欲与之俱卧，意有所属者。兴国固辞不敢，曰：“即有使，惟大王之命。”海陵<br /><br />&nbsp;&nbsp;&nbsp;&nbsp;曰：“主上无故杀常胜，又杀皇后。乃以常胜家产赐阿楞，既又杀阿楞，遂以赐<br /><br />&nbsp;&nbsp;&nbsp;&nbsp;我。我深以为忧，奈何？”兴国曰：“是固可虑也。”海陵曰：“朝臣旦夕危惧，<br /><br />&nbsp;&nbsp;&nbsp;&nbsp;皆不自保。向者我生日，因皇后附赐物，君遂被杖，我亦见疑。主上尝言会须杀<br /><br />&nbsp;&nbsp;&nbsp;&nbsp;君，我与君皆将不免，宁坐待死何如举大事。我与大臣数人谋议已定，尔以为如<br /><br />&nbsp;&nbsp;&nbsp;&nbsp;何？”兴国曰：“如大王言，事不可缓也。”乃约十二月九日夜起事。兴国取符<br /><br />&nbsp;&nbsp;&nbsp;&nbsp;钥开门，矫诏召海陵入。夜二更，海陵、秉德等入。熙宗常置佩刀于御榻上，是<br /><br />&nbsp;&nbsp;&nbsp;&nbsp;夜兴国先取投榻下，及乱作，熙宗求佩刀不得，遂遇弑。<br /><br />&nbsp;&nbsp;&nbsp;&nbsp;海陵既立，以兴国为广宁尹，赐奴婢百口、犀玉带各一、钱绢马牛铁券如其<br /><br />&nbsp;&nbsp;&nbsp;&nbsp;党，进阶金紫光禄大夫。再赐兴国钱千万、黄金四百两、银千两、良马四匹、驼<br /><br />&nbsp;&nbsp;&nbsp;&nbsp;车一乘、橐驼三头、真珠巾、玉钩带、玉佩刀、及玉校鞍辔。天德四年，改崇义<br /><br />&nbsp;&nbsp;&nbsp;&nbsp;军节度使，赐名邦基。再授绛阳、武宁节度使，改河间尹。<br /><br />&nbsp;&nbsp;&nbsp;&nbsp;世宗即位，废于家，凡海陵所赐皆夺之。大定中，邦基兄邦杰自京兆判官还，<br /><br />&nbsp;&nbsp;&nbsp;&nbsp;世宗曰：“大邦杰因其弟进，滥厕缙绅，岂可复用。”并罢其子弟与所赠父官。<br /><br />&nbsp;&nbsp;&nbsp;&nbsp;及海陵降为庶人，诏曰：“大邦基与海陵同谋弑逆，逋诛至今，为幸多矣。”遂<br /><br />&nbsp;&nbsp;&nbsp;&nbsp;磔于思陵之侧。<br /><br />&nbsp;&nbsp;&nbsp;&nbsp;徒单阿里出虎，会宁葛马合窟申人，徙懿州。父拔改，太祖时有战功，领谋<br /><br />&nbsp;&nbsp;&nbsp;&nbsp;克，曷速馆军帅，皇统四年为兵部侍郎，历天德军节度使，改兴中尹，与宗干世<br /><br />&nbsp;&nbsp;&nbsp;&nbsp;为姻家。皇统九年，阿里出虎与仆散忽土俱为护卫十人长。海陵将弑熙宗，欲得<br /><br />&nbsp;&nbsp;&nbsp;&nbsp;二人者为内应，遂许以女妻阿里出虎子，而以逆谋告之。阿里出虎素凶暴，闻其<br /><br />&nbsp;&nbsp;&nbsp;&nbsp;言喜甚，曰：“阿家此言何晚邪，废立之事亦男子所为。主上不能保天下，人望<br /><br />&nbsp;&nbsp;&nbsp;&nbsp;所属惟在阿家，今日之谋乃我素志也。”遂与忽土俱以十二月九日直禁中，海陵<br /><br />&nbsp;&nbsp;&nbsp;&nbsp;故以是夜二更入宫，至寝殿，阿里出虎先进刃，忽土次之，熙宗顿仆，海陵复刃<br /><br />&nbsp;&nbsp;&nbsp;&nbsp;之，血溅其面及衣。<br /><br />&nbsp;&nbsp;&nbsp;&nbsp;海陵既立，以阿里出虎为右副点检，赐钱绢马牛羊如其党，子术斯剌尚荣国<br /><br />&nbsp;&nbsp;&nbsp;&nbsp;公主合女，加昭毅大将军驸马都尉。天德二年，留守东京，加仪同三司。八月，<br /><br />&nbsp;&nbsp;&nbsp;&nbsp;改河间尹，世袭临潢府路斜剌阿猛安领亲管谋克。以忧去职，起复为太原尹，封<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;阿里出虎自谓有佐立功，受铁券，凶狠益甚，奴视僚属，少忤其意辄辱无<br /><br />&nbsp;&nbsp;&nbsp;&nbsp;所恤。尝问休咎于卜者高鼎，遂以鼎所占问张王乞。王乞以谓当有天命，阿里出<br /><br />&nbsp;&nbsp;&nbsp;&nbsp;虎喜，以王乞语告鼎。鼎上变，阿里出虎伏诛，并杀其妻及王乞。海陵使其子术<br /><br />&nbsp;&nbsp;&nbsp;&nbsp;斯剌焚其尸，投骨水中。<br /><br />&nbsp;&nbsp;&nbsp;&nbsp;拔改自西京留守历西南路招讨使、忠顺军节度使，入为劝农使，复为河间尹，<br /><br />&nbsp;&nbsp;&nbsp;&nbsp;改临洮尹，入为工部尚书，改兴平军节度使，济南尹，卒。<br /><br />&nbsp;&nbsp;&nbsp;&nbsp;仆散师恭，本名忽土，上京老海达葛人。本微贱，宗干尝周恤之，擢置宿卫<br /><br />&nbsp;&nbsp;&nbsp;&nbsp;为十人长。海陵谋逆，以忽土出自其家，有恩，欲使为内应，谓之曰：“我有一<br /><br />&nbsp;&nbsp;&nbsp;&nbsp;言欲告君久矣，恐泄于人，未敢也。”忽土曰：“肌肉之外，皆先太师所赐，苟<br /><br />&nbsp;&nbsp;&nbsp;&nbsp;有补于国王，死不敢辞。”先太师，谓宗干也。海陵曰：“主上失道，吾将行废<br /><br />&nbsp;&nbsp;&nbsp;&nbsp;立事，必得君为助乃可。”忽土许之。<br /><br />&nbsp;&nbsp;&nbsp;&nbsp;十二月九日，忽土直宿，海陵因之入宫。至寝殿，熙宗闻步屣声，咄之，众<br /><br />&nbsp;&nbsp;&nbsp;&nbsp;皆却立不敢动，忽土曰：“事至此，不进得乎？”乃相与排闼而入。既弑熙宗，<br /><br />&nbsp;&nbsp;&nbsp;&nbsp;秉德等尚未有所属，忽土曰：“始者议立平章，今复何疑。”乃奉海陵坐，众前<br /><br />&nbsp;&nbsp;&nbsp;&nbsp;称万岁。遂召曹国王宗敏至，即使忽土杀之。<br /><br />&nbsp;&nbsp;&nbsp;&nbsp;既即位，忽土为左副点检，赐钱绢马牛羊铁券。转都点检，改名师恭。迁会<br /><br />&nbsp;&nbsp;&nbsp;&nbsp;宁牧，拜太子少师、工部尚书，封王。顷之，以忧解职。起复为枢密副使，进拜<br /><br />&nbsp;&nbsp;&nbsp;&nbsp;枢密使。贞元三年，为右丞相。正隆初，拜太尉，复为枢密使。无何，以忧去，<br /><br />&nbsp;&nbsp;&nbsp;&nbsp;起复为太尉、枢密使。<br /><br />&nbsp;&nbsp;&nbsp;&nbsp;海陵至汴京，赐忽土第一区，邻宁德宫。宫，徒单太后所居也，忽土时时入<br /><br />&nbsp;&nbsp;&nbsp;&nbsp;见太后。及契丹撒八反，海陵命忽土与萧怀忠北伐。比行，忽土入辞宁德，太后<br /><br />&nbsp;&nbsp;&nbsp;&nbsp;与语久之。海陵闻而恶之，疑其与太后有异谋。是时，萧秃剌、斡卢补与契丹撒<br /><br />&nbsp;&nbsp;&nbsp;&nbsp;八连战皆无功，粮运不继，乃退军临潢。而撒八闻师恭以大军且至，乃谋归大石，<br /><br />&nbsp;&nbsp;&nbsp;&nbsp;沿龙驹河西去。师恭至临潢，追之不及。海陵使枢密副使白彦敬等讨撒八，师恭<br /><br />&nbsp;&nbsp;&nbsp;&nbsp;还，遣其子忽杀虎乘传逆之，至则执而戮于市。师恭临刑，绳枚窒口不能言，但<br /><br />&nbsp;&nbsp;&nbsp;&nbsp;举首视天日而已。遂族灭之，并诛灭萧秃剌、萧赜、萧怀忠家。<br /><br />&nbsp;&nbsp;&nbsp;&nbsp;大定初，皆复官爵。及海陵降为庶人，师恭以预弑复削之。世宗幸上京，过<br /><br />&nbsp;&nbsp;&nbsp;&nbsp;老海达葛。师恭族人临潢尹守中、定远大将军阿里徒等皆夺官。二十八年，上谓<br /><br />&nbsp;&nbsp;&nbsp;&nbsp;宰相曰；“海陵遣仆散师恭、萧秃剌、萧怀忠追撒八不及，皆坐诛，遂夷其族，<br /><br />&nbsp;&nbsp;&nbsp;&nbsp;虐之甚也。”平章政事襄对曰：“是时臣在军中，忽土、赜有精甲一万三千有余，<br /><br />&nbsp;&nbsp;&nbsp;&nbsp;贼军虽多皆胁从之人，以毡纸为甲，易与也。忽土等b怯迁延，贼乃遁去。”<br /><br />&nbsp;&nbsp;&nbsp;&nbsp;上曰：“审如是，则诛之可也。”兄浑坦。<br /><br />&nbsp;&nbsp;&nbsp;&nbsp;徒单贞，本名特思，忒黑辟剌人也。祖抄，从太祖伐辽有功，授世袭猛安。<br /><br />&nbsp;&nbsp;&nbsp;&nbsp;父婆卢火，以战功累官开府仪同三司。贞娶辽王宗干女，海陵同母女弟也。皇统<br /><br />&nbsp;&nbsp;&nbsp;&nbsp;九年、贞与海陵俱弑熙宗。海陵既立，以贞为左卫将军，封贞妻平阳长公主，贞<br /><br />&nbsp;&nbsp;&nbsp;&nbsp;为驸马都尉、殿前左副点检。转都点检，兼太子少保，封王。改大兴尹，都点检<br /><br />&nbsp;&nbsp;&nbsp;&nbsp;如故。俄授临潢府路昏斯鲁猛安。<br /><br />&nbsp;&nbsp;&nbsp;&nbsp;居二年，海陵召贞勖之曰：“汝自幼常在左右，颇著微劳，而近日乃怠忽，<br /><br />&nbsp;&nbsp;&nbsp;&nbsp;纵有罪，树私恩。凡人富贵而骄，皆死征也。汝若不制汝心，将无所不至，赐之<br /><br />&nbsp;&nbsp;&nbsp;&nbsp;死复何辞。朕念弟襄及公主与朕同胞，故少示惩戒。”贞但号泣。即日解点检职，<br /><br />&nbsp;&nbsp;&nbsp;&nbsp;仍为大兴尹，复戒之曰：“今而后能以勤自励，朕当思之。不然，黜尔归田里矣。”<br /><br />&nbsp;&nbsp;&nbsp;&nbsp;逾月，复为都点检、大兴尹如故。正隆二年，例封沈。迁枢密副使，赐佩刀入宫，<br /><br />&nbsp;&nbsp;&nbsp;&nbsp;转同判大宗正事。<br /><br />&nbsp;&nbsp;&nbsp;&nbsp;海陵将伐宋，诏朝官除三国人使宴饮，其余饮酒者死。六年正月四日立春节，<br /><br />&nbsp;&nbsp;&nbsp;&nbsp;益都尹京、安武节度使爽、金吾上将军阿速饮于贞第。海陵使周福儿赐土牛至贞<br /><br />&nbsp;&nbsp;&nbsp;&nbsp;第，见之以告，海陵召贞诘之曰：“戎事方殷，禁百官饮酒，卿等知之乎？”贞<br /><br />&nbsp;&nbsp;&nbsp;&nbsp;等伏地请死，海陵数之曰：“汝等若以饮酒杀人太重，固当谏，古人三谏不听亦<br /><br />&nbsp;&nbsp;&nbsp;&nbsp;勉从君命。魏武帝《军行令》曰‘犯麦者死’。已而所乘马入麦中，乃割发以自<br /><br />&nbsp;&nbsp;&nbsp;&nbsp;刑。犯麦，微事也，然必欲以示信。朕为天下主，法不能行于贵近乎？朕念慈宪<br /><br />&nbsp;&nbsp;&nbsp;&nbsp;太后子四人，惟朕与公主在，而京等皆近属，曲贷死罪。”于是杖贞七十，京等<br /><br />&nbsp;&nbsp;&nbsp;&nbsp;三人各杖一百，降贞为安武军节度使，京为滦州刺史，爽归化州刺史。<br /><br />&nbsp;&nbsp;&nbsp;&nbsp;无何，拜贞御史大夫，以本官为左监军，从伐宋。至扬州，海陵死，北还。<br /><br />&nbsp;&nbsp;&nbsp;&nbsp;见世宗于中都，诏以贞女为皇太子妃，除贞为太原尹，改咸平。贞在咸平贪污不<br /><br />&nbsp;&nbsp;&nbsp;&nbsp;法，累赃巨万，徙真定尹，事觉。世宗使大理卿李昌图鞫之，贞即引伏，昌图还<br /><br />&nbsp;&nbsp;&nbsp;&nbsp;奏，上问之曰：“贞停职否？”对曰：“未也。”上怒，抵昌图罪，复遣刑部尚<br /><br />&nbsp;&nbsp;&nbsp;&nbsp;书移剌道往真定问之，征其赃还主。有司征给不以时，诏先以官钱还其主，而令<br /><br />&nbsp;&nbsp;&nbsp;&nbsp;贞纳官。凡还主脏，皆准此例。降贞为博州防御使，降贞妻为清平县主。<br /><br />&nbsp;&nbsp;&nbsp;&nbsp;顷之，迁震武节度使，遣使者往戒敕之，诏曰：“朕念卿懿戚，不待终考，<br /><br />&nbsp;&nbsp;&nbsp;&nbsp;更迁大镇。非常之恩不可数得，卿勿蹈前过。”转河中尹。进封其妻为任国公主，<br /><br />&nbsp;&nbsp;&nbsp;&nbsp;赐黄金百两、重彩二十端，赐贞击球马二匹。改东京留守，赐玉吐鹘、弓矢，赐<br /><br />&nbsp;&nbsp;&nbsp;&nbsp;贞妻钱万贯。<br /><br />&nbsp;&nbsp;&nbsp;&nbsp;有司奏：“海陵已贬为庶人，宗干不当犹称帝。”于是，以宗干有社稷功，<br /><br />&nbsp;&nbsp;&nbsp;&nbsp;诏追封为辽主，其子孙及诸女皆降，贞妻降永平县主，贞自仪同三司降特进，夺<br /><br />&nbsp;&nbsp;&nbsp;&nbsp;猛安，不称驸马都尉。再徙临潢尹。<br /><br />&nbsp;&nbsp;&nbsp;&nbsp;初，与弑熙宗凡九人，海陵以暴虐自毙，秉德、辩、忽土、阿里出虎以疑见<br /><br />&nbsp;&nbsp;&nbsp;&nbsp;杀，言以妻殒，裕、老僧以反诛，至是贞与大兴国尚在。而兴国摈弃不用，独贞<br /><br />&nbsp;&nbsp;&nbsp;&nbsp;以世姻籍恩宠，虽夫妇降削爵号，而世宗虑久远，终不以私恩曲庇，久之，诏诛<br /><br />&nbsp;&nbsp;&nbsp;&nbsp;贞及其妻与二子慎思、十六，而宥其诸孙。俄而，兴国亦诛，皇统逆党尽矣。<br /><br />&nbsp;&nbsp;&nbsp;&nbsp;章宗即位，尊母皇太子妃为皇太后，追封贞为太尉梁国公，贞祖抄司空鲁国<br /><br />&nbsp;&nbsp;&nbsp;&nbsp;公，父婆卢火司徒齐国公，贞妻梁国夫人，子陀补火、慎思、十六俱为镇国上将<br /><br />&nbsp;&nbsp;&nbsp;&nbsp;军。无何，再赠贞太师、广平郡王，谥庄简。贞妻进封梁国公主。<br /><br />&nbsp;&nbsp;&nbsp;&nbsp;李老僧，旧为将军司书吏，与大兴国有亲，素相厚。海陵秉政，兴国属诸海<br /><br />&nbsp;&nbsp;&nbsp;&nbsp;陵，海陵以为省令史。及将举事，使老僧结兴国，兴国终为海陵取符钥，纳海陵<br /><br />&nbsp;&nbsp;&nbsp;&nbsp;宫中成弑逆者，老僧为之也。海陵既立，以老僧为同知广宁尹事，赐钱千万、绢<br /><br />&nbsp;&nbsp;&nbsp;&nbsp;五百匹、马牛各二百、羊二千。<br /><br />&nbsp;&nbsp;&nbsp;&nbsp;久之，海陵恶韩王亨，将杀之，求其罪不可得，遂以亨为广宁尹，再任老僧<br /><br />&nbsp;&nbsp;&nbsp;&nbsp;同知，使伺察亨，构致其罪。亨喜博，及至广宁，常与老僧博，待之甚厚。老僧<br /><br />&nbsp;&nbsp;&nbsp;&nbsp;由是不忍致亨死罪，迟疑者久之。海陵再使小底讹论促老僧，老僧乃与亨家奴六<br /><br />&nbsp;&nbsp;&nbsp;&nbsp;斤谋，杀亨狱中，语在亨传。及耶律安礼自广宁还朝，海陵谓之曰：“孛迭三罪，<br /><br />&nbsp;&nbsp;&nbsp;&nbsp;伏其一已见觖望。尔乃梁王故吏，若亨伏辜，必罪及亲族，故榜杀之。”<br /><br />&nbsp;&nbsp;&nbsp;&nbsp;海陵以老僧于亨有迟回意，遂降老僧为易州刺史。久之，迁同知大兴尹，赐<br /><br />&nbsp;&nbsp;&nbsp;&nbsp;名惟忠，改延安府同知，大定二年，与兵部尚书可喜谋反，诛。<br /><br />&nbsp;&nbsp;&nbsp;&nbsp;论曰：《书》曰：“王左右常伯、常任、准人、缀衣、虎贲。周公曰：呜呼，<br /><br />&nbsp;&nbsp;&nbsp;&nbsp;休兹知恤，鲜哉！”穆王告伯自唬骸吧骷蚰肆牛其无以巧言令色、便辟侧媚，<br /><br />&nbsp;&nbsp;&nbsp;&nbsp;其惟吉士。”金人所谓寝殿小底犹周之缀衣，所谓护卫犹周之虎贲也，则皆群仆<br /><br />&nbsp;&nbsp;&nbsp;&nbsp;侍御之臣矣。海陵弑逆，而大兴国、忽土、阿里出虎为之扼擘，皆出于小底护卫<br /><br />&nbsp;&nbsp;&nbsp;&nbsp;之中，熙宗固不知恤之也。一日，熙宗与近侍饮酒，会夜，稽古殿火，上欲往视，<br /><br />&nbsp;&nbsp;&nbsp;&nbsp;都点检辞不失引帝裾止之，奏曰：“臣在此，陛下何患，愿无亲往。”熙宗谓辞<br /><br />&nbsp;&nbsp;&nbsp;&nbsp;不失被酒，甚怒之，明日，杖而出之，已而思其忠，复见召用。海陵与唐括辩时<br /><br />&nbsp;&nbsp;&nbsp;&nbsp;时屏人私语，护卫特思察其非常，海陵挤而杀之。皇统末年，群臣解体，无尊君<br /><br />&nbsp;&nbsp;&nbsp;&nbsp;谨上之心，而群奸窃发，仆御之臣不复有如辞不失、特思者矣。《绵》之诗曰：<br /><br />&nbsp;&nbsp;&nbsp;&nbsp;“予曰有疏附，予曰有先后，予曰有奔走，予曰有御侮。”呜呼，先后御侮之臣，<br /><br />&nbsp;&nbsp;&nbsp;&nbsp;岂可少哉！<br /><br />&nbsp;&nbsp;&nbsp;&nbsp;完颜元宜，本名阿列，一名移特辇，本姓耶律氏。父慎思，天辅七年，宗望<br /><br />&nbsp;&nbsp;&nbsp;&nbsp;追辽主至天德，慎思来降，且言夏人以兵迎辽主，将渡河去。宗望移书夏人谕以<br /><br />&nbsp;&nbsp;&nbsp;&nbsp;祸福，夏人乃止。赐慎思姓完颜氏，官至仪同三司。<br /><br />&nbsp;&nbsp;&nbsp;&nbsp;元宜便骑射，善击球。皇统元年，充护卫，累迁瓯里本群牧使，入为武库署<br /><br />&nbsp;&nbsp;&nbsp;&nbsp;令，转符宝郎，海陵篡立，为兵部尚书。天德三年，诏凡赐姓者皆复本姓，元宜<br /><br />&nbsp;&nbsp;&nbsp;&nbsp;复姓耶律氏。历顺义、昭义节度使，复为兵部尚书、劝农使。<br /><br />&nbsp;&nbsp;&nbsp;&nbsp;海陵伐宋，以本官领神武军都总管，以大名路骑兵万余益之。前锋渡淮，拔<br /><br />&nbsp;&nbsp;&nbsp;&nbsp;昭关，遇宋兵万余于柘皋，力战却之。至和州，宋兵十万来拒，元宜麾军力战，<br /><br />&nbsp;&nbsp;&nbsp;&nbsp;抵暮而罢。宋人乘夜袭营，元宜击走之，黎明追及宋兵，斩首数万，以功迁银青<br /><br />&nbsp;&nbsp;&nbsp;&nbsp;光禄大夫。海陵增置浙西道都统制，使元宜领之，督诸军渡江，佩金牌，赐衣一<br /><br />&nbsp;&nbsp;&nbsp;&nbsp;袭。<br /><br />&nbsp;&nbsp;&nbsp;&nbsp;是时，世宗已即位于辽阳，军中多怀去就。海陵军令惨急，亟欲渡江，众欲<br /><br />&nbsp;&nbsp;&nbsp;&nbsp;亡归，决计于元宜。猛安唐括乌野曰：“前阻淮渡，皆成擒矣。比闻辽阳新天子<br /><br />&nbsp;&nbsp;&nbsp;&nbsp;即位，不若共行大事，然后举军北还。”元宜曰：“待王祥至谋之。”王祥者元<br /><br />&nbsp;&nbsp;&nbsp;&nbsp;宜子，为骁骑副都指挥使，在别军。元宜使人密召王祥，既至，遂约诘旦卫军番<br /><br />&nbsp;&nbsp;&nbsp;&nbsp;代即行事。元宜先欺其众曰：“有令，尔辈皆去马，诘旦渡江。”众皆惧，乃以<br /><br />&nbsp;&nbsp;&nbsp;&nbsp;举事告之，皆许诺。<br /><br />&nbsp;&nbsp;&nbsp;&nbsp;十月乙未黎明，元宜、王祥与武胜军都总管徒单守素、猛安唐括乌野、谋克<br /><br />&nbsp;&nbsp;&nbsp;&nbsp;斡卢保、娄薛、温都长寿等率众犯御营。海陵闻乱，以为宋兵奄至，揽衣遽起，<br /><br />&nbsp;&nbsp;&nbsp;&nbsp;箭入帐中，取视之，愕然曰：“乃我兵也。”大庆山曰：“事急矣，当出避之。”<br /><br />&nbsp;&nbsp;&nbsp;&nbsp;海陵曰：“走将安往。”方取弓，已中箭仆地。延安少尹纳合斡鲁补先刃之，手<br /><br />&nbsp;&nbsp;&nbsp;&nbsp;足犹动，遂缢杀之。骁骑指挥使大磐整兵来救，王祥出语之曰：“无及矣。”大<br /><br />&nbsp;&nbsp;&nbsp;&nbsp;磐乃止。军士攘取行营服用皆尽，乃取大磐衣巾裹海陵尸，焚之。遂收尚书右丞<br /><br />&nbsp;&nbsp;&nbsp;&nbsp;李通、浙西道副统制郭安国、监军徒单永年、近侍局使梁、副使大庆山，皆<br /><br />&nbsp;&nbsp;&nbsp;&nbsp;杀之。元宜行左领军副大都督事，使使者杀皇太子光英于南京。大军北还。<br /><br />&nbsp;&nbsp;&nbsp;&nbsp;大定二年春，入见，拜御史大夫，诏曰：“高桢为御史大夫，号为正直，颇<br /><br />&nbsp;&nbsp;&nbsp;&nbsp;涉烦碎，臣下衣冠不正亦被纠举。职事有大于此者，尔宜勉之。”未几，拜平章<br /><br />&nbsp;&nbsp;&nbsp;&nbsp;政事，封冀国公。赐玉带、甲第一区，复赐姓完颜氏。<br /><br />&nbsp;&nbsp;&nbsp;&nbsp;往泰州路规措讨契丹事，元宜使忠勇校尉李荣招窝斡，窝斡杀荣，诏追赠荣<br /><br />&nbsp;&nbsp;&nbsp;&nbsp;进官四阶。五月，上闻元宜将还，遣使止之。契丹已平、元宜还朝，奏请益诸群<br /><br />&nbsp;&nbsp;&nbsp;&nbsp;牧铠甲。诏从之，每群牧益二十副。元宜复请益临潢戍军士马，诏给马六百匹。<br /><br />&nbsp;&nbsp;&nbsp;&nbsp;久之，罢为东京留守。乞还所赐甲第，上从之，赐以袭衣、吐鹘、厩马、海东青<br /><br />&nbsp;&nbsp;&nbsp;&nbsp;鹘。未几，致仕，薨于家。上闻之，遣使致祭，赙赠甚厚。<br /><br />&nbsp;&nbsp;&nbsp;&nbsp;大定十一年，尚书省奏拟纳合斡鲁补除授，上曰：“昔废海陵，此人首入弑<br /><br />&nbsp;&nbsp;&nbsp;&nbsp;之，人臣之罪莫大于是，岂可复加官使？其世袭谋克姑听仍旧。”大定十八年，<br /><br />&nbsp;&nbsp;&nbsp;&nbsp;里海上言：“凡为人臣能捍灾御侮有功者，宜录用之。今弑海陵者以为有功，<br /><br />&nbsp;&nbsp;&nbsp;&nbsp;赏以高爵，非所以劝事君也。宜削夺，以为人臣之戒。臣在当时亦与其党，如正<br /><br />&nbsp;&nbsp;&nbsp;&nbsp;名定罪，请自臣始。”上曰：“里海自请其罪以劝事君，此亦人之所难。”遂<br /><br />&nbsp;&nbsp;&nbsp;&nbsp;以里海充赵王府祗候郎君。<br /><br />&nbsp;&nbsp;&nbsp;&nbsp;元宜子习涅阿补，大定二十五年为符宝祗候，乞依女直人例迁官，上曰：<br /><br />&nbsp;&nbsp;&nbsp;&nbsp;“赐姓一时之权宜。”令习涅阿补还本姓。<br /><br />&nbsp;&nbsp;&nbsp;&nbsp;论曰：《春秋》书“齐公子商人弑其君舍”，又曰：“齐人弑其君商人。”<br /><br />&nbsp;&nbsp;&nbsp;&nbsp;嗟乎，弑舍者商人也，弑商人者邴埸、阎职也。海陵弑熙宗，完颜元宜弑海陵。<br /><br />&nbsp;&nbsp;&nbsp;&nbsp;商人之弑也，邴埸、阎职去之。海陵之弑也，元宜归于世宗。邴、阎贱役，元宜<br /><br />&nbsp;&nbsp;&nbsp;&nbsp;都将也，握君之亲兵，窥利以弑之，其罪岂容诛乎，世宗仅能不大用之而已。<br /><br />&nbsp;&nbsp;&nbsp;&nbsp;里海犹杀人而自首者也，在律，杀人未闻准首免罪而又予赏者也，况弑逆乎。海<br /><br />&nbsp;&nbsp;&nbsp;&nbsp;陵弑五十三年，得有胡沙虎之事。<br /><br />&nbsp;&nbsp;&nbsp;&nbsp;纥石烈执中，本名胡沙虎，阿疏裔孙也。徙东平路猛安。大定八年，充皇太<br /><br />&nbsp;&nbsp;&nbsp;&nbsp;子护卫，出职太子仆丞，改鹰坊直长，再迁鹰坊使、拱卫直指挥使。明昌四年，<br /><br />&nbsp;&nbsp;&nbsp;&nbsp;使过阻居，监酒官移剌保迎谒后时，饮以酒，酒味薄，执中怒，殴伤移剌保，诏<br /><br />&nbsp;&nbsp;&nbsp;&nbsp;的决五十。未几，迁右副点检，肆傲不奉职，降肇州防御使。逾年，迁兴平军节<br /><br />&nbsp;&nbsp;&nbsp;&nbsp;度使。丁母忧，起复归德军节度使，改开远军兼西南路招讨副使。俄知大名府事。<br /><br />&nbsp;&nbsp;&nbsp;&nbsp;承安二年，召为签枢密院事。诏佐丞相襄征伐，执中不欲行，奏曰：“臣与襄有<br /><br />&nbsp;&nbsp;&nbsp;&nbsp;隙，且杀臣矣。”上怒其言不逊，事下有司，既而赦之，出为永定军节度使。改<br /><br />&nbsp;&nbsp;&nbsp;&nbsp;西北路招讨使，复为永定军，坐夺部军马解职。<br /><br />&nbsp;&nbsp;&nbsp;&nbsp;泰和元年，起知大兴府事。诏契丹人立功官赏恩同女直人，许存养马匹，得<br /><br />&nbsp;&nbsp;&nbsp;&nbsp;充司吏译人，著为令。执中格诏不下，上责之曰；“汝虽意在防闲，而不知朝廷<br /><br />&nbsp;&nbsp;&nbsp;&nbsp;自有定格，自今勿复如此烦碎生事也。”乃下诏行之。<br /><br />&nbsp;&nbsp;&nbsp;&nbsp;涞水人魏廷实祖任儿，旧为靳文昭家放良，天德三年，编籍正户，已三世矣。<br /><br />&nbsp;&nbsp;&nbsp;&nbsp;文昭孙挖廷实为奴，及妄诉殴詈，警巡院鞫对无状，法当诉本贯。退哂诟，<br /><br />&nbsp;&nbsp;&nbsp;&nbsp;执中使廷实纳钱五百贯与汀Ｍ⑹挡淮樱还涞水，执中径遣锁致廷实。御史台请<br /><br />&nbsp;&nbsp;&nbsp;&nbsp;移问，执中转奏御史台不依制，府未结断，令移推。诏吏部侍郎李柄、户部侍郎<br /><br />&nbsp;&nbsp;&nbsp;&nbsp;粘割合答推问。炳、合答奏御史台理直，诏乃切责执中。<br /><br />&nbsp;&nbsp;&nbsp;&nbsp;御史中丞孟铸奏弹执中“贪残专恣，不奉法令。释罪之后，累过不悛。既蒙<br /><br />&nbsp;&nbsp;&nbsp;&nbsp;恩贷，转生跋扈。如雄州诈认马，平州冒支俸，破魏廷实家。发其冢墓，拜表不<br /><br />&nbsp;&nbsp;&nbsp;&nbsp;赴，祈雨聚妓，殴詈同僚擅令停职，失师帅之体，不称京尹之任”。上曰：“执<br /><br />&nbsp;&nbsp;&nbsp;&nbsp;中粗人，似有跋扈尔。”铸对曰：“明天子在上，岂容有跋扈之臣。”上意寤，<br /><br />&nbsp;&nbsp;&nbsp;&nbsp;取阅奏章，诏尚书省问之。由是改武卫军都指挥使。<br /><br />&nbsp;&nbsp;&nbsp;&nbsp;平章政事仆散揆宣抚河南，执中除山东东西路统军使。揆行省汴京伐宋，升<br /><br />&nbsp;&nbsp;&nbsp;&nbsp;诸道统军司为兵马都统府，执中为山东两路兵马都统，定海军节度使完颜撒剌副<br /><br />&nbsp;&nbsp;&nbsp;&nbsp;之。执中分兵驻金城、朐山，请益发东平路兵屯密、沂、宁海、登、莱以遏兵冲，<br /><br />&nbsp;&nbsp;&nbsp;&nbsp;诏从之，时泰和六年四月也。<br /><br />&nbsp;&nbsp;&nbsp;&nbsp;五月，宋兵犯金城，执中遣巡检使周奴以骑兵三百御之。会宋益兵转趋沭阳，<br /><br />&nbsp;&nbsp;&nbsp;&nbsp;谋克三合伏卒五十人篁竹中，伺宋兵过突出击之，杀十数人，追至县城，宋兵不<br /><br />&nbsp;&nbsp;&nbsp;&nbsp;敢出。会周奴以兵入城，宋兵逾城走，三合已焚其舟，合击大破之，斩首五百余<br /><br />&nbsp;&nbsp;&nbsp;&nbsp;级，杀宋统领李藻，擒忠义军将吕璋。<br /><br />&nbsp;&nbsp;&nbsp;&nbsp;十月，执中率兵二万出清口，宋以步骑万余列南岸，战舰百艘拒上流，相持<br /><br />&nbsp;&nbsp;&nbsp;&nbsp;累日。执中以舟兵二千搏战，遏宋舟兵，遣副统移剌古与涅率精骑四千自下流径<br /><br />&nbsp;&nbsp;&nbsp;&nbsp;渡。宋兵望骑兵登南岸，水陆俱溃。追斩及溺死者甚众，尽获其战舰及战马三百，<br /><br />&nbsp;&nbsp;&nbsp;&nbsp;遂克淮阴，进兵围楚州。迁元帅左监军。执中纵兵虏掠，上闻之，杖其经历官阿<br /><br />&nbsp;&nbsp;&nbsp;&nbsp;里不孙，放还所掠。未几，宋人请和，诏罢兵。除西南路招讨使，改西京留守。<br /><br />&nbsp;&nbsp;&nbsp;&nbsp;大安元年，授世袭谋克，复知大兴府事，出知太原府，复为西京留守，行枢<br /><br />&nbsp;&nbsp;&nbsp;&nbsp;密院，兼安抚使。以劲兵七千遇大兵，战于定安之北，薄暮，先以麾下遁去。众<br /><br />&nbsp;&nbsp;&nbsp;&nbsp;遂溃。行次蔚州，擅取官库银五千两及衣币诸物，夺官民马，与从行私人入紫荆<br /><br />&nbsp;&nbsp;&nbsp;&nbsp;关，杖杀涞水令。至中都，朝廷皆不问。乃迁右副元帅，权尚书左丞。执中益无<br /><br />&nbsp;&nbsp;&nbsp;&nbsp;所忌惮，自请步骑二万屯宣德州，与之三千，令驻妫川。<br /><br />&nbsp;&nbsp;&nbsp;&nbsp;崇庆元年正月，执中乞移屯南口或屯新庄，移文尚书省曰：“大兵来必不能<br /><br />&nbsp;&nbsp;&nbsp;&nbsp;支，一身不足惜，三千兵为可忧，十二关、建春、万宁宫且不保。”朝廷恶其言，<br /><br />&nbsp;&nbsp;&nbsp;&nbsp;下有司按问，诏数其十五罪，罢归田里。<br /><br />&nbsp;&nbsp;&nbsp;&nbsp;明年，复召至中都，预议军事。左谏议大夫张行信上书曰：“胡沙虎专逞私<br /><br />&nbsp;&nbsp;&nbsp;&nbsp;意，不循公道，蔑省部以示强梁，媚近臣以求称誉，]法行事，枉害平民。行院<br /><br />&nbsp;&nbsp;&nbsp;&nbsp;山西，出师无律，不战先退，擅取官物，杖杀县令。屯驻妫川，乞移内地，其谋<br /><br />&nbsp;&nbsp;&nbsp;&nbsp;略概可见矣。欲使改易前非。以收后效，不亦难乎。才诚可取，虽在微贱皆当擢<br /><br />&nbsp;&nbsp;&nbsp;&nbsp;用，何必老旧始能立功。一将之用，安危所系，惟朝廷加察，天下幸甚。”丞相<br /><br />&nbsp;&nbsp;&nbsp;&nbsp;徒单镒以为不可用，参知政事s跪奏其奸恶，乃止。执中善结近幸，交口称誉。<br /><br />&nbsp;&nbsp;&nbsp;&nbsp;五月，诏给留守半俸，预议军事。张行信复谏曰：“伏闻以胡沙虎老臣，欲起而<br /><br />&nbsp;&nbsp;&nbsp;&nbsp;用。人之能否，不在新旧。彼向之败，朝廷既知之矣。乃复用之，无乃不可乎。”<br /><br />&nbsp;&nbsp;&nbsp;&nbsp;遂止。<br /><br />&nbsp;&nbsp;&nbsp;&nbsp;上终以执中为可用，赐金牌，权右副元帅，将武卫军五千人屯中都城北。执<br /><br />&nbsp;&nbsp;&nbsp;&nbsp;中乃与其党经历官文绣局直长完颜丑奴、提控宿直将军蒲察六斤、武卫军钤辖乌<br /><br />&nbsp;&nbsp;&nbsp;&nbsp;古论夺剌谋作乱。是时，大元大兵在近，上使奉职即军中责执中止务驰猎。不恤<br /><br />&nbsp;&nbsp;&nbsp;&nbsp;军事。执中方饲鹞，怒掷杀之，遂妄称知大兴府徒单南平及其子刑部侍郎驸马都<br /><br />&nbsp;&nbsp;&nbsp;&nbsp;尉没烈谋反，奉诏讨之。南平姻家福海，别将兵屯于城北，遣人以好语招之，福<br /><br />&nbsp;&nbsp;&nbsp;&nbsp;海不知，既至乃执之。<br /><br />&nbsp;&nbsp;&nbsp;&nbsp;八月二十五日未五更，分其军为三军，由章义门入，自将一军由通玄门入。<br /><br />&nbsp;&nbsp;&nbsp;&nbsp;执中恐城中出兵来拒，乃遣一骑先驰抵东华门大呼曰：“大军至北关，已接战矣。”<br /><br />&nbsp;&nbsp;&nbsp;&nbsp;既而再遣一骑亦如之。使徒单金寿召知大兴府徒单南平，南平不知，行至广阳门<br /><br />&nbsp;&nbsp;&nbsp;&nbsp;西富义坊，马上与执中相见，执中手枪刺之堕马下，金寿斫杀之。使乌古论夺剌<br /><br />&nbsp;&nbsp;&nbsp;&nbsp;召没烈，杀之。符宝祗候鄯阳、护卫十人长完颜石古乃闻乱，遽召大汉军五百人<br /><br />&nbsp;&nbsp;&nbsp;&nbsp;赴难，与执中战不胜，皆死之。执中至东华门，使呼门者亲军百户冬儿、五十户<br /><br />&nbsp;&nbsp;&nbsp;&nbsp;蒲察六斤，皆不应，许以世袭猛安、三品职事官，亦不应。呼都点检徒单渭河，<br /><br />&nbsp;&nbsp;&nbsp;&nbsp;谓河即徒单镐也。渭河缒城出见执中，执中命聚薪焚东华门，立梯登城。护卫斜<br /><br />&nbsp;&nbsp;&nbsp;&nbsp;烈、乞儿、亲军春山共掊锁开门纳执中。执中入宫，尽以其党易宿卫。自称监国<br /><br />&nbsp;&nbsp;&nbsp;&nbsp;都元帅，居大兴府，陈兵自卫。急召都转运使孙椿年取银币赏金寿、夺剌及军官<br /><br />&nbsp;&nbsp;&nbsp;&nbsp;军士、大兴府舆隶。是夜，召声妓与亲党会饮。明日，以兵逼上出居卫邸，诱左<br /><br />&nbsp;&nbsp;&nbsp;&nbsp;丞完颜纲至军中，即杀之。执中意不可测，丞相徒单镒劝执中立宣宗，执中然之。<br /><br />&nbsp;&nbsp;&nbsp;&nbsp;是时，庄献太子在中都，执中以皇太子仪仗迎庄献入居东宫。召符宝郎徒单<br /><br />&nbsp;&nbsp;&nbsp;&nbsp;福寿取符宝，陈于大兴府露阶上。盗用御宝出制，除完颜丑奴德州防御使，乌古<br /><br />&nbsp;&nbsp;&nbsp;&nbsp;论夺剌顺天军节度使，蒲察六斤横海军节度使，徒单金寿永定军节度使，虽除外<br /><br />&nbsp;&nbsp;&nbsp;&nbsp;官，皆留之左右。其余除拜犹数十人。同时有两蒲察六斤，其一守东华门不肯从<br /><br />&nbsp;&nbsp;&nbsp;&nbsp;乱者。召礼部令史张好礼欲铸监国元帅印，好礼曰：“自古无异姓监国者。”乃<br /><br />&nbsp;&nbsp;&nbsp;&nbsp;止。遣奉御完颜忽失来等三人，护卫蒲鲜班底、完颜丑奴等十人，迎宣宗于彰德。<br /><br />&nbsp;&nbsp;&nbsp;&nbsp;使宦者李思忠弑上于卫邸。尽撤沿边诸军赴中都平州、骑兵屯蓟州以自重，边戍<br /><br />&nbsp;&nbsp;&nbsp;&nbsp;皆不守矣。<br /><br />&nbsp;&nbsp;&nbsp;&nbsp;九月甲辰，宣宗即位，拜执中太师、尚书令、都元帅、监修国史，封泽王，<br /><br />&nbsp;&nbsp;&nbsp;&nbsp;授中都路和鲁忽土世袭猛安。以其弟同知河南府特末也为都点检，兼侍卫亲军都<br /><br />&nbsp;&nbsp;&nbsp;&nbsp;指挥使，子猪粪除濮王傅、兵部侍郎，都点检徒单渭河为御史中丞，乌古论夺剌<br /><br />&nbsp;&nbsp;&nbsp;&nbsp;遥授知真定府事，徒单金寿遥授知东平府事，蒲察六斤遥授知平阳府事，完颜丑<br /><br />&nbsp;&nbsp;&nbsp;&nbsp;奴同知河中府事，权宿直将军。诏以乌古论谊居第赐执中，仪鸾局给供张，妻王<br /><br />&nbsp;&nbsp;&nbsp;&nbsp;赐紫结银铎车。<br /><br />&nbsp;&nbsp;&nbsp;&nbsp;戊申，执中侍朝，宣宗赐之坐，执中就坐不辞。无何，执中奏请降卫绍王为<br /><br />&nbsp;&nbsp;&nbsp;&nbsp;庶人，奏再上，诏百官议于朝堂。太子少傅奥屯忠孝、侍读学士蒲察思忠附执中<br /><br />&nbsp;&nbsp;&nbsp;&nbsp;议，众相视莫敢言，独文学田廷芳奋然曰：“先朝素无失德，尊号在礼不当削。”<br /><br />&nbsp;&nbsp;&nbsp;&nbsp;于是从之者礼部张敬甫、谏议张信甫、户部武文伯、庞才卿、石抹晋卿等二十四<br /><br />&nbsp;&nbsp;&nbsp;&nbsp;人。宣宗曰：“辟诸问途，百人曰东行是，十人曰西行是，行道之人果适东乎、<br /><br />&nbsp;&nbsp;&nbsp;&nbsp;适西乎。岂以百人、十人为是非哉？”既而曰：“朕徐思之。”数日，诏降为东<br /><br />&nbsp;&nbsp;&nbsp;&nbsp;海郡侯。<br /><br />&nbsp;&nbsp;&nbsp;&nbsp;大元游骑至高桥，宰臣以闻。宣宗使人问执中，执中曰：“计画已定矣。”<br /><br />&nbsp;&nbsp;&nbsp;&nbsp;既而让宰执曰：“吾为尚书令，岂得不先与议而遽奏耶？”宰执逊谢而已。<br /><br />&nbsp;&nbsp;&nbsp;&nbsp;提点近侍局庆山奴、副使惟弼、奉御惟康请除执中，宣宗念援立功，隐忍不<br /><br />&nbsp;&nbsp;&nbsp;&nbsp;许。元帅右监军术虎高琪屡战不利，执中戒之曰：“今日出兵果无功，当以军法<br /><br />&nbsp;&nbsp;&nbsp;&nbsp;从事矣。”高琪出战复败，自度不免，颇闻庆山奴诸人有谋，十月辛亥，高琪遂<br /><br />&nbsp;&nbsp;&nbsp;&nbsp;率所将s军入中都，围执中第。执中闻变，弯弓注矢外射，不胜，登后垣欲走，<br /><br />&nbsp;&nbsp;&nbsp;&nbsp;衣\堕而伤股，军士就斩之。高琪持执中首诣阙待罪，宣宗赦之。以为左副元<br /><br />&nbsp;&nbsp;&nbsp;&nbsp;帅。<br /><br />&nbsp;&nbsp;&nbsp;&nbsp;执中之党呼于衢路曰：“s军反矣，杀之者有赏。”市人从之。s军死者甚<br /><br />&nbsp;&nbsp;&nbsp;&nbsp;众，一军皆rr，宣宗遣近侍抚谕之，诏有司量加赙赠，众乃稍安。明日，<br /><br />&nbsp;&nbsp;&nbsp;&nbsp;除特末也泰宁军节度使，乌古论奋剌真授知济南府事，徒单金寿真授知归德府事，<br /><br />&nbsp;&nbsp;&nbsp;&nbsp;蒲察六斤真授知平阳府事。<br /><br />&nbsp;&nbsp;&nbsp;&nbsp;甲寅，左谏议大夫张行信上封事曰：“《春秋》之法，国君立不以道，若尝<br /><br />&nbsp;&nbsp;&nbsp;&nbsp;与诸侯盟会，即列为诸侯。东海在位已六年矣，为其臣者谁敢干之。胡沙虎握兵<br /><br />&nbsp;&nbsp;&nbsp;&nbsp;入城，躬行弑逆，当是时惟鄯阳、石古乃率众赴援，至于战死，论其忠烈，在朝<br /><br />&nbsp;&nbsp;&nbsp;&nbsp;食禄者皆当愧之。陛下始亲万机，海内望化，褒显二人，延及子孙，庶几少慰贞<br /><br />&nbsp;&nbsp;&nbsp;&nbsp;魂，激天下之义气。宋徐羡之、傅亮、谢晦弑营阳王立文帝，文帝诛之，以江陵<br /><br />&nbsp;&nbsp;&nbsp;&nbsp;奉迎之诚，免其妻子。胡沙虎国之大贼，世所共恶，虽已死而罪名未正，合暴其<br /><br />&nbsp;&nbsp;&nbsp;&nbsp;过恶，宣布中外，除名削爵，缘坐其家，然后为快。陛下若不忍援立之劳，则依<br /><br />&nbsp;&nbsp;&nbsp;&nbsp;仿元嘉故事，亦足以示惩戒。”宣宗乃下诏暴执中过恶，削其官爵。赠鄯阳、石<br /><br />&nbsp;&nbsp;&nbsp;&nbsp;古乃，加恩其子。庆山奴、惟弼、惟康皆迁赏，近侍局自此用事矣。<br /><br />&nbsp;&nbsp;&nbsp;&nbsp;论曰：金九主，遇弑者三，其逆谋者十人。熙宗之弑，惟大兴国一人世宗声<br /><br />&nbsp;&nbsp;&nbsp;&nbsp;其罪而磔之思陵之侧。徒单贞虽诛。未闻暴其罪状，后以戚畹又复赠官追封。余<br /><br />&nbsp;&nbsp;&nbsp;&nbsp;秉德、唐括辩等六人，皆以他罪诛，海陵之弑，其首恶为完颜元宜，则令终焉。<br /><br />&nbsp;&nbsp;&nbsp;&nbsp;卫绍王之弑曰胡沙虎，不死于司败之诛，而死于高琪之手。古所谓弑君之贼人得<br /><br />&nbsp;&nbsp;&nbsp;&nbsp;而讨之者，谓请于公上而致讨焉。如孔子之请讨陈恒是也。岂有如琪之擅杀而以<br /><br />&nbsp;&nbsp;&nbsp;&nbsp;为功者乎。金之政刑，其乱若此，国欲不亡，其可得乎！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2823);">加入书签</a><a
                        href="2822.html">上一页</a>&larr;<a href="index.html">返回列表</a>&rarr;<a
                            href="2824.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2822.html"; var next_page = "2824.html"; var index_page = "index.html"; var sortid = "9"; var article_id = "43"; var chapter_id = "2823"; var articlename = "金史"; var chaptername = " 卷一百三十二 列传第七十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>