<!DOCTYPE html>
<html>
<head>
<meta charset="gbk" />
<title>金史- 卷一百十七 列传第五十五-在线阅读-哈西文学网</title>
<meta name="keywords" content="脱脱等，金史， 卷一百十七 列传第五十五全文， 卷一百十七 列传第五十五在线阅读 哈西文学网" />
<meta name="description" content="哈西文学网提供脱脱等的金史  卷一百十七 列传第五十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2808.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2808.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十七 列传第五十五</h1>
            <div class="link xb">
                <a href="2807.html">上一页</a>&larr;<a href="index.html">返回列表</a>&rarr;<a
                    href="2809.html">下一页</a></div>			
            <div id="BookText">&nbsp;&nbsp;&nbsp;&nbsp;○徒单益都粘哥荆山（刘均附）王宾（王进等附）国用安时青<br /><br />&nbsp;&nbsp;&nbsp;&nbsp;徒单益都，不详其履历，尝累官为延安总管。正大九年正月，行省事于徐州。<br /><br />&nbsp;&nbsp;&nbsp;&nbsp;时庆山奴撤东方之备入援，未至睢州，徐、邳义胜军总领侯进、杜政、张兴率本<br /><br />&nbsp;&nbsp;&nbsp;&nbsp;军降大兵于永州。辛丑，大兵守徐张盆渡。益都到官才三日，惧兵少不能守，即<br /><br />&nbsp;&nbsp;&nbsp;&nbsp;令移剌长寿率甲士千人迎大兵。长寿军无纪律，大兵掩之，一军皆覆，徐危甚。<br /><br />&nbsp;&nbsp;&nbsp;&nbsp;益都籍州人及运粮埽兵得万人。乙巳，大兵傅城，烧南关而去。侯进既降北，即<br /><br />&nbsp;&nbsp;&nbsp;&nbsp;以为京东行省，进遂请千人来袭。<br /><br />&nbsp;&nbsp;&nbsp;&nbsp;二月庚申，未明，大兵坎南城而上，守者皆散走，城中大呼曰：“大兵入南<br /><br />&nbsp;&nbsp;&nbsp;&nbsp;门矣！”益都闻之不及甲，率州署夜直兵三百，由黄楼而南，力战御敌。乱定，<br /><br />&nbsp;&nbsp;&nbsp;&nbsp;迁赏有差。由是军势稍振，复夺张盆渡，取萧县，破白塔，战于土山，救被俘老<br /><br />&nbsp;&nbsp;&nbsp;&nbsp;幼五千还徐。既而，侯进亡命驻灵璧，杜政、张兴亦虑为北所害，穷窘自归。益<br /><br />&nbsp;&nbsp;&nbsp;&nbsp;都抚而纳之，兴留徐，杜政还邳州。<br /><br />&nbsp;&nbsp;&nbsp;&nbsp;益都资禀仁厚，持大体，二子两侄为军将，颇侵渔军民。青州人王v为埽兵<br /><br />&nbsp;&nbsp;&nbsp;&nbsp;总领。将兵千七百人，益都常倚之，虽有过亦不责。以故v亦横恣，与河间张祚、<br /><br />&nbsp;&nbsp;&nbsp;&nbsp;下邑令李闰、义胜都统封仙、遥授永州刺史成进忠辈，乘军政废弛，城中空虚。<br /><br />&nbsp;&nbsp;&nbsp;&nbsp;以六月丁巳夜烧草场作乱。时张兴卧病，v恐事不成，起兴与同行。益都疑左右<br /><br />&nbsp;&nbsp;&nbsp;&nbsp;皆叛，挈妻子缒城而出，就从宜众僧奴及东面总领刘安国军。张兴推v为都元帅，<br /><br />&nbsp;&nbsp;&nbsp;&nbsp;复惧v图己，遂诛v，并张祚杀之。因大掠城中。壬戌，国用安以行山东路尚书<br /><br />&nbsp;&nbsp;&nbsp;&nbsp;省事率兵至徐，张兴率甲士迎之。用安轻骑而入，执兴与其党十余人，斩之于市，<br /><br />&nbsp;&nbsp;&nbsp;&nbsp;遂以封仙为元帅，兼节度使，主徐州。<br /><br />&nbsp;&nbsp;&nbsp;&nbsp;益都窘无所归，乃奔宿州，节度使纥石烈阿虎以益都为人所逐不纳，乃与诸<br /><br />&nbsp;&nbsp;&nbsp;&nbsp;将驻于城南。时宿之镇防军有逃还者，阿虎以为叛归亦不纳。城中镇防千户高腊<br /><br />&nbsp;&nbsp;&nbsp;&nbsp;哥，结小吏郭仲安，谋就徐州将士内外相应以取宿，因归杨妙真。甲戌夜半，开<br /><br />&nbsp;&nbsp;&nbsp;&nbsp;门纳徐州总领王德全及妻弟高元哥军。刘安国寻亦入城，缚阿虎父子杀之。州中<br /><br />&nbsp;&nbsp;&nbsp;&nbsp;请益都主帅府事，益都不从，曰：“吾国家旧人，为将帅亦久，以资性疏迂，不<br /><br />&nbsp;&nbsp;&nbsp;&nbsp;能周防，遂失重镇。今大事已去，方逃罪不暇，岂有改易髻发、夺人城池以降外<br /><br />&nbsp;&nbsp;&nbsp;&nbsp;方乎！”即日，率官吏而行，至谷熟东，遇大兵，不屈而死。<br /><br />&nbsp;&nbsp;&nbsp;&nbsp;徐州既归海州，邳帅兀林答某亦让印于杜政，遂送款于用安。已而宿州王德<br /><br />&nbsp;&nbsp;&nbsp;&nbsp;全、刘安国亦送款海州。惟益都不改髻发，以至于死云。<br /><br />&nbsp;&nbsp;&nbsp;&nbsp;粘哥荆山，不知其所始，正大中，累官亳州节度使。九年正月己丑，游骑自<br /><br />&nbsp;&nbsp;&nbsp;&nbsp;邓至亳，钞鹿邑，营于卫真西北五十里。鹿邑令高昂霄知太康已降，即夜趋亳，<br /><br />&nbsp;&nbsp;&nbsp;&nbsp;道出卫真，呼县令楚珩约同行。珩知势不支，即明谕县人以避迁之意，遂同走亳。<br /><br />&nbsp;&nbsp;&nbsp;&nbsp;丁未，二邑皆降。是日，军至亳州城下。州止有单州兵四百人，号“镇安军”，<br /><br />&nbsp;&nbsp;&nbsp;&nbsp;提控杨春、邢某、都统戴兴屯已六年。荆山悉籍城中丁壮为军，修守具，而大兵<br /><br />&nbsp;&nbsp;&nbsp;&nbsp;亦不暇攻。四月，拥降民而北，城门闭，不之知也。<br /><br />&nbsp;&nbsp;&nbsp;&nbsp;五月，纵迁民收麦，老幼得出，丁壮悉留之。民往往不肯留而遁，数日，城<br /><br />&nbsp;&nbsp;&nbsp;&nbsp;为之空。荆山遣将领各诣所属招之，并将领亦不返。“镇安”者皆红袄余党，力<br /><br />&nbsp;&nbsp;&nbsp;&nbsp;尽来归，变诈反复，朝廷终以盗贼待之。荆山以迁民为军，盖防之也。及召外兵<br /><br />&nbsp;&nbsp;&nbsp;&nbsp;不至，乃请于归德，得甲骑百余，两总领统之。既至，“镇安”疑其谋己，乃乘<br /><br />&nbsp;&nbsp;&nbsp;&nbsp;将士新到不设备，至夜，掩杀殆尽。荆山出走卫真，楚珩与之马而去，州中豪贵<br /><br />&nbsp;&nbsp;&nbsp;&nbsp;悉被剽略。<br /><br />&nbsp;&nbsp;&nbsp;&nbsp;刘坚者，初为大兵守城父，亳州复，擒之，囚之于狱。杨春谋欲北降，乃出<br /><br />&nbsp;&nbsp;&nbsp;&nbsp;之，使为宣差。乙巳，大兵石总管入州，改州为顺天府，春为总管，戴兴为同知，<br /><br />&nbsp;&nbsp;&nbsp;&nbsp;刘顺治中，留党项军千人戍之。属县皆下，惟城父令李用宜不降，其妻子在亳，<br /><br />&nbsp;&nbsp;&nbsp;&nbsp;春以为质，竟不屈而死。春既据州，与刘坚坐楼上，召副提控邢某。邢刚直循理，<br /><br />&nbsp;&nbsp;&nbsp;&nbsp;将士严惮之，时卧病，闻春乱，流涕不自禁。春遣人舁致之，邢指春大骂，春惭<br /><br />&nbsp;&nbsp;&nbsp;&nbsp;恧无言。春欲杀荆山家，邢力劝止之，且令给道路费送之出城，邢寻病卒。二年<br /><br />&nbsp;&nbsp;&nbsp;&nbsp;夏四月，北省忒木攻归德，春以戴兴提精卒以往，独与疲弱者守城。州人王宾<br /><br />&nbsp;&nbsp;&nbsp;&nbsp;遂反正，春渡河北遁。既而崔七斤为乱，杀王宾。朝廷不得已，以七斤为节度使，<br /><br />&nbsp;&nbsp;&nbsp;&nbsp;就其兵仗入蔡。八月，刘顺攻亳州，破之，七斤为城父令所杀。未几，单州军以<br /><br />&nbsp;&nbsp;&nbsp;&nbsp;州人杀其家属，召大兵来攻，蚧能拔，杀属县民而去。既渡河，知亳人不疑，复<br /><br />&nbsp;&nbsp;&nbsp;&nbsp;来攻，州竟为春所破。是年六月，宋人来攻，春出降，刘坚北走。<br /><br />&nbsp;&nbsp;&nbsp;&nbsp;刘均者，林虑人，时为亳州观察判官。春既逐荆山，纳款大兵，胁均同降。<br /><br />&nbsp;&nbsp;&nbsp;&nbsp;均佯应之，归其家取朝服服之，顾谓妻子曰：“我起身刀笔，仰荷上知，始列<br /><br />&nbsp;&nbsp;&nbsp;&nbsp;朝著，又佐大藩，死亦足矣。今头颅已如此，假使有十年寿，何以见先帝于地下<br /><br />&nbsp;&nbsp;&nbsp;&nbsp;乎。”即仰药而死。<br /><br />&nbsp;&nbsp;&nbsp;&nbsp;王宾，字德卿，亳州人。贞v二年进士。外若旷达，而深有谋画。初调兰陵<br /><br />&nbsp;&nbsp;&nbsp;&nbsp;主簿，辟虹县令，寻入为尚书省令史，坐事罢归乡里。天兴元年正月，亳州军变，<br /><br />&nbsp;&nbsp;&nbsp;&nbsp;节度使粘哥荆山出走，杨春以州出降。既而，自以羸兵守之。宾与前谯县尉王进、<br /><br />&nbsp;&nbsp;&nbsp;&nbsp;魏节亨、吕钧约城中军民复其州，杨春遂遁，遣节亨诣归德以闻。哀宗嘉之，授<br /><br />&nbsp;&nbsp;&nbsp;&nbsp;进节度使，宾同知节度使，节亨节度副使，钧观察判官。杨春复以兵来攻，月余<br /><br />&nbsp;&nbsp;&nbsp;&nbsp;不能拔，即渡河而北。<br /><br />&nbsp;&nbsp;&nbsp;&nbsp;六月，哀宗迁蔡，宾奉迎于州北之高安。上与语，大悦，恨用之晚，擢为行<br /><br />&nbsp;&nbsp;&nbsp;&nbsp;部尚书、世袭谋克。上初至亳，宾等适征民丁负铁甲入蔡，及会计忠孝军家属口<br /><br />&nbsp;&nbsp;&nbsp;&nbsp;粮，故留参知政事张天纲董之，就迁有功将士。时亳之粮储不广，宾等常吝惜，<br /><br />&nbsp;&nbsp;&nbsp;&nbsp;军士以此归怨。及运甲之役，复不欲行。会天纲与宾等于一楼上铨次立功等第，<br /><br />&nbsp;&nbsp;&nbsp;&nbsp;镇防军崔复哥、王六十之徒擐甲哗噪登楼，天纲问曰：“即欲见杀，容我望阙拜<br /><br />&nbsp;&nbsp;&nbsp;&nbsp;辞。”贼曰：“无预相公。”即拽宾及吕钧往市中。钧且行且跪，涕泪俱下。宾<br /><br />&nbsp;&nbsp;&nbsp;&nbsp;岸然不惧，大叫曰：“不过杀我。但杀，但杀！”乃并害之。节度副使魏节亨、<br /><br />&nbsp;&nbsp;&nbsp;&nbsp;节度判官孙良、观察副使孙九住皆被害。又数日，杀节度使王进。进尝应荆山之<br /><br />&nbsp;&nbsp;&nbsp;&nbsp;募，由间道入汴京纳奏，赏以物不受，又散家所有济贫民，以死自励。至汴，以<br /><br />&nbsp;&nbsp;&nbsp;&nbsp;劳迁本州节度判官。赐以白金，亦不受，一时甚称之。<br /><br />&nbsp;&nbsp;&nbsp;&nbsp;有李喜住者，本宿州众僧奴下宣差。天兴二年四月，进粮入归德，将还，闻<br /><br />&nbsp;&nbsp;&nbsp;&nbsp;亳州王进反正，制旨以喜住为振武都尉，将兵三千应援。是时，太赤围亳步骑十<br /><br />&nbsp;&nbsp;&nbsp;&nbsp;万，喜住以众寡不敌，独与三人间道入城，王进方议迁左军林，喜住不可，进即<br /><br />&nbsp;&nbsp;&nbsp;&nbsp;以兵付喜住。大兵攻八日不能下。五月壬子，兵退。己未，官奴与阿里合提忠孝<br /><br />&nbsp;&nbsp;&nbsp;&nbsp;军百人至亳，与诸将议迁可否。以为不可，当留辎重于蔡，选军扈从入圣朵就武<br /><br />&nbsp;&nbsp;&nbsp;&nbsp;仙军，遂入关中。关中地利可恃，又有郭虾蟆等军在西可恃。<br /><br />&nbsp;&nbsp;&nbsp;&nbsp;五月甲子，召官奴还归德，不赴，再召，留其军半于亳乃赴。六月壬辰，车<br /><br />&nbsp;&nbsp;&nbsp;&nbsp;驾舟行至亳，王进奏：“臣本军伍，不知治体，如李喜住扈从入蔡，则毫不守矣。<br /><br />&nbsp;&nbsp;&nbsp;&nbsp;乞留治此州。”诏以喜住为集庆军节度使，便宜从事，进领帅职。七月，进死。<br /><br />&nbsp;&nbsp;&nbsp;&nbsp;喜住先往城父督粮a，闻乱遂不敢入亳，后投宋。<br /><br />&nbsp;&nbsp;&nbsp;&nbsp;论曰：金季之乱，军士欲代其偏裨，偏裨欲代其主将，即群起而偾之。无复<br /><br />&nbsp;&nbsp;&nbsp;&nbsp;忌惮。益都、荆山皆忠亮之士，宾、进才略尤足取焉，而并不免于难，惜哉！<br /><br />&nbsp;&nbsp;&nbsp;&nbsp;国用安，先名安用，本名咬儿，淄州人。红袄贼杨安儿、李全余党也。尝归<br /><br />&nbsp;&nbsp;&nbsp;&nbsp;顺大元，为都元帅、行山东路尚书省事。天兴元年六月，徐州埽兵总领王v、义<br /><br />&nbsp;&nbsp;&nbsp;&nbsp;胜军都统封仙、总领张兴等夜烧草场作乱，逐元帅徒单益都。安用率兵入徐，执<br /><br />&nbsp;&nbsp;&nbsp;&nbsp;张兴与其党十余人斩之，以封仙为元帅兼节度使，主徐州。宿州镇防军千户高腊<br /><br />&nbsp;&nbsp;&nbsp;&nbsp;哥与东面总帅刘安国构徐州总帅王德全，杀宿帅纥石烈阿虎，以其州归海州。邳<br /><br />&nbsp;&nbsp;&nbsp;&nbsp;州从宜兀林答某亦让州于杜政，送款海州。既而皆归安用。<br /><br />&nbsp;&nbsp;&nbsp;&nbsp;北大将阿术鲁闻安用据徐、宿、邳，大怒曰：“此三州我当攻取，安用何人，<br /><br />&nbsp;&nbsp;&nbsp;&nbsp;辄受降。”遣信安、张进等率兵入徐，欲图安用，夺其军。安用惧，谋于德全，<br /><br />&nbsp;&nbsp;&nbsp;&nbsp;劫杀张进及海州元帅田福等数百人，与杨妙真绝，乃还邳州。会山东诸将及徐、<br /><br />&nbsp;&nbsp;&nbsp;&nbsp;宿、邳主帅，刑马结盟，誓归金朝。既盟，诸将皆散去，安用无所归，遂同德全、<br /><br />&nbsp;&nbsp;&nbsp;&nbsp;安国托从宜众僧奴自通于朝廷。众僧奴遣人上奏：“安用以数州反正，功甚大。<br /><br />&nbsp;&nbsp;&nbsp;&nbsp;且其兵力强盛，材略可称。国家果欲倚用，非极品重权不足以坚其许国之心。”<br /><br />&nbsp;&nbsp;&nbsp;&nbsp;未报。安用率兵万人攻海州，未至，众稍散去。安国因劝安用当赤心归国，安用<br /><br />&nbsp;&nbsp;&nbsp;&nbsp;亦自知反复失计，事已无可奈何，于是复金朝衣冠。妙真怒其叛己，又惧为所图，<br /><br />&nbsp;&nbsp;&nbsp;&nbsp;悉屠安用家走益都。安用遂选兵分将，期必得妙真，自此淮海之上无宁岁矣。<br /><br />&nbsp;&nbsp;&nbsp;&nbsp;未几，朝廷遣近侍局直长因世英、都事高天v持手诏至邳，以安用为开府仪<br /><br />&nbsp;&nbsp;&nbsp;&nbsp;同三司、平章政事、兼都元帅、京东山东等路行尚书省事，特封兖王，赐号“英<br /><br />&nbsp;&nbsp;&nbsp;&nbsp;烈戡难保节忠臣”，锡姓完颜，附属籍，改名用安，赐金镀银印、驼纽金印、金<br /><br />&nbsp;&nbsp;&nbsp;&nbsp;虎符、世袭千户宣命、敕样、牌样、御画体宣、空头河朔山东赦文，便宜从事，<br /><br />&nbsp;&nbsp;&nbsp;&nbsp;且以彭王妃诰委用安招妙真。用安始闻使者至，犹豫未决，以总领杨懋迎使者入，<br /><br />&nbsp;&nbsp;&nbsp;&nbsp;监于州廨，问所以来。世英对以封建事，意颇顺。诸帅王、杜辈皆不欲宣言，欲<br /><br />&nbsp;&nbsp;&nbsp;&nbsp;杀使者。明日，用安乃出见使者，跪揖如等夷。坐定，语世英曰：“予向随大兵<br /><br />&nbsp;&nbsp;&nbsp;&nbsp;攻汴，尝于开阳门下与侯挚议内外夹击。此时大兵病死者众，十七头项皆在京城，<br /><br />&nbsp;&nbsp;&nbsp;&nbsp;若从吾计出军，中兴久矣。朝廷乃无一人敢决者，今日悔将何及。”言竟而起。<br /><br />&nbsp;&nbsp;&nbsp;&nbsp;既而选人取朝廷赐物遍观之，喜见颜色。复与使者私议，欲不以朝礼受之，世英<br /><br />&nbsp;&nbsp;&nbsp;&nbsp;等不可，即设宴拜授如仪，以主事常谨等随使者奉表入谢。<br /><br />&nbsp;&nbsp;&nbsp;&nbsp;上复遗世英、天v赐以铁券一、虎符六、龙文衣一、玉鱼带一、弓矢二、封<br /><br />&nbsp;&nbsp;&nbsp;&nbsp;赠其父母妻诰命，及郡王宣、世袭宣、大信牌、玉兔鹘带各十，听同盟可赐者赐<br /><br />&nbsp;&nbsp;&nbsp;&nbsp;之。使者至邳，用安迎受如礼，始有入援意。及闻上将迁蔡州，乃遣人以蜡书言<br /><br />&nbsp;&nbsp;&nbsp;&nbsp;迁蔡有六不可，大率以谓：“归德环城皆水，卒难攻击，蔡无此险，一也。归德<br /><br />&nbsp;&nbsp;&nbsp;&nbsp;虽乏粮储，而鱼芡可以取足，蔡若受围，廪食有限，二也。大兵所以去归德者，<br /><br />&nbsp;&nbsp;&nbsp;&nbsp;非畏我也，纵之出而蹑其后，舍其难而就其易者攻焉，三也。蔡去宋境不百里，<br /><br />&nbsp;&nbsp;&nbsp;&nbsp;万一资敌兵粮，祸不可解，四也。归德不保，水道东行犹可以去，蔡若不守，去<br /><br />&nbsp;&nbsp;&nbsp;&nbsp;将安之，五也。时方暑雨，千里泥淖，圣体丰泽，不便鞍马，仓卒遇敌，非臣子<br /><br />&nbsp;&nbsp;&nbsp;&nbsp;所敢言，六也。虽然，陛下必欲去归德，莫如权幸山东。山东富庶甲天下，臣略<br /><br />&nbsp;&nbsp;&nbsp;&nbsp;有其地，东连沂、海，西接徐、邳，南扼盱、楚，北控淄、齐。若銮舆少停，臣<br /><br />&nbsp;&nbsp;&nbsp;&nbsp;仰赖威灵，河朔之地可传檄而定。惟陛下审察。”上以其言示宰臣。宰臣奏用安<br /><br />&nbsp;&nbsp;&nbsp;&nbsp;反复，本无匡辅志，此必参议张介等议之，业已迁蔡，议遂寝。<br /><br />&nbsp;&nbsp;&nbsp;&nbsp;初，世英等过徐，王德全、刘安国说之曰：“朝廷恩命岂宜出自用安，郡王<br /><br />&nbsp;&nbsp;&nbsp;&nbsp;宣吾二人最当得者，乞就留之。”世英乃留郡王宣、世袭宣、玉带各二。由是与<br /><br />&nbsp;&nbsp;&nbsp;&nbsp;用安有隙，又惧为所图，皆不听其节制。十郡王者，李明德、封仙、张r、张友、<br /><br />&nbsp;&nbsp;&nbsp;&nbsp;卓翼、康琮、杜政、吴歪头、王德全、刘安国也。用安必欲取山东，累征徐、宿<br /><br />&nbsp;&nbsp;&nbsp;&nbsp;兵，止以勤王为辞，二帅不应。用安怒，令杜政等率兵三千，以取粮为名，袭徐、<br /><br />&nbsp;&nbsp;&nbsp;&nbsp;宿。既入城，德全觉之，就留杜政、封仙不遣。用安愈怒，谓德全、安国必有谋，<br /><br />&nbsp;&nbsp;&nbsp;&nbsp;乃执桃园帅吴某等八九人下狱鞫问。二帅遣温特罕张哥以杜政、封仙欲袭取徐州<br /><br />&nbsp;&nbsp;&nbsp;&nbsp;白用安，不听，驱吴帅、张哥辈九人并斩之。张哥将死大呼曰：“国咬儿，汝无<br /><br />&nbsp;&nbsp;&nbsp;&nbsp;尺寸功，受国家大封爵，何负于汝，而从杜政等变乱，又杀无罪之人。今虽死，<br /><br />&nbsp;&nbsp;&nbsp;&nbsp;当与汝辨于地下矣。”会上遣臧国昌以密诏征兵东方，故用安假朝命声言入援，<br /><br />&nbsp;&nbsp;&nbsp;&nbsp;檄刘安国为前锋，亲率兵三千驻徐州城下招德全。德全终疑见图，不出，系封仙<br /><br />&nbsp;&nbsp;&nbsp;&nbsp;于狱，杀之，遣杜政出城。安国既至宿州，用安复召安国还，安国不从，独与众<br /><br />&nbsp;&nbsp;&nbsp;&nbsp;僧奴赴援。行及临涣龙山寺，用安使人劫杀之，遂攻徐州，逾三月不能下，退归<br /><br />&nbsp;&nbsp;&nbsp;&nbsp;涟水。于是，因世英以用安终不赴援，乃还朝，至宿州西，遇大兵，不屈而死，<br /><br />&nbsp;&nbsp;&nbsp;&nbsp;事闻，赠汝州防御使。<br /><br />&nbsp;&nbsp;&nbsp;&nbsp;既而用安军食不给，乞粮于宋，宋阳许之，即改从宋衣冠，而私与朝使相亲。<br /><br />&nbsp;&nbsp;&nbsp;&nbsp;寻益乏食，军民多亡去，乃命萧均以严刑禁亡者，血流满道。大元东平万户查剌<br /><br />&nbsp;&nbsp;&nbsp;&nbsp;将兵至涟水，遂降焉。查剌既渡河，趋蔡州，用安以诡计还涟水，复叛归于宋，<br /><br />&nbsp;&nbsp;&nbsp;&nbsp;受浙东总管、忠州团练使，隶淮阃。甲午正月，闻大兵围沛，用安往救之，败走<br /><br />&nbsp;&nbsp;&nbsp;&nbsp;徐州。会移兵攻徐，用安投水死，求得其尸，皮刂面系马尾，为怨家田福一军脔<br /><br />&nbsp;&nbsp;&nbsp;&nbsp;食而尽。<br /><br />&nbsp;&nbsp;&nbsp;&nbsp;用安形状短小无须，喜与轻薄子游，日击鞠衢市间，顾眄自矜，无将帅大体。<br /><br />&nbsp;&nbsp;&nbsp;&nbsp;介字介甫，平州人，正大元年经义进士第一，时为用安参议。<br /><br />&nbsp;&nbsp;&nbsp;&nbsp;初，天v等出汴，微服间行，经北军营幕，至通许崔桥，始有义军招抚司官<br /><br />&nbsp;&nbsp;&nbsp;&nbsp;府，去京师二百里矣。至陈州，防御使粘葛奴申始立州事。留二日，至项城，县<br /><br />&nbsp;&nbsp;&nbsp;&nbsp;令朱珍立县事，有士卒千二百人。至泰和县，县令王义立县已五月矣。八月，至<br /><br />&nbsp;&nbsp;&nbsp;&nbsp;宿州，众僧奴得报，且知朝廷授以权宿州节度使、兼元帅左都监之命，具彩舆仪<br /><br />&nbsp;&nbsp;&nbsp;&nbsp;卫出城五里奉迎。时东方不知朝廷音问已八月矣，官民见使者至，且拜且哭。有<br /><br />&nbsp;&nbsp;&nbsp;&nbsp;张显者任侠尚气知义理，即谓天v曰：“东方不知朝廷音问已数月，今见使者，<br /><br />&nbsp;&nbsp;&nbsp;&nbsp;百姓皆感动。若不以圣旨抚慰之，恐失东民之必。我欲矫称制旨宣谕，如何。”<br /><br />&nbsp;&nbsp;&nbsp;&nbsp;天v书生，守规矩，不敢从，但以宰相旨集州民慰抚之，州民复大哭。明日，往<br /><br />&nbsp;&nbsp;&nbsp;&nbsp;徐州。<br /><br />&nbsp;&nbsp;&nbsp;&nbsp;时青，滕阳人。初与叔父全俱为红袄贼，及杨安儿、刘二祖败，承赦来降，<br /><br />&nbsp;&nbsp;&nbsp;&nbsp;隶军中。兴定初，青为济州义军万户。是时，叔父全为行枢密院经历官。兴定二<br /><br />&nbsp;&nbsp;&nbsp;&nbsp;年冬，全驰驿过东平，青来见，因告全将叛入宋，全秘之。顷之，青率其众入于<br /><br />&nbsp;&nbsp;&nbsp;&nbsp;宋。宋人置之淮南，屯龟山，有众数万。<br /><br />&nbsp;&nbsp;&nbsp;&nbsp;兴定四年，泗州行元帅府纥石烈牙吾塔遣人招之，青以书来。书曰：“青本<br /><br />&nbsp;&nbsp;&nbsp;&nbsp;滕阳良民，遭时乱离，扶老携幼避地草莽。官吏不明此心，目以叛逆，无所逃死，<br /><br />&nbsp;&nbsp;&nbsp;&nbsp;窜匿淮海。离亲旧、去乡邑，岂人情之所乐哉。仆虽偷生寄食他国，首丘之念，<br /><br />&nbsp;&nbsp;&nbsp;&nbsp;未尝一日忘之。如朝廷赦青之罪，乞假邳州以屯老幼。当袭取盱眙，尽定淮南，<br /><br />&nbsp;&nbsp;&nbsp;&nbsp;以赎往昔之过。”牙吾塔复书曰：“公等初亦无罪，诚能为国建功，全军来归，<br /><br />&nbsp;&nbsp;&nbsp;&nbsp;即吾人也。邳州吾城，以吾人居之，亦何不可。《易》曰：‘君子见几而作，不<br /><br />&nbsp;&nbsp;&nbsp;&nbsp;俟终日。’公其亟图之。生还父母之邦，富贵终身，传芳后世，与其羁縻异域，<br /><br />&nbsp;&nbsp;&nbsp;&nbsp;目以兵虏，孰愈哉？”牙吾塔奏其事。十月，诏加青银青荣禄大夫，封滕阳公，<br /><br />&nbsp;&nbsp;&nbsp;&nbsp;仍为本处兵马总领元帅、兼宣抚使。青潜表陈谢，复以邳州为请。枢密院奏：<br /><br />&nbsp;&nbsp;&nbsp;&nbsp;“恐青意止欲得邳州。可谕牙吾塔，若青诚实来归，即当授之。如审其诈，可使<br /><br />&nbsp;&nbsp;&nbsp;&nbsp;人入宋境宣布往来之言，及所援官爵，亦行间之术也。”青既不得邳州，复为宋<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;兴定五年正月二十五日夜，青袭破泗州西城，提控王禄遇害。是时，时全为<br /><br />&nbsp;&nbsp;&nbsp;&nbsp;同签枢密院事，朝廷不知青袭破西城，止称宋人而已。诏全往督泗州兵取西城。<br /><br />&nbsp;&nbsp;&nbsp;&nbsp;全至泗州，获红袄贼一人，诘问之，乃知青为宋京东钤辖，袭破西城。全颇喜，<br /><br />&nbsp;&nbsp;&nbsp;&nbsp;乃杀其人以灭口。牙吾塔昼夜力战，募死士以梯冲逼城，青缒兵出拒不得前。牙<br /><br />&nbsp;&nbsp;&nbsp;&nbsp;吾塔遣提控王应孙穴城，东北隅，青夜出兵来袭，击却之。越二日，复出又却之。<br /><br />&nbsp;&nbsp;&nbsp;&nbsp;攻城益急，青以舟兵二千合城中兵来犯牙吾塔营，提控斡鲁朵先知，设伏掩击，<br /><br />&nbsp;&nbsp;&nbsp;&nbsp;青兵大败，溺淮水死者千人，自是不复出矣。王应孙穴城将及城中，青隧地然薪，<br /><br />&nbsp;&nbsp;&nbsp;&nbsp;逼出之。青乘城指麾，流矢中其目，余众往往被创，楼堞相继摧坏，城中r惧，<br /><br />&nbsp;&nbsp;&nbsp;&nbsp;遂无固志。二月二十六日夜，青拔众走，遂复西城。<br /><br />&nbsp;&nbsp;&nbsp;&nbsp;元光元年二月，全与元帅左监军讹可，节制三路军马伐宋。诏曰：“卿等重<br /><br />&nbsp;&nbsp;&nbsp;&nbsp;任，毋致不和，以贻丧败。其资粮可取，规取失宜不能得之，罪在讹可，既已得<br /><br />&nbsp;&nbsp;&nbsp;&nbsp;之，不能运致以为我用，罪在全。”全与讹可由颍、寿进渡淮，败宋人于高塘市，<br /><br />&nbsp;&nbsp;&nbsp;&nbsp;攻固始县，破宋庐州将焦思忠兵。无何，获生口言，时青受宋诏，与全兵相拒，<br /><br />&nbsp;&nbsp;&nbsp;&nbsp;全匿其事。<br /><br />&nbsp;&nbsp;&nbsp;&nbsp;五月，兵还，距淮二十里，诸军将渡，全矫称密诏“诸军且留收淮南麦”，<br /><br />&nbsp;&nbsp;&nbsp;&nbsp;遂下令人获麦三石以给军。众惑之，讹可及诸将佐劝之不听，军留三日。讹可谓<br /><br />&nbsp;&nbsp;&nbsp;&nbsp;全曰：“今淮水浅狭，可以速济。时方暑雨，若值暴涨，宋乘其后，将不得完归<br /><br />&nbsp;&nbsp;&nbsp;&nbsp;矣。”全力拒之。从宜达阿、移失不、斜烈、李辛稍稍不平，全怒曰：“讹可一<br /><br />&nbsp;&nbsp;&nbsp;&nbsp;帅耳，汝曹党之。汝曹致身至此，皆吾之力。吾院官也，于汝无不可者。”众乃<br /><br />&nbsp;&nbsp;&nbsp;&nbsp;不敢言。是夜，大雨。明日，淮水暴涨，乃为桥渡军。宋兵袭之，军遂败绩。桥<br /><br />&nbsp;&nbsp;&nbsp;&nbsp;坏，全以轻舟先济，士卒皆覆没。宣宗乃下诏诛之，遣官招集溃军，诏曰：“大<br /><br />&nbsp;&nbsp;&nbsp;&nbsp;军渡淮，每立功效。诸将谬误，部曲散亡，流离忧苦，朕甚闵焉。各归旧营，勉<br /><br />&nbsp;&nbsp;&nbsp;&nbsp;图自效。”又诏曰：“阵亡把军品官子孙，十五以上者依品官子孙例随局承应，<br /><br />&nbsp;&nbsp;&nbsp;&nbsp;十五以下、十岁以上者依品从随局给俸，至成人本局差使。无子孙官，依例给俸。<br /><br />&nbsp;&nbsp;&nbsp;&nbsp;应赠官、赙钱、军人家口当养赡者。并如旧制。”<br /><br />&nbsp;&nbsp;&nbsp;&nbsp;赞曰：金自章宗季年，宋韩腚泄鼓眩招诱邻境亡命以挠中原，事竟无成。<br /><br />&nbsp;&nbsp;&nbsp;&nbsp;而青、徐、淮海之郊民心一摇，岁遇饥馑，盗贼蜂起，相为长雄，又自屠灭，害<br /><br />&nbsp;&nbsp;&nbsp;&nbsp;及无辜，十余年糜沸未息。宣宗不思靖难，复为伐宋之举，迄金之亡，其祸尤甚。<br /><br />&nbsp;&nbsp;&nbsp;&nbsp;简书所载国用安、时青等遗事，至今仁人君子读之犹蹙O终日。当时A黎，如鱼<br /><br />&nbsp;&nbsp;&nbsp;&nbsp;在釜，其何以自存乎。兵，凶器也。金以兵得国，亦以兵失国，可不慎哉，可不<br /><br />&nbsp;&nbsp;&nbsp;&nbsp;慎哉！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2808);">加入书签</a><a
                        href="2807.html">上一页</a>&larr;<a href="index.html">返回列表</a>&rarr;<a
                            href="2809.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2807.html"; var next_page = "2809.html"; var index_page = "index.html"; var sortid = "9"; var article_id = "43"; var chapter_id = "2808"; var articlename = "金史"; var chaptername = " 卷一百十七 列传第五十五"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>