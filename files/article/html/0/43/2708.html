<!DOCTYPE html>
<html>
<head>
<meta charset="gbk" />
<title>金史- 卷十七 本纪第十七-在线阅读-哈西文学网</title>
<meta name="keywords" content="脱脱等，金史， 卷十七 本纪第十七全文， 卷十七 本纪第十七在线阅读 哈西文学网" />
<meta name="description" content="哈西文学网提供脱脱等的金史  卷十七 本纪第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2708.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2708.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 本纪第十七</h1>
            <div class="link xb">
                <a href="2707.html">上一页</a>&larr;<a href="index.html">返回列表</a>&rarr;<a
                    href="2709.html">下一页</a></div>			
            <div id="BookText">&nbsp;&nbsp;&nbsp;&nbsp;◎哀宗上<br /><br />&nbsp;&nbsp;&nbsp;&nbsp;哀宗讳守绪，初讳守礼，又讳宁甲速，宣宗第三子。母曰明惠皇后王氏，赐<br /><br />&nbsp;&nbsp;&nbsp;&nbsp;姓温敦氏，仁圣皇后之女兄也。承安三年八月二十三日生于翼邸，仁圣无子，养<br /><br />&nbsp;&nbsp;&nbsp;&nbsp;为己子。泰和中，授金紫光禄大夫。宣宗登极，进封遂王，授秘书监，改枢密使。<br /><br />&nbsp;&nbsp;&nbsp;&nbsp;贞v初，庄献太子守忠薨，立皇孙铿为皇太孙，寻又薨。四年正月己卯，立守礼<br /><br />&nbsp;&nbsp;&nbsp;&nbsp;为皇太子，仍控制枢密院事，诏略曰：“子以母贵，遂王守礼地邻冢嫡，庆集元<br /><br />&nbsp;&nbsp;&nbsp;&nbsp;妃，立为皇太子，其典礼有司条具以闻。”四月甲午，用太子少保张行信言，更<br /><br />&nbsp;&nbsp;&nbsp;&nbsp;赐名守绪。元光二年十二月庚寅，宣宗崩。辛卯，奉遗诏即皇帝位于柩前。壬辰，<br /><br />&nbsp;&nbsp;&nbsp;&nbsp;诏大赦，略曰：“朕述先帝之遗意，有便于时欲行而未及者，悉奉而行之。国家<br /><br />&nbsp;&nbsp;&nbsp;&nbsp;已有定制，有司往往以情破法，使人罔遭刑宪，今后有本条而不遵者，以故入人<br /><br />&nbsp;&nbsp;&nbsp;&nbsp;罪罪之。草泽士庶，许令直言军国利害，虽涉讥讽无可采取者，并不坐罪。”<br /><br />&nbsp;&nbsp;&nbsp;&nbsp;正大元年春正月戊戌朔，诏改元正大。庚子，上居庐，百官始奏事。秘书监、<br /><br />&nbsp;&nbsp;&nbsp;&nbsp;权吏部侍郎蒲察合住改恒州刺史，左司员外郎泥旁古华山同知桢州军州事，逐二<br /><br />&nbsp;&nbsp;&nbsp;&nbsp;奸臣，大夫士相贺。州节度使移剌术纳阿卜贡白兔，诏曰：“得贤臣辅佐，年<br /><br />&nbsp;&nbsp;&nbsp;&nbsp;谷丰登，此上瑞也，焉事此为。令有司给道里费，从之本土。礼部其遍谕四方，<br /><br />&nbsp;&nbsp;&nbsp;&nbsp;使知朕意。”丁巳，诏朝臣议修复河中府。礼部尚书赵秉文、太常卿杨云翼等言，<br /><br />&nbsp;&nbsp;&nbsp;&nbsp;陕西民方疲敝，未堪力役。遂止。戊午，上始视朝。大司农、守汝州防御使李蹊<br /><br />&nbsp;&nbsp;&nbsp;&nbsp;为太常卿，权参知政事。平章政事荆王守纯罢，判睦亲府。参知政事仆散五斤罢，<br /><br />&nbsp;&nbsp;&nbsp;&nbsp;充大行山陵使。尊皇后温敦氏、元妃温敦氏皆为皇太后，号其宫一曰仁圣，一曰<br /><br />&nbsp;&nbsp;&nbsp;&nbsp;慈圣。百官入贺于隆德殿。是日，大风飘端门瓦。赤盏合喜权枢密副使。有男子<br /><br />&nbsp;&nbsp;&nbsp;&nbsp;服麻衣，望承天门且笑且哭。诘之，则曰：“吾笑，笑将相无人；吾哭，哭金国<br /><br />&nbsp;&nbsp;&nbsp;&nbsp;将亡。”群臣请置重典，上持不可，曰：“近诏草泽诸人直言，虽涉讥讪不坐。”<br /><br />&nbsp;&nbsp;&nbsp;&nbsp;法司唯以君门非笑哭之所，重杖而遣之。南阳民布陈谋反，伏诛。<br /><br />&nbsp;&nbsp;&nbsp;&nbsp;三月，荧惑犯左执法。戊申，奉安宣宗御容于孝严寺。辛亥，丞相高汝砺薨。<br /><br />&nbsp;&nbsp;&nbsp;&nbsp;癸丑，葬宣宗于德陵。甲寅。起复州节度使致仕张行信为尚书左丞。以延安帅<br /><br />&nbsp;&nbsp;&nbsp;&nbsp;臣完颜合达战御有功，授金虎符，权参知政事，行尚书省事于京兆，兼统河东两<br /><br />&nbsp;&nbsp;&nbsp;&nbsp;路。夏四月癸酉，宣宗y庙，大赦中外。荧惑犯右执法。<br /><br />&nbsp;&nbsp;&nbsp;&nbsp;五月戊戌，平章政事把胡鲁薨。癸卯，枢密副使完颜赛不为平章政事，权参<br /><br />&nbsp;&nbsp;&nbsp;&nbsp;知政事石盏尉忻为尚书右丞，太常卿李蹊为翰林承旨，仍权参政。甲辰，赐策论<br /><br />&nbsp;&nbsp;&nbsp;&nbsp;进士孛术论长河以下十余人及第，经义进士张介以下五人及第。戊申，赐词赋进<br /><br />&nbsp;&nbsp;&nbsp;&nbsp;士王鹗以下五十人及第。诏刑部，登闻检、鼓院，毋销闭防护，听有冤者陈诉。<br /><br />&nbsp;&nbsp;&nbsp;&nbsp;六月甲戌，宰执请击鞠，上以心丧不许，辛卯，立妃徒单氏为皇后。遣枢密<br /><br />&nbsp;&nbsp;&nbsp;&nbsp;判官移剌蒲阿率兵至光州，榜谕宋界军民更不南伐。秋七月己亥，诏谕百官各勤<br /><br />&nbsp;&nbsp;&nbsp;&nbsp;乃职。癸卯，补修大乐。<br /><br />&nbsp;&nbsp;&nbsp;&nbsp;九月，枢密判官移剌蒲阿复泽、潞、获马千疋。冬十月戊午，夏国遣使来修<br /><br />&nbsp;&nbsp;&nbsp;&nbsp;好。<br /><br />&nbsp;&nbsp;&nbsp;&nbsp;十二月乙巳，恒州刺史蒲察合住有罪，伏诛。甲寅，宣宗小祥，烧饭于德陵。<br /><br />&nbsp;&nbsp;&nbsp;&nbsp;改定辟举县令法，以六事课县令。京东、西、南，陕西设大司农司，兼采访公事，<br /><br />&nbsp;&nbsp;&nbsp;&nbsp;京师大司农总之。左丞张行信言：“先帝诏国内，刑不上大夫，治以廉耻。丞相<br /><br />&nbsp;&nbsp;&nbsp;&nbsp;高琪所定职官犯罪的决百余条，乞改依旧制。”上不欲彰先帝之过，略施行之。<br /><br />&nbsp;&nbsp;&nbsp;&nbsp;二年春正月甲申，有黄黑之昆。夏四月辛卯朔，恒山公武仙自真定府来奔。<br /><br />&nbsp;&nbsp;&nbsp;&nbsp;起复平章政事致仕莘国公胥鼎为平章政事，行省事于卫州，进封英国公。甲午，<br /><br />&nbsp;&nbsp;&nbsp;&nbsp;以京畿旱，遣使虑囚。钧、许州大雨雹。丁酉，宿、郑州雨伤麦。<br /><br />&nbsp;&nbsp;&nbsp;&nbsp;五月丁丑，以旱甚责己，避正殿，减常膳，赦罪。苏椿自大名来奔，诏置椿<br /><br />&nbsp;&nbsp;&nbsp;&nbsp;许州。秋七月，都水蒲察毛花辇杀人，免死除名。<br /><br />&nbsp;&nbsp;&nbsp;&nbsp;八月，巩州元帅田瑞反，行省军围之，其母弟十哥杀瑞出降，赦其罪，以为<br /><br />&nbsp;&nbsp;&nbsp;&nbsp;泾州节度使，世袭猛安。<br /><br />&nbsp;&nbsp;&nbsp;&nbsp;九月，夏国和议定，以兄事金，各用本国年号，遣使来聘，奉国书称弟。冬<br /><br />&nbsp;&nbsp;&nbsp;&nbsp;十月，以夏国修好，诏中外。新军政改总领为都尉。己酉，以诛田瑞诏中外。癸<br /><br />&nbsp;&nbsp;&nbsp;&nbsp;亥，遣礼部尚书奥敦良弼、大理卿裴满钦甫、侍御史乌古孙弘毅为夏国报成使，<br /><br />&nbsp;&nbsp;&nbsp;&nbsp;国书称兄。乙亥，面谕台谏完颜素兰、陈规曰：“宋人轻犯边界，我以轻骑袭之，<br /><br />&nbsp;&nbsp;&nbsp;&nbsp;冀其惩创通好，以息吾民耳。夏人从来臣属我朝，今称弟以和，我尚不以为辱。<br /><br />&nbsp;&nbsp;&nbsp;&nbsp;果得和好，以安吾民，尚欲用兵乎。卿等宜悉朕意。”移剌蒲阿及宋人战于光州，<br /><br />&nbsp;&nbsp;&nbsp;&nbsp;获马数千，数人千余而还。内族王家奴故杀鲜于主簿，权贵多救之者，上曰：<br /><br />&nbsp;&nbsp;&nbsp;&nbsp;“英王朕兄，敢妄挞一人乎？朕为人主，敢以无罪害一人乎？国家衰弱之际，生<br /><br />&nbsp;&nbsp;&nbsp;&nbsp;灵有几何，而族子恃杀一主簿，吾民无主矣。”特命斩之。诏有司为死节士十有<br /><br />&nbsp;&nbsp;&nbsp;&nbsp;三人立褒忠庙。禁宿、泗、青口巡边官兵，毋复擅杀过淮红衲军。诏赵秉文、杨<br /><br />&nbsp;&nbsp;&nbsp;&nbsp;云翼作《龟镜万年录》。<br /><br />&nbsp;&nbsp;&nbsp;&nbsp;三年春正月丁巳朔，夏国遣使来贺。<br /><br />&nbsp;&nbsp;&nbsp;&nbsp;三月，陕西旱。平章政事胥鼎复请致仕，不许。诏尚书省议省减用度。夏四<br /><br />&nbsp;&nbsp;&nbsp;&nbsp;月辛卯，亲享于太庙。J国夫人车经御路，过庙前，驭者乘马，二婢坐车中，<br /><br />&nbsp;&nbsp;&nbsp;&nbsp;俱不下，诏系狱杖之。辛丑，以旱，遣官祷于济渎。癸卯，祈于太庙。禁伞扇。<br /><br />&nbsp;&nbsp;&nbsp;&nbsp;河南大雨雹。己酉，遣使虑囚，遣使捕蝗。<br /><br />&nbsp;&nbsp;&nbsp;&nbsp;五月己未，大雨。宋兵掠寿州境。癸亥，永州桃园军失利，死者四百人。乙<br /><br />&nbsp;&nbsp;&nbsp;&nbsp;丑，大雨。壬申，诏谕庾州赵甫等，能以土地来归，当任使之。<br /><br />&nbsp;&nbsp;&nbsp;&nbsp;六月辛卯，京东大雨雹，蝗尽死。壬子，诏谕高丽及辽东行省葛不霭，讨反<br /><br />&nbsp;&nbsp;&nbsp;&nbsp;贼万奴，赦胁从者。秋七月庚午，平章政事英国公胥鼎薨。<br /><br />&nbsp;&nbsp;&nbsp;&nbsp;八月，移剌蒲阿复曲沃及晋安。辛卯，诏设益政院于内廷，以礼部尚书杨云<br /><br />&nbsp;&nbsp;&nbsp;&nbsp;翼等为益政院说书官，日二人直，备顾问。冬十月丁酉，夏使来报哀。<br /><br />&nbsp;&nbsp;&nbsp;&nbsp;十一月庚申，议与宋修好。戊辰，又议之。己巳，宋忠义军夏全自楚州来归，<br /><br />&nbsp;&nbsp;&nbsp;&nbsp;楚州王义深、张惠、范成进以城降，封四人为郡王。辛未，改楚州为平淮府，以<br /><br />&nbsp;&nbsp;&nbsp;&nbsp;夏全等来降，赦诸路从宋及淮、楚官吏军民，并其家属。甲戌，遣使夏国贺正旦。<br /><br />&nbsp;&nbsp;&nbsp;&nbsp;丙子，夏以兵事方殷来报，各停使聘。大元兵征西夏，平中兴府。召陕西行省及<br /><br />&nbsp;&nbsp;&nbsp;&nbsp;陕州总帅完颜讹可、灵宝总帅纥石烈牙吾塔赴汴议兵事。诏谕陕西两省，凡戎事<br /><br />&nbsp;&nbsp;&nbsp;&nbsp;三品以下官听以功过赏罚之，银二十五万两从其给赏。遣中奉大夫完颜履信等为<br /><br />&nbsp;&nbsp;&nbsp;&nbsp;吊祭夏国使。<br /><br />&nbsp;&nbsp;&nbsp;&nbsp;四年春正月辛亥朔。壬戌，增筑中京城，浚汴城外濠。<br /><br />&nbsp;&nbsp;&nbsp;&nbsp;二月，蒲阿、牙吾塔复平阳，执知府李七斤，获马八千。<br /><br />&nbsp;&nbsp;&nbsp;&nbsp;三月，签劳效官充军，有怨言，不果用。以银赎平阳虏获男女，分赐官军者<br /><br />&nbsp;&nbsp;&nbsp;&nbsp;听自便。大元兵平德顺府，节度使爱申、摄府判马肩龙死之。大元兵复下平阳。<br /><br />&nbsp;&nbsp;&nbsp;&nbsp;己巳，征夏税二倍。夏五月丁丑，议乞和于大元。大元兵平临洮府，总管陀满胡<br /><br />&nbsp;&nbsp;&nbsp;&nbsp;土门死之。陕西行省进三策：上策自将出战，中策幸陕州，下策弃秦保潼关。不<br /><br />&nbsp;&nbsp;&nbsp;&nbsp;从。<br /><br />&nbsp;&nbsp;&nbsp;&nbsp;六月戊申朔，遣前御史大夫完颜合周为议和使。丙辰，地震。太白入井。赐<br /><br />&nbsp;&nbsp;&nbsp;&nbsp;词赋经义卢亚以下进士第。秋七月，大元兵自凤翔徇京兆，关中大震。工部尚书<br /><br />&nbsp;&nbsp;&nbsp;&nbsp;师安石为尚书右丞。壬辰，以中丞乌古孙卜吉、祭酒裴满阿虎带兼司农卿，签民<br /><br />&nbsp;&nbsp;&nbsp;&nbsp;军，劝率富民入保城聚，兼督秋税，令百姓知避迁之计。丁酉，赦陕西东、西两<br /><br />&nbsp;&nbsp;&nbsp;&nbsp;路，赐民今年租。<br /><br />&nbsp;&nbsp;&nbsp;&nbsp;八月庚戌，诏有司罢遣防备丁壮、修城民夫，军须差发应不急者权停。己巳，<br /><br />&nbsp;&nbsp;&nbsp;&nbsp;万年节，同知集贤院史公奕进《大定遗训》，待制吕造进《尚书要略》。是日，<br /><br />&nbsp;&nbsp;&nbsp;&nbsp;大风落左掖门鸱尾，坏丹凤扉。陨霜，禾尽损。李全自都复入楚州据之，遣总帅<br /><br />&nbsp;&nbsp;&nbsp;&nbsp;完颜讹可、元帅庆山奴守盱眙，与全战于龟山，败绩。冬十月辛酉，右拾遗李大<br /><br />&nbsp;&nbsp;&nbsp;&nbsp;节、右司谏陈规劾同判睦亲府事撒合辇奸赃，不报。壬戌，外台监察御史谏猎，<br /><br />&nbsp;&nbsp;&nbsp;&nbsp;上怒，以邀名卖直责之。诏赠德顺府死事爱申、马肩龙等官。以淮南王爵招李全。<br /><br />&nbsp;&nbsp;&nbsp;&nbsp;十一月乙未，未时，日上有二白虹贯之。丁酉，猎于近郊。<br /><br />&nbsp;&nbsp;&nbsp;&nbsp;十二月，真授李蹊参知政事。大元兵下商州。壬子，遣使安抚陕西，以牛千<br /><br />&nbsp;&nbsp;&nbsp;&nbsp;头赐贫民。<br /><br />&nbsp;&nbsp;&nbsp;&nbsp;五年春正月丁丑，亲祭三庙。庚辰，遣知开封府事完颜麻斤出如大元吊慰。<br /><br />&nbsp;&nbsp;&nbsp;&nbsp;丙戌，议击盱眙。辛卯，以龟山之败，降元帅庆山奴为定国军节度使。<br /><br />&nbsp;&nbsp;&nbsp;&nbsp;二月乙巳朔，大寒，雷，雨雪，木之华者尽死。癸丑，诏有司以临洮总管陀<br /><br />&nbsp;&nbsp;&nbsp;&nbsp;满胡土门塑像入褒忠庙。书死节子孙于御屏，量材官使之。<br /><br />&nbsp;&nbsp;&nbsp;&nbsp;三月甲戌朔，群臣请依祖宗故事，枢密院听尚书省节制，不从。乙酉，监察<br /><br />&nbsp;&nbsp;&nbsp;&nbsp;御史乌古论不鲁剌劾近侍张文寿、张仁寿、李麟之受馈遗，曲赦其罪而出之。夏<br /><br />&nbsp;&nbsp;&nbsp;&nbsp;四月甲辰朔，以御史言三奸不已，凡四日不视朝。八日，议放还西夏人口。丙寅，<br /><br />&nbsp;&nbsp;&nbsp;&nbsp;右丞师安石薨。亲卫军王咬儿酗酒杀其孙，大理寺当以徒刑，特命斩之。<br /><br />&nbsp;&nbsp;&nbsp;&nbsp;五月癸巳，定国军节度使庆山奴以受赂，夺一官。<br /><br />&nbsp;&nbsp;&nbsp;&nbsp;六月壬戌，以旱，赦杂犯罪死已下。秋七月戊子，同判睦亲府事撒合辇出为<br /><br />&nbsp;&nbsp;&nbsp;&nbsp;中京留宁，行枢密院事。<br /><br />&nbsp;&nbsp;&nbsp;&nbsp;八月乙卯，以旱，遣使祷于上清宫。甲子，参知政事白撒为尚书右丞，太常<br /><br />&nbsp;&nbsp;&nbsp;&nbsp;卿颜盏世鲁权参知政事。增筑归德行枢密院，拟工役数百万，诏遣权枢密院判官<br /><br />&nbsp;&nbsp;&nbsp;&nbsp;白华喻以农夫劳苦，减其工三之二。以节制不一，并卫州帅府于恒山公府，命白<br /><br />&nbsp;&nbsp;&nbsp;&nbsp;华往经画之。<br /><br />&nbsp;&nbsp;&nbsp;&nbsp;九月庚寅，雨足，始种麦。冬十一月辛巳，进宣《宣宗实录》。<br /><br />&nbsp;&nbsp;&nbsp;&nbsp;十二月庚子朔，日有食之。完颜麻斤出以奉使不职，免死除名。壬子，完颜<br /><br />&nbsp;&nbsp;&nbsp;&nbsp;奴申改侍讲学士，充国信使。以陕西大寒，赐军士柴炭银有差。京兆、凤翔府司<br /><br />&nbsp;&nbsp;&nbsp;&nbsp;竹监进竹，令分给之。<br /><br />&nbsp;&nbsp;&nbsp;&nbsp;六年春二月丙辰，枢密院判官移剌蒲阿权枢密副使。耀州刺史李兴有战功，<br /><br />&nbsp;&nbsp;&nbsp;&nbsp;诏赐玉兔鹘带、金器。以丞相完颜赛不行尚书省事于关中，召平章政事完颜合达<br /><br />&nbsp;&nbsp;&nbsp;&nbsp;还朝。移剌蒲阿率忠孝军总领完颜陈和尚忠孝军一千骑驻州。遣白华驰谕蒲阿<br /><br />&nbsp;&nbsp;&nbsp;&nbsp;以用兵之意。诏枢密更给忠孝军马疋，以渐调发都尉司步卒及忠孝马军屯京西。<br /><br />&nbsp;&nbsp;&nbsp;&nbsp;以白华专备军须。<br /><br />&nbsp;&nbsp;&nbsp;&nbsp;三月乙亥，忠孝军总领陈和尚有战功，授定远大将军、平凉府判官，世袭谋<br /><br />&nbsp;&nbsp;&nbsp;&nbsp;克。夏五月，陇州防御使石抹冬儿进黄鹦鹉，诏曰：“外方献珍禽异兽，违物性，<br /><br />&nbsp;&nbsp;&nbsp;&nbsp;损人力，令勿复进。”秋七月，罢陕西行省军中浮费。<br /><br />&nbsp;&nbsp;&nbsp;&nbsp;八月，移剌蒲阿再复泽、潞。<br /><br />&nbsp;&nbsp;&nbsp;&nbsp;九月，洮、河、兰、会元帅颜盏虾<虫麻>进西马二疋，诏曰：“卿武艺超绝，<br /><br />&nbsp;&nbsp;&nbsp;&nbsp;此马可充战用，朕乘岂能尽其力。既入进，即尚厩物也，今以赐卿，其悉朕意。”<br /><br />&nbsp;&nbsp;&nbsp;&nbsp;冬十月，移剌蒲阿东还，令陈和尚率陕西归顺马军屯钧、许。大元兵驻庆阳界。<br /><br />&nbsp;&nbsp;&nbsp;&nbsp;诏陕西行省遣使奉羊酒币帛乞缓师请和。<br /><br />&nbsp;&nbsp;&nbsp;&nbsp;十一月，遣使钧、许选试陕西归顺人，得军二千，以艺优者充忠孝军，次充<br /><br />&nbsp;&nbsp;&nbsp;&nbsp;合里合军。<br /><br />&nbsp;&nbsp;&nbsp;&nbsp;十二月，诏副枢蒲阿、总帅纥石烈牙吾塔、权签枢密院事完颜讹可救庆阳。<br /><br />&nbsp;&nbsp;&nbsp;&nbsp;罢附京猎地百里，听民耕稼。<br /><br />&nbsp;&nbsp;&nbsp;&nbsp;七年春正月，副枢蒲阿、总帅牙吾塔、权签院事讹可解庆阳之围。以讹可屯<br /><br />&nbsp;&nbsp;&nbsp;&nbsp;州，蒲阿、牙吾塔还京兆。夏五月，诏释清口宋败军三千人，愿留者五百人，<br /><br />&nbsp;&nbsp;&nbsp;&nbsp;以屯许州，余悉纵遣之。赐经义词赋李瑭以下进士第。秋七月，以平章政事合达<br /><br />&nbsp;&nbsp;&nbsp;&nbsp;权枢密副使。<br /><br />&nbsp;&nbsp;&nbsp;&nbsp;八月，赐陕西死事孤盐引及绢，仍量材任使。大元兵围武仙于旧卫州。冬十<br /><br />&nbsp;&nbsp;&nbsp;&nbsp;月，平章合达、副枢蒲阿引兵救卫州。卫州围解，上登承天门犒军，合达、蒲阿<br /><br />&nbsp;&nbsp;&nbsp;&nbsp;并世袭谋克。移剌蒲阿权参政事，同合达行省事于阌乡，以备潼关。<br /><br />&nbsp;&nbsp;&nbsp;&nbsp;八年春正月，大元兵围凤翔府。遣枢密院判官白华、右司郎中夹谷八里门谕<br /><br />&nbsp;&nbsp;&nbsp;&nbsp;阌乡行省进兵，合达、蒲阿以未见机会不行。复遣白华谕合达、蒲达将兵出关以<br /><br />&nbsp;&nbsp;&nbsp;&nbsp;解凤翔之围，又不行。夏四月丁巳朔，赦。全免京西路军钱一年。旱灾州县，差<br /><br />&nbsp;&nbsp;&nbsp;&nbsp;税从实减贷。大元兵平凤翔府。两行省弃京兆，迁居民于河南，留庆山奴守之。<br /><br />&nbsp;&nbsp;&nbsp;&nbsp;五月，李全妻杨妙真以全陷没于宋，构浮梁楚州北，欲复宋雠。遣合达、蒲<br /><br />&nbsp;&nbsp;&nbsp;&nbsp;阿屯桃源界E河口，以备侵轶。宋八里庄人拒其主将纳合达、蒲阿。诏改八里<br /><br />&nbsp;&nbsp;&nbsp;&nbsp;庄为镇淮府。秋七月，宋将焚浮梁。<br /><br />&nbsp;&nbsp;&nbsp;&nbsp;九月丙申，慈圣宫皇太后温敦氏崩，遣诰园陵制度务从俭约。大元兵驻河中<br /><br />&nbsp;&nbsp;&nbsp;&nbsp;府。庆山奴弃京兆东还。召合达、蒲阿赴汴，议引兵趋河中府，惧不敢行，还陕<br /><br />&nbsp;&nbsp;&nbsp;&nbsp;州，出师至冷水谷而归。大元兵攻河中府，合达、蒲阿遣元帅王敢率兵万人救之。<br /><br />&nbsp;&nbsp;&nbsp;&nbsp;冬十月，右丞相赛不致仕。<br /><br />&nbsp;&nbsp;&nbsp;&nbsp;十一月丁未，大元进兵i峰关，由金州而东。省院议以逸侍劳，未可与战。<br /><br />&nbsp;&nbsp;&nbsp;&nbsp;上谕之曰：“南渡二十年，所在之民，破田宅，鬻妻子，竭肝脑以养军。今兵至<br /><br />&nbsp;&nbsp;&nbsp;&nbsp;不能逆战，止以自护，京城纵存，何以为国，天下其谓我何？朕思之熟矣，存与<br /><br />&nbsp;&nbsp;&nbsp;&nbsp;亡有天命，惟不负吾民可也。”乃诏诸将屯军襄、邓。<br /><br />&nbsp;&nbsp;&nbsp;&nbsp;十二月己未，葬明惠皇后。河中府破，权签枢密院事草火讹可死之，元帅板<br /><br />&nbsp;&nbsp;&nbsp;&nbsp;子讹可提败卒三千走阌乡。诏赦将佐以下，杖讹可二百以死。合达、蒲阿率诸军<br /><br />&nbsp;&nbsp;&nbsp;&nbsp;入邓州，杨沃衍、陈和尚、武仙皆引兵来会。出屯顺阳。戊辰，大元兵渡汉江而<br /><br />&nbsp;&nbsp;&nbsp;&nbsp;北，丙子，毕渡。合达、蒲阿将兵御于禹山之前。大元兵分道趋汴京，京城戒严。<br /><br />&nbsp;&nbsp;&nbsp;&nbsp;是夜二鼓，合达、蒲阿引军还邓州。大元兵蹑其后，尽获其辎重。<br /><br />&nbsp;&nbsp;&nbsp;&nbsp;天兴元年，（是年本正大九年，正月改元开兴，四月又改元天兴。）春正月<br /><br />&nbsp;&nbsp;&nbsp;&nbsp;壬午朔，日有两珥。大元兵道唐州，元帅完颜两娄室与战襄城之汝坟，败绩。两<br /><br />&nbsp;&nbsp;&nbsp;&nbsp;娄室走汴京。遣完颜麻斤出等部民丁万人，决河水卫京城。癸未，置尚书省、枢<br /><br />&nbsp;&nbsp;&nbsp;&nbsp;密院于宫中，以便召问。起前元帅古里甲石伦权昌武军节度使，行元帅府事。合<br /><br />&nbsp;&nbsp;&nbsp;&nbsp;达、蒲阿引军自邓州赴汴京。乙酉，以点检夹谷撒合为总帅，将步骑三万巡河渡，<br /><br />&nbsp;&nbsp;&nbsp;&nbsp;权近侍局使徒单长乐监其军。起近京诸色军家属五十万口入京。丙戌，大元兵既<br /><br />&nbsp;&nbsp;&nbsp;&nbsp;定河中，由河清县白坡渡河。丁亥，长乐、撒合引兵至封丘而还。戊子，左司郎<br /><br />&nbsp;&nbsp;&nbsp;&nbsp;中斜卯爱实上书请斩长乐、撒合以肃军政，不从。都尉乌林答胡土一军自潼关入<br /><br />&nbsp;&nbsp;&nbsp;&nbsp;援，至偃师，闻大元兵渡河，遂走登封少室山。壬辰，卫州节度使完颜斜捻阿不<br /><br />&nbsp;&nbsp;&nbsp;&nbsp;弃城走汴。甲午，修京城楼橹及守御备。大元兵薄郑州，与白坡兵合，屯军元帅<br /><br />&nbsp;&nbsp;&nbsp;&nbsp;马伯坚以城降，防御使乌林答咬住死之。乙未，大元游骑至汴城。丁酉，大雪。<br /><br />&nbsp;&nbsp;&nbsp;&nbsp;大元兵及两省军战钧州之三峰山，两省军大溃，合达、陈和尚、杨沃衍走钧州，<br /><br />&nbsp;&nbsp;&nbsp;&nbsp;城破皆死之。枢密副使蒲阿就执，寻亦死。武仙走密县。自是，兵不复振，己亥，<br /><br />&nbsp;&nbsp;&nbsp;&nbsp;徐州行省完颜庆山奴引兵入援，义胜军校侯进、杜正、张兴率所部北降，庆山奴<br /><br />&nbsp;&nbsp;&nbsp;&nbsp;入睢州。庚子，御端门肆赦，改元开兴。辛丑，潼关守将李平以关降大元。壬寅，<br /><br />&nbsp;&nbsp;&nbsp;&nbsp;扶沟民钱大亨、李钧叛，杀县令王浩及其簿尉。庚戌，许州军变，杀元帅古里甲<br /><br />&nbsp;&nbsp;&nbsp;&nbsp;石伦、粘合仝周、苏椿等，以城降大元。<br /><br />&nbsp;&nbsp;&nbsp;&nbsp;二月壬子朔，庆山奴谋走归德，至阳驿店遇大元兵，徐帅完颜兀里力战而死，<br /><br />&nbsp;&nbsp;&nbsp;&nbsp;庆山奴被擒，使招京城，不从。睢州刺史张文寿弃城从庆山奴，皆死之。甲寅，<br /><br />&nbsp;&nbsp;&nbsp;&nbsp;大元兵徇临涣，摄县令张若愚死之。戊午，次卢氏。关、陕行省总帅两军及秦、<br /><br />&nbsp;&nbsp;&nbsp;&nbsp;蓝帅府军弃潼关而东，与之遇，天又大雪，未战而溃。行省徒单兀典、总帅纳合<br /><br />&nbsp;&nbsp;&nbsp;&nbsp;合闰败死，完颜重喜降，斩于马前。都尉郑倜杀都尉苗英亦降。秦、蓝总帅府经<br /><br />&nbsp;&nbsp;&nbsp;&nbsp;历商衡死之。大元兵下睢州。庚申，翰林待制冯延登北来归。乙丑，大元兵攻归<br /><br />&nbsp;&nbsp;&nbsp;&nbsp;德。庚午，起复右丞相致仕赛不为左丞相。括京师民军二十万分隶诸帅，人月给<br /><br />&nbsp;&nbsp;&nbsp;&nbsp;粟一石有五斗。<br /><br />&nbsp;&nbsp;&nbsp;&nbsp;三月丁亥，大元军平中京，留守撒合辇投水死。甲午，命平章政事白撒宿上<br /><br />&nbsp;&nbsp;&nbsp;&nbsp;清宫，枢密副使合喜宿大佛寺，以备缓急。大元遣使自郑州来谕降，使者立出国<br /><br />&nbsp;&nbsp;&nbsp;&nbsp;书以授译史，译史以授宰相，宰相跪进，上起立受之，以付有司。书索翰林学士<br /><br />&nbsp;&nbsp;&nbsp;&nbsp;赵秉文、衍圣公孔元措等二十七家，及归顺人家属，蒲阿妻子，绣女、弓匠、鹰<br /><br />&nbsp;&nbsp;&nbsp;&nbsp;人又数十人。庚子，封荆王子讹可为曹王，议以为质。密国公q以曹王幼，请代<br /><br />&nbsp;&nbsp;&nbsp;&nbsp;行，上慰遣之，不听其代。壬寅，尚书左丞李蹊送曹王出质，谏议大夫裴满阿虎<br /><br />&nbsp;&nbsp;&nbsp;&nbsp;带、太府监国世荣为请和使。户部侍郎杨V权参知政事。分军防守四城。大元<br /><br />&nbsp;&nbsp;&nbsp;&nbsp;兵攻汴城，上出承天门抚西面将士。千户刘寿语不逊，诏释勿问。癸卯，上复出<br /><br />&nbsp;&nbsp;&nbsp;&nbsp;抚东面将士，亲傅战伤者药于南薰门下，仍赐卮酒。出内府金帛器皿以赏战士。<br /><br />&nbsp;&nbsp;&nbsp;&nbsp;乙巳，凤翔府炮军万户王阿驴、樊乔来归。己酉，造革车三千两，已而不用。置<br /><br />&nbsp;&nbsp;&nbsp;&nbsp;局养无家俘民。夏四月癸丑，兵士李新有功，擢四方馆使。元帅刘益叱其子战死。<br /><br />&nbsp;&nbsp;&nbsp;&nbsp;丁巳，遣户部侍郎杨居仁奉金帛诣大元兵乞和。戊午，又以珍异往谢许和。癸亥，<br /><br />&nbsp;&nbsp;&nbsp;&nbsp;明惠皇后陵被发，失柩所在，遣中官往视之，至是始得。以兵护宫女十人出迎朔<br /><br />&nbsp;&nbsp;&nbsp;&nbsp;门奉柩至城下，设御幄安置，是夜复葬之。戮郑倜妻子。甲子，御端门肆赦，改<br /><br />&nbsp;&nbsp;&nbsp;&nbsp;元天兴。诏内外官民能完复州郡者功赏有差。出金帛酒炙犒饫军士。减御膳，罢<br /><br />&nbsp;&nbsp;&nbsp;&nbsp;冗员，放宫女。上书不得称圣，改圣旨为制旨。释镐厉王、卫绍王二族禁锢，听<br /><br />&nbsp;&nbsp;&nbsp;&nbsp;自便。乙丑，百官初起居于隆德殿前。丙寅，以尚书省兼枢密院事。丁卯，放宫<br /><br />&nbsp;&nbsp;&nbsp;&nbsp;女，听以衣装自随，金珠留犒士卒。汴京解严，步军始出封丘门采薪蔬。己巳，<br /><br />&nbsp;&nbsp;&nbsp;&nbsp;建威都尉完颜兀论同大元使没忒入城。庚午，见使臣于隆德殿。放宫女如前。辛<br /><br />&nbsp;&nbsp;&nbsp;&nbsp;未，开郑门听百姓男子出入。甲戌，御承天门大飨将士，闻有声屈者乃还宫。乙<br /><br />&nbsp;&nbsp;&nbsp;&nbsp;亥，有诏止奏事。许州进樱桃。<br /><br />&nbsp;&nbsp;&nbsp;&nbsp;五月辛巳，迁民告出城者以万数，赛不、白撒不听。乙酉，以南阳郡王子思<br /><br />&nbsp;&nbsp;&nbsp;&nbsp;烈行尚书省于邓州，召援兵。丙戌，拜天于大庆殿，诏白撒致仕。放京城四面军，<br /><br />&nbsp;&nbsp;&nbsp;&nbsp;李辛不奉诏。丁亥，凿洧川漕渠，寻罢之。冯延登以奉使有劳，授礼部侍郎。戊<br /><br />&nbsp;&nbsp;&nbsp;&nbsp;子，裕州镇防军将领贺都喜率西军二千人入援，放迁民出京。辛卯，大寒如冬。<br /><br />&nbsp;&nbsp;&nbsp;&nbsp;密国公q薨。汴京大疫，凡五十日，诸门出死者九十余万人，贫不能葬者不在是<br /><br />&nbsp;&nbsp;&nbsp;&nbsp;数。癸巳，杨春入据亳州，观察判官刘均死之。辛丑，上御香合，面责宰相。乙<br /><br />&nbsp;&nbsp;&nbsp;&nbsp;巳，将相受保城爵赏。<br /><br />&nbsp;&nbsp;&nbsp;&nbsp;六月庚戌朔，诏百官举大将，众举刘益，不能用。癸丑，飞虎军二百人夺封<br /><br />&nbsp;&nbsp;&nbsp;&nbsp;丘门出奔。甲寅，以出师锢门禁。乙卯，白撒开渠于私第东。丙辰，阅官马，择<br /><br />&nbsp;&nbsp;&nbsp;&nbsp;瘠者杀以食。丁巳，封仙据徐州，徒单益都走宿州，推张兴行省事。庚申，塞京<br /><br />&nbsp;&nbsp;&nbsp;&nbsp;城四门，以便守御。壬戌，国安用入徐州，杀张兴，推封仙为元帅，以主州事。<br /><br />&nbsp;&nbsp;&nbsp;&nbsp;己巳，诏赠御侮中郎将完颜陈和尚镇南军节度使。立褒忠庙碑。权参知政事杨纟<br /><br />&nbsp;&nbsp;&nbsp;&nbsp;廷罢。辛未，复修汴城。以疫后，园户、僧道、医师、鬻棺者擅厚利，命有司倍<br /><br />&nbsp;&nbsp;&nbsp;&nbsp;征之，以助其用。甲戌，宿州镇防千户高腊哥、李宣杀节度使纥石烈阿虎父子，<br /><br />&nbsp;&nbsp;&nbsp;&nbsp;请行省徒单益都主帅事，益都不从，率其将吏西走，至谷熟遇大元军，死之。乙<br /><br />&nbsp;&nbsp;&nbsp;&nbsp;亥，左丞李蹊送曹王与其子仝俱还。丁丑，恒山公武仙杀士人李汾。<br /><br />&nbsp;&nbsp;&nbsp;&nbsp;七月庚辰朔，兵刃有火。辛巳，军士挝登闻鼓乞将刘益。癸未，尚书右丞颜<br /><br />&nbsp;&nbsp;&nbsp;&nbsp;盏世鲁罢。吏部尚书完颜奴申为参知政事。甲申，飞虎军士申福、蔡元擅杀北使<br /><br />&nbsp;&nbsp;&nbsp;&nbsp;唐庆等三十余人于馆，诏贳其罪，和议遂绝。乙酉，都人扬言欲杀白撒，密诏遣<br /><br />&nbsp;&nbsp;&nbsp;&nbsp;卫士护其家。丙戌，军士毁白撒别墅。斜捻阿不妄杀市人之过其门者以靖乱。丁<br /><br />&nbsp;&nbsp;&nbsp;&nbsp;亥，拜天于承天门下，出内府及两宫物赐军士。戊子，下令招军。辛卯，签民为<br /><br />&nbsp;&nbsp;&nbsp;&nbsp;兵。巩昌民百二十人赴援。乙未，宿州帅众僧奴称国安用降，遣近侍直长因世英<br /><br />&nbsp;&nbsp;&nbsp;&nbsp;等持诏封安用为兖王，行京东等路尚书省事，赐姓完颜，改名用安。新军有挝登<br /><br />&nbsp;&nbsp;&nbsp;&nbsp;闻鼓者，杖杀之。乙巳，金、木、火、太阴会于轸、翼。丙午，参知政事完颜思<br /><br />&nbsp;&nbsp;&nbsp;&nbsp;烈、恒山公武仙、巩昌总帅完颜忽斜虎率诸将兵自汝州入援，以合喜为枢密使，<br /><br />&nbsp;&nbsp;&nbsp;&nbsp;将兵一万应之，命左丞李蹊劝谕出师，乃行。<br /><br />&nbsp;&nbsp;&nbsp;&nbsp;八月己酉朔，合喜屯杏花营，又益兵五千人，始进屯中牟故城。庚戌，发丁<br /><br />&nbsp;&nbsp;&nbsp;&nbsp;壮五千人运粮，饷合喜军。辛亥，完颜思烈遇大元兵于京水，遂溃，武仙退保留<br /><br />&nbsp;&nbsp;&nbsp;&nbsp;山，思烈走御寨，中京元帅左监军任守贞死之。合喜弃辎重奔至郑门，聚兵乃入。<br /><br />&nbsp;&nbsp;&nbsp;&nbsp;甲寅，免合喜为庶人，籍其家以赐军士。降监军长东为符宝郎。丁巳，释奠孔子。<br /><br />&nbsp;&nbsp;&nbsp;&nbsp;戊午，括民间粟，己未，籍徒单兀典、完颜重喜、纳合合闰家赀。前仪封令魏[<br /><br />&nbsp;&nbsp;&nbsp;&nbsp;上言，“巩昌帅完颜仲德沉毅有远谋，臣请奉命往召。”不报。戊辰，免府试。<br /><br />&nbsp;&nbsp;&nbsp;&nbsp;起复前大司农侯挚为平章政事，进封萧国公，行京东路尚书省事。己巳，挚帅兵<br /><br />&nbsp;&nbsp;&nbsp;&nbsp;行至封丘，将士将溃，挚止之，乃与众还汴。壬申，听无军家口戍京。甲戌，金<br /><br />&nbsp;&nbsp;&nbsp;&nbsp;木星交。乙亥，卖官，及许买进士第。丙子，诏罢括粟，复以进献取之。丁丑，<br /><br />&nbsp;&nbsp;&nbsp;&nbsp;京城民杨兴入赀，授延州刺史。戊寅，刘仲温入赀，授许州刺史。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2708);">加入书签</a><a
                        href="2707.html">上一页</a>&larr;<a href="index.html">返回列表</a>&rarr;<a
                            href="2709.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2707.html"; var next_page = "2709.html"; var index_page = "index.html"; var sortid = "9"; var article_id = "43"; var chapter_id = "2708"; var articlename = "金史"; var chaptername = " 卷十七 本纪第十七"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>