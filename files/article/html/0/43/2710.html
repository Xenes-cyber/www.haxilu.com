<!DOCTYPE html>
<html>
<head>
<meta charset="gbk" />
<title>金史- 卷十九 本纪第十九-在线阅读-哈西文学网</title>
<meta name="keywords" content="脱脱等，金史， 卷十九 本纪第十九全文， 卷十九 本纪第十九在线阅读 哈西文学网" />
<meta name="description" content="哈西文学网提供脱脱等的金史  卷十九 本纪第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2710.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2710.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 本纪第十九</h1>
            <div class="link xb">
                <a href="2709.html">上一页</a>&larr;<a href="index.html">返回列表</a>&rarr;<a
                    href="2711.html">下一页</a></div>			
            <div id="BookText">&nbsp;&nbsp;&nbsp;&nbsp;◎世纪补<br /><br />&nbsp;&nbsp;&nbsp;&nbsp;景宣帝讳宗峻，本讳绳果，太祖第二子。母曰圣穆皇后唐括氏，太祖元妃。<br /><br />&nbsp;&nbsp;&nbsp;&nbsp;宗峻在诸子中最嫡。<br /><br />&nbsp;&nbsp;&nbsp;&nbsp;天辅五年，忽鲁勃极烈杲都统诸军取中京，帝别领合猛安，受金牌，既克<br /><br />&nbsp;&nbsp;&nbsp;&nbsp;中京，遂与杲俱袭辽主于鸳鸯泺。辽主走阴山，耿守忠救西京，帝与宗翰等击走<br /><br />&nbsp;&nbsp;&nbsp;&nbsp;之。西京城南有浮图，敌先据之，下射，士卒多伤。帝曰：“先取是，则西京可<br /><br />&nbsp;&nbsp;&nbsp;&nbsp;下。”既而攻浮图，克下，遂下西京。太祖崩，帝与兄宗干率宗室群臣立太宗。<br /><br />&nbsp;&nbsp;&nbsp;&nbsp;天会二年薨。<br /><br />&nbsp;&nbsp;&nbsp;&nbsp;熙宗即位，追上尊谥曰景宣皇帝，庙号徽宗。改葬兴陵。海陵弑立，降熙宗<br /><br />&nbsp;&nbsp;&nbsp;&nbsp;为东昏王，降帝为丰王。世宗复熙宗庙谥，尊帝为景宣皇帝。子合剌、常胜、查<br /><br />&nbsp;&nbsp;&nbsp;&nbsp;剌。合剌是为熙宗。<br /><br />&nbsp;&nbsp;&nbsp;&nbsp;睿宗立德显仁启圣广运文武简肃皇帝讳宗尧，初讳宗辅，本讳讹里朵，大定<br /><br />&nbsp;&nbsp;&nbsp;&nbsp;上尊谥，追上今讳。魁伟尊严，人望而畏之。性宽恕，好施惠，尚诚实。太祖征<br /><br />&nbsp;&nbsp;&nbsp;&nbsp;伐四方，诸子皆总戎旅，帝常在帷幄。<br /><br />&nbsp;&nbsp;&nbsp;&nbsp;天辅六年，太祖亲征，太宗居黄龙府，安福哥诱新降之民以叛，帝与乌古乃<br /><br />&nbsp;&nbsp;&nbsp;&nbsp;讨平之。南路军帅鹘实答以赃败，帝往阅实之，咸称平允。<br /><br />&nbsp;&nbsp;&nbsp;&nbsp;天会五年，宗望薨，帝为右副元帅，驻兵燕京。十一月，分遣诸将伐宋，帝<br /><br />&nbsp;&nbsp;&nbsp;&nbsp;发自河间，徇地淄、青。六年正月，宋马括兵二十万至乐安，帝率师击破之。闻<br /><br />&nbsp;&nbsp;&nbsp;&nbsp;宋主在扬州，时东作方兴，留大军夹河屯田而还，军山西。二月，移剌古破宋台<br /><br />&nbsp;&nbsp;&nbsp;&nbsp;宗隽、宋忠军五万于大名，明日再破之，获宗隽、忠而还。冀州人乘夜出兵袭照<br /><br />&nbsp;&nbsp;&nbsp;&nbsp;里营。照里击败之。宋主奉表请和，密书以诱契丹、汉人。诏伐宋。帝发自河北，<br /><br />&nbsp;&nbsp;&nbsp;&nbsp;降滑州，取开德府，攻大名府，克之，河北平。<br /><br />&nbsp;&nbsp;&nbsp;&nbsp;初，伐宋，河北、河东诸将议不决，或欲先定河北、或欲先平陕西，太宗两<br /><br />&nbsp;&nbsp;&nbsp;&nbsp;用其策。而宗翰来会于濮，既平河北，遂取东平及徐州，尽得宋人江淮运致金币<br /><br />&nbsp;&nbsp;&nbsp;&nbsp;在徐州官库者，分给诸军，而刘豫遂以济南降。使拔高速等袭宋主于扬州，而宋<br /><br />&nbsp;&nbsp;&nbsp;&nbsp;主闻之，比拔高速至扬州，前夕已渡江矣。宋主乃贬去帝号，再以书来请存社稷，<br /><br />&nbsp;&nbsp;&nbsp;&nbsp;语在《宗翰传》中，既而宗弼追宋主，宋渡江，入于杭州，复遁入海，宗弼乃还。<br /><br />&nbsp;&nbsp;&nbsp;&nbsp;于是，娄室所下陕西城邑辄叛，宗翰等曰：“前讨宋，故分西师合于东军，<br /><br />&nbsp;&nbsp;&nbsp;&nbsp;而陕西五路兵力雄劲，当并力攻取。今挞懒抚定江北，宗弼以精兵二万先往洛阳。<br /><br />&nbsp;&nbsp;&nbsp;&nbsp;以八月往陕西，或使宗弼遂将以行，或宗辅、宗干、希尹中以一人往。”上曰：<br /><br />&nbsp;&nbsp;&nbsp;&nbsp;“娄室往者所向辄办，今专征陕西，岂倦于兵而自爱邪？卿等其戮力焉！”由是<br /><br />&nbsp;&nbsp;&nbsp;&nbsp;诏帝往。<br /><br />&nbsp;&nbsp;&nbsp;&nbsp;是时，宋张浚兵取陕西，帝至洛水治兵，张浚骑兵六万，步卒十二万壁富平。<br /><br />&nbsp;&nbsp;&nbsp;&nbsp;帝至富平，娄室为左翼，宗弼为右翼，两军并进，自日中至于昏暮，凡六合战，<br /><br />&nbsp;&nbsp;&nbsp;&nbsp;破之。耀州、凤翔府皆来降。遂下泾、渭二州。败宋经略使刘倪军于瓦亭，原州<br /><br />&nbsp;&nbsp;&nbsp;&nbsp;降。撒离喝破德顺军静边寨，宋泾原路统制张中孚、知镇戎军李彦琦以城降。宋<br /><br />&nbsp;&nbsp;&nbsp;&nbsp;秦凤路都统制吴d军于陇州境上，招讨都监马五击走之，降一县而还。帝进兵降<br /><br />&nbsp;&nbsp;&nbsp;&nbsp;甘泉等三堡，取保川城，破宋熙河路副总管军三万，获马千余，拔安西等二寨，<br /><br />&nbsp;&nbsp;&nbsp;&nbsp;熙州降。分遣左翼都统阿卢补、右翼都统守弼招抚城邑之未下者，遂得巩、洮、<br /><br />&nbsp;&nbsp;&nbsp;&nbsp;河、乐、西宁、兰、廓、积石等州，定远、和政、甘峪、宁洮、安陇等城寨及镇<br /><br />&nbsp;&nbsp;&nbsp;&nbsp;堡蕃汉营部四十余，于是泾原、熙河两路皆平。撒离喝降庆阳府，慕洧以环州降。<br /><br />&nbsp;&nbsp;&nbsp;&nbsp;既定陕西五路，乃选骑兵六千，使撒离喝列屯冲要。于是班师，与宗翰俱朝京师，<br /><br />&nbsp;&nbsp;&nbsp;&nbsp;立熙宗为谙版勃极烈，帝为左副元帅。<br /><br />&nbsp;&nbsp;&nbsp;&nbsp;十三年，行次妫州薨，年四十，陪葬睿陵，追封潞王，谥襄穆。皇统六年，<br /><br />&nbsp;&nbsp;&nbsp;&nbsp;进冀国王。正隆二年，追赠太师、上柱国，改封许王。世宗即位，追上尊谥立德<br /><br />&nbsp;&nbsp;&nbsp;&nbsp;显仁启圣广运文武简肃皇帝，庙号睿宗。二年，改葬于大房山，号景陵。<br /><br />&nbsp;&nbsp;&nbsp;&nbsp;显宗体道弘仁英文睿德光孝皇帝，讳允恭，本讳胡土瓦，世宗第二子，母曰<br /><br />&nbsp;&nbsp;&nbsp;&nbsp;明德皇后乌林答氏。皇统六年丙寅岁生。体貌雄伟，孝友谨厚。<br /><br />&nbsp;&nbsp;&nbsp;&nbsp;大定元年十一月，世宗即位于东京。乙酉，封楚王，置官属。十二月，从至<br /><br />&nbsp;&nbsp;&nbsp;&nbsp;中都。<br /><br />&nbsp;&nbsp;&nbsp;&nbsp;二年四月己卯，赐名允迪。五月壬寅，立为皇太子，世守谓之曰：“在礼贵<br /><br />&nbsp;&nbsp;&nbsp;&nbsp;嫡，所以立卿。卿友于兄弟，接百官以礼，勿以储位生骄慢。日勉学问，非有召<br /><br />&nbsp;&nbsp;&nbsp;&nbsp;命，不须侍食。”帝上表谢。专心学问，与诸儒臣讲议于承华殿。燕闲观书，乙<br /><br />&nbsp;&nbsp;&nbsp;&nbsp;夜忘倦，翼日辄以疑字付儒臣校证。九月庚子，诏东宫三师对皇太子称名，少师<br /><br />&nbsp;&nbsp;&nbsp;&nbsp;以降称臣。十一月庚子，生辰，百官贺于承华殿，世宗赐以袭衣良马，赐宴于仁<br /><br />&nbsp;&nbsp;&nbsp;&nbsp;政殿，皇族百官皆与。自后生辰，世宗或幸东宫，或宴内殿，岁以为常。十二月<br /><br />&nbsp;&nbsp;&nbsp;&nbsp;辛卯，奏曰：“东宫贺礼，亲王及一品皇族皆北面拜伏，臣但答揖。伏望天慈听<br /><br />&nbsp;&nbsp;&nbsp;&nbsp;臣答拜，庶亲亲友爱之道。”世宗从之，以为定制。<br /><br />&nbsp;&nbsp;&nbsp;&nbsp;世宗闻儒者郑松贤，松先为同知博州防御事致仕，起为左谕德，诏免朝参，<br /><br />&nbsp;&nbsp;&nbsp;&nbsp;令辅太子读书。松以友谕自处，帝尝顾松使取服带，松对曰：“臣忝谕德，不敢<br /><br />&nbsp;&nbsp;&nbsp;&nbsp;奉命。”帝改容称善，自是益加礼遇。每出猎获鹿，辄分赐之。<br /><br />&nbsp;&nbsp;&nbsp;&nbsp;四年九月，纳妃徒单氏，行亲迎礼。故事，大贺卤簿天子乘玉路，皇太子卤<br /><br />&nbsp;&nbsp;&nbsp;&nbsp;簿乘金路。六年，世宗行自西京还都，礼官不知皇太子自有卤簿金路，乃请太子<br /><br />&nbsp;&nbsp;&nbsp;&nbsp;就乘大驾缀路，行在天子之前。上疑其非礼，详阅旧典，礼官始觉其误。于是礼<br /><br />&nbsp;&nbsp;&nbsp;&nbsp;部郎中李邦直、员外郎李山削一阶，太常少卿武之才、太常丞张子羽、博士张榘<br /><br />&nbsp;&nbsp;&nbsp;&nbsp;削两阶。<br /><br />&nbsp;&nbsp;&nbsp;&nbsp;顷之，礼官议受册谒谢太庙，服常朝服，乘马，世宗曰：“此与外宫礼上后<br /><br />&nbsp;&nbsp;&nbsp;&nbsp;谒诸神庙无异，海陵一时率意行之，何足为法？大册与三岁享当用古礼为是。<br /><br />&nbsp;&nbsp;&nbsp;&nbsp;孔子曰：‘礼与其奢也宁俭。’不当轻易如此。”又曰：“右丞苏保衡虽汉人不<br /><br />&nbsp;&nbsp;&nbsp;&nbsp;通经史，参政石琚通经史而不言，前日礼官既已削夺，犹不惧邪？其具前代典礼<br /><br />&nbsp;&nbsp;&nbsp;&nbsp;以闻，朕将择而处之。”久之，将授太子册宝，仪注备仪仗告太庙。上曰：“朕<br /><br />&nbsp;&nbsp;&nbsp;&nbsp;受尊号谒谢，乃用故宋真宗故事，常朝服乘马。皇太子乃用备礼，前后不称，甚<br /><br />&nbsp;&nbsp;&nbsp;&nbsp;无谓也。”谓右丞相良弼、左丞守道曰：“此卿等不用心所致。”良弼等谢曰：<br /><br />&nbsp;&nbsp;&nbsp;&nbsp;“臣愚虑不及此。”上复曰：“此文臣因循故也。”是年十月甲申，享于太庙，<br /><br />&nbsp;&nbsp;&nbsp;&nbsp;行亚献礼。<br /><br />&nbsp;&nbsp;&nbsp;&nbsp;七年，帝有疾，诏左丞守道侍汤药，徙居琼林苑临芳殿调治。<br /><br />&nbsp;&nbsp;&nbsp;&nbsp;八年正月甲戌，改赐名允恭。庚辰，受皇太子册宝，帝上表谢。<br /><br />&nbsp;&nbsp;&nbsp;&nbsp;九年五月，世宗命避暑于草泺，隋王惟功从行，其应从行者皆给道路费。帝<br /><br />&nbsp;&nbsp;&nbsp;&nbsp;奏曰：“远去阙廷，独就凉地，非臣子所安，愿罢行。”世宗曰：“汝体羸弱，<br /><br />&nbsp;&nbsp;&nbsp;&nbsp;山后高凉，故命汝往。”丁丑，百官奉辞于都城之北，再拜，帝答拜。是月，百<br /><br />&nbsp;&nbsp;&nbsp;&nbsp;官承诏具笺问起居。<br /><br />&nbsp;&nbsp;&nbsp;&nbsp;六月，百官问起居如前。八月乙酉，至自草泺，百官迎谒于都城之北，如送<br /><br />&nbsp;&nbsp;&nbsp;&nbsp;仪。丙戌，入见，世宗曰：“吾儿相别经夏，极甚思忆也。”九月，诏皇太子供<br /><br />&nbsp;&nbsp;&nbsp;&nbsp;膳勿月支，岁给五千万。<br /><br />&nbsp;&nbsp;&nbsp;&nbsp;十年八月，帝在承华殿经筵，太子太保寿王爽启曰：“殿下颇未熟本朝语，<br /><br />&nbsp;&nbsp;&nbsp;&nbsp;何不屏去左右汉官，皆用女直人。”帝曰：“谕德、赞善及侍从官，曷敢辄去？”<br /><br />&nbsp;&nbsp;&nbsp;&nbsp;爽乃揖而退。帝曰：“宫官四员谓之谕德、赞善，义可见矣，而反欲去之，无学<br /><br />&nbsp;&nbsp;&nbsp;&nbsp;故也。”有使者自山东还，帝问民间何所苦，使者曰：“钱难最苦。官库钱满有<br /><br />&nbsp;&nbsp;&nbsp;&nbsp;露积者，而民间无钱，以此苦之。”帝曰：“贮之空室，虽多奚为。”谓户部尚<br /><br />&nbsp;&nbsp;&nbsp;&nbsp;书张仲愈曰：“天子富藏天下，何必独在府库也。”因奏曰：“钱在府库，何异<br /><br />&nbsp;&nbsp;&nbsp;&nbsp;铜矿在野。乞流转，使公私俱利。”世宗嘉纳，诏有司议行之。<br /><br />&nbsp;&nbsp;&nbsp;&nbsp;十年一月丁亥，有事于圆丘，帝行亚献礼。<br /><br />&nbsp;&nbsp;&nbsp;&nbsp;十二年五月，世宗闻德州防御使胡剌谋叛，因曰：“朕于亲亲之道未尝不笃，<br /><br />&nbsp;&nbsp;&nbsp;&nbsp;而辄敢如此。”帝徐奏曰：“叔胡剌性荒纵，耽娱乐，而无子嗣，忽如此狂谋，<br /><br />&nbsp;&nbsp;&nbsp;&nbsp;望更阅实之。”十月己未，享于太庙，帝摄行祀事。<br /><br />&nbsp;&nbsp;&nbsp;&nbsp;十三年十月，承诏与赵王惟中、曹王惟功猎于保州、定州。十一月甲午，还<br /><br />&nbsp;&nbsp;&nbsp;&nbsp;京师。<br /><br />&nbsp;&nbsp;&nbsp;&nbsp;十四年四月乙亥，世宗御垂拱殿，帝及诸王侍侧。世宗论及兄弟妻子之际，<br /><br />&nbsp;&nbsp;&nbsp;&nbsp;世宗曰：“妇言是听而兄弟相违，甚哉。”帝对曰：“《思齐》之诗曰：‘刑于<br /><br />&nbsp;&nbsp;&nbsp;&nbsp;寡妻，至于兄弟，以御于家邦。’臣等愚昧，愿相励而修之。”因引《棠棣》华<br /><br />&nbsp;&nbsp;&nbsp;&nbsp;萼相承，脊令急难之义，为文见意，以诫兄弟焉。<br /><br />&nbsp;&nbsp;&nbsp;&nbsp;十五年，世宗诏五品职事官谢见皇太子。<br /><br />&nbsp;&nbsp;&nbsp;&nbsp;十七年五月甲辰，侍宴于常武殿，典食令涅合进粥，帝将食，有蜘蛛在粥碗<br /><br />&nbsp;&nbsp;&nbsp;&nbsp;中，涅合恐惧失措，帝从容曰：“蜘蛛吐丝乘空，忽堕此中尔，岂汝罪哉。”十<br /><br />&nbsp;&nbsp;&nbsp;&nbsp;月己卯，享于太庙，摄行祀事。<br /><br />&nbsp;&nbsp;&nbsp;&nbsp;十九年四月戊申，有事于太庙，摄行祀事。丁巳，詹事乌林答愿入谢，帝命<br /><br />&nbsp;&nbsp;&nbsp;&nbsp;取幞头腰带，官属请曰：“此见宰相师傅之礼也。”帝曰：“愿事陛下久，以此<br /><br />&nbsp;&nbsp;&nbsp;&nbsp;加敬耳。”皆曰：“非臣等所及。”十一月，改葬明德皇后于坤厚陵，帝徒行挽<br /><br />&nbsp;&nbsp;&nbsp;&nbsp;灵车。遇大风雪，左右进雨具，帝却之。比至顿所，衣尽沾湿，观者无不下泪。<br /><br />&nbsp;&nbsp;&nbsp;&nbsp;海陵虽贬黜为庶人，宗干尚称明肃皇帝，议者以为未尽，帝具表奏论。世宗嘉纳<br /><br />&nbsp;&nbsp;&nbsp;&nbsp;之。于是宗干削去帝号，降封辽王。<br /><br />&nbsp;&nbsp;&nbsp;&nbsp;二十四年，世宗将幸上京，诏帝守国，作“守国之宝”以授之。其遣使、祭<br /><br />&nbsp;&nbsp;&nbsp;&nbsp;享、五品以上官及事利害重者遣使驰奏，六品以下官、其余常事，并听裁决。每<br /><br />&nbsp;&nbsp;&nbsp;&nbsp;三日一次于集贤殿受尚书省启事。京朝官遇朔望具朝服问侯。车驾在路，每二十<br /><br />&nbsp;&nbsp;&nbsp;&nbsp;日一遣使问起居。已达上京，每三十日一问起居。世宗曰：“今巡幸或能留一二<br /><br />&nbsp;&nbsp;&nbsp;&nbsp;年，以汝守国。譬之农家种田，商人营利，但能不坠父业。即为克家子也。”帝<br /><br />&nbsp;&nbsp;&nbsp;&nbsp;对曰：“臣在东宫二十余年，过失甚多，陛下以明德皇后之故未尝见责。臣诚愚<br /><br />&nbsp;&nbsp;&nbsp;&nbsp;昧，不克负荷，乞备扈从。”世宗曰：“凡人养子，皆望投老得力。朕留太尉、<br /><br />&nbsp;&nbsp;&nbsp;&nbsp;左右丞、参政辅汝，彼皆国家旧人，可与商议。且政事无难，但用心公正，无纳<br /><br />&nbsp;&nbsp;&nbsp;&nbsp;谗邪，一月之后，政事自熟。”帝流涕坚辞，左右为之感动。三月，世宗如上京，<br /><br />&nbsp;&nbsp;&nbsp;&nbsp;帝守国留中都。初，帝在东宫，或携中侍步于芳苑。中侍出入禁中，未尝限阻。<br /><br />&nbsp;&nbsp;&nbsp;&nbsp;此辈见帝守国，各为得意，帝知之，谓诸中侍曰：“我向在东宫，不亲国政，日<br /><br />&nbsp;&nbsp;&nbsp;&nbsp;与汝辈语话。今即守国，汝等有召命然后得入。”五月，世宗至上京，赐敕书曰：<br /><br />&nbsp;&nbsp;&nbsp;&nbsp;“朕以前月八日到辽阳，此月二日达上京，翌日祀庆元庙。省方观民，古之制也。<br /><br />&nbsp;&nbsp;&nbsp;&nbsp;汝守国任重，夏暑方炽，益当自爱，无贻朕忧。”帝谓徒单克宁曰：“车驾巡幸，<br /><br />&nbsp;&nbsp;&nbsp;&nbsp;以国事见属。刑名最重，人之死生系焉。凡有可议，当尽至公。比主上还都，勿<br /><br />&nbsp;&nbsp;&nbsp;&nbsp;有废事。”自是，凡启禀刑名，帝自披阅，召都事委曲折正，移晷忘倦，或赐之<br /><br />&nbsp;&nbsp;&nbsp;&nbsp;食。近侍报瑶池位莲开，当设宴。帝曰：“圣上东巡，命我守国，何敢宴游废事？<br /><br />&nbsp;&nbsp;&nbsp;&nbsp;采致数花足矣。”七月，遣子金源郡王麻达葛奉表问起居，请世宗还都。十一月<br /><br />&nbsp;&nbsp;&nbsp;&nbsp;壬寅，帝冬猎。辛亥，还都。<br /><br />&nbsp;&nbsp;&nbsp;&nbsp;二十五年正月乙酉朔，免群臣贺礼。帝自守国，深怀谦抑，宫臣不庭拜，启<br /><br />&nbsp;&nbsp;&nbsp;&nbsp;事时不侍立，免朔望礼。京朝朔日当具公服问候，并停免。至是，群臣当贺，亦<br /><br />&nbsp;&nbsp;&nbsp;&nbsp;不肯受。甲寅，帝如春水。二月庚申，还都。丁卯，遣子金源郡王麻达葛奉表贺<br /><br />&nbsp;&nbsp;&nbsp;&nbsp;万春节。四月，久不雨，帝亲祷，即日沾足。<br /><br />&nbsp;&nbsp;&nbsp;&nbsp;六月甲寅，帝不豫。庚申，崩于承华殿。世宗自上京还，次天平山好水川，<br /><br />&nbsp;&nbsp;&nbsp;&nbsp;讣闻，为位临奠于行宫之南，大恸者久之。亲王、百官、皇族、命妇及侍卫皆会<br /><br />&nbsp;&nbsp;&nbsp;&nbsp;哭，世宗号泣还宫。比至中都，为位奠哭者凡七焉。世宗以豳王永成为中都留守，<br /><br />&nbsp;&nbsp;&nbsp;&nbsp;来护丧，遣滕王府长史再兴、御院通进阿里剌来保护金源郡王，遣左宣徽使唐括<br /><br />&nbsp;&nbsp;&nbsp;&nbsp;鼎来致祭，诏妃徒单氏及诸皇孙丧服并如汉制。帝王储位久，恩德在人者深，每<br /><br />&nbsp;&nbsp;&nbsp;&nbsp;日三时哭临，侍卫军士皆争入临，伏哭于承华殿下，声殷如雷。中都百姓市门巷<br /><br />&nbsp;&nbsp;&nbsp;&nbsp;端为位恸哭。七月壬午朔，赐谥宣孝太子。九月庚寅，殡于南园熙春殿。己酉，<br /><br />&nbsp;&nbsp;&nbsp;&nbsp;世宗至自上京，未入国门，先至熙春殿致奠，恸哭久之。比葬，亲临者六。帝事<br /><br />&nbsp;&nbsp;&nbsp;&nbsp;世宗，凡巡幸西京、凉陉，及上陵、祭庙、谒衍庆宫，田猎观稼，拜天射柳，未<br /><br />&nbsp;&nbsp;&nbsp;&nbsp;尝去左右。上有事于圆丘，及亲享于太庙，则行亚献礼，不亲祀则摄行祀事。国<br /><br />&nbsp;&nbsp;&nbsp;&nbsp;有大庆则率百官上表贺。正旦、万春节则总班上寿。冬十月庚戌朔，宰相以下朝<br /><br />&nbsp;&nbsp;&nbsp;&nbsp;见于庆和殿，太尉完颜守道上寿，世宗追悼凄怆者久之。十一月甲申，灵驾发引，<br /><br />&nbsp;&nbsp;&nbsp;&nbsp;世宗路祭于都城之西。庚寅，葬于大房山。世宗欲加帝号，以问群臣，翰林修撰<br /><br />&nbsp;&nbsp;&nbsp;&nbsp;赵可对曰：“唐高宗追谥太子弘为孝敬皇帝。”左丞张汝弼曰：“此盖出于武后。”<br /><br />&nbsp;&nbsp;&nbsp;&nbsp;遂止，乃建庙于衍庆宫后，祭和三献，乐用登歌。<br /><br />&nbsp;&nbsp;&nbsp;&nbsp;二十六年，立子Z为皇太孙。二十九年，世宗崩。太孙即位，是为章宗。<br /><br />&nbsp;&nbsp;&nbsp;&nbsp;五月甲午，追谥体弘仁英文睿德光孝皇帝，庙号显宗。丁酉，y于太庙，陵<br /><br />&nbsp;&nbsp;&nbsp;&nbsp;曰裕陵。<br /><br />&nbsp;&nbsp;&nbsp;&nbsp;帝天性仁厚，不忍刑杀。梁檀儿盗金银叶，怜其母老，李福兴盗段匹，值坤<br /><br />&nbsp;&nbsp;&nbsp;&nbsp;厚陵礼成，家令本把盗银器，值万春节，皆委曲全活之。亡失物者，责其偿而不<br /><br />&nbsp;&nbsp;&nbsp;&nbsp;加罪。闻四方饥馑，辄先奏，加赈赡。因田猎出巡，所过问民间疾苦。敬礼大臣，<br /><br />&nbsp;&nbsp;&nbsp;&nbsp;友爱兄弟。葬明德皇后于坤厚陵，诸妃皆y，自磐宁宫发引，赵王惟中以其母挽<br /><br />&nbsp;&nbsp;&nbsp;&nbsp;车先发，令张黄盖者前行，帝呼执盖者不应，少府监张仅言欲奏其事，帝止之。<br /><br />&nbsp;&nbsp;&nbsp;&nbsp;尝作《重光座铭》，及刻座右铭于小玉碑，并刻其碑阴，皆深有理致。最善射而<br /><br />&nbsp;&nbsp;&nbsp;&nbsp;不殚物，尝奉诏拜陵，先猎，射一鹿获之，即命罢猎，曰：“足奉祀事，焉用多<br /><br />&nbsp;&nbsp;&nbsp;&nbsp;杀？”好生盖其天性云。<br /><br />&nbsp;&nbsp;&nbsp;&nbsp;赞曰：辽王杲取中京，宗翰、宗望皆从，景宣别领合猛安。合猛安者，<br /><br />&nbsp;&nbsp;&nbsp;&nbsp;太祖之猛安也。宗翰请立熙宗，宗干不敢违，太宗不能拒，其义正，其理直矣。<br /><br />&nbsp;&nbsp;&nbsp;&nbsp;旧史称睿宗宽恕好施惠，熙宗不终，海陵陨毙，自时厥后，得大位者皆其子孙，<br /><br />&nbsp;&nbsp;&nbsp;&nbsp;有以夫。显宗孝友睦，在东宫二十五年，不闻有过。承意开导，四方阴受其赐。<br /><br />&nbsp;&nbsp;&nbsp;&nbsp;天下不假之年，惜哉！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2710);">加入书签</a><a
                        href="2709.html">上一页</a>&larr;<a href="index.html">返回列表</a>&rarr;<a
                            href="2711.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2709.html"; var next_page = "2711.html"; var index_page = "index.html"; var sortid = "9"; var article_id = "43"; var chapter_id = "2710"; var articlename = "金史"; var chaptername = " 卷十九 本纪第十九"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>