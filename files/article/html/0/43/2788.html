<!DOCTYPE html>
<html>
<head>
<meta charset="gbk" />
<title>金史- 卷九十七 列传第三十五-在线阅读-哈西文学网</title>
<meta name="keywords" content="脱脱等，金史， 卷九十七 列传第三十五全文， 卷九十七 列传第三十五在线阅读 哈西文学网" />
<meta name="description" content="哈西文学网提供脱脱等的金史  卷九十七 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2788.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2788.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十七 列传第三十五</h1>
            <div class="link xb">
                <a href="2787.html">上一页</a>&larr;<a href="index.html">返回列表</a>&rarr;<a
                    href="2789.html">下一页</a></div>			
            <div id="BookText">&nbsp;&nbsp;&nbsp;&nbsp;○裴满亨斡勒忠张大节（子岩叟）张亨韩锡邓俨巨构贺扬庭<br /><br />&nbsp;&nbsp;&nbsp;&nbsp;阎公贞焦旭刘仲洙李完马百禄杨伯刘玑（兄）康元弼<br /><br />&nbsp;&nbsp;&nbsp;&nbsp;移剌益<br /><br />&nbsp;&nbsp;&nbsp;&nbsp;裴满亨，字仲通，本名河西，临潢府人。其先世居辽海，祖讳虎山者，天辅<br /><br />&nbsp;&nbsp;&nbsp;&nbsp;间移屯东受降城，以御夏人，后徙居临潢。亨性敦敏习儒，大定间，收充奉职，<br /><br />&nbsp;&nbsp;&nbsp;&nbsp;世宗谓曰：“闻尔业进士举，其勿忘为学也。”二十八年，擢第，世宗嘉之，升<br /><br />&nbsp;&nbsp;&nbsp;&nbsp;为奉御。一日问以上古为治之道，亨奏：“陛下欲兴唐、虞之治，要在进贤，退<br /><br />&nbsp;&nbsp;&nbsp;&nbsp;不肖，信赏罚，薄征敛而已。”章宗即位，谕之曰：“朕左右侍臣多以门第显，<br /><br />&nbsp;&nbsp;&nbsp;&nbsp;惟尔由科甲进，且先朝信臣，国家利害，为朕尽言。”俄擢监察御史。内侍梁道<br /><br />&nbsp;&nbsp;&nbsp;&nbsp;儿恃恩骄横，朝士侧目，亨劾奏其奸。迁镐王府尉，出为定国军节度副使，三迁<br /><br />&nbsp;&nbsp;&nbsp;&nbsp;同知大名府事。先是，豪猾从衡，前政莫制，亨下车宣明约束，阖境帖然。承安<br /><br />&nbsp;&nbsp;&nbsp;&nbsp;四年，改河南路按察副使，就迁本路副统军。中都、西京等路按察使。时世袭家<br /><br />&nbsp;&nbsp;&nbsp;&nbsp;豪夺民田，亨检其实，悉还正之。泰和五年，改安武军节度使。岁大雪，民多冻<br /><br />&nbsp;&nbsp;&nbsp;&nbsp;殍，亨输己俸为之周赡，及劝率僚属大姓同出物以济。转河东南北路按察使，卒<br /><br />&nbsp;&nbsp;&nbsp;&nbsp;于官。上闻而惜之，赠嘉议大夫，赙物甚厚。<br /><br />&nbsp;&nbsp;&nbsp;&nbsp;亨性尤谨密，出入宫禁数年，谠议忠言多所裨益，有稿则焚之，虽家人辈莫<br /><br />&nbsp;&nbsp;&nbsp;&nbsp;知也。所历州郡，皆有政绩可纪云。<br /><br />&nbsp;&nbsp;&nbsp;&nbsp;斡勒忠，本名宋浦，盖州人也。习女直、契丹字，历兵部、枢密院、尚书省<br /><br />&nbsp;&nbsp;&nbsp;&nbsp;令史，再转大理寺知法，迁右三部司正。练达边事，尝奉命使北，归致马四千余<br /><br />&nbsp;&nbsp;&nbsp;&nbsp;匹，诏褒谕之。大定二十六年，为监察御史，转尚书省都事。章宗立，迁尚书兵<br /><br />&nbsp;&nbsp;&nbsp;&nbsp;部员外郎，出为沧州刺史。河东路提刑副使徒单移刺古举以自代，改滕州刺史。<br /><br />&nbsp;&nbsp;&nbsp;&nbsp;尝调发黄河船，数以稽期听赎。授北京副留守，入为同签枢密院事，兼沂王傅。<br /><br />&nbsp;&nbsp;&nbsp;&nbsp;承安二年，拜武宁军节度使，致仕。泰和三年卒，年七十一。忠性敦悫，通法律，<br /><br />&nbsp;&nbsp;&nbsp;&nbsp;以直自守，不交权贵，故时誉归之。<br /><br />&nbsp;&nbsp;&nbsp;&nbsp;张大节，字信之，代州五台人。擢天德三年进士第，调崞县丞。改东京市令。<br /><br />&nbsp;&nbsp;&nbsp;&nbsp;世宗判留务，甚爱重之。海陵修汴京，以大节领其役。世宗改元于辽东，或劝赴<br /><br />&nbsp;&nbsp;&nbsp;&nbsp;之，富贵可一朝遂，大节曰：“自有定分，何遽尔。”随例补尚书省令史，擢秘<br /><br />&nbsp;&nbsp;&nbsp;&nbsp;书郎、大理司直。会左警巡使阙，世宗谓宰臣曰：“朕得其人矣。”遂授大节。<br /><br />&nbsp;&nbsp;&nbsp;&nbsp;俄以杖杀豪民为有司所劾，削一阶解职。未几，授同知持莘烙使事。<br /><br />&nbsp;&nbsp;&nbsp;&nbsp;入为太府丞、工部员外郎。卢沟水啮安次，承诏护视堤城。擢修内司使，推<br /><br />&nbsp;&nbsp;&nbsp;&nbsp;排东京路户藉，人服其平。进工部郎中。时阜通监铸钱法弊，与吏部员外郎麻<br /><br />&nbsp;&nbsp;&nbsp;&nbsp;莅其事。积铜皆窳恶，或欲征民先所给直，大节曰：“此有司受纳之过，民何与<br /><br />&nbsp;&nbsp;&nbsp;&nbsp;焉。”以其事闻，卒得免征。就改户部郎中，定襄退吏诬县民匿铜者十八村，大<br /><br />&nbsp;&nbsp;&nbsp;&nbsp;节廉得其实，抵吏罪，民斫石颂之。召授工部侍郎，改户部。世宗东巡，徙太府<br /><br />&nbsp;&nbsp;&nbsp;&nbsp;监，谕之曰：“侍郎与太府监品同，以从行支应籍卿办耳。”寻为宋生日使，还<br /><br />&nbsp;&nbsp;&nbsp;&nbsp;授横海军节度使，过阙谒谢东宫，显宗抚慰良久，曰：“万事惟中可也。”因榜<br /><br />&nbsp;&nbsp;&nbsp;&nbsp;其公堂曰“惟中”。郡境有巨盗久不获，大节以方略擒之。后河决于卫，横流而<br /><br />&nbsp;&nbsp;&nbsp;&nbsp;东，沧境有九河故道，大节即相宜缮堤，水不为害。<br /><br />&nbsp;&nbsp;&nbsp;&nbsp;章宗即位，擢中都路都转运使，因言河东赋重宜减，议者或不同，大节以他<br /><br />&nbsp;&nbsp;&nbsp;&nbsp;路田赋质之，遂命减焉。乞致仕，不许，徙知太原府，以并、代乡郡，故优宠之。<br /><br />&nbsp;&nbsp;&nbsp;&nbsp;近郭有男子被杀者，闻其妻哭声不哀，召而审之，果为奸夫所杀，人以为神。西<br /><br />&nbsp;&nbsp;&nbsp;&nbsp;山有晋叔虞祠，旧以施钱输公使库，大节还其庙以给营缮。选授河东路提刑使，<br /><br />&nbsp;&nbsp;&nbsp;&nbsp;未赴，留知大兴府事，治有能名。阅岁，移知广宁府，复请老，授震武军节度使。<br /><br />&nbsp;&nbsp;&nbsp;&nbsp;部有银冶，有司以为争盗由此生，付河东、西京提刑司与州同议，皆以官榷为便，<br /><br />&nbsp;&nbsp;&nbsp;&nbsp;大节曰：“山泽之利，当与民共，且贫而无业者，虽严刑能禁其窃取乎？宜明谕<br /><br />&nbsp;&nbsp;&nbsp;&nbsp;民，授地输课，则其游手者有所资，于官亦便。”上从其议。复乞致仕，许之，<br /><br />&nbsp;&nbsp;&nbsp;&nbsp;仍擢其子尚书刑部员外郎岩叟为忻州刺史，以便禄养。承安五年卒，年八十。<br /><br />&nbsp;&nbsp;&nbsp;&nbsp;大节素廉勤好学，能励勉后进，自以得学于任倜，待倜子如亲而加厚。又善<br /><br />&nbsp;&nbsp;&nbsp;&nbsp;弈棋，当世推为第一，尝被召与礼部尚书张景仁弈。世宗尝谓宰臣曰：“人多称<br /><br />&nbsp;&nbsp;&nbsp;&nbsp;王能官，以朕观之，凡事不肯尽心，一老奸耳。张大节赋性刚直，果于从政，<br /><br />&nbsp;&nbsp;&nbsp;&nbsp;远在王之上，惜乎用之太晚。”又屡语近臣曰：“某某非不干，然不及张大节<br /><br />&nbsp;&nbsp;&nbsp;&nbsp;忠实也。”其见知如此。<br /><br />&nbsp;&nbsp;&nbsp;&nbsp;岩叟，字孟弼，大节子也。大定十九年进士，调葭州司候判官，再除雄州观<br /><br />&nbsp;&nbsp;&nbsp;&nbsp;察判官，补尚书省令史，除大理评事，再迁监察御史、同知河东北路转运使事、<br /><br />&nbsp;&nbsp;&nbsp;&nbsp;中都路都转运副使、刑部员外郎、忻州刺史，以父忧去官。起复大理少卿、河北<br /><br />&nbsp;&nbsp;&nbsp;&nbsp;东西大名等路按察转运副使，累迁刑部侍郎，兼夔王傅，太常卿兼国子祭酒。大<br /><br />&nbsp;&nbsp;&nbsp;&nbsp;安三年，朝廷欲塞诸城门以为兵备，集三品官议于尚书省，岩叟曰：“塞门所以<br /><br />&nbsp;&nbsp;&nbsp;&nbsp;受兵，是任城而不任人。莫若遣兵择将，背城疾战。”时议多之。除镇西军节度<br /><br />&nbsp;&nbsp;&nbsp;&nbsp;使，移定国军。贞v二年，改昭义，复移沁南。逾年，按察司言其年老不任边要，<br /><br />&nbsp;&nbsp;&nbsp;&nbsp;乃致仕，退寓洛阳，卒。<br /><br />&nbsp;&nbsp;&nbsp;&nbsp;张亨，字彦通，大兴t阴人。登皇统六年进士第，调樊山丞，以廉干闻。<br /><br />&nbsp;&nbsp;&nbsp;&nbsp;授弘州军事判官，历巨鹿、宜川令。大定二年，补尚书省令史，除大理司直，累<br /><br />&nbsp;&nbsp;&nbsp;&nbsp;迁尚书左司郎中，授户部侍郎，移吏部。擢中都路都转运使，坐草场使邓汝霖盗<br /><br />&nbsp;&nbsp;&nbsp;&nbsp;草失举劾，解职，削一官。起授户部尚书。世宗问宰臣曰：“御史中丞马惠迪与<br /><br />&nbsp;&nbsp;&nbsp;&nbsp;张亨人才孰优？”平章政事张汝霖曰：“惠迪为人虽正，于事不敏，亨吏才极高。”<br /><br />&nbsp;&nbsp;&nbsp;&nbsp;上曰：“如汝父浩，于事明敏少有及者，但临事多徇，若无此过则诚难得之贤<br /><br />&nbsp;&nbsp;&nbsp;&nbsp;相也。”时车驾车巡，费用百出，自辽以东泉货甚少，计司患其不给，欲辇运以<br /><br />&nbsp;&nbsp;&nbsp;&nbsp;支调度，亨谓：“上京距都四千里，若挽钱而行，是率三而致一也，不独枉费国<br /><br />&nbsp;&nbsp;&nbsp;&nbsp;用，无乃重劳民力乎。不若行会便法，使行旅便于囊橐，国家无转输之劳而用自<br /><br />&nbsp;&nbsp;&nbsp;&nbsp;足矣。”出为绛阳军节度使。已而复谓宰臣曰：“汉人三品以上官常少得人，如<br /><br />&nbsp;&nbsp;&nbsp;&nbsp;张亨近令补外，颇为众议所归，以朕观之，无甚过人。小官中岂无才能之士，第<br /><br />&nbsp;&nbsp;&nbsp;&nbsp;未知耳。”又曰：“亨尝为左司，奏事多有脱略，是亦谬庸人也。”章宗即位，<br /><br />&nbsp;&nbsp;&nbsp;&nbsp;初置九路提刑司，时方重其选，上以亨为河东南北路提刑使，兼劝农采访事。访<br /><br />&nbsp;&nbsp;&nbsp;&nbsp;其利病，条为十三事以闻，上嘉纳之。亨在职每事存大体、略苛细，御史以宽缓<br /><br />&nbsp;&nbsp;&nbsp;&nbsp;不事事劾之，降授蔡州防御使。明年，迁南京路转运使，转知归德府事，致仕。<br /><br />&nbsp;&nbsp;&nbsp;&nbsp;泰和二年卒，年七十八。亨才识强敏，明达吏事，终始有可称云。<br /><br />&nbsp;&nbsp;&nbsp;&nbsp;韩锡，字难老，其先自析津徙蓟之渔阳。祖贻愿，辽宣徽北院使。父秉休，<br /><br />&nbsp;&nbsp;&nbsp;&nbsp;归朝，领忠正军节度使。锡以荫补阁门祗候。天会中，南伐，锡从军掌礼仪，俄<br /><br />&nbsp;&nbsp;&nbsp;&nbsp;以母，老乃就监差。久之，授神锐军都指挥使，入为宫苑使。天德元年，擢尚书<br /><br />&nbsp;&nbsp;&nbsp;&nbsp;工部员外郎，领燕都营缮。特赐胡砺榜进士及第，四迁尚书户部侍郎，以母丧解。<br /><br />&nbsp;&nbsp;&nbsp;&nbsp;旋起复旧职，付金牌一、银牌十、籍水手于山东。时苏保衡为水军都统制，趋杭<br /><br />&nbsp;&nbsp;&nbsp;&nbsp;州，俾锡部船三百会广陵。适保衡败还，丧船过半，令锡补足之。时水浅，船不<br /><br />&nbsp;&nbsp;&nbsp;&nbsp;得进，海陵遣使急责之，众稍亡，锡召诸豪谕之曰：“今连保法严，逃将安往，<br /><br />&nbsp;&nbsp;&nbsp;&nbsp;纵一身偶脱，其如妻子何？”众悟，亡者稍止。大定改元于辽东，锡奔赴行在，<br /><br />&nbsp;&nbsp;&nbsp;&nbsp;诏复前职。明年，授同知河间府事，引见于香阁，诫之曰：“闻皇族居彼者纵甚，<br /><br />&nbsp;&nbsp;&nbsp;&nbsp;卿当以法绳之。”锡下车宣布诏言，后无有挠政害民者。迁孟州防御使，累拜绛<br /><br />&nbsp;&nbsp;&nbsp;&nbsp;阳军节度使，改知济南府事。告老，许之。明昌五年卒，年八十三。<br /><br />&nbsp;&nbsp;&nbsp;&nbsp;邓俨，字子威，懿州宜民人也。天德三年，擢进士第。大定中，为左司员外<br /><br />&nbsp;&nbsp;&nbsp;&nbsp;郎、右司郎中，寻转左司，掌机务者数年。有司奏使宋者，世宗命选汉官一人，<br /><br />&nbsp;&nbsp;&nbsp;&nbsp;参知政事梁肃以户部侍郎王、工部侍郎张大节、左司郎中邓俨对，世宗曰：<br /><br />&nbsp;&nbsp;&nbsp;&nbsp;“王、张大节苦无资历，与左右司官辛苦不同，其命俨往。”尝谓宰臣曰：<br /><br />&nbsp;&nbsp;&nbsp;&nbsp;“人言邓俨用心不正，朕视俨奏事其心识甚明，在太府监心亦向公。”宰臣因奏<br /><br />&nbsp;&nbsp;&nbsp;&nbsp;俨明事机、有心力，于是擢户部侍郎。翌日，复谓宰臣曰：“吏部掌铨选，当得<br /><br />&nbsp;&nbsp;&nbsp;&nbsp;通练人，可置俨于吏部。”因改命焉。累迁中都路都转运使。明昌初，为户部尚<br /><br />&nbsp;&nbsp;&nbsp;&nbsp;书。上命尚书省集百官议，如何使民弃末务本以广储蓄。俨言：“今之风俗竞为<br /><br />&nbsp;&nbsp;&nbsp;&nbsp;侈靡，莫若定立制度，使贵贱、上下、衣冠、车马、室宇、器用各有等差，裁抑<br /><br />&nbsp;&nbsp;&nbsp;&nbsp;婚姻丧葬过度之礼，罢去乡社追逐无名之费，用度有节则蓄积日广矣。”寻知归<br /><br />&nbsp;&nbsp;&nbsp;&nbsp;德府事，致仕，卒。<br /><br />&nbsp;&nbsp;&nbsp;&nbsp;初，俨致仕复夤缘求进，上问左右：“邓俨可复用乎？”平章政事完颜守贞<br /><br />&nbsp;&nbsp;&nbsp;&nbsp;曰：“俨有才力，第以谋身为心。”上曰：“朕亦知之。然俨可以谁比？”守贞<br /><br />&nbsp;&nbsp;&nbsp;&nbsp;曰：“临事则不后于人，但多务自便耳。俨前乞致仕，陛下以其颇黠故许之，甚<br /><br />&nbsp;&nbsp;&nbsp;&nbsp;合众议。今使复列于朝，恐风化从此坏矣。”上然之，遂不复用云。<br /><br />&nbsp;&nbsp;&nbsp;&nbsp;巨构，字子成，蓟州平谷人。幼笃学，年二十登进士第。由信都丞察廉为石<br /><br />&nbsp;&nbsp;&nbsp;&nbsp;城令，补尚书省令史，授振武军节度副使。改同提举解盐司事，以课增入为少府<br /><br />&nbsp;&nbsp;&nbsp;&nbsp;监丞。再迁知登闻检院，兼都水少监。时右司郎中段卒，世宗曰：“是人甚明<br /><br />&nbsp;&nbsp;&nbsp;&nbsp;正可用，如巨构每事但委顺而已。”二十五年，除南京副留守，上谓宰臣曰：<br /><br />&nbsp;&nbsp;&nbsp;&nbsp;“巨构外淳质而内明悟，第乏刚鲠耳。佐贰之任贵能与长官辨正，恐此人不能尔。<br /><br />&nbsp;&nbsp;&nbsp;&nbsp;若任以长官，必有可称。”章宗即位，擢横海军节度使。承安五年致仕，卒。<br /><br />&nbsp;&nbsp;&nbsp;&nbsp;构性宽厚寡言，所治以镇静称，性尤恬退，故人既贵不复往来，先遗以书则<br /><br />&nbsp;&nbsp;&nbsp;&nbsp;裁答寒温而已。大定中，诏与近臣同经营香山行宫及佛舍，其近臣私谓构曰：<br /><br />&nbsp;&nbsp;&nbsp;&nbsp;“公今之德人，我欲举奏，公行将大任矣。”构辞之。以廉慎守法在考功籍，始<br /><br />&nbsp;&nbsp;&nbsp;&nbsp;终无过云。<br /><br />&nbsp;&nbsp;&nbsp;&nbsp;贺扬庭，字公叟，曹州济阴人也。登天德三年经义进士第，调范县主簿兼尉，<br /><br />&nbsp;&nbsp;&nbsp;&nbsp;籍有治声。大定十三年，由安肃令补尚书省令史，授沁南军节度副使，入为监察<br /><br />&nbsp;&nbsp;&nbsp;&nbsp;御史，历右司都事、户部员外郎、侍御史、右司员外郎。世宗喜其刚果，谓扬庭<br /><br />&nbsp;&nbsp;&nbsp;&nbsp;曰：“南人矿直敢为，汉人性奸，临事多避难。异时南人不习词赋，故中第者少，<br /><br />&nbsp;&nbsp;&nbsp;&nbsp;近年河南、山东人中第者多，殆胜汉人为官。”俄以廉能迁户部郎中，进官二阶。<br /><br />&nbsp;&nbsp;&nbsp;&nbsp;顷之，授左司郎中，改刑部侍郎、山东东路转运使。章宗即位，初置九路提刑司，<br /><br />&nbsp;&nbsp;&nbsp;&nbsp;驿召赴阙，授山东东西路提刑使。扬庭性疾恶，纤介不少容。明昌改元，诏诸路<br /><br />&nbsp;&nbsp;&nbsp;&nbsp;提刑使入见，亲问所察事条，至扬庭则斥之曰：“尔何治之烦也。”明年，下除<br /><br />&nbsp;&nbsp;&nbsp;&nbsp;持莘烙使，时岁歉民饥，扬庭谕蓄积之家令出所余以粜之，饥者获济，橙宋<br /><br />&nbsp;&nbsp;&nbsp;&nbsp;之立石颂德。改陕西西路转运使，表乞致仕，上曰：“扬庭能干者也，当何如？”<br /><br />&nbsp;&nbsp;&nbsp;&nbsp;右丞刘玮言其疾，遂许之。卒年六十七。<br /><br />&nbsp;&nbsp;&nbsp;&nbsp;赞曰：裴满亨以进士选奉御，能陈唐、虞致治之道于宫庭燕私之地，又能斥<br /><br />&nbsp;&nbsp;&nbsp;&nbsp;中贵梁道儿之奸。斡勒忠以吏道致身，始终不交权贵。世宗自立于辽东，归者如<br /><br />&nbsp;&nbsp;&nbsp;&nbsp;市，张大节独守正不赴。韩锡出守河间，面谕皇族之居彼者恣睢不道，俾绳以法，<br /><br />&nbsp;&nbsp;&nbsp;&nbsp;佞者必希旨以市权，锡下车宣布告戒而已。是皆有识之士，不为富贵所移者也。<br /><br />&nbsp;&nbsp;&nbsp;&nbsp;巨构]c，贺扬庭骨鲠，大定于二人而屡评南北士习之优劣，其然乎。张<br /><br />&nbsp;&nbsp;&nbsp;&nbsp;亨始以缪庸见薄，晚以论列称赏，亦砥砺之功欤。邓俨专务谋身，上下称黠，致<br /><br />&nbsp;&nbsp;&nbsp;&nbsp;仕又求进用，弗可改也夫。<br /><br />&nbsp;&nbsp;&nbsp;&nbsp;阎公贞，字正之，大兴宛平人。大定七年擢进士第，调朝邑主簿。由普润令<br /><br />&nbsp;&nbsp;&nbsp;&nbsp;补尚书省令史，察廉，升同知亳州防御事，改中都左警巡使。以政绩闻，迁同知<br /><br />&nbsp;&nbsp;&nbsp;&nbsp;武定军节度使。明昌初，召为大理正，累进大理卿。承安元年，迁翰林侍读学士，<br /><br />&nbsp;&nbsp;&nbsp;&nbsp;仍兼前职，命与登闻检院贾益同看读陈言文字。公贞居法寺几十年，详慎周密，<br /><br />&nbsp;&nbsp;&nbsp;&nbsp;未尝有过举。被命校定律令，多所是正，金人以为法家之祖云。<br /><br />&nbsp;&nbsp;&nbsp;&nbsp;焦旭，字明锐，沃州柏乡人。第进士，调安喜主簿。再转大兴令，摄左警巡<br /><br />&nbsp;&nbsp;&nbsp;&nbsp;事，以杖亲军百人长，有司议其罪当杖决，世宗曰：“旭亲民吏也，若因杖有官<br /><br />&nbsp;&nbsp;&nbsp;&nbsp;人复行杖之，何以行事？其令收赎。”改良乡令。世宗幸春水，见石城、玉田令<br /><br />&nbsp;&nbsp;&nbsp;&nbsp;皆年老不治，谓宰臣曰：“县令最亲民，当得贤才。畿甸尚如此，天下可知矣。”<br /><br />&nbsp;&nbsp;&nbsp;&nbsp;平章政事石琚荐旭干能可甄用，上然之，召为右警巡使。旭为人刚果自任，不避<br /><br />&nbsp;&nbsp;&nbsp;&nbsp;权势。初，旭部民诉良，旭以无文据付本主，道逢监察御史诉其事，语涉讹乱，<br /><br />&nbsp;&nbsp;&nbsp;&nbsp;即收付旭，旭释之不问，为御史所劾，削官两阶，杖百八十，出为大名府推官。<br /><br />&nbsp;&nbsp;&nbsp;&nbsp;寻授右三部检法司正，代韩天和为监察御史。时御史台言：“监察纠弹之司，天<br /><br />&nbsp;&nbsp;&nbsp;&nbsp;和诸科出身，难居是职。”上命别举，中丞李晏荐旭刚正可任，遂授之，而改天<br /><br />&nbsp;&nbsp;&nbsp;&nbsp;和获鹿令。章宗初即位，太傅克宁、右丞相襄请上出猎，旭劾奏其非，上慰谕之，<br /><br />&nbsp;&nbsp;&nbsp;&nbsp;为罢猎。明昌元年，登闻鼓院初设官，宰执奏司谏郭安民、补阙许安仁及旭皆堪<br /><br />&nbsp;&nbsp;&nbsp;&nbsp;擢用。改侍御史，四迁都水监，以治河防劳进官一阶，授西京路转运使，卒。旭<br /><br />&nbsp;&nbsp;&nbsp;&nbsp;性警敏，练达时政，与王，刘仲洙辈世称能吏云。<br /><br />&nbsp;&nbsp;&nbsp;&nbsp;刘仲洙，字师鲁，大兴宛平人。大定三年，登进士第。历龙门主簿、香河酒<br /><br />&nbsp;&nbsp;&nbsp;&nbsp;税使，再调深泽令。县近滹沱河，时秋成，水忽暴溢，仲洙极力护塞，竟无害。<br /><br />&nbsp;&nbsp;&nbsp;&nbsp;有盗夜发，居民震惊，仲洙率县卒生执其一，余众遂溃，旦日掩捕皆获。寻以廉<br /><br />&nbsp;&nbsp;&nbsp;&nbsp;能进官一阶，升河北西路转运司支度判官，入为刑部主事，六迁右司员外郎，俄<br /><br />&nbsp;&nbsp;&nbsp;&nbsp;转吏部。世宗谓宰臣曰：“人有言语敏辩而庸常不正者，有语言拙讷而才智通达、<br /><br />&nbsp;&nbsp;&nbsp;&nbsp;存心向正者，如刘仲洙颇以才行见称，然而口语甚讷也。”右丞张汝霖曰：“人<br /><br />&nbsp;&nbsp;&nbsp;&nbsp;之若是者多矣，愿陛下深察之。”二十九年，出为祁州刺史，以六善为教，民化<br /><br />&nbsp;&nbsp;&nbsp;&nbsp;之。章宗即位，除中都、西京等路提刑副使。先是，田珏等以党罪废锢者三十余<br /><br />&nbsp;&nbsp;&nbsp;&nbsp;家，仲洙知其冤，上书力辨，帝从之，乃复珏官爵而党禁遂解。明昌二年，授并<br /><br />&nbsp;&nbsp;&nbsp;&nbsp;王傅、兼同知大同府事，寻改平阳，移德州防御使。转运郭邦杰、节度李晏皆举<br /><br />&nbsp;&nbsp;&nbsp;&nbsp;仲洙以自代。升为定海军节度使。岁饥，仲洙表请开仓，未报，先为赈贷，有司<br /><br />&nbsp;&nbsp;&nbsp;&nbsp;劾之，罪以赎论。时仲洙兄仲渊以罪责石州，仲洙上书请以莱易石，朝廷义而不<br /><br />&nbsp;&nbsp;&nbsp;&nbsp;许。久之，以年老乞致仕，累表方听。泰和八年卒，年七十五。<br /><br />&nbsp;&nbsp;&nbsp;&nbsp;仲洙性刚直，果于从政，尤长于治民，所在皆有功迹，盖一时之能吏云。<br /><br />&nbsp;&nbsp;&nbsp;&nbsp;李完，字全道，朔州马邑人。经童出身，复登词赋进士第。调澄城主簿，有<br /><br />&nbsp;&nbsp;&nbsp;&nbsp;遗爱，民为立祠。用廉，迁定襄令，召补尚书省令史。时以县令阙人廉问，世宗<br /><br />&nbsp;&nbsp;&nbsp;&nbsp;选能吏八人按行天下，完其一也。明昌初，为监察御史。故事，台令史以六部令<br /><br />&nbsp;&nbsp;&nbsp;&nbsp;史久次者补，吏皆同类，莫肯举劾。完言：“尚书省令史，正隆间用杂流，大定<br /><br />&nbsp;&nbsp;&nbsp;&nbsp;初以太师张浩奏请，始纯取进士，天下以为当。令乞以三品官子孙及终场举人，<br /><br />&nbsp;&nbsp;&nbsp;&nbsp;委台官辟用。”上纳其言。擢尚书省都事，出为同知横海军节度使事、河间府治<br /><br />&nbsp;&nbsp;&nbsp;&nbsp;中。提刑司言：“完习法律，有治剧才，军民无间语。”升沁州刺史，仍以玺书<br /><br />&nbsp;&nbsp;&nbsp;&nbsp;褒谕。迁同知广宁府。初，辽滨民崔元入城饮不归，求得尸于水中。有司执同饮<br /><br />&nbsp;&nbsp;&nbsp;&nbsp;者讯之，皆诬服，提刑司疑其冤，以狱畀完。完廉得其贼乃舟师也，遂免同饮人。<br /><br />&nbsp;&nbsp;&nbsp;&nbsp;改北京临潢路提刑副使。承安二年，迁陕西西路转运使，寻授南京路按察使，卒。<br /><br />&nbsp;&nbsp;&nbsp;&nbsp;完长于吏治，所至奸恶屏迹，民皆便之。<br /><br />&nbsp;&nbsp;&nbsp;&nbsp;马百禄，字天锡，通州三河人。父柔德，天会初第进士，累迁翰林修撰，坐<br /><br />&nbsp;&nbsp;&nbsp;&nbsp;田珏党免官，迨世宗朝解党禁，复召用焉。百禄幼志学，事继母以孝闻，登大定<br /><br />&nbsp;&nbsp;&nbsp;&nbsp;三年词赋进士第，调武清主簿。由龙山令召补尚书省令史，不就，改榷货副使、<br /><br />&nbsp;&nbsp;&nbsp;&nbsp;平阳府判官，入为国子博士。朝廷以宰县日清白有治迹，特迁官一阶，升同知北<br /><br />&nbsp;&nbsp;&nbsp;&nbsp;京路转运事。委录南北路刑狱，所至无冤。召为尚书户部员外郎，与同知河北东<br /><br />&nbsp;&nbsp;&nbsp;&nbsp;路转运事李京为中都等路推排使。明昌初，迁耀州刺史，吏民畏爱。提刑司以状<br /><br />&nbsp;&nbsp;&nbsp;&nbsp;闻，授韩王傅、同知安武军节度事。俄改兼同知兴平军，以提刑司复举廉，升孟<br /><br />&nbsp;&nbsp;&nbsp;&nbsp;州防御使，再迁南京路提刑使。御史台以刚直能干闻，转知河中府。承安四年致<br /><br />&nbsp;&nbsp;&nbsp;&nbsp;仕，卒。谥曰贞忠。<br /><br />&nbsp;&nbsp;&nbsp;&nbsp;杨伯元，字长卿，开封尉氏人。登大定三年进士第，调郾城主簿。升榆次令，<br /><br />&nbsp;&nbsp;&nbsp;&nbsp;召为大理评事，累除定海军节度副使，用廉，超授同知河东北路转运事，入为尚<br /><br />&nbsp;&nbsp;&nbsp;&nbsp;书刑部员外郎，以忧免，起为辽州刺史。明昌元年，移涿州。久之，擢工部侍郎，<br /><br />&nbsp;&nbsp;&nbsp;&nbsp;四迁安武军节度使。泰和三年致仕，卒。<br /><br />&nbsp;&nbsp;&nbsp;&nbsp;伯元以才干多被委注，凡两为推排定课使，累为审录官，人称其平。每有疑<br /><br />&nbsp;&nbsp;&nbsp;&nbsp;狱，必专遣决，明辩多中理。赐谥曰达。<br /><br />&nbsp;&nbsp;&nbsp;&nbsp;刘玑，字仲璋，益都人也。登天德三年进士第。大定初，为太常博士，改左<br /><br />&nbsp;&nbsp;&nbsp;&nbsp;拾遗，兼许王府文学。玑奏王府事，世宗责之曰：“汝职掌教道，何预奏事！”<br /><br />&nbsp;&nbsp;&nbsp;&nbsp;因命近侍谕旨永中曰：“卿有长史，而令文学奏事何也？后勿复尔。”累除同知<br /><br />&nbsp;&nbsp;&nbsp;&nbsp;漕运司事，尝奏言：“漕户顾直太高，虚费官物，宜约量裁损。若减三之一，岁<br /><br />&nbsp;&nbsp;&nbsp;&nbsp;可省官钱一十五万余贯。”世宗是其言。授户部员外郎，条上便宜数事，世宗谓<br /><br />&nbsp;&nbsp;&nbsp;&nbsp;宰臣曰：“玑言河堤种柳可省每岁堤防之费，及言官钱利害，甚可取。前后户部<br /><br />&nbsp;&nbsp;&nbsp;&nbsp;官往往偷延岁月，如玑者不可多得，卿等议其可者行之。玑向言漕运省费事，尽<br /><br />&nbsp;&nbsp;&nbsp;&nbsp;心公家，不厚赏无以劝来者。”乃赐钱三千贯。擢H州刺史，徙知济州。未几，<br /><br />&nbsp;&nbsp;&nbsp;&nbsp;迁同知北京留守事，坐曲法放免奴婢诉良者，左降管州刺史。世宗谓宰臣曰：<br /><br />&nbsp;&nbsp;&nbsp;&nbsp;“玑为人何如？”参知政事程辉曰：“玑执强跋扈，尝追济南府官钱，以至委曲<br /><br />&nbsp;&nbsp;&nbsp;&nbsp;生意而害及平民。”上曰：“朕闻玑在北京，凡奴隶诉良，不问契券真伪，辄放<br /><br />&nbsp;&nbsp;&nbsp;&nbsp;为良，意欲徼福于冥冥，则在己之奴何为不放？”又曰：“玑放朕之家奴，意欲<br /><br />&nbsp;&nbsp;&nbsp;&nbsp;以此邀福，存心若是，不宜再用。”明昌二年，入为国子司业，乞致仕不许，转<br /><br />&nbsp;&nbsp;&nbsp;&nbsp;国子祭酒，寻擢太常卿，以昏耄不任职为御史台所纠罢。承安二年卒。年八十二。<br /><br />&nbsp;&nbsp;&nbsp;&nbsp;兄。<br /><br />&nbsp;&nbsp;&nbsp;&nbsp;字伯玉，幼名太平。以功臣子补阁门祗候，遭父丧求终制，会海陵篡立，<br /><br />&nbsp;&nbsp;&nbsp;&nbsp;不许，改充护卫。海陵忌宗室，坐与往来，斥居乡里。世宗即位，昼夜<br /><br />&nbsp;&nbsp;&nbsp;&nbsp;兼驰上谒，世宗大悦，以为护卫十人长。往招宗叙、白彦敬、纥石烈志宁，皆相<br /><br />&nbsp;&nbsp;&nbsp;&nbsp;继来附。还报，上喜其有功，呼其小字而谓之曰：“太平所至，庶几能赞朕致太<br /><br />&nbsp;&nbsp;&nbsp;&nbsp;平矣。”改御院通进。与乌居仁等往南京发遣六宫百司，建议留尚书右丞纥<br /><br />&nbsp;&nbsp;&nbsp;&nbsp;石烈良弼经略淮右，余皆北来，诏从之。丁母忧，起复，三迁武库署令。车驾幸<br /><br />&nbsp;&nbsp;&nbsp;&nbsp;西京，留为中都总管判官。再转近侍局使，迁太子少詹事，兼引进使，赐袭<br /><br />&nbsp;&nbsp;&nbsp;&nbsp;衣。未几，为陕西统军都监，赐厩马、金带，皇太子以马与币为赆。召为同知宣<br /><br />&nbsp;&nbsp;&nbsp;&nbsp;徽院事，迁太子詹事、右宣徽使，与张仅言典领昭德皇后园陵，襄事，太子赠以<br /><br />&nbsp;&nbsp;&nbsp;&nbsp;厩马。转左宣徽使，以疾求补外，除定海军节度使，以其弟太府监玮为同知宣徽<br /><br />&nbsp;&nbsp;&nbsp;&nbsp;院事。朝辞，上曰：“卿旧臣，今补外，宁不恻然。东莱濒海，风物亦佳，<br /><br />&nbsp;&nbsp;&nbsp;&nbsp;卿到必得调养。朕用卿弟在近密，如见卿也。”仍赐厩马、金带、彩十端、绢百<br /><br />&nbsp;&nbsp;&nbsp;&nbsp;匹。卒官，年五十七。柩过京畿，敕有司致祭，赙银三百两、重彩三十端。<br /><br />&nbsp;&nbsp;&nbsp;&nbsp;康元弼，字辅之，大同云中人。幼敏学，善属文，登正隆二年进士第。调汝<br /><br />&nbsp;&nbsp;&nbsp;&nbsp;阳簿，改崇义军节度判官。由垣曲县令补尚书省令史，累迁同知河北西路转运使<br /><br />&nbsp;&nbsp;&nbsp;&nbsp;事，召为大理丞。<br /><br />&nbsp;&nbsp;&nbsp;&nbsp;大定二十七年，河决曹、濮间，濒水者多垫溺，朝延遣元弼往视，相其地如<br /><br />&nbsp;&nbsp;&nbsp;&nbsp;盎，而城在盎中，水易为害，请命于朝以徙之，卒改筑于北原，曹人赖焉。出为<br /><br />&nbsp;&nbsp;&nbsp;&nbsp;弘州刺史，阅岁授大理少卿。先是，卫州为河所坏，增筑苏门以寓州治。水既退，<br /><br />&nbsp;&nbsp;&nbsp;&nbsp;民不乐迁，欲复归卫，于是遣元弼按视，还言治故城便，遂复其旧。转秘书少监，<br /><br />&nbsp;&nbsp;&nbsp;&nbsp;兼著作郎，改通州刺史，兼领漕事。章宗立，尊孝懿皇后为皇太后，以元弼旧臣<br /><br />&nbsp;&nbsp;&nbsp;&nbsp;诏充副卫尉。再转大理卿，以丧去，起复为尚书刑部侍郎，兼郓王傅，迁南京路<br /><br />&nbsp;&nbsp;&nbsp;&nbsp;转运使。承安三年致仕，卒。<br /><br />&nbsp;&nbsp;&nbsp;&nbsp;移剌益，字子迁，本名特末阿不，中都路胡鲁土猛安人也。以荫补国史院书<br /><br />&nbsp;&nbsp;&nbsp;&nbsp;写，积劳调徐州录事，召为枢密院知法，三迁翰林修撰。时北边有警，诏百官集<br /><br />&nbsp;&nbsp;&nbsp;&nbsp;尚书省议之，太尉克宁锐意用兵，益言天时未利，宜俟后图。御史台举益刚正可<br /><br />&nbsp;&nbsp;&nbsp;&nbsp;任，遂兼监察御史。未几，改户部员外郎。明昌三年，畿内饥，擢授霸州刺史，<br /><br />&nbsp;&nbsp;&nbsp;&nbsp;同授刺史者十一人，既入谢，诏谕之曰：“亲民之职，惟在守令，比岁民饥，故<br /><br />&nbsp;&nbsp;&nbsp;&nbsp;遣卿等往抚育之。其资序有过者有弗及者，朕不计此，但以材选，尔其知之。”<br /><br />&nbsp;&nbsp;&nbsp;&nbsp;既至，首出俸粟以食饥者，于是y以下及郡人递出粟以佐之，且命属县视以为法，<br /><br />&nbsp;&nbsp;&nbsp;&nbsp;多所全活。郡东南有堤久颓圮，水屡为害，益增修之，民以为便，为益立祠。升<br /><br />&nbsp;&nbsp;&nbsp;&nbsp;辽东路提刑副使。五年，宋主新立，诏以泗州当使客所经，守臣宜择人，宰臣进<br /><br />&nbsp;&nbsp;&nbsp;&nbsp;拟数人，皆不合上意，上曰：“特末阿不安在？此人可也。”即授防御使。召为<br /><br />&nbsp;&nbsp;&nbsp;&nbsp;尚书户部侍郎，寻转兵部。属群牧人叛，命益同殿前都点检兖往招降之。承安二<br /><br />&nbsp;&nbsp;&nbsp;&nbsp;年，边鄙弗宁，上御便殿，召朝官四品以上入议，益谓“守为便。天子之兵当取<br /><br />&nbsp;&nbsp;&nbsp;&nbsp;万全，若王师轻出，少有不利，非惟损大国之威，恐启敌人侵玩之心。”出为山<br /><br />&nbsp;&nbsp;&nbsp;&nbsp;东西路转运使。有敕使按鹰于山东，益奏：“乞止令调于近甸，何必惊远方耳目。”<br /><br />&nbsp;&nbsp;&nbsp;&nbsp;书闻，上命有司治使者罪。迁河东南北路按察使。旧制，在位官有不任职，委<br /><br />&nbsp;&nbsp;&nbsp;&nbsp;所属上司体访。州府长贰幕职，许互相举申。益上言以为：“伤礼让之风，亦恐<br /><br />&nbsp;&nbsp;&nbsp;&nbsp;同官因之不睦，别生奸弊。乞止令按察司纠劾，似为得体”。又言：“随路点军<br /><br />&nbsp;&nbsp;&nbsp;&nbsp;官与富人饮会，公通献遗，宜依准监临官于所部内犯罪究治。”上皆纳焉。泰和<br /><br />&nbsp;&nbsp;&nbsp;&nbsp;二年，卒于官。<br /><br />&nbsp;&nbsp;&nbsp;&nbsp;赞曰：阎公贞定金律令，杨伯元定金推排，人皆以平称之，难矣。焦旭畿内<br /><br />&nbsp;&nbsp;&nbsp;&nbsp;小官，听断不受御史风指，遂罹深宪。大臣请人主游猎，劾奏其非，为之罢猎，<br /><br />&nbsp;&nbsp;&nbsp;&nbsp;诚有古人之风焉。李完、康元弼无他足称，完论台令史一事，元弼论曹、卫两城，<br /><br />&nbsp;&nbsp;&nbsp;&nbsp;各当其可。马百禄初坐党废，晚著治迹。刘玑初以理财得幸，晚以曲法得罪，人<br /><br />&nbsp;&nbsp;&nbsp;&nbsp;有前后遭遇不同，而百禄求福不回，非玑所及也。刘以大定之立驰赴行在，<br /><br />&nbsp;&nbsp;&nbsp;&nbsp;虽终身荣宠，盖一趋时之士耳。刘仲洙刚而讷于言，移剌益刚而敢言。益以志宁<br /><br />&nbsp;&nbsp;&nbsp;&nbsp;北伐为不可，仲洙释田珏党祸三十家。《语》曰：“刚毅木讷近仁。”岂不信哉！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2788);">加入书签</a><a
                        href="2787.html">上一页</a>&larr;<a href="index.html">返回列表</a>&rarr;<a
                            href="2789.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2787.html"; var next_page = "2789.html"; var index_page = "index.html"; var sortid = "9"; var article_id = "43"; var chapter_id = "2788"; var articlename = "金史"; var chaptername = " 卷九十七 列传第三十五"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>