<!DOCTYPE html>
<html>
<head>
<meta charset="gbk" />
<title>金史- 卷六 本纪第六-在线阅读-哈西文学网</title>
<meta name="keywords" content="脱脱等，金史， 卷六 本纪第六全文， 卷六 本纪第六在线阅读 哈西文学网" />
<meta name="description" content="哈西文学网提供脱脱等的金史  卷六 本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2697.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2697.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 本纪第六</h1>
            <div class="link xb">
                <a href="2696.html">上一页</a>&larr;<a href="index.html">返回列表</a>&rarr;<a
                    href="2698.html">下一页</a></div>			
            <div id="BookText">&nbsp;&nbsp;&nbsp;&nbsp;◎世宗上<br /><br />&nbsp;&nbsp;&nbsp;&nbsp;世宗光天兴运文德武功圣明仁孝皇帝，讳雍，本讳乌禄，太祖孙，睿宗子也。<br /><br />&nbsp;&nbsp;&nbsp;&nbsp;母曰贞懿皇后李氏。天辅七年癸卯岁，生于上京。体貌奇伟，美须髯，长过其腹，<br /><br />&nbsp;&nbsp;&nbsp;&nbsp;胸间有七子如北斗形。性仁孝，沉静明达。善骑射，国人推为第一，每出猎，耆<br /><br />&nbsp;&nbsp;&nbsp;&nbsp;老皆随而观之。皇统间，以宗室子例授光禄大夫，封葛王，为兵部尚书。天德初，<br /><br />&nbsp;&nbsp;&nbsp;&nbsp;判会宁牧。明年，判大宗正事，改中京留守，俄改燕京，未几，为济南尹。贞元<br /><br />&nbsp;&nbsp;&nbsp;&nbsp;初，为西京留守，三年，改东京，进封赵王。正隆二年，例降封郑国公，进封卫<br /><br />&nbsp;&nbsp;&nbsp;&nbsp;国。三年，再任留守，徙封曹国。六年五月，居贞懿皇后丧。一日方寝，有红光<br /><br />&nbsp;&nbsp;&nbsp;&nbsp;照室，及黄龙见寝室上。又尝夜有大星流入留守第中。是岁，东梁水涨溢，暴至<br /><br />&nbsp;&nbsp;&nbsp;&nbsp;城下，水与城等，决女墙石罅中流入城，湍激如涌，城中人惶骇，上亲登城，举<br /><br />&nbsp;&nbsp;&nbsp;&nbsp;酒酹之，水退。<br /><br />&nbsp;&nbsp;&nbsp;&nbsp;海陵南伐，天下骚动。是时，籍契丹部人丁壮为兵，部人不愿行，以告使者，<br /><br />&nbsp;&nbsp;&nbsp;&nbsp;使者燥合畏海陵不以告，部人遂反。至是，咸平府谋克括里陷韩州，据咸平，将<br /><br />&nbsp;&nbsp;&nbsp;&nbsp;犯东京。<br /><br />&nbsp;&nbsp;&nbsp;&nbsp;八月，起复东京留守。婆速路兵四百来会讨括里，复得城中子弟愿为兵者数<br /><br />&nbsp;&nbsp;&nbsp;&nbsp;百人。帝舅兴中少尹李石以病免，家居辽阳。戊午，发东京，以石主留务。贼觇<br /><br />&nbsp;&nbsp;&nbsp;&nbsp;者闻鼙鼓声震天，见旌旗蔽野，傅言国公兵十万且至，贼众至渖州，遁去。会乌<br /><br />&nbsp;&nbsp;&nbsp;&nbsp;延查剌等败贼兵，还至常安县，海陵使婆速路总管完颜谋衍来讨贼，以兵属之。<br /><br />&nbsp;&nbsp;&nbsp;&nbsp;九月，至东京。副留守高存福，其女在海陵后宫，海陵使存福伺起居。适以<br /><br />&nbsp;&nbsp;&nbsp;&nbsp;造兵器余材造甲数十，存福宣言，留守何为造甲，密使人以白海陵，遂与推官李<br /><br />&nbsp;&nbsp;&nbsp;&nbsp;彦隆托为击球，谋不利。存福家人以其谋来告，平定知军李蒲速越亦言其事。海<br /><br />&nbsp;&nbsp;&nbsp;&nbsp;陵尝闻上有疾，即使近习来观动静，至是，又使谋良虎图淮北诸王，上知之，心<br /><br />&nbsp;&nbsp;&nbsp;&nbsp;常隐忧。及讨括里还至清河，遇故吏六斤乘传自南来，具言海陵杀其母，杀兄子<br /><br />&nbsp;&nbsp;&nbsp;&nbsp;檀奴、阿里白及枢密使仆散忽土等，又曰：“且遣人来害宗室兄弟矣！”上闻之，<br /><br />&nbsp;&nbsp;&nbsp;&nbsp;益惧。及闻存福图己，事且有迹，李石劝上早图之。于是，以议备贼事，召官属<br /><br />&nbsp;&nbsp;&nbsp;&nbsp;会清安寺，彦隆先到，存福累召始来，并于座上执之。是月，复有云来自西，黄<br /><br />&nbsp;&nbsp;&nbsp;&nbsp;龙见云中。<br /><br />&nbsp;&nbsp;&nbsp;&nbsp;十月辛丑，南征万户完颜福寿、高忠建、卢万家奴等自山东率所领兵二万，<br /><br />&nbsp;&nbsp;&nbsp;&nbsp;完颜谋衍自常安率兵五千皆来附。谋衍即以臣礼上谒。乙巳，诸军入城，共击杀<br /><br />&nbsp;&nbsp;&nbsp;&nbsp;存福等。是夜，诸军被甲环卫皇城。丙午，庆云见，官属诸军劝进，固让良久，<br /><br />&nbsp;&nbsp;&nbsp;&nbsp;于是亲告天太祖庙，还御宣政殿，即皇帝位。以完颜谋衍为右副元帅，高忠建元<br /><br />&nbsp;&nbsp;&nbsp;&nbsp;帅左监军，完颜福寿右监军，卢万家奴显德军节度使。丁未，大赦，改元大定。<br /><br />&nbsp;&nbsp;&nbsp;&nbsp;下诏暴扬海陵罪恶数十事。己酉，飨将士，赐官赏各有差，仍给复三年。会宁、<br /><br />&nbsp;&nbsp;&nbsp;&nbsp;胡里改、速频等路南伐诸军，会尚书省，奏请以从军来者补诸局司承应人及官吏<br /><br />&nbsp;&nbsp;&nbsp;&nbsp;阙员。上曰：“旧人南征者即还，何以处之。必不可阙者，量用新人可也。”辛<br /><br />&nbsp;&nbsp;&nbsp;&nbsp;亥，以利涉军节度使独吉义为参知政事。中都留守、西北面行营都统完颜彀英将<br /><br />&nbsp;&nbsp;&nbsp;&nbsp;兵三万驻归化，以为左副元帅。丁巳，出内府金银器物赡军，吏民出财物佐官用<br /><br />&nbsp;&nbsp;&nbsp;&nbsp;者甚众。壬戌，以前临潢尹晏为左丞相。癸亥，诏谕南京太傅、尚书令张浩。<br /><br />&nbsp;&nbsp;&nbsp;&nbsp;甲子，兴平军节度使张玄素上谒。尚书省奏：“正隆军兴之余，进钱粟者宜量授<br /><br />&nbsp;&nbsp;&nbsp;&nbsp;以官。”从之。诏遣移剌札八招契丹诸部为乱者。以前肇州防御使神土懑为元帅<br /><br />&nbsp;&nbsp;&nbsp;&nbsp;右都监。<br /><br />&nbsp;&nbsp;&nbsp;&nbsp;十一月己巳朔，以左丞相晏兼都元帅。辛未，以户部尚书李石为参知政事。<br /><br />&nbsp;&nbsp;&nbsp;&nbsp;己卯，诏调民间马充军用，事毕还主，死者给价。阿琐、璋杀同知中都留守事沙<br /><br />&nbsp;&nbsp;&nbsp;&nbsp;离只，阿琐自称中都留守，璋自称同知留守事，使石家奴等来上表贺。辛巳，以<br /><br />&nbsp;&nbsp;&nbsp;&nbsp;如中都期日诏群臣。壬午，诏中都转运使左渊曰：“凡宫殿张设毋得增置，无役<br /><br />&nbsp;&nbsp;&nbsp;&nbsp;一夫以扰百姓，但谨围禁，严出入而己。”以尚书右司员外郎完颜兀古出为诏谕<br /><br />&nbsp;&nbsp;&nbsp;&nbsp;高丽使。癸未，遣权元帅左都监吾札忽、右都监神土懑、广宁尹仆散浑坦讨契丹<br /><br />&nbsp;&nbsp;&nbsp;&nbsp;诸部。甲申，追尊皇考幽王为皇帝，谥简肃，庙号睿宗，皇妣蒲察氏曰钦慈皇后，<br /><br />&nbsp;&nbsp;&nbsp;&nbsp;李氏曰贞懿皇后。群臣上尊号曰仁明圣孝皇帝。乙酉，追复东昏王帝号，谥武灵，<br /><br />&nbsp;&nbsp;&nbsp;&nbsp;庙号闵宗，诏中外。封子实鲁剌为许王，胡土瓦为楚王。戊子，辞谒太祖庙及贞<br /><br />&nbsp;&nbsp;&nbsp;&nbsp;懿皇后园陵。己丑，如中都。次小辽口。使中都留守宗宪先往。壬辰，次梁鱼务。<br /><br />&nbsp;&nbsp;&nbsp;&nbsp;枢密副使，北面行营都统白彦敬、南京留守北面行营副统纥石烈志宁以所统军数<br /><br />&nbsp;&nbsp;&nbsp;&nbsp;来上。安武军节度使爽来归。乙未，完颜元宜等弑海陵于扬州。丙申，次义州。<br /><br />&nbsp;&nbsp;&nbsp;&nbsp;丁酉，宋人破陕州，防御使折可直降，同知防御使事李柔立死之。<br /><br />&nbsp;&nbsp;&nbsp;&nbsp;十二月乙卯，次三河县，左副元帅完颜彀英来朝。丙辰，次通州，延安尹唐<br /><br />&nbsp;&nbsp;&nbsp;&nbsp;括德温来朝。丁巳，至中都。戊午，谒太祖庙。巳未，御贞元殿，受群臣朝。庚<br /><br />&nbsp;&nbsp;&nbsp;&nbsp;申，以元帅左监军高忠建等为报谕宋国使。壬戍，诏军士自东京扈从至京师者复<br /><br />&nbsp;&nbsp;&nbsp;&nbsp;三年。同知河间尹高昌福上书陈便宜，上览之再三。诏内外大小职官陈便宜。丙<br /><br />&nbsp;&nbsp;&nbsp;&nbsp;寅，诏左副元帅完颜彀英规措南边及陕西等路事。<br /><br />&nbsp;&nbsp;&nbsp;&nbsp;二年正月戊辰朔，日有食之。伐鼓用币，上彻乐减膳，不视朝。庚午，上谓<br /><br />&nbsp;&nbsp;&nbsp;&nbsp;宰相曰：“进贤退不肖，宰相之职也。有才能高于己者，或惧其分权，往往不肯<br /><br />&nbsp;&nbsp;&nbsp;&nbsp;引置同列，朕甚不取。卿等毋以此为心。”以前翰林学士承旨致仕翟永固为尚书<br /><br />&nbsp;&nbsp;&nbsp;&nbsp;左丞，济南尹仆散忠义为右丞。都统斜哥、副统完颜布辉坐擅易置中都官吏，斜<br /><br />&nbsp;&nbsp;&nbsp;&nbsp;哥除名，布辉削两阶，罢之。辛未，御太和殿，宴百官，宗戚命妇赐赉有差。壬<br /><br />&nbsp;&nbsp;&nbsp;&nbsp;申，敕御史台检察六部文移，稽而不行，行而失当，皆举劾之。甲戌，除迎赛神<br /><br />&nbsp;&nbsp;&nbsp;&nbsp;佛禁令。乙亥，如大房山。丙子，献享山陵，礼毕，欲猎而还，左丞相晏等谏曰：<br /><br />&nbsp;&nbsp;&nbsp;&nbsp;“边事未宁，不宜游幸。”戊寅，还宫。因谕晏等曰：“朕常慕古之帝王，虚心<br /><br />&nbsp;&nbsp;&nbsp;&nbsp;受谏。卿等有言即言，毋缄默以自便。”辛巳，以兵部尚书可喜等谋反，伏诛，<br /><br />&nbsp;&nbsp;&nbsp;&nbsp;诏中外。是日，赐扈从猛安谋克甲士下至阿里喜有差。遣左副点检蒲察阿孛罕等<br /><br />&nbsp;&nbsp;&nbsp;&nbsp;赏赉河南将士。以前劝农使移剌元宜为御史大夫。诏前工部尚书苏保衡、太子少<br /><br />&nbsp;&nbsp;&nbsp;&nbsp;保高思廉振赐山东百姓粟帛，无妻者具姓名以闻。庚寅，行纳粟补官法。遣右副<br /><br />&nbsp;&nbsp;&nbsp;&nbsp;元帅完颜谋衍率师讨萧窝斡。壬辰，上谓宰执曰：“朕即位未半年，可行之事甚<br /><br />&nbsp;&nbsp;&nbsp;&nbsp;多，近日全无敷奏。朕深居九重，正赖卿等赞襄，各思所长以闻，朕岂有倦怠。”<br /><br />&nbsp;&nbsp;&nbsp;&nbsp;癸巳，太白昼见。甲午，上谓宰执曰：“卿等当参民间利害，及时事之可否，以<br /><br />&nbsp;&nbsp;&nbsp;&nbsp;时敷奏。不可公余辄从自便，优游而已。”命河北、山东、陕西等路征南步军并<br /><br />&nbsp;&nbsp;&nbsp;&nbsp;放还家。咸平、济州军二万入屯京师。丙申，以西南路招讨使完颜思敬、兵部尚<br /><br />&nbsp;&nbsp;&nbsp;&nbsp;书阿邻督北边将士。<br /><br />&nbsp;&nbsp;&nbsp;&nbsp;二月己亥，前翰林待制大颖以言盗贼忤海陵，杖而除名，起为秘书丞。补阙<br /><br />&nbsp;&nbsp;&nbsp;&nbsp;马钦以谄事海陵得幸，除名。庚子，诏前户部尚书梁钅求、户部郎中耶律道安抚<br /><br />&nbsp;&nbsp;&nbsp;&nbsp;山东百姓。招谕盗贼或避贼及避徭役在他所者，并令归业，及时农种，无问罪名<br /><br />&nbsp;&nbsp;&nbsp;&nbsp;轻重，并与原免。壬寅，太传、尚书令张浩来见。癸卯，以上初即位，遣辽阳主<br /><br />&nbsp;&nbsp;&nbsp;&nbsp;簿石抹移迭、东京曲院都监移剌葛补招契丹叛人，为白彦敬、纥石烈志宁所害，<br /><br />&nbsp;&nbsp;&nbsp;&nbsp;并赠镇国上将军，令其家各食五品俸，仍收录其子。甲辰，以张浩为太师，尚书<br /><br />&nbsp;&nbsp;&nbsp;&nbsp;令如故，御史大夫移剌元宜为平章政事。辛亥，定世袭猛安谋克迁授格。壬子，<br /><br />&nbsp;&nbsp;&nbsp;&nbsp;以太保、左领军大都督奔睹为都元帅，太保如故。癸丑，诏降萧玉、敬嗣晖、许<br /><br />&nbsp;&nbsp;&nbsp;&nbsp;霖等官，放归田里。甲寅，复用进士为尚书省令史。丙辰，嵩州刺史石抹术突刺<br /><br />&nbsp;&nbsp;&nbsp;&nbsp;等败宋兵于寿安县。丁巳，郑州防御使蒲察世杰取陕州。甲子，诏都元帅奔睹开<br /><br />&nbsp;&nbsp;&nbsp;&nbsp;府山东，经略边事。泽州刺史特末哥及其妻高福娘伏诛。<br /><br />&nbsp;&nbsp;&nbsp;&nbsp;闰月甲戌，上谓宰臣曰：“比闻外议言，奏事甚难。朕于可行者未尝不从。<br /><br />&nbsp;&nbsp;&nbsp;&nbsp;自今敷奏勿有所隐，朕固乐闻之。”戊子，上谓宰臣曰：“臣民上书者，多敕尚<br /><br />&nbsp;&nbsp;&nbsp;&nbsp;书省详阅，而不即具奏，天下将谓朕徒受其言而不行也。其亟条具以闻。”庚寅，<br /><br />&nbsp;&nbsp;&nbsp;&nbsp;诏平章政事移剌元宜泰州路规措边事。辛卯，太和、厚德殿火。乙未，尚书兵部<br /><br />&nbsp;&nbsp;&nbsp;&nbsp;侍郎温敦术突剌等与窝斡战，败于胜州。<br /><br />&nbsp;&nbsp;&nbsp;&nbsp;三月癸亥，参知政事独吉义罢。元帅左都监徒单合嘉败宋将吴U于德顺州。<br /><br />&nbsp;&nbsp;&nbsp;&nbsp;甲辰，追削李通官职。乙巳，免南京正隆丁夫贷役钱。辛亥，以廉平诫谕中外官<br /><br />&nbsp;&nbsp;&nbsp;&nbsp;吏。癸亥，诏河南、陕西、山东，昨因捕贼，良民被虏为贼者，厘正之。<br /><br />&nbsp;&nbsp;&nbsp;&nbsp;四月己巳，右副元帅完颜谋衍等败窝斡于长泺。辛未，降废帝亮为海陵郡王。<br /><br />&nbsp;&nbsp;&nbsp;&nbsp;乙亥，诏减御膳及宫中食物之半。夏国遣使来贺即位，及进方物，及贺万春节。<br /><br />&nbsp;&nbsp;&nbsp;&nbsp;右副元帅完颜谋衍复败窝斡于W{雨松}河。辛巳，宴夏使贞元殿。故事，外国使<br /><br />&nbsp;&nbsp;&nbsp;&nbsp;三节人从皆坐庑下赐食。上察其食不精腆，曰：“何以服远人之心。”掌食官皆<br /><br />&nbsp;&nbsp;&nbsp;&nbsp;杖六十。癸未，夏使朝辞，乞互市，从之。己丑，以左丞相晏为太尉。壬辰，诏<br /><br />&nbsp;&nbsp;&nbsp;&nbsp;征契丹部将士曰：“应契丹与大军未战而降者，不得杀伤，仍安抚之。后招诱来<br /><br />&nbsp;&nbsp;&nbsp;&nbsp;降者，除奴婢以已虏为定，其亲属使各还其家，仍官为赎之。”<br /><br />&nbsp;&nbsp;&nbsp;&nbsp;五月丁酉朔，以曷速馆节度使白彦敬为御史大夫。戊戌，遣元帅左监军高忠<br /><br />&nbsp;&nbsp;&nbsp;&nbsp;建会北征将帅讨契丹。己亥，以临海军节度使纥石烈志宁为元帅右监军。右副元<br /><br />&nbsp;&nbsp;&nbsp;&nbsp;帅完颜谋衍、元帅右监军完颜福寿坐逗遛，召还京师，皆罢之。壬寅，立楚王允<br /><br />&nbsp;&nbsp;&nbsp;&nbsp;迪为皇太子，诏中外。丁巳，押军万户裴满按剌、猛安移剌沙里剌败宋兵于华州。<br /><br />&nbsp;&nbsp;&nbsp;&nbsp;六月戊辰，命御史大夫白彦敬西北路市马。庚午，以尚书右丞仆散忠义为平<br /><br />&nbsp;&nbsp;&nbsp;&nbsp;章政事兼右副元帅，经略契丹。诏出内府金银给征契丹军用。戊寅，诏居庸关、<br /><br />&nbsp;&nbsp;&nbsp;&nbsp;古北口讥察契丹奸细，捕获者加官赏。己卯，诏守御古北口及石门关。庚辰，宋<br /><br />&nbsp;&nbsp;&nbsp;&nbsp;遣使贺即位。壬午，右副元帅仆散忠义与窝斡战于花道。戊子，以南京留守纥石<br /><br />&nbsp;&nbsp;&nbsp;&nbsp;烈良弼为尚书右丞。庚寅，右副元帅仆散忠义大败窝斡于袅岭西陷泉。获其弟袅。<br /><br />&nbsp;&nbsp;&nbsp;&nbsp;壬辰，以西南路招讨使完颜思敬为元帅右都监。<br /><br />&nbsp;&nbsp;&nbsp;&nbsp;七月丁酉，复取原州。丙午，宋主傅位于子[。甲寅，诏谕契丹。丁巳，速<br /><br />&nbsp;&nbsp;&nbsp;&nbsp;频军士术里古等诬完颜谋衍子斜哥寄书其父谋反，并以其书上之。上览书曰：<br /><br />&nbsp;&nbsp;&nbsp;&nbsp;“此诬也，止讯告者。”讯之，果诬也。术里古伏诛。庚申，太尉、尚书左丞相<br /><br />&nbsp;&nbsp;&nbsp;&nbsp;晏致仕。壬戌，诏发济州会宁府军在京师者，以五千人赴北京都统府。陕西都统<br /><br />&nbsp;&nbsp;&nbsp;&nbsp;璋败宋将吴U于张义堡。<br /><br />&nbsp;&nbsp;&nbsp;&nbsp;八月乙丑朔，奚抹白谋克徐列等降。左监军高忠建破奚于栲栳山，及招降旁<br /><br />&nbsp;&nbsp;&nbsp;&nbsp;近奚六营，有不降者，攻破之。尽杀其男子，以其妇女童孺分给诸军。丁卯，永<br /><br />&nbsp;&nbsp;&nbsp;&nbsp;兴县进嘉禾。壬申，万户温迪罕阿鲁带与奚战于古北口，败焉，诏同判大宗正事<br /><br />&nbsp;&nbsp;&nbsp;&nbsp;完颜谋衍等御之。癸酉，上谓宰臣曰：“百姓上书陈时政，其言犹有所补。卿等<br /><br />&nbsp;&nbsp;&nbsp;&nbsp;位居机要，略无献替，可乎？夫听断狱讼，簿书期会，何人不能？唐、虞之圣，<br /><br />&nbsp;&nbsp;&nbsp;&nbsp;犹务兼览博照，乃能成治。正隆专任独见，故取败亡。朕早夜孜孜，冀闻谠论，<br /><br />&nbsp;&nbsp;&nbsp;&nbsp;卿等宜体朕意。”诏：“百司官吏，凡上书言事或为有司所抑，许进表以闻，朕<br /><br />&nbsp;&nbsp;&nbsp;&nbsp;将亲览，以观人材优劣。”夏国遣使贺尊号。丁丑，免齐国妃、韩王亨、枢密忽<br /><br />&nbsp;&nbsp;&nbsp;&nbsp;土、留守赜等家亲属在宫籍者。诏元帅右都监完颜思敬以所部军与大军会讨窝斡。<br /><br />&nbsp;&nbsp;&nbsp;&nbsp;乙酉，诏左谏议大夫石琚、监察御史冯仲廉察河北东路。丁亥，诏御史台曰：<br /><br />&nbsp;&nbsp;&nbsp;&nbsp;“卿等所劾，惟诸局行移稽缓，及缓于赴局者耳，此细事也。自三公以下，官僚<br /><br />&nbsp;&nbsp;&nbsp;&nbsp;善恶邪正，当审察之。若止理细务而略其大者，将治卿等罪矣！”契丹老和尚降。<br /><br />&nbsp;&nbsp;&nbsp;&nbsp;辛卯，罢诸关征税。<br /><br />&nbsp;&nbsp;&nbsp;&nbsp;九月甲午朔，完颜谋衍擒奚猛安合住。元帅左都监徒单合喜大败宋将吴U于<br /><br />&nbsp;&nbsp;&nbsp;&nbsp;德顺州。乙未，诏尚书右丞纥石烈良弼以便宜招抚奚、契丹之叛者。庚子，元帅<br /><br />&nbsp;&nbsp;&nbsp;&nbsp;右都监完颜思敬获契丹窝斡，余众悉平。以尚书左司员外郎完颜正臣为夏国生日<br /><br />&nbsp;&nbsp;&nbsp;&nbsp;使。壬寅，猎于近郊。乙巳，以移剌窝斡平，诏中外。庚戌，改葬睿宗皇帝。壬<br /><br />&nbsp;&nbsp;&nbsp;&nbsp;子，以元帅右都监完颜思敬为右副元帅。戊午，诏思敬经略南边。辛酉，奉迁睿<br /><br />&nbsp;&nbsp;&nbsp;&nbsp;宗皇帝梓宫于磐宁宫。癸亥，元帅左监军徒单合喜等败宋兵于德顺州。河南统军<br /><br />&nbsp;&nbsp;&nbsp;&nbsp;使宗尹复取汝州。<br /><br />&nbsp;&nbsp;&nbsp;&nbsp;十月丁卯，以左副元帅完颜彀英为平章政事。戊辰，如山陵，谒睿宗皇帝梓<br /><br />&nbsp;&nbsp;&nbsp;&nbsp;宫，哭尽哀。平章政事、右副元帅仆散忠义等还自军，上谒。丙戌，以仆散忠义<br /><br />&nbsp;&nbsp;&nbsp;&nbsp;为尚书右丞相、元帅左监军纥石烈志宁为左副元帅。戊子，葬睿宗皇帝于景陵，<br /><br />&nbsp;&nbsp;&nbsp;&nbsp;大赦。己丑，诏左副元帅纥石烈志宁经略南边。壬辰，华州防御使蒲察世杰、丹<br /><br />&nbsp;&nbsp;&nbsp;&nbsp;州刺史赤盏胡速鲁改败宋兵于德顺州。<br /><br />&nbsp;&nbsp;&nbsp;&nbsp;十一月癸巳朔，诏右丞相仆散忠义伐宋。丁酉，第职官，廉能、污滥、不职<br /><br />&nbsp;&nbsp;&nbsp;&nbsp;各为三等而黜陟之。<br /><br />&nbsp;&nbsp;&nbsp;&nbsp;十二月乙酉，遣尚书刑部侍郎刘仲渊等廉察宣谕东京、北京等路。<br /><br />&nbsp;&nbsp;&nbsp;&nbsp;三年正月壬辰朔，高丽、夏遣使来贺。庚子，太白昼见。壬子，遣客省使乌<br /><br />&nbsp;&nbsp;&nbsp;&nbsp;居仁赏劳河南军士。癸丑，复取德顺州。<br /><br />&nbsp;&nbsp;&nbsp;&nbsp;二月甲子，诏太子少詹事杨伯雄等廉问山西路。庚午，上谓宰相曰：“湾州<br /><br />&nbsp;&nbsp;&nbsp;&nbsp;饥民，流散逐食，甚可矜恤。移于山西，富民赡济，仍于道路计口给食。”壬申，<br /><br />&nbsp;&nbsp;&nbsp;&nbsp;诏抚谕陕西。庚辰，太保、都元帅奔睹薨。丙戌，赵景元等以乱言伏诛。庚寅，<br /><br />&nbsp;&nbsp;&nbsp;&nbsp;高丽、夏遣使来贺万春节。高丽遣使贺即位。东京僧法通以妖术乱众，都统府讨<br /><br />&nbsp;&nbsp;&nbsp;&nbsp;平之。<br /><br />&nbsp;&nbsp;&nbsp;&nbsp;三月丙申，中都以南八路蝗，诏尚书省遣官捕之。壬寅，诏户部侍郎魏子平<br /><br />&nbsp;&nbsp;&nbsp;&nbsp;等九人，分诣诸路猛安谋克，劝农及廉问。诏临潢汉民遂食于会宁府济、信等州。<br /><br />&nbsp;&nbsp;&nbsp;&nbsp;庚戌，诏免去年租税。<br /><br />&nbsp;&nbsp;&nbsp;&nbsp;四月辛酉朔，右副元帅完颜思敬罢。丁卯，平章政事完颜彀英、御史大夫白<br /><br />&nbsp;&nbsp;&nbsp;&nbsp;彦敬罢。以参知政事李石为御史大夫。丁丑，诏吏犯赃罪，虽会赦不叙。己卯，<br /><br />&nbsp;&nbsp;&nbsp;&nbsp;以引进使韩纲为横赐高丽使。乙酉，赈山西路猛安谋克贫民，给六十日粮。是月，<br /><br />&nbsp;&nbsp;&nbsp;&nbsp;取商、虢、环州，宋所侵一十六州至是皆复。<br /><br />&nbsp;&nbsp;&nbsp;&nbsp;五月辛卯朔，右丞相仆散忠义朝京师。乙未，以重五，幸广乐园射柳，命皇<br /><br />&nbsp;&nbsp;&nbsp;&nbsp;太子、亲王、百官皆射，胜者赐物有差。上复御常武殿，赐宴击球。自是岁以为<br /><br />&nbsp;&nbsp;&nbsp;&nbsp;常。丙申，宋人攻破灵璧、虹县。己亥，罢河南、山东、陕西统军司，置都统、<br /><br />&nbsp;&nbsp;&nbsp;&nbsp;副统。以太子詹事完颜守道从皇太子，上召谕守道曰：“卿任执政，所责非轻，<br /><br />&nbsp;&nbsp;&nbsp;&nbsp;自今毋从行。”辛丑，以右丞相仆散忠义兼都元帅。癸卯，仆散忠义还军。河南<br /><br />&nbsp;&nbsp;&nbsp;&nbsp;路都统奚挞不也叛入于宋。丙午，宋人攻破宿州。辛亥，更定出征军逃亡法。尚<br /><br />&nbsp;&nbsp;&nbsp;&nbsp;书省请籍天德间被诛大臣诸奴隶及从窝斡乱者为军，上以四方甫定，民意稍苏，<br /><br />&nbsp;&nbsp;&nbsp;&nbsp;而复签军，非长策，不听。癸丑，诏谕契丹余党蒲速越等，如能自新，并释其罪。<br /><br />&nbsp;&nbsp;&nbsp;&nbsp;若执蒲速越父子以来者，仍官赏之。左副元帅纥石烈志宁复取宿州，河南副统孛<br /><br />&nbsp;&nbsp;&nbsp;&nbsp;术鲁定方死于阵。乙卯，以北京留守完颜思敬复为右副元帅。中都蝗。诏参知政<br /><br />&nbsp;&nbsp;&nbsp;&nbsp;事完颜守道按问大兴府捕蝗官。<br /><br />&nbsp;&nbsp;&nbsp;&nbsp;六月庚申朔，日有食之。以刑部尚书苏保衡为参知政事。丙子，诏曰：“正<br /><br />&nbsp;&nbsp;&nbsp;&nbsp;隆之末，济州路逃回军士为中都军所邀杀者，官为收葬。”己卯，观稼于近郊。<br /><br />&nbsp;&nbsp;&nbsp;&nbsp;甲申，太师、尚书令张浩罢。以宿直将军阿勒根和衍为横赐夏国使。<br /><br />&nbsp;&nbsp;&nbsp;&nbsp;七月庚戌，太白昼见。以太子太师宗宪为平章政事。以孔总为袭封衍圣公。<br /><br />&nbsp;&nbsp;&nbsp;&nbsp;八月丙寅，太白经天。庚午，诏曰：“祖宗时有劳效未曾迁赏者，五品以上<br /><br />&nbsp;&nbsp;&nbsp;&nbsp;奏闻，六品以下及无职事者尚书省约量升除。”甲戌，诏参知政事完颜守道招抚<br /><br />&nbsp;&nbsp;&nbsp;&nbsp;契丹余党。戊寅，诏罢契丹猛安谋克，其户分隶女直猛安谋克。命诸官员年老者，<br /><br />&nbsp;&nbsp;&nbsp;&nbsp;许存马一二匹，余并括买入官。敕殿前都点检唐括德温：“重九出猎，国朝旧俗。<br /><br />&nbsp;&nbsp;&nbsp;&nbsp;今扈从军二千，能无扰民？可严为约束，仍以钱万贯分赐之。”乙酉，如大房山。<br /><br />&nbsp;&nbsp;&nbsp;&nbsp;丁亥，荐享于睿陵。戊子，还宫。<br /><br />&nbsp;&nbsp;&nbsp;&nbsp;九月癸巳，以宿直将军仆散习尼列为夏国生日使。丁酉，秋猎。以重九，拜<br /><br />&nbsp;&nbsp;&nbsp;&nbsp;天于北郊。丙午，诏翰林待制刘仲诲等廉问车驾所经州县。乙卯，还宫。<br /><br />&nbsp;&nbsp;&nbsp;&nbsp;十月甲子，大享于太庙。丙寅，以许王府长史移剌天佛留为高丽生日使。癸<br /><br />&nbsp;&nbsp;&nbsp;&nbsp;酉，冬猎。<br /><br />&nbsp;&nbsp;&nbsp;&nbsp;十一月庚寅，太白昼见，经天。壬辰，还都。戊申，诏：“求仕官辄入权要<br /><br />&nbsp;&nbsp;&nbsp;&nbsp;之门，追一官，仍降除。以请求有所馈献及受之者，具状奏裁。”庚戌，百官请<br /><br />&nbsp;&nbsp;&nbsp;&nbsp;上尊号，不允。诏：“中都、平州及饥荒地并经契丹剽掠，有质卖妻子者，官为<br /><br />&nbsp;&nbsp;&nbsp;&nbsp;收赎。”壬子，尚书左丞翟永固罢。癸丑，罢贡金线段匹。甲寅，以尚书右丞纥<br /><br />&nbsp;&nbsp;&nbsp;&nbsp;石烈良弼为左丞，吏部尚书石琚为参知政事。<br /><br />&nbsp;&nbsp;&nbsp;&nbsp;十二月丁丑，腊，猎于近郊。以所获荐山陵，自是岁以为常。诏流民未复业，<br /><br />&nbsp;&nbsp;&nbsp;&nbsp;增限招诱。己卯，参知政事苏保衡至自军，辛巳，以为尚书右丞。<br /><br />&nbsp;&nbsp;&nbsp;&nbsp;四年正月丁亥朔，高丽、夏遣使来贺。戊子，罢路府州元日及万春节贡献。<br /><br />&nbsp;&nbsp;&nbsp;&nbsp;上谓侍臣曰：“秦王宗翰有功于国，何乃无嗣？”皆未知所对。上曰：“朕尝闻<br /><br />&nbsp;&nbsp;&nbsp;&nbsp;宗翰在西京坑杀丐者千人，得非其报耶？”癸巳，百官复请上尊号，不允。丁酉，<br /><br />&nbsp;&nbsp;&nbsp;&nbsp;如安州春水。壬寅，至安州。大雪。诏扈从人舍民家者，人日支钱一百与其主。<br /><br />&nbsp;&nbsp;&nbsp;&nbsp;甲辰，元帅府言：“宋遣审议官胡P致尚书右仆射书，来议和好。以其言失信，<br /><br />&nbsp;&nbsp;&nbsp;&nbsp;拘P军中，以书答之。”及以书进，上览之曰：“宋之失信，行人何罪？当即遣<br /><br />&nbsp;&nbsp;&nbsp;&nbsp;还。边事令元帅府从宜措画。”乙巳，尚书省奏：“徐州民曹圭讨贼江志，而子<br /><br />&nbsp;&nbsp;&nbsp;&nbsp;弼亦在贼中，并杀之。法当补二官，叙杂班。”上以所奏未当，进一官，正班用<br /><br />&nbsp;&nbsp;&nbsp;&nbsp;之。辛亥，获头鹅。遣使荐山陵，自是岁以为常。<br /><br />&nbsp;&nbsp;&nbsp;&nbsp;二月丁巳，免安州今年赋役，及保塞县御城边吴二村凡扈从人尝止其家者，<br /><br />&nbsp;&nbsp;&nbsp;&nbsp;亦复一年。辛酉，猎于高阳之北。庚午，还都。庚辰，以北京粟价踊贵，诏免今<br /><br />&nbsp;&nbsp;&nbsp;&nbsp;年课甲。<br /><br />&nbsp;&nbsp;&nbsp;&nbsp;三月丙戌朔，万春节，高丽、夏遣使来贺。诏免北京岁课段匹一年。庚子，<br /><br />&nbsp;&nbsp;&nbsp;&nbsp;京师地震。壬寅，百官复请上尊号，不允。<br /><br />&nbsp;&nbsp;&nbsp;&nbsp;四月丁巳，平章政事完颜元宜罢。甲戌，出宫女二十一人。<br /><br />&nbsp;&nbsp;&nbsp;&nbsp;五月，旱。癸卯，敕有司审冤狱，禁宫中音乐，放球场役夫。乙巳，诏礼部<br /><br />&nbsp;&nbsp;&nbsp;&nbsp;尚书王竞祷雨于北岳。己酉，命参知政事石琚等于北郊望祭祷雨。壬子，雨。窝<br /><br />&nbsp;&nbsp;&nbsp;&nbsp;干余党蒲速越伏诛。<br /><br />&nbsp;&nbsp;&nbsp;&nbsp;六月甲寅朔，日有食之。壬戌，尚书左丞纥石烈良弼至自征南元帅府。甲子，<br /><br />&nbsp;&nbsp;&nbsp;&nbsp;以雨足，命有司祭谢岳镇海渎于北郊。己巳，幸东宫，视皇太子疾。庚午，初定<br /><br />&nbsp;&nbsp;&nbsp;&nbsp;祭五岳四渎礼。辛未，观稼于近郊。庚辰，诏谕元帅府曰：“所请伐宋军万五千，<br /><br />&nbsp;&nbsp;&nbsp;&nbsp;今以骑三千，步四千赴之。”诏陕西元帅府议入蜀利害以闻。<br /><br />&nbsp;&nbsp;&nbsp;&nbsp;七月壬辰，故卫王襄妃及其子和尚以妖妄伏诛。庚子，以尚书左丞纥石烈良<br /><br />&nbsp;&nbsp;&nbsp;&nbsp;弼为平章政事。辛丑，大风雷雨，拔木。<br /><br />&nbsp;&nbsp;&nbsp;&nbsp;八月甲寅朔，诏征南元帅府曰：“前所请收复旧疆，乞候秋凉进发，今已秋<br /><br />&nbsp;&nbsp;&nbsp;&nbsp;凉，复俟何时？”戊午，以参知政事完颜守道为尚书左丞，大兴尹唐括安礼为参<br /><br />&nbsp;&nbsp;&nbsp;&nbsp;知政事。壬申，上谓宰臣曰：“卿每奏皆常事，凡治国安民及朝政不便于民者，<br /><br />&nbsp;&nbsp;&nbsp;&nbsp;未尝及也。如此，则宰相之任谁不能之？”己卯，如大房山。辛巳，致祭于山陵。<br /><br />&nbsp;&nbsp;&nbsp;&nbsp;九月癸未朔，还都。乙酉，上谓宰臣曰：“形势之家，亲识诉讼，请属道达，<br /><br />&nbsp;&nbsp;&nbsp;&nbsp;官吏往往屈法徇情，宜一切禁止。”己丑，上谓宰臣曰：“北京、懿州、临潢等<br /><br />&nbsp;&nbsp;&nbsp;&nbsp;路尝经契丹寇掠，平、蓟二州近复蝗旱，百姓艰食，父母兄弟不能相保，多冒鬻<br /><br />&nbsp;&nbsp;&nbsp;&nbsp;为奴，朕甚闵之。可速遣使阅实其数，出内库物赎之。”乙未，幸鹰房，主者以<br /><br />&nbsp;&nbsp;&nbsp;&nbsp;鹰隼置内省堂上，上怒曰：“此宰相听事，岂置鹰隼处耶？”痛责其人，俾置他<br /><br />&nbsp;&nbsp;&nbsp;&nbsp;所。己亥，以宿直将军乌里雅为夏国生日使。辛亥，以太子少詹事乌古论三合为<br /><br />&nbsp;&nbsp;&nbsp;&nbsp;高丽生日使。<br /><br />&nbsp;&nbsp;&nbsp;&nbsp;十月癸丑朔，猎于密云县。丙寅，还都。己卯，命泰宁军节度使张弘信等二<br /><br />&nbsp;&nbsp;&nbsp;&nbsp;十四人分路通检诸路物力。<br /><br />&nbsp;&nbsp;&nbsp;&nbsp;十一月乙酉，征南都统徒单克宁败宋兵，取楚州。己丑，封子永功为郑王。<br /><br />&nbsp;&nbsp;&nbsp;&nbsp;辛卯，冬猎。乙未，诏进师伐宋。戊戌，次河间府。辛丑，尚书省火。甲辰，次<br /><br />&nbsp;&nbsp;&nbsp;&nbsp;清州。闰月壬子朔，还都。<br /><br />&nbsp;&nbsp;&nbsp;&nbsp;十二月丁亥，尚书省奏都统高景山取商州。己丑，腊，猎于近郊。辛卯，太<br /><br />&nbsp;&nbsp;&nbsp;&nbsp;白昼见，经天。是岁，大有年。断死罪十有七人。<br /><br />&nbsp;&nbsp;&nbsp;&nbsp;五年正月辛亥朔，高丽、夏遣使来贺。乙卯，诏泰州、临潢接境设边堡七十，<br /><br />&nbsp;&nbsp;&nbsp;&nbsp;驻兵万三千。己未，宋通问使魏杞等以国书来。书不称“大”，称“侄宋皇帝”，<br /><br />&nbsp;&nbsp;&nbsp;&nbsp;称名“再拜奉书于叔大金皇帝”。岁币二十万。辛未，诏中外。复命有司，旱、<br /><br />&nbsp;&nbsp;&nbsp;&nbsp;蝗、水溢之处，与免租赋。癸酉，命元帅府诸新旧军以六万人留戍，余并放还。<br /><br />&nbsp;&nbsp;&nbsp;&nbsp;以宋国岁币悉赏诸军。<br /><br />&nbsp;&nbsp;&nbsp;&nbsp;二月壬午，以左副都点检完颜仲等为宋报问使。壬寅，罢纳粟补官令。戊申，<br /><br />&nbsp;&nbsp;&nbsp;&nbsp;万春节，宋、高丽、夏遣使来贺。<br /><br />&nbsp;&nbsp;&nbsp;&nbsp;三月壬申，群臣奉上尊号曰应天兴祚仁德圣孝皇帝，诏中外。<br /><br />&nbsp;&nbsp;&nbsp;&nbsp;四月癸卯，西京留守寿王京谋反，狱成，特免死，杖之，除名，岚州安置。<br /><br />&nbsp;&nbsp;&nbsp;&nbsp;乙巳，右副元帅完颜思敬罢。丁未，右丞相、都元帅仆散忠义还自军。<br /><br />&nbsp;&nbsp;&nbsp;&nbsp;五月壬子，左副元帅纥石烈志宁以召入见。丁巳，以仆散忠义为尚书左丞相，<br /><br />&nbsp;&nbsp;&nbsp;&nbsp;纥石烈志宁为平章政事，还军。乙丑，以平章政事宗宪为尚书右丞相。癸酉，罢<br /><br />&nbsp;&nbsp;&nbsp;&nbsp;山东路都统府，以其军各隶总管府。<br /><br />&nbsp;&nbsp;&nbsp;&nbsp;六月甲辰，芝产大安殿柱。丙午，京师地震，雨毛。<br /><br />&nbsp;&nbsp;&nbsp;&nbsp;七月戊申朔，京师地复震。罢陕西都统府，复置统军司京兆，徙陕西元帅府<br /><br />&nbsp;&nbsp;&nbsp;&nbsp;河中。<br /><br />&nbsp;&nbsp;&nbsp;&nbsp;八月己卯，前宿州防御使乌林答剌撒以与宋李世辅交通，伏诛。癸巳，宋、<br /><br />&nbsp;&nbsp;&nbsp;&nbsp;夏遣使贺尊号。<br /><br />&nbsp;&nbsp;&nbsp;&nbsp;九月丁未朔，以吏部尚书高b等为贺宋生日使。戊申，秋猎。庚戌，以宿直<br /><br />&nbsp;&nbsp;&nbsp;&nbsp;将军术虎蒲查为夏国生日使。甲戌，还都。<br /><br />&nbsp;&nbsp;&nbsp;&nbsp;十月丁丑朔，地震。辛巳，以大宗正丞璋为高丽生日使。乙未，冬猎。辛丑，<br /><br />&nbsp;&nbsp;&nbsp;&nbsp;还都。<br /><br />&nbsp;&nbsp;&nbsp;&nbsp;十一月丙午朔，上谓宰臣曰：“朕在位日浅，未能遍识臣下贤否？全赖卿等<br /><br />&nbsp;&nbsp;&nbsp;&nbsp;尽公举荐。今六品以下殊乏人材，何以副朕求贤之意。”癸丑，幸东宫。戊午，<br /><br />&nbsp;&nbsp;&nbsp;&nbsp;以右副都点检乌古论粘没曷为贺宋正旦使。癸亥，立诸路通检地土等税法。癸酉，<br /><br />&nbsp;&nbsp;&nbsp;&nbsp;大雾。昼晦。<br /><br />&nbsp;&nbsp;&nbsp;&nbsp;十二月己丑，猎于近郊。高丽遣使贺尊号。<br /><br />&nbsp;&nbsp;&nbsp;&nbsp;六年正月丙午朔，宋、高丽、夏遣使来贺。庚午，敕有司：“宫中张设毋以<br /><br />&nbsp;&nbsp;&nbsp;&nbsp;涂金为饰。”<br /><br />&nbsp;&nbsp;&nbsp;&nbsp;二月丁亥，尚书左丞相兼都元帅沂国公仆散忠义薨。壬寅，万春节，宋、高<br /><br />&nbsp;&nbsp;&nbsp;&nbsp;丽、夏遣使来贺。<br /><br />&nbsp;&nbsp;&nbsp;&nbsp;三月甲寅，上如西京。庚申，次归化州，西京留守唐括德温上谒。戊辰，至<br /><br />&nbsp;&nbsp;&nbsp;&nbsp;西京。庚午，朝谒太祖庙。壬申，击球，百姓纵观。<br /><br />&nbsp;&nbsp;&nbsp;&nbsp;四月甲戌朔，诏月朔禁屠宰。戊戌，以尚书右司郎中移剌道为横赐高丽使，<br /><br />&nbsp;&nbsp;&nbsp;&nbsp;宿直将军斜卯掴剌为横赐夏国使。辛丑，太白昼见。<br /><br />&nbsp;&nbsp;&nbsp;&nbsp;五月戊申，幸华严寺，观故辽诸帝铜像，诏主僧谨视之。壬子，诏云中大同<br /><br />&nbsp;&nbsp;&nbsp;&nbsp;县及警巡院给复一年。壬戌，诏将幸银山，诸扈从军士赐钱五万贯，有敢损苗稼<br /><br />&nbsp;&nbsp;&nbsp;&nbsp;者，并偿之。<br /><br />&nbsp;&nbsp;&nbsp;&nbsp;六月辛巳，太白昼见，经天。丙戌，发自西京。庚子，猎于银山。<br /><br />&nbsp;&nbsp;&nbsp;&nbsp;七月辛酉，次三叉口。<br /><br />&nbsp;&nbsp;&nbsp;&nbsp;八月辛未朔，次凉陉。庚辰，猎于望云之南山。<br /><br />&nbsp;&nbsp;&nbsp;&nbsp;九月辛丑朔，至自西京。丁未，以户部尚书魏子平为贺宋生日使。辛亥，以<br /><br />&nbsp;&nbsp;&nbsp;&nbsp;翰林待制移剌熙载为夏国生日使。泽州刺史刘德裕等以盗用官钱伏诛。壬子，太<br /><br />&nbsp;&nbsp;&nbsp;&nbsp;白昼见。癸丑，尚书右丞相宗宪薨。丙辰，太白昼见，经天。<br /><br />&nbsp;&nbsp;&nbsp;&nbsp;十月己卯，以尚书兵部侍郎移剌按答为高丽生日使。甲申，朝享于太庙。诏<br /><br />&nbsp;&nbsp;&nbsp;&nbsp;免雄、莫等州今年租。壬辰，太白昼见，经天。丁酉，如安肃州。冬猎。<br /><br />&nbsp;&nbsp;&nbsp;&nbsp;十一月丙午，还都。癸丑，以右副都点检乌古论元忠为贺宋正旦使。上谓宰<br /><br />&nbsp;&nbsp;&nbsp;&nbsp;臣曰：“朝官当慎选其人，庶可激励其余，若不当，则启觊觎之心。卿等必知人<br /><br />&nbsp;&nbsp;&nbsp;&nbsp;才优劣，举实才用之。”庚申，太白昼见，经天。丁卯，参知政事石琚以母忧罢。<br /><br />&nbsp;&nbsp;&nbsp;&nbsp;十二月甲戌，诏有司，每月朔望及上七日毋奏刑名。戊子，太白昼见，经天。<br /><br />&nbsp;&nbsp;&nbsp;&nbsp;甲午，泰州民合住谋反，伏诛。丙申，以平章政事纥石烈良弼为尚书右丞相，纥<br /><br />&nbsp;&nbsp;&nbsp;&nbsp;石烈志宁为枢密使。<br /><br />&nbsp;&nbsp;&nbsp;&nbsp;七年正月庚子朔，宋、高丽、夏遣使来贺。辛亥，石琚起复参知政事。壬子，<br /><br />&nbsp;&nbsp;&nbsp;&nbsp;上服衮冕，御大安殿，受尊号册宝礼。癸丑，大赦，庚申，以元帅左监军徒单合<br /><br />&nbsp;&nbsp;&nbsp;&nbsp;喜为枢密副使。<br /><br />&nbsp;&nbsp;&nbsp;&nbsp;二月庚寅，尚书右丞苏保衡薨。丙申，以参知政事石琚为尚书右丞。<br /><br />&nbsp;&nbsp;&nbsp;&nbsp;三月己亥朔，万春节，宋、高丽、夏遣使来贺。<br /><br />&nbsp;&nbsp;&nbsp;&nbsp;四月戊辰朔，日有食之。壬辰，以御史大夫李石为司徒，大夫如故。<br /><br />&nbsp;&nbsp;&nbsp;&nbsp;五月丙午，大兴府狱空，诏赐钱三百贯为宴乐之用，以劳之。甲寅，以北京<br /><br />&nbsp;&nbsp;&nbsp;&nbsp;留守耨碗温敦兀带为参知政事。<br /><br />&nbsp;&nbsp;&nbsp;&nbsp;六月癸酉，命地衣用龙文者罢之。<br /><br />&nbsp;&nbsp;&nbsp;&nbsp;七月戊申，禁服用金线，其织卖者，皆抵罪。丙辰，幸东宫。己未，幸东宫<br /><br />&nbsp;&nbsp;&nbsp;&nbsp;视皇太子疾。<br /><br />&nbsp;&nbsp;&nbsp;&nbsp;闰月丁卯，观稼于近郊。戊辰，许王永中进封越王，郑王永功封随王，永成<br /><br />&nbsp;&nbsp;&nbsp;&nbsp;封审王。甲戌，诏遣秘书监移剌子敬经略北边。戊寅，幸东宫。己卯，庆云环日。<br /><br />&nbsp;&nbsp;&nbsp;&nbsp;壬午，观稼于近郊。戊子，观稼于北郊。<br /><br />&nbsp;&nbsp;&nbsp;&nbsp;八月辛亥，庆云环日。癸丑，尚书右丞相监修国史纥石烈良弼进《太宗实录》，<br /><br />&nbsp;&nbsp;&nbsp;&nbsp;上立受之。己未，如大房山。壬戌，致祭睿陵。<br /><br />&nbsp;&nbsp;&nbsp;&nbsp;九月乙丑朔，还宫。己巳，右三部检法官韩赞以捕蝗受赂，除名。诏吏人但<br /><br />&nbsp;&nbsp;&nbsp;&nbsp;犯赃罪，虽会赦，非待旨不叙。以劝农使蒲察莎鲁窝等为贺宋生日使。辛未，参<br /><br />&nbsp;&nbsp;&nbsp;&nbsp;知政事唐括安礼罢。乙亥，以宿直将军唐括鹘鲁为夏国生日使。庚辰，地震。辛<br /><br />&nbsp;&nbsp;&nbsp;&nbsp;巳，以都水监李卫国为高丽生日使。乙酉，秋猎。庚寅，次保州。诏修起居注王<br /><br />&nbsp;&nbsp;&nbsp;&nbsp;天祺察访所经过州县官。<br /><br />&nbsp;&nbsp;&nbsp;&nbsp;十月乙未朔，上谓侍臣曰：“近闻朕所幸郡邑，会宴寝堂宇，后皆避之，此<br /><br />&nbsp;&nbsp;&nbsp;&nbsp;甚无谓，可宣谕，令仍旧居止。”戊申，还都。丁巳，上谓宰臣曰：“海陵不辨<br /><br />&nbsp;&nbsp;&nbsp;&nbsp;人才优劣，惟徇己欲，多所升擢。朕即位以来，以此为戒，止取实才用之。近闻<br /><br />&nbsp;&nbsp;&nbsp;&nbsp;蠡州同知移剌延寿在官污滥，询其出身，乃正隆时鹰房子。如鹰房、厨人之类，<br /><br />&nbsp;&nbsp;&nbsp;&nbsp;可典城牧民耶？自今如此局分，不得授以临民职任。”以御史中丞孟浩为参知政<br /><br />&nbsp;&nbsp;&nbsp;&nbsp;事。是日，参知政事耨碗温敦兀带薨。辛酉，敕有司于东宫凉楼前增建殿位，孟<br /><br />&nbsp;&nbsp;&nbsp;&nbsp;浩谏曰：“皇太子虽为储贰，宜示以俭德，不当与至尊宫室相俟。”乃罢之。<br /><br />&nbsp;&nbsp;&nbsp;&nbsp;十一月乙丑朔，上谓宰臣曰：“闻县令多非其人，其令吏部察其善恶，明加<br /><br />&nbsp;&nbsp;&nbsp;&nbsp;黜陟。”辛未，以河间尹徒单克宁等为贺宋正旦使。壬申，太白昼见。丁丑，岁<br /><br />&nbsp;&nbsp;&nbsp;&nbsp;星昼见。丁亥，枢密副使徒单合喜罢。<br /><br />&nbsp;&nbsp;&nbsp;&nbsp;十二月戊戌，东京留守徒单合喜、北京留守完颜谋衍、肇州防御使蒲察通朝<br /><br />&nbsp;&nbsp;&nbsp;&nbsp;辞，赐通金带，谕之曰：“卿虽有才，然用心多诈，朕左右须忠实人，故命卿补<br /><br />&nbsp;&nbsp;&nbsp;&nbsp;外。赐卿金带者，答卿服劳之久也！”又顾谓左宣徽使敬嗣晖曰：“如卿不可谓<br /><br />&nbsp;&nbsp;&nbsp;&nbsp;无才，所欠者纯实耳！”甲辰，以北京留守完颜思敬为平章政事。是岁，断死囚<br /><br />&nbsp;&nbsp;&nbsp;&nbsp;二十人。<br /><br />&nbsp;&nbsp;&nbsp;&nbsp;八年正月甲子朔，宋、高丽、夏遣使来贺。乙丑，上谓宰臣曰：“朕治天下，<br /><br />&nbsp;&nbsp;&nbsp;&nbsp;方与卿等共之，事有不可，各当面陈，以辅朕之不逮，慎毋阿顺取容。卿等致位<br /><br />&nbsp;&nbsp;&nbsp;&nbsp;公相，正行道扬名之时，苟或偷安自便，虽为今日之幸，后世以为何如？”群臣<br /><br />&nbsp;&nbsp;&nbsp;&nbsp;皆称万岁。辛未，谓秘书监移剌子敬等曰：“昔唐、虞之时，未有华饰，汉惟孝<br /><br />&nbsp;&nbsp;&nbsp;&nbsp;文务为纯俭。朕于宫室惟恐过度，其或兴修，即损宫人岁费以充之，今亦不复营<br /><br />&nbsp;&nbsp;&nbsp;&nbsp;建矣！如宴饮之事，近惟太子生日及岁元尝饮酒，往者亦止上元、中秋饮之，亦<br /><br />&nbsp;&nbsp;&nbsp;&nbsp;未尝至醉。至于佛法，尤所未信。梁武帝为同泰寺奴，辽道宗以民户赐寺僧，复<br /><br />&nbsp;&nbsp;&nbsp;&nbsp;加以三公之官，其惑深矣！”庚辰，行皇太子册礼。<br /><br />&nbsp;&nbsp;&nbsp;&nbsp;二月甲午朔，制子为改嫁母服丧三年。上谕左宣徽使敬嗣晖曰：“凡为人臣，<br /><br />&nbsp;&nbsp;&nbsp;&nbsp;上欲要君之恩，下欲干民之誉，必亏忠节，卿宜戒之！”<br /><br />&nbsp;&nbsp;&nbsp;&nbsp;三月癸亥朔，万春节，宋、高丽、夏遣使来贺。己巳，命以职官子补令史。<br /><br />&nbsp;&nbsp;&nbsp;&nbsp;丁丑，命护卫亲军百户、五十户，非直日不得带刀入宫，己丑，太白昼见。<br /><br />&nbsp;&nbsp;&nbsp;&nbsp;四月丙午，诏曰：“马者军旅所用，牛者农耕之资，杀牛有禁，马亦何殊，<br /><br />&nbsp;&nbsp;&nbsp;&nbsp;其令禁之。”戊申，击球常武殿，司天马贵中谏曰：“陛下为天下主，系社稷之<br /><br />&nbsp;&nbsp;&nbsp;&nbsp;重，又春秋高，围猎击球危事也，宜悉罢之。”上曰：“朕以示习武耳！”五月<br /><br />&nbsp;&nbsp;&nbsp;&nbsp;甲子，北望淀大震、风、雨雹，广十里，长六十里。诏户、工两部，自今宫中之<br /><br />&nbsp;&nbsp;&nbsp;&nbsp;饰，并勿用黄金。乙丑，上如凉陉。丁卯，岁星昼见。庚寅，改旺国崖曰静宁山，<br /><br />&nbsp;&nbsp;&nbsp;&nbsp;曷里浒东川曰金莲川。<br /><br />&nbsp;&nbsp;&nbsp;&nbsp;六月，河决李固渡，水入曹州。<br /><br />&nbsp;&nbsp;&nbsp;&nbsp;七月甲子，制盗群牧马者死，告者给钱三百贯。戊辰，上谓平章政事完颜思<br /><br />&nbsp;&nbsp;&nbsp;&nbsp;敬等曰：“朕思得贤士，寤寐不忘。自今朝臣出外，即令体访外任职官廉能者，<br /><br />&nbsp;&nbsp;&nbsp;&nbsp;及草莱之士可以助治者，具姓名以闻。”甲戌，秋猎。己卯，次三叉口。上谕点<br /><br />&nbsp;&nbsp;&nbsp;&nbsp;检司曰：“沿路禾稼甚佳，其扈从人少有蹂践，则当汝罪。”<br /><br />&nbsp;&nbsp;&nbsp;&nbsp;八月乙卯，至自凉陉。<br /><br />&nbsp;&nbsp;&nbsp;&nbsp;九月辛酉，上谕尚书右丞石琚、参政孟浩曰：“闻蔚州采地蕈，役夫数百千<br /><br />&nbsp;&nbsp;&nbsp;&nbsp;人，朕所用几何？而扰动如此。自今差役凡称御前者，皆须禀奏，仍令附册。”<br /><br />&nbsp;&nbsp;&nbsp;&nbsp;癸亥，以右宣徽使移剌神独斡等为贺宋生日使。己巳，以引进使高希甫为夏国生<br /><br />&nbsp;&nbsp;&nbsp;&nbsp;日使。庚午，上幸东宫。癸酉，上谕宰臣曰：“卿等举用人材，凡己所知识，必<br /><br />&nbsp;&nbsp;&nbsp;&nbsp;使他人举奏，朕甚不喜。如其果贤，何必以亲疏为避忌也。”以户部尚书魏子平<br /><br />&nbsp;&nbsp;&nbsp;&nbsp;为参知政事。辛巳，上谓御史大夫李石曰：“台宪固在分别邪正，然内外百司岂<br /><br />&nbsp;&nbsp;&nbsp;&nbsp;谓无人？惟见卿等劾人之罪，不闻举善。自今宜令监察御史分路刺举善恶以闻。”<br /><br />&nbsp;&nbsp;&nbsp;&nbsp;上尝命左卫将军大磐访求良弓，而磐多自取，护卫娄室以告，上命点检司鞫磐。<br /><br />&nbsp;&nbsp;&nbsp;&nbsp;磐妹为宝林，磐属内侍僧儿言之宝林，宝林以闻，命杖僧儿百，出磐为陇州防御<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;十月己丑朔，以戒谕官吏贪墨，诏中外。乙未，命涿州刺史兼提点山陵，每<br /><br />&nbsp;&nbsp;&nbsp;&nbsp;以朔望致祭，朔则用素，望则用肉，仍以明年正月为首。及命图画功臣於太祖庙，<br /><br />&nbsp;&nbsp;&nbsp;&nbsp;其未立碑者立之。以翰林待制靖为高丽生日使。上谓宰臣曰：“海陵时，修起居<br /><br />&nbsp;&nbsp;&nbsp;&nbsp;注不任直臣，故所书多不实。可访求得实，详而录之。”参政孟浩进曰：“良史<br /><br />&nbsp;&nbsp;&nbsp;&nbsp;直笔，君举必书，自古帝王不自观史，意正在此。”辛亥，诏罢复州岁贡鹿筋。<br /><br />&nbsp;&nbsp;&nbsp;&nbsp;十一月乙丑，幸东宫。以同签大宗正事辟合土等为贺宋正旦使。<br /><br />&nbsp;&nbsp;&nbsp;&nbsp;十二月戊子朔，遣武定军节度使移剌按等招谕阻。<br /><br />&nbsp;&nbsp;&nbsp;&nbsp;九年正月戊午朔，宋、高丽、夏遣使来贺。辛酉，上与宣徽使敬嗣晖、秘书<br /><br />&nbsp;&nbsp;&nbsp;&nbsp;监移剌子敬论古今事，因曰：“亡辽日屠食羊三百，亦岂能尽用，徒伤生耳！朕<br /><br />&nbsp;&nbsp;&nbsp;&nbsp;虽处至尊，每当食，常思贫民饥馁，犹在己也。彼身为恶而口祈福，何益之有？<br /><br />&nbsp;&nbsp;&nbsp;&nbsp;如海陵以张仲轲为谏议大夫，何以得闻忠言。朕与大臣论议一事，非正不言，卿<br /><br />&nbsp;&nbsp;&nbsp;&nbsp;等不以正对，岂人臣之道也！”庚午，诏诸州县和籴，毋得抑配百姓。戊寅，契<br /><br />&nbsp;&nbsp;&nbsp;&nbsp;丹外失剌等谋叛，伏诛。丙戌，制汉人、渤海兄弟之妻，服阕归宗，以礼续婚者，<br /><br />&nbsp;&nbsp;&nbsp;&nbsp;听。<br /><br />&nbsp;&nbsp;&nbsp;&nbsp;二月庚寅，制妄言边关兵马者，徒二年。丙申，诏改葬汉二燕王于城东。庚<br /><br />&nbsp;&nbsp;&nbsp;&nbsp;子，以中都等路水，免税，诏中外。又以曹、单二州被水尤甚，给复一年。甲寅，<br /><br />&nbsp;&nbsp;&nbsp;&nbsp;诏女直人与诸色人公事相关，只就女直理问。<br /><br />&nbsp;&nbsp;&nbsp;&nbsp;三月丁巳朔，万春节，宋、高丽、夏遣使来贺。丁卯，以尚书省定网捕走兽<br /><br />&nbsp;&nbsp;&nbsp;&nbsp;法，或至徒，上曰：“以禽兽之故而抵民以徒，是重禽兽而轻民命也，岂朕意哉！<br /><br />&nbsp;&nbsp;&nbsp;&nbsp;自今有犯，可杖而释之。”诏御史中丞移剌道廉问山东、河南。辛未，禁民间称<br /><br />&nbsp;&nbsp;&nbsp;&nbsp;言“销金”，条理内旧有者，改作“明金”字。辛巳，以大名路诸猛安民户艰食，<br /><br />&nbsp;&nbsp;&nbsp;&nbsp;遣使发仓廪减价出之。<br /><br />&nbsp;&nbsp;&nbsp;&nbsp;四月己丑，谓宰臣曰：“朕观在位之臣，初入仕时，竞求声誉以取爵位，亦<br /><br />&nbsp;&nbsp;&nbsp;&nbsp;既显达，即徇默苟容为自安计，朕甚不取。宜宣谕百官，使知朕意。”癸巳，遣<br /><br />&nbsp;&nbsp;&nbsp;&nbsp;翰林修撰蒲察兀虎、监察御史完颜鹘沙分诣河北西路、大名、河南、山东等路劝<br /><br />&nbsp;&nbsp;&nbsp;&nbsp;猛安谋克农。<br /><br />&nbsp;&nbsp;&nbsp;&nbsp;五月丙辰朔，以符宝郎徒单怀贞为横赐高丽使，宿直将军完颜赛也为横赐夏<br /><br />&nbsp;&nbsp;&nbsp;&nbsp;国使。戊辰，尚书省奏越王永中、隋王永功二府有所兴造，发役夫。上曰：“朕<br /><br />&nbsp;&nbsp;&nbsp;&nbsp;见宫中竹有枯瘁者，欲令更植，恐劳人而止。二王府各有引从人力，又奴婢甚多，<br /><br />&nbsp;&nbsp;&nbsp;&nbsp;何得更役百姓。尔等但以例为请，海陵横役无度，可尽为例耶！自今在都浮役，<br /><br />&nbsp;&nbsp;&nbsp;&nbsp;久为例者仍旧，于并官给佣直，重者奏闻。”<br /><br />&nbsp;&nbsp;&nbsp;&nbsp;六月庚寅，冀州张和等反，伏诛。戊戌，以久旱，命宫中毋用扇。庚子，雨。<br /><br />&nbsp;&nbsp;&nbsp;&nbsp;七月乙卯朔，罢东北路采珠。壬申，观稼于近郊。<br /><br />&nbsp;&nbsp;&nbsp;&nbsp;八月甲申朔，有司奏日食，以雨不见，伐鼓用币如常礼。<br /><br />&nbsp;&nbsp;&nbsp;&nbsp;九月甲寅朔，以刑部尚书高德基等为贺宋生日使，宿直将军仆散守中为夏国<br /><br />&nbsp;&nbsp;&nbsp;&nbsp;生日使，提点司天台马贵中为高丽生日使。罢皇太子月料，岁给钱五万贯。上谓<br /><br />&nbsp;&nbsp;&nbsp;&nbsp;台臣曰：“比闻朝官内有揽中官物以规贷利者，汝何不言？”皆对曰：“不知。”<br /><br />&nbsp;&nbsp;&nbsp;&nbsp;上曰：“朕尚知之，汝有不知者乎？朕若举行，汝将安用！”壬戌，秋猎。<br /><br />&nbsp;&nbsp;&nbsp;&nbsp;十月丁亥，还都。辛丑，以尚书右丞相纥石烈良弼为左丞相，枢密使纥石烈<br /><br />&nbsp;&nbsp;&nbsp;&nbsp;志宁为右丞相。诏宗庙之祭，以鹿代牛，著为令。丙午，大享于太庙。辛亥，以<br /><br />&nbsp;&nbsp;&nbsp;&nbsp;平章政事完颜思敬为枢密使。<br /><br />&nbsp;&nbsp;&nbsp;&nbsp;十一月己未，以尚书左丞完颜守道为平章政事，右丞石琚为左丞，参知政事<br /><br />&nbsp;&nbsp;&nbsp;&nbsp;孟浩为右丞。庚申，上幸东宫。辛酉，以京兆尹毅等为贺宋正旦使。壬戌，冬猎。<br /><br />&nbsp;&nbsp;&nbsp;&nbsp;丙子，还都。<br /><br />&nbsp;&nbsp;&nbsp;&nbsp;十二月丙戌，诏赈临潢、泰州、山东东路，河北东路诸猛安民。以东京留守<br /><br />&nbsp;&nbsp;&nbsp;&nbsp;徒单合喜为平章政事。丁酉，太白昼见。辛丑，猎于近郊。丙午，制职官犯公罪，<br /><br />&nbsp;&nbsp;&nbsp;&nbsp;在官已承伏者，虽去官犹论。<br /><br />&nbsp;&nbsp;&nbsp;&nbsp;十年正月壬子朔，宋、高丽、夏遣使来贺。甲子，命宫中元宵无得张灯。甲<br /><br />&nbsp;&nbsp;&nbsp;&nbsp;戌，以司徒、御史大夫李石为太尉、尚书令。<br /><br />&nbsp;&nbsp;&nbsp;&nbsp;二月甲午，安化军节度使徒单子温、副使老君奴以赃罪，伏诛。戊申，上谓<br /><br />&nbsp;&nbsp;&nbsp;&nbsp;近臣曰：“护卫以后皆是治民之官，其令教以读书。”<br /><br />&nbsp;&nbsp;&nbsp;&nbsp;三月壬子朔，万春节，宋、高丽、夏遣使来贺。丙辰，上因命护卫中善射者<br /><br />&nbsp;&nbsp;&nbsp;&nbsp;押赐宋使射弓宴，宋使中五十，押宴者才中其七，谓左右将军曰：“护卫十年出<br /><br />&nbsp;&nbsp;&nbsp;&nbsp;为五品职官，每三日上直，役亦轻矣，岂徒令饱食安卧而已！弓矢不习，将焉用<br /><br />&nbsp;&nbsp;&nbsp;&nbsp;之？”戊午，以河南统军使宗叙为参知政事。庚午，上谓参政宗叙曰：“卿昨为<br /><br />&nbsp;&nbsp;&nbsp;&nbsp;河南统军时，言黄河堤埽利害，甚合朕意。朕每念百姓差调，官吏互为奸弊，不<br /><br />&nbsp;&nbsp;&nbsp;&nbsp;早计料，临期星火率敛，所费倍蓰，为害非细。卿既参朝政，皆当革弊，择利行<br /><br />&nbsp;&nbsp;&nbsp;&nbsp;之。”又谕左丞石琚曰：“女直人径居达要，不知闾阎疾苦。汝等自丞簿至是，<br /><br />&nbsp;&nbsp;&nbsp;&nbsp;民间何事不知，凡有利害，宜悉敷陈。”<br /><br />&nbsp;&nbsp;&nbsp;&nbsp;四月丁酉，制命妇犯奸，不用夫荫以子封者，不拘此法。<br /><br />&nbsp;&nbsp;&nbsp;&nbsp;五月乙卯，如柳河川。<br /><br />&nbsp;&nbsp;&nbsp;&nbsp;闰月庚辰，夏国任得敬胁其主李仁孝，使上表，请中分其国。上问宰臣李石，<br /><br />&nbsp;&nbsp;&nbsp;&nbsp;石等以为事系彼国，不如许之。上曰：“彼劫于权臣耳！”诏不许，并却其贡物。<br /><br />&nbsp;&nbsp;&nbsp;&nbsp;七月壬午，秋猎。戊戌，放围场役夫。诏扈从粮食并从官给。乙巳，敕扈从<br /><br />&nbsp;&nbsp;&nbsp;&nbsp;人纵畜牧蹂践禾稼者，杖之，仍偿其直。<br /><br />&nbsp;&nbsp;&nbsp;&nbsp;八月己未，至自柳河川。壬申，遣参知政事宗叙北巡。<br /><br />&nbsp;&nbsp;&nbsp;&nbsp;九月庚辰，尚书左丞相纥石烈良弼丁忧，起复如故。壬午，以签书枢密院事<br /><br />&nbsp;&nbsp;&nbsp;&nbsp;移剌子敬为贺宋生日使。庚寅，以户部郎中夹谷阿里补为夏国生日使。<br /><br />&nbsp;&nbsp;&nbsp;&nbsp;十月己酉，以大宗正丞j为高丽生日使。甲寅，如霸州，冬猎。乙丑，上<br /><br />&nbsp;&nbsp;&nbsp;&nbsp;谓大臣曰：“比因巡猎，闻固安县令高昌裔不职，已令罢之。霸州司候成奉先奉<br /><br />&nbsp;&nbsp;&nbsp;&nbsp;职谨恪，可进一阶，除固安令。”辛未，上谓宰臣曰：“朕凡论事有未能深究其<br /><br />&nbsp;&nbsp;&nbsp;&nbsp;利害者，卿等宜悉心论列，无为面从而退有后言。”<br /><br />&nbsp;&nbsp;&nbsp;&nbsp;十一月辛巳，制盗太庙物者与盗宫中物论同。甲申，上幸东宫。丁亥，以太<br /><br />&nbsp;&nbsp;&nbsp;&nbsp;子詹事蒲速察蒲越等为贺宋正旦使。癸巳，夏国以诛任得敬遣使来谢，诏慰谕之。<br /><br />&nbsp;&nbsp;&nbsp;&nbsp;十二月丙寅，上谓宰臣曰：“比体中不佳，有妨朝事。今观所奏事，皆依条<br /><br />&nbsp;&nbsp;&nbsp;&nbsp;格，殊无一利国之事。若一朝行一事，岁计有余，则其利博矣！朕居深宫，岂能<br /><br />&nbsp;&nbsp;&nbsp;&nbsp;悉知外事？卿等尤当注意。”<br /><br />&nbsp;&nbsp;&nbsp;&nbsp;十一年正月丙子朔，宋、夏遣使来贺。丁丑，封子永升为徐王，永蹈为滕王，<br /><br />&nbsp;&nbsp;&nbsp;&nbsp;永济为薛王。壬午，诏职官年七十以上致仕者，不拘官品，并给俸禄之半。丙申，<br /><br />&nbsp;&nbsp;&nbsp;&nbsp;命赈南京屯田猛安被水灾者。戊戌，尚书省奏汾阳军节度副使牛信昌生日受馈献，<br /><br />&nbsp;&nbsp;&nbsp;&nbsp;法当夺官。上曰：“朝廷行事苟不自正，何以正天下。尚书省、枢密院生日节辰<br /><br />&nbsp;&nbsp;&nbsp;&nbsp;馈献不少，此而不问，小官馈献即加按劾，岂正天下之道？自今宰执枢密馈献亦<br /><br />&nbsp;&nbsp;&nbsp;&nbsp;宜罢去！”上谓宰臣曰：“往岁清暑山西，近路禾稼甚广，殆无畜牧之地，因命<br /><br />&nbsp;&nbsp;&nbsp;&nbsp;五里外乃得耕垦。今闻民皆去之他所，甚可矜悯，其令依旧耕种。事有类此，卿<br /><br />&nbsp;&nbsp;&nbsp;&nbsp;等宜即告朕。”<br /><br />&nbsp;&nbsp;&nbsp;&nbsp;三月乙亥朔，万春节，宋、夏遣使来贺。辛巳，命有司以天水郡公旅榇依一<br /><br />&nbsp;&nbsp;&nbsp;&nbsp;品礼葬于巩洛之原。<br /><br />&nbsp;&nbsp;&nbsp;&nbsp;四月丁未，归德府民臧安儿谋反，伏诛。大理卿李昌图以廉问真定尹徒单贞、<br /><br />&nbsp;&nbsp;&nbsp;&nbsp;咸平尹石抹阿没剌受赃不法，既得罪状，不即黜罢，杖之四十。癸亥，参知政事<br /><br />&nbsp;&nbsp;&nbsp;&nbsp;魏子平罢。高丽国王弟皓，废其主自立，诈称让国，遣使以表来上。<br /><br />&nbsp;&nbsp;&nbsp;&nbsp;五月辛卯，诏遣吏部侍郎靖使高丽问故。癸巳，以南京留守移剌成为枢密副<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;六月己酉，诏曰：“诸路常贡数内，同州沙苑羊非急用，徒劳民尔，自今罢<br /><br />&nbsp;&nbsp;&nbsp;&nbsp;之。朕居深宫，劳民之事岂能尽知？似此当具以闻。”戊午，观稼于近郊。甲子，<br /><br />&nbsp;&nbsp;&nbsp;&nbsp;平章政事徒单合喜薨。<br /><br />&nbsp;&nbsp;&nbsp;&nbsp;七月甲申，参知政事宗叙薨。<br /><br />&nbsp;&nbsp;&nbsp;&nbsp;八月癸卯朔，太白昼见。诏朝臣曰：“朕尝谕汝等，国家利便，治体遣阙，<br /><br />&nbsp;&nbsp;&nbsp;&nbsp;皆可直言。外路官民亦尝言事，汝等终无一语。凡政事所行，岂能皆当？自今直<br /><br />&nbsp;&nbsp;&nbsp;&nbsp;言得失，毋有所隐。”乙巳，上谓宰臣曰：“随朝之官，自谓历一考则当得某职，<br /><br />&nbsp;&nbsp;&nbsp;&nbsp;两考则当得某职。第务因循，碌碌而已。自今以外路官与内除者，察其公勤则升<br /><br />&nbsp;&nbsp;&nbsp;&nbsp;用之，但苟简于事，不须任满，便以本品出之。赏罚不明，岂能劝勉。”庚戌，<br /><br />&nbsp;&nbsp;&nbsp;&nbsp;诏曰：“应因窝斡被掠女直及诸色人未经刷放者，官为赎放。隐匿者，以违制论。<br /><br />&nbsp;&nbsp;&nbsp;&nbsp;其年幼不能称说住贯者，从便住坐。”上谓宰臣曰：“五品以下阙员甚多，而难<br /><br />&nbsp;&nbsp;&nbsp;&nbsp;于得人。三品以上朕则知之，五品以下不能知也。卿等会无一言见举者。欲画久<br /><br />&nbsp;&nbsp;&nbsp;&nbsp;安之计，兴百姓之利，而无良辅佐，所行皆寻常事耳，虽日日视朝，何益之有。<br /><br />&nbsp;&nbsp;&nbsp;&nbsp;卿等宜勉思之。”己巳，以尚书刑部侍郎乌林答天锡等为贺宋生日使，近侍局使<br /><br />&nbsp;&nbsp;&nbsp;&nbsp;刘为夏国生日使。<br /><br />&nbsp;&nbsp;&nbsp;&nbsp;九月癸未，猎于横山。庚寅，还都。<br /><br />&nbsp;&nbsp;&nbsp;&nbsp;十月壬寅朔，以左宣徽使敬嗣晖为参知政事。甲寅，上谓宰臣曰：“朕已行<br /><br />&nbsp;&nbsp;&nbsp;&nbsp;之事，卿等以为成命不可复更，但承顺而已，一无执奏。且卿等凡有奏，何尝不<br /><br />&nbsp;&nbsp;&nbsp;&nbsp;从。自今朕旨虽出，宜审而行，有未便者，即奏改之。或在下位有言尚书省所行<br /><br />&nbsp;&nbsp;&nbsp;&nbsp;未便，亦当从而改之，毋拒而不从。”丙寅，尚书左丞相纥石烈良弼进《睿宗实<br /><br />&nbsp;&nbsp;&nbsp;&nbsp;录》。戊辰，上谓宰臣曰：“衍庆宫图画功臣，已命增为二十人。如丞相韩企先，<br /><br />&nbsp;&nbsp;&nbsp;&nbsp;自本朝兴国以来，宪章法度，多出其手。至于关决大政，但与大臣谋议，终不使<br /><br />&nbsp;&nbsp;&nbsp;&nbsp;外人知觉。汉人宰相，前后无比，若褒显之，亦足示劝，慎无遗之。”<br /><br />&nbsp;&nbsp;&nbsp;&nbsp;十一月丁丑，以西南路招讨使宗宁等为贺宋正旦使。戊寅，幸东宫。上谓皇<br /><br />&nbsp;&nbsp;&nbsp;&nbsp;太子曰：“吾儿在储贰之位，朕为汝措天下，当无复有经营之事。汝惟无忘祖宗<br /><br />&nbsp;&nbsp;&nbsp;&nbsp;纯厚之风，以勤修道德为孝，明信赏罚为治而已。昔唐太宗谓其子高宗曰：‘吾<br /><br />&nbsp;&nbsp;&nbsp;&nbsp;伐高丽不克终，汝可继之。’如此之事，朕不以遗汝。如辽之海滨王，以国人爱<br /><br />&nbsp;&nbsp;&nbsp;&nbsp;其子，嫉而杀之，此何理也。子为众爱，愈为美事，所为若此，安有不亡。唐太<br /><br />&nbsp;&nbsp;&nbsp;&nbsp;宗有道之君，而谓其子高宗曰：‘尔于李绩无恩。今以事出之，我死，宜即授以<br /><br />&nbsp;&nbsp;&nbsp;&nbsp;仆射，彼必致死力矣。’君人者，焉用伪为。受恩于父，安有忘报于子者乎？朕<br /><br />&nbsp;&nbsp;&nbsp;&nbsp;御臣下，惟以诚实耳。”群臣皆称万岁。丙戌，朝享于太庙。丁亥，有事于圆丘，<br /><br />&nbsp;&nbsp;&nbsp;&nbsp;大赦。癸巳，群臣奉上尊号曰应天兴祚钦文广武仁德圣孝皇帝。乙未，诏中外。<br /><br />&nbsp;&nbsp;&nbsp;&nbsp;十二月癸卯，冬猎。乙卯，还宫。丙辰，参知政事敬嗣晖薨。辛酉，进封越<br /><br />&nbsp;&nbsp;&nbsp;&nbsp;王永中赵王，随王永功曹王，沈王永成豳王，徐王永升虞王，滕王永蹈徐王，薛<br /><br />&nbsp;&nbsp;&nbsp;&nbsp;王永济滕王。乙丑，赵王永中、曹王永功俱授猛安，仍命永功亲治事，以习为政。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2697);">加入书签</a><a
                        href="2696.html">上一页</a>&larr;<a href="index.html">返回列表</a>&rarr;<a
                            href="2698.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2696.html"; var next_page = "2698.html"; var index_page = "index.html"; var sortid = "9"; var article_id = "43"; var chapter_id = "2697"; var articlename = "金史"; var chaptername = " 卷六 本纪第六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>