<!DOCTYPE html>
<html>
<head>
<meta charset="gbk" />
<title>金史- 卷七十九 列传第十七-在线阅读-哈西文学网</title>
<meta name="keywords" content="脱脱等，金史， 卷七十九 列传第十七全文， 卷七十九 列传第十七在线阅读 哈西文学网" />
<meta name="description" content="哈西文学网提供脱脱等的金史  卷七十九 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2770.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2770.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十九 列传第十七</h1>
            <div class="link xb">
                <a href="2769.html">上一页</a>&larr;<a href="index.html">返回列表</a>&rarr;<a
                    href="2771.html">下一页</a></div>			
            <div id="BookText">&nbsp;&nbsp;&nbsp;&nbsp;○郦琼李成孔彦舟徐文施宜生张中孚张中彦宇文虚中王伦<br /><br />&nbsp;&nbsp;&nbsp;&nbsp;郦琼，字国宝，相州临漳人。补州学生。宋宣和间，盗贼起，琼乃更学击刺<br /><br />&nbsp;&nbsp;&nbsp;&nbsp;挽强，试弓马，隶宗泽军，驻于磁州。未几告归，括集义军七百人，复从泽，泽<br /><br />&nbsp;&nbsp;&nbsp;&nbsp;署琼为七百人长。泽死，调戍滑州。时宗望伐宋，将渡河。戍军乱，杀其统制赵<br /><br />&nbsp;&nbsp;&nbsp;&nbsp;世彦，而推琼为主。琼因诱众，号为勤王，行且收兵。比渡淮，有众万余。康王<br /><br />&nbsp;&nbsp;&nbsp;&nbsp;以为楚州安抚使、淮南东路兵马钤辖，累迁武泰军承宣使。未几，率所领步骑十<br /><br />&nbsp;&nbsp;&nbsp;&nbsp;余万附于齐，授静难军节度使，知拱州。齐国废，以为博州防御使。用廉，迁骠<br /><br />&nbsp;&nbsp;&nbsp;&nbsp;骑上将军。宗弼复河南，以琼为山东路弩手千户，知亳州事。丁母忧，去官。<br /><br />&nbsp;&nbsp;&nbsp;&nbsp;宗弼再伐江南，以琼素知南方山川险易，召至军与计事。从容语同列曰：<br /><br />&nbsp;&nbsp;&nbsp;&nbsp;“琼尝从大军南伐，每见元帅国王亲临阵督战，矢石交集，而王免胄，指麾三军，<br /><br />&nbsp;&nbsp;&nbsp;&nbsp;意气自若，用兵制胜，皆与孙、吴合，可谓命世雄材矣。至于亲冒锋镝，进不避<br /><br />&nbsp;&nbsp;&nbsp;&nbsp;难，将士视之，孰敢爱死乎。宜其所向无前，日辟国千里也。江南诸帅，才能不<br /><br />&nbsp;&nbsp;&nbsp;&nbsp;及中人。每当出兵，必身居数百里外，谓之持重。或督召军旅，易置将校，仅以<br /><br />&nbsp;&nbsp;&nbsp;&nbsp;一介之士持虚文谕之，谓之调发。制敌决胜委之偏裨，是以智者解体，愚者丧师。<br /><br />&nbsp;&nbsp;&nbsp;&nbsp;幸一小捷，则露布飞驰，增加俘级以为己功，敛怨将士。纵或亲临，亦必先遁。<br /><br />&nbsp;&nbsp;&nbsp;&nbsp;而又国政不纲，才有微功，已加厚赏，或有大罪，乃置而不诛。不即覆亡，已为<br /><br />&nbsp;&nbsp;&nbsp;&nbsp;天幸，何能振起耶？”众以为确论。元帅，谓宗弼也。<br /><br />&nbsp;&nbsp;&nbsp;&nbsp;及宗弼问琼以江南成败，谁敢相拒者。琼曰：“江南军势怯弱，皆败亡之余，<br /><br />&nbsp;&nbsp;&nbsp;&nbsp;又无良帅，何以御我。颇闻秦桧当国用事。桧，老儒，所谓亡国之大夫，兢兢自<br /><br />&nbsp;&nbsp;&nbsp;&nbsp;守，惟颠覆是惧。吾以大军临之，彼之君臣，方且心破胆裂，将哀鸣不暇，盖伤<br /><br />&nbsp;&nbsp;&nbsp;&nbsp;弓之鸟可以虚弦下也。”既而江南果称臣，宗弼喜琼为知言。<br /><br />&nbsp;&nbsp;&nbsp;&nbsp;初，琼去亳未几，宋兵陷之而不守，复弃去，乃以州人宋超守之。及大军至，<br /><br />&nbsp;&nbsp;&nbsp;&nbsp;超复以州事委其钤辖卫经而遁去。帅府使人招经，经不下。及城溃，百姓惶惧待<br /><br />&nbsp;&nbsp;&nbsp;&nbsp;命，琼请于元帅曰：“城所不下者，凶竖劫之也。民何罪，愿慰安之。”元帅以<br /><br />&nbsp;&nbsp;&nbsp;&nbsp;琼先尝守亳，因止戮经而释其州人，复命琼守亳。凡六年，亳人德之。迁武宁军<br /><br />&nbsp;&nbsp;&nbsp;&nbsp;节度使。八年，为泰宁军节度使。九年，迁归德尹。贞元元年，加金紫光禄大夫，<br /><br />&nbsp;&nbsp;&nbsp;&nbsp;卒于官，年五十。<br /><br />&nbsp;&nbsp;&nbsp;&nbsp;李成，字伯友，雄州归信人。勇力绝伦，能挽弓三百斤。宋宣和初，试弓手，<br /><br />&nbsp;&nbsp;&nbsp;&nbsp;挽强异等。累官淮南招捉使。成乃聚众为盗，钞掠江南，宋遣兵破之，成遂归齐，<br /><br />&nbsp;&nbsp;&nbsp;&nbsp;累除知开德府，从大军伐宋。齐废，再除安武军节度使。<br /><br />&nbsp;&nbsp;&nbsp;&nbsp;成在降附诸将中最勇鸷，号令甚严，众莫敢犯。临阵身先诸将。士卒未食不<br /><br />&nbsp;&nbsp;&nbsp;&nbsp;先食，有病者亲视之。不持雨具，虽沾湿自如也。有告成反者，宗弼察其诬，使<br /><br />&nbsp;&nbsp;&nbsp;&nbsp;成自治，成杖而释之，其不校如此。以此士乐为用，所至克捷。<br /><br />&nbsp;&nbsp;&nbsp;&nbsp;宗弼再取河南，宋李兴据河南府。成引军入孟津。兴率众薄城，鼓噪请战，<br /><br />&nbsp;&nbsp;&nbsp;&nbsp;成不应。日下昃，兴士卒倦且饥，成开门急击，大破之。兴走汉南，成遂取洛阳、<br /><br />&nbsp;&nbsp;&nbsp;&nbsp;嵩、汝等。河南平，宗弼奏成为河南尹，都管押本路兵马。尝取官羡粟充公费，<br /><br />&nbsp;&nbsp;&nbsp;&nbsp;坐夺两官，解职。正隆间，起为真定尹，封郡王，例封济国公。卒，年六十九。<br /><br />&nbsp;&nbsp;&nbsp;&nbsp;孔彦舟，字巨济，相州林虑人。亡赖，不事生产，避罪之汴，占籍军中。坐<br /><br />&nbsp;&nbsp;&nbsp;&nbsp;事系狱，说守者解其缚，乘夜逾城遁去。已而杀人，亡命为盗。宋靖康初，应募，<br /><br />&nbsp;&nbsp;&nbsp;&nbsp;累官京东西路兵马钤辖。闻大军将至山东，遂率所部，劫杀居民，烧庐舍，掠财<br /><br />&nbsp;&nbsp;&nbsp;&nbsp;物，渡河南去。宋人复招之，以为沿江招捉使。彦舟暴横，不奉约束，宋人将以<br /><br />&nbsp;&nbsp;&nbsp;&nbsp;兵执之，彦舟走之齐，从刘麟伐宋，为行军都统，改行营左总管。<br /><br />&nbsp;&nbsp;&nbsp;&nbsp;齐国废，累知淄州。从宗弼取河南，克郑州，擒其守刘政，破孟邦杰于登封，<br /><br />&nbsp;&nbsp;&nbsp;&nbsp;授郑州防御使。讨平太行车辕岭贼。从征江南，渡淮，破孙晖兵万余人，下安丰、<br /><br />&nbsp;&nbsp;&nbsp;&nbsp;霍丘。及攻濠州，以彦舟为先锋，顺流薄城，擒其水军统制邵青，遂克濠州。师<br /><br />&nbsp;&nbsp;&nbsp;&nbsp;还，累官工、兵部尚书，河南尹，封广平郡王。正隆例降金紫光禄大夫，改西京<br /><br />&nbsp;&nbsp;&nbsp;&nbsp;留守。<br /><br />&nbsp;&nbsp;&nbsp;&nbsp;彦舟荒于色，有禽兽行。妾生女姿丽，彦舟苦虐其母，使自陈非己女，遂纳<br /><br />&nbsp;&nbsp;&nbsp;&nbsp;为妾。其官属负官钱，私其妻与折券。惟破濠州时，诸军凡系获皆杀之，彦舟号<br /><br />&nbsp;&nbsp;&nbsp;&nbsp;令毋辄杀，免者数千人，人颇以此称之。然自幼至老常在行伍，习兵事，知利钝。<br /><br />&nbsp;&nbsp;&nbsp;&nbsp;海陵欲以为征南将佐，正隆五年，除南京留守。<br /><br />&nbsp;&nbsp;&nbsp;&nbsp;彦舟有疾，朝臣有传彦舟死者，而彦舟尚无恙，海陵尽杖妄传彦舟死者，以<br /><br />&nbsp;&nbsp;&nbsp;&nbsp;激励之。无何竟死于汴，年五十五。遗表言“伐宋当先取淮南”云。<br /><br />&nbsp;&nbsp;&nbsp;&nbsp;徐文，字彦武，莱州掖县人，徙胶水。少时贩盐为业，往来濒海数州，刚勇<br /><br />&nbsp;&nbsp;&nbsp;&nbsp;尚气，侪辈皆惮之。宋季盗起，募战士，为密州板桥左十将。勇力过人，挥巨刀<br /><br />&nbsp;&nbsp;&nbsp;&nbsp;重五十斤，所向无前，人呼为“徐大刀”。后隶王龙图麾下，与夏人战，生擒一<br /><br />&nbsp;&nbsp;&nbsp;&nbsp;将，补进武校尉。东还，破群贼杨进等，转承信郎。<br /><br />&nbsp;&nbsp;&nbsp;&nbsp;宋康王渡江，召文为枢密院准备将，擒苗傅及韩世绩，以功迁淮东、浙西、<br /><br />&nbsp;&nbsp;&nbsp;&nbsp;沿海水军都统制。诸将忌其材勇。是时，李成、孔彦舟皆归齐，宋人亦疑文有北<br /><br />&nbsp;&nbsp;&nbsp;&nbsp;归志，大将阎皋与文有隙，因而谮之。宋使统制朱师敏来袭文，文乃率战舰数十<br /><br />&nbsp;&nbsp;&nbsp;&nbsp;艘泛海归于齐。齐以文为海、密二州沧海都招捉使兼水军统制，迁海道副都统兼<br /><br />&nbsp;&nbsp;&nbsp;&nbsp;海道总管，赐金带。文以策干刘豫，欲自海道袭临安，豫不能用。齐国废，元帅<br /><br />&nbsp;&nbsp;&nbsp;&nbsp;府承制以文为南京步军都虞候，权马步军都指挥使。天眷元年，破太行贼梁小哥，<br /><br />&nbsp;&nbsp;&nbsp;&nbsp;以本职兼水军统制。朝廷以河南与宋，除文山东路兵马钤辖。<br /><br />&nbsp;&nbsp;&nbsp;&nbsp;宗弼复取河南，文破宋将李宝于濮阳、孟邦杰于登封。宋蒋知军据河阳，文<br /><br />&nbsp;&nbsp;&nbsp;&nbsp;迟明至其城下，使别将攻城东北，自将精锐潜师袭南门。城中悉众救东北，文乃<br /><br />&nbsp;&nbsp;&nbsp;&nbsp;自南门斩关入城。宋军溃去，追击败之。破郭清、郭远于汝州。郑州叛，复取之，<br /><br />&nbsp;&nbsp;&nbsp;&nbsp;击走宋将戚方。河南既平，宗弼劳赏将士，赏文银币鞍马。充行军万户，从宗弼<br /><br />&nbsp;&nbsp;&nbsp;&nbsp;取庐、濠等州，超换武义将军。知济州，在职七年，移知泰安军。海陵即位，录<br /><br />&nbsp;&nbsp;&nbsp;&nbsp;旧功，累迁中都兵马都指挥使，赐金带，改浚州防御使。未几，海陵谋伐宋，改<br /><br />&nbsp;&nbsp;&nbsp;&nbsp;行都水监，监造战船于通州。<br /><br />&nbsp;&nbsp;&nbsp;&nbsp;东海县人徐元、张旺作乱，县人房真等三人走海州，及走总管府，上变。州、<br /><br />&nbsp;&nbsp;&nbsp;&nbsp;府皆遣使效随真等诣东海观贼形势，皆为贼所害。州、府合兵攻之，累月不下。<br /><br />&nbsp;&nbsp;&nbsp;&nbsp;海陵且欲伐宋，恶闻其事，诏文与步军指挥使张弘信、同知大兴尹李惟忠、宿直<br /><br />&nbsp;&nbsp;&nbsp;&nbsp;将军萧阿率舟师九百浮海讨之，谓文等曰：“朕意不在一邑，将以试舟师耳。”<br /><br />&nbsp;&nbsp;&nbsp;&nbsp;文等至东海，与贼战，败之，斩首五千余级，获徐元、张旺，余众请降。是役也，<br /><br />&nbsp;&nbsp;&nbsp;&nbsp;张弘信行至莱州，称疾留止，日与妓乐饮酒。海陵闻之，师还，杖弘信二百。文<br /><br />&nbsp;&nbsp;&nbsp;&nbsp;迁定海军节度使。房真三人官赏有差。死贼者皆赠官三级，以银百两、绢百匹赐<br /><br />&nbsp;&nbsp;&nbsp;&nbsp;其家。<br /><br />&nbsp;&nbsp;&nbsp;&nbsp;大定二年，诣阙自陈年老目昏，恳求致仕。许之。以覃恩迁龙虎卫上将军，<br /><br />&nbsp;&nbsp;&nbsp;&nbsp;卒于家。<br /><br />&nbsp;&nbsp;&nbsp;&nbsp;施宜生，字明望，邵武人也。博闻强记，未冠，由乡贡入太学。宋政和四年，<br /><br />&nbsp;&nbsp;&nbsp;&nbsp;擢上舍第，试学官，授颍州教授。及王师入汴，宜生走江南。复以罪北走齐，上<br /><br />&nbsp;&nbsp;&nbsp;&nbsp;书陈取宋之策，齐以为大总管府议事官。失意于刘麟，左迁彰信军节度判官。齐<br /><br />&nbsp;&nbsp;&nbsp;&nbsp;国废，擢为太常博士，迁殿中侍御史，转尚书吏部员外郎，为本部郎中。寻改礼<br /><br />&nbsp;&nbsp;&nbsp;&nbsp;部，出为隰州刺史。天德二年，用参知政事张浩荐宜生可备顾问，海陵召为翰林<br /><br />&nbsp;&nbsp;&nbsp;&nbsp;直学士，撰《太师梁王宗弼墓铭》，进官两阶。正隆元年，出知深州，召为尚书<br /><br />&nbsp;&nbsp;&nbsp;&nbsp;礼部侍郎，迁翰林侍讲学士。<br /><br />&nbsp;&nbsp;&nbsp;&nbsp;四年冬，为宋国正旦使。宜生自以得罪北走，耻见宋人，力辞，不许。宋命<br /><br />&nbsp;&nbsp;&nbsp;&nbsp;张焘馆之都亭，因间以首丘风之。宜生顾其介不在旁，为C语曰：“今日北风甚<br /><br />&nbsp;&nbsp;&nbsp;&nbsp;劲。”又取几间笔扣之曰：“笔来，笔来。”于是宋始警。其副使耶律辟离剌使<br /><br />&nbsp;&nbsp;&nbsp;&nbsp;还以闻，坐是烹死。<br /><br />&nbsp;&nbsp;&nbsp;&nbsp;初，宜生困于场屋，遇僧善风鉴，谓之曰：“子面有权骨，可公可卿。而视<br /><br />&nbsp;&nbsp;&nbsp;&nbsp;子身之毛，皆逆上，且覆腕，必有以合乎此而后可贵也。”宜生闻其言，大喜，<br /><br />&nbsp;&nbsp;&nbsp;&nbsp;竟从范汝为于建、剑。已而汝为败，变服为佣泰之吴翁家三年。翁异之，一日屏<br /><br />&nbsp;&nbsp;&nbsp;&nbsp;人诘其姓名，宜生曰：“我服佣事惟谨，主人乃亦置疑邪？”翁固诘之，则请其<br /><br />&nbsp;&nbsp;&nbsp;&nbsp;故。翁曰：“日者燕客，执事咸，而汝独孙诸侪，且撤器有叹声，是以识汝非<br /><br />&nbsp;&nbsp;&nbsp;&nbsp;真佣也。”宜生遂告之故。翁赆之金，夜济淮以归。试《一日获熊三十六赋》擢<br /><br />&nbsp;&nbsp;&nbsp;&nbsp;第一，其后竟如僧言。<br /><br />&nbsp;&nbsp;&nbsp;&nbsp;张中孚，字信甫，其先自安定徙居张义堡。父达，仕宋至太师，封庆国公。<br /><br />&nbsp;&nbsp;&nbsp;&nbsp;中孚以父任补承节郎。宗翰围太原，其父战殁，中孚泣涕请迹父尸，乃独率部曲<br /><br />&nbsp;&nbsp;&nbsp;&nbsp;十余人入大军中，竟得其尸以还。累官知镇戎军兼安抚使，屡从吴d、张浚以兵<br /><br />&nbsp;&nbsp;&nbsp;&nbsp;拒大军。浚走巴蜀，中孚权帅事。天会八年，睿宗以左副元帅次泾州，中孚率其<br /><br />&nbsp;&nbsp;&nbsp;&nbsp;将吏来降，睿宗以为镇洮军节度使知渭州，兼泾原路经略安抚使。<br /><br />&nbsp;&nbsp;&nbsp;&nbsp;齐国建，以什一法括民田，籍丁壮为乡军。中孚以为泾原地瘠无良田，且保<br /><br />&nbsp;&nbsp;&nbsp;&nbsp;甲之法行之已习，今遽纷更，人必逃徙，只见其害，未见其利也。竟执不行。时<br /><br />&nbsp;&nbsp;&nbsp;&nbsp;齐政甚急，莫敢违，人为中孚惧，而中孚不之顾。未几齐国废，一路独免掊克之<br /><br />&nbsp;&nbsp;&nbsp;&nbsp;患。<br /><br />&nbsp;&nbsp;&nbsp;&nbsp;天眷初，为陕西诸路节制使知京兆府，朝廷赐地江南，中孚遂入宋。宗弼再<br /><br />&nbsp;&nbsp;&nbsp;&nbsp;定河南、陕西，移文宋人，使归中孚。至汴，就除行台兵部尚书，迁除参知行台<br /><br />&nbsp;&nbsp;&nbsp;&nbsp;尚书省事。明年，拜参知政事。贞元元年，迁尚书左丞，封南阳郡王。三年，以<br /><br />&nbsp;&nbsp;&nbsp;&nbsp;疾告老，乃为济南尹，加开府仪同三司，封宿王。移南京留守，又进封崇王。卒，<br /><br />&nbsp;&nbsp;&nbsp;&nbsp;年五十九，加赠邓王。<br /><br />&nbsp;&nbsp;&nbsp;&nbsp;中孚天性孝友刚毅，与弟中彦居，未尝有间言。喜读书，颇能书翰。其御士<br /><br />&nbsp;&nbsp;&nbsp;&nbsp;卒严而有恩，西人尤畏爱之。葬之日，老稚扶柩流涕盖数万人，至为罢市，其得<br /><br />&nbsp;&nbsp;&nbsp;&nbsp;西人之望如此。正隆例封崇进、原国公。<br /><br />&nbsp;&nbsp;&nbsp;&nbsp;张中彦，字才甫，中孚弟。少以父任仕宋，为泾原副将，知德顺军事。睿宗<br /><br />&nbsp;&nbsp;&nbsp;&nbsp;经略陕西，中彦降，除招抚使。从下熙、河、阶、成州，授彰武军承宣使，为本<br /><br />&nbsp;&nbsp;&nbsp;&nbsp;路兵马钤辖，迁都总管。<br /><br />&nbsp;&nbsp;&nbsp;&nbsp;宋将关师古围巩州，与秦凤李彦琦会兵攻之。王师下饶风关，得金、洋诸州，<br /><br />&nbsp;&nbsp;&nbsp;&nbsp;以中彦领兴元尹，抚辑新附。师还，代彦琦为秦凤经略使。秦州当要冲而城不可<br /><br />&nbsp;&nbsp;&nbsp;&nbsp;守，中彦徙治北山，因险为垒，今秦州是也。筑腊家诸城，以扼蜀道。帅秦凡十<br /><br />&nbsp;&nbsp;&nbsp;&nbsp;年，改泾原路经略使知平凉府。<br /><br />&nbsp;&nbsp;&nbsp;&nbsp;朝廷以河南、陕西赐宋，中孚以官守随例当留关中。熙河经略使慕洧谋入夏，<br /><br />&nbsp;&nbsp;&nbsp;&nbsp;将窥关、陕，中彦与环庆赵彬会两路兵讨之，洧败入于夏。中彦与兄中孚俱至临<br /><br />&nbsp;&nbsp;&nbsp;&nbsp;安，被留，以为龙神卫四厢都指挥使，清远军承宣使，提举佑神观，靖海军节度<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;皇统初，恢复河南，诏征中彦兄弟北归，为静难军节度使，历彰化军、凤翔<br /><br />&nbsp;&nbsp;&nbsp;&nbsp;尹，改尹庆阳，兼庆原路兵马都总管、宁州刺史。宗室宗渊殴死僚佐梁郁。郁远<br /><br />&nbsp;&nbsp;&nbsp;&nbsp;人，家贫无能赴告者。中彦力为正其罪，竟置于法。改彰德军节度使，均赋调法，<br /><br />&nbsp;&nbsp;&nbsp;&nbsp;奸豪无所蔽匿，人服其明。<br /><br />&nbsp;&nbsp;&nbsp;&nbsp;正隆营汴京新宫，中彦采运关中材木。青峰山巨木最多，而高深阻绝，唐、<br /><br />&nbsp;&nbsp;&nbsp;&nbsp;宋以来不能致。中彦使构崖驾壑，起长桥十数里，以车运木，若行平地，开六盘<br /><br />&nbsp;&nbsp;&nbsp;&nbsp;山水洛之路，遂通汴梁。明年，作河上浮梁，复领其役。舟之始制，匠者未得其<br /><br />&nbsp;&nbsp;&nbsp;&nbsp;法，中彦手制小舟才数寸许，不假胶漆而首尾自相钩带，谓之“鼓子卯”，诸匠<br /><br />&nbsp;&nbsp;&nbsp;&nbsp;无不骇服，其智巧如此。浮梁巨舰毕功，将发旁郡民曳之就水。中彦召役夫数十<br /><br />&nbsp;&nbsp;&nbsp;&nbsp;人，治地势顺下倾泻于河，取新秫秸密布于地，复以大木限其旁，凌晨督众乘霜<br /><br />&nbsp;&nbsp;&nbsp;&nbsp;滑曳之，殊不劳力而致诸水。<br /><br />&nbsp;&nbsp;&nbsp;&nbsp;俄迁平阳。海陵将伐宋，驿召赴阙，授西蜀道行营副都统制，赐细铠，使先<br /><br />&nbsp;&nbsp;&nbsp;&nbsp;取散关俟后命。世宗即位，赦书至凤翔，诸将惶惑不能决去就，中彦晓譬之，诸<br /><br />&nbsp;&nbsp;&nbsp;&nbsp;将感悟，受诏。上召中彦入朝，以军付统军合喜。及见，上赐以所御通犀带，封<br /><br />&nbsp;&nbsp;&nbsp;&nbsp;宗国公。寻为吏部尚书。上疏曰：“古者关市讥而不征，今使掌关市者征而不讥。<br /><br />&nbsp;&nbsp;&nbsp;&nbsp;苛留行旅，至披剔囊笥甚于剽掠，有伤国体，乞禁止。”从之。<br /><br />&nbsp;&nbsp;&nbsp;&nbsp;逾年，除南京留守。时淮楚用兵，土民与戍兵杂居，讼牒纷纭，所司皆依违<br /><br />&nbsp;&nbsp;&nbsp;&nbsp;不决。中彦得戍兵为盗者，悉论如法，帅府怒其专决，劾奏之，朝廷置而不问。<br /><br />&nbsp;&nbsp;&nbsp;&nbsp;秩满，转真定尹兼河北西路兵马都总管。未几，致仕，西归京兆。明年，起为临<br /><br />&nbsp;&nbsp;&nbsp;&nbsp;洮尹兼熙秦路兵马都总管。巩州刘海构乱，既败，籍民之从乱者数千人，中彦惟<br /><br />&nbsp;&nbsp;&nbsp;&nbsp;论为首者戮之。<br /><br />&nbsp;&nbsp;&nbsp;&nbsp;西羌吹折、密臧、陇逋、庞拜四族恃险不服，使侍御史沙醇之就中彦论方略，<br /><br />&nbsp;&nbsp;&nbsp;&nbsp;中彦曰：“此羌服叛不常，若非中彦自行，势必不可。”即至积石达南寺，酋长<br /><br />&nbsp;&nbsp;&nbsp;&nbsp;四人来，与之约降，事遂定，赏而遣之。还奏，上大悦，遣张汝玉驰驿劳之，赐<br /><br />&nbsp;&nbsp;&nbsp;&nbsp;以球文金带，用郊恩加仪同三司。以疾卒官，年七十五。百姓哀号辍市，立像祀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;赞曰：自古健将武夫，其不才者，遭世变迁，卖降恐后。此其常态，君子之<br /><br />&nbsp;&nbsp;&nbsp;&nbsp;所不责也，郦琼、徐文是已。施宜生反覆壬人，李成盗贼之靡，孔彦舟渔色亲出，<br /><br />&nbsp;&nbsp;&nbsp;&nbsp;自绝人类，又何责也。张中孚、中彦虽有小惠足称，然以宋大臣之子，父战没于<br /><br />&nbsp;&nbsp;&nbsp;&nbsp;金，若金若齐，义皆不共戴天之仇。金以地与齐则甘心臣齐，以地归宋则忍耻臣<br /><br />&nbsp;&nbsp;&nbsp;&nbsp;宋，金取其地则又比肩臣金，若趋市然，唯利所在，于斯时也，岂复知所谓纲常<br /><br />&nbsp;&nbsp;&nbsp;&nbsp;也哉。吁！<br /><br />&nbsp;&nbsp;&nbsp;&nbsp;宇文虚中，字叔通，蜀人。初仕宋，累官资政殿大学士。天会四年，宋少帝<br /><br />&nbsp;&nbsp;&nbsp;&nbsp;已结盟，宗望班师至孟阳，宋姚平仲乘夜来袭，明日复进兵围汴。少帝使虚中诣<br /><br />&nbsp;&nbsp;&nbsp;&nbsp;宗望军，告以袭兵皆将帅自为之，复请和议如初，且视康王安否。顷之，台谏以<br /><br />&nbsp;&nbsp;&nbsp;&nbsp;和议归罪虚中，罢为青州，复下迁祠职。建炎元年，贬韶州。二年，康王求可为<br /><br />&nbsp;&nbsp;&nbsp;&nbsp;奉使者，虚中自贬中应诏，复资政殿大学士，为祈请使。是时，兴兵伐宋，已留<br /><br />&nbsp;&nbsp;&nbsp;&nbsp;王伦、朱弁不遣，虚中亦被留，实天会六年也。朝廷方议礼制度，颇爱虚中有才<br /><br />&nbsp;&nbsp;&nbsp;&nbsp;艺，加以官爵，虚中即受之，与韩P辈俱掌词命。明年，洪皓至上京，见虚中，<br /><br />&nbsp;&nbsp;&nbsp;&nbsp;甚鄙之。<br /><br />&nbsp;&nbsp;&nbsp;&nbsp;天会十三年，熙宗即位。宗翰为太保领三省事，封晋国王，乞致仕。批答不<br /><br />&nbsp;&nbsp;&nbsp;&nbsp;允，其词虚中作也。天眷间，累官翰林学士知制诰兼太常卿，封河内郡开国公。<br /><br />&nbsp;&nbsp;&nbsp;&nbsp;书《太祖睿德神功碑》，进阶金紫光禄大夫。皇统二年，宋人请和，其誓表曰：<br /><br />&nbsp;&nbsp;&nbsp;&nbsp;“自来流移在南之人，经官陈说，愿自归者，更不禁止。上国之于弊邑，亦乞并<br /><br />&nbsp;&nbsp;&nbsp;&nbsp;用此约。”于是，诏尚书省移文宋国，理索张中孚、张中彦、郑亿年、杜充、张<br /><br />&nbsp;&nbsp;&nbsp;&nbsp;孝纯、宇文虚中、王进家属，发遣李正民、毕良史还宋，惟孟庾去留听其所欲。<br /><br />&nbsp;&nbsp;&nbsp;&nbsp;时虚中子师瑗仕宋，至转运判官，携家北来。四年，转承旨，加特进。迁礼部尚<br /><br />&nbsp;&nbsp;&nbsp;&nbsp;书，承旨如故。<br /><br />&nbsp;&nbsp;&nbsp;&nbsp;虚中恃才轻肆，好讥讪，凡见女直人辄以矿卤目之，贵人达官往往积不能平。<br /><br />&nbsp;&nbsp;&nbsp;&nbsp;虚中尝撰宫殿榜署，本皆嘉美之名，恶虚中者`其字以为谤讪朝廷，由是媒f以<br /><br />&nbsp;&nbsp;&nbsp;&nbsp;成其罪矣。六年二月，唐括酬斡家奴杜天佛留告虚中谋反，诏有司鞫治无状，乃<br /><br />&nbsp;&nbsp;&nbsp;&nbsp;罗织虚中家图书为反具，虚中曰：“死自吾分。至于图籍，南来士大夫家家有之，<br /><br />&nbsp;&nbsp;&nbsp;&nbsp;高士谈图书尤多于我家，岂亦反耶？”有司承顺风旨并杀士谈，至今冤之。<br /><br />&nbsp;&nbsp;&nbsp;&nbsp;士谈字季默，高琼之后。宣和末，为忻州户曹参军。入朝，官至翰林直学士。<br /><br />&nbsp;&nbsp;&nbsp;&nbsp;虚中、士谈俱有文集行于世。<br /><br />&nbsp;&nbsp;&nbsp;&nbsp;王伦，字正道，故宋宰相王旦弟王勉玄孙。侠邪无赖，年四十余尚与市井恶<br /><br />&nbsp;&nbsp;&nbsp;&nbsp;少群游汴中。天会五年，宋人以伦为假刑部侍郎，与阁门舍人朱弁充通问使。是<br /><br />&nbsp;&nbsp;&nbsp;&nbsp;时，方议伐宋，凡宋使者如伦及宇文虚中、魏行可、顾纵、张邵等，皆留之不遣。<br /><br />&nbsp;&nbsp;&nbsp;&nbsp;居数年，伦久困，乃唱为和议求归。元帅府使人谓之曰：“此非江南情实，特汝<br /><br />&nbsp;&nbsp;&nbsp;&nbsp;自为此言耳。”伦曰：“使事有指，不然何为来哉。惟元帅察之。”<br /><br />&nbsp;&nbsp;&nbsp;&nbsp;天会十年，刘豫连岁出师皆无功，挞懒为元帅左监军经略南边，密主和议，<br /><br />&nbsp;&nbsp;&nbsp;&nbsp;乃遣伦归。先此，宋已遣使乞和，朝廷未之许也。伦见康王言和议事，康王大喜，<br /><br />&nbsp;&nbsp;&nbsp;&nbsp;迁伦官，并官其子弟。宋方与齐用兵，未可和。<br /><br />&nbsp;&nbsp;&nbsp;&nbsp;天会十五年，康王闻天水郡王已薨，以伦假直学士来请其丧，使伦请挞懒曰：<br /><br />&nbsp;&nbsp;&nbsp;&nbsp;“河南之地，上国既不自有，与其封刘豫，曷若归之赵氏？”是岁，刘豫受封已<br /><br />&nbsp;&nbsp;&nbsp;&nbsp;八年，不能自立其国，尚勤屯戍，朝廷厌其无能为也，乃废刘豫。挞懒以左副元<br /><br />&nbsp;&nbsp;&nbsp;&nbsp;帅守汴京，于是伦适至。挞懒，太祖从父兄弟，于熙宗为祖行。太宗长子宗磐以<br /><br />&nbsp;&nbsp;&nbsp;&nbsp;太师领三省事，位在宗干上。宗翰薨已久，宗干不能与宗磐独抗。明年，天眷元<br /><br />&nbsp;&nbsp;&nbsp;&nbsp;年，挞懒与东京留守宗隽俱入朝，熙宗以宗隽为左丞相。宗隽，太祖子也。挞懒、<br /><br />&nbsp;&nbsp;&nbsp;&nbsp;宗磐、宗隽三人皆跋扈嗜利，阴有异图，遂合议以齐地与宋，自宗干以下争之不<br /><br />&nbsp;&nbsp;&nbsp;&nbsp;能得。以侍郎张通古为诏谕江南使，遣伦先归。<br /><br />&nbsp;&nbsp;&nbsp;&nbsp;明年，宋以伦为端明殿学士，签书枢密院事，进金器千两、银器万两，复来<br /><br />&nbsp;&nbsp;&nbsp;&nbsp;请天水郡王丧柩，及请母韦氏兄弟宗族等。保信军节度使蓝公佐副之。是岁，宗<br /><br />&nbsp;&nbsp;&nbsp;&nbsp;磐、宗隽、挞懒皆以谋反属吏，熙宗诛宗磐、宗隽，以挞懒属尊，赦其死，以为<br /><br />&nbsp;&nbsp;&nbsp;&nbsp;行台尚书省事左丞相，夺其兵权。右副元帅宗弼奏曰：“挞懒、宗磐阴与宋人交<br /><br />&nbsp;&nbsp;&nbsp;&nbsp;通，遂以河南、陕西地与宋人。”会挞懒复谋反，捕而杀之于祁州。伦至上京，<br /><br />&nbsp;&nbsp;&nbsp;&nbsp;有司详读康王表文，不书年，阅进奉状，称礼物不言职贡，上使宰相责问伦曰：<br /><br />&nbsp;&nbsp;&nbsp;&nbsp;“汝但知有元帅，岂知有上国耶。”遂留不遣，遣其副蓝公佐归。<br /><br />&nbsp;&nbsp;&nbsp;&nbsp;三年五月，宗弼复取河南、陕西地，遂伐江南，已渡淮。皇统元年，宋人请<br /><br />&nbsp;&nbsp;&nbsp;&nbsp;和。二年二月，宋端明殿学士何铸、容州观察使曹勋进誓表。三月，遣左副点检<br /><br />&nbsp;&nbsp;&nbsp;&nbsp;赛里、山东西路都转运使刘送天水郡王丧柩，及宋帝母韦氏还江南。五月，<br /><br />&nbsp;&nbsp;&nbsp;&nbsp;李正明、毕良史南归。七月，朱弁、张邵、洪皓南归。<br /><br />&nbsp;&nbsp;&nbsp;&nbsp;四年，以伦为平州路转运使，伦已受命，复辞逊，上曰：“此反复之人也。”<br /><br />&nbsp;&nbsp;&nbsp;&nbsp;遂杀之于上京，年六十一。<br /><br />&nbsp;&nbsp;&nbsp;&nbsp;赞曰：孔子云：“行己有耻，使于四方不辱君命，可谓士矣”。宇文虚中朝<br /><br />&nbsp;&nbsp;&nbsp;&nbsp;至上京，夕受官爵。王伦纨F之子，市井为徒。此岂“行己有耻”之士，可以专<br /><br />&nbsp;&nbsp;&nbsp;&nbsp;使者耶？二子之死虽冤，其自取亦多矣。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2770);">加入书签</a><a
                        href="2769.html">上一页</a>&larr;<a href="index.html">返回列表</a>&rarr;<a
                            href="2771.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2769.html"; var next_page = "2771.html"; var index_page = "index.html"; var sortid = "9"; var article_id = "43"; var chapter_id = "2770"; var articlename = "金史"; var chaptername = " 卷七十九 列传第十七"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>