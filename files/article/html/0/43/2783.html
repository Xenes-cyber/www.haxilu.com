<!DOCTYPE html>
<html>
<head>
<meta charset="gbk" />
<title>金史- 卷九十二 列传第三十-在线阅读-哈西文学网</title>
<meta name="keywords" content="脱脱等，金史， 卷九十二 列传第三十全文， 卷九十二 列传第三十在线阅读 哈西文学网" />
<meta name="description" content="哈西文学网提供脱脱等的金史  卷九十二 列传第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2783.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2783.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十二 列传第三十</h1>
            <div class="link xb">
                <a href="2782.html">上一页</a>&larr;<a href="index.html">返回列表</a>&rarr;<a
                    href="2784.html">下一页</a></div>			
            <div id="BookText">&nbsp;&nbsp;&nbsp;&nbsp;○毛硕李上达曹望之大怀贞卢孝俭卢庸李仆降タ四（本名<br /><br />&nbsp;&nbsp;&nbsp;&nbsp;习显）<br /><br />&nbsp;&nbsp;&nbsp;&nbsp;毛硕，字仲权，甘陵人。宋末，试弓马子弟，硕中选，调高阳关路安抚司准<br /><br />&nbsp;&nbsp;&nbsp;&nbsp;备差使。寻辟河间尉，再辟兵马都监。宗望军至，硕以本部迎降。齐国建，由淮<br /><br />&nbsp;&nbsp;&nbsp;&nbsp;东路第一副将擢知滑州。刘麟伐宋，充行营中军统制军马。天眷间，历汴京路、<br /><br />&nbsp;&nbsp;&nbsp;&nbsp;山东西路兵马都监。皇统元年，权知拱州。宋将张俊据亳州，而柘城酒监房人杰<br /><br />&nbsp;&nbsp;&nbsp;&nbsp;叛以应俊，硕发兵讨之。至柘城，躬扣城门，呼耆老以谕意。县人缚人杰以降。<br /><br />&nbsp;&nbsp;&nbsp;&nbsp;硕径入县署，召百姓慰安之，众皆感悦，刻石纪其事。四年，真授拱州刺史。元<br /><br />&nbsp;&nbsp;&nbsp;&nbsp;帅梁王宗弼承制超武义将军，改知曹州。有书生投书于硕，辞涉谤讪，僚属皆不<br /><br />&nbsp;&nbsp;&nbsp;&nbsp;能堪。硕延之上座，谢曰：“使硕常闻斯言，庶乎寡过。”士论以故嘉之。迁郑<br /><br />&nbsp;&nbsp;&nbsp;&nbsp;州防御使，寻改通州。天德二年，充陕西路转运使。硕以陕右边荒，种艺不过麻、<br /><br />&nbsp;&nbsp;&nbsp;&nbsp;粟、荞麦，赋入甚薄，市井交易惟川绢、干姜，商贾不通，酒税之入耗减，请视<br /><br />&nbsp;&nbsp;&nbsp;&nbsp;汴京、燕京例给交钞通行。而巩、会、德顺道路多险，盐引斤数太重，请一引分<br /><br />&nbsp;&nbsp;&nbsp;&nbsp;作三四，以从轻便。朝廷皆从之。秦州仓粟陈积，而百姓有支移者，止就本州折<br /><br />&nbsp;&nbsp;&nbsp;&nbsp;纳其直，公私便之。改河东南路转运使。上言：“顷者，定立商酒课，不量土产<br /><br />&nbsp;&nbsp;&nbsp;&nbsp;厚薄、户口多寡及今昔物价之增耗，一概理责之，故监官被系，失身破家，折佣<br /><br />&nbsp;&nbsp;&nbsp;&nbsp;逃窜。或为奸吏盗有实钱，而以赊券输官，故河东有积负至四百余万贯，公私苦<br /><br />&nbsp;&nbsp;&nbsp;&nbsp;之。请自今禁约酒官，不得折准赊贷，惟许收用实钱，则官民俱便。”至今行<br /><br />&nbsp;&nbsp;&nbsp;&nbsp;之。秩满，除南京路都转运使。大定六年致仕，卒于家。硕文雅好事，性谨饬，<br /><br />&nbsp;&nbsp;&nbsp;&nbsp;每见古人行事有益于时者，常书置座右，以为莅官之戒云。<br /><br />&nbsp;&nbsp;&nbsp;&nbsp;李上达，字达道，曹州济阴人。在宋时以荫补官，累东平府司户参军。挞懒<br /><br />&nbsp;&nbsp;&nbsp;&nbsp;取东平，上达给军须，号办治。齐国建，为吏部员外郎，摄户部事。刘豫行什一<br /><br />&nbsp;&nbsp;&nbsp;&nbsp;之法，乐岁输多，歉岁寡取之，盖古人助法也。收敛之时，蓄积盖藏，民或不以<br /><br />&nbsp;&nbsp;&nbsp;&nbsp;实输官，官亦不肯尽信，于是告讦起而狱讼繁，公私苦之。上达论其弊，豫改定<br /><br />&nbsp;&nbsp;&nbsp;&nbsp;为五等之制。齐国废，以河南与宋人，上达随地入宋。宗弼复取河南，上达为同<br /><br />&nbsp;&nbsp;&nbsp;&nbsp;知大名尹，按察陕西、河南。是时，关、陕、蒲、解、汝、蔡民饥，上达辄以便<br /><br />&nbsp;&nbsp;&nbsp;&nbsp;宜发仓粟赈百姓。累迁知山东西路转运使。上达到官再期，比旧增三十余万贯。<br /><br />&nbsp;&nbsp;&nbsp;&nbsp;户部以其法颁之邻路。上达长于吏事，能治繁剧，猾吏不能欺，所至称之。卒官，<br /><br />&nbsp;&nbsp;&nbsp;&nbsp;年六十一。<br /><br />&nbsp;&nbsp;&nbsp;&nbsp;曹望之，字景萧，其先临潢人，辽季移家宣德。天会间，以秀民子选充女直<br /><br />&nbsp;&nbsp;&nbsp;&nbsp;字学生。年十四，业成，除西京教授。为元帅府书令史，补正令史，转行台省令<br /><br />&nbsp;&nbsp;&nbsp;&nbsp;史。录教授资，补修武校尉，除右司都事。吏部侍郎田珏素薄望之，望之愿交不<br /><br />&nbsp;&nbsp;&nbsp;&nbsp;肯纳，遂与蔡松年、许霖构致党狱。改行台吏部员外郎。<br /><br />&nbsp;&nbsp;&nbsp;&nbsp;海陵为相，尝以书致其私，望之不从。天德元年，调同知石州军州事，坐事<br /><br />&nbsp;&nbsp;&nbsp;&nbsp;免。丁母忧，久之，除绛阳军节度副使，入为户部员外郎。诏买牛万头给按出虎<br /><br />&nbsp;&nbsp;&nbsp;&nbsp;八猛安徙居南京者，望之主给之。撒八反，转致甲仗八万自持菔溲嘧映恰Ｔ嗣<br /><br />&nbsp;&nbsp;&nbsp;&nbsp;八十万斛由蔡水入淮，馈伐宋诸军，期以一日。望之如期集事。进本部郎中，特<br /><br />&nbsp;&nbsp;&nbsp;&nbsp;赐进士及第。<br /><br />&nbsp;&nbsp;&nbsp;&nbsp;大定初，讨窝斡，望之主军食，给与有节，凡省粮三十万石，省v草五十万<br /><br />&nbsp;&nbsp;&nbsp;&nbsp;石。帅府以捷入告，议者欲遂罢转输，望之以为元恶未诛，不可弛备。既而大军<br /><br />&nbsp;&nbsp;&nbsp;&nbsp;追讨，果赖以济。以劳进一阶，兼同修国史。请于大盐泺设官榷盐，听民以米贸<br /><br />&nbsp;&nbsp;&nbsp;&nbsp;易，民成聚落，可以固边圉，其利无穷。从之。其后凡贮米二十余万石。及东北<br /><br />&nbsp;&nbsp;&nbsp;&nbsp;路岁饥，赖以济者不可胜数。<br /><br />&nbsp;&nbsp;&nbsp;&nbsp;三年，上曰：“自正隆兵兴，农桑失业，猛安谋克屯田多不如法。”诏遣户<br /><br />&nbsp;&nbsp;&nbsp;&nbsp;部侍郎魏子平、大兴少尹同知中都转运事李涤、礼部侍郎李愿、礼部郎中移剌道、<br /><br />&nbsp;&nbsp;&nbsp;&nbsp;户部员外郎完颜兀古出、监察御史夹谷阿里补及望之分道劝农，廉问职官臧否。<br /><br />&nbsp;&nbsp;&nbsp;&nbsp;望之还言，乞汰诸路胥吏，可减其半。诏胥吏如故。于是始禁用贴书云。迁本部<br /><br />&nbsp;&nbsp;&nbsp;&nbsp;侍郎，领复实缮修大内财用，费用大省。复以劳进阶，上召见谕勉之。<br /><br />&nbsp;&nbsp;&nbsp;&nbsp;望之家奴袁一言涉妖妄，大兴府鞫治。望之恐，使户部令史刘公辅问其事于<br /><br />&nbsp;&nbsp;&nbsp;&nbsp;大兴少尹王全，全具其事语公辅，公辅以语望之。御史台劾奏刘公辅言泄狱情。<br /><br />&nbsp;&nbsp;&nbsp;&nbsp;上曰：“妖妄之言，交相传说何也？”于是，望之决杖一百，王全杖八十，刘公<br /><br />&nbsp;&nbsp;&nbsp;&nbsp;辅杖一百五十，除名。<br /><br />&nbsp;&nbsp;&nbsp;&nbsp;顷之，运河堙塞，世宗出郊见之，问其故。主者奏曰：“户部不肯经画，岁<br /><br />&nbsp;&nbsp;&nbsp;&nbsp;久以致如此。”上责望之曰：“有水运不浚治，乃用陆运，烦费民力，罪在汝等，<br /><br />&nbsp;&nbsp;&nbsp;&nbsp;其往治之。”尚书省奏当用夫役数万人。上曰：“方春耕作，不可劳民。以宫籍<br /><br />&nbsp;&nbsp;&nbsp;&nbsp;监户及摘东宫、诸王人从充役，若不足即以五百里内军夫补之。”<br /><br />&nbsp;&nbsp;&nbsp;&nbsp;《太宗实录》成，监修国史纥石烈良弼赐金带一、重彩二十端。同修国史张<br /><br />&nbsp;&nbsp;&nbsp;&nbsp;景仁、刘仲渊、望之皆赐银币有差。望之叹赏薄，谓人曰：“栽花接本乃加爵命，<br /><br />&nbsp;&nbsp;&nbsp;&nbsp;勤劳者不迁官。”无何，张景仁迁翰林学士，望之又曰：“止与他人便遣，独不<br /><br />&nbsp;&nbsp;&nbsp;&nbsp;及我哉。”世宗闻之，出望之德州防御使，谓之曰：“汝为人能干而心不忠实。<br /><br />&nbsp;&nbsp;&nbsp;&nbsp;朕前往安州春水，人言汝无事君之义。朕敕臣下，有过即当谏争。汝但面从，退<br /><br />&nbsp;&nbsp;&nbsp;&nbsp;则谤议，此不忠不孝也。汝自五品起迁四品，《太宗皇帝实录》成，优赐银币，<br /><br />&nbsp;&nbsp;&nbsp;&nbsp;不思尽心竭力，惟官赏是觊。今出汝于外，宜改心涤虑。不然，则身亦莫保。”<br /><br />&nbsp;&nbsp;&nbsp;&nbsp;望之到德州，有惠政，百姓为立生祠。改同知西京留守事。<br /><br />&nbsp;&nbsp;&nbsp;&nbsp;上书论便宜事：其一，论山东、河北猛安谋克与百姓杂处，民多失业。陈、<br /><br />&nbsp;&nbsp;&nbsp;&nbsp;蔡、汝、颍之间土广人稀，宜徙百姓以实其处，复数年之赋以安辑之。百姓亡命<br /><br />&nbsp;&nbsp;&nbsp;&nbsp;及避役军中者，阅实其人，使还本贯。或编近县以为客户，或留为佃户者，亦籍<br /><br />&nbsp;&nbsp;&nbsp;&nbsp;其姓名。州县与猛安事干涉者无相党匿，庶几军民协和，盗贼弭息。其二，论荐<br /><br />&nbsp;&nbsp;&nbsp;&nbsp;举之法虚文无实。宰相拔擢及其所识，不及其所不识。内外官所举亦辄不用，或<br /><br />&nbsp;&nbsp;&nbsp;&nbsp;指以为朋党，遂不敢复举。宜令宰执岁举三品二人，御史大夫以下内外官终秩举<br /><br />&nbsp;&nbsp;&nbsp;&nbsp;二人，自此以下以品杀为差等。终秩不举者遇转官勒不迁，三品者削后任俸三月。<br /><br />&nbsp;&nbsp;&nbsp;&nbsp;其举者已改除，吏部以类品第，季而上之。三品阙则于类第四品中补授，四品五<br /><br />&nbsp;&nbsp;&nbsp;&nbsp;品以下视此为差。其待以不次者，宰执具才行功实以闻。举当否罪当如律。廉介<br /><br />&nbsp;&nbsp;&nbsp;&nbsp;之士老于令幕无举主者、七考无赃私罪者，准朝官三考劳叙。吏部每季图上外路<br /><br />&nbsp;&nbsp;&nbsp;&nbsp;职官姓名，路为一图，大书赃污者于其名下，使知畏慎。外任五品以上官改除，<br /><br />&nbsp;&nbsp;&nbsp;&nbsp;令代之者具功过以闻。年六十以上者，终更赴调，有司察其视听精力，老疾不堪<br /><br />&nbsp;&nbsp;&nbsp;&nbsp;厘务，给以半禄罢遣。其三，论守边将帅及沿边州县官渔剥军民，擅兴力役，宜<br /><br />&nbsp;&nbsp;&nbsp;&nbsp;岁遣监察御史周行察之。边部有讼，招讨司无得辄遣白身人征断，宜于省部有出<br /><br />&nbsp;&nbsp;&nbsp;&nbsp;身女直、契丹人及县令丞簿中择廉能者，因其风俗，略定科条，务为简易。征断<br /><br />&nbsp;&nbsp;&nbsp;&nbsp;羊马入官籍数，如边部遇饥馑，即以此赈给之。招讨及都监视事，宜限边部馈送<br /><br />&nbsp;&nbsp;&nbsp;&nbsp;驼马。招讨司女直人户，或撷野菜以济艰食，而军中旧籍马死，则一村均钱补买，<br /><br />&nbsp;&nbsp;&nbsp;&nbsp;往往鬻妻子、卖耕牛以备之。臣恐数年之后，边防困弊，临时赈济，费财十倍而<br /><br />&nbsp;&nbsp;&nbsp;&nbsp;无益，早为之所，则财用省而边备实矣。官给军箭用尽，则市以补之，皆朽钝不<br /><br />&nbsp;&nbsp;&nbsp;&nbsp;堪用，可每岁给官箭一分，以补其阙。边民阙食给米，地远负重，往往就仓贱卖<br /><br />&nbsp;&nbsp;&nbsp;&nbsp;而去，可计口支钱，则公私两便。陕西正副，宜如猛安谋克用土人一员，队将亦<br /><br />&nbsp;&nbsp;&nbsp;&nbsp;宜参用土人，久居其任。增弓箭田，复其赋役。以廉吏为提举，举察总管府以下<br /><br />&nbsp;&nbsp;&nbsp;&nbsp;官。农隙校阅，以严武备。则太平之时有经略之制矣。<br /><br />&nbsp;&nbsp;&nbsp;&nbsp;又论六盐场用人，宜令户部公议辟举。论漕运，先计河仓见在几何，通州容<br /><br />&nbsp;&nbsp;&nbsp;&nbsp;受几何，京师岁费几何。今近河州县岁税或六七万石，小民有入资之费，富室收<br /><br />&nbsp;&nbsp;&nbsp;&nbsp;转输之利，宜计实数以科税入。论民间私钱苦恶，宜以官钱五百易私钱千，期以<br /><br />&nbsp;&nbsp;&nbsp;&nbsp;一月易之，过期以销钱法坐之。论州府力役钱物，户部颁印署白簿，使尽书之，<br /><br />&nbsp;&nbsp;&nbsp;&nbsp;以俟审阅，有畏避不书者坐之。论工部营造调发，妨民生业。诸路射粮军约量人<br /><br />&nbsp;&nbsp;&nbsp;&nbsp;数，习武艺，期以三年成，以息调民。<br /><br />&nbsp;&nbsp;&nbsp;&nbsp;书奏，多见采纳。以本官行六部事于北边，召拜户部尚书。上数之曰：“汝<br /><br />&nbsp;&nbsp;&nbsp;&nbsp;前为侍郎，以不忠外补，颇能练习钱谷，故任以尚书之重，宜改前非，以图新效<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;是时，户部尚书高德基坐高估俸粟责降，世宗念望之吝出纳或惩德基也，既<br /><br />&nbsp;&nbsp;&nbsp;&nbsp;出，使人谕之曰：“勿以高德基下粟直，要在平估而已。”十五年新宫成，世宗<br /><br />&nbsp;&nbsp;&nbsp;&nbsp;幸新宫，敕望之曰：“新宫中所须，毋取于民间也。”有良民夫妇质身于东京留<br /><br />&nbsp;&nbsp;&nbsp;&nbsp;守完颜彀英家，期终而不遣，尚书省下东京鞫治。望之言彀英为留守，其同官必<br /><br />&nbsp;&nbsp;&nbsp;&nbsp;且阿徇，不肯穷竟，当移他州。<br /><br />&nbsp;&nbsp;&nbsp;&nbsp;望之久习事，有治钱谷名，性刚愎，颇沾沾自露，希觊执政。而刑部尚书梁<br /><br />&nbsp;&nbsp;&nbsp;&nbsp;肃自详问宋国使还，世宗尝欲以为执政，久而未用，亦颇炫耀求进。世宗谓左丞<br /><br />&nbsp;&nbsp;&nbsp;&nbsp;相纥石烈良弼曰：“曹望之、梁肃急于见知，涉于躁进。”遂出梁肃为济南尹。<br /><br />&nbsp;&nbsp;&nbsp;&nbsp;数年，乃召拜参知政事。而望之终于户部尚书，年五十六。世宗惜其未及用，赐<br /><br />&nbsp;&nbsp;&nbsp;&nbsp;钱三千贯，敕使致祭，赙银五百两、重彩二十端、绢二百匹，以其子渊为奉御，<br /><br />&nbsp;&nbsp;&nbsp;&nbsp;泽为笔砚承奉。<br /><br />&nbsp;&nbsp;&nbsp;&nbsp;其后，尚辇局举出身人年六十余可以临事，世宗曰：“岂为此辈惜官邪，但<br /><br />&nbsp;&nbsp;&nbsp;&nbsp;此辈专以盗取官钱为谋生计，不可用也。”由是欲更改监临格式，以问户部尚书<br /><br />&nbsp;&nbsp;&nbsp;&nbsp;刘玮。玮恐监官谤己，不肯实对。世宗因思望之，叹曰：“不如望之之敢行也。”<br /><br />&nbsp;&nbsp;&nbsp;&nbsp;望之初不学，及贵，稍知读书，遂刻苦自致，有诗集三十卷。<br /><br />&nbsp;&nbsp;&nbsp;&nbsp;大怀贞，字子正，辽阳人。皇统五年，除x门祗候，三迁东上阁门使。丁母<br /><br />&nbsp;&nbsp;&nbsp;&nbsp;忧，起复符宝郎，累官右宣徽使。正隆伐宋，为武胜军都总管。大定二年，除<br /><br />&nbsp;&nbsp;&nbsp;&nbsp;州防御使兼押军万户，改沂州，再迁彰国、安武军节度使。县尉获盗，得一旗，<br /><br />&nbsp;&nbsp;&nbsp;&nbsp;上图亢宿。诘之，有谋叛状，株连几万人。怀贞当以乱民之刑，请诛其首乱者十<br /><br />&nbsp;&nbsp;&nbsp;&nbsp;八人，余皆释之。尝以私忌饭僧数人，就中一僧异常，怀贞问曰：“汝何许人也？”<br /><br />&nbsp;&nbsp;&nbsp;&nbsp;对曰：“山西人。”复问：“曾为盗杀人否？”对曰：“无之。”后三日诘盗，<br /><br />&nbsp;&nbsp;&nbsp;&nbsp;果引此僧，皆服其明察。改兴中尹。锦州富民萧鹤寿途中杀人，匿府少尹家，有<br /><br />&nbsp;&nbsp;&nbsp;&nbsp;司捕不得，怀贞以计取之，置于法。改彰德军节度使，卒。<br /><br />&nbsp;&nbsp;&nbsp;&nbsp;卢孝俭，宣德州人。登天眷二年第，调宪州军事判官，补尚书省令史，累官<br /><br />&nbsp;&nbsp;&nbsp;&nbsp;太原少尹。大定二年，陕西用兵，尚书省发本路税粟赴平凉充军实，期甚严迫。<br /><br />&nbsp;&nbsp;&nbsp;&nbsp;孝俭辄易以金帛，驰至平凉，用省而不失期，并人称之。用廉，进官二阶，迁同<br /><br />&nbsp;&nbsp;&nbsp;&nbsp;知广宁尹。广宁大饥，民多流亡失业，乃借僧粟，留其一岁之用，使平其价市与<br /><br />&nbsp;&nbsp;&nbsp;&nbsp;贫民，既以救民，僧亦获利。累迁山东东路转运使。孝俭素褊躁，与同僚王公谨<br /><br />&nbsp;&nbsp;&nbsp;&nbsp;失欢。其子尝私用官帑，孝俭不知也。既而改河北西路转运使，公谨乃发其事。<br /><br />&nbsp;&nbsp;&nbsp;&nbsp;孝俭闻被逮，莫测所以，行至章丘，自缢死。<br /><br />&nbsp;&nbsp;&nbsp;&nbsp;卢庸，字子宪，蓟州丰润人。大定二十八年进士，调唐州军事判官，再调定<br /><br />&nbsp;&nbsp;&nbsp;&nbsp;平县令。庸治旧堰，引泾水溉田，民赖其利。补尚书省令史，除南京转运副使，<br /><br />&nbsp;&nbsp;&nbsp;&nbsp;改中都户籍判官。察廉，迁礼部主事，累官凤翔治中。大安三年，征陕西屯田军<br /><br />&nbsp;&nbsp;&nbsp;&nbsp;卫中都，以庸签三司事，主兵食。至潞州，放还屯田军，庸改乾州刺史，入为吏<br /><br />&nbsp;&nbsp;&nbsp;&nbsp;部郎中。至宁元年，改陕西按察副使。夏人犯边，庸缮治平凉城池，积刍粟，团<br /><br />&nbsp;&nbsp;&nbsp;&nbsp;结土兵为备。<br /><br />&nbsp;&nbsp;&nbsp;&nbsp;十一月，夏人掠镇戎，陷泾、，遂围平凉。庸矢尽，募人取夏兵射城上箭<br /><br />&nbsp;&nbsp;&nbsp;&nbsp;以济急用，出府库赏有功者，人乐为死，平凉赖以完。贞v二年，庸移书陕西行<br /><br />&nbsp;&nbsp;&nbsp;&nbsp;省仆散端，大概谓庆阳、平凉、德顺陕西重地，长安以西为厄塞，当重兵屯守。<br /><br />&nbsp;&nbsp;&nbsp;&nbsp;诏赏平凉功，庸进官四阶，迁按察转运使。三年，诏诸道按察司讲究防秋，庸陈<br /><br />&nbsp;&nbsp;&nbsp;&nbsp;便宜曰：“自涎又粱石，虽多沟坂，无长河大山为之屏蔽，恃弓箭手以御侮，<br /><br />&nbsp;&nbsp;&nbsp;&nbsp;其人皆刚猛善斗，熟于地利，夏人畏之。向者徙屯他所，夏人即时犯边，此近年<br /><br />&nbsp;&nbsp;&nbsp;&nbsp;深患也。人情乐土，且耕且战，缓急将自奋。”又曰：“防秋之际，宜先清野。”<br /><br />&nbsp;&nbsp;&nbsp;&nbsp;又曰：“掌军之官不宜临时易代，兵家所忌，将非其人，屡代何益？”无何，有<br /><br />&nbsp;&nbsp;&nbsp;&nbsp;言庸老不胜任者，即罢之。未几，改定海军节度使，山东乱，不能赴，按察司劾<br /><br />&nbsp;&nbsp;&nbsp;&nbsp;之，当夺两官，审理官直之。庸以病请求医药，遂致仕。兴定三年，卒。<br /><br />&nbsp;&nbsp;&nbsp;&nbsp;李疲字子友，定州安喜人。中天眷二年进士，调辽山簿，累官户部主事。<br /><br />&nbsp;&nbsp;&nbsp;&nbsp;丁母忧，起复旧职，除同知河东南路转运使事。大定初，改同知中都路都转运使<br /><br />&nbsp;&nbsp;&nbsp;&nbsp;事。仆散忠义行省事于汴京，奏颇桓，世宗曰：“李品街尉╃茕钍拢行省可<br /><br />&nbsp;&nbsp;&nbsp;&nbsp;他选也。”三年，权知登闻检院，再迁户部侍郎。上曰：“户部财用出入，朕难<br /><br />&nbsp;&nbsp;&nbsp;&nbsp;其人。卿非旧劳，资叙尚浅，勿以秩满例升三品，因循岁月，若不自勉，必不汝<br /><br />&nbsp;&nbsp;&nbsp;&nbsp;贷。”泼砍会与高德基屏人私语。上闻而怪之，问右丞石琚曰：“李乒何如<br /><br />&nbsp;&nbsp;&nbsp;&nbsp;人？”琚曰：“亦干事吏耳。”改同知北京留守、沂州防御使。沂南边郡，户部<br /><br />&nbsp;&nbsp;&nbsp;&nbsp;符借民闲田，种禾取藁秸，备警急用度。圃唬骸叭绱嗽蚺┟袷б怠！本咦嘀怪。<br /><br />&nbsp;&nbsp;&nbsp;&nbsp;转运司牒郡输粟朐山，调急夫数万人，是时久雨泥泞，挽运不能前进。魄怖敉<br /><br />&nbsp;&nbsp;&nbsp;&nbsp;朐山刺取其官廪，见储粮数可支半岁，即具其事牒运司，请缓期，毋自困百姓。<br /><br />&nbsp;&nbsp;&nbsp;&nbsp;先是，郡县街陌间听民作廛舍，取其僦直。至是，罢收僦直，廛舍一切撤毁。他<br /><br />&nbsp;&nbsp;&nbsp;&nbsp;郡奉承号令，督百姓必尽撤去，使街陌绳齐矢棘如初时然后止。贫澜堂癯分吻<br /><br />&nbsp;&nbsp;&nbsp;&nbsp;却不齐一者三五所，使巷道端正即已，民便之。改陕西西路转运使，卒。<br /><br />&nbsp;&nbsp;&nbsp;&nbsp;赞曰：毛硕、李上达、曹望之、李浦流，皆金之能吏也。望之悻悻然以求<br /><br />&nbsp;&nbsp;&nbsp;&nbsp;大用，君子无取焉。<br /><br />&nbsp;&nbsp;&nbsp;&nbsp;徒单克宁，本名习显，其先金源县人，徙居比古土之地，后徙置猛安于山东，<br /><br />&nbsp;&nbsp;&nbsp;&nbsp;遂占籍莱州。父况者，官至汾阳军节度使。克宁资质浑厚，寡言笑，善骑射，有<br /><br />&nbsp;&nbsp;&nbsp;&nbsp;勇略，通女直、契丹字。左丞相希尹，克宁母舅。熙宗问希尹表戚中谁可侍卫者，<br /><br />&nbsp;&nbsp;&nbsp;&nbsp;希尹奏曰：“习显可用。”以为符宝祗候。是时，悼后干政，后弟裴满忽土侮克<br /><br />&nbsp;&nbsp;&nbsp;&nbsp;宁，克宁殴之。明日，忽土以告悼后，后曰：“习显刚直，必汝之过也。”已而<br /><br />&nbsp;&nbsp;&nbsp;&nbsp;充护卫，转符宝郎，迁侍卫亲军马步军都指挥使，改忠顺军节度使。<br /><br />&nbsp;&nbsp;&nbsp;&nbsp;克宁娶宗干女嘉祥县主，同母兄蒲甲判大宗正事，海陵心忌之，出为西京留<br /><br />&nbsp;&nbsp;&nbsp;&nbsp;守，构致其罪诛之，因降克宁知滕阳军。历宿州防御使、胡里改路节度使、曷懒<br /><br />&nbsp;&nbsp;&nbsp;&nbsp;路兵马都总管。大定初，诏克宁以本路兵会东京。迁左翼都统。诏与广宁尹仆散<br /><br />&nbsp;&nbsp;&nbsp;&nbsp;浑坦、同知广宁尹完颜岩雅、肇州防御使唐括乌也，从右副元帅完颜谋衍讨契丹<br /><br />&nbsp;&nbsp;&nbsp;&nbsp;窝斡。趋济州。谋衍用契丹降吏s者计策袭贼辎重，克宁与纥石烈志宁为殿，与<br /><br />&nbsp;&nbsp;&nbsp;&nbsp;贼遇于长泺。谋衍使伏兵于左翼之侧。贼二万余蹑吾后，又以骑四百余突出左翼<br /><br />&nbsp;&nbsp;&nbsp;&nbsp;伏兵之间，欲绕出阵后攻我。克宁与善射二十余人拒之。众曰：“贼众我寡，不<br /><br />&nbsp;&nbsp;&nbsp;&nbsp;若与伏兵合击，或与大军相依，可以万全。”克宁曰：“不可。若贼出阵后，则<br /><br />&nbsp;&nbsp;&nbsp;&nbsp;前后夹击，我败矣，大军不可俟也。”于是奋击，贼乃却。左翼万户襄与大军合<br /><br />&nbsp;&nbsp;&nbsp;&nbsp;击之，贼遂败，追奔十余里，二年四月一日也。越九日，复追及贼于W{雨松}河。<br /><br />&nbsp;&nbsp;&nbsp;&nbsp;左翼军先与贼战，克宁以骑二千追掩十五里，贼迫涧不得亟渡，杀伤甚众。贼收<br /><br />&nbsp;&nbsp;&nbsp;&nbsp;军返旆，大军尚未至，克宁令军士下马射贼，贼遂引而南。<br /><br />&nbsp;&nbsp;&nbsp;&nbsp;是时，窝斡已再北，元帅谋衍利卤掠，驻师白泺。世宗讶其持久，遣问之。<br /><br />&nbsp;&nbsp;&nbsp;&nbsp;谋衍曰：“贼骑壮，我骑弱，此少驻所以完养马力也。不然，非益万骑不可胜。”<br /><br />&nbsp;&nbsp;&nbsp;&nbsp;克宁奋然而言曰：“吾马固不少，但帅不得人耳。其意常利虏掠，贼至则引避，<br /><br />&nbsp;&nbsp;&nbsp;&nbsp;贼去则缓随之，故贼常得善牧，而我常拾其蹂践之余，此吾马所以弱也。今诚能<br /><br />&nbsp;&nbsp;&nbsp;&nbsp;更置良帅，虽不益兵，可以有功。不然，骑虽十倍，未见其利也。”朝廷知其议，<br /><br />&nbsp;&nbsp;&nbsp;&nbsp;召还谋衍，以平章政事仆散忠义兼右副元帅。师将发，贼声言乞降。克宁曰：<br /><br />&nbsp;&nbsp;&nbsp;&nbsp;“贼初困蹙，且无降意，所以扬言者，是欲缓吾师期也。不若攻其未备，贼若挫<br /><br />&nbsp;&nbsp;&nbsp;&nbsp;衄，则其降必速。如其不降，乘其怠而急击之，可一战而定也。”忠义以为然，<br /><br />&nbsp;&nbsp;&nbsp;&nbsp;乃与克宁出中路，遂败贼兵于罗不鲁之地。贼奔七渡河，负险为栅，克宁觇知贼<br /><br />&nbsp;&nbsp;&nbsp;&nbsp;栅之背其势可上，乃潜师夜登，俯射之，大军自下攻，贼溃，皆遁去。<br /><br />&nbsp;&nbsp;&nbsp;&nbsp;契丹平，克宁除太原尹。未阅月，宋吴U侵陕右，元帅左都监徒单合喜乞益<br /><br />&nbsp;&nbsp;&nbsp;&nbsp;兵，遣克宁佩金牌，驻军平凉。诏合喜曰：“朕遣克宁参议军事，此其智勇足敌<br /><br />&nbsp;&nbsp;&nbsp;&nbsp;万人，不必益军也。”克宁至，下令安辑，未几，民皆完聚。治兵伐宋，右丞相<br /><br />&nbsp;&nbsp;&nbsp;&nbsp;仆散忠义驻南京节制诸军，左副元帅纥石烈志宁经略边事，克宁改益都尹，兼山<br /><br />&nbsp;&nbsp;&nbsp;&nbsp;东路兵马都总管、行军都统。四年，元帅府欲遣左都监璋以兵四千由水路进，诏<br /><br />&nbsp;&nbsp;&nbsp;&nbsp;曰：“可付都统徒单习显，仍益兵二千，择良将副之。璋可经略山东。”于是，<br /><br />&nbsp;&nbsp;&nbsp;&nbsp;克宁出军楚、泗之间，与宋将魏胜相拒于楚州之十八里口。魏胜取弊舟凿其底，<br /><br />&nbsp;&nbsp;&nbsp;&nbsp;贯以大木，列植水中，别以船载巨石贯以铁锁，沉之水底，以塞十八里口及淮渡<br /><br />&nbsp;&nbsp;&nbsp;&nbsp;舟路。以步兵四万人屯于淮渡南岸、运河之间。克宁使斜卯和尚选善游者没水，<br /><br />&nbsp;&nbsp;&nbsp;&nbsp;系大绳植木上，数百人于岸上引绳曳一植木，皆拔出之，彻去沉船。进至淮口，<br /><br />&nbsp;&nbsp;&nbsp;&nbsp;宋兵来拒，隔水矢石俱发。斜卯和尚以竹编篱捍矢石，复拔去植木沉船，师遂入<br /><br />&nbsp;&nbsp;&nbsp;&nbsp;淮。与宋兵夺渡口，合战数四，猛安长寿先行薄岸，水浅，先率劲卒数人涉水登<br /><br />&nbsp;&nbsp;&nbsp;&nbsp;岸，败其津口兵五百人，余众皆济。宋兵四百余自清河口来，镇国上将军蒲察阿<br /><br />&nbsp;&nbsp;&nbsp;&nbsp;离合懑以步兵百人御之。克宁自与也银术可五骑先行六七里与战，银术可先登，<br /><br />&nbsp;&nbsp;&nbsp;&nbsp;奋击败之。宋大兵整阵来拒，克宁麾兵前战，自旦至午，宋兵败，逾运河为阵，<br /><br />&nbsp;&nbsp;&nbsp;&nbsp;余众数千皆走入营中。克宁使以火箭射其营舍，尽焚，逾河撤桥，与其大军相会。<br /><br />&nbsp;&nbsp;&nbsp;&nbsp;隔水射之，宋兵不能为阵。猛安钞兀以六十骑击宋骑兵千余，不利，少却。克宁<br /><br />&nbsp;&nbsp;&nbsp;&nbsp;以猛安赛剌九十骑横击之，宋兵大败。追至楚州，射杀魏胜，遂取楚州及淮阴县。<br /><br />&nbsp;&nbsp;&nbsp;&nbsp;是役也，赛剌功居多。是时，宋屡遣使请和，仆散忠义、纥石烈志宁约以世为叔<br /><br />&nbsp;&nbsp;&nbsp;&nbsp;侄国，割还海、泗、唐、邓四州。宋人尚迁延有请，及克宁取楚州，宋人乃大惧，<br /><br />&nbsp;&nbsp;&nbsp;&nbsp;一一如约。<br /><br />&nbsp;&nbsp;&nbsp;&nbsp;兵罢，改大名尹，历河间、东平尹，召为都点检。十一年，从丞相志宁北伐，<br /><br />&nbsp;&nbsp;&nbsp;&nbsp;还师。十一月皇太子生日，世宗置酒东宫，赐克宁金带。明年，迁枢密副使，兼<br /><br />&nbsp;&nbsp;&nbsp;&nbsp;知大兴府事，改太子太保，枢密副使如故。拜平章政事，封密国公。<br /><br />&nbsp;&nbsp;&nbsp;&nbsp;克宁女嫁为沈王永成妃，得罪，克宁不悦，求致仕，不许，罢为东京留守。<br /><br />&nbsp;&nbsp;&nbsp;&nbsp;明年，上将复相克宁，改南京留守，兼河南统军使。遣使者谕之曰：“统军使未<br /><br />&nbsp;&nbsp;&nbsp;&nbsp;尝以留守兼之，此朕意也。可过京师入见。”克宁至京师，复拜平章政事，授世<br /><br />&nbsp;&nbsp;&nbsp;&nbsp;袭不土河猛安兼亲管谋克。<br /><br />&nbsp;&nbsp;&nbsp;&nbsp;世宗欲以制书亲授克宁，主者不知上意，及克宁已受制，上谓克宁曰：“此<br /><br />&nbsp;&nbsp;&nbsp;&nbsp;制朕欲亲授与卿，误授之于外也。”又曰：“朕欲尽徙卿宗族在山东者居之近地，<br /><br />&nbsp;&nbsp;&nbsp;&nbsp;卿族多，官田少，无以尽给之。”乃选其最亲者徙之。十九年，拜右丞相，徙封<br /><br />&nbsp;&nbsp;&nbsp;&nbsp;谭国公。克宁辞曰：“臣无功，不明国家大事，更内外重任，当自愧。乞归田里，<br /><br />&nbsp;&nbsp;&nbsp;&nbsp;以尽余年。”上曰：“朕念众人之功无出卿右者，卿慎重得大臣体，毋复多让。”<br /><br />&nbsp;&nbsp;&nbsp;&nbsp;克宁出朝，上使徒单怀忠谕之曰：“凡人醉时醒时处事不同，卿今日亲宾庆会，<br /><br />&nbsp;&nbsp;&nbsp;&nbsp;可一饮，过今日可勿饮也。”克宁顿首谢曰：“陛下念臣及此，臣之福也。”<br /><br />&nbsp;&nbsp;&nbsp;&nbsp;克宁为相，持正守大体，至于簿书期会，不屑屑然也。世宗尝曰：“习显在<br /><br />&nbsp;&nbsp;&nbsp;&nbsp;枢密，未尝有过举。”谓克宁曰：“宰相之职，进贤为上。”克宁谢曰：“臣愚<br /><br />&nbsp;&nbsp;&nbsp;&nbsp;幸得备位宰辅，但不能明于知人，以此为恨耳。”二十一年，左丞相守道为尚书<br /><br />&nbsp;&nbsp;&nbsp;&nbsp;令，克宁为左丞相，徙封定国公，恳求致仕。上曰：“汝立功立事，乃登相位，<br /><br />&nbsp;&nbsp;&nbsp;&nbsp;朝廷是赖，年虽及，未可去也。”后三日，与守道奏事，俱跪而请曰：“臣等齿<br /><br />&nbsp;&nbsp;&nbsp;&nbsp;发皆衰，幸陛下赐以余年。”上曰：“上相坐而论道，不惟其官惟其人，岂可屡<br /><br />&nbsp;&nbsp;&nbsp;&nbsp;改易之邪？”顷之，克宁改枢密使，而难其代。复以守道为左丞相，虚尚书令位<br /><br />&nbsp;&nbsp;&nbsp;&nbsp;者数年，其重如此。未几，以司徒兼枢密使。二十二年，诏赐今名。二十三年，<br /><br />&nbsp;&nbsp;&nbsp;&nbsp;克宁复以年老为请。上曰：“卿昔在政府，勤劳夙夜，除卿枢密使亦可以优逸矣。<br /><br />&nbsp;&nbsp;&nbsp;&nbsp;朕念旧臣无几人，万一边隅有警，选将帅，授方略，山川险要，兵道军谋，舍卿<br /><br />&nbsp;&nbsp;&nbsp;&nbsp;谁可与共者？勉为朕留！”克宁乃不敢复言。<br /><br />&nbsp;&nbsp;&nbsp;&nbsp;二十四年，世宗幸上京，皇太子守国，诏左丞相守道与克宁俱留中都辅太子。<br /><br />&nbsp;&nbsp;&nbsp;&nbsp;上谓克宁曰：“朕巡省之后，万一有事，卿必躬亲之，毋忽细微，图难于其易可<br /><br />&nbsp;&nbsp;&nbsp;&nbsp;也。”二十五年，左丞相守道赐宴北部，诏克宁行左丞相事。<br /><br />&nbsp;&nbsp;&nbsp;&nbsp;是时，世宗自上京还，次天平山清暑，皇太子薨于京师，诸王妃主入宫吊哭，<br /><br />&nbsp;&nbsp;&nbsp;&nbsp;奴婢从入者多，颇喧杂不严。克宁遣出之，身护宫门，严饬殿廷宫门禁卫如法，<br /><br />&nbsp;&nbsp;&nbsp;&nbsp;然后听宗室外戚入临，从者有数。谓东宫官属曰：“主上巡幸，未还宫阙，太子<br /><br />&nbsp;&nbsp;&nbsp;&nbsp;不幸至于大故，汝等此时能以死报国乎？吾亦不敢爱吾生也。”辞色俱厉，闻者<br /><br />&nbsp;&nbsp;&nbsp;&nbsp;肃然敬惮。章宗时为金源郡王，哀毁过甚，克宁谏曰：“哭泣，常礼也。郡王身<br /><br />&nbsp;&nbsp;&nbsp;&nbsp;居冢嗣，岂以常礼而忘宗社之重乎？”召太子侍读完颜匡曰：“尔侍太子日久，<br /><br />&nbsp;&nbsp;&nbsp;&nbsp;亲臣也。郡王哀毁过甚，尔当固谏。谨视郡王，勿去左右。”世宗在天平山，皇<br /><br />&nbsp;&nbsp;&nbsp;&nbsp;太子讣至，哀恸者屡矣。闻克宁严饬宫卫，谨护皇孙，嘉其忠诚而愈重之。<br /><br />&nbsp;&nbsp;&nbsp;&nbsp;九月，世宗还京师。十一月，克宁表请立金源郡王为皇太孙，以系天下之望。<br /><br />&nbsp;&nbsp;&nbsp;&nbsp;其略曰：“今宣孝皇太子陵寝已毕，东宫虚位，此社稷安危之事，陛下明圣超越<br /><br />&nbsp;&nbsp;&nbsp;&nbsp;前古，宁不察此。事贵果断，不可缓也。缓之则起觊觎之心，来谗佞之言。谗佞<br /><br />&nbsp;&nbsp;&nbsp;&nbsp;之言起，虽欲无疑得乎？兹事深可畏、大可慎，而不畏不慎，岂惟储位久虚，而<br /><br />&nbsp;&nbsp;&nbsp;&nbsp;骨肉之祸，自此始矣。臣愚不避危身之罪，伏愿亟立嫡孙金源郡王为皇太孙，以<br /><br />&nbsp;&nbsp;&nbsp;&nbsp;释天下之惑，塞觊觎之端，绝构祸之萌，则宗庙获安，臣民蒙福。臣备位宰相，<br /><br />&nbsp;&nbsp;&nbsp;&nbsp;不敢不尽言，惟陛下裁察。”逾月，有诏起复皇孙金源郡王判大兴尹，封原王。<br /><br />&nbsp;&nbsp;&nbsp;&nbsp;世宗诸子中赵王永中最长，其母张玄征女，玄征子汝弼为尚书左丞。二十六年，<br /><br />&nbsp;&nbsp;&nbsp;&nbsp;世宗出汝弼为广宁尹。于是，左丞相守道致仕，遂以克宁为太尉，兼左丞相，原<br /><br />&nbsp;&nbsp;&nbsp;&nbsp;王为右丞相，因使克宁辅导之。原王为丞相方四日，世宗问之曰：“汝治事几日<br /><br />&nbsp;&nbsp;&nbsp;&nbsp;矣？”对曰：“四日。”“京尹与省事同乎？”对曰：“不同。”上笑曰：“京<br /><br />&nbsp;&nbsp;&nbsp;&nbsp;尹浩穰，尚书省总大体，所以不同也。”数日，复谓原王曰：“宫中有四方地图，<br /><br />&nbsp;&nbsp;&nbsp;&nbsp;汝可观之，知远近厄塞也。”世宗与宰相论钱币，上曰：“中外皆患钱少，今京<br /><br />&nbsp;&nbsp;&nbsp;&nbsp;师积钱止五百万贯，除屯兵路分其他郡县钱可运至京师。”克宁曰：“郡县钱尽<br /><br />&nbsp;&nbsp;&nbsp;&nbsp;入京师，民间钱益少矣。若起运其半，其半变折轻赍，庶几钱货流布也。”上嘉<br /><br />&nbsp;&nbsp;&nbsp;&nbsp;纳之。章宗虽封原王，为丞相，克宁犹以未正太孙之位，屡请于世宗，世宗叹曰：<br /><br />&nbsp;&nbsp;&nbsp;&nbsp;“克宁，社稷之臣也。”十一月戊午，宰相入见于香阁，既退，原王已出，克宁<br /><br />&nbsp;&nbsp;&nbsp;&nbsp;率宰臣屏左右奏立太孙，世宗许之。庚申，诏立原王右丞相为皇太孙。<br /><br />&nbsp;&nbsp;&nbsp;&nbsp;明日，徒单公弼尚息国公主纳币，赐六品以上宴于庆和殿。上谓诸王大臣曰：<br /><br />&nbsp;&nbsp;&nbsp;&nbsp;“太尉忠实明达，汉之周勃也。”称叹再三。克宁进酒，上举觞为之酹。有诏给<br /><br />&nbsp;&nbsp;&nbsp;&nbsp;太尉假三日。明年正月，复求解机务。上曰：“卿遽求去邪？岂朕用卿有未尽乎？<br /><br />&nbsp;&nbsp;&nbsp;&nbsp;或因喜怒用刑赏乎？其他宰相未有能如卿者，宜勉留以辅朕。卿若思念乡土，可<br /><br />&nbsp;&nbsp;&nbsp;&nbsp;以一往，不必谢政事。三月一日朕之生辰，卿不必到，从容至暑月还京师相见。”<br /><br />&nbsp;&nbsp;&nbsp;&nbsp;四月，克宁还朝，入见上。上问曰：“卿往乡中，百姓皆安业否？”克宁曰：<br /><br />&nbsp;&nbsp;&nbsp;&nbsp;“生业颇安，然初起移至彼，未能滋殖耳。”未几，以丞相监修国史。上问史事，<br /><br />&nbsp;&nbsp;&nbsp;&nbsp;奏曰：“臣闻古者人君不观史，愿陛下勿观。”上曰：“朕岂欲观此？深知史事<br /><br />&nbsp;&nbsp;&nbsp;&nbsp;不详，故问之耳。”初，泸沟河决久不能塞，加封安平侯，久之，水复故道。上<br /><br />&nbsp;&nbsp;&nbsp;&nbsp;曰：“鬼神虽不可窥测，即获感应如此。”克宁奏曰：“神之所佑者正也，人事<br /><br />&nbsp;&nbsp;&nbsp;&nbsp;乖，则弗享矣。报应之来皆由人事。”上曰：“卿言是也。”世宗颇信神仙浮图<br /><br />&nbsp;&nbsp;&nbsp;&nbsp;之事，故克宁及之。宋前主殂，宋主遣使进遗留物，上怪其礼物薄。克宁曰：<br /><br />&nbsp;&nbsp;&nbsp;&nbsp;“此非常贡，责之近于好利。”上曰：“卿言是也。”乃以其玉器五事、玻璃器<br /><br />&nbsp;&nbsp;&nbsp;&nbsp;大小二十事及茶器刀剑等还之。<br /><br />&nbsp;&nbsp;&nbsp;&nbsp;二十八年十一月癸丑，上幸克宁第。初，上欲以甲第赐克宁，克宁固辞，乃<br /><br />&nbsp;&nbsp;&nbsp;&nbsp;赐钱，因其旧居宏大之。毕工，上临幸，赐金器锦绣重彩，克宁亦有献。上饮欢<br /><br />&nbsp;&nbsp;&nbsp;&nbsp;甚，解御衣以衣之。诏画克宁像藏内府。<br /><br />&nbsp;&nbsp;&nbsp;&nbsp;十二月乙亥，世宗不豫。甲申，克宁率宰执入问起居。上曰：“朕疾殆矣。”<br /><br />&nbsp;&nbsp;&nbsp;&nbsp;谓克宁曰：“皇太孙年虽弱冠，生而明达，卿等竭力辅之。”又曰：“尚书省政<br /><br />&nbsp;&nbsp;&nbsp;&nbsp;务权听于皇太孙。”克宁奏曰：“陛下幸上京时，宣孝太子守国，许除六品以下<br /><br />&nbsp;&nbsp;&nbsp;&nbsp;官，今可权行也。”上曰：“五品以下亦何不可。”乙酉，诏皇太孙摄行政事，<br /><br />&nbsp;&nbsp;&nbsp;&nbsp;注授五品以下官。诏太孙与诸王大臣俱宿禁中。克宁奏曰：“皇太孙与诸王宜别<br /><br />&nbsp;&nbsp;&nbsp;&nbsp;嫌疑，正名分，宿止同处，礼有未安。”诏太孙居庆和殿东庑。丙戌，诏克宁以<br /><br />&nbsp;&nbsp;&nbsp;&nbsp;太尉兼尚书令，封延安郡王。平章政事襄为右丞相，右丞张汝霖为平章政事。戊<br /><br />&nbsp;&nbsp;&nbsp;&nbsp;子，诏克宁、襄、汝霖宿于内殿。<br /><br />&nbsp;&nbsp;&nbsp;&nbsp;二十九年正月癸巳，世宗崩于福安殿。是日，克宁等宣遗诏，立皇太孙为皇<br /><br />&nbsp;&nbsp;&nbsp;&nbsp;帝，是为章宗。徙封为东平郡王。诏克宁朝朔望，朝日设坐殿上。克宁固辞，诏<br /><br />&nbsp;&nbsp;&nbsp;&nbsp;近臣勉谕。克宁涕泣谢曰：“怜悯老臣，幸免常朝，岂敢当坐礼。”其后，每朝<br /><br />&nbsp;&nbsp;&nbsp;&nbsp;必为克宁设坐，克宁侍立益敬。即位诏文“凡除名开落官吏并量材录用”，张汝<br /><br />&nbsp;&nbsp;&nbsp;&nbsp;霖奏真盗枉法不可恕，克宁曰：“陛下初即位，行非常之典，赃吏误沾恩宥其害<br /><br />&nbsp;&nbsp;&nbsp;&nbsp;小，国之大信不可失也。”章宗深然之。无何，进拜太傅，兼尚书令，赐尚衣玉<br /><br />&nbsp;&nbsp;&nbsp;&nbsp;带。乞致仕，不许。诏译《诸葛孔明传》赐之。诏尚书省曰：“太傅年高，旬休<br /><br />&nbsp;&nbsp;&nbsp;&nbsp;外四日一居休，大事录之，细事不须亲也。”赐金五百两、银五千两、钱千万、<br /><br />&nbsp;&nbsp;&nbsp;&nbsp;重彩二百端、绢二千匹。<br /><br />&nbsp;&nbsp;&nbsp;&nbsp;尚书省奏猛安谋克愿试进士者听之，上曰：“其应袭猛安谋克者学于太学可<br /><br />&nbsp;&nbsp;&nbsp;&nbsp;乎？”克宁曰：“承平日久，今之猛安谋克其材武已不及前辈，万一有警，使谁<br /><br />&nbsp;&nbsp;&nbsp;&nbsp;御之？习辞艺，忘武备，于国弗便。”上曰：“太傅言是也。”章宗初即位，颇<br /><br />&nbsp;&nbsp;&nbsp;&nbsp;好辞章，而疆埸方有事，故克宁言及之。<br /><br />&nbsp;&nbsp;&nbsp;&nbsp;明昌二年，克宁属疾，章宗往视之。克宁顿首谢曰：“臣无似，尝蒙先帝任<br /><br />&nbsp;&nbsp;&nbsp;&nbsp;使，陛下即位，属以上相，今臣老病，将先犬马填沟壑，无以辅明主绥四方。陛<br /><br />&nbsp;&nbsp;&nbsp;&nbsp;下念臣驽怯，亲枉车驾临幸，死有余罪矣。”是日，即榻前拜太师，封淄王，加<br /><br />&nbsp;&nbsp;&nbsp;&nbsp;赐甚厚。是岁二月，薨，遗表，其大概言：“人君往往重君子而反疏之，轻小人<br /><br />&nbsp;&nbsp;&nbsp;&nbsp;而终昵之。愿陛下慎终如始，安不忘危，而言不及私。”诏有司护丧事，归葬于<br /><br />&nbsp;&nbsp;&nbsp;&nbsp;莱州，谥曰忠烈。明昌五年，配享世宗庙廷，图像衍庆宫。大安元年，改配享<br /><br />&nbsp;&nbsp;&nbsp;&nbsp;章宗庙廷。<br /><br />&nbsp;&nbsp;&nbsp;&nbsp;赞曰：徒单克宁可谓大臣矣，功高而身愈下，位盛而心愈劳。《经》曰：<br /><br />&nbsp;&nbsp;&nbsp;&nbsp;“在上不骄，高而不危，制节谨度，满而不溢”，所以长守富贵。故曰忠信匪懈，<br /><br />&nbsp;&nbsp;&nbsp;&nbsp;不施其功，履盛满而不忘，德之上也。孜孜勉勉，恪守职业，不居不可成，不事<br /><br />&nbsp;&nbsp;&nbsp;&nbsp;不可行，人主知之，次也。谏期必行，言期必听，为其事必有其功者，又其次也。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2783);">加入书签</a><a
                        href="2782.html">上一页</a>&larr;<a href="index.html">返回列表</a>&rarr;<a
                            href="2784.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2782.html"; var next_page = "2784.html"; var index_page = "index.html"; var sortid = "9"; var article_id = "43"; var chapter_id = "2783"; var articlename = "金史"; var chaptername = " 卷九十二 列传第三十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>