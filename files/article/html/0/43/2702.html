<!DOCTYPE html>
<html>
<head>
<meta charset="gbk" />
<title>金史- 卷十一 本纪第十一-在线阅读-哈西文学网</title>
<meta name="keywords" content="脱脱等，金史， 卷十一 本纪第十一全文， 卷十一 本纪第十一在线阅读 哈西文学网" />
<meta name="description" content="哈西文学网提供脱脱等的金史  卷十一 本纪第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2702.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2702.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 本纪第十一</h1>
            <div class="link xb">
                <a href="2701.html">上一页</a>&larr;<a href="index.html">返回列表</a>&rarr;<a
                    href="2703.html">下一页</a></div>			
            <div id="BookText">&nbsp;&nbsp;&nbsp;&nbsp;◎章宗三<br /><br />&nbsp;&nbsp;&nbsp;&nbsp;三年春正月己亥朔，日有食之。辛丑，宋、夏遣使来贺。癸卯，谕有司：<br /><br />&nbsp;&nbsp;&nbsp;&nbsp;“凡馆接伴并奉使者，毋以语言相胜，务存大体。奉使者亦必得其人乃可。”乙<br /><br />&nbsp;&nbsp;&nbsp;&nbsp;卯，诏罢讲议所。丙辰，如城南春水。丁巳，并上京、东京两路提刑司为一，提<br /><br />&nbsp;&nbsp;&nbsp;&nbsp;刑使、副兼安抚使、副，安抚专掌教习武事，毋令改其本俗。己未，以都南行宫<br /><br />&nbsp;&nbsp;&nbsp;&nbsp;名建春。甲子，至自春水。乙丑，宋主以祖母丧，遣使告哀。<br /><br />&nbsp;&nbsp;&nbsp;&nbsp;二月己巳朔，幸建春宫。辛巳，谕宰臣曰：“自今内外官有阙，有才能可任<br /><br />&nbsp;&nbsp;&nbsp;&nbsp;者，虽资历未及，亦具以闻。虽亲故，毋有所避。”以武卫军都指挥使乌林答天<br /><br />&nbsp;&nbsp;&nbsp;&nbsp;益等为宋吊祭使。甲申，至自建春宫。丙戌，斜出内附。辛卯，平章政事粘割斡<br /><br />&nbsp;&nbsp;&nbsp;&nbsp;特剌薨。<br /><br />&nbsp;&nbsp;&nbsp;&nbsp;三月戊戌，以礼部尚书张ノ御史大夫。壬寅，复榷醋。甲寅，如万宁宫。<br /><br />&nbsp;&nbsp;&nbsp;&nbsp;丁巳，敕随处盗贼，毋以强为窃，以多为少，以有为无。啸聚三十人以上奏闻，<br /><br />&nbsp;&nbsp;&nbsp;&nbsp;违者杖百。丙寅，高丽王王皓以弟权国事，遣使奉表来告。夏四月戊戌朔，谕<br /><br />&nbsp;&nbsp;&nbsp;&nbsp;有司：“宰相遇雨，可循殿庑出入。”丙申，谕御史台曰：“随朝大小官虽有才<br /><br />&nbsp;&nbsp;&nbsp;&nbsp;能，率多苟简，朕甚恶之，其察举以闻。提刑司所察廉能污滥官，皆当殿奏，余<br /><br />&nbsp;&nbsp;&nbsp;&nbsp;事可转以闻。”以侍御史孙俣为宣问高丽王王皓使。<br /><br />&nbsp;&nbsp;&nbsp;&nbsp;五月庚子，右宣徽使张汝方以漏泄廷议，削官两阶。壬寅，射柳、击球，纵<br /><br />&nbsp;&nbsp;&nbsp;&nbsp;百姓观。戊申，以客省使移剌郁为夏国生日使。甲子，参知政事杨伯通表乞致仕，<br /><br />&nbsp;&nbsp;&nbsp;&nbsp;不许。秋七月丙午，幸香山。己酉，如万宁宫。甲寅，还宫。<br /><br />&nbsp;&nbsp;&nbsp;&nbsp;八月辛未，猎于近郊。癸酉，猎于香山。戊寅，如万宁宫。庚辰，以护卫石<br /><br />&nbsp;&nbsp;&nbsp;&nbsp;和尚为押军万户，率亲军八百人、武卫军千六百人戍西北路。癸未，还宫。宋遣<br /><br />&nbsp;&nbsp;&nbsp;&nbsp;使来报谢。<br /><br />&nbsp;&nbsp;&nbsp;&nbsp;九月丙申朔，天寿节，宋、夏遣使来贺。以中都路都转运使孙铎等为贺宋生<br /><br />&nbsp;&nbsp;&nbsp;&nbsp;日使。乙巳，猎于近郊。庚戌，参知政事杨伯通再表乞致政，不许。戊午，木波<br /><br />&nbsp;&nbsp;&nbsp;&nbsp;进马。冬十月庚午，猎于近郊。癸未，行枢密院言斜出等请开榷场于辖里袅，从<br /><br />&nbsp;&nbsp;&nbsp;&nbsp;之。丁亥，定官民存留见钱之数，设回易务，更立行用钞法。<br /><br />&nbsp;&nbsp;&nbsp;&nbsp;十一月丁酉，枢密使兼平章政事襄至自军，癸卯，以为尚书左丞相，监修国<br /><br />&nbsp;&nbsp;&nbsp;&nbsp;史。丁未，以太常卿杨庭筠等为贺宋正旦使。戊申，诏奖谕枢密副使夹谷衡以下<br /><br />&nbsp;&nbsp;&nbsp;&nbsp;将士。辛亥，定属托法。定军前官吏赏格。以边事定，诏中外，减死罪，徒已下<br /><br />&nbsp;&nbsp;&nbsp;&nbsp;释之。赐左丞相襄以下将士金币有差。甲寅，冬猎。<br /><br />&nbsp;&nbsp;&nbsp;&nbsp;十二月甲子朔，猎于酸枣林。大风寒，罢猎，冻死者五百余人。己巳，还都。<br /><br />&nbsp;&nbsp;&nbsp;&nbsp;丙戌，尚书右丞话铡８呃鋈ü事王遣使奉表来告。<br /><br />&nbsp;&nbsp;&nbsp;&nbsp;四年春正月癸巳朔，宋、高丽、夏遣使来贺。乙巳，尚书左董师中致仕。辛<br /><br />&nbsp;&nbsp;&nbsp;&nbsp;酉，监察御史姬端修以妄言下吏。尚书左丞相襄为司空，职如故。枢密副使夹谷<br /><br />&nbsp;&nbsp;&nbsp;&nbsp;衡为平章政事，封英国公。前知济南府事张万公起复为平章政事，封寿国公。杨<br /><br />&nbsp;&nbsp;&nbsp;&nbsp;伯通为尚书左丞。签枢密院事完颜匡为尚书右丞。<br /><br />&nbsp;&nbsp;&nbsp;&nbsp;二月乙丑，如建春宫春水。己巳，还宫。庚午，御宣华门，观迎佛。辛未，<br /><br />&nbsp;&nbsp;&nbsp;&nbsp;如建春宫。赦姬端修罪，令居家俟命。司空襄言，西南路招讨使仆散揆治边有功，<br /><br />&nbsp;&nbsp;&nbsp;&nbsp;召赴阙，以知兴中府事纥石烈子仁代之。壬申，谕有司：“自三月一日为始，每<br /><br />&nbsp;&nbsp;&nbsp;&nbsp;旬三品至五品官各一人转对，六品亦以次对。台谏勿与，有应奏事，与转对官相<br /><br />&nbsp;&nbsp;&nbsp;&nbsp;见，无面对者上章亦听。”乙亥，还宫。戊寅，如建春宫。庚辰，上谕点检司曰：<br /><br />&nbsp;&nbsp;&nbsp;&nbsp;“自蒲河至长河及细河以东，朕常所经行，官为和买其地，令百姓耕之，仍免其<br /><br />&nbsp;&nbsp;&nbsp;&nbsp;租税。”甲申，还宫。乙酉，以西南路招讨使仆散揆为参知政事。起姬端修为太<br /><br />&nbsp;&nbsp;&nbsp;&nbsp;学博士。如建春宫。戊子，还宫。<br /><br />&nbsp;&nbsp;&nbsp;&nbsp;三月丁酉，同判大睦亲府事宗浩为枢密使，封崇国公。己亥，如建春宫。遣<br /><br />&nbsp;&nbsp;&nbsp;&nbsp;使册王为高丽国王。户部尚书孙铎、郎中李仲略、国子祭酒赵忱始转对香阁。<br /><br />&nbsp;&nbsp;&nbsp;&nbsp;丁未，敕尚书：“官员必须改除者议之，其月日浅毋数改易。”乙卯，尚书省奏<br /><br />&nbsp;&nbsp;&nbsp;&nbsp;减亲军武卫军额及太学女直、汉儿生员，罢小学官及外路教授。诏学校仍旧，武<br /><br />&nbsp;&nbsp;&nbsp;&nbsp;卫军额再议，余报可。司空襄、右丞匡、参知政事揆请罢诸路提点刑狱，从之。<br /><br />&nbsp;&nbsp;&nbsp;&nbsp;戊午，雨雹。夏四月癸亥，改提刑司为按察使司。戊辰，如万宁宫。壬申，左丞<br /><br />&nbsp;&nbsp;&nbsp;&nbsp;杨伯通致仕。御史大夫张ヒ宰嗍虏皇担追一官，侍御史路铎追两官，俱罢之。<br /><br />&nbsp;&nbsp;&nbsp;&nbsp;姬端修杖七十，赎。壬午，英王从宪进封瀛王。诏同州、许州节度使罢兼陕西、<br /><br />&nbsp;&nbsp;&nbsp;&nbsp;河南副统军。<br /><br />&nbsp;&nbsp;&nbsp;&nbsp;五月壬辰朔，以旱，下诏责躬，求直言，避正殿，减膳，审理冤狱，命奏事<br /><br />&nbsp;&nbsp;&nbsp;&nbsp;于泰和殿。戊戌，命有司望祭岳渎祷雨。己亥，应奉翰林文字陈载言四事：其一，<br /><br />&nbsp;&nbsp;&nbsp;&nbsp;边民苦于寇掠；其二，农民困于军须；其三，审决冤滞，一切从宽，苟纵有罪；<br /><br />&nbsp;&nbsp;&nbsp;&nbsp;其四，行省官员，例获厚赏，而沿边司县，曾不沾及，此亦干和气，致旱灾之所<br /><br />&nbsp;&nbsp;&nbsp;&nbsp;由也。上是之。壬寅，以兵部郎中完颜撒里合为夏国生日使。戊申，宰臣以京畿<br /><br />&nbsp;&nbsp;&nbsp;&nbsp;雨，率百官请御正殿，复常膳。不从。尚书省奏上更定给发虎符制，著于令。庚<br /><br />&nbsp;&nbsp;&nbsp;&nbsp;戌，谕宰臣曰：“诸路旱，或关执政。今惟大兴、宛平两县不雨，得非其守令之<br /><br />&nbsp;&nbsp;&nbsp;&nbsp;过欤？”司空襄、平章政事万公、参知政事揆上表待罪。上以罪己答之，令各还<br /><br />&nbsp;&nbsp;&nbsp;&nbsp;职。诏颁铜杖式。壬子，祈雨于太庙。乙卯，更定军功赏格。戊午，司空襄以下<br /><br />&nbsp;&nbsp;&nbsp;&nbsp;再请御正殿，复常膳。不从。庚申，平章政事夹谷衡薨。以宿直将军徒单仲华为<br /><br />&nbsp;&nbsp;&nbsp;&nbsp;横赐夏国使。<br /><br />&nbsp;&nbsp;&nbsp;&nbsp;六月丁卯，雨。司空襄以下复表请御正殿，复常膳。从之。甲戌，以雨足，<br /><br />&nbsp;&nbsp;&nbsp;&nbsp;命有司报谢于太庙。丁丑，右补阙杨庭秀言：“自转对官外，复令随朝八品以上、<br /><br />&nbsp;&nbsp;&nbsp;&nbsp;外路五品以上及出使外路有可言者，并许移检院以闻。则时政得失，民间利病，<br /><br />&nbsp;&nbsp;&nbsp;&nbsp;可周知矣。”从之。己卯，以雨足，报祭社稷。辛巳，遣官报祀岳渎。癸未，奉<br /><br />&nbsp;&nbsp;&nbsp;&nbsp;职丑和尚进《浮漏水称影仪简仪图》。命有司依式造之。丁亥，定宫中亲戚非公<br /><br />&nbsp;&nbsp;&nbsp;&nbsp;事传达语言、转递诸物及书简出入者罪。<br /><br />&nbsp;&nbsp;&nbsp;&nbsp;七月甲辰，更定尚药、仪鸾局学者格。辛亥，敕宣徽院官，天寿节凡致仕宰<br /><br />&nbsp;&nbsp;&nbsp;&nbsp;执悉召与宴。丙辰，以久雨，令大兴府祈晴。<br /><br />&nbsp;&nbsp;&nbsp;&nbsp;八月己巳，猎于近郊。壬申，猎于香山。甲戌，以皇嗣未立，命有司祈于太<br /><br />&nbsp;&nbsp;&nbsp;&nbsp;庙。丁丑，猎于近郊。庚辰，还宫。<br /><br />&nbsp;&nbsp;&nbsp;&nbsp;九月庚寅朔，天寿节，宋、高丽、夏遣使来贺。己亥，如蓟州秋山。己未，<br /><br />&nbsp;&nbsp;&nbsp;&nbsp;以知东平府事仆散琦等为贺宋生日使。冬十月丙寅，至自秋山。壬午，初定百官<br /><br />&nbsp;&nbsp;&nbsp;&nbsp;休假。甲申，初置审官院。<br /><br />&nbsp;&nbsp;&nbsp;&nbsp;十一月乙未，敕京、府、州、县设普济院，每岁十月至明年四月设粥，以食<br /><br />&nbsp;&nbsp;&nbsp;&nbsp;贫民。丙申，平章政事张万公表乞致政，不许。庚戌，命有司祈雪。甲寅，定护<br /><br />&nbsp;&nbsp;&nbsp;&nbsp;卫改充奉御格。以知济南府事范楫等为贺宋正旦使。<br /><br />&nbsp;&nbsp;&nbsp;&nbsp;十二月己未，除授文字初送审官院。辛酉，更定考试随朝检、知法条格。右<br /><br />&nbsp;&nbsp;&nbsp;&nbsp;补阙杨庭秀请类集太祖、太宗、世宗三朝圣训，以时观览。从之，仍诏增熙宗为<br /><br />&nbsp;&nbsp;&nbsp;&nbsp;四朝。癸未，更定科举法。增设国史院女直、汉人同修史各一人。定亲军及承应<br /><br />&nbsp;&nbsp;&nbsp;&nbsp;人退闲迁赏格。是月，淑妃李氏进封元妃。<br /><br />&nbsp;&nbsp;&nbsp;&nbsp;五年春正月戊子朔，宋、高丽、夏遣使来贺。乙未，以尚书省言：“会试取<br /><br />&nbsp;&nbsp;&nbsp;&nbsp;策论、词赋、经义不得过六百人，合格者不及其数，则阙之。”丙申，如春水。<br /><br />&nbsp;&nbsp;&nbsp;&nbsp;庚子，命左右司五日一转奏事。辛丑，谕点检司：“车驾所至，仍令百姓市易。”<br /><br />&nbsp;&nbsp;&nbsp;&nbsp;庚戌，定猛安谋克军前怠慢罢世袭制。<br /><br />&nbsp;&nbsp;&nbsp;&nbsp;二月辛未，至自春水。辛巳，有司奏：“应奉翰林文字温迪罕天兴与其兄直<br /><br />&nbsp;&nbsp;&nbsp;&nbsp;学士思齐同僚学士院，定撰制诰文字，合无乃避？”诏不须避，仍为定制。<br /><br />&nbsp;&nbsp;&nbsp;&nbsp;闰月癸卯，定进纳粟补官之家存留弓箭制。丁未，上与宰臣论置相曰：“徒<br /><br />&nbsp;&nbsp;&nbsp;&nbsp;单镒，朕志先定。贾铉如何？”皆曰：“知延安府事孙即康可。”平章政事万公<br /><br />&nbsp;&nbsp;&nbsp;&nbsp;亦曰：“即康及第，先铉一榜。”上曰：“至此安问榜次，特以贾才可用耳！”<br /><br />&nbsp;&nbsp;&nbsp;&nbsp;尚书省奏：“右补阙杨庭秀言，乞令尚书省及第左右官一人，应入史事者编次日<br /><br />&nbsp;&nbsp;&nbsp;&nbsp;历，或一月，或一季，封送史院。”上是其言，仍令送著作局润色，付之。<br /><br />&nbsp;&nbsp;&nbsp;&nbsp;三月庚申，大睦亲府进重修《玉牒》。平章政事张万公乞致政，不许。壬戌，<br /><br />&nbsp;&nbsp;&nbsp;&nbsp;命有司祷雨。癸亥，雨。户部尚书孙铎、大理卿完颜撒剌、国子司业蒙括仁本召<br /><br />&nbsp;&nbsp;&nbsp;&nbsp;对便殿。丙寅，如万宁宫。戊辰，定妻亡服内婚娶听离制。亲王、宰执、百官再<br /><br />&nbsp;&nbsp;&nbsp;&nbsp;请上尊号。不许。庚午，以知大兴府事卜为御史大夫。丙子，尚书省奏：“拟同<br /><br />&nbsp;&nbsp;&nbsp;&nbsp;知商州事蒲察西京为济南府判官。”上曰：“宰相岂可止徇人情，要当重惜名爵。<br /><br />&nbsp;&nbsp;&nbsp;&nbsp;此人不堪，朕常记之，止与七品足矣！”庚辰，以上京留守徒单镒为平章政事，<br /><br />&nbsp;&nbsp;&nbsp;&nbsp;封济国公。辛巳，定本国婚聘礼制。改山东东路旧皇城猛安名曰合里哥阿邻。<br /><br />&nbsp;&nbsp;&nbsp;&nbsp;四月丙戌朔，文武百官再请上尊号。不许，丙午，尚书省进《律义》。<br /><br />&nbsp;&nbsp;&nbsp;&nbsp;五月乙卯朔，定猛安谋克斗殴杀人遇赦免死罢世袭制。以雨足，遣使报祭社<br /><br />&nbsp;&nbsp;&nbsp;&nbsp;稷。丁巳，定策论进士及承荫人试弓箭格。戊午，敕来日重五拜天，服公裳者拜<br /><br />&nbsp;&nbsp;&nbsp;&nbsp;礼仍旧，诸便服者并用女直拜。己未，敕诸路按察司，纠察亲民官以大杖棰人者。<br /><br />&nbsp;&nbsp;&nbsp;&nbsp;乙亥，亲王、文武百官、六学各上表请上尊号。不许。庚辰，地震。诏定进纳官<br /><br />&nbsp;&nbsp;&nbsp;&nbsp;有犯决断法。<br /><br />&nbsp;&nbsp;&nbsp;&nbsp;六月乙巳，遣有司祈晴，望祭岳渎。<br /><br />&nbsp;&nbsp;&nbsp;&nbsp;七月乙卯朔，以晴，遣官望祭岳镇海渎。癸亥，定居祖父母丧婚娶听离法。<br /><br />&nbsp;&nbsp;&nbsp;&nbsp;初置蒲思衍群牧。辛未，平章政事万公特则赐告两月。甲戌，猎于近郊。<br /><br />&nbsp;&nbsp;&nbsp;&nbsp;八月壬辰，幸香山。乙未，至自香山。丁未，敕审官院奏事，其院官皆许升<br /><br />&nbsp;&nbsp;&nbsp;&nbsp;殿。戊申，更定镇防军犯徒配役法。<br /><br />&nbsp;&nbsp;&nbsp;&nbsp;九月甲寅朔，天寿节，宋、高丽遣使来贺。戊午，命枢密使宗浩、礼部尚书<br /><br />&nbsp;&nbsp;&nbsp;&nbsp;贾铉佩金符行省山东等路括地。己未，尚书省奏：“西北路招讨使独吉思忠言，<br /><br />&nbsp;&nbsp;&nbsp;&nbsp;各路边堡墙隍，西自坦舌，东至胡烈公，几六百里，向以起筑匆遽，并无女墙副<br /><br />&nbsp;&nbsp;&nbsp;&nbsp;堤。近令修完，计工七十五万，止役戍军，未尝动民，今已毕功。”上赐诏奖谕。<br /><br />&nbsp;&nbsp;&nbsp;&nbsp;修《玉牒》成。定皇族收养异姓男为子者徒三年，姓同者减二等，立嫡违法者徒<br /><br />&nbsp;&nbsp;&nbsp;&nbsp;一年。癸亥，如蓟州秋山。冬十月庚寅，至自秋山。庚子，风霾。宋遣使来告哀。<br /><br />&nbsp;&nbsp;&nbsp;&nbsp;辛丑，集百官于尚书省，问：“间者亢旱，近则久阴，岂政有错谬而致然欤？”<br /><br />&nbsp;&nbsp;&nbsp;&nbsp;各以所见对。以礼部郎中刘公宪为高丽生日使。丁未，猎于近郊。以宿直将军完<br /><br />&nbsp;&nbsp;&nbsp;&nbsp;颜观音奴为夏国生日使。<br /><br />&nbsp;&nbsp;&nbsp;&nbsp;十一月癸丑朔，日有食之。乙卯，以国史院编修官吕卿云为左补阙兼应奉翰<br /><br />&nbsp;&nbsp;&nbsp;&nbsp;林文字。审官院以资浅驳奏，上谕之曰：“明昌间，卿云尝上书言宫掖事，辞甚<br /><br />&nbsp;&nbsp;&nbsp;&nbsp;切直，皆他人不能言者，卿辈盖不知也。臣下言事不令外人知，乃是谨密，正当<br /><br />&nbsp;&nbsp;&nbsp;&nbsp;显用，卿宜悉之。”以工部尚书乌古论谊等为宋吊祭使。初定品官过阙则下制。<br /><br />&nbsp;&nbsp;&nbsp;&nbsp;己巳，宋复遣使来告哀。辛未，以殿前右副点检纥石烈忠定为贺宋正旦使。<br /><br />&nbsp;&nbsp;&nbsp;&nbsp;十二月癸未朔，诏改明年为泰和元年。以河南路统军使充等为宋吊祭使。乙<br /><br />&nbsp;&nbsp;&nbsp;&nbsp;未，定管军官受所部财物辄放离役及令人代役法。辛丑，诏宫籍监户，百姓自愿<br /><br />&nbsp;&nbsp;&nbsp;&nbsp;以女为婚者听。癸卯，定造作不如法，三年内有损坏者罪有差。<br /><br />&nbsp;&nbsp;&nbsp;&nbsp;泰和元年正月壬子朔，宋、高丽、夏遣使来贺。壬戌，宋遣使献先帝遗留物。<br /><br />&nbsp;&nbsp;&nbsp;&nbsp;己巳，以太府监孙复言：“方今在仕者三万七千余员，而门荫补叙居三之二，诸<br /><br />&nbsp;&nbsp;&nbsp;&nbsp;司待阙，动至累年。盖以补荫猥多，流品混淆，本未相舛，至于进纳之人，既无<br /><br />&nbsp;&nbsp;&nbsp;&nbsp;劳绩，又非科第，而亦荫及子孙，无所分别，欲流之清，必澄其源。”乃更定荫<br /><br />&nbsp;&nbsp;&nbsp;&nbsp;叙法而颁行之。尚书省奏：“今杖式轻细，民不知畏，请用大杖。”诏不许过五<br /><br />&nbsp;&nbsp;&nbsp;&nbsp;分。庚午，如长春宫春水。辛未，上以方春，禁杀含胎兔，犯者罪之，告者赏之。<br /><br />&nbsp;&nbsp;&nbsp;&nbsp;甲戌，初命文武官官职俱至三品者许赠其祖。<br /><br />&nbsp;&nbsp;&nbsp;&nbsp;二月壬辰，去造土茶律。丁未，至自春水。<br /><br />&nbsp;&nbsp;&nbsp;&nbsp;三月乙丑，夏国遣使来谢。壬申，幸天长观。癸酉，如万宁宫。乙亥，宋遣<br /><br />&nbsp;&nbsp;&nbsp;&nbsp;使来报谢。丁丑，更定镇防千户谋克放老入除格。辛巳，敕官司、私文字避始祖<br /><br />&nbsp;&nbsp;&nbsp;&nbsp;以下庙讳小字，犯者论如律。夏四月甲辰，诏谕契丹人户，累经签军立功者，官<br /><br />&nbsp;&nbsp;&nbsp;&nbsp;赏恩例与女直人同，仍许养马、为吏。<br /><br />&nbsp;&nbsp;&nbsp;&nbsp;五月甲寅，击球于临武殿，令都民纵观。丙辰，枢密使宗浩罢。壬戌，幸玉<br /><br />&nbsp;&nbsp;&nbsp;&nbsp;泉山。戊寅，削尊长有罪卑幼追捕律。以直东上阁门刘为横赐高丽使。<br /><br />&nbsp;&nbsp;&nbsp;&nbsp;六月己卯，幸香山。乙酉，平章政事张万公乞致仕。不许。辛卯，祈雨于北<br /><br />&nbsp;&nbsp;&nbsp;&nbsp;郊。己亥，用尚书省言，申明旧制，猛安谋克户每田四十亩，树桑一亩。毁树木<br /><br />&nbsp;&nbsp;&nbsp;&nbsp;者有禁，鬻地土者有刑。其田多污莱，人户阙乏，并坐所临长吏。按察司以时劝<br /><br />&nbsp;&nbsp;&nbsp;&nbsp;督，有故慢者量决罚之，仍减牛头税三之一。敕尚书省举行风俗奢c之禁。乙巳，<br /><br />&nbsp;&nbsp;&nbsp;&nbsp;初许诸科征铺马、黄河夫、军须等钱，折纳银一半，愿纳钱钞者听。丁未，诏有<br /><br />&nbsp;&nbsp;&nbsp;&nbsp;司修莲花漏。<br /><br />&nbsp;&nbsp;&nbsp;&nbsp;七月辛酉，禁放良人不得应诸科举，子孙不在禁限。甲子，谕刑部官，凡上<br /><br />&nbsp;&nbsp;&nbsp;&nbsp;书人言及宰相者不得申省。乙丑，更定右选注县令丞簿格。己巳，初禁庙讳同音<br /><br />&nbsp;&nbsp;&nbsp;&nbsp;字。<br /><br />&nbsp;&nbsp;&nbsp;&nbsp;八月庚辰，初命户绝者田宅以三分之一付其女及女孙。戊子，特改授司空襄<br /><br />&nbsp;&nbsp;&nbsp;&nbsp;河间府路算注海世袭猛安。乙未，至自万宁宫。丙申，宋遣使来报谢。壬寅，制<br /><br />&nbsp;&nbsp;&nbsp;&nbsp;猛安谋克并隶按察司，监察御史止按部纠举，有罪则并坐监临之官。诏推排西、<br /><br />&nbsp;&nbsp;&nbsp;&nbsp;北京、辽东三路人户物力。<br /><br />&nbsp;&nbsp;&nbsp;&nbsp;九月戊申朔，天寿节，宋、高丽、夏遣使来贺。更定赡学养士法：生员，给<br /><br />&nbsp;&nbsp;&nbsp;&nbsp;民佃官田人六十亩，岁支粟三十石；国子生，人百八亩，岁给以所入，官为掌其<br /><br />&nbsp;&nbsp;&nbsp;&nbsp;数。以右宣徽使徒单怀忠等为贺宋生日使。甲寅，如秋山。丙子，至自秋山。冬<br /><br />&nbsp;&nbsp;&nbsp;&nbsp;十月乙酉，享于太庙。戊子，平章政事张万公乞致仕，不许。壬辰，御史台奏：<br /><br />&nbsp;&nbsp;&nbsp;&nbsp;“在制，按察司官比任终遣官考核，然后尚书省命官覆察之。今监察御史添设员<br /><br />&nbsp;&nbsp;&nbsp;&nbsp;多，宜分路巡行，每路女直、汉人各一人同往。”从之，仍敕分四路。丙申，御<br /><br />&nbsp;&nbsp;&nbsp;&nbsp;史大夫卞乞致仕，不许。戊戌，以武卫军都挥指使司判官纳合铉为高丽生日使。<br /><br />&nbsp;&nbsp;&nbsp;&nbsp;壬寅，敕有司：“购遗书宜尚其价，以广搜访。藏书之家有珍惜不愿送官者，官<br /><br />&nbsp;&nbsp;&nbsp;&nbsp;为誊写。毕复还之，仍量给其直之半。”甲辰，以刑部员外郎完颜纲为夏国生日<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;十一月庚戌，司空襄以下文武百官复请上尊号。不许。辛亥，敕尚书省：<br /><br />&nbsp;&nbsp;&nbsp;&nbsp;“凡役众劳民之事，勿轻行之。”丁巳，谕工部曰：“比闻怀州有橙结实，官吏<br /><br />&nbsp;&nbsp;&nbsp;&nbsp;检视，已尝扰民，今复进柑，得无重扰民乎？其诫所司，遇有则进，无则已。”<br /><br />&nbsp;&nbsp;&nbsp;&nbsp;庚申，以殿前右卫将军纥石烈七斤等为贺宋正旦使。<br /><br />&nbsp;&nbsp;&nbsp;&nbsp;十二月辛巳，敕改原庙春秋祭祀称朝献。司空襄以下复请上尊号。诏不允，<br /><br />&nbsp;&nbsp;&nbsp;&nbsp;仍断来章。丁酉，司空襄等进《新定律令敕条格式》五十二卷。辛丑，诏颁行之。<br /><br />&nbsp;&nbsp;&nbsp;&nbsp;壬寅，猎于近郊。乙巳，初定廉能官升注格。<br /><br />&nbsp;&nbsp;&nbsp;&nbsp;二年春正月丁未朔，宋、高丽、夏遣使来贺。乙卯，始朝献于衍庆宫。庚申，<br /><br />&nbsp;&nbsp;&nbsp;&nbsp;幸芳苑观灯。癸酉，归德军节度副使韩琛以强市民布帛，削一官，罢之。甲戌，<br /><br />&nbsp;&nbsp;&nbsp;&nbsp;如建春宫。<br /><br />&nbsp;&nbsp;&nbsp;&nbsp;二月戊戌，初置内侍寄禄官。乙巳，还宫。<br /><br />&nbsp;&nbsp;&nbsp;&nbsp;三月甲寅，初置宫苑司都、同监各一人。甲子，蔡王从彝母充等太师卒，诏<br /><br />&nbsp;&nbsp;&nbsp;&nbsp;有司定丧礼葬仪，事载《从彝傅》。<br /><br />&nbsp;&nbsp;&nbsp;&nbsp;四月庚辰，幸升国长公主第问疾。己亥，定迁三品官格。复扑买河泺法。辛<br /><br />&nbsp;&nbsp;&nbsp;&nbsp;丑，谕御史台，诸诉事于台，当以实上闻，不得辄称察知。癸卯，如万宁宫。命<br /><br />&nbsp;&nbsp;&nbsp;&nbsp;有司祈雨。<br /><br />&nbsp;&nbsp;&nbsp;&nbsp;五月甲辰朔，日有食之。戊申，如泰和宫。辛亥，初荐新于太庙。壬戌，谕<br /><br />&nbsp;&nbsp;&nbsp;&nbsp;有司曰：“金井捺钵不过二三日留，朕之所止，一凉厦足矣。若加修治，徒费人<br /><br />&nbsp;&nbsp;&nbsp;&nbsp;力。其藩篱不急处，用围幕可也。”甲子，更泰和宫曰庆宁，长乐川曰云龙。己<br /><br />&nbsp;&nbsp;&nbsp;&nbsp;巳，敕御史台，京师拜庙及巡幸所过州县，止令洒扫，不得以黄土覆道，违者纠<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;六月辛卯，谕尚书省，诸路禾稼及雨多寡，令州郡以闻。<br /><br />&nbsp;&nbsp;&nbsp;&nbsp;七月辛亥，有司奏还宫日请用黄麾仗。不许。乙卯，朝献于衍庆宫。<br /><br />&nbsp;&nbsp;&nbsp;&nbsp;八月丙申，凤凰见于磁州武安县鼓山石圣台。丁酉，还宫。皇太生。<br /><br />&nbsp;&nbsp;&nbsp;&nbsp;九月壬寅朔，天寿节，宋、高丽、夏遣使来贺。甲寅，以拱卫直都指挥使完<br /><br />&nbsp;&nbsp;&nbsp;&nbsp;颜瑭等为贺宋生日使，且戒之曰：“两国和好久矣，不宜争细故，伤大体。”癸<br /><br />&nbsp;&nbsp;&nbsp;&nbsp;亥，以皇子生，亲谢南北郊。庚午，封皇子为葛王。冬十月戊寅，报谢于太庙及<br /><br />&nbsp;&nbsp;&nbsp;&nbsp;山陵。甲申，以凤凰见，诏中外。丙戌，猎近郊。壬辰，遣尚辇局副使李仲元为<br /><br />&nbsp;&nbsp;&nbsp;&nbsp;高丽国生日使。以宿直将军纥石烈毅为夏国生日使，瀛王府司马独吉温为横赐使。<br /><br />&nbsp;&nbsp;&nbsp;&nbsp;十一月甲辰，更定德运为土，腊用辰。以西京留守宗浩为枢密使。戊申，以<br /><br />&nbsp;&nbsp;&nbsp;&nbsp;更定德运，诏中外。庚申，初命外官三品到任进表称谢。甲子，幸玉虚观，遣使<br /><br />&nbsp;&nbsp;&nbsp;&nbsp;报谢于太清宫。<br /><br />&nbsp;&nbsp;&nbsp;&nbsp;十二月癸酉，以皇子日，放僧道戒牒三千。以武安军节度使徒单公弼等为<br /><br />&nbsp;&nbsp;&nbsp;&nbsp;贺宋正旦使。戊寅，冬猎。庚辰，报谢于高C。丁酉，还都。<br /><br />&nbsp;&nbsp;&nbsp;&nbsp;闰月庚戌，司空襄薨。癸丑，初命监察御史非特旨不许举官。辛酉，遣使报<br /><br />&nbsp;&nbsp;&nbsp;&nbsp;谢于北岳。定人户物力随时推收法。丁卯，遣使报谢于长白山。冬，无雪。<br /><br />&nbsp;&nbsp;&nbsp;&nbsp;三年春正月辛未朔，宋、高丽、夏遣使来贺。癸酉，遣官祈雪于北岳。丁丑，<br /><br />&nbsp;&nbsp;&nbsp;&nbsp;朝献于衍庆宫。己卯，以枢密使宗浩为尚书右丞相，右丞完颜匡为左丞，参知政<br /><br />&nbsp;&nbsp;&nbsp;&nbsp;事仆散揆为右丞，御史中丞孙即康、刑部尚书贾铉并为参知政事。庚辰，如建春<br /><br />&nbsp;&nbsp;&nbsp;&nbsp;宫。<br /><br />&nbsp;&nbsp;&nbsp;&nbsp;二月癸丑，还宫。甲子，定诸职官省亲拜墓给假例。<br /><br />&nbsp;&nbsp;&nbsp;&nbsp;三月壬申，平章政事张万公致仕。庚辰，如万宁宫。丁亥，定从人铜牌卖毁<br /><br />&nbsp;&nbsp;&nbsp;&nbsp;罪赏制。庚寅，定职官应迁三品格，刺史以上及随朝资历在刺史以上身故者，每<br /><br />&nbsp;&nbsp;&nbsp;&nbsp;半年一次敷奏。甲午，如玉泉山。丙申，以殿前都点检仆散端为御史大夫。<br /><br />&nbsp;&nbsp;&nbsp;&nbsp;四月乙巳，E于太庙。敕点检司：“致仕官入宫，年高艰于步履者，并听策<br /><br />&nbsp;&nbsp;&nbsp;&nbsp;杖，仍令舍人护卫扶之。”丁巳，敕有司祈雨，仍颁土龙法。己未，命吏部侍郎<br /><br />&nbsp;&nbsp;&nbsp;&nbsp;李炳、国子司业蒙括仁本、知登闻检院乔宇等再详定《仪礼》。庚申，谕省司：<br /><br />&nbsp;&nbsp;&nbsp;&nbsp;“宫中所用物，如民间难得，勿强市之。”癸亥，尚书省奏，遣官分路覆实御史<br /><br />&nbsp;&nbsp;&nbsp;&nbsp;所察事。<br /><br />&nbsp;&nbsp;&nbsp;&nbsp;五月壬申，以重五，拜天，射柳，上三发三中。四品以上官侍宴鱼藻殿。以<br /><br />&nbsp;&nbsp;&nbsp;&nbsp;天气方暑，命兵士甲者释之。丙戌，以定律令、正土德、凤凰来、皇嗣建，大赦。<br /><br />&nbsp;&nbsp;&nbsp;&nbsp;辛卯，皇子葛王薨。壬辰，定擅增减宫门锁钥罪。丙申，作太极宫。<br /><br />&nbsp;&nbsp;&nbsp;&nbsp;六月己亥，太白昼见。壬寅，诏选聪明方正之士为修起居注。又诘点检司，<br /><br />&nbsp;&nbsp;&nbsp;&nbsp;诸亲军所设教授及授业人若干，其为教何法，通大义者几人，各具以闻。戊申，<br /><br />&nbsp;&nbsp;&nbsp;&nbsp;定职官追赠法，惟尝犯赃罪者不在追赠之列。壬戌，遣官行视中都田禾雨泽分数。<br /><br />&nbsp;&nbsp;&nbsp;&nbsp;七月壬申，朝献于衍庆宫。乙亥，定大臣薨百官奉慰礼。庚辰，猎于近郊。<br /><br />&nbsp;&nbsp;&nbsp;&nbsp;丁亥，上谕宰臣：“凡奏事，朕欲徐思或如己者，若除授事，可俟三五日再奏，<br /><br />&nbsp;&nbsp;&nbsp;&nbsp;余并二十日奏之。”<br /><br />&nbsp;&nbsp;&nbsp;&nbsp;八月丙辰，还宫。庚申，命编修官左容充宫教，赐银、币。<br /><br />&nbsp;&nbsp;&nbsp;&nbsp;九月丙寅朔，天寿节，宋、高丽、夏遣使来贺。壬申，以刑部尚书承晖等为<br /><br />&nbsp;&nbsp;&nbsp;&nbsp;贺宋生日使。戊子，以万宁宫提举司隶工部。壬辰，诏定千户谋克受随处捕盗官<br /><br />&nbsp;&nbsp;&nbsp;&nbsp;公移，盗急，不即以众应之者罪有差。召右丞相宗浩还朝。冬十月戊戌，日将暮，<br /><br />&nbsp;&nbsp;&nbsp;&nbsp;赤如赭。己亥，大风。甲辰，申、酉间天大赤，夜将旦亦如之。壬子，右丞仆散<br /><br />&nbsp;&nbsp;&nbsp;&nbsp;揆至自北边，丙辰，召至香阁慰劳之。以尚食局使师孝为高丽生日使。庚申，尚<br /><br />&nbsp;&nbsp;&nbsp;&nbsp;书左丞完颜匡等进《世宗实录》。上降座，立受之。壬戌，以蓟州刺史完颜太平<br /><br />&nbsp;&nbsp;&nbsp;&nbsp;为夏国生日使。奉御完颜阿鲁带以使宋还，言宋权臣韩腚惺新砝鞅，将谋北侵。<br /><br />&nbsp;&nbsp;&nbsp;&nbsp;上怒，以为生事，笞之五十，出为彰德府判官。及淮平陷，乃擢为安国军节度副<br /><br />&nbsp;&nbsp;&nbsp;&nbsp;使。丁卯，谕尚书省：“士庶陈言皆从所司以闻，自今可悉令诣阙，量与食直，<br /><br />&nbsp;&nbsp;&nbsp;&nbsp;仍给官居之。其言切直及系利害重者，并三日内奏闻。”<br /><br />&nbsp;&nbsp;&nbsp;&nbsp;十一月辛未，以签枢密院事独吉思忠等为贺宋正旦使。丁丑，冬猎，以获兔，<br /><br />&nbsp;&nbsp;&nbsp;&nbsp;荐山陵。甲午，诏监察等察事可二年一出。<br /><br />&nbsp;&nbsp;&nbsp;&nbsp;十二月庚子，谕宰臣曰：“贺正宋使且至，可令监察随之，以为常。”壬寅，<br /><br />&nbsp;&nbsp;&nbsp;&nbsp;还都。己酉，赐天长观额为太极宫。辛亥，诏诸亲王、公主每岁寒食、十月朔听<br /><br />&nbsp;&nbsp;&nbsp;&nbsp;朝谒兴、裕二陵，忌辰亦如之。癸丑，诏遣监察御史分按诸路，所遣者女直人，<br /><br />&nbsp;&nbsp;&nbsp;&nbsp;即以汉人朝臣偕，所遣者汉人，即以女直朝臣偕。戊午，敕行宫名曰光春，其朝<br /><br />&nbsp;&nbsp;&nbsp;&nbsp;殿曰兰皋，寝殿曰辉宁。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2702);">加入书签</a><a
                        href="2701.html">上一页</a>&larr;<a href="index.html">返回列表</a>&rarr;<a
                            href="2703.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2701.html"; var next_page = "2703.html"; var index_page = "index.html"; var sortid = "9"; var article_id = "43"; var chapter_id = "2702"; var articlename = "金史"; var chaptername = " 卷十一 本纪第十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>