<!DOCTYPE html>
<html>
<head>
<meta charset="gbk" />
<title>金史- 卷一百二十六 列传第六十四-在线阅读-哈西文学网</title>
<meta name="keywords" content="脱脱等，金史， 卷一百二十六 列传第六十四全文， 卷一百二十六 列传第六十四在线阅读 哈西文学网" />
<meta name="description" content="哈西文学网提供脱脱等的金史  卷一百二十六 列传第六十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2817.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2817.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十六 列传第六十四</h1>
            <div class="link xb">
                <a href="2816.html">上一页</a>&larr;<a href="index.html">返回列表</a>&rarr;<a
                    href="2818.html">下一页</a></div>			
            <div id="BookText">&nbsp;&nbsp;&nbsp;&nbsp;◎文艺下<br /><br />&nbsp;&nbsp;&nbsp;&nbsp;○赵h周昂王庭筠刘昂李经刘从益吕中孚（张建附）李纯<br /><br />&nbsp;&nbsp;&nbsp;&nbsp;甫王郁宋九嘉庞铸李献能王若虚王元节麻九畴李汾元德明<br /><br />&nbsp;&nbsp;&nbsp;&nbsp;（子好问）<br /><br />&nbsp;&nbsp;&nbsp;&nbsp;赵h，字文孺，东平人。大定二十二年进士，仕至礼部郎中。性冲淡，学<br /><br />&nbsp;&nbsp;&nbsp;&nbsp;道有所得。尤工书，自号“黄山”。赵秉文云：“h之正书体兼颜、苏，行草<br /><br />&nbsp;&nbsp;&nbsp;&nbsp;备诸家体，其超放又似杨凝式，当处苏、黄伯仲间。”党怀英小篆，李阳冰以来<br /><br />&nbsp;&nbsp;&nbsp;&nbsp;鲜有及者，时人以h配之，号曰“党赵”。有《黄山集》行于世。<br /><br />&nbsp;&nbsp;&nbsp;&nbsp;周昂，字德卿，真定人。父伯禄字天锡，大定进士，仕至同知沁南军节度使。<br /><br />&nbsp;&nbsp;&nbsp;&nbsp;昂年二十四擢第。调南和簿，有异政。迁良乡令，入拜监察御史。路铎以言事被<br /><br />&nbsp;&nbsp;&nbsp;&nbsp;斥，昂送以诗，语涉谤讪，坐停铨。久之，起为隆州都军，以边功复召为三司官。<br /><br />&nbsp;&nbsp;&nbsp;&nbsp;大安兵兴，权行六部员外郎。<br /><br />&nbsp;&nbsp;&nbsp;&nbsp;其甥王若虚尝学于昂，昂教之曰：“文章工于外而拙于内者，可以惊四筵而<br /><br />&nbsp;&nbsp;&nbsp;&nbsp;不可以适独坐，可以取口称而不可以得首肯。”又云：“文章以意为主，以言语<br /><br />&nbsp;&nbsp;&nbsp;&nbsp;为役，主强而役弱则无令不从。今人往往骄其所役，至跋扈难制，甚者反役其主，<br /><br />&nbsp;&nbsp;&nbsp;&nbsp;虽极辞语之工，而岂文之正哉。”<br /><br />&nbsp;&nbsp;&nbsp;&nbsp;昂孝友，喜名节，学术醇正，文笔高雅，诸儒皆师尊之。既历台省，为人所<br /><br />&nbsp;&nbsp;&nbsp;&nbsp;挤，竟坐诗得罪，谪东海上十数年。始入翰林，言事愈切。出佐三司非所好，从<br /><br />&nbsp;&nbsp;&nbsp;&nbsp;宗室承裕军。承裕失利，跳走上谷，众欲径归，昂独不从，城陷，与其从子嗣明<br /><br />&nbsp;&nbsp;&nbsp;&nbsp;同死于难。嗣明字晦之。<br /><br />&nbsp;&nbsp;&nbsp;&nbsp;王庭筠，字子端，辽东人。生未期，视书识十七字。七岁学诗，十一岁赋全<br /><br />&nbsp;&nbsp;&nbsp;&nbsp;题。稍长，涿郡王一见，期以国士。登大定十六年进士第。调恩州军事判官，<br /><br />&nbsp;&nbsp;&nbsp;&nbsp;临政即有声。郡民邹四者谋为不轨，事觉，逮捕千余人，而邹四窜匿不能得。朝<br /><br />&nbsp;&nbsp;&nbsp;&nbsp;廷遣大理司直王仲轲治其狱，庭筠以计获邹四，分别诖误，坐预谋者十二人而已。<br /><br />&nbsp;&nbsp;&nbsp;&nbsp;再调馆陶主簿。<br /><br />&nbsp;&nbsp;&nbsp;&nbsp;明昌元年三月，章宗谕旨学士院曰：“王庭筠所试文，句太长，朕不喜此，<br /><br />&nbsp;&nbsp;&nbsp;&nbsp;亦恐四方效之。”又谓平章张汝霖曰：“王庭筠文艺颇佳，然语句不健，其人才<br /><br />&nbsp;&nbsp;&nbsp;&nbsp;高，亦不难改也。”四月，召庭筠试馆职，中选。御史台言庭筠在馆陶尝犯赃罪，<br /><br />&nbsp;&nbsp;&nbsp;&nbsp;不当以馆阁处之，遂罢。乃卜居彰德，买田隆虑，读书黄华山寺，因以自号。是<br /><br />&nbsp;&nbsp;&nbsp;&nbsp;年十二月，上因语及学士，叹其乏材，参政守贞曰：“王庭筠其人也。”三年，<br /><br />&nbsp;&nbsp;&nbsp;&nbsp;召为应奉翰林文字，命与秘书郎张汝方品第法书、名画，遂分入品者为五百五十<br /><br />&nbsp;&nbsp;&nbsp;&nbsp;卷。<br /><br />&nbsp;&nbsp;&nbsp;&nbsp;五年八月，上顾谓宰执曰：“应奉王庭筠，朕欲以诏诰委之，其人才亦岂易<br /><br />&nbsp;&nbsp;&nbsp;&nbsp;得。近党怀英作《长白山册文》，殊不工。闻文士多妒庭筠者，不论其文，顾以<br /><br />&nbsp;&nbsp;&nbsp;&nbsp;行止为訾。大抵读书人多口颊，或相党。昔东汉之士与宦官分朋，固无足怪。如<br /><br />&nbsp;&nbsp;&nbsp;&nbsp;唐牛僧孺、李德裕，宋司马光、王安石，均为儒者，而互相排毁何耶。”遂迁庭<br /><br />&nbsp;&nbsp;&nbsp;&nbsp;筠为翰林修撰。<br /><br />&nbsp;&nbsp;&nbsp;&nbsp;承安元年正月，坐赵秉文上书事，削一官，杖六十，解职，语在秉文传。二<br /><br />&nbsp;&nbsp;&nbsp;&nbsp;年，降授郑州防御判官。四年，起为应奉翰林文字。泰和元年，复为翰林修撰，<br /><br />&nbsp;&nbsp;&nbsp;&nbsp;扈从秋山，应制赋诗三十余首，上甚嘉之。明年，卒，年四十有七。上素知其贫，<br /><br />&nbsp;&nbsp;&nbsp;&nbsp;诏有司赙钱八十万以给丧事，求生平诗文藏之秘阁。又以御制诗赐其家，其引云：<br /><br />&nbsp;&nbsp;&nbsp;&nbsp;“王遵古，朕之故人也。乃子庭筠，复以才选直禁林者首尾十年，今兹云亡，玉<br /><br />&nbsp;&nbsp;&nbsp;&nbsp;堂、东观，无复斯人矣。”<br /><br />&nbsp;&nbsp;&nbsp;&nbsp;庭筠仪观秀伟，善谈笑，外若简贵，人初不敢与接。既见，和气溢于颜间，<br /><br />&nbsp;&nbsp;&nbsp;&nbsp;殷勤慰藉如恐不及，少有可取极口称道，他日虽百负不恨也。从游者如韩温甫，<br /><br />&nbsp;&nbsp;&nbsp;&nbsp;路元亨、张进卿，李公度，其荐引者如赵秉文、冯璧、李纯甫，皆一时名士，世<br /><br />&nbsp;&nbsp;&nbsp;&nbsp;以知人许之。为文能道所欲言，暮年诗律深严，七言长篇尤工险韵。有《{艹聚}<br /><br />&nbsp;&nbsp;&nbsp;&nbsp;辨》十卷，文集四十卷。书法学米元章，与赵h、赵秉文俱以名家，庭筠尤善<br /><br />&nbsp;&nbsp;&nbsp;&nbsp;山水墨竹云。<br /><br />&nbsp;&nbsp;&nbsp;&nbsp;子曼庆，亦能诗并书，仕至行省右司郎中，自号“淡游”云。<br /><br />&nbsp;&nbsp;&nbsp;&nbsp;刘昂，字之昂，兴州人。大定十九年进士。曾、高而下七世登科。昂天资警<br /><br />&nbsp;&nbsp;&nbsp;&nbsp;悟，律赋自成一家，作诗得晚唐体，尤工绝句。李纯甫《故人外传》云，昂早得<br /><br />&nbsp;&nbsp;&nbsp;&nbsp;仕，年三十三为尚书省掾，调平凉路转运副使。时术士有言昂官止五品，昂不信。<br /><br />&nbsp;&nbsp;&nbsp;&nbsp;俄以母忧去职，连蹇十年，卜居洛阳，有终焉之志。有荐其才于章宗者，泰和初，<br /><br />&nbsp;&nbsp;&nbsp;&nbsp;自国子司业擢为左司郎中。会掌书大中与贾铉漏言除授事，为言者所劾，狱辞连<br /><br />&nbsp;&nbsp;&nbsp;&nbsp;昂。章宗震怒。一时闻人如史肃、李著、王宇、宗室从郁皆谴逐之，铉寻亦罢政。<br /><br />&nbsp;&nbsp;&nbsp;&nbsp;昂降上京留守判官，道卒，竟如术者之言。<br /><br />&nbsp;&nbsp;&nbsp;&nbsp;李经，字天英，锦州人。作诗极刻苦，喜出奇语，不蹈袭前人。李纯甫见其<br /><br />&nbsp;&nbsp;&nbsp;&nbsp;诗曰：“真今世太白也。”由是名大震。再举不第，拂衣去。南渡后，其乡帅有<br /><br />&nbsp;&nbsp;&nbsp;&nbsp;表至朝廷，士大夫识之曰：“此天英笔也。”朝议以武功就命y其州，后不知所<br /><br />&nbsp;&nbsp;&nbsp;&nbsp;终。<br /><br />&nbsp;&nbsp;&nbsp;&nbsp;刘从益，字云卿，浑源人。其高祖郑天会元年词赋进士，子孙多由科第入<br /><br />&nbsp;&nbsp;&nbsp;&nbsp;仕。从益登大安元年进士第，累官监察御史，坐与当路辨曲直，得罪去。久之，<br /><br />&nbsp;&nbsp;&nbsp;&nbsp;起为叶县令，修学励俗，有古良吏风。叶自兵兴，户减三之一，田不毛者万七千<br /><br />&nbsp;&nbsp;&nbsp;&nbsp;亩有奇，其岁入七万石如故。从益请于大司农，为减一万，民甚赖之，流亡归者<br /><br />&nbsp;&nbsp;&nbsp;&nbsp;四千余家。未几，被召，百姓诣尚书省乞留，不听。入授应奉翰林文字，逾月以<br /><br />&nbsp;&nbsp;&nbsp;&nbsp;疾卒，年四十四。叶人闻之，以端午罢酒为位而哭，且立石颂德，以致哀思。<br /><br />&nbsp;&nbsp;&nbsp;&nbsp;从益博学强记，精于经学。为文章长于诗，五言尤工，有《蓬门集》。<br /><br />&nbsp;&nbsp;&nbsp;&nbsp;子祁字京叔。为太学生。甚有文名。值金末丧乱，作《归潜志》以纪金事，<br /><br />&nbsp;&nbsp;&nbsp;&nbsp;修《金史》多采用焉。<br /><br />&nbsp;&nbsp;&nbsp;&nbsp;吕中孚，字信臣，冀州南宫人。张建字吉甫，蒲城人。皆有诗名。中孚有<br /><br />&nbsp;&nbsp;&nbsp;&nbsp;《清漳集》。建明昌初授绛州教官，召为宫教、应奉翰林文字。以老请致仕，章<br /><br />&nbsp;&nbsp;&nbsp;&nbsp;宗爱其纯素，不欲令去，授同知华州防御使，仍赐诗以宠之。自号“兰泉”，有<br /><br />&nbsp;&nbsp;&nbsp;&nbsp;集行于世。<br /><br />&nbsp;&nbsp;&nbsp;&nbsp;李纯甫，字之纯，弘州襄阴人。祖安上，尝魁西京进士。父采，卒于益都府<br /><br />&nbsp;&nbsp;&nbsp;&nbsp;治中。纯甫幼颖悟异常，初业词赋，及读《左氏春秋》，大爱之，遂更为经义学。<br /><br />&nbsp;&nbsp;&nbsp;&nbsp;擢承安二年经义进士。为文法庄周、列御寇、左氏、《战国策》，后进多宗之。<br /><br />&nbsp;&nbsp;&nbsp;&nbsp;又喜谈兵，慨然有经世心。章宗南征，两上疏策其胜负，上奇之，给送军中，后<br /><br />&nbsp;&nbsp;&nbsp;&nbsp;多如所料。宰执爱其文，荐入翰林。及大元兵起，又上疏论时事，不报。宣宗迁<br /><br />&nbsp;&nbsp;&nbsp;&nbsp;汴，再入翰林。时丞相高琪擅威福柄，擢为左司都事，纯甫审其必败，以母老辞<br /><br />&nbsp;&nbsp;&nbsp;&nbsp;去。既而高琪诛，复入翰林，连知贡举。正大末，坐取人逾新格，出y坊州。未<br /><br />&nbsp;&nbsp;&nbsp;&nbsp;赴，改京兆府判官。卒于汴，年四十七。<br /><br />&nbsp;&nbsp;&nbsp;&nbsp;纯甫为人聪敏，少自负其材，谓功名可俯拾，作《矮柏赋》，以诸葛孔明、<br /><br />&nbsp;&nbsp;&nbsp;&nbsp;王景略自期。由小官上万方书，援宋为证，甚切，当路者以迂阔见抑。中年，度<br /><br />&nbsp;&nbsp;&nbsp;&nbsp;其道不行，益纵酒自放，无仕进意。得官未成考，旋即归隐。日与禅僧士子游，<br /><br />&nbsp;&nbsp;&nbsp;&nbsp;以文酒为事，啸歌袒裼出礼法外，或饮数月不醒。人有酒见招，不择贵贱必往，<br /><br />&nbsp;&nbsp;&nbsp;&nbsp;往辄醉，虽沉醉亦未尝废著书。然晚年喜佛，力探其奥义。自类其文，凡论性理<br /><br />&nbsp;&nbsp;&nbsp;&nbsp;及关佛老二家者号“内稿”，其余应物文字为“外稿”。又解《楞严》、《金刚<br /><br />&nbsp;&nbsp;&nbsp;&nbsp;经》、《老子》、《庄子》。又有《中庸集解》、《鸣道集解》，号“中国心学、<br /><br />&nbsp;&nbsp;&nbsp;&nbsp;西方文教”。数十万言，以故为名教所贬云。<br /><br />&nbsp;&nbsp;&nbsp;&nbsp;王郁，字飞伯，大兴人。仪状魁奇，目光如鹘。少居钓台，闭门读书，不接<br /><br />&nbsp;&nbsp;&nbsp;&nbsp;人事。久之，为文法柳宗元，闳肆奇古，动辄数千言。歌诗俊逸，效李白。尝作<br /><br />&nbsp;&nbsp;&nbsp;&nbsp;《王子小传》以自叙。天兴初元，汴京被围，上书言事，不报。四月，围稍解，<br /><br />&nbsp;&nbsp;&nbsp;&nbsp;挺身突出，为兵士所得。其将遇之甚厚，郁经行无机防，为其下所忌，见杀。临<br /><br />&nbsp;&nbsp;&nbsp;&nbsp;终，怀中出书曰：“是吾平生著述，可传付中州士大夫曰，王郁死矣。”年三十<br /><br />&nbsp;&nbsp;&nbsp;&nbsp;余。同时以诗鸣者，雷g、侯册、王元粹云。<br /><br />&nbsp;&nbsp;&nbsp;&nbsp;宋九嘉，字飞卿，夏津人。为人刚直豪迈，少游太学，有能赋声。长从李纯<br /><br />&nbsp;&nbsp;&nbsp;&nbsp;甫读书，为文有奇气，与雷渊、李经相伯仲。中至宁元年进士第。历蓝田、高陵、<br /><br />&nbsp;&nbsp;&nbsp;&nbsp;扶风、三水四县令，咸以能称。入为翰林应奉。正大中，以疾去。没于癸巳之难。<br /><br />&nbsp;&nbsp;&nbsp;&nbsp;庞铸，字才卿，辽东人。少擢第，仕有声。南渡后，为翰林待制，迁户部侍<br /><br />&nbsp;&nbsp;&nbsp;&nbsp;郎。坐游贵戚家，出y东平，改京兆路转运使，卒。博学能文，工诗，造语奇健<br /><br />&nbsp;&nbsp;&nbsp;&nbsp;不凡，世多传之。<br /><br />&nbsp;&nbsp;&nbsp;&nbsp;李献能，字钦叔，河中人。先世有为金吾卫上将军者，时号“李金吾家”。<br /><br />&nbsp;&nbsp;&nbsp;&nbsp;迨献能昆弟皆以文学名，从兄献卿、献诚、从弟献甫相继擢第，故李氏有“四桂<br /><br />&nbsp;&nbsp;&nbsp;&nbsp;堂”。<br /><br />&nbsp;&nbsp;&nbsp;&nbsp;献能苦学博览，于文尤长于四六。贞v三年，特赐词赋进士，廷试第一人，<br /><br />&nbsp;&nbsp;&nbsp;&nbsp;宏词优等。授应奉翰林文字。在翰苑凡十年，出为~州观察判官。用荐者复为应<br /><br />&nbsp;&nbsp;&nbsp;&nbsp;奉，俄迁修撰。正大末，以镇南军节度副使充河中帅府经历官。大元兵破河中，<br /><br />&nbsp;&nbsp;&nbsp;&nbsp;奔陕州，行省以权左右司郎中，值赵三三军变遇害，年四十三。<br /><br />&nbsp;&nbsp;&nbsp;&nbsp;献能为人眇小而黑色，颇有髯。善谈论，每敷说今古，声铿亮可听。作诗有<br /><br />&nbsp;&nbsp;&nbsp;&nbsp;志于风雅，又刻意乐章。在翰院，应机敏捷号得体。赵秉文、李纯甫尝曰：“李<br /><br />&nbsp;&nbsp;&nbsp;&nbsp;献能天生今世翰苑材。”故每荐之，不令出馆。家故饶财，尽于贞v之乱，在京<br /><br />&nbsp;&nbsp;&nbsp;&nbsp;师无以自资。其母素豪奢，厚于自奉，小不如意则必诃谴，人视之殆不堪忧，献<br /><br />&nbsp;&nbsp;&nbsp;&nbsp;能处之自若也。时人以纯孝称之。尝谓人云：“吾幼梦官至五品，寿不至五十。”<br /><br />&nbsp;&nbsp;&nbsp;&nbsp;后竟如其言。<br /><br />&nbsp;&nbsp;&nbsp;&nbsp;王若虚，字从之，藁城人也。幼颖悟，若夙昔在文字间者。擢承安二年经义<br /><br />&nbsp;&nbsp;&nbsp;&nbsp;进士。调~州录事，历管城、门山二县令，皆有惠政，秩满，老幼攀送，数日乃<br /><br />&nbsp;&nbsp;&nbsp;&nbsp;得行。用荐入为国史院编修官，迁应奉翰林文字。奉使夏国，还授同知泗州军州<br /><br />&nbsp;&nbsp;&nbsp;&nbsp;事，留为著作佐郎。正大初，《宣宗实录》成，迁平凉府判官。未几，召为左司<br /><br />&nbsp;&nbsp;&nbsp;&nbsp;谏，后转延州刺史，入为直学士。<br /><br />&nbsp;&nbsp;&nbsp;&nbsp;元兴元年，哀宗走归德。明年春，崔立变。群小附和，请为立建功德碑，翟<br /><br />&nbsp;&nbsp;&nbsp;&nbsp;奕以尚书省命召若虚为文。时奕辈恃势作威，人或少忤，则谗构立见屠灭。若虚<br /><br />&nbsp;&nbsp;&nbsp;&nbsp;自分必死，私谓左右司员外郎元好问曰：“今召我作碑，不从则死。作之则名节<br /><br />&nbsp;&nbsp;&nbsp;&nbsp;扫地，不若死之为愈。虽然，我姑以理谕之。”乃谓奕辈曰：“丞相功德碑当指<br /><br />&nbsp;&nbsp;&nbsp;&nbsp;何事为言？”奕辈怒曰：“丞相以京城降，活生灵百万，非功德乎？”曰；“学<br /><br />&nbsp;&nbsp;&nbsp;&nbsp;士代王言，功德碑谓之代王言可乎？且丞相既以城降，则朝官皆出其门，自古岂<br /><br />&nbsp;&nbsp;&nbsp;&nbsp;有门下人为主帅诵功德而可信乎后世哉？”奕辈不能夺，乃召太学生刘祁、麻革<br /><br />&nbsp;&nbsp;&nbsp;&nbsp;辈赴省，好问、张信之喻以立碑事，曰：“众议属二君，且已白郑王矣，二君其<br /><br />&nbsp;&nbsp;&nbsp;&nbsp;无让。”祁等固辞而别。数日，促迫不已，祁即为草定，以付好问，好问意未惬，<br /><br />&nbsp;&nbsp;&nbsp;&nbsp;乃自为之。既成，以示若虚，乃共删定数字，然止直叙其事而已。后兵入城，不<br /><br />&nbsp;&nbsp;&nbsp;&nbsp;果立也。<br /><br />&nbsp;&nbsp;&nbsp;&nbsp;金亡，微服北归镇阳，与浑源刘郁东游泰山，至黄岘峰，憩萃美亭，顾谓同<br /><br />&nbsp;&nbsp;&nbsp;&nbsp;游曰：“汩没尘土中一生，不意晚年乃造仙府，诚得终老此山，志愿毕矣。”乃<br /><br />&nbsp;&nbsp;&nbsp;&nbsp;令子忠先归，遣子恕前行视夷险，因垂足坐大石上，良久瞑目而逝，年七十。所<br /><br />&nbsp;&nbsp;&nbsp;&nbsp;著文章号《慵夫集》若干卷、《滹南遗老》若干卷、传于世。<br /><br />&nbsp;&nbsp;&nbsp;&nbsp;王元节，字子元，弘州人也。祖山甫，辽户部侍郎。父诩，海陵朝，左司员<br /><br />&nbsp;&nbsp;&nbsp;&nbsp;外郎。元节幼颖悟，虽家世贵显，而从学甚谨。浑源刘职其才俊，以女妻之，<br /><br />&nbsp;&nbsp;&nbsp;&nbsp;遂传其赋学，登天德三年词赋进士第。雅尚气节，不能随时俯仰，故仕不显。及<br /><br />&nbsp;&nbsp;&nbsp;&nbsp;迁密州观察判官，既罢，即逍遥乡里，以诗酒自娱，号曰“遁齐”。年五十余卒。<br /><br />&nbsp;&nbsp;&nbsp;&nbsp;有诗集行于世。<br /><br />&nbsp;&nbsp;&nbsp;&nbsp;弟元德，亦第进士。有能名于时，终南京路提刑使。<br /><br />&nbsp;&nbsp;&nbsp;&nbsp;孙国纲，字正之。业儒术，尤长吏事。为人端重乐易，或有忤者，略不与校，<br /><br />&nbsp;&nbsp;&nbsp;&nbsp;亦未尝形于怒色。大安三年，试补尚书吏部掾，未几，转御史台令史。宣宗闻其<br /><br />&nbsp;&nbsp;&nbsp;&nbsp;材干，兴定三年特召为近侍，奉职承应，甚见宠遇，勒留凡三考，出为同知申州<br /><br />&nbsp;&nbsp;&nbsp;&nbsp;事。无何，召为笔砚直长，擢监察御史，秩满，敕留再任，盖知其材器故也。开<br /><br />&nbsp;&nbsp;&nbsp;&nbsp;兴元年，关陕完颜总帅屯河中府，与大元军战败绩，哀宗遣国纲乘上厩马，径诣<br /><br />&nbsp;&nbsp;&nbsp;&nbsp;河中问败军之由，还至中途，值大兵见杀，时年四十四。<br /><br />&nbsp;&nbsp;&nbsp;&nbsp;麻九畴，字知几，易州人。三岁识字。七岁能草书，作大字有及数尺者，一<br /><br />&nbsp;&nbsp;&nbsp;&nbsp;时目为神童。章宗召见，问：“汝入宫殿中，亦惧怯否？”对曰：“君臣，父子<br /><br />&nbsp;&nbsp;&nbsp;&nbsp;也。子宁惧父耶？”上大奇之。弱冠入太学，有文名。南渡后，寓居郾、蔡间，<br /><br />&nbsp;&nbsp;&nbsp;&nbsp;入遂平西山，始以古学自力。博通《五经》，于《易》、《春秋》为尤长。兴定<br /><br />&nbsp;&nbsp;&nbsp;&nbsp;末，试开封府，词赋第二，经义第一。再试南省，复然。声誉大振，虽妇人小儿<br /><br />&nbsp;&nbsp;&nbsp;&nbsp;皆知其名。及廷试，以误绌，士论惜之。已而隐居不为科举计。正大初，门人王<br /><br />&nbsp;&nbsp;&nbsp;&nbsp;说、王采苓俱中第，上以其年幼，怪而问之。乃知尝师九畴。平章政事侯挚、翰<br /><br />&nbsp;&nbsp;&nbsp;&nbsp;林学士赵秉文连章荐之，特赐卢亚榜进士第。以病，未拜官告归。再授太常寺太<br /><br />&nbsp;&nbsp;&nbsp;&nbsp;祝，权博士，俄迁应奉翰林文字。九畴性资野逸，高蹇自便，与人交，一语不相<br /><br />&nbsp;&nbsp;&nbsp;&nbsp;入则迳去不返顾。自度终不能与世合，顷之，复谢病去。居郾城，天兴元年，大<br /><br />&nbsp;&nbsp;&nbsp;&nbsp;元兵入河南，挈家走确山，为兵士所得，驱至广平，病死，年五十。<br /><br />&nbsp;&nbsp;&nbsp;&nbsp;九畴初因经义学《易》，后喜邵尧夫《皇极书》，因学算数，又喜卜筮、射<br /><br />&nbsp;&nbsp;&nbsp;&nbsp;覆之术。晚更喜医，与名医张子和游，尽传其学，且为润色其所著书。为文精密<br /><br />&nbsp;&nbsp;&nbsp;&nbsp;奇健，诗尤工致。后以避谤忌，持戒不作。明昌以来，称神童者五人，太原常添<br /><br />&nbsp;&nbsp;&nbsp;&nbsp;寿四岁能作诗，刘滋、刘微、张汉臣后皆无称，独知几能自树立，耆旧如赵秉文，<br /><br />&nbsp;&nbsp;&nbsp;&nbsp;以征君目之而不名。<br /><br />&nbsp;&nbsp;&nbsp;&nbsp;李汾，字长源，太原平晋人。为人尚气，跌宕不羁。性褊躁，触之辄怒，以<br /><br />&nbsp;&nbsp;&nbsp;&nbsp;是多为人所恶。喜读史。工诗，雄健有法。避乱入关，京兆尹子容爱其材，招致<br /><br />&nbsp;&nbsp;&nbsp;&nbsp;门下。留二年去，之泾州，竭左丞张行信，一见即以上客礼之。元光间，游大梁，<br /><br />&nbsp;&nbsp;&nbsp;&nbsp;举进士不中，用荐为史馆书写。书写，特抄书小史耳，凡编修官得日录，纂述即<br /><br />&nbsp;&nbsp;&nbsp;&nbsp;定，以稿授书写，书写录洁本呈翰长。汾既为之，殊不自聊。时赵秉文为学士，<br /><br />&nbsp;&nbsp;&nbsp;&nbsp;雷渊、李献能皆在院，刊修之际，汾在旁正襟危坐，读太史公、左丘明一篇，或<br /><br />&nbsp;&nbsp;&nbsp;&nbsp;数百言，音吐洪畅，旁若无人。既毕，顾四坐漫为一语云“看”。秉笔诸人积不<br /><br />&nbsp;&nbsp;&nbsp;&nbsp;平，而雷、李尤切齿，乃以骂官长讼于有司，然时论亦有不直雷、李者。寻罢<br /><br />&nbsp;&nbsp;&nbsp;&nbsp;入关。明年来京师，上书言时事，不合，去客唐、邓间。恒山公武仙署行尚书省<br /><br />&nbsp;&nbsp;&nbsp;&nbsp;讲议官。既而仙与参知政事完颜思烈相异同，颇谋自安，惧汾言论，欲除之。汾<br /><br />&nbsp;&nbsp;&nbsp;&nbsp;觉，遁泌阳，仙令总帅王德追获之，锁养马平，绝食而死，年未四十。<br /><br />&nbsp;&nbsp;&nbsp;&nbsp;汾平生诗甚多，不自收集，世所传者十二三而已。<br /><br />&nbsp;&nbsp;&nbsp;&nbsp;元德明，系出拓拔魏，太原秀容人。自幼嗜读书，口不言世俗鄙事，乐易无<br /><br />&nbsp;&nbsp;&nbsp;&nbsp;畦畛，布衣蔬食处之自若，家人不敢以生理累之。累举不第，放浪山水间，余酒<br /><br />&nbsp;&nbsp;&nbsp;&nbsp;赋诗以自适。年四十八卒。有《东岩集》三卷。子好问，最知名。<br /><br />&nbsp;&nbsp;&nbsp;&nbsp;好问字裕之。七岁能诗。年十有四，从陵川郝晋卿学，不事举业，淹贯经传<br /><br />&nbsp;&nbsp;&nbsp;&nbsp;百家，六年而业成。下太行，渡大河，为《箕山》、《琴台》等诗。礼部赵秉文<br /><br />&nbsp;&nbsp;&nbsp;&nbsp;见之，以为近代无此作也。于是名震京师。中兴定五年第，历内乡令。正大中，<br /><br />&nbsp;&nbsp;&nbsp;&nbsp;为南阳令。天兴初，擢尚书省掾，顷之，除左司都事，转行尚书省左司员外郎。<br /><br />&nbsp;&nbsp;&nbsp;&nbsp;金亡，不仕。<br /><br />&nbsp;&nbsp;&nbsp;&nbsp;为文有绳尺，备众体。其诗奇崛而绝雕刿，巧缛而谢绮丽。五言高古沈郁。<br /><br />&nbsp;&nbsp;&nbsp;&nbsp;七言乐府不用古题，特出新意。歌谣慷慨，挟幽、并之气。其长短句，揄扬新声，<br /><br />&nbsp;&nbsp;&nbsp;&nbsp;以写恩怨者又数百篇。兵后，故老皆尽，好问蔚为一代宗工，四方碑板铭志，尽<br /><br />&nbsp;&nbsp;&nbsp;&nbsp;趋其门。其所著文章诗若干卷、《杜诗学》一卷、《东坡诗雅》三卷、《锦S》<br /><br />&nbsp;&nbsp;&nbsp;&nbsp;一卷、《诗文自警》十卷。<br /><br />&nbsp;&nbsp;&nbsp;&nbsp;晚年尤以著作自任，以金源氏有天下，典章法度几及汉、唐，国亡史作，己<br /><br />&nbsp;&nbsp;&nbsp;&nbsp;所当任。时金国实录在顺天张万户家，乃言于张，愿为撰述，既而为乐夔所沮而<br /><br />&nbsp;&nbsp;&nbsp;&nbsp;止。好问曰：“不可令一代之迹泯而不传。”乃构亭于家，著述其上，因名曰<br /><br />&nbsp;&nbsp;&nbsp;&nbsp;“野史”。凡金源君臣遗言往行，采摭所闻，有所得辄以寸纸细字为记录，至百<br /><br />&nbsp;&nbsp;&nbsp;&nbsp;余万言。今所传者有《中州集》及《壬辰杂编》若干卷。年六十八卒。纂修《金<br /><br />&nbsp;&nbsp;&nbsp;&nbsp;史》，多本其所著云。<br /><br />&nbsp;&nbsp;&nbsp;&nbsp;赞曰：韩P、吴激，楚材而晋用之，亦足为一代之文矣。蔡、马定国之该<br /><br />&nbsp;&nbsp;&nbsp;&nbsp;博，胡砺、杨伯仁之敏赡，郑子聃、麻九畴之英俊，王郁、宋九嘉之迈往。三李<br /><br />&nbsp;&nbsp;&nbsp;&nbsp;卓荦，纯甫知道，汾任气，献能尤以纯孝见称。王庭筠、党怀英、元好问自足知<br /><br />&nbsp;&nbsp;&nbsp;&nbsp;名异代。王竞、刘从益、王若虚之吏治，文不掩其所长。蔡松年在文艺中，爵位<br /><br />&nbsp;&nbsp;&nbsp;&nbsp;之最重者，道金人言利，兴党狱，杀田珏，文不能掩其所短者欤？事继母有至行，<br /><br />&nbsp;&nbsp;&nbsp;&nbsp;其死家无余赀，有足取云。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2817);">加入书签</a><a
                        href="2816.html">上一页</a>&larr;<a href="index.html">返回列表</a>&rarr;<a
                            href="2818.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2816.html"; var next_page = "2818.html"; var index_page = "index.html"; var sortid = "9"; var article_id = "43"; var chapter_id = "2817"; var articlename = "金史"; var chaptername = " 卷一百二十六 列传第六十四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>