<!DOCTYPE html>
<html>
<head>
<meta charset="gbk" />
<title>金史- 卷七十三 列传第十一-在线阅读-哈西文学网</title>
<meta name="keywords" content="脱脱等，金史， 卷七十三 列传第十一全文， 卷七十三 列传第十一在线阅读 哈西文学网" />
<meta name="description" content="哈西文学网提供脱脱等的金史  卷七十三 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2764.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2764.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十三 列传第十一</h1>
            <div class="link xb">
                <a href="2763.html">上一页</a>&larr;<a href="index.html">返回列表</a>&rarr;<a
                    href="2765.html">下一页</a></div>			
            <div id="BookText">&nbsp;&nbsp;&nbsp;&nbsp;○阿离合懑晏（本名斡论）宗尹（本名阿里罕）宗宁（本名阿土古）<br /><br />&nbsp;&nbsp;&nbsp;&nbsp;宗道（本名八十）宗雄（本名谋良虎）阿邻按E海希尹（本名谷神）<br /><br />&nbsp;&nbsp;&nbsp;&nbsp;守贞（本名左靥）守能（本名胡刺）<br /><br />&nbsp;&nbsp;&nbsp;&nbsp;阿离合懑，景祖第八子也。健捷善战。年十八，腊醅、麻产起兵据暮棱水，<br /><br />&nbsp;&nbsp;&nbsp;&nbsp;乌春、窝谋罕以姑里甸兵助之。世祖擒腊醅，暮棱水人尚反侧，不自安，使阿离<br /><br />&nbsp;&nbsp;&nbsp;&nbsp;合懑往抚差之，与斜钵合兵攻窝谋罕。乌春已死，窝谋罕弃城遁去。后从撒改讨<br /><br />&nbsp;&nbsp;&nbsp;&nbsp;平留可，阿离合懑功居多。<br /><br />&nbsp;&nbsp;&nbsp;&nbsp;太祖擒萧海里，使阿离合懑献馘于辽。太祖谋伐辽，阿离合懑实赞成之。及<br /><br />&nbsp;&nbsp;&nbsp;&nbsp;举兵，阿离合懑在行间屡战有功。及太宗等劝进，太祖未之许也。阿离合懑、昱、<br /><br />&nbsp;&nbsp;&nbsp;&nbsp;宗翰等曰：“今大功已集，若不以时建号，无以系天下心。〕太祖曰：“吾将思<br /><br />&nbsp;&nbsp;&nbsp;&nbsp;之。”收国元年，太祖即位。阿离合懑与宗翰以耕具九为献，祝曰：“使陛下毋<br /><br />&nbsp;&nbsp;&nbsp;&nbsp;忘稼穑之艰难。”太祖敬而受之。顷之，为国论乙室勃极烈。<br /><br />&nbsp;&nbsp;&nbsp;&nbsp;为人聪敏辨给，凡一闻见，终身不忘。始未有文字，祖宗族属时事并能默记，<br /><br />&nbsp;&nbsp;&nbsp;&nbsp;与斜葛同修本朝谱牒。见人旧未尝识，闻其父祖名，即能道其部族世次所出。或<br /><br />&nbsp;&nbsp;&nbsp;&nbsp;积年旧事，偶因他及之，人或遗忘，辄一一辨析言之，有质疑者皆释其意义。世<br /><br />&nbsp;&nbsp;&nbsp;&nbsp;祖尝称其强记，人不可及也。<br /><br />&nbsp;&nbsp;&nbsp;&nbsp;天辅三年，寝疾，宗翰日往问之，尽得祖宗旧俗法度。疾病，上幸其家问疾，<br /><br />&nbsp;&nbsp;&nbsp;&nbsp;问以国家事，对曰：“马者甲兵之用，今四方未平，而国俗多以良马殉葬，可禁<br /><br />&nbsp;&nbsp;&nbsp;&nbsp;止之。”乃献平生所乘战马。及以马献太宗，使其子蒲里迭代为奏，奏有误语，<br /><br />&nbsp;&nbsp;&nbsp;&nbsp;即哂之，宗翰从傍为改定。进奏讫，薨，年四十九。<br /><br />&nbsp;&nbsp;&nbsp;&nbsp;上闻阿离合懑临薨有奏事，曰：“临终不乱，念及国家事，真贤臣也。”哭<br /><br />&nbsp;&nbsp;&nbsp;&nbsp;之恸。及葬，上亲临。熙宗时，追封隋国王。天德中，改赠开府仪同三司、隋国<br /><br />&nbsp;&nbsp;&nbsp;&nbsp;公。大定间，配飨太祖庙廷，谥曰刚宪。子赛也、斡论。赛也子宗尹。<br /><br />&nbsp;&nbsp;&nbsp;&nbsp;晏本名斡论，景祖之孙，阿离合懑次子也。明敏多谋略，通契丹字。天会初，<br /><br />&nbsp;&nbsp;&nbsp;&nbsp;乌底改叛。太宗幸北京，以晏有筹策，召问，称旨，乃命督扈从诸军往讨之。至<br /><br />&nbsp;&nbsp;&nbsp;&nbsp;混同江，谕将士曰：“今叛众依山谷，地势险阻，林木深密，吾骑卒不得成列，<br /><br />&nbsp;&nbsp;&nbsp;&nbsp;未可以岁月破也。”乃具舟楫舣江，令诸军据高山，连木为栅，多张旗帜，示<br /><br />&nbsp;&nbsp;&nbsp;&nbsp;以持久计，声言俟大军毕集而发。乃潜以舟师浮江而下，直捣其营，遂大破之，<br /><br />&nbsp;&nbsp;&nbsp;&nbsp;据险之众不战而溃。月余，一境皆定。师还，授左监门卫上将军，为广宁尹，入<br /><br />&nbsp;&nbsp;&nbsp;&nbsp;为吏、礼两部尚书。<br /><br />&nbsp;&nbsp;&nbsp;&nbsp;皇统元年，为北京留守，改咸平尹，徙东京。天德初，封葛王，入拜同判大<br /><br />&nbsp;&nbsp;&nbsp;&nbsp;宗正事，进封宋王，授世袭猛安。海陵迁都，晏留守上京，授金牌一、银牌二，<br /><br />&nbsp;&nbsp;&nbsp;&nbsp;累封豫王、许王，又改越王。贞元初，进封齐。时近郊禁围猎，特畀晏三百人从<br /><br />&nbsp;&nbsp;&nbsp;&nbsp;猎。在上京凡五年。正隆二年，例削王爵，改西京留守。未几，为临潢尹，遂致<br /><br />&nbsp;&nbsp;&nbsp;&nbsp;仕，还居会宁。<br /><br />&nbsp;&nbsp;&nbsp;&nbsp;海陵南伐，世宗为东京留守，将士皆自淮南来归，晏之子恧里乃亦自军前率<br /><br />&nbsp;&nbsp;&nbsp;&nbsp;众来归世宗。白彦敬等在北京闻恧里乃等逃还，使会宁同知高国胜拘晏家族。上<br /><br />&nbsp;&nbsp;&nbsp;&nbsp;既即位，遣使召晏，既又遣晏兄子鹘鲁补驰驿促之。晏遂率宗室数人入见，即拜<br /><br />&nbsp;&nbsp;&nbsp;&nbsp;左丞丰，封广平郡王，宴劳弥日。未几，兼都元帅。<br /><br />&nbsp;&nbsp;&nbsp;&nbsp;大定二年正月，上如山陵。礼毕，上将猎，有司已夙备。晏谏曰：“边事未<br /><br />&nbsp;&nbsp;&nbsp;&nbsp;宁，畋游非所宜也。”上嘉纳之。因谓晏等曰：“古者帝王虚心受谏，朕常慕之。<br /><br />&nbsp;&nbsp;&nbsp;&nbsp;卿等尽言毋隐。”进拜太尉。复致仕，还乡里。是岁，薨。诏有司致祭，赙赠银<br /><br />&nbsp;&nbsp;&nbsp;&nbsp;币甚厚。<br /><br />&nbsp;&nbsp;&nbsp;&nbsp;宗尹，本名阿里罕。以宗室子充护卫，改牌印祗候，授世袭谋克，为右卫将<br /><br />&nbsp;&nbsp;&nbsp;&nbsp;军。历顺天、归德、彰化、唐古部族、横海军节度使。正隆南伐，领神略军都总<br /><br />&nbsp;&nbsp;&nbsp;&nbsp;管，先锋渡淮，取扬州及瓜洲渡。大定二年，改河南路副都统，驻军许州之境。<br /><br />&nbsp;&nbsp;&nbsp;&nbsp;是时，宋陷汝州，杀刺史乌古孙麻泼及汉军二千人。宗尹遣万户孛术鲁定方、<br /><br />&nbsp;&nbsp;&nbsp;&nbsp;完颜阿喝懒、夹谷清臣、乌古论三合、渠雏讹只将骑四千往攻之，遂复取汝州。<br /><br />&nbsp;&nbsp;&nbsp;&nbsp;除大名尹，副统如故。顷之，为河南路统军使，迁元帅左都监，除南京留守。上<br /><br />&nbsp;&nbsp;&nbsp;&nbsp;曰：“卿年少壮，而心力多滞。前任点检京尹，勤力不怠，而处事迷错。勉修职<br /><br />&nbsp;&nbsp;&nbsp;&nbsp;业，以副朕意。”赐通犀带、厩马。八年，置山东路统军司，宗尹为使。迁枢密<br /><br />&nbsp;&nbsp;&nbsp;&nbsp;副使。录其父功，授世袭蒲与路屯河猛安，并亲管谋克。队太子太保，枢密副使<br /><br />&nbsp;&nbsp;&nbsp;&nbsp;如故。<br /><br />&nbsp;&nbsp;&nbsp;&nbsp;上问宰臣曰：“宗尹虽才无大过人者，而性行淳厚，且国之旧臣，昔为达官，<br /><br />&nbsp;&nbsp;&nbsp;&nbsp;卿等尚未仕也。朕欲以为平章政事何如？”宰执皆曰：“宗尹为相，甚协众望。”<br /><br />&nbsp;&nbsp;&nbsp;&nbsp;即日拜平章政事，封代国公，兼太子太傅。<br /><br />&nbsp;&nbsp;&nbsp;&nbsp;是时民间苦钱币不通，上问宗尹，对曰：“钱者有限之物，积于上者滞于下，<br /><br />&nbsp;&nbsp;&nbsp;&nbsp;所以不通。海陵军兴，为一切之赋，有菜园、房税、养马钱。大定初，军事未息，<br /><br />&nbsp;&nbsp;&nbsp;&nbsp;调度不继，故因仍不改。今天下无事，府库充积，悉宜罢去。”上曰：“卿留意<br /><br />&nbsp;&nbsp;&nbsp;&nbsp;百姓，朕复何虑。太尉守道老矣，舍卿而谁。”于是，养马等钱始罢。<br /><br />&nbsp;&nbsp;&nbsp;&nbsp;他日，上谓宰臣曰：“宗尹治家严密，他人不及也。”顾谓宗尹曰：“政事<br /><br />&nbsp;&nbsp;&nbsp;&nbsp;亦当如此矣。”有顷，北方岁饥，军食不足，廷议输粟赈济。或谓比虽不登，而<br /><br />&nbsp;&nbsp;&nbsp;&nbsp;旧积有余，秋成在近，不必更劳输挽，宗尹曰：“国家平时积粟，本以备凶岁也，<br /><br />&nbsp;&nbsp;&nbsp;&nbsp;必待秋成，则惫者众矣。人有捐瘠，其如防戍何。”上从之。<br /><br />&nbsp;&nbsp;&nbsp;&nbsp;宗尹乞令子银术可袭其猛安，会太尉守道亦乞令其子神果奴袭其谋克。凡承<br /><br />&nbsp;&nbsp;&nbsp;&nbsp;袭人不识女直字者，勒令习学。世宗曰：“此二子，吾识其一习汉字，未习女直<br /><br />&nbsp;&nbsp;&nbsp;&nbsp;字。自今女直、契丹、汉字曾学其一者，即许承袭。”遂著于令。<br /><br />&nbsp;&nbsp;&nbsp;&nbsp;宗尹有疾，不能赴朝。上问宰臣曰：“宗尹何为不入朝？”太尉守道以疾对。<br /><br />&nbsp;&nbsp;&nbsp;&nbsp;曰：“丞相志宁尝言，‘若诏遣征伐，所不敢辞。宰相之职，实不敢当’。宗尹<br /><br />&nbsp;&nbsp;&nbsp;&nbsp;亦岂此意耶。”<br /><br />&nbsp;&nbsp;&nbsp;&nbsp;二十四年，世宗将幸上京。上曰：“临潢、乌古里石垒岁皆不登，朕欲自南<br /><br />&nbsp;&nbsp;&nbsp;&nbsp;道往，三月过东京，谒太后陵寝，五月可达上京。春月乌兽孳孕，东作方兴，不<br /><br />&nbsp;&nbsp;&nbsp;&nbsp;必搜田讲事，卿等以为何如？”宗尹曰：“南道岁熟，刍粟贱，宜如圣旨。”遂<br /><br />&nbsp;&nbsp;&nbsp;&nbsp;由南道往焉。世宗至上京，闻同签大宗正事宗宁不能抚治上京宗室，宗室子往往<br /><br />&nbsp;&nbsp;&nbsp;&nbsp;不事生业。上谓宗尹曰：“汝察其事，宜惩戒之。”宗尹奏曰：“随仕之子，父<br /><br />&nbsp;&nbsp;&nbsp;&nbsp;没不还本土，以此多好游荡。”上命召还。宴宗室于皇武殿，击球为乐。上曰：<br /><br />&nbsp;&nbsp;&nbsp;&nbsp;“赏赐宗室，亦是小惠，又不可一概迁官，欲令诸局分收补，其间人材孰可者？”<br /><br />&nbsp;&nbsp;&nbsp;&nbsp;宗尹对曰：“奉国斡准之子按出虎、豫国公昱之曾孙阿鲁可任使。”上曰：“度<br /><br />&nbsp;&nbsp;&nbsp;&nbsp;可任何职，更访其余以闻。”诏以按出虎、阿鲁为奉御。<br /><br />&nbsp;&nbsp;&nbsp;&nbsp;二十七年，乞致仕。”世宗曰：“此老不事事，从其请可也。”宰臣奏曰：<br /><br />&nbsp;&nbsp;&nbsp;&nbsp;“旧臣宜在左右。”上曰：“宰相总天下事，非养老之地。若不堪其职，朕亦有<br /><br />&nbsp;&nbsp;&nbsp;&nbsp;愧焉。如贤者在朝，利及百姓，四方瞻仰，朕亦与其光美。”宰臣无以对。宗尹<br /><br />&nbsp;&nbsp;&nbsp;&nbsp;入谢。上曰：“卿久任外官，不闻有过失，但恨用卿稍晚，今精力似衰矣。省事<br /><br />&nbsp;&nbsp;&nbsp;&nbsp;至烦，若勉留卿，则四方以朕为私，卿亦不自安也。”顷之，上问宗尹子：“汝<br /><br />&nbsp;&nbsp;&nbsp;&nbsp;父致仕，将居何所？”其子曰：“聚属既多，不能复在京师。”上遣使问宗尹曰：<br /><br />&nbsp;&nbsp;&nbsp;&nbsp;“朕欲留卿，时相从游，卿子之言如此，今定何如？”宗尹曰：“臣岂不欲在此，<br /><br />&nbsp;&nbsp;&nbsp;&nbsp;但余闲之年，犹在辇下，恐圣主心困耳。既哀老臣不忍摈弃，时时得瞻望天颜，<br /><br />&nbsp;&nbsp;&nbsp;&nbsp;臣岂敢他往。乡里故老无存者，虽到彼，尚将与谁游乎。”于是赐甲第一区，凡<br /><br />&nbsp;&nbsp;&nbsp;&nbsp;宴集畋猎皆从焉。二十八年，薨。<br /><br />&nbsp;&nbsp;&nbsp;&nbsp;宗宁本名阿土古，系出景祖，太尉阿离合懑之孙。性勤厚，有大志。起家为<br /><br />&nbsp;&nbsp;&nbsp;&nbsp;海陵征南都统，战瓜洲渡，功最。历祁州刺史。<br /><br />&nbsp;&nbsp;&nbsp;&nbsp;大定二年，为会宁府路押军万户，擢归德军节度使。时方旱蝗，守宁督民捕<br /><br />&nbsp;&nbsp;&nbsp;&nbsp;之，得死蝗一斗，给粟一斗，数日捕绝。移镇宁昌军，改知临潢府事，移天德军。<br /><br />&nbsp;&nbsp;&nbsp;&nbsp;世宗尝谓宰臣曰：“宗宁智虑虽浅，然所至人皆爱之。”即命为行军右翼都统，<br /><br />&nbsp;&nbsp;&nbsp;&nbsp;为贺宋正旦使。累迁兵部尚书，授隆州路和团猛安烈里没世袭谋克。出知大名府<br /><br />&nbsp;&nbsp;&nbsp;&nbsp;事，徙镇利涉军，俄同签大睦亲府事。<br /><br />&nbsp;&nbsp;&nbsp;&nbsp;宗宁多病，世宗欲以凉地处之，俾知咸平，诏以其子符宝郎亩为韩州刺史，<br /><br />&nbsp;&nbsp;&nbsp;&nbsp;以便养。无几，入授同判大睦亲府事，拜平章政事。明昌二年，薨。宗宁居家约<br /><br />&nbsp;&nbsp;&nbsp;&nbsp;俭如寒素，临事明敏。其镇临潢，邻国有警，宗宁闻知乏粮，即出仓粟，令以牛<br /><br />&nbsp;&nbsp;&nbsp;&nbsp;易之，敌知得粟，即遁去。边人以窝斡乱后，苦无牛，宗宁复令民入粟易牛，既<br /><br />&nbsp;&nbsp;&nbsp;&nbsp;而民得牛而仓粟倍于旧，其经画如此。<br /><br />&nbsp;&nbsp;&nbsp;&nbsp;宗道本名八十，上京司属司人，系出景祖，太尉讹论之少子也。通《周易》、<br /><br />&nbsp;&nbsp;&nbsp;&nbsp;《孟子》，善骑射，大定五年，充x门祗候，累除近侍局使。<br /><br />&nbsp;&nbsp;&nbsp;&nbsp;右丞相乌古论元忠、左卫将军仆散揆等尝燕集，有所窃议，宗道即密以闻。<br /><br />&nbsp;&nbsp;&nbsp;&nbsp;世宗嘉之，授右卫将军，出为西南路副招讨。章宗即位，改同知平阳府事。陕西<br /><br />&nbsp;&nbsp;&nbsp;&nbsp;路副统军、左宣徽使移刺仲方举以自代，除西北路招讨使。故事，诸部贺马八百<br /><br />&nbsp;&nbsp;&nbsp;&nbsp;余疋，宗道辞不受，诸部悦服，边鄙顺治。提刑司察廉，召为殿前右副都点检。<br /><br />&nbsp;&nbsp;&nbsp;&nbsp;寻除陕西路统军使，以镇静得军民心，特迁三阶，兼知京兆府事。时夏早，俾长<br /><br />&nbsp;&nbsp;&nbsp;&nbsp;安令取太白湫水，步迎于远郊，及城而雨。是岁大稔，人以为精意所感，刊石纪<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;承安二年，为贺宋正旦使，寻授河南路统军使。泗州民张伟获宋人王万，言<br /><br />&nbsp;&nbsp;&nbsp;&nbsp;彼界事情，宗道疑其冤，乃廉问得实。万，楚州贾人，伟负万货五千余贯，三年<br /><br />&nbsp;&nbsp;&nbsp;&nbsp;不偿，万理索，为伟所诬。乃坐伟而归万，时人服其明。后乞至仕，朝廷知非本<br /><br />&nbsp;&nbsp;&nbsp;&nbsp;心，改知河中府，有惠政，民立像于层观，以时祭之。移知临洮，以病解。泰和<br /><br />&nbsp;&nbsp;&nbsp;&nbsp;四年，卒。赠龙虎卫上将军。<br /><br />&nbsp;&nbsp;&nbsp;&nbsp;宗雄本名谋良虎，康宗长子。其始生也，世祖见而异之，曰：“此儿风骨非<br /><br />&nbsp;&nbsp;&nbsp;&nbsp;常，他日必为国器。”因解佩刀，使常置其侧，曰：“俟其成人则使佩之。”九<br /><br />&nbsp;&nbsp;&nbsp;&nbsp;岁能射逸兔。年十一，射中奔鹿。世祖坐之膝上曰：“儿幼已然，异已出伦辈矣。”<br /><br />&nbsp;&nbsp;&nbsp;&nbsp;以银酒器赐之。既长，风表奇伟，善谈辩，多智略，孝敬谦谨，人爱敬之。康宗<br /><br />&nbsp;&nbsp;&nbsp;&nbsp;没，辽使阿息保来，乘马至灵帷阶下，择取R赠之马。太祖怒，欲杀阿息保，宗<br /><br />&nbsp;&nbsp;&nbsp;&nbsp;雄谏，太祖乃止。<br /><br />&nbsp;&nbsp;&nbsp;&nbsp;太祖将举兵，宗雄曰：“辽主骄侈，人不知兵，可取也。不能擒一萧海里，<br /><br />&nbsp;&nbsp;&nbsp;&nbsp;而我兵擒之。”太祖善其言。攻宁江州，渤海兵锐甚。宗雄以所部败渤海兵，以<br /><br />&nbsp;&nbsp;&nbsp;&nbsp;功授世袭千户谋克。太祖败辽兵于出河店，宗雄推锋力战，功多。达鲁古城之役，<br /><br />&nbsp;&nbsp;&nbsp;&nbsp;宗雄将右军，身先士卒战，辽兵当右军者已却，上命宗雄助左军击辽兵。宗雄绕<br /><br />&nbsp;&nbsp;&nbsp;&nbsp;辽兵后击之，辽兵遂大溃，乘胜逐北。日已暮，围之。黎明，辽兵突围出，追杀<br /><br />&nbsp;&nbsp;&nbsp;&nbsp;至乙吕白石而还。上抚其背曰：“朕有此子，何事不济。”以御服赐之。<br /><br />&nbsp;&nbsp;&nbsp;&nbsp;及辽帝以七十万众至驰门，诸将皆曰：“辽军势甚盛，不宜速战。”宗雄曰：<br /><br />&nbsp;&nbsp;&nbsp;&nbsp;“不然。辽兵虽众，而皆庸将，士卒惴惴，不足畏也。战则破之掌握间耳。”上<br /><br />&nbsp;&nbsp;&nbsp;&nbsp;曰：“善。”追及辽帝于护步E冈。宗雄率众直前，短兵接。宗雄令前行持挺击<br /><br />&nbsp;&nbsp;&nbsp;&nbsp;辽兵马首，后行者射之，大败辽兵。上嘉宗雄功，执其手劳之，以御介胄及御战<br /><br />&nbsp;&nbsp;&nbsp;&nbsp;马、宝货、奴婢赐之。<br /><br />&nbsp;&nbsp;&nbsp;&nbsp;斜也攻春州，宗雄与宗干、娄室取金山县。行近白鹰林，获候者七人，纵其<br /><br />&nbsp;&nbsp;&nbsp;&nbsp;一人使归。县人闻大军至，乃溃，遂下金山县。与斜也俱取泰州。<br /><br />&nbsp;&nbsp;&nbsp;&nbsp;太祖自将取临潢府，遣宗雄先启行，遇辽兵五千，宗雄与战，大军亦至，大<br /><br />&nbsp;&nbsp;&nbsp;&nbsp;破之。及留守挞不野降，上以其女与宗雄，赏其启行破辽援兵之功也。既而与蒲<br /><br />&nbsp;&nbsp;&nbsp;&nbsp;家奴按视泰州地土，宗雄包其土来奏曰：“其土如此，可种植也。”上从之。由<br /><br />&nbsp;&nbsp;&nbsp;&nbsp;是徙万余家屯田泰州，以宗雄等言其地可种艺也。<br /><br />&nbsp;&nbsp;&nbsp;&nbsp;西京既降复叛，时粮饷垂尽，议欲罢攻。宗雄曰：“西京，都会也，若委而<br /><br />&nbsp;&nbsp;&nbsp;&nbsp;去之，则降者离心，辽之余党与夏人得以窥伺矣。”乃立重赏以激士心。既而，<br /><br />&nbsp;&nbsp;&nbsp;&nbsp;夜中有火，大如斗，坠于城中。宗雄曰：“此城破之象也。”及克西京，赐宗雄<br /><br />&nbsp;&nbsp;&nbsp;&nbsp;黄金百两，衣十袭及奴婢等。<br /><br />&nbsp;&nbsp;&nbsp;&nbsp;与宗翰等击耿守忠兵七千于西京之东四十里，大破之。迎谒太祖于鸳鸯泺，<br /><br />&nbsp;&nbsp;&nbsp;&nbsp;从至归化州。疾笃，宗干问所欲言。宗雄曰：“国家大业既成，主上寿考万年，<br /><br />&nbsp;&nbsp;&nbsp;&nbsp;肃清四方，死且无恨。”天辅六年，薨，年四十。太祖来问疾，不及见，哭之恸。<br /><br />&nbsp;&nbsp;&nbsp;&nbsp;谓群臣曰：“此子谋略过人，临阵勇决，少见其比。赙赠加等。诏合千户驸马<br /><br />&nbsp;&nbsp;&nbsp;&nbsp;石家奴护丧归，葬于归化州，仍于死所建佛寺。<br /><br />&nbsp;&nbsp;&nbsp;&nbsp;宗雄好学嗜书，尝从上猎，误中流矢，而神色不变，恐上知之而罪及射者。<br /><br />&nbsp;&nbsp;&nbsp;&nbsp;既拔去其矢，托疾归家，卧两月，因学契丹大小字，尽通之。凡金国初建，立法<br /><br />&nbsp;&nbsp;&nbsp;&nbsp;定制，皆与宗干建白行焉。及与辽议和，书诏契丹、汉字，宗雄与宗翰、希尹主<br /><br />&nbsp;&nbsp;&nbsp;&nbsp;其事。而材武F捷，挽强射远，几三百步。尝走马射三獐，已中其二，复弯弓，<br /><br />&nbsp;&nbsp;&nbsp;&nbsp;马蹶，跃而下，控弦如故，遂彀满步射获之。宗雄方逐兔，挞懒亦从后射之，已<br /><br />&nbsp;&nbsp;&nbsp;&nbsp;发矢，挞懒大呼曰：“矢及矣。”宗雄反顾，以手接其矢，就射兔，中之，其轻<br /><br />&nbsp;&nbsp;&nbsp;&nbsp;健如此。<br /><br />&nbsp;&nbsp;&nbsp;&nbsp;天眷中，追封太师、齐国王。天德二年，加秦汉国王。正隆二年，改太傅、<br /><br />&nbsp;&nbsp;&nbsp;&nbsp;金源郡王。大定二年，追封楚王，谥威敏，配享太祖庙廷。十五年，诏图像于衍<br /><br />&nbsp;&nbsp;&nbsp;&nbsp;庆宫。子蒲鲁虎、按E海、阿邻。孙常春、胡里刺、胡刺、鹘鲁、茶、怕八、<br /><br />&nbsp;&nbsp;&nbsp;&nbsp;讹出。<br /><br />&nbsp;&nbsp;&nbsp;&nbsp;初，宗干纳宗雄妻，海陵衔之。及篡位，使宿直将军晁霞、牌印闾山往河间，<br /><br />&nbsp;&nbsp;&nbsp;&nbsp;囚宗雄妻于府署，明日，与其子妇及常春兄弟、茶之子七人皆杀而焚之，弃其<br /><br />&nbsp;&nbsp;&nbsp;&nbsp;骨于濠水。大定十七年，诏有司收葬。<br /><br />&nbsp;&nbsp;&nbsp;&nbsp;初，蒲鲁虎袭猛安。蒲鲁虎卒，赠金紫光禄大夫，子桓端袭之，官至金吾卫<br /><br />&nbsp;&nbsp;&nbsp;&nbsp;上将军。桓端卒，子袅频未袭而死。章宗命宗雄孙蒲带袭之。<br /><br />&nbsp;&nbsp;&nbsp;&nbsp;蒲带，大定末，累官同签大睦亲府事。章宗即位，初置九路提刑司，蒲带为<br /><br />&nbsp;&nbsp;&nbsp;&nbsp;北京临潢提刑使。诏曰：“朕初即位，忧劳万民，每念刑狱未平，农桑未勉，吏<br /><br />&nbsp;&nbsp;&nbsp;&nbsp;或不循法度，以隳吾治。朝廷遣使廉问，事难周悉。惟提刑劝农采访之官，自古<br /><br />&nbsp;&nbsp;&nbsp;&nbsp;有之。今分九路专设是职，尔其尽心，往懋乃事。”自熙宗时，遣使廉问吏治得<br /><br />&nbsp;&nbsp;&nbsp;&nbsp;失。世宗即位，凡数岁辄一遣黜陟之，故大定之间，郡县吏皆奉法，百姓滋殖，<br /><br />&nbsp;&nbsp;&nbsp;&nbsp;号为小康。或谓廉问使者，颇以爱憎立殿最，以问宰相。宰相曰：“臣等复为陛<br /><br />&nbsp;&nbsp;&nbsp;&nbsp;下察之。”是以世宗尝欲立提刑司而未果。章宗追述先朝，遂于即位之初行之。<br /><br />&nbsp;&nbsp;&nbsp;&nbsp;及九路提刑使朝辞于庆和殿，上曰：“建立官制，当宽猛得中。凡军民事相<br /><br />&nbsp;&nbsp;&nbsp;&nbsp;涉者，均平决遣，钤束家人部曲，勿使沮扰郡县事。今以司狱隶提刑司，惟翼狱<br /><br />&nbsp;&nbsp;&nbsp;&nbsp;犴无冤耳。”既退，复遣近臣谕之曰：“卿等皆妙简才良，付以专责，尽心举职，<br /><br />&nbsp;&nbsp;&nbsp;&nbsp;别有旌赏，否则有罚。”明年，蒲带乃袭猛安云。<br /><br />&nbsp;&nbsp;&nbsp;&nbsp;阿邻，颖悟辩敏，通女直、契丹大小字及汉字。幼时尝入宫，熙宗见而奇之，<br /><br />&nbsp;&nbsp;&nbsp;&nbsp;曰：“是儿他日必能宣力国家。”年十八，授定远大将军，为顺天军节度使。天<br /><br />&nbsp;&nbsp;&nbsp;&nbsp;德二年，用廉，迁益都尹兼山东东路兵马都总管，历泰宁、定海、镇西、安国等<br /><br />&nbsp;&nbsp;&nbsp;&nbsp;军节度。<br /><br />&nbsp;&nbsp;&nbsp;&nbsp;海陵南伐，以为神勇、武平等军都总管，由寿州道渡淮，与劝农使移刺元宜<br /><br />&nbsp;&nbsp;&nbsp;&nbsp;合兵三万为先锋。是岁十月，至庐州，与宋将王权军十余万战于柘皋镇，渭子桥，<br /><br />&nbsp;&nbsp;&nbsp;&nbsp;败之。至和州南，复与王权军八万余会战，又败之，追杀至江上，斩首数千级。<br /><br />&nbsp;&nbsp;&nbsp;&nbsp;上即位于辽阳。海陵死，大军北还。将渡淮而舟楫甚少，军士争舟不得亟渡。<br /><br />&nbsp;&nbsp;&nbsp;&nbsp;阿邻得生口，知可涉处，识以柳枝，命本部涉济。既至北岸，而诸军之争渡者果<br /><br />&nbsp;&nbsp;&nbsp;&nbsp;为宋人邀击之。及入见，上闻阿邻淮止战功，又以全军还，迁兵部尚书，监督经<br /><br />&nbsp;&nbsp;&nbsp;&nbsp;画征窝斡诸军粮饷，授以金牌一、银牌四。窝斡败，还至懿州，以疾卒。丧至京<br /><br />&nbsp;&nbsp;&nbsp;&nbsp;师，上命致祭于永安寺，百官赴吊，赙银五百两、重彩三十端、绢百匹。<br /><br />&nbsp;&nbsp;&nbsp;&nbsp;按E海，又名阿鲁绾，宗雄次子也。性端重，不轻发，有父之风。年十五，<br /><br />&nbsp;&nbsp;&nbsp;&nbsp;太祖赐以一品伞。二十余，御球场分朋击球，连胜三算，宗工旧老咸异之。进呈<br /><br />&nbsp;&nbsp;&nbsp;&nbsp;所胜礼物，按E海为班首，太宗喜曰：“今日之胜，此孙之力也。”赏力独厚。<br /><br />&nbsp;&nbsp;&nbsp;&nbsp;天眷二年，袭父猛安。除大宗正丞，以猛安让兄子唤端，加武定军节度使，<br /><br />&nbsp;&nbsp;&nbsp;&nbsp;奉朝请。改侍卫亲军都指挥使，封金源郡王，进封谭王，迁同判大宗正事，别授<br /><br />&nbsp;&nbsp;&nbsp;&nbsp;世袭猛安。<br /><br />&nbsp;&nbsp;&nbsp;&nbsp;海陵将迁中都，按E海谏曰：“弃祖宗兴王之地而他徙，非义也。”海陵不<br /><br />&nbsp;&nbsp;&nbsp;&nbsp;悦，留之上京。久之，进封郓王，改封魏王，除济南尹。按E海不堪卑湿，多在<br /><br />&nbsp;&nbsp;&nbsp;&nbsp;病告，海陵闻之，改西京留守。正隆例夺王爵，改广宁尹。<br /><br />&nbsp;&nbsp;&nbsp;&nbsp;世宗即位于东京，赦令至广宁，弟燕京劝按E海拒弗受。按E海受之。会海<br /><br />&nbsp;&nbsp;&nbsp;&nbsp;陵遣使至城下，按E海登城告使者曰：“此府迫近辽阳，势不能抗，聊且从命，<br /><br />&nbsp;&nbsp;&nbsp;&nbsp;非得已也。”燕京亦登谯楼与使者语，指斥不逊。及诸郡皆诣东京，按E海兄弟<br /><br />&nbsp;&nbsp;&nbsp;&nbsp;亦上谒。有司议，既拜赦令，复有异言，持两端，请并诛之。上曰：“正隆剪刈<br /><br />&nbsp;&nbsp;&nbsp;&nbsp;宗室，朕不可效尤。按E海为弟所惑耳。”于是释按E海，乃诛燕京。不数日，<br /><br />&nbsp;&nbsp;&nbsp;&nbsp;复判大宗正事，再迁太子太保，封兰陵郡王。改劝农使。<br /><br />&nbsp;&nbsp;&nbsp;&nbsp;海陵时，自上京徙河间，土瘠，诏按E海一族二十五家，从便迁居近地，乃<br /><br />&nbsp;&nbsp;&nbsp;&nbsp;徙平州。诏给平州官田三百顷，屋三百间，宗州官田一百顷。进金源郡王，致仕。<br /><br />&nbsp;&nbsp;&nbsp;&nbsp;大定八年，召见，上曰：“宗室耆老如卿者，能几人邪。”赐钱万贯，甲第<br /><br />&nbsp;&nbsp;&nbsp;&nbsp;一区，留京师，使预巡幸球猎宴会。十四年，薨，年六十七。临终，戒诸子曰：<br /><br />&nbsp;&nbsp;&nbsp;&nbsp;“汝辈勿以生富贵中而为暴戾，宜自谦退。海陵以猜忌剪灭宗室，我以纯谨得免<br /><br />&nbsp;&nbsp;&nbsp;&nbsp;死耳。汝辈惟日为善，勿坠吾家。”<br /><br />&nbsp;&nbsp;&nbsp;&nbsp;完颜希尹本名谷神，欢都之子也。自太祖举兵，常在行阵，或从太祖、或从<br /><br />&nbsp;&nbsp;&nbsp;&nbsp;撒改，或与诸将征伐，比有功。<br /><br />&nbsp;&nbsp;&nbsp;&nbsp;金人初无文字，国势日强，与邻国交好，乃用契丹字。太祖命希尹撰本国字，<br /><br />&nbsp;&nbsp;&nbsp;&nbsp;备制度。希尹乃依仿汉人楷字，因契丹字制度，合本国语，制女直字。天辅三年<br /><br />&nbsp;&nbsp;&nbsp;&nbsp;八月，字书成，太祖大悦，命颁行之。赐希尹马一匹、衣一袭。其后熙宗亦制女<br /><br />&nbsp;&nbsp;&nbsp;&nbsp;直字，与希尹所制字俱行用。希尹所撰谓之女直大字，熙宗所撰谓之小字。<br /><br />&nbsp;&nbsp;&nbsp;&nbsp;辽人迪六、和尚、雅里斯充中京走，希尹与迪古乃、娄室、余睹袭之。迪六<br /><br />&nbsp;&nbsp;&nbsp;&nbsp;等闻希尹兵，复走。遂降其旁近人民而还。奚人落虎来降，希尹使落虎招其父西<br /><br />&nbsp;&nbsp;&nbsp;&nbsp;节度使讹里刺。讹里刺以本部降。<br /><br />&nbsp;&nbsp;&nbsp;&nbsp;宗翰驻军北安，使希尹经略近地，获辽护卫耶律习泥烈，知辽主猎于鸳鸯泺。<br /><br />&nbsp;&nbsp;&nbsp;&nbsp;宗翰遂请进兵。宗翰将会都统杲于奚王岭。辽兵屯古北口。使婆卢火将兵二百击<br /><br />&nbsp;&nbsp;&nbsp;&nbsp;之，浑黜亦将二百人为后援。浑黜闻辽兵众，请益兵。宗翰欲亲往，希尹、娄室<br /><br />&nbsp;&nbsp;&nbsp;&nbsp;曰：“此小寇，请以千兵为公破之。”浑黜至古北口，遇辽游兵，逐之入谷中。<br /><br />&nbsp;&nbsp;&nbsp;&nbsp;辽步骑万余迫战，死者数人。浑黜据关口，希尹等至，大破辽兵，斩馘甚众，尽<br /><br />&nbsp;&nbsp;&nbsp;&nbsp;获甲胄辎重。复败其伏兵，杀千余人，获马百余匹。遂与宗翰至奚王岭，期会于<br /><br />&nbsp;&nbsp;&nbsp;&nbsp;羊城泺。<br /><br />&nbsp;&nbsp;&nbsp;&nbsp;宗翰袭辽帝于五院司，希尹为前驱，所将才八骑，与辽主战，一日三败之。<br /><br />&nbsp;&nbsp;&nbsp;&nbsp;明日，希尹得降人麻哲，言辽主在漠，委辎重，奖奔西京。几及辽主于白水泺南。<br /><br />&nbsp;&nbsp;&nbsp;&nbsp;辽主以轻骑遁去。尽获其内库宝物，遂至西京。西京降，使蒲察守之。希尹至乙<br /><br />&nbsp;&nbsp;&nbsp;&nbsp;室部，不及辽主而还。及宗翰入朝，希尹权西南、西北两路都统。<br /><br />&nbsp;&nbsp;&nbsp;&nbsp;是时，夏人已受盟，辽主已获，耶律大石自立，而夏国与娄室书责诸帅弃盟，<br /><br />&nbsp;&nbsp;&nbsp;&nbsp;军入其境，多掠取者。希尹上其书，且奏曰：“闻夏使人约大石取山西诸郡，以<br /><br />&nbsp;&nbsp;&nbsp;&nbsp;臣观之，夏盟不可信也。”上曰：“夏事酌宜行之。军入其境，不知信与否也。<br /><br />&nbsp;&nbsp;&nbsp;&nbsp;大石合谋，不可不察，其严备之。”<br /><br />&nbsp;&nbsp;&nbsp;&nbsp;及大举伐宋，希尹为元帅右监军。再伐宋，执二主以归。师还，赐希尹铁券，<br /><br />&nbsp;&nbsp;&nbsp;&nbsp;除常赦不原之罪，余释不问。宗翰伐康王，希尹追之于扬州，康王遁去。后与宗<br /><br />&nbsp;&nbsp;&nbsp;&nbsp;翰俱朝京师，请立熙宗为储嗣，太宗遂以熙宗为谙班勃极烈。<br /><br />&nbsp;&nbsp;&nbsp;&nbsp;熙宗即位，希尹为尚书左丞相兼侍中，加开府仪同三司。希尹为相，有大政<br /><br />&nbsp;&nbsp;&nbsp;&nbsp;皆身先执咎。天眷元年，乞致仕，不许，罢为兴中尹。二年，复为左丞相兼侍中，<br /><br />&nbsp;&nbsp;&nbsp;&nbsp;俄封陈王。与宗干共诛宗磐、宗隽。三年，赐希尹诏曰：“帅臣密奏，奸状已萌，<br /><br />&nbsp;&nbsp;&nbsp;&nbsp;心在无君，言宣不道。逮燕居而窃议，谓神器以何归，稔于听闻，遂致章败。”<br /><br />&nbsp;&nbsp;&nbsp;&nbsp;遂赐死，并杀右丞萧庆并希尹子同修国史把E、符宝郎漫带。是时，熙宗未有皇<br /><br />&nbsp;&nbsp;&nbsp;&nbsp;子，故嫉希尹者以此言谮之。<br /><br />&nbsp;&nbsp;&nbsp;&nbsp;皇统三年，上知希尹实无他心，而死非其罪，赠希尹仪同三司、邢国公，改<br /><br />&nbsp;&nbsp;&nbsp;&nbsp;葬之，萧庆银青光禄大夫。天德三年，追封豫王。正隆二年，例降金源郡王。大<br /><br />&nbsp;&nbsp;&nbsp;&nbsp;定十五年，谥贞宪。孙守道、守贞、守能。守道自有传。<br /><br />&nbsp;&nbsp;&nbsp;&nbsp;守贞本名左靥，贞元二年，袭祖谷神谋克。大定改元，收充符宝祗候，授通<br /><br />&nbsp;&nbsp;&nbsp;&nbsp;进，除彰德军节度副使，迁北京留守，移上京。坐安置契丹户民部内娶妻，杖一<br /><br />&nbsp;&nbsp;&nbsp;&nbsp;百，除名。二十五年，起为西京警巡使。世宗爱其刚直，授中都左警巡使，迁大<br /><br />&nbsp;&nbsp;&nbsp;&nbsp;兴府治中，进同知，改同知西京留守事。御史台奏守贞治有善状，世宗因谓侍臣<br /><br />&nbsp;&nbsp;&nbsp;&nbsp;曰：“守贞勋臣子，又有材能，全胜其兄守道，它日可用也。”<br /><br />&nbsp;&nbsp;&nbsp;&nbsp;章宗即位，召为刑部尚书，兼右谏议大夫。守贞与修起居注张プ嘌裕骸疤<br /><br />&nbsp;&nbsp;&nbsp;&nbsp;中书门下入x，谏官随之，欲其预闻政事，有所开说。又起居郎、起居舍人，每<br /><br />&nbsp;&nbsp;&nbsp;&nbsp;皇帝视朝，左右对立，有命则临阶俯听，退而书之，以为起居注。缘侍从官每遇<br /><br />&nbsp;&nbsp;&nbsp;&nbsp;视朝，正合侍立。自来左司上殿，谏官、修起居注不避，或侍从官除授及议便遣，<br /><br />&nbsp;&nbsp;&nbsp;&nbsp;始令避之。比来一例令臣等回避，及香x奏陈言文字，亦不令臣等侍立。则凡有<br /><br />&nbsp;&nbsp;&nbsp;&nbsp;圣训及所议政事，臣等无缘得知，何所记录，何所开说，似非本设官之义。若漏<br /><br />&nbsp;&nbsp;&nbsp;&nbsp;泄政事，自有不密罪。”上从之。寻为贺宋生日使，还拜参知政事。时上新即政，<br /><br />&nbsp;&nbsp;&nbsp;&nbsp;颇锐意于治，尝问汉宣帝综核名实之道，其施行之实果何如。守贞诵“枢机周密，<br /><br />&nbsp;&nbsp;&nbsp;&nbsp;品式详备”以对，上曰：“行之果何始？”守贞曰：“在陛下厉精无倦耳。”久<br /><br />&nbsp;&nbsp;&nbsp;&nbsp;之，进尚书左丞，授上京世袭谋克。<br /><br />&nbsp;&nbsp;&nbsp;&nbsp;明昌三年夏，旱，天子下诏罪己。守贞惶恐，表乞解职。诏曰：“天墙时雨，<br /><br />&nbsp;&nbsp;&nbsp;&nbsp;荐岁为灾，所以警惧不逮。方与二三辅弼图回遗阙，宜思有以助朕修政。上答天<br /><br />&nbsp;&nbsp;&nbsp;&nbsp;戒，消l召和，以康百姓。卿达机务，朕所亲倚，而引咎求去，其如思助何。”<br /><br />&nbsp;&nbsp;&nbsp;&nbsp;守贞恳辞，乃出知东平府事。命参知政事夹谷衡谕之曰：“卿勋臣之裔，早登<月无><br /><br />&nbsp;&nbsp;&nbsp;&nbsp;仕，才用声绩，朕所素知。故嗣位之初，擢任政府，于今数载，毗赞实多。既<br /><br />&nbsp;&nbsp;&nbsp;&nbsp;久任繁剧，宜均适逸安，矧内外之职，亦当更治，今特授卿是命。东平素号雄藩，<br /><br />&nbsp;&nbsp;&nbsp;&nbsp;兼比年饥歉，正赖经画，卿其为朕往绥抚之。”仍赐金币、厩马，以宠其行。它<br /><br />&nbsp;&nbsp;&nbsp;&nbsp;日，上问宰臣：“守贞治东平如何？”对曰：“亦不劳力。”上曰：“以彼之才，<br /><br />&nbsp;&nbsp;&nbsp;&nbsp;治一路诚有余矣。”右丞刘玮曰：“方今人材无出守贞者，淹留于外，诚可惜也。”<br /><br />&nbsp;&nbsp;&nbsp;&nbsp;上默然。寻改西京留守。<br /><br />&nbsp;&nbsp;&nbsp;&nbsp;监察御史蒲刺都劾奏守贞前宴赐北部有取受事，不报。右拾遗路铎上章辩之。<br /><br />&nbsp;&nbsp;&nbsp;&nbsp;四年，召拜平章政事，封萧国公。上御后x，召守贞曰：“朕以卿乃太师所举，<br /><br />&nbsp;&nbsp;&nbsp;&nbsp;故特加委用。然比者行事多太过，门下人少慎择，复与丞相不协，以是令卿补外。<br /><br />&nbsp;&nbsp;&nbsp;&nbsp;载念我昭祖、太祖开创以来，乃祖佐命，积有勋劳，兹故召用。卿其勉尽乃心，<br /><br />&nbsp;&nbsp;&nbsp;&nbsp;与丞相议事宜相和谐，率循旧章，无轻改革。”因赐玉带，并以蒲刺都所弹事与<br /><br />&nbsp;&nbsp;&nbsp;&nbsp;之，曰：“朕度卿必不尔，故以示卿。”<br /><br />&nbsp;&nbsp;&nbsp;&nbsp;旧制，监宗御史凡八员，汉人四员皆进士，而女直四员则文资右职参注。守<br /><br />&nbsp;&nbsp;&nbsp;&nbsp;贞曰：“监察乃清要之职，流品自异，俱宜一体纯用进士。”一日奏事次，上问<br /><br />&nbsp;&nbsp;&nbsp;&nbsp;司吏移转事。守贞曰：“今吏权重而积弊深，移转为便。”上尝叹文士卒无如党<br /><br />&nbsp;&nbsp;&nbsp;&nbsp;怀英者，守贞奏进士中若赵h、王庭筠甚有时誉。上曰：“出伦者难得耳。”<br /><br />&nbsp;&nbsp;&nbsp;&nbsp;守贞曰：“间世之才，自古所难。然国家培养久，则人材将自出矣。”守贞因言：<br /><br />&nbsp;&nbsp;&nbsp;&nbsp;“国家选举之法，惟女直、汉人进士得人居多，此举更宜增取。其诸司局承应人<br /><br />&nbsp;&nbsp;&nbsp;&nbsp;旧无出身，大定后才许叙使。经童之科，古不常设，唐以诸道表荐，或取五人至<br /><br />&nbsp;&nbsp;&nbsp;&nbsp;十人。近代以为无补，罢之。本朝皇统间，取及五十人，因为常选。天德间，寻<br /><br />&nbsp;&nbsp;&nbsp;&nbsp;以停罢。陛下即位，复立是科，朝廷宽大，放及百数，诚恐积久不胜铨拟。宜稍<br /><br />&nbsp;&nbsp;&nbsp;&nbsp;裁减，以清流品。”又言节用省费之道，并嘉纳焉。<br /><br />&nbsp;&nbsp;&nbsp;&nbsp;先是，郑王允蹈等伏诛，上以其家产均给诸王，户部郎中李敬义言恐因之生<br /><br />&nbsp;&nbsp;&nbsp;&nbsp;事，上又以董寿为宫籍监都管勾，并下尚书省议。守贞奏：“陛下欲以允蹈等家<br /><br />&nbsp;&nbsp;&nbsp;&nbsp;产分赐懿亲，恩命已出，恐不可改。今已减诸王弓矢，府慰司其出入，臣以为赐<br /><br />&nbsp;&nbsp;&nbsp;&nbsp;之无害。如董寿罪人也，特恩释之，已为幸矣，不宜更加爵赏。”上是守贞所言。<br /><br />&nbsp;&nbsp;&nbsp;&nbsp;自明昌初，北边屡有警，或请出兵击之。上曰：“今方南议塞河，而复用兵<br /><br />&nbsp;&nbsp;&nbsp;&nbsp;于北，可乎？守贞曰：“彼屡突轶吾圉，今一惩之，后当不复来，明年可以见矣。”<br /><br />&nbsp;&nbsp;&nbsp;&nbsp;上因论守御之法。守贞曰：“惟有皇统以前故事，舍此无法耳。”<br /><br />&nbsp;&nbsp;&nbsp;&nbsp;守贞读书，通法律，明习国朝故事。时金有国七十年，礼乐刑政因辽、宋旧<br /><br />&nbsp;&nbsp;&nbsp;&nbsp;制，杂乱无贯，章宗即位，乃更定修正，为一代法。其仪式条约，多守贞裁订，<br /><br />&nbsp;&nbsp;&nbsp;&nbsp;故明昌之治，号称清明。又喜推毂善类，接援后进，朝廷正人，多出入门下。<br /><br />&nbsp;&nbsp;&nbsp;&nbsp;先是，上以疑忌诛郑王允蹈，后张汝弼妻高陀斡狱起，意又若在镐王允中。<br /><br />&nbsp;&nbsp;&nbsp;&nbsp;时右谏议大夫贾守谦上疏陈时事，思有以宽解上意。右拾遗路铎继之，言尤切直。<br /><br />&nbsp;&nbsp;&nbsp;&nbsp;帝不悦。守贞持其事，狱久不决。帝疑有党，乃出守贞知济南府事，仍命即辞，<br /><br />&nbsp;&nbsp;&nbsp;&nbsp;前举守贞者董师中、路铎等皆补外，上语宰臣曰：“守贞固有才力，至其读书，<br /><br />&nbsp;&nbsp;&nbsp;&nbsp;方之真儒则未也。然太邀权誉，以彼之才而能平心守正，朝廷岂可少离。今兹令<br /><br />&nbsp;&nbsp;&nbsp;&nbsp;出，盖思之熟矣。”俄以在政府日尝与近侍窃语宫掖事，而妄称奏下，上命有司<br /><br />&nbsp;&nbsp;&nbsp;&nbsp;鞫问，守贞款伏，夺官一阶，解职。遣中使持诏责谕之曰：“挟奸罔上，古有常<br /><br />&nbsp;&nbsp;&nbsp;&nbsp;刑，结援养交，臣之大戒。孰谓予相，乃蹈厥辜。尔本出勋门，浸登仕。朕<br /><br />&nbsp;&nbsp;&nbsp;&nbsp;初嗣位，亟欲用卿。未阅岁时，升为宰辅，每期纳诲，共致太平。盖求所长，不<br /><br />&nbsp;&nbsp;&nbsp;&nbsp;考其素，拔擢不为不峻，任用不为不专。曾报效之绰思，辄私权之自树，交通近<br /><br />&nbsp;&nbsp;&nbsp;&nbsp;侍，密问起居，窥测上心，预图趋向。繇患失之心重，故欺君之罪彰，指所无之<br /><br />&nbsp;&nbsp;&nbsp;&nbsp;事而妄以肆诬，实未始有言而谓之尝谏。义岂知于归美，意专在于要君。其饰诈<br /><br />&nbsp;&nbsp;&nbsp;&nbsp;之若然，岂为臣之当耳。复观弹奏，益见私情，求亲识之援而列布宫中，纵罪废<br /><br />&nbsp;&nbsp;&nbsp;&nbsp;之余而出入门下。而又凡有官使，敛为己恩，谓皆涉于回邪，不宜任之中外。质<br /><br />&nbsp;&nbsp;&nbsp;&nbsp;之清议，固所不容，揆之乃心，乌得无愧。姑从轻典，庸示蒲惩。”仍以守贞不<br /><br />&nbsp;&nbsp;&nbsp;&nbsp;公事，宣谕百官于尚书省。<br /><br />&nbsp;&nbsp;&nbsp;&nbsp;承安元年，降授河中防御使。五年，改部罗火石合节度使。过阙，上赐手<br /><br />&nbsp;&nbsp;&nbsp;&nbsp;诏责谕之，令赴职。久之，迁知都府事。时南鄙用兵，上以山东重地，须大臣安<br /><br />&nbsp;&nbsp;&nbsp;&nbsp;抚，乃移知济南府，卒。上闻而悼之。敕有司致祭，赙赠礼物依故平章政事蒲察<br /><br />&nbsp;&nbsp;&nbsp;&nbsp;通例。谥曰肃。<br /><br />&nbsp;&nbsp;&nbsp;&nbsp;守贞刚直明亮，凡朝廷论议及上有所问，皆传经以对。上尝与泛论人材，守<br /><br />&nbsp;&nbsp;&nbsp;&nbsp;贞乃迹其心术行事，臧否无少隐，故为胥持国辈所忌，竟以直罢。后赵秉文由外<br /><br />&nbsp;&nbsp;&nbsp;&nbsp;官入翰林，遽上书言：“愿陛下进君子退小人。”上问君子小人谓谁。”秉文对：<br /><br />&nbsp;&nbsp;&nbsp;&nbsp;“君子故相完颜守贞，小人今参知政事胥持国。”其为天下推重如此。<br /><br />&nbsp;&nbsp;&nbsp;&nbsp;守能本名胡刺，累官商州刺史。正隆末，宋人陷商州，守能被执。大定五年，<br /><br />&nbsp;&nbsp;&nbsp;&nbsp;宋人请和，誓书曰：“俘虏之人，尽数发还。”完颜仲为报问国信使，求守能及<br /><br />&nbsp;&nbsp;&nbsp;&nbsp;新息县令完颜按辰于宋，遂与俱归。守能等至京师，入见，诏给旧官之俸。<br /><br />&nbsp;&nbsp;&nbsp;&nbsp;大定十九年，为西北路招讨使。是时，诏徙窝斡余党于临潢、泰州。押刺民<br /><br />&nbsp;&nbsp;&nbsp;&nbsp;列尝从窝斡，其弟闸敌也当徙，伪称身亡，以马赂守能，固匿不遣。及受赇补赛<br /><br />&nbsp;&nbsp;&nbsp;&nbsp;也蕃部通事，事觉。是时，乌古里石垒部族节度副使奚沙阿补杖杀无罪镇边猛安，<br /><br />&nbsp;&nbsp;&nbsp;&nbsp;尚书省俱奏其事。上曰：“守能由刺史超擢至此，敢恣贪墨。向者招讨司官多进<br /><br />&nbsp;&nbsp;&nbsp;&nbsp;良马、橐驼、鹰鹘等物，盖假此以率敛尔，自今并罢之。”因责其兄守道曰：<br /><br />&nbsp;&nbsp;&nbsp;&nbsp;“守能自刺史躐迁招讨，外官之尊，无以逾此。前招讨哲典以贪墨伏诛，守能岂<br /><br />&nbsp;&nbsp;&nbsp;&nbsp;不知，乃敢如此，其意安在。尔之亲弟，何不先训戒之也。”上谓宰臣曰：“监<br /><br />&nbsp;&nbsp;&nbsp;&nbsp;察专任纠弹。宗州节度使阿思懑初之官，途中侵扰百姓，到官举动皆违法度。完<br /><br />&nbsp;&nbsp;&nbsp;&nbsp;颜守能为招讨使，贪冒狼籍。凡达官贵人，皆未尝举劾。斡睹只群牧副使仆散那<br /><br />&nbsp;&nbsp;&nbsp;&nbsp;也取部人球杖两枝，即便弹奏。自今，监察御史职事修举，然后迁除。不举职者，<br /><br />&nbsp;&nbsp;&nbsp;&nbsp;大则降罚，小则决责，仍不得去职。”尚书省奏，守能两赃俱不至五十贯，抵罪。<br /><br />&nbsp;&nbsp;&nbsp;&nbsp;奚沙阿补解见居官，并解世袭谋克。上曰：“此旧制之误。居官犯除名者，与世<br /><br />&nbsp;&nbsp;&nbsp;&nbsp;袭并罢之，非犯除名者勿罢。”遂著于令。特诏守能杖二百，除名。<br /><br />&nbsp;&nbsp;&nbsp;&nbsp;赞曰：阿离合懑之善颂，宗雄之强识，希尹之敏学，益之以征伐之功，岂不<br /><br />&nbsp;&nbsp;&nbsp;&nbsp;伟哉。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2764);">加入书签</a><a
                        href="2763.html">上一页</a>&larr;<a href="index.html">返回列表</a>&rarr;<a
                            href="2765.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2763.html"; var next_page = "2765.html"; var index_page = "index.html"; var sortid = "9"; var article_id = "43"; var chapter_id = "2764"; var articlename = "金史"; var chaptername = " 卷七十三 列传第十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>