<!DOCTYPE html>
<html>
<head>
<meta charset="gbk" />
<title>金史- 卷三十五 志第十六-在线阅读-哈西文学网</title>
<meta name="keywords" content="脱脱等，金史， 卷三十五 志第十六全文， 卷三十五 志第十六在线阅读 哈西文学网" />
<meta name="description" content="哈西文学网提供脱脱等的金史  卷三十五 志第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2726.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2726.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 志第十六</h1>
            <div class="link xb">
                <a href="2725.html">上一页</a>&larr;<a href="index.html">返回列表</a>&rarr;<a
                    href="2727.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼八<br /><br />&nbsp;&nbsp;&nbsp;&nbsp;○宣圣庙<br /><br />&nbsp;&nbsp;&nbsp;&nbsp;皇统元年二月戊子，熙宗诣文宣王庙奠祭，北面再拜，顾儒臣曰：“为善不<br /><br />&nbsp;&nbsp;&nbsp;&nbsp;可不勉。孔子虽无位，以其道可尊，使万世高仰如此。”大定十四年，国子监言：<br /><br />&nbsp;&nbsp;&nbsp;&nbsp;“岁春秋仲月上丁日，释奠于文宣王，用本监官房钱六十贯，止造茶食等物，以<br /><br />&nbsp;&nbsp;&nbsp;&nbsp;大小G排设，用留守司乐，以乐工为礼生，率仓场等官陪位，于古礼未合也。<br /><br />&nbsp;&nbsp;&nbsp;&nbsp;伏睹国家承平日久，典章文物当粲然备具，以光万世。况京师为首善之地，四方<br /><br />&nbsp;&nbsp;&nbsp;&nbsp;之所观仰，拟释奠器物、行礼次序，合行下详定。兼兖国公亲承圣教者也，邹国<br /><br />&nbsp;&nbsp;&nbsp;&nbsp;公功扶圣教者也，当于宣圣像左右列之。今孟子以燕服在后堂，宣圣像侧还虚一<br /><br />&nbsp;&nbsp;&nbsp;&nbsp;位，礼宜迁孟子像于宣圣右，与颜子相对，改塑冠冕，妆饰法服，一遵旧制。”<br /><br />&nbsp;&nbsp;&nbsp;&nbsp;礼官参酌唐《开元礼》，定拟释奠仪数：文宣王、兖国公、邹国公每位笾豆<br /><br />&nbsp;&nbsp;&nbsp;&nbsp;各十、牺尊一、象尊一、簋各二、俎二、祝板各一、皆设案。七十二贤、二十<br /><br />&nbsp;&nbsp;&nbsp;&nbsp;一先儒，每位各笾一、豆一、爵一，两庑各设象尊二。总用笾、豆各一百二十三，<br /><br />&nbsp;&nbsp;&nbsp;&nbsp;簋各六，俎六，牺尊三，象尊七，爵九十四。其尊皆有坫。二，洗二，篚勺<br /><br />&nbsp;&nbsp;&nbsp;&nbsp;各二，幂六。正位并从祀藉尊、、俎、豆席，约用三十幅，尊席用苇，俎、豆<br /><br />&nbsp;&nbsp;&nbsp;&nbsp;席用莞。牲用羊、豕各三，酒二十瓶。礼行三献，以祭酒、司业、博士充。分献<br /><br />&nbsp;&nbsp;&nbsp;&nbsp;官二，读祝官一，太官令一，捧祝官二，洗官一，爵洗官一，巾篚官二，礼直<br /><br />&nbsp;&nbsp;&nbsp;&nbsp;官十一，学生以儒服陪位。乐用登歌，大乐令一员，本署官充，乐工三十九人。<br /><br />&nbsp;&nbsp;&nbsp;&nbsp;迎神，三奏姑洗宫《来宁之曲》，辞曰：“上都隆化，庙堂作新。神之来格，威<br /><br />&nbsp;&nbsp;&nbsp;&nbsp;仪具陈。穆穆凝旒，巍然圣真。斯文伊始，群方所视。”初献盥洗，姑洗宫《静<br /><br />&nbsp;&nbsp;&nbsp;&nbsp;宁之曲》，辞曰：“伟矣素王，风猷至粹。垂二千年，斯文不坠。涓辰维良，爰<br /><br />&nbsp;&nbsp;&nbsp;&nbsp;修祀事。沃盥于庭，严礼备。”升阶，南吕宫《肃宁之曲》，辞曰：“巍乎圣<br /><br />&nbsp;&nbsp;&nbsp;&nbsp;师，道全德隆。修明五常，垂教无穷。增崇儒宫，y追遗风。严祀申虔，登降有<br /><br />&nbsp;&nbsp;&nbsp;&nbsp;容。”奠币，姑洗宫《和宁之曲》，辞曰：“天生圣人，贤于尧舜。仰之弥高，<br /><br />&nbsp;&nbsp;&nbsp;&nbsp;磨而不磷。新庙告成，宫墙数仞。遣使陈祠，斯文复振。”降阶，姑洗宫《安宁<br /><br />&nbsp;&nbsp;&nbsp;&nbsp;之曲》辞曰：“禀灵尼丘，垂芳阙里。生民以来，孰如夫子。新祠岿然，四方所<br /><br />&nbsp;&nbsp;&nbsp;&nbsp;视。酹觞告成，祗循典礼。”兖国公酌献，姑洗宫《辑宁之曲》，辞曰：“圣师<br /><br />&nbsp;&nbsp;&nbsp;&nbsp;之门，颜惟居上。其殆庶几，是宜配飨。桓圭衮衣，有严仪象。载之神祠，增光<br /><br />&nbsp;&nbsp;&nbsp;&nbsp;吾党。”邹国公酌献，姑洗宫《泰宁之曲》，辞曰：“有周之衰，王纲既坠。是<br /><br />&nbsp;&nbsp;&nbsp;&nbsp;生真儒，宏才命世。言而为经，醇乎仁义。力扶圣功，同垂万祀。”亚、终献，<br /><br />&nbsp;&nbsp;&nbsp;&nbsp;姑洗宫《咸宁之曲》，辞曰：“于昭圣能，与天立极。有承其流，皇仁帝德。岂<br /><br />&nbsp;&nbsp;&nbsp;&nbsp;伊立言，训经王国。焕我文明，典祀千亿。”送神，姑洗宫《来宁之曲》，辞曰：<br /><br />&nbsp;&nbsp;&nbsp;&nbsp;“吉蠲为，孔惠孔时。正辞嘉言，神之格思。是飨是宜，神保聿归。惟时肇<br /><br />&nbsp;&nbsp;&nbsp;&nbsp;祀，太平极致。”<br /><br />&nbsp;&nbsp;&nbsp;&nbsp;承安二年，春丁，章宗亲祀，以亲王摄亚、终献，皇族陪祀，文武群臣助奠。<br /><br />&nbsp;&nbsp;&nbsp;&nbsp;上亲为赞文，旧封公者升为国公，侯者为国侯，J伯以下皆封侯。宣宗迁汴，<br /><br />&nbsp;&nbsp;&nbsp;&nbsp;建庙会朝门内，岁祀如仪，宣圣、颜、孟各羊一、豕一，余同小祀，共用羊八，<br /><br />&nbsp;&nbsp;&nbsp;&nbsp;无豕。其诸州释奠并遵唐仪。<br /><br />&nbsp;&nbsp;&nbsp;&nbsp;○武成王庙<br /><br />&nbsp;&nbsp;&nbsp;&nbsp;泰和六年，诏建昭烈武成王庙于阙庭之右，丽泽门内。其制一遵唐旧，礼三<br /><br />&nbsp;&nbsp;&nbsp;&nbsp;献，官以四品官已下，仪同中祀，用二月上戊。七年，完颜匡等言：“我朝创业<br /><br />&nbsp;&nbsp;&nbsp;&nbsp;功臣，礼宜配祀。”于是，以秦王宗翰同子房配武成王，而降管仲以下。又跻楚<br /><br />&nbsp;&nbsp;&nbsp;&nbsp;王宗雄、宗望、宗弼等侍武成王坐，韩信而下降立于庑。又黜王猛、慕容恪等二<br /><br />&nbsp;&nbsp;&nbsp;&nbsp;十余人，而增金臣辽王斜也等。其祭，武成王、宗翰、子房各羊一、豕一，余共<br /><br />&nbsp;&nbsp;&nbsp;&nbsp;用羊八，无豕。宣宗迁汴，余会朝门内阙庭之右营庙如制，春秋上戊之祭仍旧。<br /><br />&nbsp;&nbsp;&nbsp;&nbsp;○诸前代帝王<br /><br />&nbsp;&nbsp;&nbsp;&nbsp;三年一祭，于仲春之月祭伏牺于陈州，神农于亳州，轩辕于坊州，少昊于兖<br /><br />&nbsp;&nbsp;&nbsp;&nbsp;州，颛顼于开州，高辛于归德府，陶唐于平阳府，虞舜、夏禹、成汤于河中府，<br /><br />&nbsp;&nbsp;&nbsp;&nbsp;周文王、武王于京兆府。泰和三年、尚书省奏：“太常寺言：‘《开元礼》祭帝<br /><br />&nbsp;&nbsp;&nbsp;&nbsp;喾、尧、舜、禹、汤、文、武、汉祖祝版请御署。《开宝礼》牺、轩、颛顼、帝<br /><br />&nbsp;&nbsp;&nbsp;&nbsp;喾、陶唐、女娲、成汤、文、武请御署，自汉高祖以下二十七帝不署。’平章政<br /><br />&nbsp;&nbsp;&nbsp;&nbsp;事镒、左丞匡、太常博士温迪罕天兴言：‘方岳之神各有所主，有国所赖，请御<br /><br />&nbsp;&nbsp;&nbsp;&nbsp;署固宜。至于前古帝王，寥落杳茫，列于中祀亦已厚矣，不须御署。’参知政事<br /><br />&nbsp;&nbsp;&nbsp;&nbsp;即康及铉以为三皇、五帝、禹、汤、文、武皆垂世立教之君，唐、宋致祭皆御署，<br /><br />&nbsp;&nbsp;&nbsp;&nbsp;而今降祝版不署，恐于礼未尽。不若止从外路祭社稷及释奠文宣王例，不降祝版，<br /><br />&nbsp;&nbsp;&nbsp;&nbsp;而令学士院定撰祝文，颁各处为常制。”敕命依期降祝板，而不请署。<br /><br />&nbsp;&nbsp;&nbsp;&nbsp;○诸神杂祠・长白山<br /><br />&nbsp;&nbsp;&nbsp;&nbsp;大定十二年，有司言：“长白山在兴王之地，礼合尊崇，议封爵，建庙宇。”<br /><br />&nbsp;&nbsp;&nbsp;&nbsp;十二月，礼部、太常、学士院奏奉敕旨封兴国灵应王，即其山北地建庙宇。十五<br /><br />&nbsp;&nbsp;&nbsp;&nbsp;年三月，奏定封册仪物，冠九旒，服九章，玉圭、玉册、函、香、币、册、祝。<br /><br />&nbsp;&nbsp;&nbsp;&nbsp;遣使副各一员，诣会宁府。行礼官散斋二日，致斋一日。所司于庙中陈设如仪。<br /><br />&nbsp;&nbsp;&nbsp;&nbsp;庙门外设玉册、衮冕幄次，牙杖旗鼓从物等视一品仪。礼用三献，如祭岳镇。其<br /><br />&nbsp;&nbsp;&nbsp;&nbsp;册文云：“皇帝若曰：自两仪剖判，山岳神秀各钟于其分野。国将兴者，天实作<br /><br />&nbsp;&nbsp;&nbsp;&nbsp;之。对越神休，必以祀事。故肇基王迹，有若岐阳。望秩山川，于稽虞《典》。<br /><br />&nbsp;&nbsp;&nbsp;&nbsp;厥惟长白，载我金德，仰止其高，实惟我旧邦之镇。混同流光，源所从出。秩秩<br /><br />&nbsp;&nbsp;&nbsp;&nbsp;幽幽，有相之道。列圣蕃衍炽昌，迄于太祖，神武征应，无敌于天下，爰作神主。<br /><br />&nbsp;&nbsp;&nbsp;&nbsp;肆予冲人，绍休圣绪，四海之内，名山大川，靡不咸秩。矧王业所因，瞻彼旱麓，<br /><br />&nbsp;&nbsp;&nbsp;&nbsp;可俭其礼？服章爵号非位于公侯之上，不足以称焉。今遣某官某，持节备物，册<br /><br />&nbsp;&nbsp;&nbsp;&nbsp;命兹山之神为兴国灵应王，仍敕有司岁时奉祀，于戏！庙食之享，亘万亿年。维<br /><br />&nbsp;&nbsp;&nbsp;&nbsp;金之祯，与山无极，岂不伟欤？”自是，每岁降香，命有司春秋二仲择日致祭。<br /><br />&nbsp;&nbsp;&nbsp;&nbsp;明昌四年十月，备衮冕、玉册、仪物，上御大安殿，用黄麾立仗八百人，行仗五<br /><br />&nbsp;&nbsp;&nbsp;&nbsp;百人，复册为开天弘圣帝。<br /><br />&nbsp;&nbsp;&nbsp;&nbsp;○诸神杂祠・大房山<br /><br />&nbsp;&nbsp;&nbsp;&nbsp;大定二十一年，敕封山陵地大房山神为保陵公，冕八旒、服七章、圭、册、<br /><br />&nbsp;&nbsp;&nbsp;&nbsp;香、币，使副持节行礼，并如册长白山之仪。其册文云：“皇帝若曰：古之建邦<br /><br />&nbsp;&nbsp;&nbsp;&nbsp;设都，必有名山大川以为形胜。我国既定鼎于燕，西顾郊圻，巍然大房，秀拨混<br /><br />&nbsp;&nbsp;&nbsp;&nbsp;厚，云雨之所出，万民之所瞻，祖宗陵寝于是焉依。仰惟岳镇古有秩序，皆载祀<br /><br />&nbsp;&nbsp;&nbsp;&nbsp;典，矧兹大房，礼可阙欤？其爵号服章俾列于侯伯之上，庶足以称。今遣某官某，<br /><br />&nbsp;&nbsp;&nbsp;&nbsp;备物册命神为保陵公。申敕有司，岁时奉祀。其封域之内，禁无得樵采弋猎。著<br /><br />&nbsp;&nbsp;&nbsp;&nbsp;为令。”是后，遣使山陵行礼毕，山陵官以一献礼致奠。<br /><br />&nbsp;&nbsp;&nbsp;&nbsp;○诸神杂祠・混同江<br /><br />&nbsp;&nbsp;&nbsp;&nbsp;大定二十五年，有司言：“昔太祖征辽，策马径渡，江神助顺，灵应昭著，<br /><br />&nbsp;&nbsp;&nbsp;&nbsp;宜修祠宇，加赐封爵。”乃封神为兴国应圣公，致祭如长白山仪，册礼如保陵公<br /><br />&nbsp;&nbsp;&nbsp;&nbsp;故事。其册文云：“昔我太祖武元皇帝，受天明命，扫辽季荒，成师以出，至<br /><br />&nbsp;&nbsp;&nbsp;&nbsp;于大江，浩浩洪流，不舟而济，虽穆满渡江面鼋粱，光武济河而水冰，自今观之<br /><br />&nbsp;&nbsp;&nbsp;&nbsp;无足言矣！执徐之岁，四月孟夏，朕时迈旧邦，临江永叹，仰艺祖之开基，佳江<br /><br />&nbsp;&nbsp;&nbsp;&nbsp;神之效灵，至止上都，议所以尊崇之典。盖古者五岳视三公，四渎视诸侯，至有<br /><br />&nbsp;&nbsp;&nbsp;&nbsp;唐以来，遂享帝王之尊称，非直后世弥文，而崇德报功理亦有当然者。矧兹江源<br /><br />&nbsp;&nbsp;&nbsp;&nbsp;出于长白，经营帝乡，实相兴运，非锡以上公之号，则无以昭答神休。今遣某官<br /><br />&nbsp;&nbsp;&nbsp;&nbsp;某。持节备物册命神为兴国应圣公。申命有司，岁时奉祀。于戏！严庙貌，正封<br /><br />&nbsp;&nbsp;&nbsp;&nbsp;爵，礼亦至矣！惟神其衍灵长之德，用辅我国家弥亿年，神亦享庙食于无穷，岂<br /><br />&nbsp;&nbsp;&nbsp;&nbsp;不休哉！”<br /><br />&nbsp;&nbsp;&nbsp;&nbsp;○诸神杂祠・嘉荫侯<br /><br />&nbsp;&nbsp;&nbsp;&nbsp;大定二十五年，敕封上京护国林神为护国嘉荫侯，毳冕七旒，服五章，圭同<br /><br />&nbsp;&nbsp;&nbsp;&nbsp;信圭，遣使诣庙，以三献礼祭告。其祝文曰：“蔚彼长林，实壮于邑，广袤百里，<br /><br />&nbsp;&nbsp;&nbsp;&nbsp;惟神主之。庙貌有严，侯封是享，歆时蠲洁，相厥滋荣。”是后，遇月七日，上<br /><br />&nbsp;&nbsp;&nbsp;&nbsp;京幕官一员行香，著为令。<br /><br />&nbsp;&nbsp;&nbsp;&nbsp;○诸神杂祠・泸沟河神<br /><br />&nbsp;&nbsp;&nbsp;&nbsp;大定十九年，有司言：“泸沟河水势泛决啮民田，乞官为封册神号。”礼官<br /><br />&nbsp;&nbsp;&nbsp;&nbsp;以祀典所不载，难之。已而，特封安平侯，建庙。二十七年，奉旨，每岁委本县<br /><br />&nbsp;&nbsp;&nbsp;&nbsp;长官春秋致祭，如令。<br /><br />&nbsp;&nbsp;&nbsp;&nbsp;○诸神杂祠・昭应顺济圣后<br /><br />&nbsp;&nbsp;&nbsp;&nbsp;大定十七年，都水监言：“阳武上埽黄河神圣后庙，宜依唐仲春祭五龙祠故<br /><br />&nbsp;&nbsp;&nbsp;&nbsp;事。”二十七年春正月，尚书省言：“郑州河阴县圣后庙，前代河水为患屡祷有<br /><br />&nbsp;&nbsp;&nbsp;&nbsp;应，尝加封号庙额。今因祷祈，河遂安流，乞加褒赠。”上从其请，特加号曰昭<br /><br />&nbsp;&nbsp;&nbsp;&nbsp;应顺济圣后。庙曰灵德善利之庙。每岁委本县长官春秋致祭，如令。<br /><br />&nbsp;&nbsp;&nbsp;&nbsp;○诸神杂祠・镇安公<br /><br />&nbsp;&nbsp;&nbsp;&nbsp;旧名旺国崖，太祖伐辽尝驻跸于此。大定八年五月，更名静宁山，后建庙。<br /><br />&nbsp;&nbsp;&nbsp;&nbsp;明昌六年八月，以冕服玉册，册山神为镇安公。册文曰：“皇帝若曰：古之名山，<br /><br />&nbsp;&nbsp;&nbsp;&nbsp;咸在祀典。轩皇之世，神灵所奉者七千。虞氏之时，望秩每及于五载。盖惟有益<br /><br />&nbsp;&nbsp;&nbsp;&nbsp;于国，是以必报其功。逮乎后王，申以徽册，至于岳镇之外，亦或封爵之加。故<br /><br />&nbsp;&nbsp;&nbsp;&nbsp;太白有神应之称，而终南有广惠之号。礼由义起，事与时偕，载籍所传，于今犹<br /><br />&nbsp;&nbsp;&nbsp;&nbsp;监，朕修和有夏，咸秩无文，眷兹静宁，秀峙朔野，泽布气，幽赞乎坤元，导<br /><br />&nbsp;&nbsp;&nbsp;&nbsp;风出云，协符乎乾造。一方之表，万物所瞻，南直都畿，北维障徼，连延广厚，<br /><br />&nbsp;&nbsp;&nbsp;&nbsp;宝藏攸兴，盘固高明，宫斯奠。昔有辽尝恃以富国，迄大定更为之锡名。洪<br /><br />&nbsp;&nbsp;&nbsp;&nbsp;惟世宗，功昭列圣，亦越显考，德利生民。爰即岁时，驾言临幸，兵革不试，远<br /><br />&nbsp;&nbsp;&nbsp;&nbsp;人辑宁。雨D常调，品汇蕃庑，此上帝无疆之贶，亦英灵有相之符。比即舆情，<br /><br />&nbsp;&nbsp;&nbsp;&nbsp;载修故事。顾先皇帝驻跸之地，揖累世承平之风。迓续遗休，式甄神v，肆象德<br /><br />&nbsp;&nbsp;&nbsp;&nbsp;以畀号，仍班台而阐仪。宇像一新，采章具举。今遣使某、副某，持节备物，册<br /><br />&nbsp;&nbsp;&nbsp;&nbsp;命神为镇安公，仍敕岁时奉祀。于戏！容典j翟，精明感通，惟永亿年，翊我<br /><br />&nbsp;&nbsp;&nbsp;&nbsp;昌运。神其受职，岂不伟欤？”<br /><br />&nbsp;&nbsp;&nbsp;&nbsp;○诸神杂祠・瑞圣公<br /><br />&nbsp;&nbsp;&nbsp;&nbsp;即麻达葛山也，章宗生于此。世宗爱此山势衍气清，故命章宗名之。后更名<br /><br />&nbsp;&nbsp;&nbsp;&nbsp;胡土白山，建庙。明昌四年八月，以冕服玉册，封山神为瑞圣公。建庙，命抚州<br /><br />&nbsp;&nbsp;&nbsp;&nbsp;有司，春秋二仲，择日致祭为常。其册文曰：“皇帝若曰：国家之兴，命历攸属。<br /><br />&nbsp;&nbsp;&nbsp;&nbsp;天地元化，惟时合符。山川百神，无不受职。粹精荐瑞，明圣继生。著丕应于殊<br /><br />&nbsp;&nbsp;&nbsp;&nbsp;祯，启昌期於幽赞。裒对信犹之典，咸修望秩之文。嘉乃名山，奠兹胜地，下绵<br /><br />&nbsp;&nbsp;&nbsp;&nbsp;乾分，上直枢辉。盘析木之津，达中原之气。廓除氛昆，函毓泰和。仰惟光烈昭<br /><br />&nbsp;&nbsp;&nbsp;&nbsp;垂，徽音如在，即高明而清暑，克静寿以安仁。周庐安宁，厚泽浃洽。朕祗循祖<br /><br />&nbsp;&nbsp;&nbsp;&nbsp;武，顺讲时巡，感美号以兴怀，佩圣谟而介福。言念诞弥之初度，言由翊卫之效<br /><br />&nbsp;&nbsp;&nbsp;&nbsp;灵。然犹祀秩无章，神居不屋，非所以尽报功崇德之义，副追始乐原之心。爰饰<br /><br />&nbsp;&nbsp;&nbsp;&nbsp;名称，载新祠宇。勒忱辞於贞琰，涓良日於元龟，彰服采以辨威，洁胂囟致<br /><br />&nbsp;&nbsp;&nbsp;&nbsp;祭。阐扬茂实，敷绎多仪。今遣使某、副某，持节备物，册命神为瑞圣公，仍<br /><br />&nbsp;&nbsp;&nbsp;&nbsp;敕有司岁时奉祀。于戏！尚其聪明，歆此诚意，孚休惟永，亦莫不宁。”<br /><br />&nbsp;&nbsp;&nbsp;&nbsp;○诸神杂祠・贞献郡王庙<br /><br />&nbsp;&nbsp;&nbsp;&nbsp;明昌五年正月，陈言者谓：“叶鲁、谷神二贤创制女直文字，乞各封赠名爵，<br /><br />&nbsp;&nbsp;&nbsp;&nbsp;建立祠庙。令女直、汉人诸生随拜孔子之后拜之。”有司谓：“叶鲁难以致祭，<br /><br />&nbsp;&nbsp;&nbsp;&nbsp;若金源郡贞献王谷神则既已配享太庙矣，亦难特立庙也。”有旨，令再议之。礼<br /><br />&nbsp;&nbsp;&nbsp;&nbsp;官言：“前代无创制文字入孔子庙故事，如於庙后或左右置祠，令诸儒就拜，亦<br /><br />&nbsp;&nbsp;&nbsp;&nbsp;无害也。”尚书省谓：“若如此，恐不副国家厚功臣之意。”遂诏令依苍颉立庙<br /><br />&nbsp;&nbsp;&nbsp;&nbsp;于T例，官为立庙于上京纳里浑庄，委本路官一员与本千户春秋致祭，所用诸<br /><br />&nbsp;&nbsp;&nbsp;&nbsp;物从宜给之。<br /><br />&nbsp;&nbsp;&nbsp;&nbsp;○祈H<br /><br />&nbsp;&nbsp;&nbsp;&nbsp;大定四年五月，不雨。命礼部尚书王竞祈雨北岳，以定州长贰官充亚、终献。<br /><br />&nbsp;&nbsp;&nbsp;&nbsp;又卜日于都门北郊，望祀岳镇海渎，有司行事，礼用酒脯醢。后七日不雨，祈太<br /><br />&nbsp;&nbsp;&nbsp;&nbsp;社、太稷。又七日祈宗庙，不雨，仍从岳镇海渎如初祈。其设神座，实樽，如<br /><br />&nbsp;&nbsp;&nbsp;&nbsp;常仪。其樽用瓢齐，择甘瓠去柢以为尊。祝版惟五岳、宗庙、社稷御署，余则<br /><br />&nbsp;&nbsp;&nbsp;&nbsp;否。后十日不雨，乃徒市，禁屠杀，断伞扇，造土龙以祈。雨足则报祀，送龙水<br /><br />&nbsp;&nbsp;&nbsp;&nbsp;中。十七年夏六月，京畿久雨，遵祈雨仪，命诸寺观启道场祈祷。<br /><br />&nbsp;&nbsp;&nbsp;&nbsp;○拜天<br /><br />&nbsp;&nbsp;&nbsp;&nbsp;金因辽旧俗，以重五、中元、重九日行拜天之礼。重五于鞠场，中元于内殿，<br /><br />&nbsp;&nbsp;&nbsp;&nbsp;重九于都城外。其制，刳木为盘，如舟状，赤为质，画云鹤文。为架高五六尺，<br /><br />&nbsp;&nbsp;&nbsp;&nbsp;置盘其上，荐食物其中，聚宗族拜之。若至尊则于常武殿筑台为拜天所。重五日<br /><br />&nbsp;&nbsp;&nbsp;&nbsp;质明，陈设毕，百官班俟于球场乐亭南。皇帝靴袍乘辇，宣徽使前导，自球场南<br /><br />&nbsp;&nbsp;&nbsp;&nbsp;门入，至拜天台，降辇至褥位。皇太子以下百官皆诣褥位，宣徽赞：“拜。”皇<br /><br />&nbsp;&nbsp;&nbsp;&nbsp;帝再拜。上香，又再拜。排食抛盏毕，又再拜。饮福酒，跪饮毕，又再拜。百官<br /><br />&nbsp;&nbsp;&nbsp;&nbsp;陪拜，引皇太子以下先出，皆如前导引。皇帝回辇至幄次，更衣，行射柳、击球<br /><br />&nbsp;&nbsp;&nbsp;&nbsp;之戏，亦辽俗也，金因尚之。凡重五日拜天礼毕，插柳、球场为两行，当射者以<br /><br />&nbsp;&nbsp;&nbsp;&nbsp;尊卑序，各以帕识其枝，去地约数寸，削其皮而白之。先以一人驰马前导，后驰<br /><br />&nbsp;&nbsp;&nbsp;&nbsp;马以无羽横镞箭射之，既断柳，又以手接而驰去者，为上。断而不能接去者，次<br /><br />&nbsp;&nbsp;&nbsp;&nbsp;之。或断其青处，及中而不能断，与不能中者，为负。每射，必伐鼓以助其气。<br /><br />&nbsp;&nbsp;&nbsp;&nbsp;已而击球，各乘所常习马，持鞠杖。杖长数尺，其端如偃月。分其众为两队，共<br /><br />&nbsp;&nbsp;&nbsp;&nbsp;争击一球。先于球场南立双桓，置板，下开一孔为门，而加网为囊，能夺得鞠击<br /><br />&nbsp;&nbsp;&nbsp;&nbsp;人网囊者为胜，或曰：“两端对立二门，互相排击，各以出门为胜。”球状小如<br /><br />&nbsp;&nbsp;&nbsp;&nbsp;拳，以轻韧木枵其中而朱之。皆所以习跷捷也。既毕赐宴，岁以为常。<br /><br />&nbsp;&nbsp;&nbsp;&nbsp;○本国拜仪<br /><br />&nbsp;&nbsp;&nbsp;&nbsp;金之拜制，先袖手微俯身，稍复却，跪左膝，左右摇肘，若舞蹈状。凡跪，<br /><br />&nbsp;&nbsp;&nbsp;&nbsp;摇袖，下拂膝，上则至左右肩者，凡四。如此者四跪，复以手按右膝，单跪左膝<br /><br />&nbsp;&nbsp;&nbsp;&nbsp;而成礼。国言摇手而拜谓之“撒速”。承安五年五月，上谕旨有司曰：“女直、<br /><br />&nbsp;&nbsp;&nbsp;&nbsp;汉人拜数可以相从者，酌中议之。”礼官奏曰：“《周官》九拜，一曰稽首，拜<br /><br />&nbsp;&nbsp;&nbsp;&nbsp;中至重，臣拜君之礼也。乞自今，凡公服则用汉拜，若便服则各用本俗之拜。”<br /><br />&nbsp;&nbsp;&nbsp;&nbsp;主事陈松曰：“本朝拜礼，其来久矣，乃便服之拜也。可令公服则朝拜，便服则<br /><br />&nbsp;&nbsp;&nbsp;&nbsp;从本朝拜。”平章政事张万公谓拜礼各便所习，不须改也，司空完颜襄曰：“今<br /><br />&nbsp;&nbsp;&nbsp;&nbsp;诸人衽发皆从本朝之制，宜从本朝拜礼，松言是也。”上乃命公裳则朝拜，诸色<br /><br />&nbsp;&nbsp;&nbsp;&nbsp;人便服则皆用本朝拜。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2726);">加入书签</a><a
                        href="2725.html">上一页</a>&larr;<a href="index.html">返回列表</a>&rarr;<a
                            href="2727.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2725.html"; var next_page = "2727.html"; var index_page = "index.html"; var sortid = "9"; var article_id = "43"; var chapter_id = "2726"; var articlename = "金史"; var chaptername = " 卷三十五 志第十六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>