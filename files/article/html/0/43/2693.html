<!DOCTYPE html>
<html>
<head>
<meta charset="gbk" />
<title>金史- 卷二 本纪第二-在线阅读-哈西文学网</title>
<meta name="keywords" content="脱脱等，金史， 卷二 本纪第二全文， 卷二 本纪第二在线阅读 哈西文学网" />
<meta name="description" content="哈西文学网提供脱脱等的金史  卷二 本纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2693.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2693.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 本纪第二</h1>
            <div class="link xb">
                <a href="2692.html">上一页</a>&larr;<a href="index.html">返回列表</a>&rarr;<a
                    href="2694.html">下一页</a></div>			
            <div id="BookText">&nbsp;&nbsp;&nbsp;&nbsp;◎太祖<br /><br />&nbsp;&nbsp;&nbsp;&nbsp;太祖应乾兴运昭德定功仁明庄孝大圣武元皇帝，讳F，本讳阿骨打，世祖第<br /><br />&nbsp;&nbsp;&nbsp;&nbsp;二子也。母曰翼简皇后懒氏。辽道宗时有五色云气屡出东方，大若二千斛锊<br /><br />&nbsp;&nbsp;&nbsp;&nbsp;之状，司天孔致和窃谓人曰：“其下当生异人，建非常之事。天以象告，非人力<br /><br />&nbsp;&nbsp;&nbsp;&nbsp;所能为也。”咸雍四年戊申七月一日，太祖生。幼时与群儿戏，力兼数辈，举止<br /><br />&nbsp;&nbsp;&nbsp;&nbsp;端重，世祖尤爱之。世祖与腊碚、麻产战于野鹊水，世祖被四创，疾困，坐太祖<br /><br />&nbsp;&nbsp;&nbsp;&nbsp;于膝，循其发而抚之，曰：“此儿长大，吾复何忧？”十岁，好弓矢。甫成童，<br /><br />&nbsp;&nbsp;&nbsp;&nbsp;即善射。一日，辽使坐府中，顾见太祖手持弓矢，使射群乌，连三发皆中。辽使<br /><br />&nbsp;&nbsp;&nbsp;&nbsp;矍然曰：“奇男子也！”太祖尝宴纥石烈部活离罕家，散步门外，南望高阜，使<br /><br />&nbsp;&nbsp;&nbsp;&nbsp;众射之，皆不能至。太祖一发过之，度所至逾三百二十步。宗室谩都诃最善射远，<br /><br />&nbsp;&nbsp;&nbsp;&nbsp;其不及者犹百步也。天德三年，立射碑以识焉。<br /><br />&nbsp;&nbsp;&nbsp;&nbsp;世祖伐卜灰，太祖因辞不失请从行，世祖不许而心异之。乌春既死，窝谋罕<br /><br />&nbsp;&nbsp;&nbsp;&nbsp;请和。既请和，复来攻，遂围其城。太祖年二十三，被短甲，免胄，不介马，行<br /><br />&nbsp;&nbsp;&nbsp;&nbsp;围号令诸军。城中望而识之。壮士太峪乘骏马持枪出城，驰刺太祖。太祖不及备，<br /><br />&nbsp;&nbsp;&nbsp;&nbsp;舅氏活腊胡驰出其间，击太峪，枪折，刺中其马，太峪仅得免。尝与沙忽带出营<br /><br />&nbsp;&nbsp;&nbsp;&nbsp;杀略，不令世祖知之。且还，敌以重兵追之。独行隘巷中，失道，追者益急。值<br /><br />&nbsp;&nbsp;&nbsp;&nbsp;高岸与人等，马一跃而过，追者乃还。世祖寝疾，太祖以事如辽统军司。将行，<br /><br />&nbsp;&nbsp;&nbsp;&nbsp;世祖戒之曰：“汝速了此事，五月未半而归，则我犹及见汝也。”太祖往见曷鲁<br /><br />&nbsp;&nbsp;&nbsp;&nbsp;骚古统军，既毕事，前世祖没一日还至家。世祖见太祖来，所请事皆如志，喜甚，<br /><br />&nbsp;&nbsp;&nbsp;&nbsp;执太祖手，抱其颈而抚之，谓穆宗曰：“乌雅束柔善，惟此子足了契丹事。”穆<br /><br />&nbsp;&nbsp;&nbsp;&nbsp;宗亦雅重太祖，出入必俱。太祖远出而归，穆宗必亲迓之。<br /><br />&nbsp;&nbsp;&nbsp;&nbsp;世祖已擒腊醅，麻产尚据直屋铠水。肃宗使太祖先取麻产家属，康宗至直屋<br /><br />&nbsp;&nbsp;&nbsp;&nbsp;铠水围之。太祖会军，亲获麻产，献馘于辽。辽命太祖为详稳，仍命穆宗、辞不<br /><br />&nbsp;&nbsp;&nbsp;&nbsp;失、欢都皆为详稳久之。以偏师伐泥古部跋黑、播立开等，乃以达涂阿为乡<br /><br />&nbsp;&nbsp;&nbsp;&nbsp;导，沿帅水夜行袭之，卤其妻子。初，温都部跋忒杀唐括部跋葛，穆宗命太祖伐<br /><br />&nbsp;&nbsp;&nbsp;&nbsp;之。太祖入辞，谓穆宗曰：“昨夕见赤祥，此行必克敌。”遂行。是岁大雪，寒<br /><br />&nbsp;&nbsp;&nbsp;&nbsp;甚。与乌古论部兵沿土温水过末邻乡，追及跋忒于阿斯温山北泺之间，杀之。军<br /><br />&nbsp;&nbsp;&nbsp;&nbsp;还，穆宗亲迓太祖于霭建村。<br /><br />&nbsp;&nbsp;&nbsp;&nbsp;撒改以都统伐留可，谩都诃合石土门伐敌库德。撒改与将佐议，或欲先平边<br /><br />&nbsp;&nbsp;&nbsp;&nbsp;地部落城堡，或欲径攻留可城，议不能决，愿得太祖至军中。穆宗使太祖往，曰：<br /><br />&nbsp;&nbsp;&nbsp;&nbsp;“事必有可疑。军之未发者止有甲士七十，尽以畀汝。”谩都诃在米里迷石罕城<br /><br />&nbsp;&nbsp;&nbsp;&nbsp;下，石土门未到，土人欲执谩都诃以与敌，使来告急，遇太祖于斜堆甸。太祖曰：<br /><br />&nbsp;&nbsp;&nbsp;&nbsp;“国兵尽在此矣。使敌先得志于谩都诃，后虽种诛之，何益也。”乃分甲士四十<br /><br />&nbsp;&nbsp;&nbsp;&nbsp;与之。太祖以三十人指撒改军。道遇人曰：“敌已据盆搦岭南路矣。”众欲由沙<br /><br />&nbsp;&nbsp;&nbsp;&nbsp;偏岭往，太祖曰：“汝等畏敌耶？”既度盆搦岭，不见敌，已而闻敌乃守沙偏岭<br /><br />&nbsp;&nbsp;&nbsp;&nbsp;以拒我。及至撒改军，夜急攻之，迟明破其众。是时，留可、坞塔皆在辽。既破<br /><br />&nbsp;&nbsp;&nbsp;&nbsp;留可，还攻坞塔城，城中人以城降。初，太祖过盆搦岭，经坞塔城下，从骑有后<br /><br />&nbsp;&nbsp;&nbsp;&nbsp;者，坞塔城人攻而夺之釜。太祖驻马呼谓之曰：“毋取我炊食器。”其人谩言曰：<br /><br />&nbsp;&nbsp;&nbsp;&nbsp;“公能来此，何忧不得食。”太祖以鞭指之曰：“吾破留可，即于汝乎取之。”<br /><br />&nbsp;&nbsp;&nbsp;&nbsp;至是，其人持釜而前曰：“奴辈谁敢毁祥稳之器也。”遣蒲家奴招诈都，诈都乃<br /><br />&nbsp;&nbsp;&nbsp;&nbsp;降，释之。穆宗将伐萧海里，募兵得千余人。女直兵未尝满千，至是，太祖勇气<br /><br />&nbsp;&nbsp;&nbsp;&nbsp;自倍，曰：“有此甲兵，何事不可图也！”海里来战，与辽兵合，因止辽人，自<br /><br />&nbsp;&nbsp;&nbsp;&nbsp;为战。勃海留守以甲赠太祖，太祖亦不受。穆宗问何为不受？曰：“被彼甲而战，<br /><br />&nbsp;&nbsp;&nbsp;&nbsp;战胜则是因彼成功也。”穆宗末年，令诸部不得擅置信牌驰驿讯事，号令自此始<br /><br />&nbsp;&nbsp;&nbsp;&nbsp;一，皆自太祖启之。<br /><br />&nbsp;&nbsp;&nbsp;&nbsp;康宗七年，岁不登，民多流莩，强者转而为盗。欢都等欲重其法，为盗者皆<br /><br />&nbsp;&nbsp;&nbsp;&nbsp;杀之。太祖曰：“以财杀人，不可！财者，人所致也。”遂减盗贼征偿法为征三<br /><br />&nbsp;&nbsp;&nbsp;&nbsp;倍。民间多逋负，卖妻子不能偿，康宗与官属会议，太祖在外庭以帛系杖端，麾<br /><br />&nbsp;&nbsp;&nbsp;&nbsp;其众，令曰：“今贫者不能自活，卖妻子以偿债。骨肉之爱，人心所同。自今三<br /><br />&nbsp;&nbsp;&nbsp;&nbsp;年勿征，过三年徐图之。”众皆听令，闻者感泣，自是远近归心焉。岁癸巳十月，<br /><br />&nbsp;&nbsp;&nbsp;&nbsp;康宗梦逐狼，屡发不能中，太祖前射中之。旦日，以所梦问僚佐，众曰：“吉。<br /><br />&nbsp;&nbsp;&nbsp;&nbsp;兄不能得而弟得之之兆也。”是月，康宗即世，太祖袭位为都勃极烈。辽使阿息<br /><br />&nbsp;&nbsp;&nbsp;&nbsp;保来，曰：“何以不告丧？”太祖曰：“有丧不能吊，而乃以为罪乎？”他日，<br /><br />&nbsp;&nbsp;&nbsp;&nbsp;阿息保复来，径骑至康宗殡所，阅R马，欲取之。太祖怒，将杀之，宗雄谏而止。<br /><br />&nbsp;&nbsp;&nbsp;&nbsp;既而辽命久不至。辽主好畋猎、淫酗，怠于政事，四方奏事，往往不见省。纥石<br /><br />&nbsp;&nbsp;&nbsp;&nbsp;烈阿疏既奔辽，穆宗取其城及其部众，不能归。遂与族弟银术可、辞里罕阴结南<br /><br />&nbsp;&nbsp;&nbsp;&nbsp;江居人浑都仆速，欲与俱亡入高丽。事觉，太祖使夹古撒喝捕之，而银术可、辞<br /><br />&nbsp;&nbsp;&nbsp;&nbsp;里罕先为辽戍所获，浑都仆速已亡去，撒喝取其妻子而还。<br /><br />&nbsp;&nbsp;&nbsp;&nbsp;二年甲午六月，太祖至江西，辽使使来致袭节度之命。初，辽每岁遣使市名<br /><br />&nbsp;&nbsp;&nbsp;&nbsp;鹰海东青于海上，道出境内，使者贪纵，征索无艺，公私厌苦之。康宗尝以不遣<br /><br />&nbsp;&nbsp;&nbsp;&nbsp;阿疏为言，稍拒其使者。太祖嗣节度，亦遣蒲家奴往索阿疏，故常以此二者为言，<br /><br />&nbsp;&nbsp;&nbsp;&nbsp;终至于灭辽然后已。至是，复遣宗室习古乃、完颜银术可往索阿疏。习古乃等还，<br /><br />&nbsp;&nbsp;&nbsp;&nbsp;具言辽主骄肆废弛之状。于是召官僚耆旧，以伐辽告之，使备冲要，建城堡，修<br /><br />&nbsp;&nbsp;&nbsp;&nbsp;戎器，以听后命。辽统军司闻之，使节度使捏哥来问状，曰：“汝等有异志乎？<br /><br />&nbsp;&nbsp;&nbsp;&nbsp;修战具，伤守备，将以谁御？”太祖答之曰：“设险自守，又何问哉！”辽复遣<br /><br />&nbsp;&nbsp;&nbsp;&nbsp;阿息保来诘之。太祖谓之曰：“我小国也，事大国不敢废礼。大国德泽不施，而<br /><br />&nbsp;&nbsp;&nbsp;&nbsp;逋逃是主，以此字小，能无望乎？若以阿疏与我，请事朝贡。苟不获已，岂能束<br /><br />&nbsp;&nbsp;&nbsp;&nbsp;手受制也。”阿息保还，辽人始为备，命统军萧挞不野调诸军于宁江州。太祖闻<br /><br />&nbsp;&nbsp;&nbsp;&nbsp;之，使仆聒剌复索阿疏，实观其形势。仆聒剌还言：“辽兵多，不知其数。”太<br /><br />&nbsp;&nbsp;&nbsp;&nbsp;祖曰：“彼初调兵，岂能遽集如此。”复遣胡沙保往，还言：“惟四院统军司与<br /><br />&nbsp;&nbsp;&nbsp;&nbsp;宁江州军及渤海八百人耳。”太祖曰：“果如吾言。”谓诸将佐曰：“辽人知我<br /><br />&nbsp;&nbsp;&nbsp;&nbsp;将举兵，集诸路军备我，我必先发制之，无为人制。”众皆曰：“善。”乃入见<br /><br />&nbsp;&nbsp;&nbsp;&nbsp;宣靖皇后，告以伐辽事。后曰：“汝嗣父兄立邦家，见可则行。吾老矣，无贻我<br /><br />&nbsp;&nbsp;&nbsp;&nbsp;忧，汝必不至是也。”太祖感泣，奉觞为寿。即奉后率诸将出门，举觞东向，以<br /><br />&nbsp;&nbsp;&nbsp;&nbsp;辽人荒肆，不归阿疏，并己用兵之意，祷于皇天后土。酹毕，后命太祖正坐，与<br /><br />&nbsp;&nbsp;&nbsp;&nbsp;僚属会酒，号令诸部。使婆卢火征移懒路迪古乃兵，斡鲁古、阿鲁抚谕斡忽、急<br /><br />&nbsp;&nbsp;&nbsp;&nbsp;赛两路系辽籍女直，实不迭往完睹路执辽障鹰官达鲁古部副使辞列、宁江州渤海<br /><br />&nbsp;&nbsp;&nbsp;&nbsp;大家奴。于是达鲁古部实里馆来告曰：“闻举兵伐辽，我部谁从？”太祖曰：<br /><br />&nbsp;&nbsp;&nbsp;&nbsp;“吾兵虽少，旧国也，与汝邻境，固当从我。若畏辽人，自往就之。”<br /><br />&nbsp;&nbsp;&nbsp;&nbsp;九月，太祖进军宁江州，次寥晦城。婆卢火征兵后期，杖之，复遣督军。诸<br /><br />&nbsp;&nbsp;&nbsp;&nbsp;路兵皆会于来流水，得二千五百人。致辽之罪，申告于天地曰：“世事辽国，恪<br /><br />&nbsp;&nbsp;&nbsp;&nbsp;修职贡，定乌春、窝谋罕之乱，破萧海里之众，有功不省，而侵侮是加。罪人阿<br /><br />&nbsp;&nbsp;&nbsp;&nbsp;疏，屡请不遣。今将问罪于辽，天地其鉴佑之。”遂命诸将传挺而誓曰：“汝等<br /><br />&nbsp;&nbsp;&nbsp;&nbsp;同心尽力，有功者，奴婢部曲为良，庶人官之，先有官者叙进，轻重视功。苟违<br /><br />&nbsp;&nbsp;&nbsp;&nbsp;誓言，身死梃下，家属无赦。”师次唐括带斡甲之地，诸军禳射，介而立，有光<br /><br />&nbsp;&nbsp;&nbsp;&nbsp;如烈火，起于人足及戈矛之上，人以为兵祥。明日，次只水，光见如初。将至<br /><br />&nbsp;&nbsp;&nbsp;&nbsp;辽界，先使宗侄绞孔湟那怠＜榷扔霾澈＞攻我左翼七谋克，众少却，敌兵直犯<br /><br />&nbsp;&nbsp;&nbsp;&nbsp;中军。斜也出战，哲垤先驱。太祖曰：“战不可易也。”遣宗干止之。宗干驰出<br /><br />&nbsp;&nbsp;&nbsp;&nbsp;斜也前，控止哲垤马，斜也遂与俱还。敌人从之，耶律谢十坠马，辽人前救。太<br /><br />&nbsp;&nbsp;&nbsp;&nbsp;祖射救者毙。并射谢十中之。有骑突前，又射之，彻洞胸。谢十拔箭走，追射<br /><br />&nbsp;&nbsp;&nbsp;&nbsp;之，中其背，饮矢之半，偾而死，获所乘马。宗干与数骑陷辽军中，太祖救之，<br /><br />&nbsp;&nbsp;&nbsp;&nbsp;免胄战。或自傍射之，矢拂于颡。太祖顾见射者，一矢而毙。谓将士曰：“尽敌<br /><br />&nbsp;&nbsp;&nbsp;&nbsp;而止。”众从之，勇气自倍。敌大奔，相蹂践死者十七八。撒改在别路，不及会<br /><br />&nbsp;&nbsp;&nbsp;&nbsp;战，使人以战胜告之，而以谢十马赐之。撒改使其子宗翰、完颜希尹来贺，且称<br /><br />&nbsp;&nbsp;&nbsp;&nbsp;帝，因劝进。太祖曰：“一战而胜，遂称大号，何示人浅也。”进军宁江州，诸<br /><br />&nbsp;&nbsp;&nbsp;&nbsp;军填堑攻城。宁江人自东门出，温迪痕、阿徒罕邀击，尽殪之。<br /><br />&nbsp;&nbsp;&nbsp;&nbsp;十月朔，克其城，获防御使大药师奴，阴纵之，使招谕辽人。铁骊部来送款。<br /><br />&nbsp;&nbsp;&nbsp;&nbsp;次来流城，以俘获赐将士。召渤海梁福、斡答剌使之伪亡去，招谕其乡人曰：<br /><br />&nbsp;&nbsp;&nbsp;&nbsp;“女直、渤海本同一家，我兴师伐罪，不滥及无辜也。”使完颜娄室招谕系辽籍<br /><br />&nbsp;&nbsp;&nbsp;&nbsp;女直。师还，谒宣靖皇后，以所获颁宗室耆老，以实里馆赀产给将士。初命诸路<br /><br />&nbsp;&nbsp;&nbsp;&nbsp;以三百户为谋克，十谋克为猛安。酬斡等抚定谗谋水女直。鳖古酋长胡苏鲁以城<br /><br />&nbsp;&nbsp;&nbsp;&nbsp;降。<br /><br />&nbsp;&nbsp;&nbsp;&nbsp;十一月，辽都统萧j里、副都统挞不野将步骑十万会于鸭子河北。太祖自<br /><br />&nbsp;&nbsp;&nbsp;&nbsp;将击之。未至鸭子河，既夜，太祖方就枕，若有扶其首者三，寤而起，曰：“神<br /><br />&nbsp;&nbsp;&nbsp;&nbsp;明警我也！”即鸣鼓举燧而行。黎明及河，辽兵方坏凌道，选壮士十辈击走之。<br /><br />&nbsp;&nbsp;&nbsp;&nbsp;大军继进，遂登岸。甲士三千七百，至者才三之一。俄与敌遇于出河店，会大风<br /><br />&nbsp;&nbsp;&nbsp;&nbsp;起，尘埃蔽天，乘风势击之，辽兵溃。逐至斡论泺，杀获首虏及车马甲兵珍玩不<br /><br />&nbsp;&nbsp;&nbsp;&nbsp;可胜计，遍赐官属将士，燕犒弥日。辽人尝言女直兵若满万则不可敌，至是始满<br /><br />&nbsp;&nbsp;&nbsp;&nbsp;万云。斡鲁古败辽兵，斩其节度使挞不野。仆虺等攻宾州，拔之。兀惹雏鹘室来<br /><br />&nbsp;&nbsp;&nbsp;&nbsp;降。辽将赤狗儿战于宾州，仆虺、浑黜败之。铁骊王回离保以所部降。吾睹补、<br /><br />&nbsp;&nbsp;&nbsp;&nbsp;蒲察复败赤狗儿、萧乙薛军于祥州东。斡忽、急塞两路降。斡鲁古败辽军于咸州<br /><br />&nbsp;&nbsp;&nbsp;&nbsp;西，斩统军实娄于阵。完颜娄室克咸州。<br /><br />&nbsp;&nbsp;&nbsp;&nbsp;是月，吴乞买、撒改、辞不失率宫属诸将劝进，愿以新岁元日恭上尊号，太<br /><br />&nbsp;&nbsp;&nbsp;&nbsp;祖不许。阿离合懑、蒲家奴、宗翰等进曰：“今大功已建，若不称号，无以系天<br /><br />&nbsp;&nbsp;&nbsp;&nbsp;下心。”太祖曰：“吾将思之。”<br /><br />&nbsp;&nbsp;&nbsp;&nbsp;收国元年正月壬申朔，群臣奉上尊号。是日，即皇帝位。上曰：“辽以宾铁<br /><br />&nbsp;&nbsp;&nbsp;&nbsp;为号，取其坚也。宾铁虽坚，终亦变坏，惟金不变不坏。金之色白，完颜部色尚<br /><br />&nbsp;&nbsp;&nbsp;&nbsp;白。”于是国号大金，改元收国。丙子，上自将攻黄龙府，进临益州。州人走保<br /><br />&nbsp;&nbsp;&nbsp;&nbsp;黄龙，取其余民以归。辽遣都统耶律讹里朵、左副统萧乙薛、右副统耶律张奴、<br /><br />&nbsp;&nbsp;&nbsp;&nbsp;都监萧谢佛留，骑二十万、步卒七万戍边。留娄室、银术可守黄龙，上率兵趋达<br /><br />&nbsp;&nbsp;&nbsp;&nbsp;鲁古城，次宁江州西。辽使僧家奴来议和，国书斥上名，且使为属国。庚子，进<br /><br />&nbsp;&nbsp;&nbsp;&nbsp;师，有火光正圆，自空而坠。上曰：“此祥征，殆天助也！”酹白水而拜，将士<br /><br />&nbsp;&nbsp;&nbsp;&nbsp;莫不喜跃，进逼达鲁古城。上登高望辽兵若连云灌木状，顾谓左右曰：“辽兵心<br /><br />&nbsp;&nbsp;&nbsp;&nbsp;贰而情怯。虽多不足畏！”遂趋高阜为阵。宗雄以右翼先驰辽左军，左军却。左<br /><br />&nbsp;&nbsp;&nbsp;&nbsp;翼出其阵后，辽右军皆力战。娄室、银术可冲其中坚。凡九陷阵，皆力战而出。<br /><br />&nbsp;&nbsp;&nbsp;&nbsp;宗翰请以中军助之。上使宗干往为疑兵。宗雄已得利，击辽右军，辽兵遂败。乘<br /><br />&nbsp;&nbsp;&nbsp;&nbsp;胜追蹑，至其营，会日已暮，围之。黎明，辽军溃围出，逐北至阿娄冈。辽步卒<br /><br />&nbsp;&nbsp;&nbsp;&nbsp;尽殪，得其耕具数千以给诸军。是役也，辽人本欲屯田，且战且守，故并其耕具<br /><br />&nbsp;&nbsp;&nbsp;&nbsp;获之。<br /><br />&nbsp;&nbsp;&nbsp;&nbsp;二月，师还。三月辛未朔，猎于寥晦城。四月，辽耶律张奴以国书来。上以<br /><br />&nbsp;&nbsp;&nbsp;&nbsp;书辞慢侮，留其五人，独遣张奴回报，书亦如之。五月庚午朔，避暑于近郊。甲<br /><br />&nbsp;&nbsp;&nbsp;&nbsp;戌，拜天射柳。故事，五月五日、七月十五日、九月九日拜天射柳，岁以为常。<br /><br />&nbsp;&nbsp;&nbsp;&nbsp;六月己亥朔，辽耶律张奴复以国书来，犹斥上名。上亦斥辽主名以复之，且<br /><br />&nbsp;&nbsp;&nbsp;&nbsp;谕之使降。七月戊辰，以弟吴乞买为谙班勃极烈，国相撒改为国论勃极烈。辞不<br /><br />&nbsp;&nbsp;&nbsp;&nbsp;失为阿买勃极烈，弟斜也为国论昊勃极烈，甲戌，辽使辞剌以书来，留之不遣。<br /><br />&nbsp;&nbsp;&nbsp;&nbsp;九百奚营来降。<br /><br />&nbsp;&nbsp;&nbsp;&nbsp;八月戊戌，上亲征黄龙府。次混同江，无舟，上使一人道前，乘赭白马径涉，<br /><br />&nbsp;&nbsp;&nbsp;&nbsp;曰：“视吾鞭所指而行。”诸军随之，水及马腹。后使舟人测其渡处，深不得其<br /><br />&nbsp;&nbsp;&nbsp;&nbsp;底。熙宗天眷二年，以黄龙府为济州，军曰利涉，盖以太祖涉济故也。<br /><br />&nbsp;&nbsp;&nbsp;&nbsp;九月，克黄龙府，遣辞剌还，遂班师。至江，径渡如前。丁丑，至自黄龙府。<br /><br />&nbsp;&nbsp;&nbsp;&nbsp;己卯，黄龙见空中。癸巳，以国论勃极烈撒改为国论忽鲁勃极烈，阿离合懑为国<br /><br />&nbsp;&nbsp;&nbsp;&nbsp;论乙室勃极烈。<br /><br />&nbsp;&nbsp;&nbsp;&nbsp;十一月，辽主闻取黄龙府，大惧，自将七十万至驼门。附马萧特末、林牙萧<br /><br />&nbsp;&nbsp;&nbsp;&nbsp;查剌等骑五万、步四十万至斡邻泺。上自将御之。<br /><br />&nbsp;&nbsp;&nbsp;&nbsp;十二月己亥，行次爻剌，会诸将议。皆曰：“辽兵号七十万，其锋未易当。<br /><br />&nbsp;&nbsp;&nbsp;&nbsp;吾军远来。人马疲乏，宜驻于此，深沟高垒以待。”上从之。遣迪古乃、银术可<br /><br />&nbsp;&nbsp;&nbsp;&nbsp;镇达鲁古。丁未，上以骑兵亲候辽军，获督饷者，知辽主以张奴叛，西还二日矣。<br /><br />&nbsp;&nbsp;&nbsp;&nbsp;是日，上还至熟结泺，有光见于予端。戊申，诸将曰：“今辽主既还，可乘怠追<br /><br />&nbsp;&nbsp;&nbsp;&nbsp;击之。”上曰“敌来不迎战，去而追之，欲以此为勇邪？”众皆悚愧，愿自效。<br /><br />&nbsp;&nbsp;&nbsp;&nbsp;上复曰：“诚欲追敌，约赍以往，无事a馈。若破敌，何求不得。”众皆奋跃，<br /><br />&nbsp;&nbsp;&nbsp;&nbsp;追及辽主于护步答冈。是役也，兵止二万。上曰：“彼众我寡，兵不可分。视其<br /><br />&nbsp;&nbsp;&nbsp;&nbsp;中军最坚，辽主必在焉。败其中军，可以得志。”使右翼先战。兵数交，左翼合<br /><br />&nbsp;&nbsp;&nbsp;&nbsp;而攻之。辽兵大溃，我师驰之，横出其中。辽师败绩，死者相属百余里。获舆辇<br /><br />&nbsp;&nbsp;&nbsp;&nbsp;幄兵械军资，他宝物马牛不可胜计。是战，斜也援矛杀数十人，阿离本被围，<br /><br />&nbsp;&nbsp;&nbsp;&nbsp;温迪罕迪忽迭以四谋克兵出之，完颜蒙刮身被数创，力战不已，功皆论最。萧特<br /><br />&nbsp;&nbsp;&nbsp;&nbsp;末等焚营遁去，遂班师。来谷撒喝取开州，婆卢火下特邻城，辞里罕降。<br /><br />&nbsp;&nbsp;&nbsp;&nbsp;二年正月戊子，诏曰：“自破辽兵，四方来降者众，宜加优恤。自今契丹、<br /><br />&nbsp;&nbsp;&nbsp;&nbsp;奚、汉、渤海、系辽籍女直、室韦、达鲁古、兀惹、铁骊诸部官民，己降或为军<br /><br />&nbsp;&nbsp;&nbsp;&nbsp;所俘获，逃遁而还者，勿以为罪。其酋长仍官之，且使从宜居处。”<br /><br />&nbsp;&nbsp;&nbsp;&nbsp;闰月，高永昌据东京，使挞不野来求援。高丽遣使来贺捷，且求保州。诏许<br /><br />&nbsp;&nbsp;&nbsp;&nbsp;自取之。二月己巳，诏曰：“比以岁凶，庶民艰食，多依附豪族，因为奴隶，及<br /><br />&nbsp;&nbsp;&nbsp;&nbsp;有犯法，征偿莫办，折身为奴者，或私约立限，以人对赎，过期则为奴者，并听<br /><br />&nbsp;&nbsp;&nbsp;&nbsp;以两人赎一为良。若元约以一人赎者，即从元约。”四月乙丑，以斡鲁统内外诸<br /><br />&nbsp;&nbsp;&nbsp;&nbsp;军，与蒲察、迪古乃会咸州路都统斡鲁古讨高永昌。胡沙补等被害。五月，斡鲁<br /><br />&nbsp;&nbsp;&nbsp;&nbsp;等败永昌，挞不野擒永昌以献，戮之于军。东京州县及南路系辽女直皆降。诏除<br /><br />&nbsp;&nbsp;&nbsp;&nbsp;辽法，省税赋，置猛安谋克一如本朝之制。以斡鲁为南路都统。迭勃极烈阿徒罕<br /><br />&nbsp;&nbsp;&nbsp;&nbsp;破辽兵六万于照散城。九月己亥，上猎近郊。乙巳，南路都统斡鲁来见于婆卢买<br /><br />&nbsp;&nbsp;&nbsp;&nbsp;水。始制金牌。十二月庚申朔，谙班勃极烈吴乞买及群臣上尊号曰大圣皇帝，改<br /><br />&nbsp;&nbsp;&nbsp;&nbsp;明年为天辅元年。<br /><br />&nbsp;&nbsp;&nbsp;&nbsp;天辅元年正月，开州叛，加古撒喝等讨平之。国论昊勃极烈斜也以兵一万取<br /><br />&nbsp;&nbsp;&nbsp;&nbsp;泰州。四月，辽秦晋国王耶律捏里来伐，迪古乃、娄室、婆卢火将兵二万。会咸<br /><br />&nbsp;&nbsp;&nbsp;&nbsp;州路都统斡鲁古击之。五月丁巳，诏自收宁江州已后同姓为婚者，杖而离之。七<br /><br />&nbsp;&nbsp;&nbsp;&nbsp;月戊申，以完颜斡论知东京事。八月癸亥，高丽遣使来请保州。十二月甲子，斡<br /><br />&nbsp;&nbsp;&nbsp;&nbsp;鲁古等败耶律捍里兵于蒺藜山，拔显州，乾、懿、豪、徽、成、川、惠等州皆降。<br /><br />&nbsp;&nbsp;&nbsp;&nbsp;是月，宋使登州防御使马政以国书来，其略曰：“日出之分，实生圣人。窃<br /><br />&nbsp;&nbsp;&nbsp;&nbsp;闻征辽，屡破偷小Ｈ艨肆芍后，五代时陷入契丹汉地，愿畀下邑。”<br /><br />&nbsp;&nbsp;&nbsp;&nbsp;二年正月庚寅，辽双州节度使张崇降。使散睹如宋报聘，书曰：“所请之地，<br /><br />&nbsp;&nbsp;&nbsp;&nbsp;今当与宋夹攻，得者有之。”<br /><br />&nbsp;&nbsp;&nbsp;&nbsp;二月癸丑朔，辽使耶律奴哥等来议和。辛酉，孛堇迪古乃、娄室来见。上以<br /><br />&nbsp;&nbsp;&nbsp;&nbsp;辽主近在中京，而敢辄来，皆杖之。劾里保、双古等言，咸州都统斡鲁古知辽主<br /><br />&nbsp;&nbsp;&nbsp;&nbsp;在中京而不进讨，刍粮丰足而不以实闻，攻显州时所获生口财畜多自取。<br /><br />&nbsp;&nbsp;&nbsp;&nbsp;三月癸未朔，命^哥代为都统而鞫治之，斡鲁古坐降谋克。壬辰，辽使耶律<br /><br />&nbsp;&nbsp;&nbsp;&nbsp;奴哥以国书来。庚子，以娄室言黄龙府地僻且远，宜重戍守，乃命合诸路谋克，<br /><br />&nbsp;&nbsp;&nbsp;&nbsp;以娄室为万户镇之。<br /><br />&nbsp;&nbsp;&nbsp;&nbsp;四月辛巳，辽使以国书来。<br /><br />&nbsp;&nbsp;&nbsp;&nbsp;五月丙申，命胡突衮如辽。<br /><br />&nbsp;&nbsp;&nbsp;&nbsp;六月甲寅，诏有司禁民凌虐典雇良人，及倍取赎直者。甲戌，辽通、祺、双、<br /><br />&nbsp;&nbsp;&nbsp;&nbsp;辽等州八百余户来归，命分置诸部，择膏腴之地处之。<br /><br />&nbsp;&nbsp;&nbsp;&nbsp;七月癸未，诏曰：“匹里水路完颜术里古、渤海大家奴等六谋克贫乏之民，<br /><br />&nbsp;&nbsp;&nbsp;&nbsp;昔尝给以官粮，置之渔猎之地。今历日已久，不知登耗，可具其数以闻。”胡突<br /><br />&nbsp;&nbsp;&nbsp;&nbsp;衮还自辽，耶律奴哥复以国书来。丙申，胡突衮如辽。辽户二百来归，处之泰州。<br /><br />&nbsp;&nbsp;&nbsp;&nbsp;诏遣阿里骨、李家奴、特里底招谕未降者。仍诏达鲁古部勃堇辞列：“凡降附新<br /><br />&nbsp;&nbsp;&nbsp;&nbsp;民，善为存抚。来者各令从便安居，给以官粮，毋辄动扰。”<br /><br />&nbsp;&nbsp;&nbsp;&nbsp;八月，胡突衮还自辽，耶律奴哥、突迭复以国书来。<br /><br />&nbsp;&nbsp;&nbsp;&nbsp;九月戊子，诏曰：“国书诏令，宜选善属文者为之。其令所在访求博学雄才<br /><br />&nbsp;&nbsp;&nbsp;&nbsp;之士。敦遣赴阙。”<br /><br />&nbsp;&nbsp;&nbsp;&nbsp;闰月庚戌朔，以降将霍石、韩庆和为千户。九百奚部萧宝、乙辛，北部讹里<br /><br />&nbsp;&nbsp;&nbsp;&nbsp;野，汉人王六儿、王伯龙，契丹特末、高从佑等，各率众来降。辽耶律奴哥以国<br /><br />&nbsp;&nbsp;&nbsp;&nbsp;书来。<br /><br />&nbsp;&nbsp;&nbsp;&nbsp;十月癸未，以龙化州降者张应古、刘仲良为千户。乙未，咸州都统司言，汉<br /><br />&nbsp;&nbsp;&nbsp;&nbsp;人李孝功、渤海二哥率众来降。命各以所部为千户。<br /><br />&nbsp;&nbsp;&nbsp;&nbsp;十二月甲辰，遣孛堇术孛以定辽地谕高丽。耶律奴哥以国书来。辽懿州节度<br /><br />&nbsp;&nbsp;&nbsp;&nbsp;使刘宏以户三千并执辽候人来降，以为千户。川州寇二万已降复叛，纥古烈照里<br /><br />&nbsp;&nbsp;&nbsp;&nbsp;击破之。<br /><br />&nbsp;&nbsp;&nbsp;&nbsp;三年正月甲寅，东京人为质者永吉等五人结众叛。事觉，诛其首恶，余皆杖<br /><br />&nbsp;&nbsp;&nbsp;&nbsp;百，没入在行家属资产之半。诏知东京事斡论，继有犯者并如之。丙辰，诏鳖古<br /><br />&nbsp;&nbsp;&nbsp;&nbsp;孛堇酬斡曰：“胡鲁古、迭八合二部来送款，若等先时不无交恶，自今毋相侵扰。”<br /><br />&nbsp;&nbsp;&nbsp;&nbsp;三月，耶律奴哥以国书来。<br /><br />&nbsp;&nbsp;&nbsp;&nbsp;四月丙子朔，日有食之。<br /><br />&nbsp;&nbsp;&nbsp;&nbsp;五月壬戌，诏咸州路都统司曰：“兵兴以前，曷苏馆、回怕里与系辽籍、不<br /><br />&nbsp;&nbsp;&nbsp;&nbsp;系辽籍女直户民，有犯罪流窜边境或亡入于辽者，本皆吾民，远在异境，朕甚悯<br /><br />&nbsp;&nbsp;&nbsp;&nbsp;之。今即议和，当行理索。可明谕诸路千户、谋克，遍与询访其官称、名氏、地<br /><br />&nbsp;&nbsp;&nbsp;&nbsp;里，具录以上。”<br /><br />&nbsp;&nbsp;&nbsp;&nbsp;六月辛卯，辽遣太传习泥烈等奉册尔来，上`册文不合者数事复之。散睹还<br /><br />&nbsp;&nbsp;&nbsp;&nbsp;自宋。宋使马政及其子宏来聘。散睹受宋团练使，上怒，杖而夺之。宋使还，复<br /><br />&nbsp;&nbsp;&nbsp;&nbsp;遣孛堇辞列、鲁等如宋。<br /><br />&nbsp;&nbsp;&nbsp;&nbsp;七月辛亥，辽人杨询卿、罗子韦各率众来降，命各以所部为谋克。<br /><br />&nbsp;&nbsp;&nbsp;&nbsp;八月己丑，颁女直字。<br /><br />&nbsp;&nbsp;&nbsp;&nbsp;九月，以辽册礼使失期，诏诸路军过江屯驻。<br /><br />&nbsp;&nbsp;&nbsp;&nbsp;十一月，习泥烈等复以国书来。曷懒甸长城，高丽增筑三尺。诏胡剌古、习<br /><br />&nbsp;&nbsp;&nbsp;&nbsp;显慎固营垒。<br /><br />&nbsp;&nbsp;&nbsp;&nbsp;四年二月，辞列、曷鲁还自宋。宋使赵良嗣、王晖来议燕京、西京地。<br /><br />&nbsp;&nbsp;&nbsp;&nbsp;三月甲辰，上谓群臣曰：“辽人屡败，遣使求成，惟饰虚辞，以为缓师之计，<br /><br />&nbsp;&nbsp;&nbsp;&nbsp;当议进讨。其令咸州路统军司治军旅、修器械，具数以闻。”辛酉，诏咸州路都<br /><br />&nbsp;&nbsp;&nbsp;&nbsp;统司曰：“朕以辽国和议无成，将以四月二十五日进师。”令斜葛留兵一千镇守，<br /><br />&nbsp;&nbsp;&nbsp;&nbsp;^母以余兵来会于浑河。辽习泥烈以国书来。<br /><br />&nbsp;&nbsp;&nbsp;&nbsp;四月乙未，上自将伐辽。以辽使习泥烈、宋使赵良嗣等从行。<br /><br />&nbsp;&nbsp;&nbsp;&nbsp;五月甲辰，次浑河西，使宗雄先趋上京，遣降者马乙持诏谕城中。壬子，至<br /><br />&nbsp;&nbsp;&nbsp;&nbsp;上京，诏官民曰：“辽主失道，上下同怨。朕兴兵以来，所过城邑负固不服者即<br /><br />&nbsp;&nbsp;&nbsp;&nbsp;攻拔之，降者抚恤之，汝等必闻之矣。今尔国和好之事，反覆见欺，朕不欲天下<br /><br />&nbsp;&nbsp;&nbsp;&nbsp;生灵久罹涂炭，遂决策进讨。比遣宗雄等相继招谕，尚不听从。今若攻之，则城<br /><br />&nbsp;&nbsp;&nbsp;&nbsp;破矣！重以吊伐之义，不欲残民，故开示明诏，谕以祸福，其审图之。”上京人<br /><br />&nbsp;&nbsp;&nbsp;&nbsp;恃御备储蓄为固守计。甲寅，亟命进攻。上谓习泥烈、赵良嗣等曰：“汝可观吾<br /><br />&nbsp;&nbsp;&nbsp;&nbsp;用兵，以卜去就。”上亲临城，督将士诸军鼓噪而进。自旦及巳，^母以麾下先<br /><br />&nbsp;&nbsp;&nbsp;&nbsp;登，克其外城，留守挞不野以城降。赵良嗣等奉觞为寿，皆称万岁。是日，赦上<br /><br />&nbsp;&nbsp;&nbsp;&nbsp;京官民。诏谕辽副统余睹。壬戌，次沃黑河。宗干率群臣谏曰：“地远时暑，军<br /><br />&nbsp;&nbsp;&nbsp;&nbsp;马罢乏，若深入敌境，粮馈乏绝，恐有后艰。”上从之，乃班师，命分兵攻庆州。<br /><br />&nbsp;&nbsp;&nbsp;&nbsp;余睹袭^母于辽河，完颜背答、乌塔等战却之，完颜特虎死焉。<br /><br />&nbsp;&nbsp;&nbsp;&nbsp;七月癸卯，上至自伐辽。<br /><br />&nbsp;&nbsp;&nbsp;&nbsp;九月，烛隈水部实里古达等杀孛堇酬斡、仆忽得以叛。<br /><br />&nbsp;&nbsp;&nbsp;&nbsp;十月戊辰朔，日有食之。戊寅，命斡鲁分胡剌古、乌春之兵以讨实里古达。<br /><br />&nbsp;&nbsp;&nbsp;&nbsp;十一月，东京留守司乞本京官民质子增数番代，上不许，曰：“诸质子已各<br /><br />&nbsp;&nbsp;&nbsp;&nbsp;受田庐，若复番代，则往来动摇，可并仍旧。”<br /><br />&nbsp;&nbsp;&nbsp;&nbsp;十二月，宋复使马政来请西京之地。<br /><br />&nbsp;&nbsp;&nbsp;&nbsp;五年春正月，斡鲁败实里古达于合挞剌山，诛首恶四人，余悉抚定。<br /><br />&nbsp;&nbsp;&nbsp;&nbsp;二月，遣昱及宗雄分诸路猛安谋克之民万户屯泰州，以婆卢火统之，赐耕牛<br /><br />&nbsp;&nbsp;&nbsp;&nbsp;五十。<br /><br />&nbsp;&nbsp;&nbsp;&nbsp;四月乙丑朔，宗翰请伐辽，诏诸路预戒军事。<br /><br />&nbsp;&nbsp;&nbsp;&nbsp;五月，辽都统耶律余睹等诣咸州降。闰月辛巳，国论胡鲁勃极烈撒改薨。<br /><br />&nbsp;&nbsp;&nbsp;&nbsp;六月癸巳，余睹与其将吏来见。丙申，千户胡离答坐擅署部人为蒲里衍，杖<br /><br />&nbsp;&nbsp;&nbsp;&nbsp;一百，罢之。庚子，诏谙版勃极烈吴乞买贰国政。以昊勃极烈斜也为忽鲁勃极烈，<br /><br />&nbsp;&nbsp;&nbsp;&nbsp;蒲家奴为昊勃极烈，宗翰为移赉勃极烈。<br /><br />&nbsp;&nbsp;&nbsp;&nbsp;七月庚辰，诏咸州都统司曰：“自余睹来，灼见辽国事宜，已决议亲征，其<br /><br />&nbsp;&nbsp;&nbsp;&nbsp;治军以俟师期。”寻以连雨罢亲征。命昊勃极烈昱为都统，称赉勃极烈宗翰副之，<br /><br />&nbsp;&nbsp;&nbsp;&nbsp;帅师而西。<br /><br />&nbsp;&nbsp;&nbsp;&nbsp;十二月辛丑，以忽鲁勃极烈杲为内外诸军都统，以昱、宗翰、宗干、宗望、<br /><br />&nbsp;&nbsp;&nbsp;&nbsp;宗盘等副之。甲辰，诏曰：“辽政不纲，人神共弃。今欲中外一统，故命汝率大<br /><br />&nbsp;&nbsp;&nbsp;&nbsp;军以行讨伐。尔其慎重兵事，择用善谋，赏罚必行，粮饷必继，勿扰降服，勿纵<br /><br />&nbsp;&nbsp;&nbsp;&nbsp;俘掠，见可而进，无淹师期。事有从权，毋须申禀。”戊申，诏曰：“若克中京，<br /><br />&nbsp;&nbsp;&nbsp;&nbsp;所得礼乐仪仗图书文籍，并先次津发赴阙。”<br /><br />&nbsp;&nbsp;&nbsp;&nbsp;六年正月癸酉，都统杲克高、恩、回纥三城。乙亥，取中京，遂下泽州。<br /><br />&nbsp;&nbsp;&nbsp;&nbsp;二月庚寅朔，日有食之。己亥，宗翰等败辽奚王霞末于北安州，降。奚部西<br /><br />&nbsp;&nbsp;&nbsp;&nbsp;节度使讹里剌以本部降。壬寅，都统杲遣使来奏捷，并献所获货宝。诏曰：“汝<br /><br />&nbsp;&nbsp;&nbsp;&nbsp;等提兵于外，克副所任，攻下城邑，抚安人民，朕甚嘉之。所言分遣将士招降山<br /><br />&nbsp;&nbsp;&nbsp;&nbsp;前诸部，计悉已抚定，续遣来报。山后若未可往，即营田牧马，俟及秋成，乃图<br /><br />&nbsp;&nbsp;&nbsp;&nbsp;大举。更当熟议，见可则行。如欲益兵，具数来上，不可恃一战之胜，辄有弛慢。<br /><br />&nbsp;&nbsp;&nbsp;&nbsp;新降附者当善抚存。宣谕将士，使知朕意。”宗翰驻北安，遣希尹等略地，获辽<br /><br />&nbsp;&nbsp;&nbsp;&nbsp;护卫耶律习泥烈，知辽主猎鸳鸯泺，以其子晋王贤而有人望，恶而杀之，众益离<br /><br />&nbsp;&nbsp;&nbsp;&nbsp;心。虽有西北、西南两路兵马，皆羸弱。遂遣耨碗温都等报都统杲进兵袭之。<br /><br />&nbsp;&nbsp;&nbsp;&nbsp;三月，都统杲出青岭，宗翰出瓢岭，追辽主于鸳鸯泺。辽主奔西京。宗翰复<br /><br />&nbsp;&nbsp;&nbsp;&nbsp;追至白水泺，不及，获其货宝。己巳，至西京。壬申，西京降。希尹追辽主于乙<br /><br />&nbsp;&nbsp;&nbsp;&nbsp;室部，不及。乙亥，西京复叛。<br /><br />&nbsp;&nbsp;&nbsp;&nbsp;是月，辽秦晋国王耶律捏里即位于燕。<br /><br />&nbsp;&nbsp;&nbsp;&nbsp;四月辛卯，复取西京。壬辰，遣徒单吴甲、高庆裔如宋。戊戌，都统杲自西<br /><br />&nbsp;&nbsp;&nbsp;&nbsp;京趋白水泺，昊勃极烈昱袭毗室部于铁吕川，为敌所败。还会察剌兵，追至黄水<br /><br />&nbsp;&nbsp;&nbsp;&nbsp;北，大破之。耶律坦招徕西南诸部，西至夏，其招讨使耶律佛顶降。金肃、西平<br /><br />&nbsp;&nbsp;&nbsp;&nbsp;二郡汉军四千余人叛去，耶律坦等袭取之。^母、娄室招降天德、云内、宁边、<br /><br />&nbsp;&nbsp;&nbsp;&nbsp;东胜等州，获阿疏而还。是时，山西城邑诸部虽降，人心未固，辽主保阴山，耶<br /><br />&nbsp;&nbsp;&nbsp;&nbsp;律捍里在燕京，都统杲遣宗望入奏，请上临军。<br /><br />&nbsp;&nbsp;&nbsp;&nbsp;五月辛酉，宗望来奏捷，百官入贺，赐宴欢甚。先是，获辽枢密使得里底、<br /><br />&nbsp;&nbsp;&nbsp;&nbsp;节度使和尚、雅里斯、余里野等，都统杲使阿邻护送赴阙。得里底道亡，阿邻坐<br /><br />&nbsp;&nbsp;&nbsp;&nbsp;诛。耶律捍里遣使请罢兵。戊寅，使杨勉以书谕捍里，使之降。谋葛失遣其子菹<br /><br />&nbsp;&nbsp;&nbsp;&nbsp;泥刮失贡方物。<br /><br />&nbsp;&nbsp;&nbsp;&nbsp;六月戊子朔，上亲征辽，发自上京。谙班勃极烈吴乞买监国。辛亥，诏谕上<br /><br />&nbsp;&nbsp;&nbsp;&nbsp;京官民曰：“朕顺天吊伐，已定三京，但以辽主未获，兵不能已。今者亲征，欲<br /><br />&nbsp;&nbsp;&nbsp;&nbsp;由上京路进，恐抚定新民，惊疑失业，已出自笃密吕。其先降后叛逃入险阻者，<br /><br />&nbsp;&nbsp;&nbsp;&nbsp;诏后出首，悉免其罪。若犹拒命，孥戮无赦。”<br /><br />&nbsp;&nbsp;&nbsp;&nbsp;是月，耶律捍里卒。斡鲁、娄室败夏人于野谷。<br /><br />&nbsp;&nbsp;&nbsp;&nbsp;七月甲子，诏诸将无得远迎，以废军务。乙丑，上京汉人毛八十率二千余户<br /><br />&nbsp;&nbsp;&nbsp;&nbsp;降，因命领之。丙寅，以斡E剌招降者众，命领八千户，以忽薛副之。壬午，希<br /><br />&nbsp;&nbsp;&nbsp;&nbsp;尹以阿疏见杖而释之。<br /><br />&nbsp;&nbsp;&nbsp;&nbsp;八月己丑，次鸳鸯泺。都统杲率官属来见。癸巳，上追辽主于大鱼泺。昱、<br /><br />&nbsp;&nbsp;&nbsp;&nbsp;宗望追及辽主于石辇铎，与战，败之，辽主遁。己亥，次居延北。辛丑，中京将<br /><br />&nbsp;&nbsp;&nbsp;&nbsp;完颜浑黜败契丹、奚、汉六万于高州，孛堇麻吉死之。得里得满部降。昱、宗望<br /><br />&nbsp;&nbsp;&nbsp;&nbsp;追辽主于乌里质铎，不及。<br /><br />&nbsp;&nbsp;&nbsp;&nbsp;九月庚申，次草泺。^母平中京部族之先叛者，及招抚沿海郡县。节度使耶<br /><br />&nbsp;&nbsp;&nbsp;&nbsp;律慎思领诸部入内地。乙丑，诏六部奚曰：“汝等既降复叛，扇诱众心，罪在不<br /><br />&nbsp;&nbsp;&nbsp;&nbsp;赦。尚以归附日浅，恐绥怀之道有所未孚，故复令招谕。若能速降，当释其罪，<br /><br />&nbsp;&nbsp;&nbsp;&nbsp;官皆仍旧。”归化州降。戊辰，次归化州。甲戌，宗雄薨。丁丑，奉圣州降。<br /><br />&nbsp;&nbsp;&nbsp;&nbsp;十月丙戌朔，次奉圣州。诏曰；“朕屡敕将臣，安辑怀附，无或侵扰。然愚<br /><br />&nbsp;&nbsp;&nbsp;&nbsp;民无知，尚多逃匿山林，即欲加兵，深所不忍。今其逃散人民，罪无轻重，咸与<br /><br />&nbsp;&nbsp;&nbsp;&nbsp;矜免。有能率众归附者，授之世官。或奴婢先其主降，并释为良。其布告之，使<br /><br />&nbsp;&nbsp;&nbsp;&nbsp;谕朕意。”蔚州降。庚寅，余睹等遣蔚州降臣翟昭彦、徐兴、田庆来见。命昭彦、<br /><br />&nbsp;&nbsp;&nbsp;&nbsp;庆皆为刺史，兴为团练使。诏曰：“比以幽、蓟一方招之不服，今欲帅师以往，<br /><br />&nbsp;&nbsp;&nbsp;&nbsp;故先安抚山西诸部。汝等既已怀服，宜加抚存。官民未附已前，罪无轻重及系官<br /><br />&nbsp;&nbsp;&nbsp;&nbsp;逋负，皆与释免，诸官各迁叙之。”丁酉，蔚州翟昭产、田庆杀知州事萧观宁等<br /><br />&nbsp;&nbsp;&nbsp;&nbsp;以叛。丙午，复降。<br /><br />&nbsp;&nbsp;&nbsp;&nbsp;十一月，诏谕燕京官民，王师所至，降者赦其罪，官皆仍旧。<br /><br />&nbsp;&nbsp;&nbsp;&nbsp;十二月，上伐燕京。宗望率兵七千先之，迪古乃出得胜口，银术哥出居庸关，<br /><br />&nbsp;&nbsp;&nbsp;&nbsp;娄室为左翼，婆卢火为右翼，取居庸关。丁亥，次妫州。戊子，次居庸关。庚寅，<br /><br />&nbsp;&nbsp;&nbsp;&nbsp;辽统军都监高六等来送款。上至燕京，入自南门，使银术哥、娄室阵于城上，乃<br /><br />&nbsp;&nbsp;&nbsp;&nbsp;次于城南。辽知枢密院左企弓、虞仲文，枢密使曹勇义，副使张彦忠，参知政事<br /><br />&nbsp;&nbsp;&nbsp;&nbsp;康公弼，佥书刘彦宗奉表降。辛卯，辽百官诣军门叩头请罪，诏一切释之。壬辰，<br /><br />&nbsp;&nbsp;&nbsp;&nbsp;上御德胜殿，群臣称贺。甲午，命左企弓等抚定燕京诸州县。诏西京官吏曰：<br /><br />&nbsp;&nbsp;&nbsp;&nbsp;“乃者师至燕都，已皆抚定。唯萧妃与官属数人遁去，已发兵追袭，或至彼路，<br /><br />&nbsp;&nbsp;&nbsp;&nbsp;可执以来。”黄龙府叛，宗辅讨平之。<br /><br />&nbsp;&nbsp;&nbsp;&nbsp;七年正月丁巳，辽奚王回离保c称帝。甲子，辽平州节度使时立爱降。诏曲<br /><br />&nbsp;&nbsp;&nbsp;&nbsp;赦平州。又诏谙班勃极烈曰：“比遣昂徙诸部民人于岭东，而昂悖戾，骚动烦扰，<br /><br />&nbsp;&nbsp;&nbsp;&nbsp;致多怨叛。其违命失众，当置重典。若或有疑，禁锢以待。”庚午，诏中京都统<br /><br />&nbsp;&nbsp;&nbsp;&nbsp;斡论曰：“闻卿抚定人民，各安其业，朕甚嘉之。回离保聚徒逆命，汝宜计画，<br /><br />&nbsp;&nbsp;&nbsp;&nbsp;无使滋蔓。”壬申，诏招谕回离保。癸酉，以时立爱言招抚诸部。己卯，宋使来<br /><br />&nbsp;&nbsp;&nbsp;&nbsp;议燕京、西京地。庚辰，宜、锦、乾、显、成、川、豪、懿等州皆降。甲申，诏<br /><br />&nbsp;&nbsp;&nbsp;&nbsp;曰：“诸州部族归附日浅，民心未宁。今农事将兴，可遣分谕典兵之官，无纵军<br /><br />&nbsp;&nbsp;&nbsp;&nbsp;士动扰人民，以废农业。”<br /><br />&nbsp;&nbsp;&nbsp;&nbsp;二月乙酉朔，命撒八诏谕兴中府，降之。辽来州节度使田颢、隰州刺史杜师<br /><br />&nbsp;&nbsp;&nbsp;&nbsp;回、迁州刺史高永福、润州刺史张成皆降。壬辰，诏谙版勃极烈曰：“郡县今皆<br /><br />&nbsp;&nbsp;&nbsp;&nbsp;抚定，有逃散未降者，已释其罪，更宜招谕之。前后起迁户民，去乡未久，岂无<br /><br />&nbsp;&nbsp;&nbsp;&nbsp;怀土之心？可令所在有司，深加存恤，毋辄有骚动。衣食不足者，官赈贷之。”<br /><br />&nbsp;&nbsp;&nbsp;&nbsp;癸巳，诏曰：“顷因兵事未息，诸路关津绝其往来。今天下一家，若仍禁之，非<br /><br />&nbsp;&nbsp;&nbsp;&nbsp;所以便民也。自今显、咸、东京等路往来，听从其便。其间被虏及鬻身者，并许<br /><br />&nbsp;&nbsp;&nbsp;&nbsp;自赎为良。”仍令驰驿布告。兴中、宜州复叛。宋使赵良嗣来，请加岁币以代燕<br /><br />&nbsp;&nbsp;&nbsp;&nbsp;税，及议画疆与遣使贺正旦生辰、置榷场交易，并计议西京等事。癸卯，银术哥、<br /><br />&nbsp;&nbsp;&nbsp;&nbsp;铎剌如宋。乙巳，诏都统杲曰：“新附之民有材能者，可录用之。”戊申，诏平<br /><br />&nbsp;&nbsp;&nbsp;&nbsp;州官与宋使同分割所与燕京六州之地。癸丑，大赦。<br /><br />&nbsp;&nbsp;&nbsp;&nbsp;是月，改平州为南京，以张觉为留守。<br /><br />&nbsp;&nbsp;&nbsp;&nbsp;三月甲寅朔，将诛昂，以习不失谏，杖之七十，仍拘泰州。戊午，都统杲等<br /><br />&nbsp;&nbsp;&nbsp;&nbsp;言耶律麻哲告余睹、吴十、铎刺等谋叛，宜早图之。上召余睹等，从容谓之曰：<br /><br />&nbsp;&nbsp;&nbsp;&nbsp;“朕得天下，皆我君臣同心同德以成大功，固非汝等之力。今闻汝等谋叛，若诚<br /><br />&nbsp;&nbsp;&nbsp;&nbsp;然耶，必须鞍马甲胄器械之属，当悉付汝，朕不食言。若再为我擒，无望免死。<br /><br />&nbsp;&nbsp;&nbsp;&nbsp;欲留事朕，无怀异志，吾不汝疑。”余睹等皆战栗不能对。命杖铎剌七十，余并<br /><br />&nbsp;&nbsp;&nbsp;&nbsp;释之。宋使卢益、赵良嗣、马宏以国书来。<br /><br />&nbsp;&nbsp;&nbsp;&nbsp;四月丁亥，遣斡鲁、宗望袭辽主于阴山。壬辰，复书于宋。师初入燕，辽兵<br /><br />&nbsp;&nbsp;&nbsp;&nbsp;复犯奉圣州，林牙大石壁龙门东二十五里。都统斡鲁闻之，遣照立、娄室、马和<br /><br />&nbsp;&nbsp;&nbsp;&nbsp;尚等率兵讨之，生获大石，悉降其众。癸巳，诏曰：“自今军事若皆中覆，不无<br /><br />&nbsp;&nbsp;&nbsp;&nbsp;留滞。应此路事务申都统司，余皆取决枢密院。”契丹九斤取聚党兴中府作乱，<br /><br />&nbsp;&nbsp;&nbsp;&nbsp;擒之，九斤自杀。命习古乃、婆卢火监护长胜军，及燕京豪族工匠，由松亭关徙<br /><br />&nbsp;&nbsp;&nbsp;&nbsp;之内地。己亥，次儒州。斡鲁、宗望等袭辽权六院司喝离质于白水泺，获之。其<br /><br />&nbsp;&nbsp;&nbsp;&nbsp;宗属秦王、许王等十五人降。闻辽主留辎重青冢，以兵万人往应州，遣照里、背<br /><br />&nbsp;&nbsp;&nbsp;&nbsp;E、宗望、娄室、银术哥等追袭之。宗望追及辽主，决战，大败之，获其子赵王<br /><br />&nbsp;&nbsp;&nbsp;&nbsp;习泥烈及传国玺。<br /><br />&nbsp;&nbsp;&nbsp;&nbsp;五月甲寅，南京留守张觉据城叛。丙寅，次野狐岭。己巳，次落藜泺。斡鲁<br /><br />&nbsp;&nbsp;&nbsp;&nbsp;等以赵王习泥烈、林牙大石、附马乳奴等来献，并上所获国玺。宗隽以所俘辽主<br /><br />&nbsp;&nbsp;&nbsp;&nbsp;子秦王、许王、女奥野等来见。奚路都统挞懒攻速古、啜里、铁尼所部十三岩，<br /><br />&nbsp;&nbsp;&nbsp;&nbsp;皆平之。又遣奚马和尚攻下达鲁古并五院司诸部，执其节度乙列。回离保为其下<br /><br />&nbsp;&nbsp;&nbsp;&nbsp;所杀。辛巳，诏谕南京官民。<br /><br />&nbsp;&nbsp;&nbsp;&nbsp;六月壬午朔，次鸳鸯泺。是日，^母败张觉于营州。丙申，上不豫，将还上<br /><br />&nbsp;&nbsp;&nbsp;&nbsp;京，命移赉勃极烈宗翰为都统，昊勃极烈昱、迭勃极烈斡鲁副之，驻兵云中，以<br /><br />&nbsp;&nbsp;&nbsp;&nbsp;备边。己酉，次斡独山驿，召谙班勃极烈吴乞买。<br /><br />&nbsp;&nbsp;&nbsp;&nbsp;七月辛酉，次牛山。宗翰还军中。<br /><br />&nbsp;&nbsp;&nbsp;&nbsp;八月辛巳朔，日有食之。乙未，次浑河北。谙班勃极烈吴乞买率宗室百官上<br /><br />&nbsp;&nbsp;&nbsp;&nbsp;谒。戊申，上崩于部堵泺西行宫，年五十六。<br /><br />&nbsp;&nbsp;&nbsp;&nbsp;九月癸丑，梓宫至上京。乙卯，葬宫城西南，建宁神殿。丙辰，谙班勃极烈<br /><br />&nbsp;&nbsp;&nbsp;&nbsp;即皇帝位。天会三年三月，上尊谥曰武元皇帝，庙号太祖，立原庙于西京。天会<br /><br />&nbsp;&nbsp;&nbsp;&nbsp;十三年二月辛酉，改葬和陵，立《开天启祚睿德神功之碑》于燕京城南尝所驻跸<br /><br />&nbsp;&nbsp;&nbsp;&nbsp;之地。皇统四年，改和陵曰睿陵。五年十月，增谥应乾兴运昭德定功睿神庄孝仁<br /><br />&nbsp;&nbsp;&nbsp;&nbsp;明大圣武元皇帝。贞元三年十一月，改葬于大房山，仍号睿陵。<br /><br />&nbsp;&nbsp;&nbsp;&nbsp;赞曰：太祖英谟睿略，豁达大度，知人善任，人乐为用。世祖阴有取辽之志，<br /><br />&nbsp;&nbsp;&nbsp;&nbsp;是以兄弟相授，传及康宗，遂及太祖。临终以太祖属穆宗，其素志盖如是也。初<br /><br />&nbsp;&nbsp;&nbsp;&nbsp;定东京，即除去辽法，减省租税，用本国制度。辽主播越，宋纳岁币，以幽、蓟、<br /><br />&nbsp;&nbsp;&nbsp;&nbsp;武、朔等州与宋，而置南京于平州。宋人终不能守燕、代，卒之辽主见获，宋主<br /><br />&nbsp;&nbsp;&nbsp;&nbsp;被执。虽功成于天会间，而规摹运为宾自此始。金有天下百十有九年，太祖数年<br /><br />&nbsp;&nbsp;&nbsp;&nbsp;之间算无遗策，兵无留行，底定大业，传之子孙。鸣呼，雄哉！</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2693);">加入书签</a><a
                        href="2692.html">上一页</a>&larr;<a href="index.html">返回列表</a>&rarr;<a
                            href="2694.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2692.html"; var next_page = "2694.html"; var index_page = "index.html"; var sortid = "9"; var article_id = "43"; var chapter_id = "2693"; var articlename = "金史"; var chaptername = " 卷二 本纪第二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>