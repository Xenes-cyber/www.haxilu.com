<!DOCTYPE html>
<html>
<head>
<meta charset="gbk" />
<title>金史- 卷七十四 列传第十二-在线阅读-哈西文学网</title>
<meta name="keywords" content="脱脱等，金史， 卷七十四 列传第十二全文， 卷七十四 列传第十二在线阅读 哈西文学网" />
<meta name="description" content="哈西文学网提供脱脱等的金史  卷七十四 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2765.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2765.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十四 列传第十二</h1>
            <div class="link xb">
                <a href="2764.html">上一页</a>&larr;<a href="index.html">返回列表</a>&rarr;<a
                    href="2766.html">下一页</a></div>			
            <div id="BookText">&nbsp;&nbsp;&nbsp;&nbsp;○宗翰（本名粘罕子斜哥）宗望（本名斡离不子齐京文）<br /><br />&nbsp;&nbsp;&nbsp;&nbsp;宗翰本名粘没喝，汉语讹为粘罕，国相撒改之长子也。年十七，军中服其勇。<br /><br />&nbsp;&nbsp;&nbsp;&nbsp;及议伐辽，宗翰与太祖意合。太祖败辽师于境上，获耶律谢十。撒改使宗翰及完<br /><br />&nbsp;&nbsp;&nbsp;&nbsp;颜希尹来贺捷，即称帝为贺。及太宗以下宗室群臣皆劝进，太祖犹谦让。宗翰与<br /><br />&nbsp;&nbsp;&nbsp;&nbsp;阿离合懑、蒲家奴等进曰：“若不以时建号，无以系天下心。”太祖意乃决。辽<br /><br />&nbsp;&nbsp;&nbsp;&nbsp;都统耶律讹里朵以二十余万戍边，太祖逆击之，宗翰为右军，大败辽人于达鲁古<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;天辅五年四月，宗翰奏曰：“辽主失德，中外离心。我朝兴师，大业既定，<br /><br />&nbsp;&nbsp;&nbsp;&nbsp;而根本弗除，后必为患。今乘其衅，可袭取之。天时人事，不可失也。”太祖然<br /><br />&nbsp;&nbsp;&nbsp;&nbsp;之，即命诸路戒备军事。五月戊戌，射柳，宴群臣。上顾谓宗翰曰：“今议西征，<br /><br />&nbsp;&nbsp;&nbsp;&nbsp;汝前后计议多合朕意。宗室中虽有长于汝者，若谋元帅，无以易汝。汝当治兵，<br /><br />&nbsp;&nbsp;&nbsp;&nbsp;以俟师期。”上亲酌酒饮之，且命之，解御衣以衣之。群臣言时方暑月，乃止。<br /><br />&nbsp;&nbsp;&nbsp;&nbsp;无何，为移赉勃极烈，副蒲家奴西袭辽帝，不果行。<br /><br />&nbsp;&nbsp;&nbsp;&nbsp;十一月，宗翰复请曰：“诸军久驻，人思自奋，马亦壮健，宜乘此时进取中<br /><br />&nbsp;&nbsp;&nbsp;&nbsp;京。”群臣言时方寒，太祖不听，竟用宗翰策。于是，忽鲁勃极烈杲都统内外诸<br /><br />&nbsp;&nbsp;&nbsp;&nbsp;军，蒲家奴、宗翰、宗干、宗磐副之，宗峻领合猛安，皆受金牌，余睹为乡导，<br /><br />&nbsp;&nbsp;&nbsp;&nbsp;取中京实北京。既克中京，宗翰率偏师趋北安州，与娄室、徒单绰里合兵，大败<br /><br />&nbsp;&nbsp;&nbsp;&nbsp;奚王霞末，北安遂降。<br /><br />&nbsp;&nbsp;&nbsp;&nbsp;宗翰驻军北安，遣希尹经略近地，获辽护卫耶律习泥烈，乃知辽主猎于鸳鸯<br /><br />&nbsp;&nbsp;&nbsp;&nbsp;泺，杀其子晋王敖鲁斡，众益离心，西北、西南两路兵马皆羸弱，不可用。宗翰<br /><br />&nbsp;&nbsp;&nbsp;&nbsp;使耨碗温都、移刺保报都统杲曰：“辽主穷迫于山西，犹事畋猎，不恤危亡，自<br /><br />&nbsp;&nbsp;&nbsp;&nbsp;杀其子，臣民失望。攻取之策，幸速见谕。若有异议，此当以偏师讨之。”杲使<br /><br />&nbsp;&nbsp;&nbsp;&nbsp;奔睹与移刺保同来报曰：“顷奉诏旨，不令便趋山西，当审详徐议。”当时，宗<br /><br />&nbsp;&nbsp;&nbsp;&nbsp;翰使人报杲，即整众俟兵期。及奔睹至，知杲无意进取，宗翰恐待杲约或失机会，<br /><br />&nbsp;&nbsp;&nbsp;&nbsp;即决策进兵。使移刺保复往报都统曰：“初受命虽未令便取山西，亦许便宜从事。<br /><br />&nbsp;&nbsp;&nbsp;&nbsp;辽人可取，其势已见，一失机会，后难图矣。今已进兵，当与大军会于何地，幸<br /><br />&nbsp;&nbsp;&nbsp;&nbsp;以见报。”宗干劝杲当如宗翰策，杲意乃决，约以奚王岭会议。<br /><br />&nbsp;&nbsp;&nbsp;&nbsp;宗翰至奚王岭，与都统杲会。杲军出青岭，宗翰军出瓢岭，期于羊城泺会军。<br /><br />&nbsp;&nbsp;&nbsp;&nbsp;宗翰以精兵六千袭辽主，闻辽主自五院司来拒战，宗翰倍道兼行，一宿而至，辽<br /><br />&nbsp;&nbsp;&nbsp;&nbsp;主遁去。乃使希尹等追之。西京复叛，耿守忠以兵五千来救，至城东四十里，蒲<br /><br />&nbsp;&nbsp;&nbsp;&nbsp;察乌烈、谷赧先击之，斩首千余。宗翰、宗雄、宗干、宗峻继至，宗翰率麾下自<br /><br />&nbsp;&nbsp;&nbsp;&nbsp;其中冲击之，使余兵去马从旁射之。守忠败走，其众歼焉。宗翰弟保迪没于阵。<br /><br />&nbsp;&nbsp;&nbsp;&nbsp;天眷中，赠保迪特进云。<br /><br />&nbsp;&nbsp;&nbsp;&nbsp;宗翰已抚定西路州县部族，谒上于行在所，遂从上取燕京。燕京平，赐宗翰、<br /><br />&nbsp;&nbsp;&nbsp;&nbsp;希尹、挞懒、耶律余睹金器有差。太祖既以燕京与宋人，还军次鸳鸯泺，不豫，<br /><br />&nbsp;&nbsp;&nbsp;&nbsp;将归京师。以宗翰为都统，昃勃极烈昱、迭勃极烈斡鲁副之，驻军云中。<br /><br />&nbsp;&nbsp;&nbsp;&nbsp;太宗即位，诏宗翰曰：“寄尔以方面，当迁官资者，以便宜除授。”因以空<br /><br />&nbsp;&nbsp;&nbsp;&nbsp;名宣头百道给之。宋人来请割诸城，宗翰报以武、朔二州。宗翰请曰：“宋人不<br /><br />&nbsp;&nbsp;&nbsp;&nbsp;归我叛亡，阻绝燕山往来道路，后必败盟，请勿割山西郡县。”太宗曰：“先皇<br /><br />&nbsp;&nbsp;&nbsp;&nbsp;帝尝许之矣，当与之。”<br /><br />&nbsp;&nbsp;&nbsp;&nbsp;诸将获耶律马哥，宗翰归之京师。诏以马七百匹给宗翰军，以田种千石、米<br /><br />&nbsp;&nbsp;&nbsp;&nbsp;七千石赈新附之民。诏曰：“新附之民，比及农时，度地以居之。”宗翰请分宗<br /><br />&nbsp;&nbsp;&nbsp;&nbsp;望、挞懒、石古乃精兵讨诸部。诏曰：“宗望军不可分，别以精锐五千给之。”<br /><br />&nbsp;&nbsp;&nbsp;&nbsp;宗翰朝太祖陵，入见上，奏曰：“先皇帝时，山西、南京诸部汉官，军帅皆得承<br /><br />&nbsp;&nbsp;&nbsp;&nbsp;制除授。今南京皆循旧制，惟山西优以朝命。”诏曰：“一用先皇帝燕京所降诏<br /><br />&nbsp;&nbsp;&nbsp;&nbsp;敕从事，卿等度其勤力而迁授之。”<br /><br />&nbsp;&nbsp;&nbsp;&nbsp;宗翰复奏曰：“先皇帝征辽之初，图宋协力夹攻，故许以燕地。宋人既盟之<br /><br />&nbsp;&nbsp;&nbsp;&nbsp;后，请加币以求山西诸镇，先皇帝辞其加币。盟书曰：‘无容匿逋逃，诱扰边民。’<br /><br />&nbsp;&nbsp;&nbsp;&nbsp;今宋数路招纳叛亡，厚以恩赏。累疏叛人姓名，索之童贯，尝期以月日，约以哲<br /><br />&nbsp;&nbsp;&nbsp;&nbsp;书，一无所至。盟未期年，今已如此，万世守约，其可望乎。且西鄙未宁，割付<br /><br />&nbsp;&nbsp;&nbsp;&nbsp;山西诸郡，则诸军失屯据之所，将有经略，或难持久，请姑置勿割。”上悉如所<br /><br />&nbsp;&nbsp;&nbsp;&nbsp;请。<br /><br />&nbsp;&nbsp;&nbsp;&nbsp;上以宗翰破辽，经略夏国奉表称藩，深嘉其功，以马十匹，使宗翰自择二匹，<br /><br />&nbsp;&nbsp;&nbsp;&nbsp;余赐群帅。<br /><br />&nbsp;&nbsp;&nbsp;&nbsp;及斡鲁奏宋不遣岁币户口事，且将渝盟，不可不备。太宗命宗翰取诸路户籍<br /><br />&nbsp;&nbsp;&nbsp;&nbsp;按籍索之。而^母再奏宋败盟有状，宗翰、宗望俱请伐宋。于是，谙班勃极烈杲<br /><br />&nbsp;&nbsp;&nbsp;&nbsp;领都元帅，居京师，宗翰为左副元帅，自太原路代宋。<br /><br />&nbsp;&nbsp;&nbsp;&nbsp;宗翰发自河阴，遂降朔州，克代州，围太原府。宋河东、陕西军四万救太原，<br /><br />&nbsp;&nbsp;&nbsp;&nbsp;败于汾河之北，杀万余人。宗望自河北趋汴，久不闻问，遂留银术可等围太原，<br /><br />&nbsp;&nbsp;&nbsp;&nbsp;宗翰率师而南。天会四年降定诸县及威胜军，下隆德府实潞州。军至泽州，宋使<br /><br />&nbsp;&nbsp;&nbsp;&nbsp;至军中，始知割三镇讲和事。路允迪以宋割太原诏书来，太原人不受诏。宗翰取<br /><br />&nbsp;&nbsp;&nbsp;&nbsp;文水及盂县，复留银术可围太原。宗翰乃还山西。<br /><br />&nbsp;&nbsp;&nbsp;&nbsp;宋少帝诱萧仲恭贻书余睹，以兴复辽社稷以动之。萧仲恭献其书，诏复伐宋。<br /><br />&nbsp;&nbsp;&nbsp;&nbsp;八月，宗翰发自西京。九月丙寅，宗翰克太原，执宋经略使张孝纯等。鹘沙虎取<br /><br />&nbsp;&nbsp;&nbsp;&nbsp;平遥，降灵石、介休、孝义诸县。十一月甲子，宗翰自太原趋汴，降威胜军，克<br /><br />&nbsp;&nbsp;&nbsp;&nbsp;隆德府，遂取泽州。撒刺E等先已破天井关，进逼河阳，破宋兵万人，降其城。<br /><br />&nbsp;&nbsp;&nbsp;&nbsp;宗翰攻怀州，克之。丁亥，渡河。闰月，宗翰至汴，与宗望会兵。宋约画河为界，<br /><br />&nbsp;&nbsp;&nbsp;&nbsp;复请修好。不克和。丙辰，银术可等克汴州。辛酉，宋少帝诣军前，舍青城。十<br /><br />&nbsp;&nbsp;&nbsp;&nbsp;二月癸亥，少帝奏表降。诏元帅府曰：“将帅士卒立功者，第其功之高下迁赏之。<br /><br />&nbsp;&nbsp;&nbsp;&nbsp;其殒身行阵，没于王事者，厚恤其家，赐赠官爵务从优厚。”使勖就军中劳赐宗<br /><br />&nbsp;&nbsp;&nbsp;&nbsp;翰、宗望，使皆执其手以劳之。五年四月，以宋二主及其宗族四百七十余人及<br /><br />&nbsp;&nbsp;&nbsp;&nbsp;璋、宝印、衮冕、车辂、祭器、大乐、灵台、图书，与大军北还。七月，赐宗翰<br /><br />&nbsp;&nbsp;&nbsp;&nbsp;铁券，除反逆外，余皆不问，赐与甚厚。<br /><br />&nbsp;&nbsp;&nbsp;&nbsp;宗翰奏河北、河东府镇州县请择前资官良能者任之，以安新民。上遣耶律晖<br /><br />&nbsp;&nbsp;&nbsp;&nbsp;等从宗翰行。诏黄龙府路、南路、东京路于所部各选如耶律晖者遣之。宗翰遂趋<br /><br />&nbsp;&nbsp;&nbsp;&nbsp;洛阳。宋董植以兵至郑州，郑州人复叛。宗翰使诸将击董植军，复取郑州。遂迁<br /><br />&nbsp;&nbsp;&nbsp;&nbsp;洛阳、襄阳、颍昌、汝、郑、均、房、唐、邓、陈、蔡之民于河北，而遣娄室平<br /><br />&nbsp;&nbsp;&nbsp;&nbsp;陕西州郡。是时河东寇盗尚多，宗翰乃分留将士，夹河屯守，而还师山西。昏德<br /><br />&nbsp;&nbsp;&nbsp;&nbsp;公致书“请立赵氏，奉职修贡，民心必喜，万世利也。”宗翰受其书而不答。<br /><br />&nbsp;&nbsp;&nbsp;&nbsp;康王遣王师正奉表，密以书招诱契彤、汉人。获其书奏之。太宗下诏伐康王。<br /><br />&nbsp;&nbsp;&nbsp;&nbsp;河北诸将欲罢陕西兵，并力南伐。河东诸将不可，曰：“陕西与西夏为邻，事重<br /><br />&nbsp;&nbsp;&nbsp;&nbsp;体大，兵不可罢。”宗翰曰：“初与夏约夹攻宋人，而夏人弗应。而耶律大石在<br /><br />&nbsp;&nbsp;&nbsp;&nbsp;西北，交通西夏。吾舍陕西而会师河北，彼必谓我有急难。河北不足虞，宜先事<br /><br />&nbsp;&nbsp;&nbsp;&nbsp;陕西，略定五路，既弱西夏，然后取宋。”宗翰盖有意于夏人也。议久不决，奏<br /><br />&nbsp;&nbsp;&nbsp;&nbsp;请于上，上曰：“康王构当穷其所往而追之。俟平宋，当立藩辅如张邦昌者。陕<br /><br />&nbsp;&nbsp;&nbsp;&nbsp;右之地，亦未可置而不取。”于是娄室、蒲察帅师，绳果、婆卢火监战，平陕西。<br /><br />&nbsp;&nbsp;&nbsp;&nbsp;银术可守太原，耶律余睹留西京。<br /><br />&nbsp;&nbsp;&nbsp;&nbsp;宗翰会东军于黎阳津，遂会睿宗于濮。进兵至东平，宋知府权邦彦弃家宵遁，<br /><br />&nbsp;&nbsp;&nbsp;&nbsp;降其城，驻军东平东南五十里。复取徐州。先是，宋人运江、淮金币皆在徐州官<br /><br />&nbsp;&nbsp;&nbsp;&nbsp;库，尽得之，分给诸军。袭庆府来降。宋知济南府刘豫以城降于挞懒。乃遣拔离<br /><br />&nbsp;&nbsp;&nbsp;&nbsp;速、乌林E泰欲、马五袭康王于扬州，未至百五十里，马五以五百骑先驰至扬州<br /><br />&nbsp;&nbsp;&nbsp;&nbsp;城下。康王闻兵来，已于前一夕渡江矣。于是，康王以书请存赵氏社稷。先是，<br /><br />&nbsp;&nbsp;&nbsp;&nbsp;康王尝致书元帅府，称“大宋皇帝构致书大金元帅帐前”，至是乃贬去大号，自<br /><br />&nbsp;&nbsp;&nbsp;&nbsp;称“宋康王赵构谨致书元帅x下”。其四月、七月两书皆然。元帅府答其书，招<br /><br />&nbsp;&nbsp;&nbsp;&nbsp;之使降。于是，挞懒、宗弼、拔离速、马五等分道南伐。宗弼之军渡江取建康，<br /><br />&nbsp;&nbsp;&nbsp;&nbsp;入于杭州。康王入海，阿里、蒲卢浑等自明州行海三百里，追之弗及。宗弼乃还。<br /><br />&nbsp;&nbsp;&nbsp;&nbsp;其后宗翰欲用徐文策伐江南，睿宗、宗弼议不合，乃止。语在《刘豫传》。归德<br /><br />&nbsp;&nbsp;&nbsp;&nbsp;叛，都统大j里平之。<br /><br />&nbsp;&nbsp;&nbsp;&nbsp;初，太宗以斜也为谙班勃极烈，天会八年，斜也薨，久虚此位。而熙宗宗峻<br /><br />&nbsp;&nbsp;&nbsp;&nbsp;子，太祖嫡孙，宗干等不以言太宗，而太宗亦无立熙宗意。宗翰朝京师，谓宗干<br /><br />&nbsp;&nbsp;&nbsp;&nbsp;曰：“储嗣虚位颇久，合刺先帝嫡孙，当立，不早定之，恐授非其人。宗翰日夜<br /><br />&nbsp;&nbsp;&nbsp;&nbsp;未尝忘此。”遂与宋干、希尹定议，入言于太宗，请之再三。太宗以宗翰等皆大<br /><br />&nbsp;&nbsp;&nbsp;&nbsp;臣，义不可夺，乃从之，遂立熙宗为谙班勃极烈。于是，宗翰为国论右勃极烈，<br /><br />&nbsp;&nbsp;&nbsp;&nbsp;兼都元帅。<br /><br />&nbsp;&nbsp;&nbsp;&nbsp;熙宗即位，拜太保、尚书令，领三省事，封晋国王。乞致仕，诏不许。天会<br /><br />&nbsp;&nbsp;&nbsp;&nbsp;十四年薨，年五十八。追封周宋国正。正隆二年，例封金源郡王。大定间，改赠<br /><br />&nbsp;&nbsp;&nbsp;&nbsp;秦王，谥桓忠，配享太祖庙廷。<br /><br />&nbsp;&nbsp;&nbsp;&nbsp;孙秉德、斜哥。秉德别有传。<br /><br />&nbsp;&nbsp;&nbsp;&nbsp;斜哥，累官同知曷苏馆节度使事。大定初，除刑部侍郎，充都统，与副统完<br /><br />&nbsp;&nbsp;&nbsp;&nbsp;颜布辉自东京先赴中都，辄署置官吏，私用官中财物。世宗至中都，事觉，斜哥<br /><br />&nbsp;&nbsp;&nbsp;&nbsp;当死，布辉当除名。诏宽减，斜哥除名，布辉削两阶，解职。<br /><br />&nbsp;&nbsp;&nbsp;&nbsp;二年，起为大宗正丞，除祁州刺史。坐赃枉法，当死，诏杖一百五十，除名。<br /><br />&nbsp;&nbsp;&nbsp;&nbsp;遣左卫将军夹谷查刺谕斜哥曰：“卿何面目至乡中与宗族相见。今徙~州，以家<br /><br />&nbsp;&nbsp;&nbsp;&nbsp;人自随，俟汝身死，听家人从便。”久之，起同知兴中尹，迁唐括部族节度使，<br /><br />&nbsp;&nbsp;&nbsp;&nbsp;历开远、顺义军。<br /><br />&nbsp;&nbsp;&nbsp;&nbsp;斜哥前在云内受赃，御史台劾奏，上谓宰臣曰：“斜哥今三犯矣，盖其资质<br /><br />&nbsp;&nbsp;&nbsp;&nbsp;鄙恶如此。”令强干吏鞫之。狱成，法当死。上曰：“斜哥祖父秦王宗翰有大功，<br /><br />&nbsp;&nbsp;&nbsp;&nbsp;特免死，杖一百五十，除名。”久之，复起为劝农副使。<br /><br />&nbsp;&nbsp;&nbsp;&nbsp;赞曰：宗翰内能谋国，外能谋敌，决策制胜，有古名将之风。临潢既捷，诸<br /><br />&nbsp;&nbsp;&nbsp;&nbsp;将皆有怠忽之心，而请伐不已。越千里以袭辽主，诸将皆有畏顾之心，而请期不<br /><br />&nbsp;&nbsp;&nbsp;&nbsp;已。观其欲置江、淮，专事陕服，当时无有能识其意者。甫释干戈，敛衽归朝，<br /><br />&nbsp;&nbsp;&nbsp;&nbsp;以定熙宗之位，精诚之发，孰可掩哉。<br /><br />&nbsp;&nbsp;&nbsp;&nbsp;宗望本名斡鲁补，又作斡离不，太祖第二子也。每从太祖征伐，常在左右。<br /><br />&nbsp;&nbsp;&nbsp;&nbsp;都统杲已克中京，宗翰在北安州，获辽护卫习泥烈，知辽主在鸳鸯泺，宗翰<br /><br />&nbsp;&nbsp;&nbsp;&nbsp;请袭之。杲出青岭，辽兵三百余掠降人家赀。宗望曰：“若生致此辈，可审得辽<br /><br />&nbsp;&nbsp;&nbsp;&nbsp;主所在虚实。”遂与宗弼率百骑进。骑多罢乏，独与马和尚逐越卢、孛古、野里<br /><br />&nbsp;&nbsp;&nbsp;&nbsp;斯等，留一骑趣后军，即驰击败之，生擒五人。因审辽主尚在鸳鸯泺未去无疑也。<br /><br />&nbsp;&nbsp;&nbsp;&nbsp;于是进兵。宗翰倍道兼行，追辽主于五院司，不及。娄室等追之至白水泺，辽主<br /><br />&nbsp;&nbsp;&nbsp;&nbsp;走阴山。辽秦晋国王捏里自立于燕京。新降州部，人心不固，杲使宗望请太祖临<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;宗望至京师，百官入贺。上曰：“宗望与十余骑经涉兵寇数千里，可嘉也。”<br /><br />&nbsp;&nbsp;&nbsp;&nbsp;上宴群臣，欢甚，宗望奏曰：“今云中新定，诸路辽兵尚数万，辽主尚在阴山、<br /><br />&nbsp;&nbsp;&nbsp;&nbsp;天德之间，而捏里自立于燕京，新降之民，其心未固，是以诸将望陛下幸军中也。”<br /><br />&nbsp;&nbsp;&nbsp;&nbsp;上曰：“悬军远伐，授以成算，岂能尽合机事。朕以六月朔启行。”既次大泺西<br /><br />&nbsp;&nbsp;&nbsp;&nbsp;南，果使希尹奏请徙西南招讨司诸部于内地。上顾谓群臣曰：“徙诸部人当出何<br /><br />&nbsp;&nbsp;&nbsp;&nbsp;路？”宗望对曰：“中京残弊，刍粮不给，由上京为宜。然新降之人，遽尔骚动，<br /><br />&nbsp;&nbsp;&nbsp;&nbsp;未降者必皆疑惧。劳师害人，所失多矣。”上京谓临潢府也。上乃下其议，命军<br /><br />&nbsp;&nbsp;&nbsp;&nbsp;帅度宜行之。<br /><br />&nbsp;&nbsp;&nbsp;&nbsp;上闻辽主在大鱼泺，自将精兵万人袭之。蒲家奴、宗望率兵四千为前锋，昼<br /><br />&nbsp;&nbsp;&nbsp;&nbsp;夜兼行，马多乏，追及辽主于石辇驿，军士至者才千人，辽军余二万五千。方治<br /><br />&nbsp;&nbsp;&nbsp;&nbsp;营垒，蒲家奴与诸将议。余睹曰：“我军未集，人马疲剧，未可战。”宗望曰：<br /><br />&nbsp;&nbsp;&nbsp;&nbsp;“今追及辽主而不亟战，日入而遁，则无及。”遂战，短兵接，辽兵围之数重，<br /><br />&nbsp;&nbsp;&nbsp;&nbsp;士皆殊死战。辽主谓宗望兵少必败，遂与嫔御皆自高阜下平地观战。余睹示诸将<br /><br />&nbsp;&nbsp;&nbsp;&nbsp;曰：“此辽主麾盖也。若萃而薄之，可以得志。”骑兵驰赴之，辽主望见大惊，<br /><br />&nbsp;&nbsp;&nbsp;&nbsp;即遁去，辽兵遂溃。宗望等还。上曰：“辽主去不远，亟追之。”宗望以骑兵千<br /><br />&nbsp;&nbsp;&nbsp;&nbsp;余追之，蒲家奴为后继。<br /><br />&nbsp;&nbsp;&nbsp;&nbsp;太祖已定燕京，斡鲁为都统，宗望副之，袭辽主于阴山、青冢之间。宗望、<br /><br />&nbsp;&nbsp;&nbsp;&nbsp;娄室、银术可以三千军分路袭之。将至青冢，遇泥泞，众不能进。宗望与当海四<br /><br />&nbsp;&nbsp;&nbsp;&nbsp;骑以绳系辽都统林牙大石，使为乡导，直至辽主营。时辽主往应州，其嫔御诸女<br /><br />&nbsp;&nbsp;&nbsp;&nbsp;见敌兵奄至惊骇欲奔，命骑下执之。有顷，后军至。辽太叔胡卢瓦妃，国王捏里<br /><br />&nbsp;&nbsp;&nbsp;&nbsp;次妃，辽汉夫人，并其子秦王、许王，女骨欲、余里衍、斡里衍、大奥野、次奥<br /><br />&nbsp;&nbsp;&nbsp;&nbsp;野、赵王妃斡里衍，招讨迪六，详稳六斤，节度使孛迭、赤狗儿皆降。得车万余<br /><br />&nbsp;&nbsp;&nbsp;&nbsp;乘，惟梁王雅里及其长女乘军乱亡去。娄室、银术可获其左右舆帐。进至扫里门，<br /><br />&nbsp;&nbsp;&nbsp;&nbsp;为书以招辽主。<br /><br />&nbsp;&nbsp;&nbsp;&nbsp;辽主自金城来，知其族属皆见俘，率兵五千余决战。宗望以千兵击败之。辽<br /><br />&nbsp;&nbsp;&nbsp;&nbsp;主相去百步，遁去。获其子赵王习泥烈及传国玺。追二十余里，尽得其从马，而<br /><br />&nbsp;&nbsp;&nbsp;&nbsp;照里、特末、胡巴鲁、背E别获牧马万四千匹、车八千乘。及献传国玺于行在，<br /><br />&nbsp;&nbsp;&nbsp;&nbsp;太祖曰：“此群臣之功也。”遂置玺于怀中，东面恭谢天地，乃大录诸帅功，加<br /><br />&nbsp;&nbsp;&nbsp;&nbsp;赏焉。<br /><br />&nbsp;&nbsp;&nbsp;&nbsp;辽主乃使谋卢瓦持兔钮金印请降。宗望受之，视其文，乃“元帅燕国王之印”<br /><br />&nbsp;&nbsp;&nbsp;&nbsp;也。宗望复以书招之，谕以石晋北迁事。遂使使谕夏国，示以和好，所以沮疑其<br /><br />&nbsp;&nbsp;&nbsp;&nbsp;救辽之心也。宗望趋天德，辽耶律慎思降。及候人吴十回，皆言夏国迎护辽主度<br /><br />&nbsp;&nbsp;&nbsp;&nbsp;大河矣。宗望乃传檄夏国曰：“果欲附我，当如前谕，执送辽主。若犹疑贰，恐<br /><br />&nbsp;&nbsp;&nbsp;&nbsp;有后悔。”及辽秦王等以俘见太祖，太祖嘉宗望功，以辽蜀国公主余里衍赐之。<br /><br />&nbsp;&nbsp;&nbsp;&nbsp;^母与张觉战，大败于兔耳山。上使宗望问状，就以^母军讨张觉，降濒海<br /><br />&nbsp;&nbsp;&nbsp;&nbsp;郡县。遂与觉战于南京城东。觉败，宵遁奔宋，语在《觉传》。城中人执觉父及<br /><br />&nbsp;&nbsp;&nbsp;&nbsp;其二子来献，宗望杀之。使以诏书宣谕城中张敦固等出降。使使与敦固俱入城收<br /><br />&nbsp;&nbsp;&nbsp;&nbsp;兵仗。城中人杀使者，立敦固为都统，劫府库，掠居民，乘城拒守。太宗赏破张<br /><br />&nbsp;&nbsp;&nbsp;&nbsp;觉功及有功将士各有差。<br /><br />&nbsp;&nbsp;&nbsp;&nbsp;初，张觉奔宋，入于燕京，宗望责宋人纳叛人，且征军粮。久不闻问，宗望<br /><br />&nbsp;&nbsp;&nbsp;&nbsp;欲移书督之，请空名宣头千道，增信牌，安抚新降之民。诏以“新附长吏职员仍<br /><br />&nbsp;&nbsp;&nbsp;&nbsp;旧。已命诸路转输军粮，勿督于宋。给银牌十、空名宣头五十道。及迁、润、来、<br /><br />&nbsp;&nbsp;&nbsp;&nbsp;隰四州人徙于渖州者，俟毕农各复其业。”乃诏咸州输粟宗望军。<br /><br />&nbsp;&nbsp;&nbsp;&nbsp;张敦固以兵八千分四队出战，大败。宗望再三开谕，敦固等曰：“屡尝拒战，<br /><br />&nbsp;&nbsp;&nbsp;&nbsp;不敢遽降。”宗望许其望阙遥拜。敦固乃开其一门。宗望使^母奏其事，乃下诏<br /><br />&nbsp;&nbsp;&nbsp;&nbsp;赦南京官民，大小罪皆释之，官职如旧。别敕有司轻徭赋、劝稼穑，疆场之事，<br /><br />&nbsp;&nbsp;&nbsp;&nbsp;一决于宗望。又曰：“议索张觉及逋亡户口于宋。闻此岁不登，若如旧征敛，恐<br /><br />&nbsp;&nbsp;&nbsp;&nbsp;民匮乏，度其粮数赋之。射粮军愿为民者，使复田里。小大之事关白军帅，无得<br /><br />&nbsp;&nbsp;&nbsp;&nbsp;专达朝廷。”诏宗望曰：“选勋贤及有民望者为南京留守，及诸阙员，仍具姓名<br /><br />&nbsp;&nbsp;&nbsp;&nbsp;官阶以闻。”是时，迁、润、来、隰四州之民保山砦者甚众，宗望乙选良吏招抚。<br /><br />&nbsp;&nbsp;&nbsp;&nbsp;上从之。<br /><br />&nbsp;&nbsp;&nbsp;&nbsp;上召宗望赴阙，而^母克南京，兵执伪都统张敦固杀之，南京平。赴京师。<br /><br />&nbsp;&nbsp;&nbsp;&nbsp;于是，宗翰请无割山西地与宋，斡鲁亦言之。^母论奏宋渝盟有验，不可不备。<br /><br />&nbsp;&nbsp;&nbsp;&nbsp;及宗望还军，上曰：“征岁币于宋，以银二十万两、绢三十万匹分赐尔军及六部<br /><br />&nbsp;&nbsp;&nbsp;&nbsp;东京诸军。”宗望至军，宋兵三千自海道来，破九寨，杀马城县戍将节度使度卢<br /><br />&nbsp;&nbsp;&nbsp;&nbsp;斡，取其银牌兵仗及马而去。宗望索户口，宋人弗言，且闻童贯、郭药师治军燕<br /><br />&nbsp;&nbsp;&nbsp;&nbsp;山。宗望奏请伐宋曰：“苟不先之，恐为后患。”宗翰亦以为方。故伐宋之策，<br /><br />&nbsp;&nbsp;&nbsp;&nbsp;宗望实启之。<br /><br />&nbsp;&nbsp;&nbsp;&nbsp;宗望为南京路都统，^母副之，自燕山路伐宋。宗望奏曰：“^母于臣为叔<br /><br />&nbsp;&nbsp;&nbsp;&nbsp;父，请以^母为都统，臣监战事。”上从之。以宗望监^母、刘彦宗两军战事。<br /><br />&nbsp;&nbsp;&nbsp;&nbsp;宗望至三河，破郭药师兵四万五千于白河，蒲苋败宋兵三千于古北口，郭药师降。<br /><br />&nbsp;&nbsp;&nbsp;&nbsp;遂取燕山府，尽收其军实，马万匹、甲胄五万、兵七万，州县悉平。宋中山戍将<br /><br />&nbsp;&nbsp;&nbsp;&nbsp;王彦、刘璧率兵二千来降。蒲察、绳果以三百骑遇中山三万人于厄隘之地，力战，<br /><br />&nbsp;&nbsp;&nbsp;&nbsp;死之。术烈速、活里改军继至，杀二万余人。宗望破宋真定兵五千人，遂克信德<br /><br />&nbsp;&nbsp;&nbsp;&nbsp;府，次邯郸。宋李邺请修旧好。宗望留军中不遣。<br /><br />&nbsp;&nbsp;&nbsp;&nbsp;自郭药师降，益知宋之虚实。宗望请以为燕京留守。及董才降，益知宋之地<br /><br />&nbsp;&nbsp;&nbsp;&nbsp;里。宗望请任以军事。太宗俱赐姓完颜氏，皆给以金牌。<br /><br />&nbsp;&nbsp;&nbsp;&nbsp;四年正月己巳，诸军渡河，取滑州。使吴孝民入汴，以诏书问纳平州张觉事，<br /><br />&nbsp;&nbsp;&nbsp;&nbsp;令执送童贯、谭积、詹度，以黄河为界，纳质奉贡。癸酉，诸军围汴。宋少帝请<br /><br />&nbsp;&nbsp;&nbsp;&nbsp;为伯侄国，效质纳地，增岁币请和。遂割太原、中山、河间三镇，书用伯侄礼，<br /><br />&nbsp;&nbsp;&nbsp;&nbsp;以康王构、太宰张邦昌为质。沈晦以哲书、三镇地图至军中，发币割地一依定约，<br /><br />&nbsp;&nbsp;&nbsp;&nbsp;语在宋事中。<br /><br />&nbsp;&nbsp;&nbsp;&nbsp;二月丁酉朔，与宋平，退军孟阳。是夜，姚平仲兵四十万来袭。候骑觉之，<br /><br />&nbsp;&nbsp;&nbsp;&nbsp;分遣诸将迎击，大破平仲军，复进攻汴城，问举兵之状。少帝大恐，使宇文虚中<br /><br />&nbsp;&nbsp;&nbsp;&nbsp;来辨曰：“初不知其事，且将加罪其人。”宗望辍弗攻，改肃王枢为质，康王构<br /><br />&nbsp;&nbsp;&nbsp;&nbsp;遣归。师还，河北两镇不下，遂分兵讨之。<br /><br />&nbsp;&nbsp;&nbsp;&nbsp;宗望罢常胜军，给还燕人田业，命将士分屯安肃、雄、霸、广信之境。宗望<br /><br />&nbsp;&nbsp;&nbsp;&nbsp;还山西。未几。为右副元帅，有功将士迁赏有差。<br /><br />&nbsp;&nbsp;&nbsp;&nbsp;顷之，宋少帝以书诱余睹，肃仲恭献其书，诏复伐宋。八月，宗望会诸将，<br /><br />&nbsp;&nbsp;&nbsp;&nbsp;发自保州。耶律铎破敌兵三万于雄州，杀万余人。那野败宋军七千于中山。高六、<br /><br />&nbsp;&nbsp;&nbsp;&nbsp;董才破宋兵三千于广信。宋种师闵军四万人驻井陉，宗望大破之，遂取天威军。<br /><br />&nbsp;&nbsp;&nbsp;&nbsp;东还，遂克真定，杀知府李邈，得户三万，降五县。遂自真定趋汴。<br /><br />&nbsp;&nbsp;&nbsp;&nbsp;十一月戊辰，宗望至河上，降魏县。诸军渡河，留诸将分出大名之境。降临<br /><br />&nbsp;&nbsp;&nbsp;&nbsp;河县，至大名县，德清军、开德府，皆克之。阿里刮以骑兵三千先趋汴，破宋军<br /><br />&nbsp;&nbsp;&nbsp;&nbsp;六千于路。取胙城，抵汴城下，覆宋兵千人，擒数将。宗望至汴，分遣诸将遏宋<br /><br />&nbsp;&nbsp;&nbsp;&nbsp;援兵，奔睹、那野、赛刺、台实连破宋援兵。闰月壬辰朔，宋兵一万出自汴城来<br /><br />&nbsp;&nbsp;&nbsp;&nbsp;战。宗望选劲勇五千，使当海、忽鲁、雏鹘失击败之。癸巳，宗翰自太原会军于<br /><br />&nbsp;&nbsp;&nbsp;&nbsp;汴。丙辰，克汴州。辛酉，宋少帝诣军前。十二月癸亥，宋帝奉表降。上使勖就<br /><br />&nbsp;&nbsp;&nbsp;&nbsp;军中劳赐宗翰、宗望，使皆执其手以劳之。五年四月，以宋二主及其宗族四百七<br /><br />&nbsp;&nbsp;&nbsp;&nbsp;十余人，及璋、宝印、衮冕、车辂、祭器、大乐、灵台、图书，与大军北还。<br /><br />&nbsp;&nbsp;&nbsp;&nbsp;宗望乃分诸将镇守河北。董才降广信军及旁近县镇。宗望乃西上凉陉。诏宗<br /><br />&nbsp;&nbsp;&nbsp;&nbsp;望曰：“自河之北，今既分画，重念其民见城邑有被残者，遂阻命坚守，其申谕<br /><br />&nbsp;&nbsp;&nbsp;&nbsp;招辑安全之。傥坚执不移，自当致讨。若诸军敢利于俘掠，辄肆毁荡者，当底于<br /><br />&nbsp;&nbsp;&nbsp;&nbsp;罚。”<br /><br />&nbsp;&nbsp;&nbsp;&nbsp;是月，宗望薨。天会十三年，封魏王。皇统三年，进许国王，又徙封晋国王。<br /><br />&nbsp;&nbsp;&nbsp;&nbsp;天德二年，赠太师，加辽燕国王，配享太宗庙廷。正隆二年，例降封。大定三年，<br /><br />&nbsp;&nbsp;&nbsp;&nbsp;改封宋王，谥桓肃。子齐、京、文。<br /><br />&nbsp;&nbsp;&nbsp;&nbsp;初。辽帝之奔阴山也，辽节度使和尚与林牙马哥、男慎思俱被擒，都统杲使<br /><br />&nbsp;&nbsp;&nbsp;&nbsp;阿邻护送得里底、和尚、雅里斯等入京师。得里底道亡，太祖诛阿邻。和尚弟道<br /><br />&nbsp;&nbsp;&nbsp;&nbsp;温为兴中尹，太祖使谩都本以兵千人与和尚往招之。和尚欲亡去，不克，至兴中<br /><br />&nbsp;&nbsp;&nbsp;&nbsp;城下，以矢系书射城中，教道温毋降。事泄，谩都本责之曰：“汝何反覆如此？”<br /><br />&nbsp;&nbsp;&nbsp;&nbsp;对曰：“以忠报国，何反覆之有，虽死不恨。”乃杀之。既而宗望军遇辽都统孛<br /><br />&nbsp;&nbsp;&nbsp;&nbsp;迭等，道温在其中，相与隔水而语。宗望承制招之，孛迭唯诺，无降意。宗望谓<br /><br />&nbsp;&nbsp;&nbsp;&nbsp;道温曰：“汝兄和尚因战而获，未尝加罪，后以叛诛，能无痛悼。”道温曰：<br /><br />&nbsp;&nbsp;&nbsp;&nbsp;“吾兄辱于见获，荣于死国。”宗望顾马和尚曰：“能为我取此乎？”对曰：<br /><br />&nbsp;&nbsp;&nbsp;&nbsp;“能。”遂以所部渡水击败其众，直趋道温，射中其臂，获而杀之。<br /><br />&nbsp;&nbsp;&nbsp;&nbsp;齐本名受速，长身美髯。天眷三年，以宗室子授镇国上将军。皇统元年，迁<br /><br />&nbsp;&nbsp;&nbsp;&nbsp;光禄大夫。正隆六年，迁银青荣禄大夫。大定初，迁特进，加安武军节度使，留<br /><br />&nbsp;&nbsp;&nbsp;&nbsp;京师奉朝请。齐以近属，上所宠遇，而性庸滞无材能。大定三年，罢节度官，给<br /><br />&nbsp;&nbsp;&nbsp;&nbsp;随朝三品俸，累官特进。卒。<br /><br />&nbsp;&nbsp;&nbsp;&nbsp;弟京、弟文皆以谋反诛。世宗尽以其家财产与齐之子咬住。诏齐妻曰：“汝<br /><br />&nbsp;&nbsp;&nbsp;&nbsp;等皆当缘坐，有至大辟及流窜者。朕念宋王，故置而不问，且以其家产赐汝子。<br /><br />&nbsp;&nbsp;&nbsp;&nbsp;宜悉朕意。”十五年，上召英王爽谓曰：“卿于读者公主女子中为咬住择婚，其<br /><br />&nbsp;&nbsp;&nbsp;&nbsp;礼币命有司给之。”俄袭叔父京山东西路徒毋坚猛安。<br /><br />&nbsp;&nbsp;&nbsp;&nbsp;京本名忽鲁，以宗室子累迁特进。天德二年，除翰林学士承旨，兼修国史，<br /><br />&nbsp;&nbsp;&nbsp;&nbsp;加开府仪同三司，迁工部尚书，改礼部、兵礼部，判大宗正事，封曹王，除河间<br /><br />&nbsp;&nbsp;&nbsp;&nbsp;尹。正隆二年，例封渖国公，北京留守，以丧去官。起复益都尹。六年，坐违制，<br /><br />&nbsp;&nbsp;&nbsp;&nbsp;立春日与徒单贞饮酒，降滦州刺史。未几，改绛阳军节度使。海陵遣护卫忽鲁往<br /><br />&nbsp;&nbsp;&nbsp;&nbsp;绛州杀之。京由间道走入汾州境得免。<br /><br />&nbsp;&nbsp;&nbsp;&nbsp;世宗即位，来见于桃花坞。复判大宗正事，封寿王。二年正月戊辰朔，日食，<br /><br />&nbsp;&nbsp;&nbsp;&nbsp;伐鼓用币，上不视朝，减膳彻乐。诏京代拜行礼。世宗惩创海陵疏忌宗室，加礼<br /><br />&nbsp;&nbsp;&nbsp;&nbsp;京兄弟，情若同生。谓京等曰：“朕每见天象变异，辄思政事之阙，寤寐自责不<br /><br />&nbsp;&nbsp;&nbsp;&nbsp;遑。凡事必审思而后行，犹惧独见未能尽善，每令群臣集议，庶几无过举也。”<br /><br />&nbsp;&nbsp;&nbsp;&nbsp;是时，伐宋未罢兵，用度不足，百官未给全俸。京家人数百口，财用少，上闻之，<br /><br />&nbsp;&nbsp;&nbsp;&nbsp;赐金一百五十两、重彩百端、绢五百匹。改西京留守，赐佩刀厩马。<br /><br />&nbsp;&nbsp;&nbsp;&nbsp;京到西京，京妻尝召日者孙邦荣推京禄命。邦荣言留守官至太师，爵封王。<br /><br />&nbsp;&nbsp;&nbsp;&nbsp;京问：“此上更无否？”邦荣曰：“止于此。”京曰：“若止于此，所官何为。”<br /><br />&nbsp;&nbsp;&nbsp;&nbsp;邦荣察其意，乃诈为图谶，作诗，中有“鹘鲁为”之语，以献于京。京曰：“后<br /><br />&nbsp;&nbsp;&nbsp;&nbsp;诚如此乎。”遂受其诗，再使卜之。邦荣称所得卦有独权之兆。京复使邦荣推世<br /><br />&nbsp;&nbsp;&nbsp;&nbsp;宗当生年月。家人孙小哥妄作谣言诳惑京，如邦荣指，京信之。京妻公寿具知其<br /><br />&nbsp;&nbsp;&nbsp;&nbsp;事。大定五年三月，孙邦荣上变。诏刑部侍郎高德基、户部员外郎完颜兀古出往<br /><br />&nbsp;&nbsp;&nbsp;&nbsp;鞫之。京等皆款伏。狱成，还奏。上曰：“海陵无道，使光英在，朕亦保全之，<br /><br />&nbsp;&nbsp;&nbsp;&nbsp;况京等哉。”于是，京夫妇特免死，杖一百，除名，岚州楼烦县安置，以奴婢百<br /><br />&nbsp;&nbsp;&nbsp;&nbsp;口自随，官给上田。遣兀古出、刘宣谕京，诏曰：“朕与汝皆太祖之孙。海<br /><br />&nbsp;&nbsp;&nbsp;&nbsp;陵失道，翦灭宗支，朕念兄弟无几，于汝尤为亲爱，汝亦自知之，何为而怀此心。<br /><br />&nbsp;&nbsp;&nbsp;&nbsp;朕念骨肉，不忍尽法。汝若尚不思过，朕虽不加诛，天地岂能容汝也。”十年四<br /><br />&nbsp;&nbsp;&nbsp;&nbsp;月，诏于楼烦县，为京作第一区，月给节度廪俸。<br /><br />&nbsp;&nbsp;&nbsp;&nbsp;十二年，兄德州防御使文谋反。上问皇太子、赵王允中及宰臣曰：“京谋不<br /><br />&nbsp;&nbsp;&nbsp;&nbsp;轨，朕特免死，今复当缘坐，何如。”宰臣或言京图逆，今不除之，恐为后患。<br /><br />&nbsp;&nbsp;&nbsp;&nbsp;上曰：“天下大器归于有德，海陵失道，朕乃得之。但务修德，余何足虑。”太<br /><br />&nbsp;&nbsp;&nbsp;&nbsp;子曰：“诚如圣训。”乃遣使宣谕京，诏曰：“卿兄文，旧封国公，不任职事，<br /><br />&nbsp;&nbsp;&nbsp;&nbsp;朕进封王爵，委以大藩。顷在大名，以赃得罪，止削左迁，不知恩幸，乃蓄怨心，<br /><br />&nbsp;&nbsp;&nbsp;&nbsp;谋不轨，罪及兄弟。朕念宋王，皆免缘坐。文之家产应没入者，尽与卿兄子咬住。<br /><br />&nbsp;&nbsp;&nbsp;&nbsp;卿宜悉此意。”<br /><br />&nbsp;&nbsp;&nbsp;&nbsp;二十年十一月，上问宰臣曰：“京之罪始于其妻，妄卜休咎。太祖诸孙存者<br /><br />&nbsp;&nbsp;&nbsp;&nbsp;无几，朕欲召置左右，不使任职，但廪给之，卿等以为何如？”皆曰：“置之近<br /><br />&nbsp;&nbsp;&nbsp;&nbsp;密，臣等以为非宜。”上曰：“朕若修德，何以豫怀疑忌。”久之，上复欲召京，<br /><br />&nbsp;&nbsp;&nbsp;&nbsp;宰臣曰：“京，不赦之罪也，赦之以为至幸矣，岂可复。”上默良久，乃止。<br /><br />&nbsp;&nbsp;&nbsp;&nbsp;文本名胡刺。皇统间，授世袭谋克，加奉国上将军，居中京。<br /><br />&nbsp;&nbsp;&nbsp;&nbsp;海陵篡立，赐钱二万贯。是时，左渊为中京转运使，市中有秽术敲仙者，文<br /><br />&nbsp;&nbsp;&nbsp;&nbsp;与渊皆与之游。海陵还中京，闻，召敲仙诘问，穷竟本末。既而杀之于市，责让<br /><br />&nbsp;&nbsp;&nbsp;&nbsp;文、渊。贞元元年，除秘书，坐与灵寿县主阿里虎有奸，杖二百，除名。俄复为<br /><br />&nbsp;&nbsp;&nbsp;&nbsp;秘书监，封王。正隆例封郧国公，以丧去官。起复翰林学士承旨、同判大宗正事、<br /><br />&nbsp;&nbsp;&nbsp;&nbsp;昌武军节度使。<br /><br />&nbsp;&nbsp;&nbsp;&nbsp;大定初，改武定军，留京师，奉朝请。三年，赐上常御条服佩刀而遣之。谓<br /><br />&nbsp;&nbsp;&nbsp;&nbsp;文曰：“朕无兄弟，见卿往外郡，恻然伤怀。卿颇自放，宜加检束。”除广宁尹，<br /><br />&nbsp;&nbsp;&nbsp;&nbsp;召为判大宗正事，封英王。是时，弟京得罪，上谓文曰：“朕待京不薄，乃包藏<br /><br />&nbsp;&nbsp;&nbsp;&nbsp;祸心，图不轨，不忍刑及骨肉，遂从轻典。卿亦骄纵无度。宋王有社稷功。武灵<br /><br />&nbsp;&nbsp;&nbsp;&nbsp;封太祖诸孙为王，卿独不封。朕即位，封卿兄弟为王。自今惩咎悔过，赤心事朕，<br /><br />&nbsp;&nbsp;&nbsp;&nbsp;无患朕不知也。”除真定尹，赐以衣带。改大名尹，徙封荆王。<br /><br />&nbsp;&nbsp;&nbsp;&nbsp;文到大名，多取猛安谋克良马，或以驽马易之，买民物与价不尽其直。寻常<br /><br />&nbsp;&nbsp;&nbsp;&nbsp;占役弓手四十余人，诡纳税草十六万束。公用阙，取民钱一万九千余贯。坐是夺<br /><br />&nbsp;&nbsp;&nbsp;&nbsp;爵，降德州防御使，僚佐皆坐不矫正解职。监察御史董师中按文事失纠察，已除<br /><br />&nbsp;&nbsp;&nbsp;&nbsp;尚书省都事，降沁南军节度副使。诏曰：“自今长官不法，僚佐不矫正，又不言<br /><br />&nbsp;&nbsp;&nbsp;&nbsp;上，并严行惩断。”<br /><br />&nbsp;&nbsp;&nbsp;&nbsp;文既失职，居常怏怏，日与家奴石抹合住、忽里者为怨言。合住揣知其意，<br /><br />&nbsp;&nbsp;&nbsp;&nbsp;因言南京路猛安阿古、合住、谋克颇里，银术可与大王厚善，果欲举大事，彼皆<br /><br />&nbsp;&nbsp;&nbsp;&nbsp;愿从。文信其言。乃召日者康洪占休咎，密以谋告洪。洪言来岁甚吉。文厚谢洪，<br /><br />&nbsp;&nbsp;&nbsp;&nbsp;使家僮刚哥等往南京以书币遗阿古等。刚哥问合住何以知阿古等必从。合住曰：<br /><br />&nbsp;&nbsp;&nbsp;&nbsp;“阿古等与大王善，以此意其必从耳。”刚哥到南京，见阿古等，不言其本来之<br /><br />&nbsp;&nbsp;&nbsp;&nbsp;事。及还，绐文曰：“阿古从大王矣。”文乃造兵仗，使家奴斡敌画阵图。家奴<br /><br />&nbsp;&nbsp;&nbsp;&nbsp;重喜诣河北东路上变，府遣总管判官孛特驰往德州捕文。孛特至德州，日已晚。<br /><br />&nbsp;&nbsp;&nbsp;&nbsp;会文出猎，召防御判官酬越谋就猎所执之。酬越言：“文兵卫甚众，且暮夜，明<br /><br />&nbsp;&nbsp;&nbsp;&nbsp;日文生日，可就会上执之。”孛特乃止。是夜，文知本府使至，意其事觉，乃与<br /><br />&nbsp;&nbsp;&nbsp;&nbsp;合住、忽里者等俱亡去。河间府使奏文事，诏遣右司郎中纥石烈哲典、斡林修撰<br /><br />&nbsp;&nbsp;&nbsp;&nbsp;阿不罕讹里也往德州鞫问。<br /><br />&nbsp;&nbsp;&nbsp;&nbsp;上闻文亡命，谓宰臣曰：“海陵翦灭宗室殆尽，朕念太祖孙存者无几人，曲<br /><br />&nbsp;&nbsp;&nbsp;&nbsp;为宽假，而文曾不知幸，尚怀异图，何狂悖如此。”上恐文久不获，诖误者多，<br /><br />&nbsp;&nbsp;&nbsp;&nbsp;督所在捕之。诏募获文者迁官五阶，赐钱三千贯。文以大定十二年九月事觉，亡<br /><br />&nbsp;&nbsp;&nbsp;&nbsp;命凡四月，至十二月被获，伏诛。康洪论死，余皆坐如律。诏释其妻术实懒。孛<br /><br />&nbsp;&nbsp;&nbsp;&nbsp;特、酬越不即捕，致文亡去，孛特杖二百，除名，酬越杖一百，削两阶。诏曰：<br /><br />&nbsp;&nbsp;&nbsp;&nbsp;“德州防御使文、北京曹贵、~州李方皆因术士妄谈禄命，陷于大戮。凡术士多<br /><br />&nbsp;&nbsp;&nbsp;&nbsp;务苟得，肆为异说。自今宗室、宗女有属籍者及官职三品者，除占问嫁娶、修造、<br /><br />&nbsp;&nbsp;&nbsp;&nbsp;葬事，不得推算相命，违者徒二年，重者从重。”上以文家财产赐其故兄特进齐<br /><br />&nbsp;&nbsp;&nbsp;&nbsp;之子咬住，并以西京留守京没入家产赐之。<br /><br />&nbsp;&nbsp;&nbsp;&nbsp;赞曰：宗望启行平州，战胜白河，席卷而南，风行电举，兵无留难，再阅月<br /><br />&nbsp;&nbsp;&nbsp;&nbsp;而汴京围矣。所谓敌不能与校者耶。既取信德，留兵守之，以为后距，此岂轻者<br /><br />&nbsp;&nbsp;&nbsp;&nbsp;耶。《管子》曰：“径于绝地，攻于恃固，独出独入，而莫之能止。”其宗望之<br /><br />&nbsp;&nbsp;&nbsp;&nbsp;谓乎。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2765);">加入书签</a><a
                        href="2764.html">上一页</a>&larr;<a href="index.html">返回列表</a>&rarr;<a
                            href="2766.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2764.html"; var next_page = "2766.html"; var index_page = "index.html"; var sortid = "9"; var article_id = "43"; var chapter_id = "2765"; var articlename = "金史"; var chaptername = " 卷七十四 列传第十二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>