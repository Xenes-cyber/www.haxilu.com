<!DOCTYPE html>
<html>
<head>
<meta charset="gbk" />
<title>金史- 卷六十六 列传第四-在线阅读-哈西文学网</title>
<meta name="keywords" content="脱脱等，金史， 卷六十六 列传第四全文， 卷六十六 列传第四在线阅读 哈西文学网" />
<meta name="description" content="哈西文学网提供脱脱等的金史  卷六十六 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2757.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2757.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十六 列传第四</h1>
            <div class="link xb">
                <a href="2756.html">上一页</a>&larr;<a href="index.html">返回列表</a>&rarr;<a
                    href="2758.html">下一页</a></div>			
            <div id="BookText">&nbsp;&nbsp;&nbsp;&nbsp;◎始祖以下诸子<br /><br />&nbsp;&nbsp;&nbsp;&nbsp;勖（本名乌野子宗秀）隈可<br /><br />&nbsp;&nbsp;&nbsp;&nbsp;◎宗室<br /><br />&nbsp;&nbsp;&nbsp;&nbsp;胡十门合住（子布辉）掴保衷（本名丑汉）齐（本名扫合）术鲁<br /><br />&nbsp;&nbsp;&nbsp;&nbsp;胡石改宗贤（本名阿鲁）挞懒卞（本名吾母）膏（本名阿里刺）弈<br /><br />&nbsp;&nbsp;&nbsp;&nbsp;（本名三宝）阿喜<br /><br />&nbsp;&nbsp;&nbsp;&nbsp;勖，字勉道。本名乌野，穆宗第五子。好学问，国人呼为秀才。年十六，从<br /><br />&nbsp;&nbsp;&nbsp;&nbsp;太祖攻宁江州，从宗望袭辽主于石辇铎。太宗嗣位，自军中召还，与谋政事。宗<br /><br />&nbsp;&nbsp;&nbsp;&nbsp;翰、宗望定汴州，受宋帝降。太宗使勖就军中往劳之。宗翰等问其所欲。曰：<br /><br />&nbsp;&nbsp;&nbsp;&nbsp;“惟好书耳。”载数车而还。<br /><br />&nbsp;&nbsp;&nbsp;&nbsp;女直初无文字，及破辽，获契丹、汉人，始通契丹、汉字，于是诸子皆学之。<br /><br />&nbsp;&nbsp;&nbsp;&nbsp;宗雄能以两月尽通契丹大小字，而完颜希尹乃依仿契丹字制女直字。女直既未有<br /><br />&nbsp;&nbsp;&nbsp;&nbsp;文字，亦未尝有记录，故祖宗事皆不载。宗翰好访问女直老人，多得祖宗遗事。<br /><br />&nbsp;&nbsp;&nbsp;&nbsp;太宗初即位，复进士举，而韩P辈皆在朝廷，文学之士稍拔擢用之。天会六年，<br /><br />&nbsp;&nbsp;&nbsp;&nbsp;诏书求访祖宗遗事，以备国史，命勖与耶律迪越掌之。勖等采摭遗言旧事，自始<br /><br />&nbsp;&nbsp;&nbsp;&nbsp;祖以下十帝，综为三卷。凡部族，既曰某部，复曰某水之某，又曰某乡某村，以<br /><br />&nbsp;&nbsp;&nbsp;&nbsp;别识之。凡与契丹往来及征伐诸部，其间诈谋诡计，一无所隐。事有详有略，咸<br /><br />&nbsp;&nbsp;&nbsp;&nbsp;得其实。<br /><br />&nbsp;&nbsp;&nbsp;&nbsp;自太祖与高丽议和，凡女直入高丽者皆索之，至十余年，索之不已。勖上书<br /><br />&nbsp;&nbsp;&nbsp;&nbsp;谏曰：“臣闻德莫大于乐天，仁莫先于惠下。所索户口，皆前世奸宄叛亡，乌蠢、<br /><br />&nbsp;&nbsp;&nbsp;&nbsp;讹谟罕、阿海、阿合束之绪裔。先世绥怀四境，尚未宾服，自先君在与高丽通，<br /><br />&nbsp;&nbsp;&nbsp;&nbsp;闻我将大，因谓本自同出，稍稍款附。高丽既不听许，遂生边衅，因致交兵，久<br /><br />&nbsp;&nbsp;&nbsp;&nbsp;方连和，盖三十年。当时壮者今皆物故，子孙安于土俗，婚姻胶固，征索不已，<br /><br />&nbsp;&nbsp;&nbsp;&nbsp;彼固不敢稽留，骨肉乖离，诚非众愿。人情怨甚可愍者，而必欲求为己有，特彼<br /><br />&nbsp;&nbsp;&nbsp;&nbsp;我之蔽，非一视同仁之大也。国家民物繁夥，幅员万里，不知得此果何益耶。今<br /><br />&nbsp;&nbsp;&nbsp;&nbsp;索之不还，我以强兵劲卒取之无难。然兵凶器，战危事，不得已而后用。高丽称<br /><br />&nbsp;&nbsp;&nbsp;&nbsp;藩，职贡不阙，国且臣属，民亦非外。圣人行义，不责小过，理之所在，不俟终<br /><br />&nbsp;&nbsp;&nbsp;&nbsp;日。臣愚以为宜施惠下之仁，弘乐天之德，听免征索，则彼不谓己有，如自我得<br /><br />&nbsp;&nbsp;&nbsp;&nbsp;之矣。”从之。<br /><br />&nbsp;&nbsp;&nbsp;&nbsp;十五年，为尚书左丞加镇东军节度使、同中书门下平章事。预平宗磐之难，<br /><br />&nbsp;&nbsp;&nbsp;&nbsp;赐与甚多，加仪同三司，以“皇叔祖”字冠其衔。勖皆力辞不受。<br /><br />&nbsp;&nbsp;&nbsp;&nbsp;皇统元年，撰定熙宗尊号册文。上召勖饮于便殿，以玉带赐之。所撰《祖宗<br /><br />&nbsp;&nbsp;&nbsp;&nbsp;实录》成，凡三卷，进入，上焚香立受之，赏赉有差。制诏左丞勖、平章政事弈<br /><br />&nbsp;&nbsp;&nbsp;&nbsp;职俸外别给二品亲王俸摺＞芍疲皇兄弟、皇子为亲王给二品俸。宗室封一字<br /><br />&nbsp;&nbsp;&nbsp;&nbsp;王者给三品俸，勖等别给亲王俸，皆异数也。宴群臣于五云楼，勖进酒称谢。帝<br /><br />&nbsp;&nbsp;&nbsp;&nbsp;起立，宰臣进曰：“至尊为臣下屡起，于礼未安。”上曰：“朕屈己待臣下，亦<br /><br />&nbsp;&nbsp;&nbsp;&nbsp;何害。”是日，上及群臣尽欢。俄同监修国史，进拜平章政事。光懿皇后忌辰，<br /><br />&nbsp;&nbsp;&nbsp;&nbsp;熙宗将出猎，勖谏而止。<br /><br />&nbsp;&nbsp;&nbsp;&nbsp;熙宗猎于海岛，三日之间，亲射五虎获之。勖献《东狩射虎赋》，上悦，赐<br /><br />&nbsp;&nbsp;&nbsp;&nbsp;以佩刀、玉带、良马。能以契丹字为诗文，凡游宴有可言者，辄作诗以见意。时<br /><br />&nbsp;&nbsp;&nbsp;&nbsp;上日与近臣酣饮，或继以夜，莫能谏之。勖上疏谏，乃为止酒。进拜左丞相，兼<br /><br />&nbsp;&nbsp;&nbsp;&nbsp;侍中、监修如故。八年，奏上《太祖实录》二十卷，赐黄金八十两，银百两，重<br /><br />&nbsp;&nbsp;&nbsp;&nbsp;彩五十端，绢百匹，通犀、玉钩带各一。出领行台尚书省事，召拜太保，领三省、<br /><br />&nbsp;&nbsp;&nbsp;&nbsp;领行台如故，封鲁国王。<br /><br />&nbsp;&nbsp;&nbsp;&nbsp;勖刚正寡言。海陵方用事，朝臣多附之者。一日，大臣会议，海陵后至，勖<br /><br />&nbsp;&nbsp;&nbsp;&nbsp;面责之曰：<br /><br />&nbsp;&nbsp;&nbsp;&nbsp;“吾年五十余，犹不敢后，尔少年强健，肪敢如此。”海陵跪谢。九年，进<br /><br />&nbsp;&nbsp;&nbsp;&nbsp;拜太师，进封汉国王。海陵篡立，加恩大臣以收人望，封秦汉国王，领三省、监<br /><br />&nbsp;&nbsp;&nbsp;&nbsp;修如故。<br /><br />&nbsp;&nbsp;&nbsp;&nbsp;及宗本无罪诛，勖髭鬓顿白，因上表请老。海陵不许，赐以玉带，优诏谕之。<br /><br />&nbsp;&nbsp;&nbsp;&nbsp;有大事令宰臣就第商议，入朝不拜。勖遂称疾笃不言，表请愈切，海陵不怿，从<br /><br />&nbsp;&nbsp;&nbsp;&nbsp;之。以本官致仕，进封周宋国王。正隆元年，与宗室俱迁中都。二年，例降封金<br /><br />&nbsp;&nbsp;&nbsp;&nbsp;源郡王。薨，年五十九。<br /><br />&nbsp;&nbsp;&nbsp;&nbsp;撰定《女直郡望姓氏谱》及他文甚众。大定二十年，诏曰：“太师勖谏表诗<br /><br />&nbsp;&nbsp;&nbsp;&nbsp;文甚有典则，朕自即位所未尝见。其谏表可入《实录》，其《射虎赋》诗文等篇<br /><br />&nbsp;&nbsp;&nbsp;&nbsp;什，可镂版持之。”子宗秀。<br /><br />&nbsp;&nbsp;&nbsp;&nbsp;宗秀，字实甫，本名撕里忽。涉猎经史，通契丹大小字。善骑射，与平宗磐、<br /><br />&nbsp;&nbsp;&nbsp;&nbsp;宗隽之乱，授定远大将军，以宗磐世袭猛安授之。<br /><br />&nbsp;&nbsp;&nbsp;&nbsp;宗弼复取河南，宗秀与海陵俱赴军前任使。宋将岳飞军于亳、宿之间，宗秀<br /><br />&nbsp;&nbsp;&nbsp;&nbsp;率步骑三千扼其冲要，遂与诸军逆击败之。师还，为太原尹，改婆速路统军使、<br /><br />&nbsp;&nbsp;&nbsp;&nbsp;不受。高丽遣使以士产献，却之。入为刑部尚书，改御史中丞，授翰林学士。天<br /><br />&nbsp;&nbsp;&nbsp;&nbsp;德初，转承旨，封宿国公，赐玉带。历平阳尹、昭义军节度使，封广平郡王。正<br /><br />&nbsp;&nbsp;&nbsp;&nbsp;隆二年卒官，年四十二。是岁，例降二品以上封爵，改赠金紫光禄大夫。<br /><br />&nbsp;&nbsp;&nbsp;&nbsp;康宗敬僖皇后生楚王谋良虎。次室温都氏生昭武大将军同乔茁。次室仆散氏<br /><br />&nbsp;&nbsp;&nbsp;&nbsp;坐事早死，生龙虎卫上将军隈可。<br /><br />&nbsp;&nbsp;&nbsp;&nbsp;隈可亦作偎喝，美髯须，勇健有材略。从太祖伐辽，取宁江州，战出河店。<br /><br />&nbsp;&nbsp;&nbsp;&nbsp;天眷二年，授骠骑上将军，除迭鲁撒j详隐，迁忠顺军节度使、兴平军节度<br /><br />&nbsp;&nbsp;&nbsp;&nbsp;使。天德二年，入为大宗正丞。四年，出为昭德军节度使。以兄谋良虎孙唤端合<br /><br />&nbsp;&nbsp;&nbsp;&nbsp;谋克余户，授偎上京路里瓜猛安所属世袭谋克。改德昌军节度使，封广平郡<br /><br />&nbsp;&nbsp;&nbsp;&nbsp;王。正隆二年，例夺王爵，改曷速馆节度使，再改忠顺军节度使。大定元年，封<br /><br />&nbsp;&nbsp;&nbsp;&nbsp;宗国公，为劝农使，卒官，年六十五。<br /><br />&nbsp;&nbsp;&nbsp;&nbsp;始祖兄弟三人，保活里之后为神士懑、迪古乃，别有传。<br /><br />&nbsp;&nbsp;&nbsp;&nbsp;胡十门者，曷苏馆人也。父挞不野，事辽为太尉。胡十门善汉语，通契丹大<br /><br />&nbsp;&nbsp;&nbsp;&nbsp;小字，勇而善战。高永昌据东京，招曷苏馆人，众畏高永昌兵强，且欲归之。胡<br /><br />&nbsp;&nbsp;&nbsp;&nbsp;十门不肯从，召其族人谋曰：“吾远祖兄弟三人，同出高丽。今大圣皇帝之祖入<br /><br />&nbsp;&nbsp;&nbsp;&nbsp;女直，吾祖留高丽，自高丽归于辽。吾与皇帝皆三祖之后。皇帝受命即大位，辽<br /><br />&nbsp;&nbsp;&nbsp;&nbsp;之败亡有征，吾岂能为永昌之臣哉！”始祖兄阿古乃留高丽中，胡十门自言如此，<br /><br />&nbsp;&nbsp;&nbsp;&nbsp;盖自谓阿古乃之后云。于是率其族属部众诣撒改，乌蠢降，营于驰回山之下。永<br /><br />&nbsp;&nbsp;&nbsp;&nbsp;昌攻之，胡十门力战不能敌，奔于撒改。及攻开州，胡十门以粮饷给军。后攻保<br /><br />&nbsp;&nbsp;&nbsp;&nbsp;州，辽奖以舟师遁，胡十门邀击败之，降其士卒。赏赐甚厚，以为曷苏馆七部勃<br /><br />&nbsp;&nbsp;&nbsp;&nbsp;堇，给银牌一、木牌三。天辅二年卒。赠监门卫上将军，再赠骠骑卫上将军。<br /><br />&nbsp;&nbsp;&nbsp;&nbsp;子钩室，尝从攻显州，领四谋克军，破梁鱼务，功最，以其父所管七部为曷<br /><br />&nbsp;&nbsp;&nbsp;&nbsp;苏馆都勃堇。<br /><br />&nbsp;&nbsp;&nbsp;&nbsp;有合住者，亦称始祖兄苗裔，但不知与胡十门相去几从耳。<br /><br />&nbsp;&nbsp;&nbsp;&nbsp;合住，曷速馆里海水人也。仕辽，领辰、复二州汉人、渤海。<br /><br />&nbsp;&nbsp;&nbsp;&nbsp;子蒲速越，袭父职，再迁静江中正军节度使，佩金牌，为曷速馆女直部长。<br /><br />&nbsp;&nbsp;&nbsp;&nbsp;子余里也与胡十门同时归朝，屡以粮饷助伐高永昌及高丽、新罗。后从宗望<br /><br />&nbsp;&nbsp;&nbsp;&nbsp;伐宋，以功迁真定府路安抚使兼曹州防御使，佩金牌。授里海水世袭猛安。<br /><br />&nbsp;&nbsp;&nbsp;&nbsp;长子布辉，识女直、契丹、汉字，善骑射。年十八，宗弼选为也，从阿里、<br /><br />&nbsp;&nbsp;&nbsp;&nbsp;蒲卢浑追宋康王于明州。睿宗闻其才，召置麾下，从经略山东、河北、陕西，袭<br /><br />&nbsp;&nbsp;&nbsp;&nbsp;其父猛安，授昭勇大将军。海陵伐宋，以本猛安兵从，半道与南征万户完颜福寿<br /><br />&nbsp;&nbsp;&nbsp;&nbsp;等俱亡归，谒世宗于辽阳。<br /><br />&nbsp;&nbsp;&nbsp;&nbsp;世宗即位，除同知曷苏馆节度使事。刑部侍郎斜哥为都统，布辉副之，坐擅<br /><br />&nbsp;&nbsp;&nbsp;&nbsp;署置官吏、私用官中财物，削两阶解职。未浃旬，世宗献享山陵。兵部尚书可喜、<br /><br />&nbsp;&nbsp;&nbsp;&nbsp;昭毅大将军斡论、中都同知完颜璋等谋反，欲因上谒山陵举事。斡论与布辉亲旧，<br /><br />&nbsp;&nbsp;&nbsp;&nbsp;与之谋议，事具《可喜传》。既知事不可成，乃与可喜、璋执斡论等上变。可喜<br /><br />&nbsp;&nbsp;&nbsp;&nbsp;不肯以始谋尽首，遂并诛之，而赏布辉、璋。除布辉浚州防御使，累迁顺天军节<br /><br />&nbsp;&nbsp;&nbsp;&nbsp;度使。致仕，卒，年六十七。<br /><br />&nbsp;&nbsp;&nbsp;&nbsp;昭祖族人掴保者，从昭祖耀武于青岭、白山。还至姑里甸，昭祖得疾，寝于<br /><br />&nbsp;&nbsp;&nbsp;&nbsp;村舍，洞无门扉，乃以车轮当门为蔽，掴保卧轮下为捍御。已而贼至，刃交于轮<br /><br />&nbsp;&nbsp;&nbsp;&nbsp;辐间。掴保洞腹见膏，恐昭祖知之，乃然薪取膏以为炙，问之，以他肉对。昭祖<br /><br />&nbsp;&nbsp;&nbsp;&nbsp;心知之，遂中夜启行。<br /><br />&nbsp;&nbsp;&nbsp;&nbsp;衷，本名丑汉，中都司属司人，世祖曾孙。祖霸合布里封郓王，父悟烈官至<br /><br />&nbsp;&nbsp;&nbsp;&nbsp;特进。大定中，收充x门祗候，授代州宣锐军都指挥使。岁旱，州委祷雨于五台<br /><br />&nbsp;&nbsp;&nbsp;&nbsp;灵潭，步致其水，雨随下，人为刻石纪之。四迁引进使，兼典客署令，改尚辇局<br /><br />&nbsp;&nbsp;&nbsp;&nbsp;使。扈从北幸，赐厩马二以旌其勤。寻为夏国王李仁孝封册使，历宁海、蠡州刺<br /><br />&nbsp;&nbsp;&nbsp;&nbsp;史，入为大睦亲府丞。除顺义军节度使，陛辞，赐金币，特宠异之。移镇镇西。<br /><br />&nbsp;&nbsp;&nbsp;&nbsp;泰和六年，致仕，卒。<br /><br />&nbsp;&nbsp;&nbsp;&nbsp;衷孝悌贞谨，深悉本朝婚礼，皇族婚嫁每令衷相之。治复有能称，其在宁海、<br /><br />&nbsp;&nbsp;&nbsp;&nbsp;蠡州，平赋役无扰，民立石颂遗爱。大安初，追赠辅国上将军。<br /><br />&nbsp;&nbsp;&nbsp;&nbsp;齐，本名扫合，穆宗曾孙。父胡八鲁，宁州刺史。大定中，以族次充司属司<br /><br />&nbsp;&nbsp;&nbsp;&nbsp;将军，授同知复州军州事，累迁刑部员外郎。上谕曰：“本朝以来，未尝有内族<br /><br />&nbsp;&nbsp;&nbsp;&nbsp;为六部郎官者，以卿历职廉能，故授之。”先是，复州合厮罕关地方七百八里，<br /><br />&nbsp;&nbsp;&nbsp;&nbsp;因围猎，禁民樵捕。齐言其地肥衍，令赋民开种则公私有益。上然之，为弛禁。<br /><br />&nbsp;&nbsp;&nbsp;&nbsp;即牧民以居，田收甚利，因名其地曰合厮罕猛安。<br /><br />&nbsp;&nbsp;&nbsp;&nbsp;章宗立，改户部员外郎，出为磁州刺史，治以宽简，未尝留狱。属邑武安，<br /><br />&nbsp;&nbsp;&nbsp;&nbsp;有道士视观宇不谨，吏民为请邻郡王师者代主之。道士忿夺其利，告王私置禁铜<br /><br />&nbsp;&nbsp;&nbsp;&nbsp;器，法当徒。县令恶其为人，反坐之，具狱上。齐审其诬。又以王有德，不忍坐<br /><br />&nbsp;&nbsp;&nbsp;&nbsp;之，问同僚，无以对。齐曰：“道士同请即同居也，当准首，俱释其罪。”其宽<br /><br />&nbsp;&nbsp;&nbsp;&nbsp;明有体，皆此类也。<br /><br />&nbsp;&nbsp;&nbsp;&nbsp;磁，名郡，刺史皆朝廷遴选，郡人以前政有声如刘徽柔、程辉、高德裕皆不<br /><br />&nbsp;&nbsp;&nbsp;&nbsp;及也。河北提刑司以治状闻。明昌三年，始议置诸王傅，颇难其选，乃以齐傅衮<br /><br />&nbsp;&nbsp;&nbsp;&nbsp;王。王将至任郡，猛安迎接，齐峻却之。王怪问故，曰：“王国藩辅，猛安皆总<br /><br />&nbsp;&nbsp;&nbsp;&nbsp;戎职，于王何利焉，却之以远嫌也。”王悦服。王府家奴为不法，辄发还本猛安，<br /><br />&nbsp;&nbsp;&nbsp;&nbsp;终更无敢犯者。<br /><br />&nbsp;&nbsp;&nbsp;&nbsp;明年，授山东东、西路副统军，兼同知益都府事。有惠爱，郡人为之立碑。<br /><br />&nbsp;&nbsp;&nbsp;&nbsp;转彰化军节度使。六年，移利涉军。召见，劳尉有加。诏留守上京。承安二年，<br /><br />&nbsp;&nbsp;&nbsp;&nbsp;致仕，卒。齐明法识治体，所至有声，内族中与丞相承晖并称云。<br /><br />&nbsp;&nbsp;&nbsp;&nbsp;术鲁，宗室子。从郑王斡赛败高丽于曷懒，取亚鲁城，克宁江州，取黄龙府。<br /><br />&nbsp;&nbsp;&nbsp;&nbsp;出河店之役、达鲁古城之役、护步E冈之役皆力战有功。东京降，为本路招安副<br /><br />&nbsp;&nbsp;&nbsp;&nbsp;使。败辽兵，破同刮营。苏州汉民叛走，术鲁追复之，以功为谋克。天辅四年卒，<br /><br />&nbsp;&nbsp;&nbsp;&nbsp;年四十一。皇统中，赠镇国上将军。<br /><br />&nbsp;&nbsp;&nbsp;&nbsp;胡石改，宗室子也。从太祖攻宁江，败辽兵于达鲁古城，破辽主亲兵，皆有<br /><br />&nbsp;&nbsp;&nbsp;&nbsp;功。辽军来援济州，胡石改与其兄实古乃以兵迎击，败之。还攻济州，中流矢，<br /><br />&nbsp;&nbsp;&nbsp;&nbsp;战益力，克其城。军中称其勇。从攻春、泰州，降之，并降境内诸部族，其不降<br /><br />&nbsp;&nbsp;&nbsp;&nbsp;者皆攻拔之。辽主西走，胡石改追至中京，获其宫人、辎重凡八百两。<br /><br />&nbsp;&nbsp;&nbsp;&nbsp;有思泥古者，复以本部叛去，胡石改以兵五百追及之，获其亲属部人以还。<br /><br />&nbsp;&nbsp;&nbsp;&nbsp;德州复叛，胡石改以兵五千克其城。从娄室击败敌兵二万于归化之南，并降归化。<br /><br />&nbsp;&nbsp;&nbsp;&nbsp;从取居庸关，并燕之属县及其山谷诸屯。移失部既降，复叛去，胡石改引兵追及，<br /><br />&nbsp;&nbsp;&nbsp;&nbsp;战败之，俘获甚众。泽州诸部有逃者，皆追复之。又败叛人于临潢，诛其酋领而<br /><br />&nbsp;&nbsp;&nbsp;&nbsp;安抚其人民。<br /><br />&nbsp;&nbsp;&nbsp;&nbsp;天眷二年，迁永定军节度使，改武定军，徙汴京留守。天德三年，授世袭猛<br /><br />&nbsp;&nbsp;&nbsp;&nbsp;安。卒，年六十八。<br /><br />&nbsp;&nbsp;&nbsp;&nbsp;宗贤，本名阿鲁。太祖伐辽，从攻宁江州、临潢府。太宗监国，选侍左右，<br /><br />&nbsp;&nbsp;&nbsp;&nbsp;甚见亲信。临潢复叛，从宗望复取之。为内库都提点，再迁归德军节度使。政宽<br /><br />&nbsp;&nbsp;&nbsp;&nbsp;简，境内大治。秩满，士民数百人相率诣朝廷请留。及改武定军，百姓扶老携幼<br /><br />&nbsp;&nbsp;&nbsp;&nbsp;送数十里，悲号而去。改永定军。秉德廉访官吏，士民持盆水与镜，前拜言曰：<br /><br />&nbsp;&nbsp;&nbsp;&nbsp;“使君廉明清直类此，民实赖之。”秉德曰：“吾闻郡僚廉能如一，汝等以为如<br /><br />&nbsp;&nbsp;&nbsp;&nbsp;何？”众对曰：“公勤清俭皆法则于使君耳。”因谓宗贤曰：“人谓君善治，当<br /><br />&nbsp;&nbsp;&nbsp;&nbsp;在甲乙，果然贤使君也。”用是超迁两阶。<br /><br />&nbsp;&nbsp;&nbsp;&nbsp;天德初，授世袭谋克，驰驿召之。雄州父老相率张青绳悬明镜于公署，老幼<br /><br />&nbsp;&nbsp;&nbsp;&nbsp;填门，三日乃得去。封定国公，再除忠顺军节度使，赐以玉带。捕盗司执数人至<br /><br />&nbsp;&nbsp;&nbsp;&nbsp;府，宗贤问曰：“罪状明白否？”对曰：“狱具矣。”宗贤阅其案，谓僚佐曰：<br /><br />&nbsp;&nbsp;&nbsp;&nbsp;“吾察此辈必冤。”不数日，贼果得，人服其明。改曷懒路兵马都总管，历广宁<br /><br />&nbsp;&nbsp;&nbsp;&nbsp;尹，封广平郡王。改崇义军节度使，兼领北京宗室事。正隆例夺王爵，加金紫光<br /><br />&nbsp;&nbsp;&nbsp;&nbsp;禄大夫，改临海军。大定初，遣使召之。宗贤率诸宗室见于辽阳，除同签大宗正<br /><br />&nbsp;&nbsp;&nbsp;&nbsp;事，封景国公，致仕。起为婆速路兵马都总管，复致仕。卒。<br /><br />&nbsp;&nbsp;&nbsp;&nbsp;特进挞懒，宗室子。年十六，事太祖，未尝去左右。出河店之役，太祖欲亲<br /><br />&nbsp;&nbsp;&nbsp;&nbsp;战，挞懒控其马而止之曰：“主君何为轻敌。臣请效力。”即挺枪前，手杀七人。<br /><br />&nbsp;&nbsp;&nbsp;&nbsp;已而枪折，骑士曳而下者九人。太祖壮之曰：“诚得此辈数十，虽万众不能当也。”<br /><br />&nbsp;&nbsp;&nbsp;&nbsp;及战于达鲁古城，辽兵一千阵于营外，太祖遣挞懒往击之。挞懒冲出敌阵，大败<br /><br />&nbsp;&nbsp;&nbsp;&nbsp;其众。攻临潢府、春、泰州、中、西二京，皆有功。天辅六年，授谋克。<br /><br />&nbsp;&nbsp;&nbsp;&nbsp;天会四年，从伐宋，屡以功受赏。明年，再举至汴。宗望闻宋人会诸路援兵<br /><br />&nbsp;&nbsp;&nbsp;&nbsp;于睢阳，遣挞懒与阿里刮将兵二千往拒之。败其前锋军三万于杞县，又破三寨，<br /><br />&nbsp;&nbsp;&nbsp;&nbsp;擒宋京东路都总管胡直孺、南路都统制隋师元及其三将并直孺二子，遂取拱州，<br /><br />&nbsp;&nbsp;&nbsp;&nbsp;降宁陵。复破二万于睢阳，进取亳州。闻宋兵十万且至，会宗望益兵四千，合击，<br /><br />&nbsp;&nbsp;&nbsp;&nbsp;大败之。其卒二千，阵而立，驰之不动，即麾军去马击之，尽殪，擒其将石而<br /><br />&nbsp;&nbsp;&nbsp;&nbsp;还。帅府嘉其功，赏赉优渥。睿宗驻兵熙州，分遣诸将略地。挞懒以军五百入六<br /><br />&nbsp;&nbsp;&nbsp;&nbsp;盘山十六寨，降其官八十余，民户四千，获马二千疋。<br /><br />&nbsp;&nbsp;&nbsp;&nbsp;皇统中，累加银青光禄大夫。天德初，加特进，授世袭猛安。卒，年六十五。<br /><br />&nbsp;&nbsp;&nbsp;&nbsp;海陵迁诸陵于大房山，以挞懒尝给事太祖，命作石像，置睿陵前。<br /><br />&nbsp;&nbsp;&nbsp;&nbsp;卞，本名吾母，上京司属司人，大定二年，收充护卫，积劳授彰化军节度副<br /><br />&nbsp;&nbsp;&nbsp;&nbsp;使，入为都水监丞，累迁中都、西京路提刑使，徙知归德府、河平军节度使。王<br /><br />&nbsp;&nbsp;&nbsp;&nbsp;汝嘉奏卞前在都水监导河有劳，除北京留守。未几，改知大兴府事。时有言，尚<br /><br />&nbsp;&nbsp;&nbsp;&nbsp;书左丞夹谷衡在军不法，诏刑部问状。事下大兴府，卞辄令追摄，上以为失体，<br /><br />&nbsp;&nbsp;&nbsp;&nbsp;杖四十。久之，乞致仕，不许。拜御史大夫。先是，左司谏赤盏高门上言，御史<br /><br />&nbsp;&nbsp;&nbsp;&nbsp;大夫久阙，宪纪不振，宜选刚正疾恶之人肃清庶务。上由是用卞。前时孙铎、贾<br /><br />&nbsp;&nbsp;&nbsp;&nbsp;铉俱为尚书，铉拜参知政事，而铎再任，对贺客诵唐张在诗，有郁郁意。卞劾奏<br /><br />&nbsp;&nbsp;&nbsp;&nbsp;之，铎坐降黜。既而复申前请，遂以金吾卫上将军致仕，薨。<br /><br />&nbsp;&nbsp;&nbsp;&nbsp;膏，本名阿里刺，隶上京司属司。大定十年，以皇家近亲，收充东宫护卫。<br /><br />&nbsp;&nbsp;&nbsp;&nbsp;转十人长，授御院通进，从世宗幸上京。会皇太子守国薨，世宗以膏亲密可委，<br /><br />&nbsp;&nbsp;&nbsp;&nbsp;特命与滕王府长史台驰驿往护丧。时章宗为金源郡王，亦留中都，且命膏等保护，<br /><br />&nbsp;&nbsp;&nbsp;&nbsp;谕之曰：“郡王遭此家难，哀哭当以礼节之，饮食尤宜谨视。”世宗还都，迁符<br /><br />&nbsp;&nbsp;&nbsp;&nbsp;宝郎，除吏部郎中。<br /><br />&nbsp;&nbsp;&nbsp;&nbsp;章宗即位，坐与御史大夫唐括贡为寿，犯夜禁，夺官一阶，罢。明昌元年，<br /><br />&nbsp;&nbsp;&nbsp;&nbsp;起为同知棣州防御使事，上书历诋宰执。帝以小臣敢讥讪宰辅，杖八十，削一官，<br /><br />&nbsp;&nbsp;&nbsp;&nbsp;罢之，发还本猛安。<br /><br />&nbsp;&nbsp;&nbsp;&nbsp;明年，隆授同知宣德州事。召授武卫军副都指挥使，四迁知大兴府事，转左<br /><br />&nbsp;&nbsp;&nbsp;&nbsp;右宣徽使。承安二年，拜尚书右丞，出为泰定军节度使，移知济南府。卒。<br /><br />&nbsp;&nbsp;&nbsp;&nbsp;弈，本名三宝，隶梅坚塞吾司属司。大定七年，以近亲充东宫护卫十人长，<br /><br />&nbsp;&nbsp;&nbsp;&nbsp;转为尚厩局使。章宗即位，迁左卫副将军，累迁右副都点检，兼提点尚厩局使。<br /><br />&nbsp;&nbsp;&nbsp;&nbsp;谕旨曰：“汝非有过人才，第以久次迁授。当谨乃职，勿复有非违事，使朕闻之。”<br /><br />&nbsp;&nbsp;&nbsp;&nbsp;未几，坐厩马瘦，决三十。承安二年，改左副都点检，兼职如旧。俄授同签大睦<br /><br />&nbsp;&nbsp;&nbsp;&nbsp;亲府事，卒。<br /><br />&nbsp;&nbsp;&nbsp;&nbsp;弈为人贪鄙，数以赃败，帝爱其能治围场，故进而委信之。<br /><br />&nbsp;&nbsp;&nbsp;&nbsp;阿喜，宗室子，好学问。袭父北京路Q柏山猛安，听讼明决，人信而爱之。<br /><br />&nbsp;&nbsp;&nbsp;&nbsp;察廉能，除彰国军节度副使，改上京留守判官。提刑司奏彰国军治状，迁同知速<br /><br />&nbsp;&nbsp;&nbsp;&nbsp;频路节度事，改归德军，历海、邳二州刺史，皆兼总押军马。<br /><br />&nbsp;&nbsp;&nbsp;&nbsp;宋统领刘文谦以兵犯宿迁，阿喜逆击，破之。复破戚春、夏兴国舟兵万余人，<br /><br />&nbsp;&nbsp;&nbsp;&nbsp;斩夏兴国于阵。迁镇国上将军，再赐银币，为元帅左监军纥石列执中前锋。渡淮，<br /><br />&nbsp;&nbsp;&nbsp;&nbsp;破宝应、天长二县。师还，迁同知归德府事，改泗州防御使。丁母忧，起复。大<br /><br />&nbsp;&nbsp;&nbsp;&nbsp;安二年，改华州防御使，迁镇南军节度使。贞v二年，改知大名府，充马军都提<br /><br />&nbsp;&nbsp;&nbsp;&nbsp;控，历横海、安化军节度使，充宣差山东路左翼都提控。寻知济南府事，徙沁南<br /><br />&nbsp;&nbsp;&nbsp;&nbsp;军节度使，迁河南统军使，兼昌武军节度使，卒。<br /><br />&nbsp;&nbsp;&nbsp;&nbsp;赞曰：金诸宗室，自始祖至康宗凡八世。献祖徙居海姑水纳葛里村，再徙安<br /><br />&nbsp;&nbsp;&nbsp;&nbsp;出虎水。世祖称海姑兄弟，盖指其所居也。完颜十二部，皆以部为氏，宣宗诏宗<br /><br />&nbsp;&nbsp;&nbsp;&nbsp;室皆书姓氏，然亦有部人以部为氏，非宗室同姓者，遂不可辨矣。</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2757);">加入书签</a><a
                        href="2756.html">上一页</a>&larr;<a href="index.html">返回列表</a>&rarr;<a
                            href="2758.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2756.html"; var next_page = "2758.html"; var index_page = "index.html"; var sortid = "9"; var article_id = "43"; var chapter_id = "2757"; var articlename = "金史"; var chaptername = " 卷六十六 列传第四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>