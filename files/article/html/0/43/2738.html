<!DOCTYPE html>
<html>
<head>
<meta charset="gbk" />
<title>金史- 卷四十六 志第二十七-在线阅读-哈西文学网</title>
<meta name="keywords" content="脱脱等，金史， 卷四十六 志第二十七全文， 卷四十六 志第二十七在线阅读 哈西文学网" />
<meta name="description" content="哈西文学网提供脱脱等的金史  卷四十六 志第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/43/2738.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/43/2738.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 金史</div>
		<div class="fr"><a id="add-bookcase" href="javascript:void(0)" onClick="addbookcase(43,0);">加入书架</a>|<a id="book-vote" href="javascript:void(0)" onClick="vote(43);">投推荐票</a>|<a id="err-report" href="javascript:void(0)" onClick="report('金史出错啦!');">错误举报</a>|<a href="https://www.haxi88.com/files/article/info/0/43.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 志第二十七</h1>
            <div class="link xb">
                <a href="2737.html">上一页</a>&larr;<a href="index.html">返回列表</a>&rarr;<a
                    href="2739.html">下一页</a></div>			
            <div id="BookText">&nbsp;&nbsp;&nbsp;&nbsp;◎食货一<br /><br />&nbsp;&nbsp;&nbsp;&nbsp;国之有食货，犹人之有饮食也。人非饮食不生，国非食货不立。然燧人、庖<br /><br />&nbsp;&nbsp;&nbsp;&nbsp;牺能为饮食之道以教人，而不能使人无饮食之疾。三王能为食货之政以遗后世，<br /><br />&nbsp;&nbsp;&nbsp;&nbsp;而不能使后世无食货之弊。唯善养生者如不欲食啖，而饮食自不阙焉，故能适饥<br /><br />&nbsp;&nbsp;&nbsp;&nbsp;饱之宜，可以疾少而长寿。善裕国者初不事货殖，而食货自不乏焉，故能制丰约<br /><br />&nbsp;&nbsp;&nbsp;&nbsp;之节，可以弊少而长治。<br /><br />&nbsp;&nbsp;&nbsp;&nbsp;金于食货，其立法也周，其取民也审。太祖肇造，减辽租税，规模远矣。熙<br /><br />&nbsp;&nbsp;&nbsp;&nbsp;宗、海陵之世，风气日开，兼务远略，君臣讲求财用之制，切切然以是为先务。<br /><br />&nbsp;&nbsp;&nbsp;&nbsp;虽以世宗之贤，储积之志曷尝一日而忘之。章宗弥文Ｐ耍边费亦广，食货之<br /><br />&nbsp;&nbsp;&nbsp;&nbsp;议不容不急。宣宗南迁，国土日蹙，污池数罟，往往而然。考其立国以来，所谓<br /><br />&nbsp;&nbsp;&nbsp;&nbsp;食货之法，荦荦大者曰租税、铜钱、交钞三者而已。三者之法数变而数穷。官田<br /><br />&nbsp;&nbsp;&nbsp;&nbsp;曰租，私田曰税。租税之外算其田园屋舍车马牛羊树艺之数，及其藏镪多寡，征<br /><br />&nbsp;&nbsp;&nbsp;&nbsp;钱曰物力。物力之征，上自公卿大夫，下逮民庶，无苟免者。近臣出使外国，归<br /><br />&nbsp;&nbsp;&nbsp;&nbsp;必增物力钱，以其受馈遗也。猛安谋克户又有所谓牛头税者，宰臣有纳此税，庭<br /><br />&nbsp;&nbsp;&nbsp;&nbsp;陛间谘及其增减，则州县征求于小民盖可知矣。故物力之外又有铺马、军须、输<br /><br />&nbsp;&nbsp;&nbsp;&nbsp;庸、司吏、河夫、桑皮故纸等钱，名目琐细，不可殚述。其为户有数等，有课役<br /><br />&nbsp;&nbsp;&nbsp;&nbsp;户、不课役户、本户、杂户、正户、监户、官户、奴婢户、二税户。有司始以三<br /><br />&nbsp;&nbsp;&nbsp;&nbsp;年一籍，后变为通检，又为推排。凡户隶州县者，与隶猛安谋克，其输纳高下又<br /><br />&nbsp;&nbsp;&nbsp;&nbsp;各不同。法之初行，唯恐不密，言事者谓其厉民，即命罢之。罢之未久，会计者<br /><br />&nbsp;&nbsp;&nbsp;&nbsp;告用乏，又即举行。其罢也志以便民，而民未见德。其行也志以足用，而用不加<br /><br />&nbsp;&nbsp;&nbsp;&nbsp;饶。一时君臣节用之言不绝告诫。尝自计其国用，数亦浩瀚，若足支历年者，郡<br /><br />&nbsp;&nbsp;&nbsp;&nbsp;县稍遇岁侵，又遽不足，竟莫诘其故焉。<br /><br />&nbsp;&nbsp;&nbsp;&nbsp;至于铜钱、交钞之弊，盖有甚者。初用辽、宋旧钱，虽刘豫所铸，豫废，亦<br /><br />&nbsp;&nbsp;&nbsp;&nbsp;兼用之。正隆而降，始议鼓铸，民间铜禁甚至，铜不给用，渐兴窑冶。凡产铜地<br /><br />&nbsp;&nbsp;&nbsp;&nbsp;脉，遗吏境内访察无遣，且及外界，而民用铜器不可阙者，皆造于官而鬻之。既<br /><br />&nbsp;&nbsp;&nbsp;&nbsp;而官不胜烦，民不胜病，乃听民冶铜造器，而官为立价以售，此铜法之变也。若<br /><br />&nbsp;&nbsp;&nbsp;&nbsp;钱法之变，则鼓铸未广，敛散无方，已见壅滞。初恐官库多积，钱不及民，立法<br /><br />&nbsp;&nbsp;&nbsp;&nbsp;广布。继恐民多匿钱，乃设存留之限，开告讦之路，犯者绳以重罚，卒莫能禁。<br /><br />&nbsp;&nbsp;&nbsp;&nbsp;州县钱艰，民间自铸，私钱苦恶特甚。乃以官钱五百易其一千，其策愈下。及改<br /><br />&nbsp;&nbsp;&nbsp;&nbsp;铸大钱，所准加重，百计流通，卒莫获效。济以铁钱，铁不可用，权以交钞，钱<br /><br />&nbsp;&nbsp;&nbsp;&nbsp;重钞轻，相去悬绝，物价腾踊，钞至不行。权以银货，银弊又滋，救亦无策，遂<br /><br />&nbsp;&nbsp;&nbsp;&nbsp;罢铜钱，专用交钞、银货。然而二者之弊乃甚于钱，在官利于用大钞，而大钞出<br /><br />&nbsp;&nbsp;&nbsp;&nbsp;多，民益见轻。在私利于得小钞，而小钞入多，国亦无补。于是，禁官不得用大<br /><br />&nbsp;&nbsp;&nbsp;&nbsp;钞，已而恐民用银而不用钞，则又责民以钞纳官，以示必用。先造二十贯至百贯<br /><br />&nbsp;&nbsp;&nbsp;&nbsp;例，后造二百贯至千贯例，先后轻重不伦，民益眩惑。及不得已，则限以年数，<br /><br />&nbsp;&nbsp;&nbsp;&nbsp;限以地方，公私受纳限以分数，由是民疑日深。其间，易交钞为宝券，宝券未久<br /><br />&nbsp;&nbsp;&nbsp;&nbsp;更作通宝，准银并用。通宝未久复作宝泉，宝泉未久织绫印钞，名曰珍货。珍货<br /><br />&nbsp;&nbsp;&nbsp;&nbsp;未久复作宝会，汔无定制，而金祚讫矣。<br /><br />&nbsp;&nbsp;&nbsp;&nbsp;历观自古财聚民散，以至亡国，若鹿台、钜桥之类，不足论也。其国亡财匮，<br /><br />&nbsp;&nbsp;&nbsp;&nbsp;比比有之，而国用之屈，未有若金季之甚者。金之为政，常有恤民之志，而不能<br /><br />&nbsp;&nbsp;&nbsp;&nbsp;已苛征之令，徒有聚敛之名，而不能致富国之实。及其亡也，括粟、阑籴，一切<br /><br />&nbsp;&nbsp;&nbsp;&nbsp;掊克之政靡不为之。加赋数倍，豫借数年，或欲得钞则豫卖下年差科。高琪为相，<br /><br />&nbsp;&nbsp;&nbsp;&nbsp;议至榷油。进纳滥官，辄售空名宣敕，或欲与以五品正班。僧道入粟，始自度牒，<br /><br />&nbsp;&nbsp;&nbsp;&nbsp;终至德号、纲副威仪、寺观主席亦量其赀而鬻之。甚而丁忧鬻以求仕，监户鬻以<br /><br />&nbsp;&nbsp;&nbsp;&nbsp;从良，进士出身鬻至及第。又甚而叛臣剧盗之效顺，无金帛以备赏激，动以王爵<br /><br />&nbsp;&nbsp;&nbsp;&nbsp;固结其心，重爵不D，则以国姓赐之。名实混淆，伦法u坏，皆不暇顾，国<br /><br />&nbsp;&nbsp;&nbsp;&nbsp;欲不乱，其可得乎？迨夫宋绝岁币而不许和，贪其淮南之蓄，谋以力取，至使枢<br /><br />&nbsp;&nbsp;&nbsp;&nbsp;府武骑尽于南伐。讹可、时全之出，初志得粮，后乃尺寸无补，三军偾亡，我师<br /><br />&nbsp;&nbsp;&nbsp;&nbsp;压境，兵财俱困，无以御之。故志金之食货者，不能不为之掩卷而兴慨也。《传》<br /><br />&nbsp;&nbsp;&nbsp;&nbsp;曰：“作法于凉，其弊犹贪。作法于贪，弊将若何。”金起东海，其俗纯实，可<br /><br />&nbsp;&nbsp;&nbsp;&nbsp;与返古。初入中夏，兵威所加，民多流亡，土多旷闲，遗黎惴惴，何求不获。使<br /><br />&nbsp;&nbsp;&nbsp;&nbsp;於斯时，纵不能复井地沟洫之制，若用唐之永业、口分以制民产，仿其租庸调之<br /><br />&nbsp;&nbsp;&nbsp;&nbsp;法以足国计，何至百年之内所为经画纷纷然，与其国相终始耶！其弊在于急一时<br /><br />&nbsp;&nbsp;&nbsp;&nbsp;之利，踵久坏之法，及其中叶，鄙辽俭朴，袭宋繁缛之文；惩宋宽柔，加辽操切<br /><br />&nbsp;&nbsp;&nbsp;&nbsp;之政。是弃二国之所长，而并用其所短也。繁褥胜必至于伤财，操切胜必至于害<br /><br />&nbsp;&nbsp;&nbsp;&nbsp;民，讫金之世，国用易匮，民心易离，岂不由是欤？作法不慎厥初，变法以救其<br /><br />&nbsp;&nbsp;&nbsp;&nbsp;弊，只益甚焉耳。其他盐策、酒曲、常平、和籴、茶税、征商、榷场等法，大概<br /><br />&nbsp;&nbsp;&nbsp;&nbsp;多宋旧人之所建明，息耗无定，变易靡恒，视钱钞何异？田制、水利、区田之目，<br /><br />&nbsp;&nbsp;&nbsp;&nbsp;或骤行随辍，或屡试无效，或熟议未行，咸著无篇，以备一代之制云。<br /><br />&nbsp;&nbsp;&nbsp;&nbsp;○户口<br /><br />&nbsp;&nbsp;&nbsp;&nbsp;金制，男女二岁以下为黄，十五以下为小，十六为中，十七为丁，六十为老，<br /><br />&nbsp;&nbsp;&nbsp;&nbsp;无夫为寡妻妾，诸笃废疾不为丁。户主推其长充，内有物力者为课役户，无者为<br /><br />&nbsp;&nbsp;&nbsp;&nbsp;不课设户。令民以五家为保。泰和六年，上以旧定保伍法，有司灭裂不行，其令<br /><br />&nbsp;&nbsp;&nbsp;&nbsp;结保，有匿奸细、盗贼者连坐。宰臣谓旧以五家为保，恐人易为计构而难觉察，<br /><br />&nbsp;&nbsp;&nbsp;&nbsp;遂令从唐制，五家为邻、五邻为保，以相检察。京府州县郭下则置坊正，村社则<br /><br />&nbsp;&nbsp;&nbsp;&nbsp;随户众寡为乡置里正，以按比户口，催督赋役，劝课农桑。村社三百户以上则设<br /><br />&nbsp;&nbsp;&nbsp;&nbsp;主首四人，二百户以上三人，五十户以上二人，以下一人，以佐里正禁察非违。<br /><br />&nbsp;&nbsp;&nbsp;&nbsp;置壮丁，以佐主首巡警盗贼。猛安谋克部村寨，五十户以上设寨使一人，掌同主<br /><br />&nbsp;&nbsp;&nbsp;&nbsp;首。寺观则设纲首。凡坊正、里正，以其户十分内取三分，富民均出顾钱，募强<br /><br />&nbsp;&nbsp;&nbsp;&nbsp;干有抵保者充，人不得过百贯，役不得过一年。（大定二十九年，章宗尝欲罢坊、<br /><br />&nbsp;&nbsp;&nbsp;&nbsp;里正，复以主首远，入城应代，妨农不便，乃以有物力谨愿者二年一更代。）凡<br /><br />&nbsp;&nbsp;&nbsp;&nbsp;户口计帐，三年一籍。自正月初，州县以里正、主首，猛安谋克则以寨使，诣编<br /><br />&nbsp;&nbsp;&nbsp;&nbsp;户家责手实，具男女老幼年与姓名，生者增之，死者除之。正月二十日以实数报<br /><br />&nbsp;&nbsp;&nbsp;&nbsp;县，二月二十日申州，以十日内达上司，无远近皆以四月二十日到部呈省。凡汉<br /><br />&nbsp;&nbsp;&nbsp;&nbsp;人、渤海人不得充猛安谋克户。猛安谋克之奴婢免为良者，止隶本部为正户。凡<br /><br />&nbsp;&nbsp;&nbsp;&nbsp;没入官良人，隶宫籍监为监户，没入官奴婢，隶太府监为官户。<br /><br />&nbsp;&nbsp;&nbsp;&nbsp;当收国二年时，法制未定，兵革未息，贫民多依权右为苟安，多隐蔽为奴婢<br /><br />&nbsp;&nbsp;&nbsp;&nbsp;者。太祖下诏曰：“比以岁凶民饥，多附豪族，因陷为奴隶。及有犯法，征偿莫<br /><br />&nbsp;&nbsp;&nbsp;&nbsp;办，折身为奴。或私约立限，以人对赎，过期则以为奴者。并听以两人赎一为良，<br /><br />&nbsp;&nbsp;&nbsp;&nbsp;元约以一人赎者从便。”天辅五年，以境土既拓，而旧部多瘠卤，将移其民于泰<br /><br />&nbsp;&nbsp;&nbsp;&nbsp;州，乃遣皇弟昱及族子宗雄按视其地。昱等苴其土以进，言可种植，遂摘诸猛安<br /><br />&nbsp;&nbsp;&nbsp;&nbsp;谋克中民户万余，使宗人婆卢火统之，屯种于泰州。婆庐火旧居阿注浒水（又作<br /><br />&nbsp;&nbsp;&nbsp;&nbsp;按出虎），至是迁焉。其居宁江州者，遣拾得、查端、阿里徒欢、奚挞罕等四谋<br /><br />&nbsp;&nbsp;&nbsp;&nbsp;克，挈家属耕具，徙于泰州，仍赐婆卢火耕牛五十。天辅六年，既定山西诸州，<br /><br />&nbsp;&nbsp;&nbsp;&nbsp;以上京为内地，则移其民实之。又命耶律佛顶以兵护送诸降人于浑河路，以皇弟<br /><br />&nbsp;&nbsp;&nbsp;&nbsp;昂监之，命从便以居。七年，以山西诸部族近西北二边，且辽主未获，恐阴相结<br /><br />&nbsp;&nbsp;&nbsp;&nbsp;诱，复命皇弟昂与孛堇稍喝等以兵四千护送，处之岭东，惟西京民安堵如故，且<br /><br />&nbsp;&nbsp;&nbsp;&nbsp;命昂镇守上京路。既而，上闻昂已过上京，而降人复苦其侵扰多叛亡者，遂命孛<br /><br />&nbsp;&nbsp;&nbsp;&nbsp;堇出里底往戒谕之，比至，而诸部已叛去。又以猛安详稳留住所领归附之民还东<br /><br />&nbsp;&nbsp;&nbsp;&nbsp;京，命有司常抚慰，且贷一岁之粮，其亲属被虏者皆令聚居。及七年取燕京路，<br /><br />&nbsp;&nbsp;&nbsp;&nbsp;二月，尽徙六州氏族富强工技之民于内地。太宗天会元年，以旧徙润、隰等四州<br /><br />&nbsp;&nbsp;&nbsp;&nbsp;之民于沈州之境，以新迁之户艰苦不能自存，诏曰：“比闻民乏食至鬻子者，听<br /><br />&nbsp;&nbsp;&nbsp;&nbsp;以丁力等者赎之。”又诏孛堇阿实赉曰：“先皇帝以同姓之人昔有自鬻及典质其<br /><br />&nbsp;&nbsp;&nbsp;&nbsp;身者，命官为赎。今闻尚有未复者，其悉阅赎之。”又命以官粟赎上京路新迁置<br /><br />&nbsp;&nbsp;&nbsp;&nbsp;宁江州户口贫而卖身者，六百余人。二年，民有自鬻为奴者，诏以丁力等者易之。<br /><br />&nbsp;&nbsp;&nbsp;&nbsp;三年，禁内外官及宗室毋得私役百姓，权势家不得买贫民为奴，其胁买者一人偿<br /><br />&nbsp;&nbsp;&nbsp;&nbsp;十五人，诈买者一人偿二人，罪皆杖百。七年，诏兵兴以来，良人被略为驱者，<br /><br />&nbsp;&nbsp;&nbsp;&nbsp;听其父母妻子赎之。熙宗皇统四年诏陕西、蒲、解、汝、蔡等州岁饥，百姓流落<br /><br />&nbsp;&nbsp;&nbsp;&nbsp;典雇为驱者，官以绢赎为良，丁男三匹，妇人幼小二匹。<br /><br />&nbsp;&nbsp;&nbsp;&nbsp;世宗大定二年，诏免二税户为民。初，辽人佞佛尤甚，多以良民赐诸寺，分<br /><br />&nbsp;&nbsp;&nbsp;&nbsp;其税一半输官，一半输寺，故谓之二税户。辽亡，僧多匿其实，抑为贱，有援左<br /><br />&nbsp;&nbsp;&nbsp;&nbsp;证以告者，有司各执以闻，上素知其事，故特免之。十七年五月，省奏：“咸平<br /><br />&nbsp;&nbsp;&nbsp;&nbsp;府路一千六百余户，自陈皆长白山星显、禅春河女直人，辽时签为猎户，移居于<br /><br />&nbsp;&nbsp;&nbsp;&nbsp;此，号移典部，遂附契丹籍。本朝义兵之兴，首诣军降，仍居本部，今乞厘正。”<br /><br />&nbsp;&nbsp;&nbsp;&nbsp;诏从之。二十年，以上京路女直人户，规避物力，自卖其奴婢，致耕田者少，遂<br /><br />&nbsp;&nbsp;&nbsp;&nbsp;以贫乏，诏定制禁之。又谓宰臣曰：“猛安谋克人户，兄弟亲属若各随所分土，<br /><br />&nbsp;&nbsp;&nbsp;&nbsp;与汉人错居，每四五十户结为保聚，农作时令相助济，此亦劝相之道也。”二十<br /><br />&nbsp;&nbsp;&nbsp;&nbsp;一年六月，徙银山侧民于临潢。又命避役之户举家逃于他所者，元贯及所寓司县<br /><br />&nbsp;&nbsp;&nbsp;&nbsp;官同罪，为定制。二十三年，定制，女直奴婢如有得力，本主许令婚娉者，须取<br /><br />&nbsp;&nbsp;&nbsp;&nbsp;问房亲及村老给据，方许娉於良人。是年八月，奏猛安谋克户口、垦地、牛具之<br /><br />&nbsp;&nbsp;&nbsp;&nbsp;数。猛安二百二，谋克千八百七十八，户六十一万五千六百二十四，口六百一十<br /><br />&nbsp;&nbsp;&nbsp;&nbsp;五万八千六百三十六，（内正口四百八十一万二千六百六十九，奴婢口一百三十<br /><br />&nbsp;&nbsp;&nbsp;&nbsp;四万五千九百六十七。）垦田一百六十九万三百八十顷有奇，牛具三十八万四千<br /><br />&nbsp;&nbsp;&nbsp;&nbsp;七百七十一。在都宗室将军司，户一百七十，口二万八千七百九十，（内正口九<br /><br />&nbsp;&nbsp;&nbsp;&nbsp;百八十二，奴婢口二万七千八百八。）垦田三千六百八十三顷七十五亩，牛具三<br /><br />&nbsp;&nbsp;&nbsp;&nbsp;百四。迭剌、唐西二部五s，户五千五百八十五，口十三万七千五百四十四，（<br /><br />&nbsp;&nbsp;&nbsp;&nbsp;内正口十一万九千四百六十三，奴婢口一万八千八十一。）垦田万六千二十四顷<br /><br />&nbsp;&nbsp;&nbsp;&nbsp;一十七亩，牛具五千六十六。二十五年，命宰臣禁有禄人一子、及农民避课役，<br /><br />&nbsp;&nbsp;&nbsp;&nbsp;为僧道者。大定初，天下户才三百余万，至二十七年天下户六百七十八万九千四<br /><br />&nbsp;&nbsp;&nbsp;&nbsp;百四十九，口四千四百七十万五千八十六。<br /><br />&nbsp;&nbsp;&nbsp;&nbsp;章宗大定二十九年十一月，上封事者言，乞放二税户为良。省臣欲取公牒可<br /><br />&nbsp;&nbsp;&nbsp;&nbsp;凭者为准，参知政事移剌履谓：“凭验真伪难明，凡契丹奴婢今后所生者悉为良，<br /><br />&nbsp;&nbsp;&nbsp;&nbsp;见有者则不得典卖，如此则三十年后奴皆为良，而民且不病焉。”上以履言未当，<br /><br />&nbsp;&nbsp;&nbsp;&nbsp;令再议。省奏谓不拘括则讼终不绝，遂遣大兴府治中乌古孙仲和、侍御史范楫分<br /><br />&nbsp;&nbsp;&nbsp;&nbsp;括北京路及中都路二税户，凡无凭验，其主自言之者及因通检而知之者，其税半<br /><br />&nbsp;&nbsp;&nbsp;&nbsp;输官，半输主，而有凭验者悉放为良。明昌元年正月，上封事者言：“自古以农<br /><br />&nbsp;&nbsp;&nbsp;&nbsp;桑为本，今商贾之外又有佛、老与他游食，浮费百倍。农岁不登，流殍相望，此<br /><br />&nbsp;&nbsp;&nbsp;&nbsp;末作伤农者多故也。”上乃下令，禁自披剃为僧、道者。是岁，奏天下户六百九<br /><br />&nbsp;&nbsp;&nbsp;&nbsp;十三万九千，口四千五百四十四万七千九百，而粟止五千二百二十六万一千余石，<br /><br />&nbsp;&nbsp;&nbsp;&nbsp;除官兵二年之费，余验口计之，口月食五斗，可为四十四日之食。上曰：“蓄积<br /><br />&nbsp;&nbsp;&nbsp;&nbsp;不多，是力农者少故也。其集百官，议所以使民务本广储之道，以闻。”六月，<br /><br />&nbsp;&nbsp;&nbsp;&nbsp;奏北京等路所免二税户，凡一千七百余户，万三千九百余口，此后为良为驱，皆<br /><br />&nbsp;&nbsp;&nbsp;&nbsp;从已断为定。明昌六年二月，上谓宰臣曰：“凡言女直进士，不须称女直字。卿<br /><br />&nbsp;&nbsp;&nbsp;&nbsp;等误作回避女直、契丹语，非也。今如分别户民，则女直言本户，汉户及契丹，<br /><br />&nbsp;&nbsp;&nbsp;&nbsp;余谓之杂户。”明昌六年十二月，奏天下女直、契丹、汉户七百二十二万三千四<br /><br />&nbsp;&nbsp;&nbsp;&nbsp;百，口四千八百四十九万四百，物力钱二百六十万四千七百四十二贯。泰和七年<br /><br />&nbsp;&nbsp;&nbsp;&nbsp;六月，敕，中物力户，有役则多逃避，有司令以次户代之，事毕则复业，以致大<br /><br />&nbsp;&nbsp;&nbsp;&nbsp;损不逃之户。令省臣详议。宰臣奏：“旧制太轻。”遂命课役全户逃者徒二年，<br /><br />&nbsp;&nbsp;&nbsp;&nbsp;赏告者钱五万。先逃者以百日内自首，免罪。如实销乏者，内从御史台，外从按<br /><br />&nbsp;&nbsp;&nbsp;&nbsp;察司，体究免之。十二月，奏天下户七百六十八万四千四百三十八，口四千五百<br /><br />&nbsp;&nbsp;&nbsp;&nbsp;八十一万六千七十九。（户增于大定二十七年一百六十二万三千七百一十五，口<br /><br />&nbsp;&nbsp;&nbsp;&nbsp;增八百八十二万七千六十五）。此金版籍之极盛也。<br /><br />&nbsp;&nbsp;&nbsp;&nbsp;及卫绍王之时，军旅不息，宣宗立而南迁，死徙之余，所在为虚矣。户口日<br /><br />&nbsp;&nbsp;&nbsp;&nbsp;耗，军费日急，赋敛繁重，皆仰给于河南，民不堪命，率弃庐田，相继亡去。及<br /><br />&nbsp;&nbsp;&nbsp;&nbsp;屡降诏招复业者，免其岁之租，然以国用乏竭，逃者之租皆令居者代出，以故多<br /><br />&nbsp;&nbsp;&nbsp;&nbsp;不敢还。兴定元年十二月，宣宗欲悬赏募人捕亡户，而复虑骚动，遂命依已降诏<br /><br />&nbsp;&nbsp;&nbsp;&nbsp;书，已免债逋，更招一月，违而不来者然后捕获治罪，而以所遗地赐人。四年，<br /><br />&nbsp;&nbsp;&nbsp;&nbsp;省臣奏：“河南以岁饥而赋役不息，所亡户令有司招之，至明年三月不复业者，<br /><br />&nbsp;&nbsp;&nbsp;&nbsp;论如律。”时河嘉疆，烽@屡警，故集庆军节度使温迪罕达言：“亳州户旧六<br /><br />&nbsp;&nbsp;&nbsp;&nbsp;万，自南迁以来，不胜调发，相继逃去，所存者曾无十一，砀山下邑，野无居民<br /><br />&nbsp;&nbsp;&nbsp;&nbsp;矣！”<br /><br />&nbsp;&nbsp;&nbsp;&nbsp;○通检推排<br /><br />&nbsp;&nbsp;&nbsp;&nbsp;通检，即《周礼》大司徒三年一大比，各登其乡之众寡、六畜、车辇，辨物<br /><br />&nbsp;&nbsp;&nbsp;&nbsp;行征之制也。金自国初占籍之后，至大定四年，承正隆师旅之余，民之贫富变更，<br /><br />&nbsp;&nbsp;&nbsp;&nbsp;赋役不均，世宗下诏曰：“粤自国初，有司常行大比，于今四十年矣。正隆时，<br /><br />&nbsp;&nbsp;&nbsp;&nbsp;兵役并兴，调发无度，富者今贫不能自存，版籍所无者今为富室而犹幸免。是用<br /><br />&nbsp;&nbsp;&nbsp;&nbsp;遣信臣泰宁军节度使张弘信等十三人，分路通检天下物力而差定之，以革前弊，<br /><br />&nbsp;&nbsp;&nbsp;&nbsp;俾元元无不均之叹，以称朕意。凡规措条理，命尚书省画一以行。”又命：“凡<br /><br />&nbsp;&nbsp;&nbsp;&nbsp;监户事产，除官所拨赐之外，余凡置到百姓有税田宅。皆在通检之数。”时诸使<br /><br />&nbsp;&nbsp;&nbsp;&nbsp;往往以苛酷多得物力为功，弘信检山东州县尤为酷暴，棣州防御使完颜永元面责<br /><br />&nbsp;&nbsp;&nbsp;&nbsp;之曰：“朝廷以正隆后差调不均，故命使者均之。今乃残暴，妄加民产业数倍，<br /><br />&nbsp;&nbsp;&nbsp;&nbsp;一有来申诉者，则血肉淋离，甚者即殒杖下，此何理也？”弘信不能对，故惟棣<br /><br />&nbsp;&nbsp;&nbsp;&nbsp;州稍平。五年，有司奏诸路通检不均，诏再以户口多寡、贫富轻重，适中定之。<br /><br />&nbsp;&nbsp;&nbsp;&nbsp;既而，又定通检地土等第税法。十五年九月，上以天下物力，自通检以来十余年，<br /><br />&nbsp;&nbsp;&nbsp;&nbsp;贫富变易，赋调轻重不均，遣济南尹梁肃等二十六人，分路推排。<br /><br />&nbsp;&nbsp;&nbsp;&nbsp;二十年四月，上谓宰臣曰：“猛安谋克户，富贫差发不均，皆自谋克内科之，<br /><br />&nbsp;&nbsp;&nbsp;&nbsp;暗者惟胥吏之言是从，轻重不一。自窝斡叛后，贫富反复，今当籍其夹户，推其<br /><br />&nbsp;&nbsp;&nbsp;&nbsp;家赀，傥有军役庶可均也。”诏集百官议，右丞相克宁、平章政事安礼，枢密副<br /><br />&nbsp;&nbsp;&nbsp;&nbsp;使宗尹言：“女直人除猛安谋克仆从差使，余无差役。今不推奴婢孳畜、地土数<br /><br />&nbsp;&nbsp;&nbsp;&nbsp;目，止验产业科差为便。”左丞相守道等言：“止验财产，多寡分为四等，置籍<br /><br />&nbsp;&nbsp;&nbsp;&nbsp;以科差，庶得均也。”左丞通、右丞道、都点检襄言：“括其奴婢之数，则贫富<br /><br />&nbsp;&nbsp;&nbsp;&nbsp;自见，缓急有事科差，与一例科差者不同。请俟农隙，拘括地土牛具之数，各以<br /><br />&nbsp;&nbsp;&nbsp;&nbsp;所见上闻。”上曰：“一谋克户之贫富，谋克岂不知。一猛安所领八谋克，一例<br /><br />&nbsp;&nbsp;&nbsp;&nbsp;科差。设如一谋无内，有奴婢二三百口者，有奴婢一二人者，科差与同，岂得平<br /><br />&nbsp;&nbsp;&nbsp;&nbsp;均。正隆兴兵时，朕之奴婢万数，孳畜数千，而不差一人一马，岂可谓平。朕于<br /><br />&nbsp;&nbsp;&nbsp;&nbsp;庶事未尝专行，与卿谋之。往年散置契丹户，安礼极言恐扰动，朕决行之，果得<br /><br />&nbsp;&nbsp;&nbsp;&nbsp;安业。安礼虽尽忠，未审长策。其从左丞通等所见，拘括推排之。”十二月，上<br /><br />&nbsp;&nbsp;&nbsp;&nbsp;谓宰臣曰：“猛安谋克多新强旧弱，差役不均，其令推排，当自中都路始。”至<br /><br />&nbsp;&nbsp;&nbsp;&nbsp;二十二年八月，始诏令集耆老，推贫富，验土地牛具奴婢之数，分为上中下三等。<br /><br />&nbsp;&nbsp;&nbsp;&nbsp;以同知大兴府事完颜乌里也先推中都路，续遣户部主事按带等十四人与外官同分<br /><br />&nbsp;&nbsp;&nbsp;&nbsp;路推排。<br /><br />&nbsp;&nbsp;&nbsp;&nbsp;九月，诏：“毋令富者匿隐畜产，贫户或有不敢养马者。昔海陵时，拘括马<br /><br />&nbsp;&nbsp;&nbsp;&nbsp;畜，绝无等级，富者幸免，贫者尽拘入官，大为不均。今并核实贫富造籍，有急<br /><br />&nbsp;&nbsp;&nbsp;&nbsp;即按籍取之，庶几无不均之弊。”张汝弼、梁肃奏：“天下民户通检既定，设有<br /><br />&nbsp;&nbsp;&nbsp;&nbsp;产物移易，自应随业输纳。至于浮财，须有增耗，贫者自贫，富者自富，似不必<br /><br />&nbsp;&nbsp;&nbsp;&nbsp;屡推排也。”上曰：“宰执家多有新富者，故皆不愿也。”肃对曰：“如臣者，<br /><br />&nbsp;&nbsp;&nbsp;&nbsp;能推排中都物力。臣以尝为南使，先自添物力钱至六十余贯，视其他奉使无如臣<br /><br />&nbsp;&nbsp;&nbsp;&nbsp;多者。但小民无知，法出奸生，数动摇则易骇。如唐、宋及辽时，或三二十年不<br /><br />&nbsp;&nbsp;&nbsp;&nbsp;测通比则有之。频岁推排，似为难尔。”二十六年，复以李晏等分路推排。二十<br /><br />&nbsp;&nbsp;&nbsp;&nbsp;七年，奏晏等所定物力之数。上曰：“朕以元推天下物力钱三百五万余贯，除三<br /><br />&nbsp;&nbsp;&nbsp;&nbsp;百万贯外，令减五万余贯。今减不及数，复续收二万余贯，即是实二万贯尔，而<br /><br />&nbsp;&nbsp;&nbsp;&nbsp;曰续收，何也？”对曰：“此谓旧脱漏而今首出者，及民地旧无力耕种，而今耕<br /><br />&nbsp;&nbsp;&nbsp;&nbsp;种者也。”上曰：“通检旧数，止于视其营运息耗，与房地多寡，而加减之。彼<br /><br />&nbsp;&nbsp;&nbsp;&nbsp;人卖地，此人买之，皆旧数也。至如营运。此强则彼弱，强者增之，弱者减之而<br /><br />&nbsp;&nbsp;&nbsp;&nbsp;已。且物力之数盖是定差役之法，其大数不在多寡也。朕恐实有营运富家所当出<br /><br />&nbsp;&nbsp;&nbsp;&nbsp;者，反分与贫者尔。”<br /><br />&nbsp;&nbsp;&nbsp;&nbsp;章宗大定二十九年六月，命为国信使之副者，免增物力。又命农民如有积粟，<br /><br />&nbsp;&nbsp;&nbsp;&nbsp;毋充物力，钱a之郡，所纳钱货则许折粟帛。九月，以曹州河溢，遣马百禄等推<br /><br />&nbsp;&nbsp;&nbsp;&nbsp;排遭垫溺州县之贫乏者。明昌元年四月，刑部郎中路伯达等言：“民地已纳税，<br /><br />&nbsp;&nbsp;&nbsp;&nbsp;又通定物力，比之浮财所出差役，是为重并也。”遂详酌民地定物力，减十之二。<br /><br />&nbsp;&nbsp;&nbsp;&nbsp;尚书户部言，中都等路被水，诏委官推排，比旧减钱五千六百余贯。明昌三年八<br /><br />&nbsp;&nbsp;&nbsp;&nbsp;月，敕尚书省：“百姓当丰稔之时不务积贮，一遇凶俭辄有阻饥，何法可使民重<br /><br />&nbsp;&nbsp;&nbsp;&nbsp;谷而多积也。”宰臣对曰：“二十九年，已诏农民能积粟免充物力。明昌初，命<br /><br />&nbsp;&nbsp;&nbsp;&nbsp;民之物力与地土通推者，亦减十分之二，此固其术也。”承安元年，尚书省奏：<br /><br />&nbsp;&nbsp;&nbsp;&nbsp;“是年九月当推排，以有故不克。”诏以冬已深，比事毕恐妨农作，乃权止之。<br /><br />&nbsp;&nbsp;&nbsp;&nbsp;二年冬十月，敕令议通检，宰臣奏曰：“大定二十七年通检后，距今已十年，旧<br /><br />&nbsp;&nbsp;&nbsp;&nbsp;户贫弱者众，傥迟更定，恐致流亡。”遂定制，已典卖物业，止随物推收，析户<br /><br />&nbsp;&nbsp;&nbsp;&nbsp;异居者许令别籍，户绝及困弱者减免，新强者详审增之，止当从实，不必敷足元<br /><br />&nbsp;&nbsp;&nbsp;&nbsp;数。边城被寇之地，皆不必推排。于是，令吏部尚书贾执刚、吏部侍郎高汝砺先<br /><br />&nbsp;&nbsp;&nbsp;&nbsp;推排在都两警巡院，示为诸路法。每路差官一员，命提刑司官一员副之。三年九<br /><br />&nbsp;&nbsp;&nbsp;&nbsp;月，奏十三路籍定推排物力钱二百五十八万六千七百二贯四百九十文，旧额三百<br /><br />&nbsp;&nbsp;&nbsp;&nbsp;二万二千七百十八贯九百二十二文，以贫乏除免六十三万八千一百一十一贯。除<br /><br />&nbsp;&nbsp;&nbsp;&nbsp;上京，北京、西京路无新强增者，余路计收二十万二千九十五贯。泰和二年闰十<br /><br />&nbsp;&nbsp;&nbsp;&nbsp;二月，上以推排时，既问人户浮财物力，而又勘当比次，期迫事繁，难得其实，<br /><br />&nbsp;&nbsp;&nbsp;&nbsp;敕尚书省，定人户物力随时推收法，令自今典卖事产者随业推收，别置标簿，临<br /><br />&nbsp;&nbsp;&nbsp;&nbsp;时止拘浮财物力以增减之。泰和四年十二月，上以职官仕于远方，其家物力有应<br /><br />&nbsp;&nbsp;&nbsp;&nbsp;除而不除者，遂定典卖实业逐时推收，若无浮财营运，应除免者，令本家陈告，<br /><br />&nbsp;&nbsp;&nbsp;&nbsp;集坊村人户推唱，验实免之。造籍后如无人告，一月内以本官文牒推唱，定标附<br /><br />&nbsp;&nbsp;&nbsp;&nbsp;于籍。五年，以西京、北京边地常罹兵荒，遣使推排之。旧大定二十六年所定三<br /><br />&nbsp;&nbsp;&nbsp;&nbsp;十五万三千余贯，遂减为二十八万七千余贯。五年六月，签南京按察司事李革言：<br /><br />&nbsp;&nbsp;&nbsp;&nbsp;“近制，令人户推收物力，置簿标题，至通推时，止增新强，销旧弱，庶得其实。<br /><br />&nbsp;&nbsp;&nbsp;&nbsp;今有司奉行灭裂，恐临时冗并，卒难详审，可定期限，立罪以督之。”遂令自今<br /><br />&nbsp;&nbsp;&nbsp;&nbsp;年十一月一日，令人户告诣推收标附，至次年二月一日毕，违期不言者坐罪。且<br /><br />&nbsp;&nbsp;&nbsp;&nbsp;令诸处税务，具税讫房地，每半月具数申报所属，违者坐以怠慢轻事之罪。仍敕<br /><br />&nbsp;&nbsp;&nbsp;&nbsp;物力既随业，通推时止令定浮财。八年九月，以吏部尚书贾守谦、知济南府事蒲<br /><br />&nbsp;&nbsp;&nbsp;&nbsp;察张家奴、莒州刺史完颜百嘉、南京路转运使宋元吉等十三员，分路同本路按察<br /><br />&nbsp;&nbsp;&nbsp;&nbsp;司官一员，推排诸路。上召至香阁，亲谕之曰：“朕选卿等随路推排，除推收外，<br /><br />&nbsp;&nbsp;&nbsp;&nbsp;其新强消乏户，虽集众推唱，然消乏者勿销不尽，如一户物力元三百贯，今蠲免<br /><br />&nbsp;&nbsp;&nbsp;&nbsp;二百五十贯犹有未当者。新强勿添尽，量存其力，如一户可添三百贯，而止添二<br /><br />&nbsp;&nbsp;&nbsp;&nbsp;百贯之类。卿等各宜尽心，一推之后十年利害所关，苟不副所任，罪当不轻也。”</div>
            <div class="link">
                <a id="err-report" href="javascript:void(0)" onClick="report('金史出错啦!');">
                    错误举报</a><a id="add-bookcase" href="javascript:void(0)" onClick="addbookcase(43,2738);">加入书签</a><a
                        href="2737.html">上一页</a>&larr;<a href="index.html">返回列表</a>&rarr;<a
                            href="2739.html">下一页</a><a id="book-vote" href="javascript:void(0)" onClick="vote(43);">投推荐票</a><a
                                id="err-report" href="javascript:void(0)" onClick="report('金史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2737.html"; var next_page = "2739.html"; var index_page = "index.html"; var sortid = "9"; var article_id = "43"; var chapter_id = "2738"; var articlename = "金史"; var chaptername = " 卷四十六 志第二十七"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>