<!DOCTYPE html>
<html>
<head>
<meta charset="gbk" />
<title>陈书- 卷二十四 列传第十八-在线阅读-哈西文学网</title>
<meta name="keywords" content="姚思廉，陈书， 卷二十四 列传第十八全文， 卷二十四 列传第十八在线阅读 哈西文学网" />
<meta name="description" content="哈西文学网提供姚思廉的陈书  卷二十四 列传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1938.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1938.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 列传第十八</h1>
            <div class="link xb">
                <a href="1937.html">上一页</a>&larr;<a href="index.html">返回列表</a>&rarr;<a
                    href="1939.html">下一页</a></div>			
            <div id="BookText">&nbsp;&nbsp;&nbsp;&nbsp;◎周弘正弟弘直弘直子确袁宪<br /><br />&nbsp;&nbsp;&nbsp;&nbsp;周弘正，字思行，汝南安城人，晋光禄大夫之九世孙也。祖J，齐中书侍郎，<br /><br />&nbsp;&nbsp;&nbsp;&nbsp;领著作。父宝始，梁司徒祭酒。弘正幼孤，及弟弘让、弘直，俱为伯父侍中护军舍<br /><br />&nbsp;&nbsp;&nbsp;&nbsp;所养。年十岁，通《老子》、《周易》，舍每与谈论，辄异之，曰：“观汝神情颖<br /><br />&nbsp;&nbsp;&nbsp;&nbsp;晤，清理警发，后世知名，当出吾右。”河东裴子野深相赏纳，请以女妻之。十五，<br /><br />&nbsp;&nbsp;&nbsp;&nbsp;召补国子生，仍于国学讲《周易》，诸生传习其义。以季春入学，孟冬应举，学司<br /><br />&nbsp;&nbsp;&nbsp;&nbsp;以其日浅，弗之许焉。博士到洽议曰：“周郎年未弱冠，便自讲一经，虽曰诸生，<br /><br />&nbsp;&nbsp;&nbsp;&nbsp;实堪师表，无俟策试。”起家梁太学博士。晋安王为丹阳尹，引为主簿。出为邺令，<br /><br />&nbsp;&nbsp;&nbsp;&nbsp;丁母忧去职。服阕，历曲阿、安吉令。普通中，初置司文义郎，直寿光省，以弘正<br /><br />&nbsp;&nbsp;&nbsp;&nbsp;为司义侍郎。<br /><br />&nbsp;&nbsp;&nbsp;&nbsp;中大通三年，梁昭明太子薨，其嗣华容公不得立，乃以晋安王为皇太子，弘正<br /><br />&nbsp;&nbsp;&nbsp;&nbsp;乃奏记曰：<br /><br />&nbsp;&nbsp;&nbsp;&nbsp;窃闻智之象，起于羲、轩爻画，揖让之源，生于尧、舜禅受，其来尚矣，可<br /><br />&nbsp;&nbsp;&nbsp;&nbsp;得而详焉。夫以庙堂、汾水，殊途而同归，稷、契、巢、许，异名而一贯，出者称<br /><br />&nbsp;&nbsp;&nbsp;&nbsp;为元首，处者谓之外臣，莫不内外相资，表里成治，斯盖万代同规，百王不易者也。<br /><br />&nbsp;&nbsp;&nbsp;&nbsp;暨于三王之世，浸以陵夷，各亲其亲，各子其子。乃至七国争雄，刘项竞逐，皇汉<br /><br />&nbsp;&nbsp;&nbsp;&nbsp;扇其俗，有晋扬其波，谦让之道废，多历年所矣。夫文质递变，浇淳相革，还朴反<br /><br />&nbsp;&nbsp;&nbsp;&nbsp;古，今也其时。<br /><br />&nbsp;&nbsp;&nbsp;&nbsp;伏惟明大王殿下，天挺将圣，聪明神武，百辟冠冕，四海归仁。是以皇上发德<br /><br />&nbsp;&nbsp;&nbsp;&nbsp;音，下明诏，以大王为国之储副，乃天下之本焉。虽复夏启、周诵，汉储、魏两，<br /><br />&nbsp;&nbsp;&nbsp;&nbsp;此数君者，安足为大王道哉。意者愿闻殿下抗目夷上仁之义，执子臧大贤之节，逃<br /><br />&nbsp;&nbsp;&nbsp;&nbsp;玉舆而弗乘，弃万乘如脱屣，庶改浇竞之俗，以大吴国之风。古有其人，今闻其语，<br /><br />&nbsp;&nbsp;&nbsp;&nbsp;能行之者，非殿下而谁？能使无为之化，复兴于邃古，让王之道，不坠于来叶，岂<br /><br />&nbsp;&nbsp;&nbsp;&nbsp;不盛欤！岂不盛欤！<br /><br />&nbsp;&nbsp;&nbsp;&nbsp;弘正陋学书生，义惭稽古，家自汝、颍，世传忠烈，先人决曹掾燕抗辞九谏，<br /><br />&nbsp;&nbsp;&nbsp;&nbsp;高节万乘，正色三府，虽盛德之业将绝，而狂直之风未坠。是以敢布腹心，肆其愚<br /><br />&nbsp;&nbsp;&nbsp;&nbsp;瞽。如使刍言野说，少陈于听览，纵复委身烹鼎之下，绝命肺石之上，虽死之日，<br /><br />&nbsp;&nbsp;&nbsp;&nbsp;犹生之年。<br /><br />&nbsp;&nbsp;&nbsp;&nbsp;其抗直守正，皆此类也。<br /><br />&nbsp;&nbsp;&nbsp;&nbsp;累迁国子博士。时于城西立士林馆，弘正居以讲授，听者倾朝野焉。弘正启梁<br /><br />&nbsp;&nbsp;&nbsp;&nbsp;武帝《周易》疑义五十条，又请释《乾》、《坤》、《二系》曰：“臣闻《易》称<br /><br />&nbsp;&nbsp;&nbsp;&nbsp;立以尽意，系辞以尽言，然后知圣人之情，几可见矣。自非含微体极，尽化穷神，<br /><br />&nbsp;&nbsp;&nbsp;&nbsp;岂能通志成务，探赜致远。而宣尼比之桎梏，绝韦编于漆字，轩辕之所听莹，遗玄<br /><br />&nbsp;&nbsp;&nbsp;&nbsp;珠于赤水。伏惟陛下一日万机，匪劳神于瞬息，凝心妙本，常自得于天真，圣智无<br /><br />&nbsp;&nbsp;&nbsp;&nbsp;以隐其几深，明神无以沦其不测。至若爻画之苞于《六经》，文辞之穷于《两系》，<br /><br />&nbsp;&nbsp;&nbsp;&nbsp;名儒剧谈以历载，鸿生抵掌以终年，莫有试游其藩，未尝一见其濉Ｗ灾浦冀堤福<br /><br />&nbsp;&nbsp;&nbsp;&nbsp;裁成《易》道，析至微于秋毫，涣曾冰于幽谷。臣亲承音旨，职司宣授，后进诜诜，<br /><br />&nbsp;&nbsp;&nbsp;&nbsp;不无传业。但《乾》、《坤》之蕴未剖，《系》表之妙莫诠，使一经深致，尚多所<br /><br />&nbsp;&nbsp;&nbsp;&nbsp;惑。臣不涯庸浅，轻率短陋，谨与受业诸生清河张讥等三百一十二人，于《乾》、<br /><br />&nbsp;&nbsp;&nbsp;&nbsp;《坤》、《二系》、《象》、《爻》未启，伏愿听览之闲，曲垂提训，得使微臣钻<br /><br />&nbsp;&nbsp;&nbsp;&nbsp;仰，成其笃习，后昆好事，专门有奉。自惟多幸，欢沐道于尧年，肄业终身，不知<br /><br />&nbsp;&nbsp;&nbsp;&nbsp;老之将至。天尊不闻，而冒陈请，冰谷置怀，罔识攸厝。”诏答曰：“设《卦》观<br /><br />&nbsp;&nbsp;&nbsp;&nbsp;象，事远文高，作《系》表言，辞深理奥，东鲁绝编之思，西伯幽忧之作，事逾三<br /><br />&nbsp;&nbsp;&nbsp;&nbsp;古，人更七圣，自商瞿禀承，子庸传授，篇简湮没，岁月辽远。田生表川之誉，<br /><br />&nbsp;&nbsp;&nbsp;&nbsp;梁丘擅琅邪之学，代郡范生，山阳王氏，人藏荆山之宝，各尽玄言之趣，说或去取，<br /><br />&nbsp;&nbsp;&nbsp;&nbsp;意有详略。近|绅之学，咸有稽疑，随答所问，已具别解。知与张讥等三百一十二<br /><br />&nbsp;&nbsp;&nbsp;&nbsp;人须释《乾》、《坤》、《文言》及《二系》，万机小暇，试当讨论。”<br /><br />&nbsp;&nbsp;&nbsp;&nbsp;弘正博物知玄象，善占候。大同末，尝谓弟弘让曰：“国家厄运，数年当有兵<br /><br />&nbsp;&nbsp;&nbsp;&nbsp;起，吾与汝不知何所逃之。”及梁武帝纳侯景，弘正谓弘让曰：“乱阶此矣。”京<br /><br />&nbsp;&nbsp;&nbsp;&nbsp;城陷，弘直为衡阳内史，元帝在江陵，遗弘直书曰：“适有都信，贤兄博士平安。<br /><br />&nbsp;&nbsp;&nbsp;&nbsp;但京师|绅，无不附逆，王克已为家臣，陆缅身充卒伍，唯有周生，确乎不拔。言<br /><br />&nbsp;&nbsp;&nbsp;&nbsp;及西军，潺掩泪，恒思吾至，如望岁焉，松柏后凋，一人而已。”王僧辩之讨侯<br /><br />&nbsp;&nbsp;&nbsp;&nbsp;景也，弘正与弘让自拔迎军，僧辩得之甚喜，即日启元帝，元帝手书与弘正曰：“<br /><br />&nbsp;&nbsp;&nbsp;&nbsp;獯丑逆乱，寒暑亟离，海内相识，零落略尽。韩非之智，不免秦狱，刘歆之学，犹<br /><br />&nbsp;&nbsp;&nbsp;&nbsp;弊亡新，音尘不嗣，每以耿灼。常欲访山东而寻子云，问关西而求伯起，遇有今信，<br /><br />&nbsp;&nbsp;&nbsp;&nbsp;力附相闻，迟比来邮，慰其延伫。”仍遣使迎之，谓朝士曰：“晋氏平吴，喜获二<br /><br />&nbsp;&nbsp;&nbsp;&nbsp;陆，今我破贼，亦得两周，今古一时，足为连类。”及弘正至，礼数甚优，朝臣无<br /><br />&nbsp;&nbsp;&nbsp;&nbsp;与比者。授黄门侍郎，直侍中省。俄迁左民尚书，寻加散骑常侍。<br /><br />&nbsp;&nbsp;&nbsp;&nbsp;元帝尝著《金楼子》，曰：“余于诸僧重招提琰法师，隐士重华阳陶贞白，士<br /><br />&nbsp;&nbsp;&nbsp;&nbsp;大夫重汝南周弘正，其于义理，清转无穷，亦一时之名士也。”及侯景平，僧辩启<br /><br />&nbsp;&nbsp;&nbsp;&nbsp;送秘书图籍，敕弘正雠校。<br /><br />&nbsp;&nbsp;&nbsp;&nbsp;时朝议迁都，朝士家在荆州者，皆不欲迁，唯弘正与仆射王裒言于元帝曰：“<br /><br />&nbsp;&nbsp;&nbsp;&nbsp;若束以上诸士大夫微见古今者，知帝王所都本无定处，无所与疑。至如黔首万姓，<br /><br />&nbsp;&nbsp;&nbsp;&nbsp;若未见舆驾入建邺，谓是列国诸王，未名天子。今宜赴百姓之心，从四海之望。”<br /><br />&nbsp;&nbsp;&nbsp;&nbsp;时荆陕人士咸云王、周皆是东人，志愿东下，恐非良计。弘正面折之曰：“若东人<br /><br />&nbsp;&nbsp;&nbsp;&nbsp;劝东，谓为非计，君等西人欲西，岂成良策？”元帝乃大笑之，竟不还都。<br /><br />&nbsp;&nbsp;&nbsp;&nbsp;及江陵陷，弘正遁围而出，归于京师，敬帝以为大司马王僧辩长史，行扬州事。<br /><br />&nbsp;&nbsp;&nbsp;&nbsp;太平元年，授侍中，领国子祭酒，迁太常卿、都官尚书。高祖受禅，授太子詹事。<br /><br />&nbsp;&nbsp;&nbsp;&nbsp;天嘉元年，迁侍中、国子祭酒，往长安迎高宗。三年，自周还，诏授金紫光禄大夫，<br /><br />&nbsp;&nbsp;&nbsp;&nbsp;加金章紫绶，领慈训太仆。废帝嗣位，领都官尚书，总知五礼事。仍授太傅长史，<br /><br />&nbsp;&nbsp;&nbsp;&nbsp;加明威将军。高宗即位，迁特进，重领国子祭酒，豫州大中正，加扶。太建五年，<br /><br />&nbsp;&nbsp;&nbsp;&nbsp;授尚书右仆射，祭酒、中正如故。寻敕侍东宫讲《论语》、《孝经》。太子以弘正<br /><br />&nbsp;&nbsp;&nbsp;&nbsp;朝廷旧臣，德望素重，于是降情屈礼，横经请益，有师资之敬焉。<br /><br />&nbsp;&nbsp;&nbsp;&nbsp;弘正特善玄言，兼明释典，虽硕学名僧，莫不请质疑滞。六年，卒于官，时年<br /><br />&nbsp;&nbsp;&nbsp;&nbsp;七十九。诏曰：“追远褒德，抑有恒规。故尚书右仆射、领国子祭酒、豫州大中正<br /><br />&nbsp;&nbsp;&nbsp;&nbsp;弘正，识宇凝深，艺业通备，辞林义府，国老民宗，道映庠门，望高礼阁，卒然殂<br /><br />&nbsp;&nbsp;&nbsp;&nbsp;殒，朕用恻然。可赠侍中、中书监，丧事所须，量加资给。”便出临哭。谥曰简子。<br /><br />&nbsp;&nbsp;&nbsp;&nbsp;所著《周易讲疏》十六卷，《论语疏》十一卷，《庄子疏》八卷，《老子疏》五卷，<br /><br />&nbsp;&nbsp;&nbsp;&nbsp;《孝经疏》两卷，《集》二十卷，行于世。子坟，官至吏部郎。<br /><br />&nbsp;&nbsp;&nbsp;&nbsp;弘正二弟：弘让，弘直。弘让性简素，博学多通，天嘉初，以白衣领太常卿、<br /><br />&nbsp;&nbsp;&nbsp;&nbsp;光禄大夫，加金章紫绶。<br /><br />&nbsp;&nbsp;&nbsp;&nbsp;弘直字思方，幼而聪敏。解褐梁太学博士，稍迁西中郎湘东王外兵记室参军，<br /><br />&nbsp;&nbsp;&nbsp;&nbsp;与东海鲍泉、南阳宗懔、平原刘缓、沛郡刘同掌书记。入为尚书仪曹郎。湘东王<br /><br />&nbsp;&nbsp;&nbsp;&nbsp;出镇江、荆二州，累除录事咨议参军，带柴桑、当阳二县令。及梁元帝承制，授假<br /><br />&nbsp;&nbsp;&nbsp;&nbsp;节、英果将军、世子长史。寻除智武将军、衡阳内史。迁贞毅将军、平南长史、长<br /><br />&nbsp;&nbsp;&nbsp;&nbsp;沙内史，行湘州府州事，湘滨县侯，邑六百户。历邵陵、零陵太守、云麾将军、昌<br /><br />&nbsp;&nbsp;&nbsp;&nbsp;州刺史。王琳之举兵也，弘直在湘州，琳败，乃还朝。天嘉中，历国子博士、庐陵<br /><br />&nbsp;&nbsp;&nbsp;&nbsp;王长史、尚书左丞、领羽林监、中散大夫、秘书监，掌国史。迁太常卿、光禄大夫，<br /><br />&nbsp;&nbsp;&nbsp;&nbsp;加金章紫绶。<br /><br />&nbsp;&nbsp;&nbsp;&nbsp;太建七年，遇疾且卒，乃遗疏敕其家曰：“吾今年已来，筋力减耗，可谓衰矣，<br /><br />&nbsp;&nbsp;&nbsp;&nbsp;而好生之情，曾不自觉，唯务行乐，不知老之将至。今时制云及，将同朝露，七十<br /><br />&nbsp;&nbsp;&nbsp;&nbsp;馀年，颇经称足，启手告全，差无遗恨。气绝已后，便买市中见材，材必须小形者，<br /><br />&nbsp;&nbsp;&nbsp;&nbsp;使易提挈。敛以时服，古人通制，但下见先人，必须备礼，可著单衣裙衫故履。既<br /><br />&nbsp;&nbsp;&nbsp;&nbsp;应侍养，宜备纷，或逢善友，又须香烟，棺内唯安白布手巾、粗香炉而已，其<br /><br />&nbsp;&nbsp;&nbsp;&nbsp;外一无所用。”卒于家，时年七十六。有集二十卷。子确。<br /><br />&nbsp;&nbsp;&nbsp;&nbsp;确字士潜，美容仪，宽大有行检，博涉经史，笃好玄言，世父弘正特所钟爱。<br /><br />&nbsp;&nbsp;&nbsp;&nbsp;解褐梁太学博士、司徒祭酒、晋安王主簿。高祖受禅，除尚书殿中郎，累迁安成王<br /><br />&nbsp;&nbsp;&nbsp;&nbsp;限内记室。高宗即位，授东宫通事舍人，丁母忧，去职。及欧阳纥平，起为中书舍<br /><br />&nbsp;&nbsp;&nbsp;&nbsp;人，命于广州慰劳，服阕，为太常卿。历太子中庶子、尚书左丞、太子家令，以父<br /><br />&nbsp;&nbsp;&nbsp;&nbsp;忧去职。寻起为贞威将军、吴令，确固辞不之官。至德元年，授太子左卫率、中书<br /><br />&nbsp;&nbsp;&nbsp;&nbsp;舍人，迁散骑常侍，加贞威将军、信州南平王府长史，行扬州事，为政平允，称为<br /><br />&nbsp;&nbsp;&nbsp;&nbsp;良吏。迁都官尚书。祯明初，遘疾、卒于官，时年五十九。诏赠散骑常侍、太常卿，<br /><br />&nbsp;&nbsp;&nbsp;&nbsp;官给丧事。<br /><br />&nbsp;&nbsp;&nbsp;&nbsp;袁宪，字德章，尚书左仆射枢之弟也。幼聪敏，好学，有雅量。梁武帝修建庠<br /><br />&nbsp;&nbsp;&nbsp;&nbsp;序，别开五馆，其一馆在宪宅西，宪常招引诸生，与之谈论，每有新议，出人意表，<br /><br />&nbsp;&nbsp;&nbsp;&nbsp;同辈咸嗟服焉。<br /><br />&nbsp;&nbsp;&nbsp;&nbsp;大同八年，武帝撰《孔子正言章句》，诏下国学，宣制旨义。宪时年十四，被<br /><br />&nbsp;&nbsp;&nbsp;&nbsp;召为国子《正言》生，谒祭酒到溉，溉目而送之，爱其神彩。在学一岁，国子博士<br /><br />&nbsp;&nbsp;&nbsp;&nbsp;周弘正谓宪父君正曰：“贤子今兹欲策试不？”君正曰：“经义犹浅，未敢令试。”<br /><br />&nbsp;&nbsp;&nbsp;&nbsp;居数日，君正遣门下客岑文豪与宪候弘正，会弘正将登讲坐，弟子毕集，乃延宪入<br /><br />&nbsp;&nbsp;&nbsp;&nbsp;室，授以麈尾，令宪树义。时谢岐、何妥在坐，弘正谓曰：“二贤虽穷奥赜，得无<br /><br />&nbsp;&nbsp;&nbsp;&nbsp;惮此后生耶！”何、谢于是递起义端，深极理致，宪与往复数番，酬对闲敏。弘正<br /><br />&nbsp;&nbsp;&nbsp;&nbsp;谓妥曰：“恣卿所问，勿以童稚相期。”时学众满堂，观者重沓，而宪神色自若，<br /><br />&nbsp;&nbsp;&nbsp;&nbsp;辩论有馀。弘正请起数难，终不能屈，因告文豪曰：“卿还咨袁吴郡，此郎已堪见<br /><br />&nbsp;&nbsp;&nbsp;&nbsp;代为博士矣。”时生徒对策，多行贿赂，文豪请具束，君正曰：“我岂能用钱为<br /><br />&nbsp;&nbsp;&nbsp;&nbsp;儿买第耶？”学司衔之。及宪试，争起剧难，宪随问抗答，剖析如流，到溉顾宪曰：<br /><br />&nbsp;&nbsp;&nbsp;&nbsp;“袁君正其有后矣。”及君正将之吴郡，溉祖道于征虏亭，谓君正曰：“昨策生萧<br /><br />&nbsp;&nbsp;&nbsp;&nbsp;敏孙、徐孝克，非不解义，至于风神器局，去贤子远矣。”寻举高第。以贵公子选<br /><br />&nbsp;&nbsp;&nbsp;&nbsp;尚南沙公主，即梁简文之女也。<br /><br />&nbsp;&nbsp;&nbsp;&nbsp;大同元年，释褐秘书郎。太清二年，迁太子舍人。侯景寇逆，宪东之吴郡，寻<br /><br />&nbsp;&nbsp;&nbsp;&nbsp;丁父忧，哀毁过礼。敬帝承制，征授尚书殿中郎。高祖作相，除司徒户曹。永定元<br /><br />&nbsp;&nbsp;&nbsp;&nbsp;年，授中书侍郎，兼散骑常侍。与黄门侍郎王瑜使齐，数年不遣，天嘉初乃还。四<br /><br />&nbsp;&nbsp;&nbsp;&nbsp;年，诏复中书侍郎，直侍中省。太建元年，除给事黄门侍郎，仍知太常事。二年，<br /><br />&nbsp;&nbsp;&nbsp;&nbsp;转尚书吏部侍郎，寻除散骑常侍，侍东宫。三年，迁御史中丞，领羽林监。时豫章<br /><br />&nbsp;&nbsp;&nbsp;&nbsp;王叔英不奉法度，逼取人马，宪依事劾奏，叔英由是坐免黜，自是朝野皆严惮焉。<br /><br />&nbsp;&nbsp;&nbsp;&nbsp;宪详练朝章，尤明听断，至有狱情未尽而有司具法者，即伺闲暇，常为上言之，<br /><br />&nbsp;&nbsp;&nbsp;&nbsp;其所申理者甚众。尝陪宴承香阁，宾退之后，高宗留宪与卫尉樊俊徙席山亭，谈宴<br /><br />&nbsp;&nbsp;&nbsp;&nbsp;终日。高宗目宪而谓俊曰“袁家故为有人”，其见重如此。<br /><br />&nbsp;&nbsp;&nbsp;&nbsp;五年，入为侍中。六年，除吴郡太守，以父任固辞不拜，改授明威将军、南康<br /><br />&nbsp;&nbsp;&nbsp;&nbsp;内史。九年，秩满，除散骑常侍，兼吏部尚书，寻而为真。宪以久居清显，累表自<br /><br />&nbsp;&nbsp;&nbsp;&nbsp;求解任。高宗曰：“诸人在职，屡有谤书。卿处事已多，可谓清白，别相甄录，且<br /><br />&nbsp;&nbsp;&nbsp;&nbsp;勿致辞。”十三年，迁右仆射，参掌选事。先是宪长兄简懿子为左仆射，至是宪为<br /><br />&nbsp;&nbsp;&nbsp;&nbsp;右仆射，台省内目简懿为大仆射，宪为小仆射，朝廷荣之。<br /><br />&nbsp;&nbsp;&nbsp;&nbsp;及高宗不豫，宪与吏部尚书毛喜俱受顾命。始兴王叔陵之肆逆也，宪指麾部分，<br /><br />&nbsp;&nbsp;&nbsp;&nbsp;预有力焉。后主被疮病笃，执宪手曰：“我儿尚幼，后事委卿。”宪曰：“群情喁<br /><br />&nbsp;&nbsp;&nbsp;&nbsp;喁，冀圣躬康复，后事之旨，未敢奉诏。”以功封建安县伯，邑四百户，领太子中<br /><br />&nbsp;&nbsp;&nbsp;&nbsp;庶子，馀并如故。寻除侍中、信威将军、太子詹事。<br /><br />&nbsp;&nbsp;&nbsp;&nbsp;至德元年，太子加元服，二年，行释奠之礼，宪于是表请解职，后主不许，给<br /><br />&nbsp;&nbsp;&nbsp;&nbsp;扶二人，进号云麾将军，置佐史。皇太子颇不率典训，宪手表陈谏凡十条，皆援引<br /><br />&nbsp;&nbsp;&nbsp;&nbsp;古今，言辞切直，太子虽外示容纳，而心无悛改。后主欲立宠姬张贵妃子始安王为<br /><br />&nbsp;&nbsp;&nbsp;&nbsp;嗣，尝从容言之，吏部尚书蔡徵顺旨称赏，宪厉色折之曰：“皇太子国家储嗣，亿<br /><br />&nbsp;&nbsp;&nbsp;&nbsp;兆宅心。卿是何人，轻言废立！”夏，竟废太子为吴兴王。后主知宪有规谏之事，<br /><br />&nbsp;&nbsp;&nbsp;&nbsp;叹曰“袁德章实骨鲠之臣”，即日诏为尚书仆射。<br /><br />&nbsp;&nbsp;&nbsp;&nbsp;祯明三年，隋军来伐，隋将贺若弼进烧宫城北掖门，宫卫皆散走，朝士稍各引<br /><br />&nbsp;&nbsp;&nbsp;&nbsp;去，惟宪卫侍左右。后主谓宪曰：“我从来待卿不先馀人，今日见卿，可谓岁寒知<br /><br />&nbsp;&nbsp;&nbsp;&nbsp;松柏后凋也。”后主遑遽将避匿，宪正色曰：“北兵之入，必无所犯，大事如此，<br /><br />&nbsp;&nbsp;&nbsp;&nbsp;陛下安之。臣愿陛下正衣冠，御前殿，依梁武见侯景故事。”后主不从，因下榻驰<br /><br />&nbsp;&nbsp;&nbsp;&nbsp;去。宪从后堂景阳殿入，后主投下井中，宪拜哭而出。<br /><br />&nbsp;&nbsp;&nbsp;&nbsp;京城陷，入于隋，隋授使持节、昌州诸军事、开府仪同三司、昌州刺史。开皇<br /><br />&nbsp;&nbsp;&nbsp;&nbsp;十四年，诏授晋王府长史。十八年卒，时年七十。赠大将军，安城郡公，谥曰简。<br /><br />&nbsp;&nbsp;&nbsp;&nbsp;长子承家，仕隋至秘书丞、国子司业。<br /><br />&nbsp;&nbsp;&nbsp;&nbsp;史臣曰：梁元帝称士大夫中重汝南周弘正，信哉斯言也！观其雅量标举，尤善<br /><br />&nbsp;&nbsp;&nbsp;&nbsp;玄言，亦一代之国师矣。袁宪风格整峻，徇义履道。韩子称为人臣委质，心无有二。<br /><br />&nbsp;&nbsp;&nbsp;&nbsp;宪弗渝终始，良可嘉焉。</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1938);">加入书签</a><a
                        href="1937.html">上一页</a>&larr;<a href="index.html">返回列表</a>&rarr;<a
                            href="1939.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1937.html"; var next_page = "1939.html"; var index_page = "index.html"; var sortid = "9"; var article_id = "31"; var chapter_id = "1938"; var articlename = "陈书"; var chaptername = " 卷二十四 列传第十八"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>