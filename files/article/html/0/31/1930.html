<!DOCTYPE html>
<html>
<head>
<meta charset="gbk" />
<title>陈书- 卷十六 列传第十-在线阅读-哈西文学网</title>
<meta name="keywords" content="姚思廉，陈书， 卷十六 列传第十全文， 卷十六 列传第十在线阅读 哈西文学网" />
<meta name="description" content="哈西文学网提供姚思廉的陈书  卷十六 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1930.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1930.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 列传第十</h1>
            <div class="link xb">
                <a href="1929.html">上一页</a>&larr;<a href="index.html">返回列表</a>&rarr;<a
                    href="1931.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵知礼蔡景历刘师知谢岐<br /><br />&nbsp;&nbsp;&nbsp;&nbsp;赵知礼，字齐旦，天水陇西人也。父孝穆，梁候官令。知礼涉猎文史，善隶书。<br /><br />&nbsp;&nbsp;&nbsp;&nbsp;高祖之讨元景仲也，或荐之，引为记室参军。知礼为文赡速，每占授军书，下笔便<br /><br />&nbsp;&nbsp;&nbsp;&nbsp;就，率皆称旨。由是恒侍左右，深被委任，当时计划，莫不预焉。知礼亦多所献替。<br /><br />&nbsp;&nbsp;&nbsp;&nbsp;高祖平侯景，军至白茅湾，上表于梁元帝及与王僧辩论述军事，其文并知礼所制。<br /><br />&nbsp;&nbsp;&nbsp;&nbsp;侯景平，授中书侍郎，封始平县子，邑三百户。高祖为司空，以为从事中郎。<br /><br />&nbsp;&nbsp;&nbsp;&nbsp;高祖入辅，迁给事黄门侍郎，兼卫尉卿。高祖受命，迁通直散骑常侍，直殿省。寻<br /><br />&nbsp;&nbsp;&nbsp;&nbsp;迁散骑常侍，守太府卿，权知领军事。天嘉元年，进爵为伯，增邑通前七百户。王<br /><br />&nbsp;&nbsp;&nbsp;&nbsp;琳平，授持节、督吴州诸军事、明威将军、吴州刺史。<br /><br />&nbsp;&nbsp;&nbsp;&nbsp;知礼沈静有谋谟，每军国大事，世祖辄令玺书问之。秩满，为明威将军、太子<br /><br />&nbsp;&nbsp;&nbsp;&nbsp;右卫率。迁右卫将军，领前军将军。六年卒，时年四十七。诏赠侍中，谥曰忠。子<br /><br />&nbsp;&nbsp;&nbsp;&nbsp;允恭嗣。<br /><br />&nbsp;&nbsp;&nbsp;&nbsp;蔡景历，字茂世，济阳考城人也。祖点，梁尚书左民侍郎。父大同，轻车岳阳<br /><br />&nbsp;&nbsp;&nbsp;&nbsp;王记室参军，掌京邑行选。景历少俊爽，有孝行。家贫好学，善尺牍，工草隶。解<br /><br />&nbsp;&nbsp;&nbsp;&nbsp;褐诸王府佐，出为海阳令，为政有能名。侯景乱，梁简文帝为景所幽，景历与南康<br /><br />&nbsp;&nbsp;&nbsp;&nbsp;嗣王萧会理谋，欲挟简文出奔，事泄见执，贼党王伟保护之，获免。因客游京口。<br /><br />&nbsp;&nbsp;&nbsp;&nbsp;侯景平，高祖镇朱方，素闻其名，以书要之。景历对使人答书，笔不停缀，文不重<br /><br />&nbsp;&nbsp;&nbsp;&nbsp;改。曰：<br /><br />&nbsp;&nbsp;&nbsp;&nbsp;蒙降札书，曲垂引逮，伏览循回，载深欣畅。窃以世求名骏，行地能致千里，<br /><br />&nbsp;&nbsp;&nbsp;&nbsp;时爱奇宝，照车遂有径寸。但《云》、《咸》斯奏，自辍《巴渝》，杞梓方雕，岂<br /><br />&nbsp;&nbsp;&nbsp;&nbsp;盼樗枥。仰惟明将军使君侯节下，英才挺茂，雄姿秀拔，运属时艰，志匡多难，振<br /><br />&nbsp;&nbsp;&nbsp;&nbsp;衡岳而绥五岭，涤赣源而澄九派，带甲十万，强弩数千，誓勤王之师，总义夫之力，<br /><br />&nbsp;&nbsp;&nbsp;&nbsp;鲸鲵式剪，役不逾时，氛雾廓清，士无血刃。虽汉诛禄、产，举朝实赖绛侯，晋讨<br /><br />&nbsp;&nbsp;&nbsp;&nbsp;约、峻，中外一资陶牧，比事论功，彼奚足算。加以抗威兖服，冠盖通于北门，整<br /><br />&nbsp;&nbsp;&nbsp;&nbsp;旆徐方，咏歌溢于东道，能使边亭卧鼓，行旅露宿，巷不拾遗，市无异价，洋洋乎<br /><br />&nbsp;&nbsp;&nbsp;&nbsp;功德政化，旷古未俦，谅非肤浅所能殚述。是以天下之人，向风慕义，接踵披衿，<br /><br />&nbsp;&nbsp;&nbsp;&nbsp;杂e而至矣。或帝室英贤，贵游令望，齐、楚秀异，荆、吴岐嶷。武夫则猛气纷纭，<br /><br />&nbsp;&nbsp;&nbsp;&nbsp;雄心四据，陆拔山岳，水断虬龙，六钧之弓，左右驰射，万人之剑，短兵交接，攻<br /><br />&nbsp;&nbsp;&nbsp;&nbsp;垒若文鸯，焚舰如黄盖，百战百胜，貔貅为群。文人则通儒博识，英才伟器，雕丽<br /><br />&nbsp;&nbsp;&nbsp;&nbsp;晖焕，镅ぴ澹子云不能抗其笔，元瑜无以高其记，尺翰驰而聊城下，清谈奋而<br /><br />&nbsp;&nbsp;&nbsp;&nbsp;嬴军却。复有三河辩客，改哀乐于须臾，六奇谋士，断变反于倏忽。治民如子贱，<br /><br />&nbsp;&nbsp;&nbsp;&nbsp;践境有成，折狱如仲由，片辞从理。直言如毛遂，能厉主威，衔使若相如，不辱君<br /><br />&nbsp;&nbsp;&nbsp;&nbsp;命。怀忠抱义，感恩徇己，诚断黄金，精贯白日，海内雄贤，牢笼斯备。明将军彻<br /><br />&nbsp;&nbsp;&nbsp;&nbsp;鞍下马，推案止食，申爵以荣之，筑馆以安之，轻财重气，卑躬厚士，盛矣哉！盛<br /><br />&nbsp;&nbsp;&nbsp;&nbsp;矣哉！<br /><br />&nbsp;&nbsp;&nbsp;&nbsp;抑又闻之，战国将相，咸推引宾游，中代岳牧，并盛延僚友，济济多士，所以<br /><br />&nbsp;&nbsp;&nbsp;&nbsp;成将军之贵。但量能校实，称才任使，员行方止，各尽其宜，受委责成，谁不毕力。<br /><br />&nbsp;&nbsp;&nbsp;&nbsp;至如走贱，亡庸人耳。秋冬读书，终惭专学，刀笔为吏，竟阙异等。衡门衰素，无<br /><br />&nbsp;&nbsp;&nbsp;&nbsp;所闻达，薄宦轻资，焉能远大。自阳九遘屯，天步艰阻，同彼贵仕，溺于巨寇，亟<br /><br />&nbsp;&nbsp;&nbsp;&nbsp;邻危殆，备践薄冰。今王道中兴，殷忧启运，获存微命，足为幸甚，方欢饮啄，是<br /><br />&nbsp;&nbsp;&nbsp;&nbsp;谓来苏。然皇銮未反，宛、洛芜旷，四壁固三军之馀，长夏无半菽之产，遨游故人，<br /><br />&nbsp;&nbsp;&nbsp;&nbsp;聊为借贷，属此乐土，洵美忘归。窃服高义，暂谒门下，明将军降以颜色，二三士<br /><br />&nbsp;&nbsp;&nbsp;&nbsp;友假其馀论，菅蒯不弃，折简赐留，欲以鸡鹜厕鸳鸿于池沼，将移瓦砾参金碧之声<br /><br />&nbsp;&nbsp;&nbsp;&nbsp;价。昔折胁游秦，忽逢盼采，檐簦入赵，便致留连，今虽羁旅，方之非匹，樊林之<br /><br />&nbsp;&nbsp;&nbsp;&nbsp;贲，何用克堪。但眇眇纤萝，凭乔松以自耸，蠢蠢轻蚋，托骖尾而远骛。窃不自涯，<br /><br />&nbsp;&nbsp;&nbsp;&nbsp;愿备下走，且为腹背之毛，脱充鸣吠之数，增荣改观，为幸已多。海不厌深，山不<br /><br />&nbsp;&nbsp;&nbsp;&nbsp;让高，敢布心腹，惟将军览焉。<br /><br />&nbsp;&nbsp;&nbsp;&nbsp;高祖得书，甚加钦赏。仍更赐书报答，即日板征北府中记室参军，仍领记室。<br /><br />&nbsp;&nbsp;&nbsp;&nbsp;衡阳献王昌时为吴兴郡，昌年尚少，吴兴王之乡里，父老故人，尊卑有数，高<br /><br />&nbsp;&nbsp;&nbsp;&nbsp;祖恐昌年少，接对乖礼，乃遣景历辅之。承圣中，授通直散骑侍郎，还掌府记室。<br /><br />&nbsp;&nbsp;&nbsp;&nbsp;高祖将讨王僧辩，独与侯安都等数人谋之，景历弗之知也。部分既毕，召令草檄，<br /><br />&nbsp;&nbsp;&nbsp;&nbsp;景历援笔立成，辞义感激，事皆称旨。僧辩诛，高祖辅政，除从事中郎，掌记室如<br /><br />&nbsp;&nbsp;&nbsp;&nbsp;故。绍泰元年，迁给事黄门侍郎，兼掌相府记室。高祖受禅，迁秘书监，中书通事<br /><br />&nbsp;&nbsp;&nbsp;&nbsp;舍人，掌诏诰。永定二年，坐妻弟刘淹诈受周宝安饷马，为御史中丞沈炯所劾，降<br /><br />&nbsp;&nbsp;&nbsp;&nbsp;为中书侍郎，舍人如故。<br /><br />&nbsp;&nbsp;&nbsp;&nbsp;三年，高祖崩，时外有强寇，世祖镇于南皖，朝无重臣，宣后呼景历及江大权、<br /><br />&nbsp;&nbsp;&nbsp;&nbsp;杜棱定议，乃秘不发丧，疾召世祖。景历躬共宦者及内人，密营敛服。时既暑热，<br /><br />&nbsp;&nbsp;&nbsp;&nbsp;须治梓宫，恐斤斧之声或闻于外，仍以蜡为秘器。文书诏诰，依旧宣行。世祖即位，<br /><br />&nbsp;&nbsp;&nbsp;&nbsp;复为秘书监，舍人如故。以定策功，封新丰县子，邑四百户。累迁散骑常侍。世祖<br /><br />&nbsp;&nbsp;&nbsp;&nbsp;诛侯安都，景历劝成其事。天嘉三年，以功迁太子左卫率，进爵为侯，增邑百户，<br /><br />&nbsp;&nbsp;&nbsp;&nbsp;常侍、舍人如故。六年，坐妻兄刘洽依倚景历权势，前后奸讹，并受欧阳武威饷绢<br /><br />&nbsp;&nbsp;&nbsp;&nbsp;百匹，免官。<br /><br />&nbsp;&nbsp;&nbsp;&nbsp;废帝即位，起为镇东鄱阳王谘议参军，兼太府卿。华皎反，以景历为武胜将军、<br /><br />&nbsp;&nbsp;&nbsp;&nbsp;吴明彻军司。皎平，明彻于军中辄戮安成内史杨文通，又受降人马仗有不分明，景<br /><br />&nbsp;&nbsp;&nbsp;&nbsp;历又坐不能匡正，被收付治。久之，获宥，起为镇东鄱阳王谘议参军。<br /><br />&nbsp;&nbsp;&nbsp;&nbsp;高宗即位，迁宣惠豫章王长史，带会稽郡守，行东扬州府事。秩满，迁戎昭将<br /><br />&nbsp;&nbsp;&nbsp;&nbsp;军、宣毅长沙王长史、寻阳太守，行江州府事，以疾辞，遂不行。入为通直散骑常<br /><br />&nbsp;&nbsp;&nbsp;&nbsp;侍、中书通事舍人，掌诏诰，仍复封邑。迁太子左卫率，常侍、舍人如故。<br /><br />&nbsp;&nbsp;&nbsp;&nbsp;太建五年，都督吴明彻北伐，所向克捷，与周将梁士彦战于吕梁，大破之，斩<br /><br />&nbsp;&nbsp;&nbsp;&nbsp;获万计，方欲进图彭城。是时高宗锐意河南，以为指麾可定，景历谏称师老将骄，<br /><br />&nbsp;&nbsp;&nbsp;&nbsp;不宜过穷远略。高宗恶其沮众，大怒，犹以朝廷旧臣，不深罪责，出为宣远将军、<br /><br />&nbsp;&nbsp;&nbsp;&nbsp;豫章内史。未行，为飞章所劾，以在省之日，赃污狼藉，帝令有司按问，景历但承<br /><br />&nbsp;&nbsp;&nbsp;&nbsp;其半。于是御史中丞宗元饶奏曰：“臣闻士之行己，忠以事上，廉以持身，苟违斯<br /><br />&nbsp;&nbsp;&nbsp;&nbsp;道，刑兹罔赦。谨按宣远将军、豫章内史新丰县开国侯景历，因藉多幸，豫奉兴王，<br /><br />&nbsp;&nbsp;&nbsp;&nbsp;皇运权舆，颇参缔构。天嘉之世，赃贿狼藉，圣恩录用，许以更鸣，裂壤崇阶，不<br /><br />&nbsp;&nbsp;&nbsp;&nbsp;远斯复。不能改节自励，以报曲成，遂乃专擅贪污，彰于远近，一则已甚，其可再<br /><br />&nbsp;&nbsp;&nbsp;&nbsp;乎？宜置刑书，以明秋宪。臣等参议，以见事免景历所居官，下鸿胪削爵土。谨奉<br /><br />&nbsp;&nbsp;&nbsp;&nbsp;白简以闻。”诏曰“可。”于是徙居会稽。及吴明彻败，帝思景历前言，即日追还，<br /><br />&nbsp;&nbsp;&nbsp;&nbsp;复以为征南鄱阳王谘议参军。数日，迁员外散骑常侍，兼御史中丞，复本封爵，入<br /><br />&nbsp;&nbsp;&nbsp;&nbsp;守度支尚书。旧式拜官在午后，景历拜日，适值舆驾幸玄武观，在位皆侍宴，帝恐<br /><br />&nbsp;&nbsp;&nbsp;&nbsp;景历不豫，特令早拜，其见重如此。<br /><br />&nbsp;&nbsp;&nbsp;&nbsp;是岁，以疾卒官，时年六十。赠太常卿，谥曰敬。十三年，改葬，重赠中领军。<br /><br />&nbsp;&nbsp;&nbsp;&nbsp;祯明元年，配享高祖庙庭。二年，舆驾亲幸其宅，重赠景历侍中、中抚将军，谥曰<br /><br />&nbsp;&nbsp;&nbsp;&nbsp;忠敬，给鼓吹一部，并于墓所立碑。<br /><br />&nbsp;&nbsp;&nbsp;&nbsp;景历属文，不尚雕靡，而长于叙事，应机敏速，为当世所称。有文集三十卷。<br /><br />&nbsp;&nbsp;&nbsp;&nbsp;刘师知，沛国相人也。家世素族。祖奚之，齐晋安王谘议参军，淮南太守，有<br /><br />&nbsp;&nbsp;&nbsp;&nbsp;能政，齐武帝手诏频褒赏。父景彦，梁尚书左丞、司农卿。师知好学，有当世才。<br /><br />&nbsp;&nbsp;&nbsp;&nbsp;博涉书史，工文笔，善仪体，台阁故事，多所详悉。梁世历王府参军。绍泰初，高<br /><br />&nbsp;&nbsp;&nbsp;&nbsp;祖入辅，以师知为中书舍人，掌诏诰。是时兵乱之后，礼仪多阙，高祖为丞相及加<br /><br />&nbsp;&nbsp;&nbsp;&nbsp;九锡并受禅，其仪注并师知所定焉。高祖受命，仍为舍人。性疏简，与物多忤，虽<br /><br />&nbsp;&nbsp;&nbsp;&nbsp;位宦不迁，而委任甚重，其所献替，皆有弘益。<br /><br />&nbsp;&nbsp;&nbsp;&nbsp;及高祖崩，六日成服，朝臣共议大行皇帝灵座侠御人所服衣服吉凶之制，博士<br /><br />&nbsp;&nbsp;&nbsp;&nbsp;沈文阿议，宜服吉服。师知议云：“既称成服，本备丧礼，灵筵服物，皆悉缟素。<br /><br />&nbsp;&nbsp;&nbsp;&nbsp;今虽无大行侠御官事，按梁昭明太子薨，成服侠侍之官，悉著\斩，唯著铠不异，<br /><br />&nbsp;&nbsp;&nbsp;&nbsp;此即可拟。愚谓六日成服，侠灵座须服\。”中书舍人蔡景历亦云：“虽不悉准，<br /><br />&nbsp;&nbsp;&nbsp;&nbsp;按山陵有凶吉羽仪，成服唯凶无吉，文武侠御，不容独鸣玉珥貂，情礼二三，理宜<br /><br />&nbsp;&nbsp;&nbsp;&nbsp;\斩”。中书舍人江德藻、谢岐等并同师知议。文阿重议云“检晋、宋《山陵仪》：<br /><br />&nbsp;&nbsp;&nbsp;&nbsp;‘灵舆梓宫降殿，各侍中奏。’又《成服仪》称：‘灵舆梓宫容侠御官及香橙。’<br /><br />&nbsp;&nbsp;&nbsp;&nbsp;又检《灵舆梓宫进止仪》称：‘直灵侠御吉服，在吉卤簿中。’又云：‘梓宫侠御<br /><br />&nbsp;&nbsp;&nbsp;&nbsp;衰服，在凶卤簿中。’是则在殿吉凶两侠御也。”时以二议不同，乃启取左丞徐陵<br /><br />&nbsp;&nbsp;&nbsp;&nbsp;决断。陵云：“梓宫y山陵，灵筵y宗庙，有此分判，便验吉凶。按山陵卤簿吉部<br /><br />&nbsp;&nbsp;&nbsp;&nbsp;伍中，公卿以下导引者，爰及武贲、鼓吹、执盖、奉车，并是吉服，岂容侠御独为<br /><br />&nbsp;&nbsp;&nbsp;&nbsp;\N邪？断可知矣。若言公卿胥吏并服\苴，此与梓宫部伍有何差别？若言文<br /><br />&nbsp;&nbsp;&nbsp;&nbsp;物并吉，司事者凶，岂容衽而奉华盖，\衣而升玉辂邪？同博士议。”师知又议<br /><br />&nbsp;&nbsp;&nbsp;&nbsp;曰：“左丞引梓宫y山陵，灵延y宗庙，必有吉凶二部，成服不容上凶，博士犹执<br /><br />&nbsp;&nbsp;&nbsp;&nbsp;前断，终是山陵之礼。若龙驾启殡，銮舆兼设，吉凶之仪，由来本备，准之成服，<br /><br />&nbsp;&nbsp;&nbsp;&nbsp;愚有未安。夫丧礼之制，自天子达。按王文宪《丧服明记》云：‘官品第三，侍灵<br /><br />&nbsp;&nbsp;&nbsp;&nbsp;人二十。官品第四，下达士礼，侍灵之数，并有十人。皆白布F褶，著白绢帽。内<br /><br />&nbsp;&nbsp;&nbsp;&nbsp;丧女侍数如外，而著齐\。或问内外侍灵是同，何忽\服有异？答云，若依君<br /><br />&nbsp;&nbsp;&nbsp;&nbsp;臣之礼，则外侍斩，内侍齐。顷世多故，礼随事省。诸侯以下，臣吏盖微，至于侍<br /><br />&nbsp;&nbsp;&nbsp;&nbsp;奉，多出义附，君臣之节不全，\冠之费实阙，所以因其常服，止变帽而已。妇人<br /><br />&nbsp;&nbsp;&nbsp;&nbsp;侍者，皆是卑隶，君妾之道既纯，服章所以备矣。’皇朝之典，犹自不然，以此而<br /><br />&nbsp;&nbsp;&nbsp;&nbsp;推，是知服斩。彼有侍灵，则犹侠御，既著白帽，理无彤服。且梁昭明《仪注》，<br /><br />&nbsp;&nbsp;&nbsp;&nbsp;今则见存，二文显证，差为成准。且礼出人情，可得消息。凡人有丧，既陈延几，<br /><br />&nbsp;&nbsp;&nbsp;&nbsp;帷灵屏，变其常仪，芦箔草庐，即其凶礼。堂室之内，亲宾具来，齐斩麻，差<br /><br />&nbsp;&nbsp;&nbsp;&nbsp;池哭次，玄冠不吊，莫非素服。岂见门生故吏，绡e间趋，左姬右姜，红紫相糅？<br /><br />&nbsp;&nbsp;&nbsp;&nbsp;况四海遏密，率土之情是同，三军缟素，为服之制斯一。逐使千门旦启，非涂垩于<br /><br />&nbsp;&nbsp;&nbsp;&nbsp;彤闱，百僚戾止，变服粗于朱，而耀金在列，鸣玉节行，求之怀抱，固为未惬，<br /><br />&nbsp;&nbsp;&nbsp;&nbsp;准以礼经，弥无前事。岂可成服之仪，譬以山陵之礼？葬既始终已毕，故有吉凶之<br /><br />&nbsp;&nbsp;&nbsp;&nbsp;仪，所谓成服，本成丧礼，百司外内，皆变吉容，侠御独不，何谓成服？若灵无侠<br /><br />&nbsp;&nbsp;&nbsp;&nbsp;御则已，有则必应\服。”谢岐议曰：“灵延y宗庙，梓宫y山陵，实如左丞议。<br /><br />&nbsp;&nbsp;&nbsp;&nbsp;但山陵卤簿，备有吉凶，从灵舆者仪服无变，从梓宫者皆服苴\。爰至士礼，悉<br /><br />&nbsp;&nbsp;&nbsp;&nbsp;同此制，此自是山陵之仪，非关成服。今谓梓宫灵，共在西阶，称为成服，亦无<br /><br />&nbsp;&nbsp;&nbsp;&nbsp;卤簿，直是爰自胥吏，上至王公，四海之内，必备\，案梁昭明太子薨，略是成<br /><br />&nbsp;&nbsp;&nbsp;&nbsp;例，岂容凡百士庶，悉皆服重，而侍中至于武卫，最是近官，反鸣玉纡青，与平吉<br /><br />&nbsp;&nbsp;&nbsp;&nbsp;不异？左丞既推以山陵事，愚意或谓与成服有殊。若尔日侠御，文武不异，维侍灵<br /><br />&nbsp;&nbsp;&nbsp;&nbsp;之人，主书、宣传、齐干、应敕，悉应不改。”蔡景历又议云：“侠御之官，本出<br /><br />&nbsp;&nbsp;&nbsp;&nbsp;五百，尔日备服居庐，仍于本省，引上登殿，岂应变服貂玉、若别摄馀官，以充簪<br /><br />&nbsp;&nbsp;&nbsp;&nbsp;珥，则尔日便有不成服者。山陵自有吉凶二议，成服凶而不吉，犹依前议，同刘舍<br /><br />&nbsp;&nbsp;&nbsp;&nbsp;人。”德藻又议云：“愚谓祖葬之辰，始终永毕，达官有追赠，须表恩荣，有吉卤<br /><br />&nbsp;&nbsp;&nbsp;&nbsp;簿，恐由此义，私家放拢因以成俗。上服本变吉为凶，理不应犹袭纨绮。刘舍人<br /><br />&nbsp;&nbsp;&nbsp;&nbsp;引王卫军《丧仪》及检梁昭明故事，此明据已审，博士、左丞乃各尽事衷，既未取<br /><br />&nbsp;&nbsp;&nbsp;&nbsp;证，须更询详，宜谘八座、詹事、太常、中丞及中庶诸通袁枢、张种、周弘正、弘<br /><br />&nbsp;&nbsp;&nbsp;&nbsp;让、沈炯、孔奂。”时八座以下，并请：“案群议，斟酌旧仪，梁昭明太子《丧成<br /><br />&nbsp;&nbsp;&nbsp;&nbsp;服仪注》，明文见存，足为准的。成服日，侍官理不容犹从吉礼。其葬礼分吉，自<br /><br />&nbsp;&nbsp;&nbsp;&nbsp;是山陵之时，非关成服之日。愚谓刘舍人议，于事为允。”陵重答云：“老病属纩，<br /><br />&nbsp;&nbsp;&nbsp;&nbsp;不能多说，古人争议，多成怨府，傅玄见尤于晋代，王商取陷于汉朝，谨自三缄，<br /><br />&nbsp;&nbsp;&nbsp;&nbsp;敬同高命。若万一不死，犹得展言，庶与朝贤更申扬n。”文阿犹执所见，众议<br /><br />&nbsp;&nbsp;&nbsp;&nbsp;不能决，乃具录二议奏闻，从师知议。<br /><br />&nbsp;&nbsp;&nbsp;&nbsp;寻迁鸿胪卿，舍人如故。天嘉元年，坐事免。初，世祖敕师知撰《起居注》，<br /><br />&nbsp;&nbsp;&nbsp;&nbsp;自永定二年秋至天嘉元年冬，为十卷。起为中书舍人，复掌诏诰。天康元年，世祖<br /><br />&nbsp;&nbsp;&nbsp;&nbsp;不豫，师知与尚书仆射到仲举等入侍医药。世祖崩，预受顾命。及高宗为尚书令，<br /><br />&nbsp;&nbsp;&nbsp;&nbsp;入辅，光大元年，师知与仲举等遣舍人殷不佞矫诏令高宗还东府，事觉，于北狱赐<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;谢岐，会稽山阴人也。父达，梁太学博士。岐少机警，好学，见称于梁世。为<br /><br />&nbsp;&nbsp;&nbsp;&nbsp;尚书金部郎，山阴令。侯景乱，岐流寓东阳。景平，依于张彪。彪在吴郡及会稽，<br /><br />&nbsp;&nbsp;&nbsp;&nbsp;庶事一以委之。彪每征讨，恒留岐监郡，知后事。彪败，高祖引岐参预机密，以为<br /><br />&nbsp;&nbsp;&nbsp;&nbsp;兼尚书右丞。时军旅屡兴，粮储多阙，岐所在干理，深被知遇。永定元年，为给事<br /><br />&nbsp;&nbsp;&nbsp;&nbsp;黄门侍郎、中书舍人，兼右丞如故。天嘉二年卒，赠通直散骑常侍。<br /><br />&nbsp;&nbsp;&nbsp;&nbsp;岐弟峤，笃学，为世通儒。<br /><br />&nbsp;&nbsp;&nbsp;&nbsp;史臣曰：高祖开基创业，克定祸乱，武猛固其立功，文翰亦乃展力。赵知礼、<br /><br />&nbsp;&nbsp;&nbsp;&nbsp;蔡景历早识攀附，预缔构之臣焉。刘师知博涉多通，而暗于机变，虽欲存乎节义，<br /><br />&nbsp;&nbsp;&nbsp;&nbsp;终陷极刑，斯不智矣。</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1930);">加入书签</a><a
                        href="1929.html">上一页</a>&larr;<a href="index.html">返回列表</a>&rarr;<a
                            href="1931.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1929.html"; var next_page = "1931.html"; var index_page = "index.html"; var sortid = "9"; var article_id = "31"; var chapter_id = "1930"; var articlename = "陈书"; var chaptername = " 卷十六 列传第十"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>