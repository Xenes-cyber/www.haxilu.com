<!DOCTYPE html>
<html>
<head>
<meta charset="gbk" />
<title>陈书- 卷一 本纪第一-在线阅读-哈西文学网</title>
<meta name="keywords" content="姚思廉，陈书， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供姚思廉的陈书  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1904.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1904.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1907.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖上<br /><br />&nbsp;&nbsp;&nbsp;&nbsp;高祖武皇帝，讳霸先，字兴国，小字法生，吴兴长城下若里人，汉太丘长陈实<br /><br />&nbsp;&nbsp;&nbsp;&nbsp;之后也。世居颍川。实玄孙准，晋太尉。准生匡，匡生达，永嘉南迁，为丞相掾，<br /><br />&nbsp;&nbsp;&nbsp;&nbsp;历太子洗马，出为长城令，悦其山水，遂家焉。尝谓所亲曰：“此地山川秀丽，当<br /><br />&nbsp;&nbsp;&nbsp;&nbsp;有王者兴，二百年后，我子孙必钟斯运。”达生康，复为丞相掾，咸和中土断，故<br /><br />&nbsp;&nbsp;&nbsp;&nbsp;为长城人。康生盱眙太守英，英生尚书郎公弼，公弼生步兵校尉鼎，鼎生散骑侍郎<br /><br />&nbsp;&nbsp;&nbsp;&nbsp;高，高生怀安令咏，咏生安成太守猛，猛生太常卿道巨，道巨生皇考文赞。高祖以<br /><br />&nbsp;&nbsp;&nbsp;&nbsp;梁天监二年癸未岁生。少倜傥有大志，不治生产。既长，读兵书，多武艺，明达果<br /><br />&nbsp;&nbsp;&nbsp;&nbsp;断，为当时所推服。身长七尺五寸，日角龙颜，垂手过膝。尝游义兴，馆于许氏，<br /><br />&nbsp;&nbsp;&nbsp;&nbsp;夜梦天开数丈，有四人朱衣捧日而至，令高祖开口纳焉。及觉，腹中犹热，高祖心<br /><br />&nbsp;&nbsp;&nbsp;&nbsp;独负之。<br /><br />&nbsp;&nbsp;&nbsp;&nbsp;大同初，新喻侯萧映为吴兴太守，甚重高祖，尝目高祖谓僚佐曰：“此人方将<br /><br />&nbsp;&nbsp;&nbsp;&nbsp;远大。”及映为广州刺史，高祖为中直兵参军，随府之镇。映令高祖招集士马，众<br /><br />&nbsp;&nbsp;&nbsp;&nbsp;至千人，仍命高祖监宋隆郡。所部安化二县元不宾，高祖讨平之。寻监西江督护、<br /><br />&nbsp;&nbsp;&nbsp;&nbsp;高要郡守。先是，武林侯萧谘为交州刺史，以裒刻失众心，土人李贲连结数州豪杰<br /><br />&nbsp;&nbsp;&nbsp;&nbsp;同时反，台遣高州刺史孙住⑿轮荽淌仿子雄将兵击之，椎炔皇苯，皆于广州伏<br /><br />&nbsp;&nbsp;&nbsp;&nbsp;诛。子雄弟子略与鬃又都捌渲魉Ф盘旌稀⒍派明共举兵，执南江督护沈，进寇<br /><br />&nbsp;&nbsp;&nbsp;&nbsp;广州，昼夜苦攻，州中震恐。高祖率精兵三千，卷甲兼行以救之，频战屡捷，天合<br /><br />&nbsp;&nbsp;&nbsp;&nbsp;中流矢死，贼众大溃。僧明遂降。梁武帝深叹异焉，授直阁将军，封新安子，邑三<br /><br />&nbsp;&nbsp;&nbsp;&nbsp;百户，仍遣画工图高祖容貌而观之。<br /><br />&nbsp;&nbsp;&nbsp;&nbsp;其年冬，萧映卒。明年，高祖送丧还都，至大庾岭，会有诏高祖为交州司马，<br /><br />&nbsp;&nbsp;&nbsp;&nbsp;领武平太守，与刺史杨`南讨。高祖益招勇敢，器械精利。`喜曰：“能克贼者，<br /><br />&nbsp;&nbsp;&nbsp;&nbsp;必陈司武也。”委以经略。高祖与众军发自番禺。是时萧勃为定州刺史，于西江相<br /><br />&nbsp;&nbsp;&nbsp;&nbsp;会，勃知军士惮远役，阴购诱之，因诡说`。`集诸将问计，高祖对曰：“交趾叛<br /><br />&nbsp;&nbsp;&nbsp;&nbsp;涣，罪由宗室，遂使c乱数州，弥历年稔。定州复欲昧利目前，不顾大计，节下奉<br /><br />&nbsp;&nbsp;&nbsp;&nbsp;辞伐罪，故当生死以之。岂可畏惮宗室，轻于国宪？今若夺人沮众，何必交州讨贼，<br /><br />&nbsp;&nbsp;&nbsp;&nbsp;问罪之师，即回有所指矣。”于是勒兵鼓行而进。十一年六月，军至交州，贲众数<br /><br />&nbsp;&nbsp;&nbsp;&nbsp;万于苏历江口立城栅以拒官军。`推高祖为前锋，所向摧陷，贲走典澈湖，于屈獠<br /><br />&nbsp;&nbsp;&nbsp;&nbsp;界立砦，大造船舰，充塞湖中，众军惮之，顿湖口不敢进。高祖谓诸将曰：“我师<br /><br />&nbsp;&nbsp;&nbsp;&nbsp;已老，将士疲劳，历岁相持，恐非良计，且孤军无援，入人心腹，若一战不捷，岂<br /><br />&nbsp;&nbsp;&nbsp;&nbsp;望生全。今藉其屡奔，人情未固，夷獠乌合，易为摧殄，正当共出百死，决力取之，<br /><br />&nbsp;&nbsp;&nbsp;&nbsp;无故停留，时事去矣。”诸将皆默然，莫有应者。是夜江水暴起七丈，注湖中，奔<br /><br />&nbsp;&nbsp;&nbsp;&nbsp;流迅激。高祖勒所部兵，乘流先进，众军鼓噪俱前，贼众大溃。贲窜入屈獠洞中，<br /><br />&nbsp;&nbsp;&nbsp;&nbsp;屈獠斩贲，传首京师，是岁太清元年也。贲兄天宝遁入九真，与劫帅李绍隆收余兵<br /><br />&nbsp;&nbsp;&nbsp;&nbsp;二万，杀德州刺史陈文戒，进围爱州，高祖仍率众讨平之。除振远将军、西江督护、<br /><br />&nbsp;&nbsp;&nbsp;&nbsp;高要太守、督七郡诸军事。<br /><br />&nbsp;&nbsp;&nbsp;&nbsp;二年冬，侯景寇京师，高祖将率兵赴援，广州刺史元景仲阴有异志，将图高祖。<br /><br />&nbsp;&nbsp;&nbsp;&nbsp;高祖知其计，与成州刺史王怀明、行台选郎殷外臣等密议戒严。三年七月，集义兵<br /><br />&nbsp;&nbsp;&nbsp;&nbsp;于南海，驰檄以讨景仲。景仲穷蹙，缢于阁下，高祖迎萧勃镇广州。是时临贺内史<br /><br />&nbsp;&nbsp;&nbsp;&nbsp;欧阳Q监衡州，兰裕、兰京礼扇诱始兴等十郡，共举兵攻Q，Q请援于勃。勃令高<br /><br />&nbsp;&nbsp;&nbsp;&nbsp;祖率众救之，悉擒裕等，仍监始兴郡。<br /><br />&nbsp;&nbsp;&nbsp;&nbsp;十一月，高祖遣杜僧明、胡颖将二千人顿于岭上，并厚结始兴豪杰同谋义举，<br /><br />&nbsp;&nbsp;&nbsp;&nbsp;侯安都、张频嚷是в嗳死锤健Ｏ舨闻之，遣钟休悦说高祖曰：“侯景骁雄，天<br /><br />&nbsp;&nbsp;&nbsp;&nbsp;下无敌，前者援军十万，士马精强，然而莫敢当锋，遂令羯贼得志。君以区区之众，<br /><br />&nbsp;&nbsp;&nbsp;&nbsp;将何所之？如闻岭北王侯又皆鼎沸，河东、桂阳相次屠戮，邵陵、开建亲寻干戈，<br /><br />&nbsp;&nbsp;&nbsp;&nbsp;李迁仕许身当阳，便夺马仗，以君疏外，讵可暗投？未若且住始兴，遥张声势，保<br /><br />&nbsp;&nbsp;&nbsp;&nbsp;此太山，自求多福。”高祖泣谓休悦曰：“仆本庸虚，蒙国成造。往闻侯景渡江，<br /><br />&nbsp;&nbsp;&nbsp;&nbsp;即欲赴援，遭值元、兰，梗我中道。今京都覆没，主上蒙尘，君辱臣死，谁敢爱命！<br /><br />&nbsp;&nbsp;&nbsp;&nbsp;君侯体则皇枝，任重方岳，不能摧锋万里，雪此冤痛，见遣一军。犹贤乎已，乃降<br /><br />&nbsp;&nbsp;&nbsp;&nbsp;后旨，使人慨然。仆行计决矣，凭为披述。”乃遣使间道往江陵，禀承军期节度。<br /><br />&nbsp;&nbsp;&nbsp;&nbsp;时蔡路养起兵据南康，勃遣腹心谭世远为曲江令，与路养相结，同遏义军。大宝元<br /><br />&nbsp;&nbsp;&nbsp;&nbsp;年正月，高祖发自始兴，次大庾岭。路养出军顿南野，依山水立四城以拒高祖。高<br /><br />&nbsp;&nbsp;&nbsp;&nbsp;祖与战，大破之，路养脱身窜走，高祖进顿南康。湘东王承制授高祖员外散骑常侍、<br /><br />&nbsp;&nbsp;&nbsp;&nbsp;持节、明威将军、交州刺史，改封南野县伯。<br /><br />&nbsp;&nbsp;&nbsp;&nbsp;六月，高祖修崎头古城，徙居焉。高州刺史李迁仕据大皋，遣主帅杜平虏率千<br /><br />&nbsp;&nbsp;&nbsp;&nbsp;人入赣石、鱼梁。高祖命周文育将兵击走之，迁仕奔宁都。承制授高祖通直散骑常<br /><br />&nbsp;&nbsp;&nbsp;&nbsp;侍、使持节、信威将军、豫州刺史，领豫章内史，改封长城县侯。寻授散骑常侍、<br /><br />&nbsp;&nbsp;&nbsp;&nbsp;使持节、都督六郡诸军事、军师将军、南江州刺史，余如故。时宁都人刘蔼等资迁<br /><br />&nbsp;&nbsp;&nbsp;&nbsp;仕舟舰兵仗，将袭南康，高祖遣杜僧明等率二万人据白口，筑城以御之，迁仕亦立<br /><br />&nbsp;&nbsp;&nbsp;&nbsp;城以相对。二年三月，僧明等攻拔其城，生擒迁仕送南康，高祖斩之。承制命高祖<br /><br />&nbsp;&nbsp;&nbsp;&nbsp;进兵定江州，仍授江州刺史，余如故。<br /><br />&nbsp;&nbsp;&nbsp;&nbsp;六月，高祖发自南康。南康赣石旧有二十四滩，滩多巨石，行旅者以为难。高<br /><br />&nbsp;&nbsp;&nbsp;&nbsp;祖之发也，水暴起数丈，三百里间巨石皆没。进军顿西昌，有龙见于水滨，高五丈<br /><br />&nbsp;&nbsp;&nbsp;&nbsp;许，五采鲜耀，军民观者数万人。是时承制遣征东将军王僧辩督众军讨侯景。八月，<br /><br />&nbsp;&nbsp;&nbsp;&nbsp;僧辩军次湓城，高祖率杜僧明等众军及南川豪帅合三万人将会焉。时西军乏食，高<br /><br />&nbsp;&nbsp;&nbsp;&nbsp;祖先贮军粮五十万石，至是分三十万以资之，仍顿巴丘。会侯景废简文帝，立豫章<br /><br />&nbsp;&nbsp;&nbsp;&nbsp;嗣王栋，高祖遣兼长史沈衮奉表于江陵劝进。十一月，承制授高祖使持节、都督会<br /><br />&nbsp;&nbsp;&nbsp;&nbsp;稽东阳新安临海永嘉五郡诸军事、平东将军、东扬州刺史，领会稽太守、豫章内史，<br /><br />&nbsp;&nbsp;&nbsp;&nbsp;余并如故。三年正月，高祖率甲士三万人、强弩五千张、舟舰二千乘，发自豫章。<br /><br />&nbsp;&nbsp;&nbsp;&nbsp;二月，次桑落洲，遣中记室参军江元礼以事表江陵，承制加高祖鼓吹一部。是时僧<br /><br />&nbsp;&nbsp;&nbsp;&nbsp;辩已发湓城，会高祖于白茅湾，乃登岸结坛，刑牲盟约。进军次芜湖，侯景城主张<br /><br />&nbsp;&nbsp;&nbsp;&nbsp;黑弃城走。三月，高祖与诸军进克姑孰，仍次蔡洲。侯景登石头城观望形势，意甚<br /><br />&nbsp;&nbsp;&nbsp;&nbsp;不悦，谓左右曰：“此军上有紫气，不易可当。”乃以<舟叉><舟步>贮石沈塞淮口，缘<br /><br />&nbsp;&nbsp;&nbsp;&nbsp;淮作城，自石头迄青溪十余里中，楼雉相接。诸将未有所决，僧辩遣杜∥始朴诟<br /><br />&nbsp;&nbsp;&nbsp;&nbsp;祖，高祖曰：“前柳仲礼数十万兵隔水而坐，韦粲之在青溪，竟不渡岸，贼乃登高<br /><br />&nbsp;&nbsp;&nbsp;&nbsp;望之，表里俱尽，肆其凶虐，覆我王师。今围石头，须渡北岸。诸将若不能当锋，<br /><br />&nbsp;&nbsp;&nbsp;&nbsp;请先往立栅。”高祖即于石头城西横陇筑栅，众军次连八城，直出东北。贼恐西州<br /><br />&nbsp;&nbsp;&nbsp;&nbsp;路断，亦于东北果林作五城以遏大路。景率众万余人、铁骑八百余匹，结阵而进。<br /><br />&nbsp;&nbsp;&nbsp;&nbsp;高祖曰：“军志有之，善用兵者，如常山之蛇，首尾相应。今我师既众，贼徒甚寡，<br /><br />&nbsp;&nbsp;&nbsp;&nbsp;应分贼兵势，以弱制强，何故聚其锋锐，令必死于我？”乃命诸将分处置兵。贼直<br /><br />&nbsp;&nbsp;&nbsp;&nbsp;冲王僧志，僧志小缩，高祖遣徐度领弩手二千横截其后，贼乃却。高祖与王琳、杜<br /><br />&nbsp;&nbsp;&nbsp;&nbsp;龛等以铁骑悉力乘之，贼退据其栅。景仪同卢辉略开石头北门来降。荡主戴冕、曹<br /><br />&nbsp;&nbsp;&nbsp;&nbsp;宣等攻拔果林一城，众军又克其四城。贼复还，殊死战，又尽夺所得城栅。高祖大<br /><br />&nbsp;&nbsp;&nbsp;&nbsp;怒，亲率攻之，士卒腾栅而入，贼复散走。景与百余骑弃槊执刀，左右冲阵，阵不<br /><br />&nbsp;&nbsp;&nbsp;&nbsp;动，景众大溃，逐北至西明门。景至阙下，不敢入台，遣腹心取其二子而遁。高祖<br /><br />&nbsp;&nbsp;&nbsp;&nbsp;率众出广陵应接，会景将郭元建奔齐，高祖纳其部曲三千人而还。僧辩启高祖镇京<br /><br />&nbsp;&nbsp;&nbsp;&nbsp;口。<br /><br />&nbsp;&nbsp;&nbsp;&nbsp;五月，齐遣辛术围严超达于秦郡，高祖命徐度领兵助其固守。齐众七万，填堑，<br /><br />&nbsp;&nbsp;&nbsp;&nbsp;起土山，穿地道，攻之甚急。高祖乃自率万人解其围，纵兵四面击齐军，弓弩乱发，<br /><br />&nbsp;&nbsp;&nbsp;&nbsp;齐平秦王中流矢死，斩首数百级，齐人收兵而退。高祖振旅南归，遣记室参军刘本<br /><br />&nbsp;&nbsp;&nbsp;&nbsp;仁献捷于江陵。<br /><br />&nbsp;&nbsp;&nbsp;&nbsp;七月，广陵侨民朱盛、张象潜结兵袭齐刺史温仲邕，遣使来告，高祖率众济江<br /><br />&nbsp;&nbsp;&nbsp;&nbsp;以应之。会齐人来聘，求割广陵之地，王僧辩许焉，仍豹高祖，高祖于是引军还南<br /><br />&nbsp;&nbsp;&nbsp;&nbsp;徐州，江北人随军而南者万余口。承制授高祖使持节、散骑常侍、都督南徐州诸军<br /><br />&nbsp;&nbsp;&nbsp;&nbsp;事、征北大将军、开府仪同三司、南徐州刺史，余并如故。及王僧辩率众征陆纳于<br /><br />&nbsp;&nbsp;&nbsp;&nbsp;湘州，承制命高祖代镇扬州。十一月，湘东王即位于江陵，改大宝三年为承圣元年。<br /><br />&nbsp;&nbsp;&nbsp;&nbsp;湘州平，高祖旋镇京口。三年三月，进高祖位司空，余如故。<br /><br />&nbsp;&nbsp;&nbsp;&nbsp;十一月，西魏攻陷江陵，高祖与王僧辩等进启江州，请晋安王以太宰承制，又<br /><br />&nbsp;&nbsp;&nbsp;&nbsp;遣长史谢哲奉笺劝进。十二月，晋安王至自寻阳，入居朝堂，给高祖班剑二十人。<br /><br />&nbsp;&nbsp;&nbsp;&nbsp;四年五月，齐送贞阳侯深明还主社稷，王僧辩纳之，即位，改元曰天成，以晋安王<br /><br />&nbsp;&nbsp;&nbsp;&nbsp;为皇太子。初，齐之请纳贞阳也，高祖以为不可，遣使诣僧辩苦争之，往返数四，<br /><br />&nbsp;&nbsp;&nbsp;&nbsp;僧辩竟不从。高祖居常愤叹，密谓所亲曰：“武皇虽磐石之宗，远布四海，至于克<br /><br />&nbsp;&nbsp;&nbsp;&nbsp;雪仇耻，宁济艰难，唯孝元而已，功业茂盛，前代未闻。我与王公俱受重寄，语未<br /><br />&nbsp;&nbsp;&nbsp;&nbsp;绝音，声犹在耳，岂期一旦便有异图。嗣主高祖之孙，元皇之子，海内属目，天下<br /><br />&nbsp;&nbsp;&nbsp;&nbsp;宅心，竟有何辜，坐致废黜，远求夷狄，假立非次，观其此情，亦可知矣。”乃密<br /><br />&nbsp;&nbsp;&nbsp;&nbsp;具袍数千领，及锦彩金银，以为赏赐之具。九月壬寅，高祖召徐度、侯安都、周文<br /><br />&nbsp;&nbsp;&nbsp;&nbsp;育等谋之，仍部列将士，分赏金帛，水陆俱进。是夜发南徐诌讨王僧辩。甲辰，高<br /><br />&nbsp;&nbsp;&nbsp;&nbsp;祖步军至石头前，遣勇士自城北逾入。时僧辩方视事，外白有兵。俄而兵自内出，<br /><br />&nbsp;&nbsp;&nbsp;&nbsp;僧辩遽走，与其第三子Q相遇，俱出阁，左右尚数十人，苦战。高祖大兵寻至，僧<br /><br />&nbsp;&nbsp;&nbsp;&nbsp;辩众寡不敌，走登城南门楼。高祖因风纵火，僧辩穷迫，乃就擒。是夜缢僧辩及Q。<br /><br />&nbsp;&nbsp;&nbsp;&nbsp;丙午，贞阳侯逊位，百僚奉晋安王上表劝进。十月己酉，晋安王即位，改承圣四年<br /><br />&nbsp;&nbsp;&nbsp;&nbsp;为绍泰元年。壬子，诏授高祖侍中、大都督中外诸军事、车骑将军、扬南徐二州刺<br /><br />&nbsp;&nbsp;&nbsp;&nbsp;史，持节、司空、班剑、鼓吹并如故。仍诏高祖甲仗百人，出入殿省。<br /><br />&nbsp;&nbsp;&nbsp;&nbsp;震州刺史杜龛据吴兴，与义兴太守韦载同举兵反。高祖命周文育率众攻载于义<br /><br />&nbsp;&nbsp;&nbsp;&nbsp;兴，龛遣其从弟北叟将兵拒战，北叟败归义兴。辛未，高祖表自东讨，留高州刺史<br /><br />&nbsp;&nbsp;&nbsp;&nbsp;侯安都、石州刺史杜棱宿卫台省。甲戌，军至义兴。丙子，拔其水栅。秦州刺史徐<br /><br />&nbsp;&nbsp;&nbsp;&nbsp;嗣徽据其城以入齐，又要南豫州刺史任约共举兵应龛、载，齐人资其兵食。嗣徽等<br /><br />&nbsp;&nbsp;&nbsp;&nbsp;以京师空虚，率精兵五千奄至阙下，侯安都领骁勇五百人出战，嗣徽等退据石头。<br /><br />&nbsp;&nbsp;&nbsp;&nbsp;丁丑，载及北叟来降，高祖抚而释之。以嗣徽寇逼，卷甲还都，命周文育进讨杜龛。<br /><br />&nbsp;&nbsp;&nbsp;&nbsp;十一月己卯，齐遣兵五千济渡据姑孰。高祖命合州刺史徐度于冶城寺立栅，南抵淮<br /><br />&nbsp;&nbsp;&nbsp;&nbsp;渚。齐又遣安州刺史翟子崇、楚州刺史刘仕荣、淮州刺史柳达摩领兵万人，于胡墅<br /><br />&nbsp;&nbsp;&nbsp;&nbsp;渡米粟三万石、马千匹，入于石头。癸未，高祖遣侯安都领水军夜袭胡墅，烧齐船<br /><br />&nbsp;&nbsp;&nbsp;&nbsp;千余艘，周铁虎率舟师断齐运输，擒其北徐州刺史张领州，获运舫米数千石。仍遣<br /><br />&nbsp;&nbsp;&nbsp;&nbsp;韦载于大航筑城，使杜棱据守。齐人又于仓门水南立二栅以拒官军。甲辰，嗣徽等<br /><br />&nbsp;&nbsp;&nbsp;&nbsp;攻冶城栅，高祖领铁骑精甲，出自西明门袭击之，贼众大溃。嗣徽留柳达摩等守城，<br /><br />&nbsp;&nbsp;&nbsp;&nbsp;自率亲属腹心，往南州采石，以迎齐援。十二月癸丑，高祖遣侯安都领舟师，袭嗣<br /><br />&nbsp;&nbsp;&nbsp;&nbsp;徽家口于秦州，俘获数百人。官军连舰塞淮口，断贼水路。先是太白自十一月丙戌<br /><br />&nbsp;&nbsp;&nbsp;&nbsp;不见。乙卯出于东方。丙辰，高祖尽命众军分部甲卒，对冶城立航渡兵，攻其水南<br /><br />&nbsp;&nbsp;&nbsp;&nbsp;二栅。柳达摩等渡淮置阵，高祖督兵疾战，纵火烧栅，烟尘张天。贼溃，争舟相排<br /><br />&nbsp;&nbsp;&nbsp;&nbsp;挤，溺死者以千数。时百姓夹淮观战，呼声震天地。军士乘胜，无不一当百，尽收<br /><br />&nbsp;&nbsp;&nbsp;&nbsp;其船舰，贼军慑气。是日嗣徽、约等领齐兵水步万余人，还据石头，高祖遣兵往江<br /><br />&nbsp;&nbsp;&nbsp;&nbsp;宁。据要险以断贼路。贼水步不敢进，顿江宁浦口，高祖遣侯安都领水军袭破之，<br /><br />&nbsp;&nbsp;&nbsp;&nbsp;嗣徽等乘单舸脱走，尽收其军资器械。己未，官军四面攻城，自辰讫酉，得其东北<br /><br />&nbsp;&nbsp;&nbsp;&nbsp;小城，及夜兵不解。庚申，达摩遣使侯子钦、刘仕荣等诣高祖请和，高祖许之，乃<br /><br />&nbsp;&nbsp;&nbsp;&nbsp;于城门外刑牲盟约，其将士部曲一无所问，恣其南北。辛酉，高祖出石头南门，陈<br /><br />&nbsp;&nbsp;&nbsp;&nbsp;兵数万，送齐人归北者。<br /><br />&nbsp;&nbsp;&nbsp;&nbsp;壬戌，齐和州长史乌丸远自南州奔还历阳。江宁令陈嗣、黄门侍郎曹朗据姑孰<br /><br />&nbsp;&nbsp;&nbsp;&nbsp;反，高祖命侯安都、徐度等讨平之，斩首数千级，聚为京观。石头、采石、南州悉<br /><br />&nbsp;&nbsp;&nbsp;&nbsp;平，收获马仗船米不可胜计。是月杜龛以城降。二年正月癸未，诛杜龛于吴兴，龛<br /><br />&nbsp;&nbsp;&nbsp;&nbsp;从弟北叟、司马沈孝敦并赐死。<br /><br />&nbsp;&nbsp;&nbsp;&nbsp;二月庚申，高祖遣侯安都、周铁虎率舸舰备江州，仍顿梁山起栅。甲子，敕司<br /><br />&nbsp;&nbsp;&nbsp;&nbsp;空有军旅之事，可骑马出入城内。戊辰，前宁远石城公外兵参军王位于石头沙际获<br /><br />&nbsp;&nbsp;&nbsp;&nbsp;玉玺四纽，高祖表以送台。<br /><br />&nbsp;&nbsp;&nbsp;&nbsp;三月戊戌，齐遣水军仪同萧轨、狄伏连、尧难宗、东方老、侍中裴英起、东<br /><br />&nbsp;&nbsp;&nbsp;&nbsp;广州刺史独孤辟恶、洛州刺史李希光，并任约、徐嗣徽等，率众十万出栅口，向梁<br /><br />&nbsp;&nbsp;&nbsp;&nbsp;山，帐内荡主黄丛逆击，败之，烧其前军船舰，齐顿军保芜湖。高祖遣定州史沈泰、<br /><br />&nbsp;&nbsp;&nbsp;&nbsp;吴郡太守裴忌就侯安都，共据梁山以御之。<br /><br />&nbsp;&nbsp;&nbsp;&nbsp;自去冬至是，甘露频降于钟山、梅岗、南涧及京口、江宁县境，或至三数升，<br /><br />&nbsp;&nbsp;&nbsp;&nbsp;大如弈棋子，高祖表以献台。<br /><br />&nbsp;&nbsp;&nbsp;&nbsp;四月丁巳，高祖诣梁山军巡抚。五月甲申，齐兵发自芜湖，丙申，至秣陵故治。<br /><br />&nbsp;&nbsp;&nbsp;&nbsp;高祖遣周文育屯方山，徐度顿马牧，杜棱顿大航南。己亥，高祖率宗室王侯及朝臣<br /><br />&nbsp;&nbsp;&nbsp;&nbsp;将帅，于大司马门外白虎阙下刑牲告天，以齐人背约，发言慷慨，涕泗交流，同盟<br /><br />&nbsp;&nbsp;&nbsp;&nbsp;皆莫能仰视，士卒观者益奋。辛丑，齐军于秣陵故县跨淮立桥栅，引渡兵马。其夜<br /><br />&nbsp;&nbsp;&nbsp;&nbsp;至方山。侯安都、周文育、徐度等各引还京师。癸卯，齐兵自方山进及p塘，游骑<br /><br />&nbsp;&nbsp;&nbsp;&nbsp;至台。周文育、侯安都顿白土岗，旗鼓相望，都邑震骇。高祖潜撤精卒三千配沈泰，<br /><br />&nbsp;&nbsp;&nbsp;&nbsp;渡江袭齐行台赵彦深于瓜步，获舟舰百余艘，陈粟万斛。即日天子总羽林禁兵，顿<br /><br />&nbsp;&nbsp;&nbsp;&nbsp;于长乐寺。六月甲辰，齐兵潜至钟山龙尾。丁未，进至莫府山。高祖遣钱明领水军<br /><br />&nbsp;&nbsp;&nbsp;&nbsp;出江乘，要击齐人粮运，尽获其船米，齐军于是大馁，杀马驴而食之。庚戌，齐军<br /><br />&nbsp;&nbsp;&nbsp;&nbsp;逾钟山，高祖众军分顿乐游苑东及覆舟山北，断其冲要。壬子，齐军至玄武湖西北<br /><br />&nbsp;&nbsp;&nbsp;&nbsp;莫府山南，将据北郊坛。众军自覆舟东移，顿郊坛北，与齐人相对。其夜大雨震电，<br /><br />&nbsp;&nbsp;&nbsp;&nbsp;暴风拔木，平地水丈余，齐军尽夜坐立泥中，悬鬲以爨，而台中及潮沟北水退路燥，<br /><br />&nbsp;&nbsp;&nbsp;&nbsp;官军每得番易。甲寅，少霁，高祖命众军秣马蓐食，迟明攻之。乙卯旦，自率帐内<br /><br />&nbsp;&nbsp;&nbsp;&nbsp;麾下出莫府山南，吴明彻、沈泰等众军首尾齐举，纵兵大战，侯安都自白下引兵横<br /><br />&nbsp;&nbsp;&nbsp;&nbsp;出其后，齐师大溃，斩获数千人，相蹂藉而死者不可胜计，生执徐嗣徽及其弟嗣宗，<br /><br />&nbsp;&nbsp;&nbsp;&nbsp;斩之以徇。追奔至于临沂。其江乘、摄山、钟山等诸军相次克捷，虏萧轨、东方老、<br /><br />&nbsp;&nbsp;&nbsp;&nbsp;王敬宝、李希光、裴英起等将帅凡四十六人。其军士得窜至江者，缚荻筏以济，中<br /><br />&nbsp;&nbsp;&nbsp;&nbsp;江而溺，流尸至京口，翳水弥岸。丁巳，众军出南州，烧贼舟舰。己未，斩刘归义、<br /><br />&nbsp;&nbsp;&nbsp;&nbsp;徐嗣彦、傅野猪于建康市。是日解严。庚申，萧轨、东方老、王敬宝、李希光、裴<br /><br />&nbsp;&nbsp;&nbsp;&nbsp;英起皆伏诛。高祖表解南徐州以授侯安都。七月丙子，诏授高祖中书监、司徒、扬<br /><br />&nbsp;&nbsp;&nbsp;&nbsp;州刺史，进爵为公，增邑并前五千户，侍中、使持节、都督中外诸军事、将军、尚<br /><br />&nbsp;&nbsp;&nbsp;&nbsp;书令、班剑、鼓吹、甲仗并如故，并给油幢皂轮车。是月侯以江州入附。遣侯<br /><br />&nbsp;&nbsp;&nbsp;&nbsp;安都镇上流，定南中诸郡。<br /><br />&nbsp;&nbsp;&nbsp;&nbsp;八月癸卯，太府卿何薄⑿轮荽淌坊志各上玉玺一。高祖表以送台，诏归之<br /><br />&nbsp;&nbsp;&nbsp;&nbsp;高祖。是日诏高祖食安吉、武康二县，合五千户。九月壬寅，改年曰太平元年。进<br /><br />&nbsp;&nbsp;&nbsp;&nbsp;高祖位丞相、录尚书事、镇卫大将军，改刺史为牧，进封义兴郡公，侍中、司徒、<br /><br />&nbsp;&nbsp;&nbsp;&nbsp;都督、班剑、鼓吹、甲仗、皂轮车并如故。丁未，中散大夫王彭笺称今月五日平旦<br /><br />&nbsp;&nbsp;&nbsp;&nbsp;于御路见龙迹，自大社至象阙，亘三四里。庚申，诏追赠高祖考侍中、光禄大夫，<br /><br />&nbsp;&nbsp;&nbsp;&nbsp;加金章紫绶，封义兴郡公，谥曰恭。十月甲戌，敕丞相自今入问讯，可施别榻以近<br /><br />&nbsp;&nbsp;&nbsp;&nbsp;坐。二年正月壬寅，天子朝万国于太极东堂，加高祖班剑十人，并前三十人，余<br /><br />&nbsp;&nbsp;&nbsp;&nbsp;如故。丁未，诏赠高祖兄道谭散骑常侍、使持节、平北将军、南兖州刺史、长城县<br /><br />&nbsp;&nbsp;&nbsp;&nbsp;公，谥曰昭烈；弟休先侍中、使持节、骠骑将军、南徐州刺史、武康县侯，谥曰忠<br /><br />&nbsp;&nbsp;&nbsp;&nbsp;壮，食邑各二千户。甲寅，遣兼侍中谒者仆射陆缮策拜长城县夫人章氏为义兴国夫<br /><br />&nbsp;&nbsp;&nbsp;&nbsp;人。丁卯，诏赠高祖祖侍中、太常卿，谥曰孝。追封高祖祖母许氏吴郡嘉兴县君，<br /><br />&nbsp;&nbsp;&nbsp;&nbsp;谥曰敬；妣张氏义兴国太夫人，谥曰宣。<br /><br />&nbsp;&nbsp;&nbsp;&nbsp;二月庚午，萧勃举兵，自广州渡岭，顿南康，遣其将欧阳Q、傅泰及其子孜为<br /><br />&nbsp;&nbsp;&nbsp;&nbsp;前军，至于豫章，分屯要险，南江州刺史余孝顷起兵应勃，高祖命周文育、侯安都<br /><br />&nbsp;&nbsp;&nbsp;&nbsp;率众讨平之。<br /><br />&nbsp;&nbsp;&nbsp;&nbsp;八月甲午，进高祖位太傅，加黄钺，剑履上殿，入朝不趋，赞拜不名，并给羽<br /><br />&nbsp;&nbsp;&nbsp;&nbsp;葆鼓吹一部，其侍中、都督、录尚书、镇卫大将军、扬州牧、义兴郡公、班剑、甲<br /><br />&nbsp;&nbsp;&nbsp;&nbsp;仗、油幢皂轮车并如故。丙申，加高祖前后部羽葆鼓吹。是时，湘州刺史王琳拥兵<br /><br />&nbsp;&nbsp;&nbsp;&nbsp;不应命，高祖遣周文育、侯安都率众讨之。<br /><br />&nbsp;&nbsp;&nbsp;&nbsp;九月辛丑，诏曰：<br /><br />&nbsp;&nbsp;&nbsp;&nbsp;肇昔元胎剖判，太素氤氲，崇建人皇，必凭洪宰。故贤哲之后，牧伯征于四方，<br /><br />&nbsp;&nbsp;&nbsp;&nbsp;神武之君，大监治乎万国。又有一匡九合，渠门之赐以隆，戮带围温，行宫之宠斯<br /><br />&nbsp;&nbsp;&nbsp;&nbsp;茂，时危所以贞固，运泰所以光熙，斯乃千载同风，百王不刊之道也。太傅义兴公，<br /><br />&nbsp;&nbsp;&nbsp;&nbsp;允文允武，乃圣乃神，固天生德，康济黔首。昔在休期，早隆朝寄，远逾沧海，大<br /><br />&nbsp;&nbsp;&nbsp;&nbsp;拯交、越。皇运不造，书契未闻，中国其亡，兵凶总至。哀哀噍类，譬彼穷牢，悠<br /><br />&nbsp;&nbsp;&nbsp;&nbsp;悠上天，莫云斯极。否终则泰，元辅应期，救此将崩，援兹已溺，乘舟履]，架险<br /><br />&nbsp;&nbsp;&nbsp;&nbsp;浮深，经略中途，毕歼群丑。洎乎石头、姑孰，流髓履肠，一朝指郑六合清晏。<br /><br />&nbsp;&nbsp;&nbsp;&nbsp;是用光昭下武，翼亮中都，雪三后之统穑夷三灵之巨慝。尧台禹佐，未始能阶，<br /><br />&nbsp;&nbsp;&nbsp;&nbsp;殷相周师，固非云拟。重之以屯剥余象，荆楚大崩，天地无心，乘舆委御，五胡<br /><br />&nbsp;&nbsp;&nbsp;&nbsp;荐食，竞谋诸夏，八方棋N，莫有匡救，强臣放命，黜我冲人，顾影于荼孺之<br /><br />&nbsp;&nbsp;&nbsp;&nbsp;魂，甘心于宁卿之辱。却按下髻，求哀之路莫从，窃a逃责，容身之地无所。公神<br /><br />&nbsp;&nbsp;&nbsp;&nbsp;兵奄至，不日清澄，惟是孱蒙，再膺天录。斯又巍巍荡荡，无德而称焉。加以仗兹<br /><br />&nbsp;&nbsp;&nbsp;&nbsp;忠义，屠彼B逆，震部夷氛，稽山罢昆，番禺、蠡泽，北鄙西郊，歼厥凶徒，罄无<br /><br />&nbsp;&nbsp;&nbsp;&nbsp;遗种。斯则兆民之命，修短所县，率土之基，兴亡是赖。于是刑礼兼训，沿革有章，<br /><br />&nbsp;&nbsp;&nbsp;&nbsp;中外成平，遐迩宁一，用能使阳光合魄，曜象呈晖，栖阁游庭，抱仁含信，宏勋该<br /><br />&nbsp;&nbsp;&nbsp;&nbsp;于厚地，大道格于玄天。羲、农、炎、昊以来，卷领垂衣之世，圣人济物，未有如<br /><br />&nbsp;&nbsp;&nbsp;&nbsp;斯者也。夫备物典策，桓、文是膺，助理阴阳，萧、曹不让，未有功高于宇县，而<br /><br />&nbsp;&nbsp;&nbsp;&nbsp;赏薄于伊、周，凡厥人o，固怀延伫，是由公谦肿阅粒降损为怀，嘉数迟回，永<br /><br />&nbsp;&nbsp;&nbsp;&nbsp;言增叹。岂可申兹雅尚，久废朝猷，宜戒司勋，敬升鸿典。且重华大圣。妫I惟贤，<br /><br />&nbsp;&nbsp;&nbsp;&nbsp;盛德之祀无忘，公侯之门必复。是以殷嘉甫，继后稷之官，尧命羲和，纂重黎之<br /><br />&nbsp;&nbsp;&nbsp;&nbsp;位。况其本枝攸建，宜誓山河者乎？其进公位相国，总百揆，封十郡为陈公，备九<br /><br />&nbsp;&nbsp;&nbsp;&nbsp;锡之礼，加玺绂，远游冠、绿F绶，位在诸侯王上，其镇卫大将军、扬州牧如故。<br /><br />&nbsp;&nbsp;&nbsp;&nbsp;策曰：<br /><br />&nbsp;&nbsp;&nbsp;&nbsp;大哉乾元，资日月以贞观，至哉坤元，凭山川以载物。故惟天为大，陟配者钦<br /><br />&nbsp;&nbsp;&nbsp;&nbsp;明，惟王建国，翼辅者齐圣。是以文、武之佐，溪蕴其玉璜，尧、舜之臣，荣河<br /><br />&nbsp;&nbsp;&nbsp;&nbsp;镂其金版。况乎体得一之鸿姿，宁阳九之危厄，拯横流于碣石，扑燎火于昆岑，驱<br /><br />&nbsp;&nbsp;&nbsp;&nbsp;驭于韦、彭，跨弩于齐、晋，神功行而靡用，圣道运而无名者乎？今将授公典策，<br /><br />&nbsp;&nbsp;&nbsp;&nbsp;其敬听朕命：日者昊天不吊，钟乱于我国家，网漏吞舟，强胡内P，茫茫宇宙，<br /><br />&nbsp;&nbsp;&nbsp;&nbsp;隆├柙，方足圆颅，万不遗一，太清否亢，桥山之痛已深，大宝屯如，平阳之<br /><br />&nbsp;&nbsp;&nbsp;&nbsp;祸相继。上宰膺运，康救兆民，鞠旅于滇池之南，扬旌于桂岭之北，悬三光于已坠，<br /><br />&nbsp;&nbsp;&nbsp;&nbsp;谧四海于群飞，屠m窳于中原，斩鲸鲵于蒙汜。荡宁上国，光启中兴。此则公之大<br /><br />&nbsp;&nbsp;&nbsp;&nbsp;造于皇家者也。既而天未悔祸，夷丑荐臻，南夏崩腾，西京荡覆，群胡孔炽，藉乱<br /><br />&nbsp;&nbsp;&nbsp;&nbsp;乘间，推纳藩枝，盗假神器，冢司昏，旁引寇雠，既见贬于桐宫，方谋危于汉阁。<br /><br />&nbsp;&nbsp;&nbsp;&nbsp;皇运已殆，何殊赘旒，中国摇然，非徒如线。公赫然投袂，匡救本朝，复莒齐都，<br /><br />&nbsp;&nbsp;&nbsp;&nbsp;平戎王室。朕所以还膺宝历，重履辰居，挹建武之风猷，歌宣王之雅颂。此又公之<br /><br />&nbsp;&nbsp;&nbsp;&nbsp;再造于皇家者也。公应务之初，登庸惟始，三川五岭，莫不窥临，银洞珠宫，所在<br /><br />&nbsp;&nbsp;&nbsp;&nbsp;宁谧。孙、卢肇衅，越貊为灾，番部阽危，势将沦殄。公赤旗所指，n垒洞开，白<br /><br />&nbsp;&nbsp;&nbsp;&nbsp;羽才郑凶徒粉溃。非其神武，久丧南藩。此又公之功也。大同之末，边政不修，<br /><br />&nbsp;&nbsp;&nbsp;&nbsp;李贲狂迷，窃我交、爱，敢称大号，骄恣甚于尉他，据有连州，雄豪炽于梁硕。公<br /><br />&nbsp;&nbsp;&nbsp;&nbsp;英谟雄算，电扫风行，驰御楼船，直跨沧海，新昌、典澈，备履艰难，苏历、嘉宁，<br /><br />&nbsp;&nbsp;&nbsp;&nbsp;尽为京观。三山獠洞，八角蛮陬，逖矣水寓之乡，悠哉火山之国，马援之所不届，<br /><br />&nbsp;&nbsp;&nbsp;&nbsp;陶璜之所未闻，莫不惧我王灵，争朝边候，归o天府，献状鸿胪。此又公之功也。<br /><br />&nbsp;&nbsp;&nbsp;&nbsp;自寇虏陵江，宫闱幽辱，公枕戈尝胆，提剑拊心，气涌青霄，神飞紫闼。而番禺连<br /><br />&nbsp;&nbsp;&nbsp;&nbsp;率，本自诸夷，言得其朋，是怀同恶。公仗此忠诚，乘机剿定，执沛令而衅鼓，平<br /><br />&nbsp;&nbsp;&nbsp;&nbsp;新野而据鞍。此又公之功也。世道初艰，方隅多难，勋门桀黠，作乱衡嶷，兵切池<br /><br />&nbsp;&nbsp;&nbsp;&nbsp;隍，众兼夷獠。公以国盗边警，知无不为，恤是同盟，诛其丑类，莫不鱼惊鸟散，<br /><br />&nbsp;&nbsp;&nbsp;&nbsp;面缚头悬。南土黔黎，重保苏息。此又公之功也。长驱岭峤，梦想京畿，缘道酋豪，<br /><br />&nbsp;&nbsp;&nbsp;&nbsp;递为榛梗，路养渠率，全据大都，蓄聚逋逃，方谋阻乱，百楼不战，云梯之所未窥，<br /><br />&nbsp;&nbsp;&nbsp;&nbsp;万驽齐张，高~之所非敌。公龙骧虎步，啸吒风云，山靡坚城，野无强阵，清B<br /><br />&nbsp;&nbsp;&nbsp;&nbsp;氛于赣石，灭l气于雩都。此又公之功也。迁仕凶慝，屯据大皋，乞活类马腾之军，<br /><br />&nbsp;&nbsp;&nbsp;&nbsp;流民多杜|之众，推锋转斗，自北徂南，频岁稽诛，实惟吐病９坐挥三略，遥制<br /><br />&nbsp;&nbsp;&nbsp;&nbsp;六奇，义勇同心，貔貅骋力，雷奔电击，谷静山空，列郡无犬吠之惊，丛祠罢狐鸣<br /><br />&nbsp;&nbsp;&nbsp;&nbsp;之盗。此又公之功也。王师讨虏，次届沦波，兵乏兼储，士有饥色。公回麾蠡泽，<br /><br />&nbsp;&nbsp;&nbsp;&nbsp;积谷巴丘，亿庾之咏斯丰，壶浆之迎是众，军民转漕，曾无砥柱之难，舻舳相望，<br /><br />&nbsp;&nbsp;&nbsp;&nbsp;如运敖仓之府，犀渠贝胄，顾蔑雷霆，高舰层楼，仰扪霄汉，故使三军勇锐，百战<br /><br />&nbsp;&nbsp;&nbsp;&nbsp;无前，承此兵粮，遂殄凶逆。此又公之功也。若夫英图迈俗，义旅如云，湓垒猜携，<br /><br />&nbsp;&nbsp;&nbsp;&nbsp;用淹戎略。公志唯同奖，师克在和，鹄塞非虞，鸿门是会，若晋侯之誓白水，如萧<br /><br />&nbsp;&nbsp;&nbsp;&nbsp;王之推赤心，屈礼交盟，人祗感咽，故能使舟师并路，远迩朋心。此又公之功也。<br /><br />&nbsp;&nbsp;&nbsp;&nbsp;姑孰襟要，崤函阻凭，寇虏据其关梁，大盗负其扃~。公一校裁郑三雄并奋，左<br /><br />&nbsp;&nbsp;&nbsp;&nbsp;贤、右角，沙溃土崩，木甲殪于中原，毡裘赴于江水，他他藉藉，万计千群，鄂坂<br /><br />&nbsp;&nbsp;&nbsp;&nbsp;之隘斯开，夷庚之道无塞。此又公之功也。义军大众，俱集帝京，逆竖凶徒，犹屯<br /><br />&nbsp;&nbsp;&nbsp;&nbsp;皇邑。若夫表里山河，金汤险固，疏龙首以抗殿，B华岳以为城，杂虏凭焉，强<br /><br />&nbsp;&nbsp;&nbsp;&nbsp;兵自若。公回兹地轴，抗此天罗，曾不崇朝，俾无遗噍，军容甚穆，国政方修，物<br /><br />&nbsp;&nbsp;&nbsp;&nbsp;重睹于衣冠，民还瞻于礼乐，楚人满道，争睹于叶公，汉老衔悲，俱欢于司隶。此<br /><br />&nbsp;&nbsp;&nbsp;&nbsp;又公之功也。内难初静，诸侯出关，外郡传烽，鲜卑犯塞，莫非且渠、当户，中贵<br /><br />&nbsp;&nbsp;&nbsp;&nbsp;名王，冀马于淮南，胡笳动于徐北。公舟师步甲，亘野横江，歼厥群羝，遂<br /><br />&nbsp;&nbsp;&nbsp;&nbsp;殚封g，莫不\木而止，戎车靡遗，遇泞而旋，归骖尽殪。此又公之功也。公克<br /><br />&nbsp;&nbsp;&nbsp;&nbsp;黜祸难，劬劳皇室，而孙宁之党，翻启狄心，伊、洛之间，咸为虏戍，虽金陵佳气，<br /><br />&nbsp;&nbsp;&nbsp;&nbsp;石垒天严，朝暗戎尘，夜喧胡鼓。公三筹既画，八阵斯张，裁举灵Y，亦抽金仆，<br /><br />&nbsp;&nbsp;&nbsp;&nbsp;咸俘丑类，悉反高墉，异李广之皆诛，同庞元之尽赦。此又公之功也。任约叛涣，<br /><br />&nbsp;&nbsp;&nbsp;&nbsp;枭声不悛，戎羯贪婪，狼心无改，穹庐毡幕，抵北阙而为营，乌孙天马，指东都而<br /><br />&nbsp;&nbsp;&nbsp;&nbsp;成阵。公左甄右落，箕张翼舒，扫是搀枪，驱其猃狁，长狄之种埋于国门，椎髻之<br /><br />&nbsp;&nbsp;&nbsp;&nbsp;酋烹于军市，投秦坑而尽沸，噎濉水而不流。此又公之功也。一相居中，自折彝鼎，<br /><br />&nbsp;&nbsp;&nbsp;&nbsp;五湖小守，妄怀同恶。公夙驾兼道，秉羽杖戈，玉斧将挥，金钲且戒，妖酋震慑，<br /><br />&nbsp;&nbsp;&nbsp;&nbsp;遽请灰钉，k榇以表其含弘，焚书以安其反侧。此又公之功也。贼龛凶横，陵虐具<br /><br />&nbsp;&nbsp;&nbsp;&nbsp;区，阻兵安忍，凭灾怙乱，自古虫言鸟迹，浑沌洪荒，凡或虔刘，未此残酷。公虽<br /><br />&nbsp;&nbsp;&nbsp;&nbsp;宗居汝颍，世寓东南，育圣诞贤之乡，含章挺生之地，眷言桑梓，公私愤切，卓尔<br /><br />&nbsp;&nbsp;&nbsp;&nbsp;英状，丞规奉算，戮此大憝，如烹小鲜。此又公之功也。乱离永久，群盗孔多，浙<br /><br />&nbsp;&nbsp;&nbsp;&nbsp;左凶渠，连兵构逆，岂止千兵、五校、白雀、黄龙而已哉！公以中军无率，选是亲<br /><br />&nbsp;&nbsp;&nbsp;&nbsp;贤，奸寇途穷，涔然冰泮，刑溏之所，文命动其大威，雷门之间，句践行其严戮，<br /><br />&nbsp;&nbsp;&nbsp;&nbsp;英规圣迹，异代同风。此又公之功也。同姓有扈，顽凶不宾，凭藉宗盟，图危社稷，<br /><br />&nbsp;&nbsp;&nbsp;&nbsp;观兵汇泽，势震京师，驱率南蛮，已为东帝。公论兵于朝堂之上，决胜于樽俎之间，<br /><br />&nbsp;&nbsp;&nbsp;&nbsp;寇、贾、樊、滕，浮江下濑，一朝B扑，无待甸师，万里澄清，非劳新息。此又<br /><br />&nbsp;&nbsp;&nbsp;&nbsp;公之功也。豫章妖寇，依凭山泽，缮甲完聚，多历岁时，结从连横，爰洎交、广。<br /><br />&nbsp;&nbsp;&nbsp;&nbsp;吕嘉既获，吴濞已W，命我还师，征其不恪，连营尽拔，伪党斯擒，曜圣武于匡<br /><br />&nbsp;&nbsp;&nbsp;&nbsp;山，回神旌于蠡派。此又公之功也。自八九野，瓜剖豆分，窃帝偷王，连州比县。<br /><br />&nbsp;&nbsp;&nbsp;&nbsp;公武灵已畅，文德又宣，折简驰书，风猷斯远，至于苍苍浴日，杳杳无雷，北洎丈<br /><br />&nbsp;&nbsp;&nbsp;&nbsp;夫之乡，南逾女子之国，莫不屈膝膜拜，求吏款关。此又公之功也。京师祸乱，亟<br /><br />&nbsp;&nbsp;&nbsp;&nbsp;积寒暄，双阙低昂，九门寥豁。宁秦宫之可顾，岂鲁殿之犹存！五都簪弁，百僚卿<br /><br />&nbsp;&nbsp;&nbsp;&nbsp;士，胡服缦缨，咸为戎俗，高冠厚履，希复华风，宋微子《麦u》之歌，周大夫<br /><br />&nbsp;&nbsp;&nbsp;&nbsp;《黍离》之叹，方之于斯，未足为悲矣。公求衣昧旦，昃食高舂，兴构宫闱，具瞻<br /><br />&nbsp;&nbsp;&nbsp;&nbsp;遐迩，郊痒稷宗之典，六符十等之章，还闻太始之风流，重睹永平之遗事。此又公<br /><br />&nbsp;&nbsp;&nbsp;&nbsp;之功也。公有济天下之勋，重之以明德，凝神体道，合德符天，用百姓以为心，随<br /><br />&nbsp;&nbsp;&nbsp;&nbsp;万机而成务，耻一物非唐、虞之民，归含灵于仁寿之域，上德不德，无为以为，夏<br /><br />&nbsp;&nbsp;&nbsp;&nbsp;长春生，显仁藏用，忠信为宝，风雨弗愆，仁惠为基，牛羊勿践，功成治定，乐奏<br /><br />&nbsp;&nbsp;&nbsp;&nbsp;《咸》、《云》，安上治民，礼兼文质，物色丘园，衣裾里巷，朝多君子，野无遗<br /><br />&nbsp;&nbsp;&nbsp;&nbsp;贤，菽粟同水火之饶，工商富猗顿之旅。是以天无蕴宝，地有呈祥，露卿云，朝<br /><br />&nbsp;&nbsp;&nbsp;&nbsp;团晓映，山车泽马，服驭登闲，既景焕于图书，方葳蕤于史谍。高勋逾于象纬，积<br /><br />&nbsp;&nbsp;&nbsp;&nbsp;德冠于嵩、华，固无德而称者矣。朕又闻之，前王宰世，茂赏尊贤，式树藩长，总<br /><br />&nbsp;&nbsp;&nbsp;&nbsp;征群伯，《二南》崇绝，四履遐旷，泱泱表海，祚土维齐，岩岩泰山，俾侯于鲁；<br /><br />&nbsp;&nbsp;&nbsp;&nbsp;抑又勤王反郑，夹辅迁周，召伯之命斯隆，河阳之礼咸备；况复经营宇宙，宁唯断<br /><br />&nbsp;&nbsp;&nbsp;&nbsp;鳌足之功，弘济苍生，非直凿龙门之险；而畴庸报德，寂尔无闻，朕所以垂拱当宁，<br /><br />&nbsp;&nbsp;&nbsp;&nbsp;载怀惭悸者也。今授公相国，以南豫州之陈留、南丹阳、宣城，扬州之吴兴、东阳、<br /><br />&nbsp;&nbsp;&nbsp;&nbsp;新安、新宁，南徐州之义兴，江州之鄱阳、临川十郡，封公为陈公。锡兹青土，苴<br /><br />&nbsp;&nbsp;&nbsp;&nbsp;以白茅，爰定尔邦，用建冢社。昔旦、]分陕，俱为保师，晋、郑诸侯，咸作卿士，<br /><br />&nbsp;&nbsp;&nbsp;&nbsp;兼其内外，礼实攸宜。今命使持节兼太尉王通授相国印绶、陈公玺绂。使持节兼司<br /><br />&nbsp;&nbsp;&nbsp;&nbsp;空王`授陈公茅土，金虎符第一至第五左，竹使符第一至第十左。相国秩逾三铉，<br /><br />&nbsp;&nbsp;&nbsp;&nbsp;任总百司，位绝朝班，礼由事革。其以相国总百揆，除录尚书之号，上所假节侍中<br /><br />&nbsp;&nbsp;&nbsp;&nbsp;貂蝉、中书监印章、中外都督太傅印绶、义兴公印策，其镇卫大将军、扬州牧如故。<br /><br />&nbsp;&nbsp;&nbsp;&nbsp;又加公九锡，其敬听后命：以公礼为桢干，律等衔策，四维皆举，八柄有章，是用<br /><br />&nbsp;&nbsp;&nbsp;&nbsp;锡公大辂、戎辂各一，玄牡二驷。以公贱宝崇谷，疏爵待农，室富京坻，民知荣辱，<br /><br />&nbsp;&nbsp;&nbsp;&nbsp;是用锡公衮冕之服，赤舄副焉。以公调理阴阳，燮谐风雅，三灵允降，万国同和，<br /><br />&nbsp;&nbsp;&nbsp;&nbsp;是用锡公轩县之乐，六佾之舞。以公宣导王猷，弘阐风教，光景所照，L象必通，<br /><br />&nbsp;&nbsp;&nbsp;&nbsp;是用锡公朱户以居。以公抑扬清浊，褒德进贤，髦士盈朝，幽人虚谷，是用锡公纳<br /><br />&nbsp;&nbsp;&nbsp;&nbsp;陛以登。以公嶷然廊庙，为世F范，折冲四表，临御八荒，是用锡公武贲之士三百<br /><br />&nbsp;&nbsp;&nbsp;&nbsp;人。以公执兹明罚，期在刑措，象恭无赦，干纪必诛，是用锡公斧、钺各一。以公<br /><br />&nbsp;&nbsp;&nbsp;&nbsp;英猷远量，跨厉嵩溟，包一车书，括囊寰宇，是用锡公彤弓一、彤矢百、[弓十、<br /><br />&nbsp;&nbsp;&nbsp;&nbsp;[矢千。以公天经地义，贯彻幽明，春露秋霜，允恭粢盛，是用锡公鬯一卣，圭<br /><br />&nbsp;&nbsp;&nbsp;&nbsp;瓒副焉。陈国置丞相已下，一遵旧式。往钦哉！其恭循朕命，克相皇天，弘建邦家，<br /><br />&nbsp;&nbsp;&nbsp;&nbsp;允兴洪业，以光我高祖之休命！<br /><br />&nbsp;&nbsp;&nbsp;&nbsp;十月戊辰，进高祖爵为王，以扬州之会稽、临海、永嘉、建安，南徐州之晋陵、<br /><br />&nbsp;&nbsp;&nbsp;&nbsp;信义，江州之寻阳、豫章、安成、庐陵并前为二十郡，益封陈国。其相国、扬州牧、<br /><br />&nbsp;&nbsp;&nbsp;&nbsp;镇卫大将军并如故。又命陈王冕十有二旒，建天子旌旗，出警入跸，乘金根车，驾<br /><br />&nbsp;&nbsp;&nbsp;&nbsp;六马，备五时副车，置旄头云罕，乐舞《八佾》，设钟宫县。王妃、王子、王女<br /><br />&nbsp;&nbsp;&nbsp;&nbsp;爵命之号，陈台百官，一依旧典。辛未，梁帝禅位于陈，诏曰：<br /><br />&nbsp;&nbsp;&nbsp;&nbsp;五运更始，三正迭代，司牧黎庶，是属圣贤，用能经纬乾坤，弥纶区宇，大庇<br /><br />&nbsp;&nbsp;&nbsp;&nbsp;黔首，阐扬鸿烈。革晦以明，积代同轨，百王踵武，咸由此则。梁德湮微，祸乱荐<br /><br />&nbsp;&nbsp;&nbsp;&nbsp;发，太清云始，见困长蛇，承圣之季，又罹封豕。爰至天成，重窃神器，三光亟沈，<br /><br />&nbsp;&nbsp;&nbsp;&nbsp;七庙乏祀，含生已泯，鼎命斯坠，我武、元之祚，有如缀旒，静惟屯剥，夕惕载怀。<br /><br />&nbsp;&nbsp;&nbsp;&nbsp;相国陈王，有命自天，降神惟狱，天地合德，晷曜齐明，拯社稷之横流，提亿兆之<br /><br />&nbsp;&nbsp;&nbsp;&nbsp;涂炭，东诛逆叛，北歼獯丑，威加四海，仁渐万国，复张崩乐，重兴绝礼，儒馆聿<br /><br />&nbsp;&nbsp;&nbsp;&nbsp;修，戎亭虚候，大功在舜，盛绩惟禹，巍巍荡荡，无得而称。来献白环，岂直皇虞<br /><br />&nbsp;&nbsp;&nbsp;&nbsp;之世，入贡素雉，非止隆周之日。固以效珍川陆，表瑞烟云，甘露醴泉，旦夕凝涌，<br /><br />&nbsp;&nbsp;&nbsp;&nbsp;嘉禾朱草，孳植郊甸。道昭于悠代，勋格于皇穹，明明上天，光华日月，革故著于<br /><br />&nbsp;&nbsp;&nbsp;&nbsp;玄象，代德彰于图谶，狱讼有归，讴歌爰适，天之历数，实有攸在。朕虽庸貌，暗<br /><br />&nbsp;&nbsp;&nbsp;&nbsp;于古昔，永稽崇替，为日已久，敢忘列代之遗典，人o之至愿乎。今便逊位别宫，<br /><br />&nbsp;&nbsp;&nbsp;&nbsp;敬禅于陈，一依唐、虞、宋、齐故事。<br /><br />&nbsp;&nbsp;&nbsp;&nbsp;策曰：<br /><br />&nbsp;&nbsp;&nbsp;&nbsp;咨尔陈王：惟昔上古，厥初生民，骊连、栗陆之前，容成、大庭之代，并结绳<br /><br />&nbsp;&nbsp;&nbsp;&nbsp;写鸟，杳冥慌忽，故靡得而详焉。自羲、农、轩、昊之君，陶唐、有虞之主，或垂<br /><br />&nbsp;&nbsp;&nbsp;&nbsp;衣而御四海，或无为而子万姓，居之如驭朽索，去之如脱敝屣。裁遇许由，便能舍<br /><br />&nbsp;&nbsp;&nbsp;&nbsp;帝，暂逢善卷，即以让王。故知玄扈璇玑，非关尊贵，金根玉辂，示表君临。及南<br /><br />&nbsp;&nbsp;&nbsp;&nbsp;观河渚，东沈刻璧，精华既竭，耄勤已倦，则抗首而笑，唯贤是与，讠劳然作歌，<br /><br />&nbsp;&nbsp;&nbsp;&nbsp;简能斯授，遗风余烈，昭晰图书。汉、魏因循，是为故实。宋、齐授受，又弘斯义。<br /><br />&nbsp;&nbsp;&nbsp;&nbsp;我高祖应期抚运，握枢御宇，三后重光，祖宗齐圣。及时属阳九，封豕荐食，西都<br /><br />&nbsp;&nbsp;&nbsp;&nbsp;失驭，夷狄交侵，乃皋天成，轻弄龟鼎，喋喋黔首，若崩厥角，徽徽皇极，将甚缀<br /><br />&nbsp;&nbsp;&nbsp;&nbsp;旒。惟王乃圣乃神，钦明文思，二仪并运，四时合序，天锡智勇，人挺雄杰，珠庭<br /><br />&nbsp;&nbsp;&nbsp;&nbsp;日角，龙行武步，爰初投袂，日乃勤王，电扫番禺，云撤彭蠡，B其元恶，定我<br /><br />&nbsp;&nbsp;&nbsp;&nbsp;京畿。及王贺帝弘，贸兹冠屦，既行伊、霍，用保冲人。震泽、稽阴，并怀叛逆，<br /><br />&nbsp;&nbsp;&nbsp;&nbsp;獯羯丑虏，三乱皇都，裁命偏师，二邦自殄，薄伐猃狁，六戎尽殪。岭南叛涣，湘、<br /><br />&nbsp;&nbsp;&nbsp;&nbsp;郢结连，贼帅既擒，凶渠传首，用能百揆时序，四门允穆，无思不服，无远不届，<br /><br />&nbsp;&nbsp;&nbsp;&nbsp;上达穹昊，下漏渊泉，蛟鱼并见，讴歌攸属。况乎长彗横天，已徵布新之兆，璧日<br /><br />&nbsp;&nbsp;&nbsp;&nbsp;斯既，实表更姓之符。是以始创义师，紫云曜彩，肇惟尊主，黄龙负舟。苦矢素，<br /><br />&nbsp;&nbsp;&nbsp;&nbsp;梯山以至，白环玉i，慕德而臻。若夫安国字萌，本因万物之志，时乘御宇，良会<br /><br />&nbsp;&nbsp;&nbsp;&nbsp;乐推之心。七百无常期，皇王非一族，昔木德既季，而传祚于我有梁，天之历数，<br /><br />&nbsp;&nbsp;&nbsp;&nbsp;允集明哲。式遵前典，广询群议，王公卿尹，莫不攸属，敬从人o之愿，授帝位于<br /><br />&nbsp;&nbsp;&nbsp;&nbsp;尔躬。四海困穷，天禄永终，王其允执厥中，轨仪前式，以副溥天之望。祀上帝，<br /><br />&nbsp;&nbsp;&nbsp;&nbsp;时膺大礼，永固洪业，岂不盛欤！<br /><br />&nbsp;&nbsp;&nbsp;&nbsp;又玺书曰：<br /><br />&nbsp;&nbsp;&nbsp;&nbsp;君子者自昭明德，达人者先天弗违，故能进退咸亨，动静元吉。朕虽蒙寡，庶<br /><br />&nbsp;&nbsp;&nbsp;&nbsp;乎景行。何则？三才剖判，九有区分，情性相乖，乱离云起，是以建彼司牧，推乎<br /><br />&nbsp;&nbsp;&nbsp;&nbsp;圣贤，授受者任其时来，皇王者本非一族，人谋是与，屈己从万物之心，天意斯归，<br /><br />&nbsp;&nbsp;&nbsp;&nbsp;鞠躬奉百灵之命。讴歌所往，则攘袂以膺之，菁华已竭，乃褰裳而去之。昔在唐、<br /><br />&nbsp;&nbsp;&nbsp;&nbsp;虞，鉴于天道，举其黎献，授彼明哲，虽复质文殊轨，沿革不同，历代因循，斯风<br /><br />&nbsp;&nbsp;&nbsp;&nbsp;靡替。我大梁所以考庸太室，接礼贰宫，月正元日，受终文祖。但运不常夷，道无<br /><br />&nbsp;&nbsp;&nbsp;&nbsp;恒泰，山岳倾偃，河海沸腾，电目雷声之禽，钩爪锯牙之兽，咀啮含生，不知纪极。<br /><br />&nbsp;&nbsp;&nbsp;&nbsp;二后英圣，相仍在天，六夷贪狡，争侵中国，县王都帝，人怀干纪，一民尺土，皆<br /><br />&nbsp;&nbsp;&nbsp;&nbsp;非梁地。朕以不造，幼罹闵凶，仰凭衡佐，亟移年序。周成、汉惠，邈矣无阶，惟<br /><br />&nbsp;&nbsp;&nbsp;&nbsp;是童蒙，必贻颠蹶。若使时无圣哲，世靡艰难，犹当高蹈于沧洲，自求于泰伯者矣。<br /><br />&nbsp;&nbsp;&nbsp;&nbsp;惟王应期诞秀，开握图，性道故其难闻，嘉庸已其被物，乾行同其焘覆，日御比<br /><br />&nbsp;&nbsp;&nbsp;&nbsp;其贞明，登承圣于复禹之功，树鞠子于兴周之业，灭陆浑于伊、洛，歼骊戎于镐京，<br /><br />&nbsp;&nbsp;&nbsp;&nbsp;大小二震之骁徒，东南两越之涂埽遽行天讨，无遗神策。于是祖述尧舜，宪章文<br /><br />&nbsp;&nbsp;&nbsp;&nbsp;武，大乐与天地同和，大礼与天地同节，鼓之以雷霆，润之以风雨，仁沾葭苇，信<br /><br />&nbsp;&nbsp;&nbsp;&nbsp;及豚鱼，殷牖斯空，夏台虚设，民惟大畜，野有同人，升平颂平，无偏无党，固以<br /><br />&nbsp;&nbsp;&nbsp;&nbsp;云飞紫盖，水跃黄龙，东伐西征，映川陆。荣光暧暧，已冒郊廛，甘露，亟<br /><br />&nbsp;&nbsp;&nbsp;&nbsp;流庭苑。车辙马迹，谁不率从？蟠水流沙，谁不怀德？祥图远至，非唯赤伏之符，<br /><br />&nbsp;&nbsp;&nbsp;&nbsp;灵命昭然，何止黄星之气。海口河目，贤圣之表既彰，握旄执钺，君人之状斯伟。<br /><br />&nbsp;&nbsp;&nbsp;&nbsp;且自摄提无纪，孟陬殄灭，枉矢宵飞，天弧晓映，久矣夷羊之在牧，时哉蛟龙之出<br /><br />&nbsp;&nbsp;&nbsp;&nbsp;泉。革运之兆咸徵，惟新之符并集，朕所以钦若勋、华，屡回星g。昔者水运斯尽，<br /><br />&nbsp;&nbsp;&nbsp;&nbsp;予高祖受焉。今历去炎精，神归枢纽，敬以火德，传于尔陈。远鉴前王，近谋群辟，<br /><br />&nbsp;&nbsp;&nbsp;&nbsp;明灵有悦，率土同心。今遣使持节兼太保侍中尚书左仆射平乐亭侯王通，兼太尉司<br /><br />&nbsp;&nbsp;&nbsp;&nbsp;徒左长史王锡奉皇帝玺绶。受终之礼，一依唐、虞故事。王其时陟元后，宁育兆民，<br /><br />&nbsp;&nbsp;&nbsp;&nbsp;光阐洪猷，以承昊天之休命！<br /><br />&nbsp;&nbsp;&nbsp;&nbsp;是日，梁帝逊于别宫。高祖谦让再三，群臣固请，乃许。</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1904);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1907.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1907.html"; var index_page = "index.html"; var sortid = "9"; var article_id = "31"; var chapter_id = "1904"; var articlename = "陈书"; var chaptername = " 卷一 本纪第一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>