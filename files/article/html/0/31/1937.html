<!DOCTYPE html>
<html>
<head>
<meta charset="gbk" />
<title>陈书- 卷二十三 列传第十七-在线阅读-哈西文学网</title>
<meta name="keywords" content="姚思廉，陈书， 卷二十三 列传第十七全文， 卷二十三 列传第十七在线阅读 哈西文学网" />
<meta name="description" content="哈西文学网提供姚思廉的陈书  卷二十三 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1937.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1937.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 列传第十七</h1>
            <div class="link xb">
                <a href="1936.html">上一页</a>&larr;<a href="index.html">返回列表</a>&rarr;<a
                    href="1938.html">下一页</a></div>			
            <div id="BookText">&nbsp;&nbsp;&nbsp;&nbsp;◎沈君理王`陆缮<br /><br />&nbsp;&nbsp;&nbsp;&nbsp;沈君理，字仲伦，吴兴人也。祖僧，梁左民尚书。父巡，素与高祖相善，梁<br /><br />&nbsp;&nbsp;&nbsp;&nbsp;太清中为东阳太守。侯景平后，元帝征为少府卿。荆州陷，萧署金紫光禄大夫。<br /><br />&nbsp;&nbsp;&nbsp;&nbsp;君理美风仪，博涉经史，有识鉴。起家湘东王法曹参军。高祖镇南徐州，巡遣<br /><br />&nbsp;&nbsp;&nbsp;&nbsp;君理自东阳谒于高祖，高祖器之，命尚会稽长公主，辟为府西曹掾，稍迁中卫豫章<br /><br />&nbsp;&nbsp;&nbsp;&nbsp;王从事中郎，寻加明威将军，兼尚书吏部侍郎。迁给事黄门侍郎，监吴郡。高祖受<br /><br />&nbsp;&nbsp;&nbsp;&nbsp;禅，拜驸马都尉，封永安亭侯。出为吴郡太守。是时兵革未宁，百姓荒弊，军国之<br /><br />&nbsp;&nbsp;&nbsp;&nbsp;用，咸资东境，君理招集士卒，修治器械，民下悦附，深以干理见称。<br /><br />&nbsp;&nbsp;&nbsp;&nbsp;世祖嗣位，征为侍中，迁守左民尚书，未拜，为明威将军、丹阳尹。天嘉三年，<br /><br />&nbsp;&nbsp;&nbsp;&nbsp;重授左民尚书，领步兵校尉，寻改前军将军。四年，侯安都徙镇江州，以本官监南<br /><br />&nbsp;&nbsp;&nbsp;&nbsp;徐州。六年，出为仁威将军、东阳太守。天康元年，以父忧去职。君理因自请往荆<br /><br />&nbsp;&nbsp;&nbsp;&nbsp;州迎丧柩，朝议以在位重臣，难令出境，乃遣令长兄君严往焉。及还，将葬，诏赠<br /><br />&nbsp;&nbsp;&nbsp;&nbsp;巡侍中、领军将军，谥曰敬子。其年起君理为信威将军、左卫将军。又起为持节、<br /><br />&nbsp;&nbsp;&nbsp;&nbsp;都督东衡、衡二州诸军事、仁威将军、东衡州刺史，领始兴内史。又起为明威将军、<br /><br />&nbsp;&nbsp;&nbsp;&nbsp;中书令。前后夺情者三，并不就。<br /><br />&nbsp;&nbsp;&nbsp;&nbsp;太建元年，服阕，除太子詹事，行东宫事，迁吏部尚书。二年，高宗以君理女<br /><br />&nbsp;&nbsp;&nbsp;&nbsp;为皇太子妃，赐爵望蔡县侯，邑五百户。四年，加侍中。五年，迁尚书右仆射，领<br /><br />&nbsp;&nbsp;&nbsp;&nbsp;吏部，侍中如故。其年有疾，舆驾亲临视，九月卒，时年四十九。诏赠侍中、太子<br /><br />&nbsp;&nbsp;&nbsp;&nbsp;少傅。丧事所须，随由资给。重赠翊左将军、开府仪同三司，侍中如故。谥曰贞宪。<br /><br />&nbsp;&nbsp;&nbsp;&nbsp;君理子遵俭早卒，以弟君高子遵礼为嗣。<br /><br />&nbsp;&nbsp;&nbsp;&nbsp;君理第五叔迈，亦方正有干局，仕梁为尚书金部郎。永定中，累迁中书侍郎。<br /><br />&nbsp;&nbsp;&nbsp;&nbsp;天嘉中，历太仆、廷尉，出为镇东始兴王长史、会稽郡丞，行东扬州事。光大元年，<br /><br />&nbsp;&nbsp;&nbsp;&nbsp;除尚书吏部郎。太建元年，迁为通直散骑常侍，侍东宫。二年卒，时年五十二，赠<br /><br />&nbsp;&nbsp;&nbsp;&nbsp;散骑常侍。<br /><br />&nbsp;&nbsp;&nbsp;&nbsp;君理第六弟君高，字季高，少知名，性刚直，有吏能。以家门外戚，早居清显，<br /><br />&nbsp;&nbsp;&nbsp;&nbsp;历太子舍人、洗马、中舍人、高宗司空府从事中郎、廷尉卿。太建元年，东境大水，<br /><br />&nbsp;&nbsp;&nbsp;&nbsp;百姓饥弊，乃以君高为贞威将军、吴令。寻除太子中庶子、尚书吏部郎、卫尉卿。<br /><br />&nbsp;&nbsp;&nbsp;&nbsp;出为宣远将军、平南长沙王长史、南海太守，行广州事。以女为王妃，固辞不行，<br /><br />&nbsp;&nbsp;&nbsp;&nbsp;复为卫尉卿。八年，诏授持节、都督广等十八州诸军事、宁远将军、平越中郎将、<br /><br />&nbsp;&nbsp;&nbsp;&nbsp;广州刺史。岭南俚、獠世相攻伐，君高本文吏，无武干，推心抚御，甚得民和。十<br /><br />&nbsp;&nbsp;&nbsp;&nbsp;年，卒于官，时年四十七。赠散骑常侍，谥曰祁子。<br /><br />&nbsp;&nbsp;&nbsp;&nbsp;王`，字子_，司空冲之第十二子也。沈静有器局，美风仪，举止酝藉。梁<br /><br />&nbsp;&nbsp;&nbsp;&nbsp;大同中，起家秘书郎，迁太子洗马。元帝承制，征为中书侍郎，直殿省，仍掌相府<br /><br />&nbsp;&nbsp;&nbsp;&nbsp;管记。出为东宫内史，迁太子中庶子。丁所生母忧，归于丹阳。江陵陷，梁敬帝承<br /><br />&nbsp;&nbsp;&nbsp;&nbsp;制，除仁威将军、尚书吏部郎中。贞阳侯c位，以敬帝为太子，授`散骑常侍，<br /><br />&nbsp;&nbsp;&nbsp;&nbsp;侍东宫。寻迁长史兼侍中。<br /><br />&nbsp;&nbsp;&nbsp;&nbsp;高祖入辅，以为司徒左长史。永定元年，迁守五兵尚书。世祖嗣位，授散骑常<br /><br />&nbsp;&nbsp;&nbsp;&nbsp;侍，领太子庶子，侍东宫。迁领左骁骑将军、太子中庶子，常侍、侍中如故。`<br /><br />&nbsp;&nbsp;&nbsp;&nbsp;为侍中六载，父冲尝为`辞领中庶子，世祖顾谓冲曰：“所以久留`于承华，<br /><br />&nbsp;&nbsp;&nbsp;&nbsp;政欲使太子微有`风法耳。”废帝嗣位，以侍中领左骁骑将军。光大元年，以父<br /><br />&nbsp;&nbsp;&nbsp;&nbsp;忧去职。<br /><br />&nbsp;&nbsp;&nbsp;&nbsp;高宗即位，太建元年，复除侍中，领左骁骑将军。迁度支尚书，领羽林监。出<br /><br />&nbsp;&nbsp;&nbsp;&nbsp;为信威将军、云麾始兴王长史，行州府事。未行，迁中书令，寻加散骑常侍，除吏<br /><br />&nbsp;&nbsp;&nbsp;&nbsp;部尚书，常侍如故。`性宽和，及居选职，务在清静，谨守文案，无所抑扬。寻<br /><br />&nbsp;&nbsp;&nbsp;&nbsp;授尚书右仆射，未拜，加侍中，迁左仆射，参掌选事，侍中如故。`兄弟三十馀<br /><br />&nbsp;&nbsp;&nbsp;&nbsp;人，居家笃睦，每岁时馈遗，遍及近亲，敦诱诸弟，并禀其规训。太建八年卒，时<br /><br />&nbsp;&nbsp;&nbsp;&nbsp;年五十四。赠侍中、特进、护军将军。丧事随所资给。谥曰光子。<br /><br />&nbsp;&nbsp;&nbsp;&nbsp;`第十三弟瑜，字子，亦知名，美容仪，早历清显，年三十，官至侍中。<br /><br />&nbsp;&nbsp;&nbsp;&nbsp;永定元年，使于齐，以陈郡袁宪为副，齐以王琳之故，执而囚之。齐文宣帝每行，<br /><br />&nbsp;&nbsp;&nbsp;&nbsp;载死囚以从，齐人呼曰“供御囚”，每有他怒，则召杀之，以快其意。瑜及宪并危<br /><br />&nbsp;&nbsp;&nbsp;&nbsp;殆者数矣，齐仆射杨遵彦悯其无辜，每救护之。天嘉二年还朝，诏复侍中，顷之卒，<br /><br />&nbsp;&nbsp;&nbsp;&nbsp;时年四十。赠本官，谥曰贞子。<br /><br />&nbsp;&nbsp;&nbsp;&nbsp;陆缮，字士]，吴郡吴人也。祖惠晓，齐太常卿。父任，梁御史中丞。缮幼<br /><br />&nbsp;&nbsp;&nbsp;&nbsp;有志尚，以雅正知名。起家梁宣惠武陵王法曹参军。承圣中，授中书侍郎，掌东宫<br /><br />&nbsp;&nbsp;&nbsp;&nbsp;管记。江陵陷，缮微服遁还京师。绍泰元年，除司徒右长史，御史中丞，以父任所<br /><br />&nbsp;&nbsp;&nbsp;&nbsp;终，固辞不就。高祖引缮为司徒司马，迁给事黄门侍郎、领步兵校尉、通直散骑常<br /><br />&nbsp;&nbsp;&nbsp;&nbsp;侍，兼侍中。永定元年，迁侍中。时留异拥割东阳，新安人向文政与异连结，因据<br /><br />&nbsp;&nbsp;&nbsp;&nbsp;本郡，朝廷以缮为贞威将军、新安太守。<br /><br />&nbsp;&nbsp;&nbsp;&nbsp;世祖嗣位，征为太子中庶子，领步兵校尉，掌东宫管记。缮仪表端丽，进退闲<br /><br />&nbsp;&nbsp;&nbsp;&nbsp;雅，世祖使太子诸王咸取则焉。其趋步蹑履，皆令习缮规矩。除尚书吏部郎中，步<br /><br />&nbsp;&nbsp;&nbsp;&nbsp;兵如故，仍侍东宫。陈宝应平后，出为贞毅将军、建安太守。秩满，为散骑常侍、<br /><br />&nbsp;&nbsp;&nbsp;&nbsp;御史中丞，犹以父之所终，固辞，不许，乃权换廨宇徙居之。<br /><br />&nbsp;&nbsp;&nbsp;&nbsp;太建初，迁度支尚书、侍中、太子詹事，行东宫事，领扬州大中正。及太子亲<br /><br />&nbsp;&nbsp;&nbsp;&nbsp;莅庶政，解行事，加散骑常侍，改加侍中。迁尚书右仆射，寻迁左仆射，参掌选事，<br /><br />&nbsp;&nbsp;&nbsp;&nbsp;侍中如故。更为尚书仆射，领前将军。重授左仆射，领扬州大中正，别敕令与徐陵<br /><br />&nbsp;&nbsp;&nbsp;&nbsp;等七人参议政事。十二年卒，时年六十三。赠侍中、特进、金紫光禄大夫，谥曰安<br /><br />&nbsp;&nbsp;&nbsp;&nbsp;子。太子以缮东宫旧臣，特赐祖奠。<br /><br />&nbsp;&nbsp;&nbsp;&nbsp;缮子辩惠，年数岁，诏引入殿内，辩惠应对进止有父风，高宗因赐名辩惠，字<br /><br />&nbsp;&nbsp;&nbsp;&nbsp;敬仁云。<br /><br />&nbsp;&nbsp;&nbsp;&nbsp;缮兄子见贤，亦方雅，高宗为扬州牧，乃以为治中从事史，深被知遇。历给事<br /><br />&nbsp;&nbsp;&nbsp;&nbsp;黄门侍郎，长沙、鄱阳二王长史，带寻阳太守，少府卿。太建十年卒，时年五十。<br /><br />&nbsp;&nbsp;&nbsp;&nbsp;赠廷尉卿，谥曰平子。<br /><br />&nbsp;&nbsp;&nbsp;&nbsp;史臣曰：夫衣冠雅道，廊庙嘉猷，谅以操履敦修，局宇详正。经曰“容止可观”，<br /><br />&nbsp;&nbsp;&nbsp;&nbsp;《诗》言“其仪罔忒”，彼三子者，其有斯风焉。</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1937);">加入书签</a><a
                        href="1936.html">上一页</a>&larr;<a href="index.html">返回列表</a>&rarr;<a
                            href="1938.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1936.html"; var next_page = "1938.html"; var index_page = "index.html"; var sortid = "9"; var article_id = "31"; var chapter_id = "1937"; var articlename = "陈书"; var chaptername = " 卷二十三 列传第十七"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>