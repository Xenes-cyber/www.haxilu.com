<!DOCTYPE html>
<html>
<head>
<meta charset="gbk" />
<title>陈书- 卷二十七 列传第二十一-在线阅读-哈西文学网</title>
<meta name="keywords" content="姚思廉，陈书， 卷二十七 列传第二十一全文， 卷二十七 列传第二十一在线阅读 哈西文学网" />
<meta name="description" content="哈西文学网提供姚思廉的陈书  卷二十七 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1941.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1941.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 列传第二十一</h1>
            <div class="link xb">
                <a href="1940.html">上一页</a>&larr;<a href="index.html">返回列表</a>&rarr;<a
                    href="1942.html">下一页</a></div>			
            <div id="BookText">&nbsp;&nbsp;&nbsp;&nbsp;◎江总姚察<br /><br />&nbsp;&nbsp;&nbsp;&nbsp;江总，字总持，济阳考城人也，晋散骑常侍统之十世孙。五世祖湛，宋左光禄<br /><br />&nbsp;&nbsp;&nbsp;&nbsp;大夫、开府仪同三司，忠简公。祖`，梁光禄大夫，有名当代。父，本州迎主<br /><br />&nbsp;&nbsp;&nbsp;&nbsp;簿，少居父忧，以毁卒，在《梁书孝行传》。<br /><br />&nbsp;&nbsp;&nbsp;&nbsp;总七岁而孤，依于外氏。幼聪敏，有至性。舅吴平光侯萧劢，名重当时，特所<br /><br />&nbsp;&nbsp;&nbsp;&nbsp;钟爱，尝谓总曰：“尔操行殊异，神采英拔，后之知名，当出吾右。”及长，笃学<br /><br />&nbsp;&nbsp;&nbsp;&nbsp;有辞采，家传赐书数千卷，总昼夜寻读，未尝辍手。年十八，解褐宣惠武陵王府法<br /><br />&nbsp;&nbsp;&nbsp;&nbsp;曹参军。中权将军、丹阳尹何敬容开府，置佐史，并以贵胄充之，仍除敬容府主簿。<br /><br />&nbsp;&nbsp;&nbsp;&nbsp;迁尚书殿中郎。梁武帝撰《正言》始毕，制《述怀诗》，总预同此作，帝览总诗，<br /><br />&nbsp;&nbsp;&nbsp;&nbsp;深降嗟赏。仍转侍郎。尚书仆射范阳张缵，度支尚书琅邪王筠，都官尚书南阳刘之<br /><br />&nbsp;&nbsp;&nbsp;&nbsp;遴，并高才硕学，总时年少有名，缵等雅相推重，为忘年友会。之遴尝酬总诗，其<br /><br />&nbsp;&nbsp;&nbsp;&nbsp;略曰：“上位居崇礼，寺署邻栖息。忌闻晓驺唱，每畏晨光V。高谈意未穷，晤对<br /><br />&nbsp;&nbsp;&nbsp;&nbsp;赏无极。探急共遨游，休沐忘退食。曷用销鄙吝，枉趾M颜色。下上数千载，扬<br /><br />&nbsp;&nbsp;&nbsp;&nbsp;n吐胸臆。”其为通人所钦挹如此。迁太子洗马，又出为临安令，还为中军宣城<br /><br />&nbsp;&nbsp;&nbsp;&nbsp;王府限内录事参军，转太子中舍人。<br /><br />&nbsp;&nbsp;&nbsp;&nbsp;及魏国通好，敕以总及徐陵摄官报聘，总以疾不行。侯景寇京都，诏以总权兼<br /><br />&nbsp;&nbsp;&nbsp;&nbsp;太常卿，守小庙。台城陷，总避难崎岖，累年，至会稽郡，憩于龙华寺，乃制《修<br /><br />&nbsp;&nbsp;&nbsp;&nbsp;心赋》，略序时事。其辞曰：<br /><br />&nbsp;&nbsp;&nbsp;&nbsp;太清四年秋七月，避地于会稽龙华寺。此伽蓝者，余六世祖宋尚书右仆射州陵<br /><br />&nbsp;&nbsp;&nbsp;&nbsp;侯元嘉二十四年之所构也。侯之王父晋护军将军，昔莅此邦，卜居山阴都阳<br /><br />&nbsp;&nbsp;&nbsp;&nbsp;里，贻厥子孙，有终焉之志。寺域则宅之旧基，左江右湖，面山背豁，东西连跨，<br /><br />&nbsp;&nbsp;&nbsp;&nbsp;南北纡萦，聊与苦节名僧，同销日用，晓修经戒，夕览图书，寝处风云，凭栖水月。<br /><br />&nbsp;&nbsp;&nbsp;&nbsp;不意华戎莫辨，朝市倾沦，以此伤情，情可知矣。啜泣濡翰，岂摅郁结，庶后生君<br /><br />&nbsp;&nbsp;&nbsp;&nbsp;子，悯余此概焉。<br /><br />&nbsp;&nbsp;&nbsp;&nbsp;嘉南斗之分次，肇东越之灵秘。表《桧风》于韩什，著镇山于周记。蕴大禹之<br /><br />&nbsp;&nbsp;&nbsp;&nbsp;金书，镌暴秦之石字。太史来而探穴，钟离去而开笥。信竹箭之为珍，何c<br /><br />&nbsp;&nbsp;&nbsp;&nbsp;之罕值。奉盛德之鸿祀，寓安禅之古寺。实豫章之旧圃，成黄金之胜地。遂寂默之<br /><br />&nbsp;&nbsp;&nbsp;&nbsp;幽心，若镜中而远寻。面曾阜之超忽，迩平湖之迥深。山条偃蹇，水叶侵淫。挂猿<br /><br />&nbsp;&nbsp;&nbsp;&nbsp;朝落，饥鼯夜吟。果丛药苑，桃蹊橘林。梢云拂日，结暗生阴。保自然之雅趣，鄙<br /><br />&nbsp;&nbsp;&nbsp;&nbsp;人间之荒杂。望岛屿之回，面江源之重沓。泛流月之夜迥，曳光烟之晓匝。风引<br /><br />&nbsp;&nbsp;&nbsp;&nbsp;蜩而嘶噪，雨鸣林而修飒，鸟稍狎而知来，云无情而自合。尔乃野开灵塔，地筑禅<br /><br />&nbsp;&nbsp;&nbsp;&nbsp;居，喜园迢r，乐树扶疏。经行籍草，宴坐临渠，持戒振锡，度影甘蔬。坚固之林<br /><br />&nbsp;&nbsp;&nbsp;&nbsp;可喻，寂灭之场{斩足}如。异曲终而悲起，非木落而悲始。岂降志而辱身，不露才<br /><br />&nbsp;&nbsp;&nbsp;&nbsp;而扬己。钟风雨之如晦，倦鸡鸣之聒耳。幸避地而高栖，凭调御之遗旨。折四辩之<br /><br />&nbsp;&nbsp;&nbsp;&nbsp;微言，悟三乘之妙理。遣十缠之系缚，祛五惑之尘滓。久遗荣于势利，庶忘累于妻<br /><br />&nbsp;&nbsp;&nbsp;&nbsp;子。感意气于畴日，寄知音于来祀。何远客之可悲，知自怜其何已。<br /><br />&nbsp;&nbsp;&nbsp;&nbsp;总第九舅萧勃先据广州，总又自会稽往依焉。梁元帝平侯景，征总为明威将军、<br /><br />&nbsp;&nbsp;&nbsp;&nbsp;始兴内史，以郡秩米八百斛给总行装。会江陵陷，遂不行，总自此流寓岭南积岁。<br /><br />&nbsp;&nbsp;&nbsp;&nbsp;天嘉四年，以中书侍郎征还朝，直侍中省。累迁司徒右长史，掌东宫管记，给事黄<br /><br />&nbsp;&nbsp;&nbsp;&nbsp;门侍郎，领南徐州大中正。授太子中庶子、通直散骑常侍，东宫、中正如故。迁左<br /><br />&nbsp;&nbsp;&nbsp;&nbsp;民尚书，转太子詹事，中正如故。以与太子为长夜之饮，养良娣陈氏为女，太子微<br /><br />&nbsp;&nbsp;&nbsp;&nbsp;行总舍，上怒免之。寻为侍中，领左骁骑将军。复为左民尚书领左军将军，未拜，<br /><br />&nbsp;&nbsp;&nbsp;&nbsp;又以公事免。寻起为散骑常侍、明烈将军、司徒左长史，迁太常卿。<br /><br />&nbsp;&nbsp;&nbsp;&nbsp;后主即位，除祠部尚书，又领左骁骑将军，参掌选事。转散骑常侍、吏部尚书。<br /><br />&nbsp;&nbsp;&nbsp;&nbsp;寻迁尚书仆射，参掌如故。至德四年，加宣惠将军，量置佐史。寻授尚书令，给鼓<br /><br />&nbsp;&nbsp;&nbsp;&nbsp;吹一部，加扶，馀并如故。策曰：“於戏，夫文昌政本，司会治经，韦彪谓之枢机，<br /><br />&nbsp;&nbsp;&nbsp;&nbsp;李固方之斗极。况其五曹斯综，百揆是谐，同冢宰之司，专台阁之任。惟尔道业标<br /><br />&nbsp;&nbsp;&nbsp;&nbsp;峻，寓量弘深，胜范清规，风流以为准的，辞宗学府，衣冠以为领袖。故能师长六<br /><br />&nbsp;&nbsp;&nbsp;&nbsp;官，具瞻允塞，明府八座，仪形载远，其端朝握揆，朕所望焉。往钦哉，懋建尔徽<br /><br />&nbsp;&nbsp;&nbsp;&nbsp;猷，亮采我邦国，可不慎欤！”祯明二年，进号中权将军。京城陷，入隋，为上开<br /><br />&nbsp;&nbsp;&nbsp;&nbsp;府。开皇十四年，卒于江都，时年七十六。<br /><br />&nbsp;&nbsp;&nbsp;&nbsp;总尝自叙其略曰：<br /><br />&nbsp;&nbsp;&nbsp;&nbsp;历升清显，备位朝列，不邀世利，不涉权幸。尝抚躬仰天太息曰：庄青翟位至<br /><br />&nbsp;&nbsp;&nbsp;&nbsp;丞相，无迹可纪；赵元叔为上计吏，光乎列传。官陈以来，未尝逢迎一物，干预一<br /><br />&nbsp;&nbsp;&nbsp;&nbsp;事。悠悠风尘，流俗之士，颇致怨憎，荣枯宠辱，不以介意。太建之世，权移群小，<br /><br />&nbsp;&nbsp;&nbsp;&nbsp;谄嫉作威，屡被摧黜，奈何命也。后主昔在东朝，留意文艺，夙荷昭晋，恩纪契阔。<br /><br />&nbsp;&nbsp;&nbsp;&nbsp;嗣位之日，时寄谬隆，仪形天府，厘正庶绩，八法六典，无所不统。昔晋武帝策荀<br /><br />&nbsp;&nbsp;&nbsp;&nbsp;公曾曰“周之冢宰，今之尚书令也”。况复才未半古，尸素若兹。晋太尉陆玩云“<br /><br />&nbsp;&nbsp;&nbsp;&nbsp;以我为三公，知天下无人矣”。轩冕傥来之一物，岂是预要乎？弱岁归心释教，年<br /><br />&nbsp;&nbsp;&nbsp;&nbsp;二十馀，入钟山就灵曜寺则法师受菩萨戒。暮齿官陈，与摄山布上人游款，深悟苦<br /><br />&nbsp;&nbsp;&nbsp;&nbsp;空，更复练戒，运善于心，行慈于物，颇知自励，而不能蔬菲，尚染尘劳，以此负<br /><br />&nbsp;&nbsp;&nbsp;&nbsp;愧平生耳。<br /><br />&nbsp;&nbsp;&nbsp;&nbsp;总之自叙，时人谓之实录。<br /><br />&nbsp;&nbsp;&nbsp;&nbsp;总笃行义，宽和温裕。好学，能属文，于五言七言尤善；然伤于浮艳，故为后<br /><br />&nbsp;&nbsp;&nbsp;&nbsp;主所爱幸。多有侧篇，好事者相传讽玩，于今不绝。后主之世，总当权宰，不持政<br /><br />&nbsp;&nbsp;&nbsp;&nbsp;务，但日与后主游宴后庭，共陈暄、孔范、王等十馀人，当时谓之狎客。由是<br /><br />&nbsp;&nbsp;&nbsp;&nbsp;国政日颓，纲纪不立，有言之者，辄以罪斥之，君臣昏乱，以至于灭。有文集三十<br /><br />&nbsp;&nbsp;&nbsp;&nbsp;卷，并行于世焉。<br /><br />&nbsp;&nbsp;&nbsp;&nbsp;长子溢，字深源，颇有文辞。性傲诞，恃势骄物，虽近属故友，不免诋欺。历<br /><br />&nbsp;&nbsp;&nbsp;&nbsp;官著作佐郎、太子舍人、洗马、中书黄门侍郎、太子中庶子。入隋，为秦王文学。<br /><br />&nbsp;&nbsp;&nbsp;&nbsp;第七子y，驸马都尉、秘书郎、隋给事郎，直秘书省学士。<br /><br />&nbsp;&nbsp;&nbsp;&nbsp;姚察，字伯审，吴兴武康人也。九世祖信，吴太常卿，有名江左。察幼有至性，<br /><br />&nbsp;&nbsp;&nbsp;&nbsp;事亲以孝闻。六岁，诵书万馀言。弱不好弄，博弈杂戏，初不经心。勤苦厉精，以<br /><br />&nbsp;&nbsp;&nbsp;&nbsp;夜继日。年十二，便能属文。父上开府僧垣，知名梁武代，二宫礼遇优厚，每得供<br /><br />&nbsp;&nbsp;&nbsp;&nbsp;赐，皆回给察兄弟，为游学之资，察并用聚蓄图书，由是闻见日博。年十三，梁简<br /><br />&nbsp;&nbsp;&nbsp;&nbsp;文帝时在东宫，盛修文义，即引于宣猷堂听讲论难，为儒者所称。及简文嗣位，尤<br /><br />&nbsp;&nbsp;&nbsp;&nbsp;加礼接。起家南海王国左常侍，兼司文侍郎。除南郡王行参军，兼尚书驾部郎。<br /><br />&nbsp;&nbsp;&nbsp;&nbsp;值梁室丧乱，于金陵随二亲还乡里。时东土兵荒，人饥相食，告籴无处，察家<br /><br />&nbsp;&nbsp;&nbsp;&nbsp;口既多，并采野蔬自给。察每崎岖艰阻，求请供养之资，粮粒恒得相继。又常以己<br /><br />&nbsp;&nbsp;&nbsp;&nbsp;分减推诸弟妹，乃至故旧乏绝者皆相分恤，自甘唯藜藿而已。在乱离之间，笃学不<br /><br />&nbsp;&nbsp;&nbsp;&nbsp;废。<br /><br />&nbsp;&nbsp;&nbsp;&nbsp;元帝于荆州即位，父随朝士例往赴西台，元帝授察原乡令。时邑境萧条，流亡<br /><br />&nbsp;&nbsp;&nbsp;&nbsp;不反，察轻其赋役，劝以耕种，于是户口殷盛，民至今称焉。<br /><br />&nbsp;&nbsp;&nbsp;&nbsp;中书侍郎领著作杜之伟与察深相眷遇，表用察佐著作，仍撰史。永定初，拜始<br /><br />&nbsp;&nbsp;&nbsp;&nbsp;兴王府功曹参军，寻补嘉德殿学士，转中卫、仪同始兴王府记室参军。吏部尚书徐<br /><br />&nbsp;&nbsp;&nbsp;&nbsp;陵时领著作，复引为史佐，及陵让官致仕等表，并请察制焉，陵见叹曰：“吾弗逮<br /><br />&nbsp;&nbsp;&nbsp;&nbsp;也。”太建初，补宣明殿学士，除散骑侍郎、左通直。寻兼通直散骑常侍，报聘于<br /><br />&nbsp;&nbsp;&nbsp;&nbsp;周。江左耆旧先在关右者，咸相倾慕。沛国刘臻窃于公馆访《汉书》疑事十馀条，<br /><br />&nbsp;&nbsp;&nbsp;&nbsp;并为剖析，皆有经据。臻谓所亲曰：“名下定无虚士。”著《西聘道里记》，所叙<br /><br />&nbsp;&nbsp;&nbsp;&nbsp;事甚详。<br /><br />&nbsp;&nbsp;&nbsp;&nbsp;使还，补东宫学士。于时济阳江总、吴国顾野王、陆琼、从弟瑜、河南褚d、<br /><br />&nbsp;&nbsp;&nbsp;&nbsp;北地傅f等，皆以才学之美，晨夕娱侍。察每言论制述，咸为诸人宗重。储君深<br /><br />&nbsp;&nbsp;&nbsp;&nbsp;加礼异，情越群僚，宫内所须方幅手笔，皆付察立草。又数令共野王递相策问，恒<br /><br />&nbsp;&nbsp;&nbsp;&nbsp;蒙赏激。<br /><br />&nbsp;&nbsp;&nbsp;&nbsp;迁尚书祠部侍郎。此曹职司郊庙，昔魏王肃奏祀天地，设宫县之乐，八佾之舞，<br /><br />&nbsp;&nbsp;&nbsp;&nbsp;尔后因循不革。梁武帝以为事人礼缛，事神礼简，古无宫县之文。陈初承用，莫有<br /><br />&nbsp;&nbsp;&nbsp;&nbsp;损益。高宗欲设备乐，付有司立议，以梁武帝为非。时硕学名儒、朝端在位者，咸<br /><br />&nbsp;&nbsp;&nbsp;&nbsp;希上旨，并即注同。察乃博引经籍，独违群议，据梁乐为是，当时惊骇，莫不惭服，<br /><br />&nbsp;&nbsp;&nbsp;&nbsp;仆射徐陵因改同察议。其不顺时随俗，皆此类也。<br /><br />&nbsp;&nbsp;&nbsp;&nbsp;拜宣惠宜都王中录事参军，带东宫学士。历仁威淮南王、平南建安王二府咨议<br /><br />&nbsp;&nbsp;&nbsp;&nbsp;参军，丁内忧去职。俄起为戎昭将军，知撰梁史事，固辞不免。后主纂业，敕兼东<br /><br />&nbsp;&nbsp;&nbsp;&nbsp;宫通事舍人，将军、知撰史如故。又敕专知优册谥议等文笔。至德元年，除中书侍<br /><br />&nbsp;&nbsp;&nbsp;&nbsp;郎，转太子仆，馀并如故。<br /><br />&nbsp;&nbsp;&nbsp;&nbsp;初，梁季沦没，父僧垣入于长安，察蔬食布衣，不听音乐，至是凶问因聘使到<br /><br />&nbsp;&nbsp;&nbsp;&nbsp;江南。时察母韦氏丧制适除，后主以察羸瘠，虑加毁顿，乃密遣中书舍人司马申就<br /><br />&nbsp;&nbsp;&nbsp;&nbsp;宅发哀，仍敕申专加譬抑。尔后又遣申宣旨诫喻曰：“知比哀毁过礼，甚用为忧。<br /><br />&nbsp;&nbsp;&nbsp;&nbsp;卿迥然一身，宗奠是寄，毁而灭性，圣教所不许。宜微自遣割，以存礼制。忧怀既<br /><br />&nbsp;&nbsp;&nbsp;&nbsp;深，故有此及。”<br /><br />&nbsp;&nbsp;&nbsp;&nbsp;寻以忠毅将军起兼东宫通事舍人。察志在终丧，频有陈让，并抑而不许。又推<br /><br />&nbsp;&nbsp;&nbsp;&nbsp;表其略曰：“臣私门祸，并罹殃罚，偷生晷漏，冀申情礼，而氛钕嗳裕苴q秽<br /><br />&nbsp;&nbsp;&nbsp;&nbsp;质，非复人流，将毕苫壤。岂期朝恩曲覃，被之缨绂，寻斯宠服，弥见惭t。且宫<br /><br />&nbsp;&nbsp;&nbsp;&nbsp;闼秘奥，趋奏便繁，宁可以兹荒毁所宜叨预。伏愿至德孝治，矜其理夺，使残魂喘<br /><br />&nbsp;&nbsp;&nbsp;&nbsp;息，以遂馀生。”诏答曰：“省表具怀。卿行业淳深，声誉素显，理徇情礼，未膺<br /><br />&nbsp;&nbsp;&nbsp;&nbsp;刀笔。但参务承华，良所期寄，允兹抑夺，不得致辞也。”俄敕知著作郎事，服阕，<br /><br />&nbsp;&nbsp;&nbsp;&nbsp;除给事黄门侍郎，领著作。<br /><br />&nbsp;&nbsp;&nbsp;&nbsp;察既累居忧服，兼斋素日久，自免忧后，因加气疾。后主尝别召见，见察柴瘠<br /><br />&nbsp;&nbsp;&nbsp;&nbsp;过甚，为之动容，乃谓察曰：“朝廷惜卿，卿宜自惜，即蔬菲岁久，可停持长斋。”<br /><br />&nbsp;&nbsp;&nbsp;&nbsp;又遣度支尚书王瑗宣旨，重加慰喻，令从晚食。手敕曰：“卿羸瘠如此，斋菲累年，<br /><br />&nbsp;&nbsp;&nbsp;&nbsp;不宜一饭，有乖将摄，若从所示，甚为佳也。”察虽奉此敕，而犹敦宿誓。<br /><br />&nbsp;&nbsp;&nbsp;&nbsp;又诏授秘书监，领著作如故，乃累进让，并优E不许。察其秘书省大加删正，<br /><br />&nbsp;&nbsp;&nbsp;&nbsp;又奏撰中书表集。拜散骑常侍，寻授度支尚书，旬月迁吏部尚书，领著作并如故。<br /><br />&nbsp;&nbsp;&nbsp;&nbsp;察既博极坟素，尤善人物，至于姓氏所起，枝叶所分，官职姻娶，兴衰高下，举而<br /><br />&nbsp;&nbsp;&nbsp;&nbsp;论之，无所遗失。且澄鉴之职，时人久以梓匠相许，及迁选部，雅允朝望。初，吏<br /><br />&nbsp;&nbsp;&nbsp;&nbsp;部尚书蔡徵移中书令，后主方择其人，尚书令江总等咸共荐察，敕答曰：“姚察非<br /><br />&nbsp;&nbsp;&nbsp;&nbsp;唯学艺优博，亦是操行清修，典选难才，今得之矣。”乃神笔草诏，读以示察，察<br /><br />&nbsp;&nbsp;&nbsp;&nbsp;辞让甚切。<br /><br />&nbsp;&nbsp;&nbsp;&nbsp;别日召入论选事，察垂涕拜请曰：“臣东皋贱族，身才庸近，情忘远致，念绝<br /><br />&nbsp;&nbsp;&nbsp;&nbsp;修途。顷来忝窃，久知逾分，特以东朝攀奉，恩纪谬加。今日叨滥，非由才举，纵<br /><br />&nbsp;&nbsp;&nbsp;&nbsp;陛下特升庸薄，其如朝序何？臣九世祖信，名高往代，当时才居选部，自后罕有继<br /><br />&nbsp;&nbsp;&nbsp;&nbsp;踪。臣遭逢成擢，沐浴恩造，累致非据，每切妨贤。臣虽无识，颇知审己，言行所<br /><br />&nbsp;&nbsp;&nbsp;&nbsp;践，无期荣贵，岂意铨衡之重，妄委非才。且皇明御历，事高昔代，羽仪世胄，帷<br /><br />&nbsp;&nbsp;&nbsp;&nbsp;幄名臣，若授受得宜，方为称职。臣夙陶教义，必知不可。”后主曰：“选众之举，<br /><br />&nbsp;&nbsp;&nbsp;&nbsp;佥议所归，昔毛d雅量清恪，卢毓心平体正，王蕴铨量得地，山涛举不失才，就卿<br /><br />&nbsp;&nbsp;&nbsp;&nbsp;而求，必兼此矣。且我与卿虽君臣礼隔，情分殊常，藻镜人伦，良所期寄，亦以无<br /><br />&nbsp;&nbsp;&nbsp;&nbsp;惭则也。”<br /><br />&nbsp;&nbsp;&nbsp;&nbsp;察自居显要，甚励清洁，且廪锡以外，一不交通。尝有私门生不敢厚饷，止送<br /><br />&nbsp;&nbsp;&nbsp;&nbsp;南布一端，花一匹。察谓之曰：“吾所衣著，止是麻布蒲，此物于吾无用。<br /><br />&nbsp;&nbsp;&nbsp;&nbsp;既欲相款接，幸不烦尔。”此人逊请，犹冀受纳，察厉色驱出，因此伏事者莫敢馈<br /><br />&nbsp;&nbsp;&nbsp;&nbsp;遗。<br /><br />&nbsp;&nbsp;&nbsp;&nbsp;陈灭，入隋，开皇九年，诏授秘书丞，别敕成梁、陈二代史。又敕于朱华阁长<br /><br />&nbsp;&nbsp;&nbsp;&nbsp;参。文帝知察蔬菲，别日乃独召入内殿，赐果菜，乃指察谓朝臣曰：“闻姚察学行<br /><br />&nbsp;&nbsp;&nbsp;&nbsp;当今无比，我平陈唯得此一人。”十三年，袭封北绛郡公。察往岁之聘周也，因得<br /><br />&nbsp;&nbsp;&nbsp;&nbsp;与父僧垣相见，将别之际，绝而复苏，至是承袭，愈更悲感，见者莫不为之[欷。<br /><br />&nbsp;&nbsp;&nbsp;&nbsp;察幼年尝就钟山明庆寺尚禅师受菩萨戒，及官陈，禄俸皆舍寺起造，并追为禅<br /><br />&nbsp;&nbsp;&nbsp;&nbsp;师树碑，文甚遒丽。及是，遇见梁国子祭酒萧子云书此寺禅斋诗，览之怆然，乃用<br /><br />&nbsp;&nbsp;&nbsp;&nbsp;萧韵述怀为咏，词又哀切，法俗益以此称之。丁后母杜氏丧，解职。在服制之中，<br /><br />&nbsp;&nbsp;&nbsp;&nbsp;有白鸠巢于户上。<br /><br />&nbsp;&nbsp;&nbsp;&nbsp;仁寿二年，诏曰：“前秘书丞北绛郡开国公姚察，强学待问，博极群典，身<br /><br />&nbsp;&nbsp;&nbsp;&nbsp;立德，白首不渝，虽在哀疚，宜夺情礼，可员外散骑常侍，封如故。”又敕侍晋王<br /><br />&nbsp;&nbsp;&nbsp;&nbsp;昭读。炀帝初在东宫，数被召见，访以文籍。即位之始，诏授太子内舍人，馀并如<br /><br />&nbsp;&nbsp;&nbsp;&nbsp;故。车驾巡幸，恒侍从焉。及改易衣冠，删正朝式，切问近对，察一人而已。<br /><br />&nbsp;&nbsp;&nbsp;&nbsp;年七十四，大业二年，终于东都，遗命薄葬，务从率俭。其略曰：“吾家世素<br /><br />&nbsp;&nbsp;&nbsp;&nbsp;士，自有常法。吾意敛以法服，并宜用布，土周于身。又恐汝等不忍行此，必不尔，<br /><br />&nbsp;&nbsp;&nbsp;&nbsp;须松板薄棺，才可周身，土周于棺而已。葬日，止粗车，即送厝旧茔北。吾在梁世，<br /><br />&nbsp;&nbsp;&nbsp;&nbsp;当时年十四，就钟山明庆寺尚禅师受菩萨戒，自尔深悟苦空，颇知回向矣。尝得留<br /><br />&nbsp;&nbsp;&nbsp;&nbsp;连山寺，一去忘归。及仕陈代，诸名流遂许与声价，兼时主恩遇，宦途遂至通显。<br /><br />&nbsp;&nbsp;&nbsp;&nbsp;自入朝来，又蒙恩渥。既牵缠人世，素志弗从。且吾习蔬菲五十馀年，既历岁时，<br /><br />&nbsp;&nbsp;&nbsp;&nbsp;循而不失。瞑目之后，不须立灵，置一小床，每日设清水，六斋日设斋食果菜，任<br /><br />&nbsp;&nbsp;&nbsp;&nbsp;家有无，不须别经营也。”初，察愿读一藏经，并已究竟，将终，曾无痛恼，但西<br /><br />&nbsp;&nbsp;&nbsp;&nbsp;向坐，正念，云“一切空寂”。其后身体柔软，颜色如恒。两宫悼惜，R赙甚厚。<br /><br />&nbsp;&nbsp;&nbsp;&nbsp;察性至孝，有人伦鉴识。冲虚谦逊，不以所长矜人。终日恬静，唯以书记为乐，<br /><br />&nbsp;&nbsp;&nbsp;&nbsp;于坟籍无所不睹。每有制述，多用新奇，人所未见，咸重富博。且专志著书，白首<br /><br />&nbsp;&nbsp;&nbsp;&nbsp;不倦，手自抄撰，无时{斩足}辍。尤好研核古今，正文字，精采流赡，虽老不<br /><br />&nbsp;&nbsp;&nbsp;&nbsp;衰。兼谙识内典，所撰寺塔及众僧文章，特为绮密，在位多所称引，一善可录，无<br /><br />&nbsp;&nbsp;&nbsp;&nbsp;不赏荐。若非分相干，咸以理遣。尽心事上，知无不为。侍奉机密，未尝淹漏。且<br /><br />&nbsp;&nbsp;&nbsp;&nbsp;任遇已隆，衣冠攸属，深怀退静，避于声势。清洁自处，赀产每虚，或有劝营生计，<br /><br />&nbsp;&nbsp;&nbsp;&nbsp;笑而不答。穆于亲属，笃于旧故，所得禄赐，咸充周恤。<br /><br />&nbsp;&nbsp;&nbsp;&nbsp;后主所制文笔，卷轴甚多，乃别写一本付察，有疑悉令刊定，察亦推心奉上，<br /><br />&nbsp;&nbsp;&nbsp;&nbsp;事在无隐。后主尝从容谓朝士曰：“姚察达学洽闻，手笔典裁，求之于古，犹难辈<br /><br />&nbsp;&nbsp;&nbsp;&nbsp;匹，在于今世，足为师范。且访对甚详明，听之使人忘倦。”察每制文笔，敕便索<br /><br />&nbsp;&nbsp;&nbsp;&nbsp;本，上曰：“我于姚察文章，非唯玩味无已，故是一宗匠。”<br /><br />&nbsp;&nbsp;&nbsp;&nbsp;徐陵名高一代，每见察制述，尤所推重。尝谓子俭曰：“姚学士德学无前，汝<br /><br />&nbsp;&nbsp;&nbsp;&nbsp;可师之也。”尚书令江总与察尤笃厚善，每有制作，必先以简察，然后施用。总为<br /><br />&nbsp;&nbsp;&nbsp;&nbsp;詹事时，尝制登宫城五百字诗，当时副君及徐陵以下诸名贤并同此作。徐公后谓江<br /><br />&nbsp;&nbsp;&nbsp;&nbsp;曰：“我所和弟五十韵，寄弟集内。”及江编次文章，无复察所和本，述徐此意，<br /><br />&nbsp;&nbsp;&nbsp;&nbsp;谓察曰：“高才硕学，庶光拙文，今须公所和五百字，用偶徐侯章也。”察谦逊未<br /><br />&nbsp;&nbsp;&nbsp;&nbsp;付，江曰：“若不得公此制，仆诗亦须弃本，复乖徐公所寄，岂得见令两失。”察<br /><br />&nbsp;&nbsp;&nbsp;&nbsp;不获已，乃写本付之。为通人推挹，例皆如此。<br /><br />&nbsp;&nbsp;&nbsp;&nbsp;所著《汉书训纂》三十卷，《说林》十卷，《四聘》、《玉玺》、《建康三钟》<br /><br />&nbsp;&nbsp;&nbsp;&nbsp;等记各一卷，悉穷该博，并《文集》二十卷，并行于世。察所撰梁、陈史虽未毕功，<br /><br />&nbsp;&nbsp;&nbsp;&nbsp;隋文帝开皇之时，遣内史舍人虞世基索本，且进上，今在内殿。梁、陈二史本多是<br /><br />&nbsp;&nbsp;&nbsp;&nbsp;察之所撰，其中序论及纪、传有所阙者，临亡之时，仍以体例诫约子思廉，博访撰<br /><br />&nbsp;&nbsp;&nbsp;&nbsp;续，思廉泣涕奉行。思廉在陈为衡阳王府法曹参军，转会稽王主簿。入隋，补驻王<br /><br />&nbsp;&nbsp;&nbsp;&nbsp;府行参军，掌记室，寻除河间郡司法。大业初，内史侍郎虞世基奏思廉踵成梁、陈<br /><br />&nbsp;&nbsp;&nbsp;&nbsp;二代史，自尔以来，稍就补续。<br /><br />&nbsp;&nbsp;&nbsp;&nbsp;史臣曰：江总持清标简贵，加润以辞采，及师长六官，雅允朝望。史臣先臣禀<br /><br />&nbsp;&nbsp;&nbsp;&nbsp;兹令德，光斯百行，可以厉风俗，可以厚人伦。至于九流、《七略》之书，名山石<br /><br />&nbsp;&nbsp;&nbsp;&nbsp;室之记，汲郡、孔堂之书，玉箱金板之文，莫不穷研旨奥，遍探坎井，故道冠人师，<br /><br />&nbsp;&nbsp;&nbsp;&nbsp;晋绅以为准的。既历职贵显，国典朝章，古今疑议，后主皆取先臣断决焉。</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1941);">加入书签</a><a
                        href="1940.html">上一页</a>&larr;<a href="index.html">返回列表</a>&rarr;<a
                            href="1942.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1940.html"; var next_page = "1942.html"; var index_page = "index.html"; var sortid = "9"; var article_id = "31"; var chapter_id = "1941"; var articlename = "陈书"; var chaptername = " 卷二十七 列传第二十一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>