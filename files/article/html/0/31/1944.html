<!DOCTYPE html>
<html>
<head>
<meta charset="gbk" />
<title>陈书- 卷三十 列传第二十四-在线阅读-哈西文学网</title>
<meta name="keywords" content="姚思廉，陈书， 卷三十 列传第二十四全文， 卷三十 列传第二十四在线阅读 哈西文学网" />
<meta name="description" content="哈西文学网提供姚思廉的陈书  卷三十 列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1944.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1944.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 列传第二十四</h1>
            <div class="link xb">
                <a href="1943.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;◎萧济陆琼子从典顾野王傅f章华<br /><br />&nbsp;&nbsp;&nbsp;&nbsp;萧济，字孝康，东海兰陵人也。少好学，博通经史，谘梁武帝《左氏》疑义三<br /><br />&nbsp;&nbsp;&nbsp;&nbsp;十馀条，尚书仆射范阳张缵、太常卿南阳刘之遴并与济讨论，缵等莫能抗对。解褐<br /><br />&nbsp;&nbsp;&nbsp;&nbsp;梁秘书郎，迁太子舍人。预平侯景之功，封松阳县侯，邑五百户。<br /><br />&nbsp;&nbsp;&nbsp;&nbsp;及高祖作镇徐方，以济为明威将军、征北长史。承圣二年，征为中书侍郎，转<br /><br />&nbsp;&nbsp;&nbsp;&nbsp;通直散骑常侍。世祖为会稽太守，又以济为宣毅府长史，迁司徒左长史。世祖即位，<br /><br />&nbsp;&nbsp;&nbsp;&nbsp;授侍中。寻迁太府卿，丁所生母忧，不拜。济毗佐二主，恩遇甚笃，赏赐加于凡等。<br /><br />&nbsp;&nbsp;&nbsp;&nbsp;历守兰陵、阳羡、临津、临安等郡，所在皆著声绩。太建初，入为五兵尚书，与左<br /><br />&nbsp;&nbsp;&nbsp;&nbsp;仆射徐陵、特进周弘正、度支尚书王`、散骑常侍袁宪俱侍东宫。复为司徒长史。<br /><br />&nbsp;&nbsp;&nbsp;&nbsp;寻授度支尚书，领羽林监。迁国子祭酒，领羽林如故。加金紫光禄大夫，兼安德宫<br /><br />&nbsp;&nbsp;&nbsp;&nbsp;卫尉。寻迁仁威将军、扬州长史。高宗尝敕取扬州曹事，躬自省览，见济条理详悉，<br /><br />&nbsp;&nbsp;&nbsp;&nbsp;文无滞害，乃顾谓左右曰：“我本期萧长史长于经传，不言精练繁剧，乃至于此。”<br /><br />&nbsp;&nbsp;&nbsp;&nbsp;迁祠部尚书，加给事中，复为金紫光禄大夫。未拜而卒，时年六十六。诏赠本官，<br /><br />&nbsp;&nbsp;&nbsp;&nbsp;官给丧事。<br /><br />&nbsp;&nbsp;&nbsp;&nbsp;陆琼，字伯玉，吴郡吴人也。祖完，梁琅邪、彭城二郡丞。父云公，梁给事黄<br /><br />&nbsp;&nbsp;&nbsp;&nbsp;门侍郎，掌著作。琼幼聪惠有思理，六岁为五言诗，颇有词采。大同末，云公受梁<br /><br />&nbsp;&nbsp;&nbsp;&nbsp;武帝诏校定《棋品》，到溉、朱异以下并集。琼时年八岁，于客前覆局，由是京师<br /><br />&nbsp;&nbsp;&nbsp;&nbsp;号曰神童。异言之武帝，有敕召见，琼风神警亮，进退详审，帝甚异之。十一，丁<br /><br />&nbsp;&nbsp;&nbsp;&nbsp;父忧，毁瘠有至性，从祖襄叹曰：“此儿必荷门基，所谓一不为少。”及侯景作逆，<br /><br />&nbsp;&nbsp;&nbsp;&nbsp;携母避地于县之西乡，勤苦读书，昼夜无怠，遂博学，善属文。<br /><br />&nbsp;&nbsp;&nbsp;&nbsp;永定中，州举秀才。天嘉元年，为宁远始兴王府法曹行参军。寻以本官兼尚书<br /><br />&nbsp;&nbsp;&nbsp;&nbsp;外兵郎，以文学转兼殿中郎，满岁为真。琼素有令名，深为世祖所赏。及讨周迪、<br /><br />&nbsp;&nbsp;&nbsp;&nbsp;陈宝应等，都官符及诸大手笔，并中敕付琼。迁新安王文学，掌东宫管记。及高宗<br /><br />&nbsp;&nbsp;&nbsp;&nbsp;为司徒，妙简僚佐，吏部尚书徐陵荐琼于高宗曰：“新安王文学陆琼，见识优敏，<br /><br />&nbsp;&nbsp;&nbsp;&nbsp;文史足用，进居郎署，岁月过淹，左西掾缺，允膺兹选，阶次小逾，其屈滞已积。”<br /><br />&nbsp;&nbsp;&nbsp;&nbsp;乃除司徒左西掾。寻兼通直散骑常侍，聘齐。<br /><br />&nbsp;&nbsp;&nbsp;&nbsp;太建元年，重以本官掌东宫管记。除太子庶子，兼通事舍人。转中书侍郎、太<br /><br />&nbsp;&nbsp;&nbsp;&nbsp;子家令。长沙王为江州刺史，不循法度，高宗以王年少，授琼长史，行江州府国事，<br /><br />&nbsp;&nbsp;&nbsp;&nbsp;带寻阳太守。琼以母老，不欲远出，太子亦固请留之，遂不行。累迁给事黄门侍郎，<br /><br />&nbsp;&nbsp;&nbsp;&nbsp;领羽林监。转太子中庶子，领步兵校尉。又领大著作，撰国史。<br /><br />&nbsp;&nbsp;&nbsp;&nbsp;后主即位。直中书省，掌诏诰。俄授散骑常侍，兼度支尚书，领扬州大中正。<br /><br />&nbsp;&nbsp;&nbsp;&nbsp;至德元年，除度支尚书，参掌诏诰，并判廷尉、建康二狱事。初，琼父云公奉梁武<br /><br />&nbsp;&nbsp;&nbsp;&nbsp;帝敕撰《嘉瑞记》，琼述其旨而续焉，自永定讫于至德，勒成一家之言。迁吏部尚<br /><br />&nbsp;&nbsp;&nbsp;&nbsp;书，著作如故。琼详练谱谍，雅鉴人伦，先是，吏部尚书宗元饶卒，右仆射袁宪举<br /><br />&nbsp;&nbsp;&nbsp;&nbsp;琼，高宗未之用也，至是居之，号为称职，后主甚委任焉。<br /><br />&nbsp;&nbsp;&nbsp;&nbsp;琼性谦俭，不自封植，虽位望日隆，而执志愈下。园池室宇，无所改作，车马<br /><br />&nbsp;&nbsp;&nbsp;&nbsp;衣服，不尚鲜华，四时禄俸，皆散之宗族，家无馀财。暮年深怀止足，思避权要，<br /><br />&nbsp;&nbsp;&nbsp;&nbsp;恒谢病不视事。俄丁母忧，去职。初，琼之侍东宫也，母随在官舍，后主赏赐优厚。<br /><br />&nbsp;&nbsp;&nbsp;&nbsp;及丧柩还乡，诏加赙赠，并遣谒者黄长贵持册奠祭，后主又自制志铭，朝野荣之。<br /><br />&nbsp;&nbsp;&nbsp;&nbsp;琼哀慕过毁，以至德四年卒，时年五十，诏赠领军将军，官给丧事。有集二十卷行<br /><br />&nbsp;&nbsp;&nbsp;&nbsp;于世。长子从宜，仕至武昌王文学。<br /><br />&nbsp;&nbsp;&nbsp;&nbsp;第三子从典，字由仪。幼而聪敏。八岁，读沈约集，见回文研铭，从典援笔拟<br /><br />&nbsp;&nbsp;&nbsp;&nbsp;之，便有佳致。年十三，作《柳赋》，其词其美。琼时为东宫管记，宫僚并一时俊<br /><br />&nbsp;&nbsp;&nbsp;&nbsp;伟，琼示以此赋，咸奇其异才。从父瑜特所赏爱，及瑜将终，家中坟籍皆付从典，<br /><br />&nbsp;&nbsp;&nbsp;&nbsp;从典乃集瑜文为十卷，仍制集序，其文甚工。<br /><br />&nbsp;&nbsp;&nbsp;&nbsp;从典笃好学业，博涉群书，于《班史》尤所属意。年十五，本州举秀才。解褐<br /><br />&nbsp;&nbsp;&nbsp;&nbsp;著作佐郎，转太子舍人。时后主赐仆射江总并其父琼诗，总命从典为谢启，俄顷便<br /><br />&nbsp;&nbsp;&nbsp;&nbsp;就，文华理畅，总甚异焉。寻授信义王文学，转太子洗马。又迁司徒左西掾，兼东<br /><br />&nbsp;&nbsp;&nbsp;&nbsp;宫学士。丁父忧去职。寻起为德教学士，固辞不就，后主敕留一员，以待从典。俄<br /><br />&nbsp;&nbsp;&nbsp;&nbsp;属金陵沦没，随例迁关右。仕隋为给事郎，兼东宫学士。又除著作佐郎。右仆射杨<br /><br />&nbsp;&nbsp;&nbsp;&nbsp;素奏从典续司马迁《史记》迄于隋，其书未就。值隋末丧乱，寓居南阳郡，以疾卒，<br /><br />&nbsp;&nbsp;&nbsp;&nbsp;时年五十七。<br /><br />&nbsp;&nbsp;&nbsp;&nbsp;顾野王，字希冯，吴郡吴人也。祖子乔，梁东中郎武陵王府参军事。父@，<br /><br />&nbsp;&nbsp;&nbsp;&nbsp;信威临贺王记室，兼本郡五官掾，以儒术知名。野王幼好学。七岁，读《五经》，<br /><br />&nbsp;&nbsp;&nbsp;&nbsp;略知大旨。九岁能属文，尝制《日赋》，领军朱异见而奇之。年十二，随父之建安，<br /><br />&nbsp;&nbsp;&nbsp;&nbsp;撰《建安地记》二篇。长而遍观经史，精记嘿识，天文地理、蓍龟占候、虫篆奇字，<br /><br />&nbsp;&nbsp;&nbsp;&nbsp;无所不通。梁大同四年，除太学博士。迁中领军临贺王府记室参军。宣城王为扬州<br /><br />&nbsp;&nbsp;&nbsp;&nbsp;刺史，野王及琅邪王褒并为宾客，王甚爱其才。野王又好丹青，善图写，王于东府<br /><br />&nbsp;&nbsp;&nbsp;&nbsp;起斋，乃令野王画古贤，命王褒书赞，时人称为二绝。<br /><br />&nbsp;&nbsp;&nbsp;&nbsp;及侯景之乱，野王丁父忧，归本郡，乃召募乡党数百人，随义军援京邑。野王<br /><br />&nbsp;&nbsp;&nbsp;&nbsp;体素清羸，裁长六尺，又居丧过毁，殆不胜衣，及杖戈被甲，陈君臣之义，逆顺之<br /><br />&nbsp;&nbsp;&nbsp;&nbsp;理，抗辞作色，见者莫不壮之。京城陷，野王逃会稽，寻往东阳，与刘归义合军据<br /><br />&nbsp;&nbsp;&nbsp;&nbsp;城拒贼。侯景平，太尉王僧辩深嘉之，使监海盐县。<br /><br />&nbsp;&nbsp;&nbsp;&nbsp;高祖作宰，为金威将军、安东临川王府记室参军，寻转府谘议参军。天嘉元年，<br /><br />&nbsp;&nbsp;&nbsp;&nbsp;敕补撰史学士，寻加招远将军。光大元年，除镇东鄱阳王谘议参军。太建二年，迁<br /><br />&nbsp;&nbsp;&nbsp;&nbsp;国子博士。后主在东宫，野王兼东宫管记，本官如故。六年，除太子率更令，寻领<br /><br />&nbsp;&nbsp;&nbsp;&nbsp;大著作，掌国史，知梁史事，兼东宫通事舍人。时宫僚有济阳江总，吴国陆琼，北<br /><br />&nbsp;&nbsp;&nbsp;&nbsp;地傅f，吴兴姚察，并以才学显著，论者推重焉。迁黄门侍郎，光禄卿，知五礼<br /><br />&nbsp;&nbsp;&nbsp;&nbsp;事，馀官并如故。十三年卒，时年六十三。诏赠秘书监。至德二年，又赠右卫将军。<br /><br />&nbsp;&nbsp;&nbsp;&nbsp;野王少以笃学至性知名，在物无过辞失色，观其容貌，似不能言，及其励精力<br /><br />&nbsp;&nbsp;&nbsp;&nbsp;行，皆人所莫及。第三弟充国早卒，野王抚养孤幼，恩义甚厚。其所撰著《玉篇》<br /><br />&nbsp;&nbsp;&nbsp;&nbsp;三十卷，《舆地志》三十卷，《符瑞图》十卷，《顾氏谱传》十卷，《分野枢要》<br /><br />&nbsp;&nbsp;&nbsp;&nbsp;一卷，《续洞冥纪》一卷，《玄象表》一卷，并行于世。又撰《通史要略》一百卷，<br /><br />&nbsp;&nbsp;&nbsp;&nbsp;《国史纪传》二百卷，未就而卒。有文集二十卷。<br /><br />&nbsp;&nbsp;&nbsp;&nbsp;傅f，字宜事，北地灵州人也。父彝，梁临沂令。f幼聪敏，七岁诵古诗<br /><br />&nbsp;&nbsp;&nbsp;&nbsp;赋至十馀万言。长好学，能属文。梁太清末，携母南奔避难，俄丁母忧，在兵乱之<br /><br />&nbsp;&nbsp;&nbsp;&nbsp;中，居丧尽礼，哀毁骨立，士友以此称之。后依湘州刺史萧循，循颇好士，广集坟<br /><br />&nbsp;&nbsp;&nbsp;&nbsp;籍，f肆志寻阅，因博通群书。王琳闻其名，引为府记室。琳败，随琳将孙`<br /><br />&nbsp;&nbsp;&nbsp;&nbsp;还都。时世祖使颜晃赐`杂物，`托f启谢，词理优洽，文无加点，晃还言<br /><br />&nbsp;&nbsp;&nbsp;&nbsp;之世祖，寻召为撰史学士。除司空府记室参军，迁骠骑安成王中记室，撰史如故。<br /><br />&nbsp;&nbsp;&nbsp;&nbsp;f笃信佛教，从兴皇惠朗法师受《三论》，尽通其学。时有大心狈ㄊχ《<br /><br />&nbsp;&nbsp;&nbsp;&nbsp;无诤论》以诋之，f乃为《明道论》，用释其难。其略曰：<br /><br />&nbsp;&nbsp;&nbsp;&nbsp;《无诤论》言：比有弘《三论》者，雷同诃诋，恣言罪状，历毁诸师，非斥众<br /><br />&nbsp;&nbsp;&nbsp;&nbsp;学，论中道而执偏心，语忘怀而竞独胜，方学数论，更为仇敌，仇敌既构，诤斗大<br /><br />&nbsp;&nbsp;&nbsp;&nbsp;生，以此之心，而成罪业，罪业不止，岂不重增生死，大苦聚集？答曰：《三论》<br /><br />&nbsp;&nbsp;&nbsp;&nbsp;之兴，为日久矣。龙树创其源，除内学之偏见，提婆扬其旨，荡外道之邪执。欲使<br /><br />&nbsp;&nbsp;&nbsp;&nbsp;大化流而不拥，玄风阐而无坠。其言旷，其意远，其道博，其流深。斯固龙象之腾<br /><br />&nbsp;&nbsp;&nbsp;&nbsp;骧，鲲鹏之抟运。蹇乘决羽，岂能觖望其间哉？顷代浇薄，时无旷士，苟习小学，<br /><br />&nbsp;&nbsp;&nbsp;&nbsp;以化蒙心，渐染成俗，遂迷正路，唯竞穿凿，各肆营造，枝叶徒繁，本源日翳，一<br /><br />&nbsp;&nbsp;&nbsp;&nbsp;师解释，复异一师，更改旧宗，各立新意，同学之中，取寤复别，如是展转，添糅<br /><br />&nbsp;&nbsp;&nbsp;&nbsp;倍多。总而用之，心无的准；择而行之，何者为正？岂不浑沌伤窍，嘉树弊牙？虽<br /><br />&nbsp;&nbsp;&nbsp;&nbsp;复人说非马，家握灵蛇，以无当之卮，同画地之饼矣。其于失道，不亦宜乎？摄山<br /><br />&nbsp;&nbsp;&nbsp;&nbsp;之学，则不如是。守一遵本，无改作之过；约文申意，杜臆断之情。言无预说，理<br /><br />&nbsp;&nbsp;&nbsp;&nbsp;非宿构。睹缘尔乃应，见敌然后动。纵横络驿，忽恍杳冥。或弥纶而不穷。或消散<br /><br />&nbsp;&nbsp;&nbsp;&nbsp;而无所。焕乎有文章，踪朕不可得；深乎不可量，即事而非远。凡相酬对，随理详<br /><br />&nbsp;&nbsp;&nbsp;&nbsp;核。有何嫉诈，干犯诸师？且诸师所说，为是可毁？为不可毁？若可毁者，毁故为<br /><br />&nbsp;&nbsp;&nbsp;&nbsp;衰；若不可毁，毁自不及。法师何独蔽护不听毁乎？且教有大小，备在圣诰，大乘<br /><br />&nbsp;&nbsp;&nbsp;&nbsp;之文，则指斥小道。今弘大法，宁得不言大乘之意耶？斯则褒贬之事，从弘放学；<br /><br />&nbsp;&nbsp;&nbsp;&nbsp;与夺之辞，依经议论。何得见佛说而信顺，在我语而忤逆？无诤平等心如是耶？且<br /><br />&nbsp;&nbsp;&nbsp;&nbsp;忿恚烦恼，凡夫恒性，失理之徒，率皆有此。岂可以三修未惬，六师怀恨，而蕴涅<br /><br />&nbsp;&nbsp;&nbsp;&nbsp;妙法，永不宣扬？但冀其忿愤之心既极，恬淡之寤自成耳。人面不同，其心亦异，<br /><br />&nbsp;&nbsp;&nbsp;&nbsp;或有辞意相反，或有心口相符。岂得必谓他人说中道而心偏执，己行无诤，外不违<br /><br />&nbsp;&nbsp;&nbsp;&nbsp;而内平等？仇敌斗讼，岂我事焉；罪业聚集，斗诤者所畏耳。<br /><br />&nbsp;&nbsp;&nbsp;&nbsp;《无诤论》言：摄山大师诱进化导，则不如此，即习行于无诤者也。导悟之德<br /><br />&nbsp;&nbsp;&nbsp;&nbsp;既往，淳一之风已浇，竞胜之心，阿毁之曲，盛于兹矣。吾愿息诤以通道，让胜以<br /><br />&nbsp;&nbsp;&nbsp;&nbsp;忘德。何必排拂异家，生其恚怒者乎？若以中道之心行于《成实》，亦能不诤；若<br /><br />&nbsp;&nbsp;&nbsp;&nbsp;以偏著之心说于《中论》，亦得有诤。固知诤与不诤，偏在一法。答曰：摄山大师<br /><br />&nbsp;&nbsp;&nbsp;&nbsp;实无诤矣，但法师所赏，未衷其节。彼静守幽谷，寂尔无为，凡有训勉，莫匪同志，<br /><br />&nbsp;&nbsp;&nbsp;&nbsp;从容语嘿，物无间然，故其意虽深，其言甚约。今之敷畅，地势不然。处王城之隅，<br /><br />&nbsp;&nbsp;&nbsp;&nbsp;居聚落之内，呼吸顾望之客，唇吻纵横之士，奋锋颖，励羽翼，明目张胆，被坚执<br /><br />&nbsp;&nbsp;&nbsp;&nbsp;锐，聘异家，f别解，窥伺间隙，邀冀长短，与相酬对，疗淝嶂兀岂得默默无<br /><br />&nbsp;&nbsp;&nbsp;&nbsp;言，唯唯应命？必须掎摭同异，发`u瑕，忘身而弘道，忤俗而通教，以此为<br /><br />&nbsp;&nbsp;&nbsp;&nbsp;病，益知未达。若令大师当此之地，亦何必默己，而为法师所贵耶？法师又言：<br /><br />&nbsp;&nbsp;&nbsp;&nbsp;“吾愿息诤以通道，让胜以忘德。”道德之事，不止在诤与不诤，让与不让也。此<br /><br />&nbsp;&nbsp;&nbsp;&nbsp;语直是人间所重，法师慕而言之，竟未知胜若为可让也。若他人道高，则自胜不劳<br /><br />&nbsp;&nbsp;&nbsp;&nbsp;让矣；他人道劣，则虽让而无益矣。欲让之辞，将非虚设？中道之心，无处不可。<br /><br />&nbsp;&nbsp;&nbsp;&nbsp;《成实三论》，何事致乖？但须息守株之解，除胶柱之意，是事皆中也。来旨言<br /><br />&nbsp;&nbsp;&nbsp;&nbsp;“诤与不诤，偏在一法”。何为独褒无诤耶？讵非矛盾？<br /><br />&nbsp;&nbsp;&nbsp;&nbsp;《无诤论》言：邪正得失，胜负是非，必生于心矣，非谓所说之法，而有定相<br /><br />&nbsp;&nbsp;&nbsp;&nbsp;论胜劣也。若异论是非，以偏著为失言，无是无非，消彼得失，以此论为胜妙者，<br /><br />&nbsp;&nbsp;&nbsp;&nbsp;他论所不及，此亦为失也。何者？凡心所破，岂无心于能破，则胜负之心不忘，宁<br /><br />&nbsp;&nbsp;&nbsp;&nbsp;不存胜者乎？斯则矜我为得，弃他之失，即有取舍，大生是非，便是增诤。答曰：<br /><br />&nbsp;&nbsp;&nbsp;&nbsp;言为心使，心受言诠；和合根尘，鼓动风气，故成语也。事必由心，实如来说。至<br /><br />&nbsp;&nbsp;&nbsp;&nbsp;于心造伪以使口，口行诈以应心，外和而内险，言随而意逆，求利养，引声名，入<br /><br />&nbsp;&nbsp;&nbsp;&nbsp;道之人，在家之士，斯辈非一。圣人所以曲陈教诫，深致防杜，说见在之殃咎，叙<br /><br />&nbsp;&nbsp;&nbsp;&nbsp;将来之患害，此文明著，甚于日月，犹有忘爱躯，冒峻制，蹈汤炭，甘齑粉，必行<br /><br />&nbsp;&nbsp;&nbsp;&nbsp;而不顾也。岂能悦无诤之作，而回首革音耶？若弘道之人，宣化之士，心知胜也，<br /><br />&nbsp;&nbsp;&nbsp;&nbsp;口言胜也，心知劣也，口言劣也，亦无所苞藏，亦无所忌禅，但直心而行之耳。他<br /><br />&nbsp;&nbsp;&nbsp;&nbsp;道虽劣，圣人之教也；己德虽优，亦圣人之教也。我胜则圣人胜，他劣则圣人劣。<br /><br />&nbsp;&nbsp;&nbsp;&nbsp;圣人之优劣，盖根缘所宜尔。于彼于此，何所厚薄哉？虽复终日按剑，极夜击柝，<br /><br />&nbsp;&nbsp;&nbsp;&nbsp;_目以争得失，作气以求胜负，在谁处乎？有心之与无心，徒欲分别虚空耳。何意<br /><br />&nbsp;&nbsp;&nbsp;&nbsp;不许我论说，而使我谦退？此谓鹪已翔于寥廓，而虞者犹窥薮泽而求之。嗟乎！<br /><br />&nbsp;&nbsp;&nbsp;&nbsp;丈夫当弘斯道矣。<br /><br />&nbsp;&nbsp;&nbsp;&nbsp;《无诤论》言：无诤之道，通于内外。子所言须诤者，此用末而救本，失本而<br /><br />&nbsp;&nbsp;&nbsp;&nbsp;营末者也。今为子言之。何则？若依外典，寻书契之前，至淳之世，朴质其心，行<br /><br />&nbsp;&nbsp;&nbsp;&nbsp;不言之教，当于此时，民至老死不相往来，而各得其所，复有何诤乎？固知本末不<br /><br />&nbsp;&nbsp;&nbsp;&nbsp;诤，是物之真矣。答曰：诤与无诤，不可偏执。本之与末，又安可知？由来不诤，<br /><br />&nbsp;&nbsp;&nbsp;&nbsp;宁知非末？于今而诤，何验非本？夫居后而望前，则为前；居前而望后，则为后。<br /><br />&nbsp;&nbsp;&nbsp;&nbsp;而前后之事犹如彼此，彼呼此为彼，此呼彼为彼，彼此之名，的居谁处？以此言之，<br /><br />&nbsp;&nbsp;&nbsp;&nbsp;万事可知矣。本末前后，是非善恶，可恒守邪？何得自信聪明，废他耳目？夫水泡<br /><br />&nbsp;&nbsp;&nbsp;&nbsp;生灭，火轮旋转，入牢阱，受羁绁，生忧畏，起烦恼，其失何哉？不与道相应，而<br /><br />&nbsp;&nbsp;&nbsp;&nbsp;起诸见故也。相应者则不然，无为也，无不为也。善恶不能偕，而未曾离善恶，生<br /><br />&nbsp;&nbsp;&nbsp;&nbsp;死不能至，亦终然在生死，故得永离而任放焉。是以圣人念绕桎之不脱，愍黏胶之<br /><br />&nbsp;&nbsp;&nbsp;&nbsp;难离，故殷勤教示，备诸便巧。希向之徒，涉求有类，虽角难成，象形易失，宁<br /><br />&nbsp;&nbsp;&nbsp;&nbsp;得不仿佛遐路，勉励短晨？且当念己身之善恶，莫揣他物，而欲分别，而言我聪明，<br /><br />&nbsp;&nbsp;&nbsp;&nbsp;我知见，我计校，我思惟，以此而言，亦为疏矣。他人者实难测，或可是凡夫真尔，<br /><br />&nbsp;&nbsp;&nbsp;&nbsp;亦可是圣人俯同，时俗所宜见，果报所应睹。安得肆胸衿，尽情性，而生讥诮乎？<br /><br />&nbsp;&nbsp;&nbsp;&nbsp;正应虚己而游乎世，俯仰于电露之间耳。明月在天，众水咸见，清风至林，群籁毕<br /><br />&nbsp;&nbsp;&nbsp;&nbsp;响。吾岂逆物哉？不入鲍鱼，不甘腐鼠。吾岂同物哉？谁能知我，共行斯路，浩浩<br /><br />&nbsp;&nbsp;&nbsp;&nbsp;乎！堂堂乎！岂复见有诤为非，无诤为是？此则诤者自诤，无诤者自无诤，吾俱取<br /><br />&nbsp;&nbsp;&nbsp;&nbsp;而用之。宁劳法师费功夫，点笔纸，但申于无诤；弟子疲唇舌，消晷漏，唯对于明<br /><br />&nbsp;&nbsp;&nbsp;&nbsp;道？戏论哉！糟粕哉！必欲且考真伪，{斩足}观得失，无过依贤圣之言，检行藏之<br /><br />&nbsp;&nbsp;&nbsp;&nbsp;理，始终研究，表里综核，使浮辞无所用，诈道自然消。请待后筵，以观其妙矣。<br /><br />&nbsp;&nbsp;&nbsp;&nbsp;寻以本官兼通直散骑侍郎使齐，还除散骑侍郎、镇南始兴王谘议参军，兼东宫<br /><br />&nbsp;&nbsp;&nbsp;&nbsp;管记。历太子庶子、仆，兼管记如故。后主即位，迁秘书监、右卫将军，兼中书通<br /><br />&nbsp;&nbsp;&nbsp;&nbsp;事舍人，掌诏诰。<br /><br />&nbsp;&nbsp;&nbsp;&nbsp;f为文典丽，性又敏速，虽军国大事，下笔辄成，未尝起草，沉思者亦无以<br /><br />&nbsp;&nbsp;&nbsp;&nbsp;加焉，甚为后主所重。然性木强，不持检操，负才使气，陵侮人物，朝士多衔之。<br /><br />&nbsp;&nbsp;&nbsp;&nbsp;会施文庆、沈客卿以便佞亲幸，专制衡轴，而f益疏。文庆等因共谮f受高丽<br /><br />&nbsp;&nbsp;&nbsp;&nbsp;使金，后主收f下狱。f素刚，因愤恚，乃于狱中上书曰：“夫君人者，恭事<br /><br />&nbsp;&nbsp;&nbsp;&nbsp;上帝，子爱下民，省嗜欲，远谄佞，未明求衣，日旰忘食，是以泽被区宇，庆流子<br /><br />&nbsp;&nbsp;&nbsp;&nbsp;孙。陛下顷来酒色过度，不虔郊庙之神，专媚淫昏之鬼；小人在侧，宦竖弄权，恶<br /><br />&nbsp;&nbsp;&nbsp;&nbsp;忠直若仇雠，视生民如草芥；后宫曳绮绣，厩马馀菽粟，百姓流离，僵尸蔽野；货<br /><br />&nbsp;&nbsp;&nbsp;&nbsp;贿公行，帑藏损耗，神怒民怨，众叛亲离。恐东南王气，自斯而尽。”书奏，后主<br /><br />&nbsp;&nbsp;&nbsp;&nbsp;大怒。顷之，意稍解，遣使谓f曰：“我欲赦卿，卿能改过不？”f对曰：“<br /><br />&nbsp;&nbsp;&nbsp;&nbsp;臣心如面，臣面可改，则臣心可改。”后主于是益怒，令宦者李善庆穷治其事，遂<br /><br />&nbsp;&nbsp;&nbsp;&nbsp;赐死狱中，时年五十五。有集十卷行于世。<br /><br />&nbsp;&nbsp;&nbsp;&nbsp;时有吴兴章华，字仲宗，家世农夫，至华独好学，与士君子游处，颇览经史，<br /><br />&nbsp;&nbsp;&nbsp;&nbsp;善属文。侯景之乱，乃游岭南，居罗浮山寺，专精习业。欧阳Q为广州刺史，署为<br /><br />&nbsp;&nbsp;&nbsp;&nbsp;南海太守。及欧阳纥败，乃还京师。太建中，高宗使吏部侍郎萧引喻广州刺史马靖，<br /><br />&nbsp;&nbsp;&nbsp;&nbsp;令入子为质，引奏华与俱行。使还，而高宗崩。后主即位，朝臣以华素无伐阅，竞<br /><br />&nbsp;&nbsp;&nbsp;&nbsp;排诋之，乃除大市令，既雅非所好，乃辞以疾，郁郁不得志。祯明初，上书极谏，<br /><br />&nbsp;&nbsp;&nbsp;&nbsp;其大略曰：“昔高祖南平百越，北诛逆虏；世祖东定吴会，西破王琳；高宗克复淮<br /><br />&nbsp;&nbsp;&nbsp;&nbsp;南，辟地千里：三祖之功，亦至勤矣。陛下即位，于今五年，不思先帝之艰难，不<br /><br />&nbsp;&nbsp;&nbsp;&nbsp;知天命之可畏，溺于嬖宠，惑于酒色，祠七庙而不出，拜妃嫔而临轩，老臣宿将，<br /><br />&nbsp;&nbsp;&nbsp;&nbsp;弃之草莽，谄佞谗邪，升之朝廷。今疆埸日蹙，隋军压境，陛下如不改弦易张，臣<br /><br />&nbsp;&nbsp;&nbsp;&nbsp;见麋鹿复游于姑苏台矣。”书奏，后主大怒，即日命斩之。<br /><br />&nbsp;&nbsp;&nbsp;&nbsp;史臣曰：萧济、陆琼，俱以才学显著，顾野王博极群典，傅f聪警特达，并<br /><br />&nbsp;&nbsp;&nbsp;&nbsp;一代之英灵矣。然f不能循道进退，遂置极网，悲夫！</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1944);">加入书签</a><a
                        href="1943.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1943.html"; var next_page = "index.html"; var index_page = "index.html"; var sortid = "9"; var article_id = "31"; var chapter_id = "1944"; var articlename = "陈书"; var chaptername = " 卷三十 列传第二十四"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>