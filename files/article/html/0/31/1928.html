<!DOCTYPE html>
<html>
<head>
<meta charset="gbk" />
<title>陈书- 卷十四 列传第八-在线阅读-哈西文学网</title>
<meta name="keywords" content="姚思廉，陈书， 卷十四 列传第八全文， 卷十四 列传第八在线阅读 哈西文学网" />
<meta name="description" content="哈西文学网提供姚思廉的陈书  卷十四 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1928.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1928.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第八</h1>
            <div class="link xb">
                <a href="1927.html">上一页</a>&larr;<a href="index.html">返回列表</a>&rarr;<a
                    href="1929.html">下一页</a></div>			
            <div id="BookText">&nbsp;&nbsp;&nbsp;&nbsp;◎衡阳献王昌南康愍王昙朗子方泰方庆<br /><br />&nbsp;&nbsp;&nbsp;&nbsp;衡阳献王昌，字敬业，高祖第六子也。梁太清末，高祖南征李贲，命昌与宣后<br /><br />&nbsp;&nbsp;&nbsp;&nbsp;随沈恪还吴兴。及高祖东讨侯景，昌与宣后、世祖并为景所囚。景平，拜长城国世<br /><br />&nbsp;&nbsp;&nbsp;&nbsp;子、吴兴太守，时年十六。<br /><br />&nbsp;&nbsp;&nbsp;&nbsp;昌容貌伟丽，神情秀朗，雅性聪辩，明习政事。高祖遣陈郡谢哲、济阳蔡景历<br /><br />&nbsp;&nbsp;&nbsp;&nbsp;辅昌为郡，又遣吴郡杜之伟授昌以经书。昌读书一览便诵，明于义理，剖析如流。<br /><br />&nbsp;&nbsp;&nbsp;&nbsp;寻与高宗俱往荆州，梁元帝除员外散骑常侍。荆州陷，又与高宗俱迁关右，西魏以<br /><br />&nbsp;&nbsp;&nbsp;&nbsp;高祖故，甚礼之。<br /><br />&nbsp;&nbsp;&nbsp;&nbsp;高祖即位，频遣使请高宗及昌，周人许之而未遣，及高祖崩，乃遣之。是时王<br /><br />&nbsp;&nbsp;&nbsp;&nbsp;琳梗于中流，昌未得还，居于安陆。王琳平后，天嘉元年二月，昌发自安陆，由鲁<br /><br />&nbsp;&nbsp;&nbsp;&nbsp;山济江，而巴陵王萧W等率百僚上表曰：<br /><br />&nbsp;&nbsp;&nbsp;&nbsp;臣闻宗子维城，隆周之懋轨，封建藩屏，有汉之弘规，是以卜世斯永，式资邢、<br /><br />&nbsp;&nbsp;&nbsp;&nbsp;卫，鼎命灵长，实赖河、楚。伏惟陛下神猷光大，圣德钦明，道高日月，德侔造化。<br /><br />&nbsp;&nbsp;&nbsp;&nbsp;往者王业惟始，天步方艰，参奉权谟，匡合义烈，威略外举，神武内定，故以再康<br /><br />&nbsp;&nbsp;&nbsp;&nbsp;禹迹，大庇生民者矣。及圣武升遐，王师远次，皇嗣父簦继业靡归，宗祧危殆，<br /><br />&nbsp;&nbsp;&nbsp;&nbsp;缀旒非喻。既而传车言反，公卿定策，纂我洪基，光昭景运，民心有奉，园寝克宁，<br /><br />&nbsp;&nbsp;&nbsp;&nbsp;后来其苏，复在兹日，物情天意，皎然可求。王琳逆命，逋诛岁久，今者连结犬羊，<br /><br />&nbsp;&nbsp;&nbsp;&nbsp;乘流纵衅，舟旗野阵，绵江蔽陆，兵疲民弊，杼轴用空，中外骚然，蕃篱罔固。乃<br /><br />&nbsp;&nbsp;&nbsp;&nbsp;旰食当朝，凭流授律，苍兕既驰，长蛇自翦，廓清四表，澄涤八，雄图遐举，仁<br /><br />&nbsp;&nbsp;&nbsp;&nbsp;声远畅，德化所覃，风行草偃，故以功深于微禹，道大于惟尧，岂直社稷用宁，斯<br /><br />&nbsp;&nbsp;&nbsp;&nbsp;乃黔黎是赖。<br /><br />&nbsp;&nbsp;&nbsp;&nbsp;第六皇弟昌，近以妙年出质，提契寇手，偏隔关徼，旋踵末由。陛下天伦之爱<br /><br />&nbsp;&nbsp;&nbsp;&nbsp;既深，克让之怀常切。伏以大德无私，至公有在，岂得徇匹夫之恒情，忘王业之大<br /><br />&nbsp;&nbsp;&nbsp;&nbsp;计。宪章故实，式遵典礼，钦若姬、汉，建树贤戚。湘中地维形胜，控带川阜，捍<br /><br />&nbsp;&nbsp;&nbsp;&nbsp;城之寄，匪亲勿居，宜启服衡、疑，兼崇徽饰。臣等参议，以昌为使持节、散骑常<br /><br />&nbsp;&nbsp;&nbsp;&nbsp;侍、都督湘州诸军事、骠骑将军、湘州牧，封衡阳郡王，邑五千户，加给皂轮三望<br /><br />&nbsp;&nbsp;&nbsp;&nbsp;车，后部鼓吹一部，班剑二十人。启可奉行。<br /><br />&nbsp;&nbsp;&nbsp;&nbsp;诏曰“可”。三月入境，诏令主书舍人缘道迎接。丙子，济江，于中流船坏，<br /><br />&nbsp;&nbsp;&nbsp;&nbsp;以溺薨。<br /><br />&nbsp;&nbsp;&nbsp;&nbsp;四月庚寅，丧柩至京师，上亲出临哭。乃下诏曰：“夫宠章所以嘉德，礼数所<br /><br />&nbsp;&nbsp;&nbsp;&nbsp;以崇亲，乃历代之通规，固前王之令典。新除使持节、散骑常侍、都督湘州诸军事、<br /><br />&nbsp;&nbsp;&nbsp;&nbsp;骠骑将军、湘州牧衡阳王昌，明哲在躬，璋早秀，孝敬内湛，聪睿外宣。梁季艰<br /><br />&nbsp;&nbsp;&nbsp;&nbsp;虞，宗社颠坠，西京沦覆，陷身关陇。及鼎业初基，外蕃逆命，聘问斯阻，音介莫<br /><br />&nbsp;&nbsp;&nbsp;&nbsp;通，C彼机桥，将邻乌白。今者群公戮力，多难廓清，轻传入郛，无劳假道。周<br /><br />&nbsp;&nbsp;&nbsp;&nbsp;朝敦其继好，骖驾归来，欣此朝闻，庶欢昏定。报施徒语，曾莫辅仁，人之云亡，<br /><br />&nbsp;&nbsp;&nbsp;&nbsp;殄悴斯在，奄焉薨殒，倍增伤悼。津门之恸空在，恒岫之切不追，静言念之，心焉<br /><br />&nbsp;&nbsp;&nbsp;&nbsp;如割。宜隆懋典，以协徽猷。可赠侍中、假黄钺、都督中外诸军事、太宰、扬州牧。<br /><br />&nbsp;&nbsp;&nbsp;&nbsp;给东园温明秘器，九旒銮辂，黄屋左纛，武贲班剑百人，dc车，前后部羽葆鼓<br /><br />&nbsp;&nbsp;&nbsp;&nbsp;吹。葬送之仪，一依汉东平宪王、齐豫章文献王故事。仍遣大司空持节迎护丧事，<br /><br />&nbsp;&nbsp;&nbsp;&nbsp;大鸿胪副其羽卫，殡送所须，随由备办。”谥曰献。无子，世祖以第七皇子伯信为<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;南康愍王昙朗，高祖母弟忠壮王休先之子也。休先少倜傥有大志，梁简文之在<br /><br />&nbsp;&nbsp;&nbsp;&nbsp;东宫，深被知遇。太清中既纳侯景，有事北方，乃使休先召募得千馀人，授文德主<br /><br />&nbsp;&nbsp;&nbsp;&nbsp;帅，顷之卒。高祖之有天下也，每称休先曰：“此弟若存，河、洛不足定也。”梁<br /><br />&nbsp;&nbsp;&nbsp;&nbsp;敬帝即位，追赠侍中、使持节、骠骑将军、南徐州刺史，封武康县公，邑一千户。<br /><br />&nbsp;&nbsp;&nbsp;&nbsp;高祖受禅，追赠侍中、车骑大将军、司徒，封南康郡王，邑二千户，谥曰忠壮。<br /><br />&nbsp;&nbsp;&nbsp;&nbsp;昙朗少孤，尤为高祖所爱，宠逾诸子。有胆力，善绥御。侯景平后，起家为著<br /><br />&nbsp;&nbsp;&nbsp;&nbsp;作佐郎。高祖北济江，围广陵，宿预人东方光据乡建义，乃遣昙朗与杜僧明自淮入<br /><br />&nbsp;&nbsp;&nbsp;&nbsp;泗应赴之。齐援大至，昙朗与僧明筑垒抗御。寻奉命班师，以宿预义军三万家济江。<br /><br />&nbsp;&nbsp;&nbsp;&nbsp;高祖诛王僧辩，留昙朗镇京口，知留府事。绍泰元年，除中书侍郎，监南徐州。<br /><br />&nbsp;&nbsp;&nbsp;&nbsp;二年，徐嗣徽、任约引齐寇攻逼京邑，寻而请和，求高祖子侄为质。时四方州<br /><br />&nbsp;&nbsp;&nbsp;&nbsp;郡并多未宾，京都虚弱，粮运不断，在朝文武咸愿与齐和亲，高祖难之，而重违众<br /><br />&nbsp;&nbsp;&nbsp;&nbsp;议，乃言于朝曰：“孤谬辅王室，而使蛮夷猾夏，不能戡殄，何所逃责。今在位诸<br /><br />&nbsp;&nbsp;&nbsp;&nbsp;贤，且欲息肩偃武，与齐和好，以静边疆，若违众议，必谓孤惜子侄，今决遣昙朗，<br /><br />&nbsp;&nbsp;&nbsp;&nbsp;弃之寇庭。且齐人无信，窥窬不已，谓我浸弱，必当背盟。齐寇若来，诸君须为孤<br /><br />&nbsp;&nbsp;&nbsp;&nbsp;力斗也。”高祖虑昙朗惮行，或奔窜东道，乃自率步骑往京口迎之，以昙朗还京师，<br /><br />&nbsp;&nbsp;&nbsp;&nbsp;仍使为质于齐。<br /><br />&nbsp;&nbsp;&nbsp;&nbsp;齐果背约，复遣萧轨等随嗣徽渡江，高祖与战，大破之，虏萧轨、东方老等。<br /><br />&nbsp;&nbsp;&nbsp;&nbsp;齐人请割地并入马牛以赎之，高祖不许。及轨等诛，齐人亦害昙朗于晋阳，时年二<br /><br />&nbsp;&nbsp;&nbsp;&nbsp;十八。是时既与齐绝，弗之知也。高祖践祚，犹以昙朗袭封南康郡王，奉忠壮王祀，<br /><br />&nbsp;&nbsp;&nbsp;&nbsp;礼秩一同皇子。天嘉二年，齐人结好，方始知之。世祖诏曰：“夫追远慎终，抑闻<br /><br />&nbsp;&nbsp;&nbsp;&nbsp;前诰。南康王昙朗，明哲懋亲，蕃维是属，入质北齐，用纾时难。皇运兆兴，未获<br /><br />&nbsp;&nbsp;&nbsp;&nbsp;旋反，永言予，日夜不忘。齐使始至，凶问奄及，追怀痛悼，兼倍常情，宜隆宠<br /><br />&nbsp;&nbsp;&nbsp;&nbsp;数，以光恒序。可赠侍中、安东将军、开府仪同三司、南徐州刺史，谥曰愍。”乃<br /><br />&nbsp;&nbsp;&nbsp;&nbsp;遣兼郎中令随聘使江德藻、刘师知迎昙朗丧柩，以三年春至都。<br /><br />&nbsp;&nbsp;&nbsp;&nbsp;初，昙朗未质于齐，生子方泰、方庆。及将适齐，以二妾自随，在北又生两子：<br /><br />&nbsp;&nbsp;&nbsp;&nbsp;方华、方旷，亦同得还。<br /><br />&nbsp;&nbsp;&nbsp;&nbsp;方泰少粗犷，与诸恶少年群聚，游逸无度，世祖以南康王故，特宽贳之。天嘉<br /><br />&nbsp;&nbsp;&nbsp;&nbsp;元年，诏曰：“南康王昙朗，出隔齐庭，反身莫测，国庙方修，奠飨须主，可以长<br /><br />&nbsp;&nbsp;&nbsp;&nbsp;男方泰为南康世子，嗣南康王。”后闻昙朗薨，于是袭爵南康嗣王。寻为仁威将军、<br /><br />&nbsp;&nbsp;&nbsp;&nbsp;丹阳尹，置佐史。太建四年，迁使持节、都督广、衡、交、越、成、定、明、新、<br /><br />&nbsp;&nbsp;&nbsp;&nbsp;合、罗、德、宜、黄、利、安、建、石、崖十九州诸军事、平越中郎将、广州刺史。<br /><br />&nbsp;&nbsp;&nbsp;&nbsp;为政残暴，为有司所奏，免官。寻起为仁威将军，置佐史。六年，授持节、都督豫<br /><br />&nbsp;&nbsp;&nbsp;&nbsp;章郡诸军事、豫章内史。在郡不修民事，秩满之际，屡放部曲为劫，又纵火延烧邑<br /><br />&nbsp;&nbsp;&nbsp;&nbsp;居，因行暴掠，驱录富人，征求财贿。代至，又淹留不还。至都，诏以为宗正卿，<br /><br />&nbsp;&nbsp;&nbsp;&nbsp;将军、佐史如故。未拜，为御史中丞宗元饶所劾，免官，以王还第。<br /><br />&nbsp;&nbsp;&nbsp;&nbsp;十一年，起为宁远将军，直殿省。寻加散骑常侍，量置佐史。其年八月，高宗<br /><br />&nbsp;&nbsp;&nbsp;&nbsp;幸大壮观，因大阅武，命都督任忠领步骑十万，陈于玄武湖，都督陈景领楼舰五百，<br /><br />&nbsp;&nbsp;&nbsp;&nbsp;出于瓜步江，高宗登玄武门观，宴群臣以观之。因幸乐游苑，设丝竹会。仍重幸大<br /><br />&nbsp;&nbsp;&nbsp;&nbsp;壮观，集众军振旅而还。是时方泰当从，启称所生母疾，不行，因与亡命杨钟期等<br /><br />&nbsp;&nbsp;&nbsp;&nbsp;二十人，微服往民间，淫人妻，为州所录。又率人仗抗拒，伤禁司，为有司所奏。<br /><br />&nbsp;&nbsp;&nbsp;&nbsp;上大怒，下方泰狱。方泰初但承行淫，不承拒格禁司，上曰不承则上刑，方泰乃投<br /><br />&nbsp;&nbsp;&nbsp;&nbsp;列承引。于是兼御史中丞徐君敷奏曰：“臣闻王者之心，匪漏网而私物，至治之本，<br /><br />&nbsp;&nbsp;&nbsp;&nbsp;无屈法而申慈。谨案南康王陈方泰宗属虽远，幸托葭莩，刺举莫成，共治罕绩。圣<br /><br />&nbsp;&nbsp;&nbsp;&nbsp;上弘以悔往，许其录用，宫闱寄切，宿卫是尸。岂有金门旦启，玉舆晓跸，百司驰<br /><br />&nbsp;&nbsp;&nbsp;&nbsp;骛，千队腾骧，惮此翼从之劳，亡兴晨昏之请？翻以危冠淇上，服桑中，臣子之<br /><br />&nbsp;&nbsp;&nbsp;&nbsp;愆，莫斯为大，宜从霜简，允置秋官。臣等参议，请依见事，解方泰所居官，<br /><br />&nbsp;&nbsp;&nbsp;&nbsp;下宗正削爵土。谨以白简奏闻。”上可其奏。寻复本官爵。祯明初，迁侍中，将军<br /><br />&nbsp;&nbsp;&nbsp;&nbsp;如故。<br /><br />&nbsp;&nbsp;&nbsp;&nbsp;三年，隋师济江，方泰与忠武将军南豫州刺史樊猛、左卫将军蒋元逊领水军于<br /><br />&nbsp;&nbsp;&nbsp;&nbsp;白下，往来断遏江路。隋遣行军元帅、长史高G领船舰溯流当之，猛及元逊并降，<br /><br />&nbsp;&nbsp;&nbsp;&nbsp;方泰所部将士离散，乃弃船走。及台城陷，与后主俱入关。隋大业中为掖令。<br /><br />&nbsp;&nbsp;&nbsp;&nbsp;方庆少清警，涉猎书传。及长，有干略。天嘉中，封临汝县侯。寻为给事中、<br /><br />&nbsp;&nbsp;&nbsp;&nbsp;太子洗马，权兼宗正卿，直殿省。太建九年，出为轻车将军、假节、都督定州诸军<br /><br />&nbsp;&nbsp;&nbsp;&nbsp;事、定州刺史。秩满，又为散骑常侍，兼宗正卿。至德二年，进号智武将军、武州<br /><br />&nbsp;&nbsp;&nbsp;&nbsp;刺史。初，广州刺史马靖久居岭表，大得人心，士马强盛，朝廷疑之。至是以方庆<br /><br />&nbsp;&nbsp;&nbsp;&nbsp;为仁威将军、广州刺史，以兵袭靖。靖诛，进号宣毅将军。方庆性清谨，甚得民和。<br /><br />&nbsp;&nbsp;&nbsp;&nbsp;四年，进号云麾将军。<br /><br />&nbsp;&nbsp;&nbsp;&nbsp;祯明三年，隋师济江东衡州刺史王勇遣高州刺史戴智烈将五百骑迎方庆，欲令<br /><br />&nbsp;&nbsp;&nbsp;&nbsp;承制总督征讨诸军事。是时隋行军总管韦菜П度岭，宣隋文帝敕云：“若岭南平<br /><br />&nbsp;&nbsp;&nbsp;&nbsp;定，留勇与丰州刺史郑万顷且依旧职。”方庆闻之，恐勇卖己，乃不从，率兵以拒<br /><br />&nbsp;&nbsp;&nbsp;&nbsp;智烈。智烈与战，败之，斩方庆于广州，虏其妻子。<br /><br />&nbsp;&nbsp;&nbsp;&nbsp;王勇，太建中为晋陵太守，在职有能名。方庆之袭马靖也，朝廷以勇为超武将<br /><br />&nbsp;&nbsp;&nbsp;&nbsp;军、东衡州刺史，领始兴内史，以为方庆声势。靖诛，以功封龙阳县子。及隋军临<br /><br />&nbsp;&nbsp;&nbsp;&nbsp;江，诏授勇使持节、光胜将军、总督衡、广、交、桂、武等二十四州诸军事、平越<br /><br />&nbsp;&nbsp;&nbsp;&nbsp;中郎将，仍入援。会京城陷、勇因移檄管内，征兵据守，使其同产弟邓苯兵五千，<br /><br />&nbsp;&nbsp;&nbsp;&nbsp;顿于岭上。又遣使迎方庆，欲假以为名，而自执兵要。及方庆败绩，虏其妻子，收<br /><br />&nbsp;&nbsp;&nbsp;&nbsp;其赀产，分赏将帅。又令其将王仲宣、曾孝武迎西衡州刺史衡阳王伯信，伯信惧，<br /><br />&nbsp;&nbsp;&nbsp;&nbsp;奔于清远郡，孝武追杀之。是时韦脖已上岭，丰州刺史郑万顷据州不受勇召，而<br /><br />&nbsp;&nbsp;&nbsp;&nbsp;高梁女子洗氏举兵以应隋军，攻陷傍郡，勇计无所出，乃以其众降。行至荆州，道<br /><br />&nbsp;&nbsp;&nbsp;&nbsp;病卒，隋赠大将军、宋州刺史，归仁县公。<br /><br />&nbsp;&nbsp;&nbsp;&nbsp;郑万顷，荥阳人，梁司州刺史绍叔之族子也。父F，梁末入魏。万顷通达有材<br /><br />&nbsp;&nbsp;&nbsp;&nbsp;干，周武帝时为司城大夫，出为温州刺史。至德中，与司马消难来奔。寻拜散骑常<br /><br />&nbsp;&nbsp;&nbsp;&nbsp;侍、昭武将军、丰州刺史。在州甚有惠政，吏民表请立碑，诏许焉。<br /><br />&nbsp;&nbsp;&nbsp;&nbsp;初，万顷之在周，深被隋文帝知遇，及隋文践祚，常思还北。及王勇之杀方庆，<br /><br />&nbsp;&nbsp;&nbsp;&nbsp;万顷乃率州兵拒勇，遣使由间道降于隋军。拜上仪同，寻卒。<br /><br />&nbsp;&nbsp;&nbsp;&nbsp;史臣曰：献、愍二王，联华霄汉，或壤子之昵，或犹子之宠，而机桥为阻，骖<br /><br />&nbsp;&nbsp;&nbsp;&nbsp;驾无由，有隔于休辰，终之以早世。悲夫！</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1928);">加入书签</a><a
                        href="1927.html">上一页</a>&larr;<a href="index.html">返回列表</a>&rarr;<a
                            href="1929.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1927.html"; var next_page = "1929.html"; var index_page = "index.html"; var sortid = "9"; var article_id = "31"; var chapter_id = "1928"; var articlename = "陈书"; var chaptername = " 卷十四 列传第八"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>