<!DOCTYPE html>
<html>
<head>
<meta charset="gbk" />
<title>陈书- 卷二十一 列传第十五-在线阅读-哈西文学网</title>
<meta name="keywords" content="姚思廉，陈书， 卷二十一 列传第十五全文， 卷二十一 列传第十五在线阅读 哈西文学网" />
<meta name="description" content="哈西文学网提供姚思廉的陈书  卷二十一 列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1935.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1935.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 列传第十五</h1>
            <div class="link xb">
                <a href="1934.html">上一页</a>&larr;<a href="index.html">返回列表</a>&rarr;<a
                    href="1936.html">下一页</a></div>			
            <div id="BookText">&nbsp;&nbsp;&nbsp;&nbsp;◎谢哲萧乾谢嘏张种王固孔奂萧允弟引<br /><br />&nbsp;&nbsp;&nbsp;&nbsp;谢哲，字颖豫，陈郡阳夏人也。祖F，梁司徒。父M，梁右光禄大夫。哲美<br /><br />&nbsp;&nbsp;&nbsp;&nbsp;风仪，举止酝藉，而襟情豁然，为士君子所重。起家梁秘书郎，累迁广陵太守。侯<br /><br />&nbsp;&nbsp;&nbsp;&nbsp;景之乱，以母老因寓居广陵，高祖自京口渡江应接郭元建，哲乃委质，深被敬重。<br /><br />&nbsp;&nbsp;&nbsp;&nbsp;高祖为南徐州刺史，表哲为长史。荆州陷，高祖使哲奉表于晋安王劝进。敬帝承制<br /><br />&nbsp;&nbsp;&nbsp;&nbsp;征为给事黄门侍郎，领步兵校尉。贞阳侯c位，以哲为通直散骑常侍，侍东宫。敬<br /><br />&nbsp;&nbsp;&nbsp;&nbsp;帝即位，迁长兼侍中。高祖受命，迁都官尚书、豫州大中正、吏部尚书。出为明威<br /><br />&nbsp;&nbsp;&nbsp;&nbsp;将军、晋陵太守，入为中书令。世祖嗣位，为太子詹事。出为明威将军、衡阳内史，<br /><br />&nbsp;&nbsp;&nbsp;&nbsp;秩中二千石。迁长沙太守，将军、加秩如故。还除散骑常侍、中书令。废帝即位，<br /><br />&nbsp;&nbsp;&nbsp;&nbsp;以本官领前将军。高宗为录尚书，引为侍中、仁威将军、司徒左长史。未拜，光大<br /><br />&nbsp;&nbsp;&nbsp;&nbsp;元年卒，时年五十九。赠侍中、中书监，谥康子。<br /><br />&nbsp;&nbsp;&nbsp;&nbsp;萧乾，字思惕，兰陵人也。祖嶷，齐丞相豫章文献王。父子范，梁秘书监。乾<br /><br />&nbsp;&nbsp;&nbsp;&nbsp;容止雅正，性恬简，善隶书，得叔父子云之法。年九岁，召补国子《周易》生，梁<br /><br />&nbsp;&nbsp;&nbsp;&nbsp;司空袁昂时为祭酒，深敬重之。十五，举明经。释褐东中郎湘东王法曹参军，迁太<br /><br />&nbsp;&nbsp;&nbsp;&nbsp;子舍人。建安侯萧正立出镇南豫州，又板录事参军。累迁中军宣城王中录事谘议参<br /><br />&nbsp;&nbsp;&nbsp;&nbsp;军。侯景平，高祖镇南徐州，引乾为贞威将军、司空从事中郎。迁中书侍郎、太子<br /><br />&nbsp;&nbsp;&nbsp;&nbsp;家令。<br /><br />&nbsp;&nbsp;&nbsp;&nbsp;永定元年，除给事黄门侍郎。是时熊昙朗在豫章，周迪在临川，留异在东阳，<br /><br />&nbsp;&nbsp;&nbsp;&nbsp;陈宝应在建、晋，共相连结，闽中豪帅，往往立砦以自保，高祖甚患之，乃令乾往<br /><br />&nbsp;&nbsp;&nbsp;&nbsp;使，谕以逆顺，并观虚实。将发，高祖谓乾曰：“建、晋恃险，好为奸宄，方今天<br /><br />&nbsp;&nbsp;&nbsp;&nbsp;下初定，难便出兵。昔陆贾南征，赵佗归顺，随何奉使，黥布来臣，追想清风，<br /><br />&nbsp;&nbsp;&nbsp;&nbsp;仿佛在目。况卿坐镇雅俗，才高昔贤，宜勉建功名，不烦更劳师旅。”乾既至，<br /><br />&nbsp;&nbsp;&nbsp;&nbsp;晓以逆顺，所在渠帅并率部众开壁款附。其年，就除贞威将军、建安太守。<br /><br />&nbsp;&nbsp;&nbsp;&nbsp;天嘉二年，留异反，陈宝应将兵助之，又资周迪兵粮，出寇临川，因逼建安。<br /><br />&nbsp;&nbsp;&nbsp;&nbsp;乾单使临郡，素无士卒，力不能守，乃弃郡以避宝应。时闽中守宰，并为宝应迫胁，<br /><br />&nbsp;&nbsp;&nbsp;&nbsp;受其署置，乾独不为屈，徙居郊野，屏绝人事。及宝应平，乃出诣都督章昭达，昭<br /><br />&nbsp;&nbsp;&nbsp;&nbsp;达以状表闻，世祖甚嘉之，超授五兵尚书。光大元年卒，谥曰静子。<br /><br />&nbsp;&nbsp;&nbsp;&nbsp;谢嘏，字含茂，陈郡阳夏人也。祖，齐金紫光禄大夫。父举，梁中卫将军、开<br /><br />&nbsp;&nbsp;&nbsp;&nbsp;府仪同三司。嘏风神清雅，颇善属文。起家梁秘书郎，稍迁太子中庶子，掌东宫管<br /><br />&nbsp;&nbsp;&nbsp;&nbsp;记，出为建安太守。侯景之乱，嘏之广州依萧勃，承圣中，元帝征为五兵尚书，辞<br /><br />&nbsp;&nbsp;&nbsp;&nbsp;以道阻，转授智武将军。萧勃以为镇南长史、南海太守。勃败，还至临川，为周迪<br /><br />&nbsp;&nbsp;&nbsp;&nbsp;所留。久之，又度岭之晋安依陈宝应，世祖前后频召之，嘏崎岖寇虏，不能自拔。<br /><br />&nbsp;&nbsp;&nbsp;&nbsp;及宝应平，嘏方诣阙，为御史中丞江德藻所举劾，世祖不加罪责，以为给事黄门侍<br /><br />&nbsp;&nbsp;&nbsp;&nbsp;郎。寻转侍中，天康元年，以公事免，寻复本职。光大元年，为信威将军、中卫始<br /><br />&nbsp;&nbsp;&nbsp;&nbsp;兴王长史。迁中书令、豫州大中正、都官尚书，领羽林监，中正如故。太建元年卒，<br /><br />&nbsp;&nbsp;&nbsp;&nbsp;赠侍中、中书令，谥曰光子。有文集行于世。<br /><br />&nbsp;&nbsp;&nbsp;&nbsp;二子俨、啤Ｙ补僦辽⑵锍Ｊ獭⑹讨小⒂史中丞、太常卿，出监东扬州。祯明<br /><br />&nbsp;&nbsp;&nbsp;&nbsp;二年卒于会稽，赠中护军。<br /><br />&nbsp;&nbsp;&nbsp;&nbsp;张种，字士苗，吴郡人也。祖辩，宋司空右长史、广州刺史。父略，梁太子中<br /><br />&nbsp;&nbsp;&nbsp;&nbsp;庶子、临海太守。种少恬静，居处雅正，不妄交游，傍无造请，时人为之语曰：“<br /><br />&nbsp;&nbsp;&nbsp;&nbsp;宋称敷、演，梁则卷、充。清虚学尚，种有其风。”仕梁王府法曹，迁外兵参军，<br /><br />&nbsp;&nbsp;&nbsp;&nbsp;以父忧去职。服阕，为中军宣城王府主簿。种时年四十馀，家贫，求为始丰令，入<br /><br />&nbsp;&nbsp;&nbsp;&nbsp;除中卫西昌侯府西曹掾。时武陵王为益州刺史，重选府僚，以种为征西东曹掾，种<br /><br />&nbsp;&nbsp;&nbsp;&nbsp;辞以母老，抗表陈请，为有司所奏，坐黜免。<br /><br />&nbsp;&nbsp;&nbsp;&nbsp;侯景之乱，种奉其母东奔，久之得达乡里。俄而母卒，种时年五十，而毁瘠过<br /><br />&nbsp;&nbsp;&nbsp;&nbsp;甚，又迫以凶荒，未获时葬，服制虽毕，而居处饮食，恒若在丧。及景平，司徒王<br /><br />&nbsp;&nbsp;&nbsp;&nbsp;僧辩以状奏闻，起为贞威将军、治中从事史，并为具葬礼，葬讫，种方即吉。僧辩<br /><br />&nbsp;&nbsp;&nbsp;&nbsp;又以种年老，傍无胤嗣，赐之以妾，及居处之具。<br /><br />&nbsp;&nbsp;&nbsp;&nbsp;贞阳侯c位，除廷尉卿、太子中庶子。敬帝即位，为散骑常侍，迁御史中丞，<br /><br />&nbsp;&nbsp;&nbsp;&nbsp;领前军将军。高祖受禅，为太府卿。天嘉元年，除左民尚书。二年，权监吴郡，寻<br /><br />&nbsp;&nbsp;&nbsp;&nbsp;征复本职。迁侍中，领步兵校尉，以公事免，白衣兼太常卿，俄而即真。废帝即位，<br /><br />&nbsp;&nbsp;&nbsp;&nbsp;加领右军将军，未拜，改领弘善宫卫尉，又领扬、东扬二州大中正。高宗即位，重<br /><br />&nbsp;&nbsp;&nbsp;&nbsp;为都官尚书，领左骁骑将军，迁中书令，骁骑、中正并如故。以疾授金紫光禄大夫。<br /><br />&nbsp;&nbsp;&nbsp;&nbsp;种沈深虚静，而识量宏博，时人皆以为宰相之器。仆射徐陵尝抗表让位于种曰：<br /><br />&nbsp;&nbsp;&nbsp;&nbsp;“臣种器怀沈密，文史优裕，东南贵秀，朝庭亲贤，克壮其猷，宜居左执。”其为<br /><br />&nbsp;&nbsp;&nbsp;&nbsp;时所推重如此。太建五年卒，时年七十，赠特进，谥曰元子。<br /><br />&nbsp;&nbsp;&nbsp;&nbsp;种仁恕寡欲，虽历居显位，而家产屡空，终日晏然，不以为病。太建初，女为<br /><br />&nbsp;&nbsp;&nbsp;&nbsp;始兴王妃，以居处僻陋，特赐宅一区，又累赐无锡、嘉兴县侯秩。尝于无锡见有重<br /><br />&nbsp;&nbsp;&nbsp;&nbsp;囚在狱，天寒，呼出曝日，遂失之，世祖大笑，而不深责。有集十四卷。<br /><br />&nbsp;&nbsp;&nbsp;&nbsp;种弟棱，亦清静有识度，官至司徒左长史，太建十一年卒，时年七十，赠光禄<br /><br />&nbsp;&nbsp;&nbsp;&nbsp;大夫。<br /><br />&nbsp;&nbsp;&nbsp;&nbsp;种族子稚才，齐护军冲之孙。少孤介特立，仕为尚书金部郎中。迁右丞，建康<br /><br />&nbsp;&nbsp;&nbsp;&nbsp;令、太府卿、扬州别驾从事史，兼散骑常侍。使于周，还为司农、廷尉卿。所历并<br /><br />&nbsp;&nbsp;&nbsp;&nbsp;以清白称。<br /><br />&nbsp;&nbsp;&nbsp;&nbsp;王固，字子坚，左光禄大夫通之弟也。少清正，颇涉文史，以梁武帝甥封莫口<br /><br />&nbsp;&nbsp;&nbsp;&nbsp;亭侯。举秀才。起家梁秘书郎，迁太子洗马，掌东宫管记，丁所生母忧去职。服阕，<br /><br />&nbsp;&nbsp;&nbsp;&nbsp;除丹阳尹丞。侯景之乱，奔于荆州，梁元帝承制以为相国户曹属，掌管记。寻聘于<br /><br />&nbsp;&nbsp;&nbsp;&nbsp;西魏，魏人以其梁氏外戚，待之甚厚。承圣元年，迁太子中庶子，寻为贞威将军、<br /><br />&nbsp;&nbsp;&nbsp;&nbsp;安南长史、寻阳太守。荆州陷，固之鄱阳，随兄质度东岭，居信安县。绍泰元年，<br /><br />&nbsp;&nbsp;&nbsp;&nbsp;征为侍中，不就。永定中，移居吴郡。世祖以固清静，且欲申以婚姻。天嘉二年，<br /><br />&nbsp;&nbsp;&nbsp;&nbsp;至都，拜国子祭酒。三年，迁中书令。四年，又为散骑常侍、国子祭酒。其年，以<br /><br />&nbsp;&nbsp;&nbsp;&nbsp;固女为皇太子妃，礼遇甚重。<br /><br />&nbsp;&nbsp;&nbsp;&nbsp;废帝即位，授侍中、金紫光禄大夫。时高宗辅政，固以废帝外戚，媪恒往<br /><br />&nbsp;&nbsp;&nbsp;&nbsp;来禁中，颇宣密旨，事泄，比将伏诛，高宗以固本无兵权，且居处清洁，止免所居<br /><br />&nbsp;&nbsp;&nbsp;&nbsp;官，禁锢。<br /><br />&nbsp;&nbsp;&nbsp;&nbsp;太建二年，随例为招远将军、宣惠豫章王谘议参军。迁太中大夫、太常卿、南<br /><br />&nbsp;&nbsp;&nbsp;&nbsp;徐州大中正。七年，卒官，时年六十三。赠金紫光禄大夫。丧事所须，随由资给。<br /><br />&nbsp;&nbsp;&nbsp;&nbsp;至德二年改葬，谥曰恭子。<br /><br />&nbsp;&nbsp;&nbsp;&nbsp;固清虚寡欲，居丧以孝闻。又崇信佛法，及丁所生母忧，遂终身蔬食，夜则坐<br /><br />&nbsp;&nbsp;&nbsp;&nbsp;禅，昼诵佛经，兼习《成实论》义，而于玄言非所长。尝聘于西魏，因宴飨之际，<br /><br />&nbsp;&nbsp;&nbsp;&nbsp;请停杀一羊，羊于固前跪拜。又宴于昆明池，魏人以南人嗜鱼，大设罟网，固以佛<br /><br />&nbsp;&nbsp;&nbsp;&nbsp;法咒之，遂一鳞不获。<br /><br />&nbsp;&nbsp;&nbsp;&nbsp;子宽，官至司徒左史、侍中。<br /><br />&nbsp;&nbsp;&nbsp;&nbsp;孔奂，字休文，会稽山阴人也。曾祖L之，齐左民尚书、吴兴太守。祖[，<br /><br />&nbsp;&nbsp;&nbsp;&nbsp;太子舍人、尚书三公郎。父稚孙，梁宁远枝江公主簿、无锡令。奂数岁而孤，为叔<br /><br />&nbsp;&nbsp;&nbsp;&nbsp;父虔孙所养。好学，善属文，经史百家，莫不通涉。沛国刘显时称学府，每共奂讨<br /><br />&nbsp;&nbsp;&nbsp;&nbsp;论，深相叹服，乃执奂手曰：“昔伯喈坟素悉与仲宣，吾当希彼蔡君，足下无愧王<br /><br />&nbsp;&nbsp;&nbsp;&nbsp;氏。”所保书籍，寻以相付。<br /><br />&nbsp;&nbsp;&nbsp;&nbsp;州举秀才，射策高第。起家扬州主簿、宣惠湘东王行参军，并不就。又除镇西<br /><br />&nbsp;&nbsp;&nbsp;&nbsp;湘东王外兵参军，入为尚书仓部郎中，迁仪曹侍郎。时左民郎沈炯为飞书所谤，将<br /><br />&nbsp;&nbsp;&nbsp;&nbsp;陷重辟，事连台阁，人怀忧惧，奂廷议理之，竟得明白。丹阳尹何敬容以奂刚正，<br /><br />&nbsp;&nbsp;&nbsp;&nbsp;请补功曹史。出为南昌侯相，值侯景乱，不之官。<br /><br />&nbsp;&nbsp;&nbsp;&nbsp;京城陷，朝士并被拘絷，或荐奂于贼帅侯子鉴，子鉴命脱桎梏，厚遇之，令掌<br /><br />&nbsp;&nbsp;&nbsp;&nbsp;书记。时景军士悉恣其凶威，子鉴景之腹心，委任又重，朝士见者，莫不卑俯屈折，<br /><br />&nbsp;&nbsp;&nbsp;&nbsp;奂独敖然自若，无所下。或谏奂曰：“当今乱世，人思苟免，獯羯无知，岂可抗之<br /><br />&nbsp;&nbsp;&nbsp;&nbsp;以义？”奂曰：“吾性命有在，虽未能死，岂可取媚凶丑，以求全乎？”时贼徒剥<br /><br />&nbsp;&nbsp;&nbsp;&nbsp;掠子女，拘逼士庶，奂每保持之，得全济者甚众。<br /><br />&nbsp;&nbsp;&nbsp;&nbsp;寻遭母忧，哀毁过礼。时天下丧乱，皆不能终三年之丧，唯奂及吴国张种，在<br /><br />&nbsp;&nbsp;&nbsp;&nbsp;寇乱中守持法度，并以孝闻。<br /><br />&nbsp;&nbsp;&nbsp;&nbsp;及景平，司徒王僧辩先下辟书，引奂为左西曹掾，又除丹阳尹丞。梁元帝于荆<br /><br />&nbsp;&nbsp;&nbsp;&nbsp;州即位，征奂及沈炯并令西上，僧辩累表请留之。帝手敕报僧辩曰：“孔、沈二士，<br /><br />&nbsp;&nbsp;&nbsp;&nbsp;今且借公。”其为朝廷所重如此。仍除太尉从事中郎。僧辩为扬州刺史，又补扬州<br /><br />&nbsp;&nbsp;&nbsp;&nbsp;治中从事史。时侯景新平，每事草创，宪章故事，无复存者，奂博物强识，甄明故<br /><br />&nbsp;&nbsp;&nbsp;&nbsp;实，问无不知，仪注体式，笺表书翰，皆出于奂。<br /><br />&nbsp;&nbsp;&nbsp;&nbsp;高祖作相，除司徒右长史，迁给事黄门侍郎。齐遣东方老、萧轨等来寇，军至<br /><br />&nbsp;&nbsp;&nbsp;&nbsp;后湖，都邑搔扰，又四方壅隔，粮运不继，三军取给，唯在京师，乃除奂为贞威将<br /><br />&nbsp;&nbsp;&nbsp;&nbsp;军、建康令。时累岁兵荒，户口流散，偷泻鲋粒征求无所，高祖克日决战，乃令<br /><br />&nbsp;&nbsp;&nbsp;&nbsp;奂多营麦饭，以荷叶裹之，一宿之间，得数万裹，军人旦食讫，弃其馀，因而决战，<br /><br />&nbsp;&nbsp;&nbsp;&nbsp;遂大破贼。<br /><br />&nbsp;&nbsp;&nbsp;&nbsp;高祖受禅，迁太子中庶子。永定二年，除晋陵太守。晋陵自宋、齐以来，旧为<br /><br />&nbsp;&nbsp;&nbsp;&nbsp;大郡，虽经寇扰，犹为全实，前后二千石多行侵暴，奂清白自守，妻子并不之官，<br /><br />&nbsp;&nbsp;&nbsp;&nbsp;唯以单船监郡，所得秩俸，随即分赡孤寡，郡中大悦，号曰“神君”。曲阿富人殷<br /><br />&nbsp;&nbsp;&nbsp;&nbsp;绮，见奂居处素俭，乃饷衣一袭，毡被一具。奂曰：“太守身居美禄，何为不能办<br /><br />&nbsp;&nbsp;&nbsp;&nbsp;此，但民有未周，不容独享温饱耳。劳卿厚意，幸勿为烦。”<br /><br />&nbsp;&nbsp;&nbsp;&nbsp;初，世祖在吴中，闻奂善政，及践祚，征为御史中丞，领扬州大中正。奂性刚<br /><br />&nbsp;&nbsp;&nbsp;&nbsp;直，善持理，多所纠劾，朝廷甚敬惮之。深达治体，每所敷奏，上未尝不称善，百<br /><br />&nbsp;&nbsp;&nbsp;&nbsp;司滞事，皆付奂决之。迁散骑常侍，领步兵校尉，中书舍人，掌诏诰，扬、东扬二<br /><br />&nbsp;&nbsp;&nbsp;&nbsp;州大中正。天嘉四年，重除御史中丞，寻为五兵尚书，常侍、中正如故。时世祖不<br /><br />&nbsp;&nbsp;&nbsp;&nbsp;豫，台阁众事，并令仆射到仲举共奂决之。及世祖疾笃，奂与高宗及仲举并吏部尚<br /><br />&nbsp;&nbsp;&nbsp;&nbsp;书袁枢、中书舍人刘师知等入侍医药。世祖尝谓奂等曰：“今三方鼎峙，生民未V，<br /><br />&nbsp;&nbsp;&nbsp;&nbsp;四海事重，宜须长君。朕欲近则晋成，远隆殷法，卿等须遵此意。”奂乃流涕[欷<br /><br />&nbsp;&nbsp;&nbsp;&nbsp;而对曰：“陛下御膳违和，痊复非久，皇太子春秋鼎盛，圣德日跻，安成王介弟之<br /><br />&nbsp;&nbsp;&nbsp;&nbsp;尊，足为周旦，阿衡宰辅，若有废立之心，臣等愚诚，不敢闻诏。”世祖曰：“古<br /><br />&nbsp;&nbsp;&nbsp;&nbsp;之遗直，复见于卿。”天康元年，乃用奂为太子詹事，二州中正如故。<br /><br />&nbsp;&nbsp;&nbsp;&nbsp;世祖崩，废帝即位，除散骑常侍、国子祭酒。光大二年，出为信武将军、南中<br /><br />&nbsp;&nbsp;&nbsp;&nbsp;郎康乐侯长史、寻阳太守，行江州事。高宗即位，进号仁威将军、云麾始兴王长史，<br /><br />&nbsp;&nbsp;&nbsp;&nbsp;馀并如故。奂在职清俭，多所规正，高宗嘉之，赐米五百斛，并累降敕书殷勤劳问。<br /><br />&nbsp;&nbsp;&nbsp;&nbsp;太建三年，征为度支尚书，领右军将军。五年，改领太子中庶子，与左仆射徐陵参<br /><br />&nbsp;&nbsp;&nbsp;&nbsp;掌尚书五条事。六年，迁吏部尚书。七年，加散骑常侍。八年，改加侍中。时有事<br /><br />&nbsp;&nbsp;&nbsp;&nbsp;北讨，克复淮、泗，徐、豫酋长，降附相继，封赏选叙，纷纭重叠，奂应接引进，<br /><br />&nbsp;&nbsp;&nbsp;&nbsp;门无停宾。加以鉴识人物，详练百氏，凡所甄拔，衣冠缙绅，莫不悦伏。<br /><br />&nbsp;&nbsp;&nbsp;&nbsp;性耿介，绝请托，虽储副之尊，公侯之重，溺情相及，终不为屈。始兴王叔陵<br /><br />&nbsp;&nbsp;&nbsp;&nbsp;之在湘州，累讽有司，固求台铉。奂曰：“衮章之职，本以德举，未必皇枝。”因<br /><br />&nbsp;&nbsp;&nbsp;&nbsp;抗言于高宗。高宗曰：“始兴那忽望公，且朕儿为公，须在鄱阳王后。”奂曰：“<br /><br />&nbsp;&nbsp;&nbsp;&nbsp;臣之所见，亦如圣旨。”后主时在东宫，欲以江总为太子詹事，令管记陆瑜言之于<br /><br />&nbsp;&nbsp;&nbsp;&nbsp;奂。奂谓瑜曰：“江有潘、陆之华，而无园、绮之实，辅弼储宫，窃有所难。”瑜<br /><br />&nbsp;&nbsp;&nbsp;&nbsp;具以白后主，后主深以为恨，乃自言于高宗。高宗将许之，奂乃奏曰：“江总文华<br /><br />&nbsp;&nbsp;&nbsp;&nbsp;之人，今皇太子文华不少，岂藉于总！如臣愚见，愿选敦重之才，以居辅导。”帝<br /><br />&nbsp;&nbsp;&nbsp;&nbsp;曰：“即如卿言，谁当居此？”奂曰：“都官尚书王廓，世有懿德，识性敦敏，可<br /><br />&nbsp;&nbsp;&nbsp;&nbsp;以居之。”后主时亦在侧，乃曰：“廓王泰之子，不可居太子詹事。”奂又奏曰：<br /><br />&nbsp;&nbsp;&nbsp;&nbsp;“宋朝范晔即范泰之子，亦为太子詹事，前代不疑。”后主固争之，帝卒以总为詹<br /><br />&nbsp;&nbsp;&nbsp;&nbsp;事，由是忤旨。其梗正如此。<br /><br />&nbsp;&nbsp;&nbsp;&nbsp;初，后主欲官其私宠，以属奂，奂不从。及右仆射陆缮迁职，高宗欲用奂，已<br /><br />&nbsp;&nbsp;&nbsp;&nbsp;草诏讫，为后主所抑，遂不行。九年，迁侍中、中书令、领左骁骑将军、扬、东扬、<br /><br />&nbsp;&nbsp;&nbsp;&nbsp;丰三州大中正。十一年，转太常卿，侍中、中正并如故。十四年，迁散骑常侍、金<br /><br />&nbsp;&nbsp;&nbsp;&nbsp;紫光禄大夫，领前军将军，未拜，改领弘范宫卫尉。至德元年卒，时年七十。赠散<br /><br />&nbsp;&nbsp;&nbsp;&nbsp;骑常侍，本官如故。有集十五卷，弹文四卷。<br /><br />&nbsp;&nbsp;&nbsp;&nbsp;子绍薪、绍忠。绍忠字孝扬，亦有才学，官至太子洗马、仪同鄱阳王东曹掾。<br /><br />&nbsp;&nbsp;&nbsp;&nbsp;萧允，字叔佐，兰陵人也。曾祖思话，宋征西将军、开府仪同三司、尚书右仆<br /><br />&nbsp;&nbsp;&nbsp;&nbsp;射，封阳穆公。祖惠`，散骑常侍、太府卿、左民尚书。父介，梁侍中、都官尚书。<br /><br />&nbsp;&nbsp;&nbsp;&nbsp;允少知名，风神凝远，通达有识鉴，容止酝藉，动合规矩。起家邵陵王法曹参军，<br /><br />&nbsp;&nbsp;&nbsp;&nbsp;转湘东王主簿，迁太子洗马。侯景攻陷台城，百僚奔散，允独整衣冠坐于宫坊，景<br /><br />&nbsp;&nbsp;&nbsp;&nbsp;军人敬而弗之逼也。寻出居京口。时寇贼纵横，百姓波骇，衣冠士族，四出奔散，<br /><br />&nbsp;&nbsp;&nbsp;&nbsp;允独不行。人问其故，允答曰：“夫性命之道，自有常分，岂可逃而获免乎？但患<br /><br />&nbsp;&nbsp;&nbsp;&nbsp;难之生，皆生于利，苟不求利，祸从何生？方今百姓争欲奋臂而论大功，一言而取<br /><br />&nbsp;&nbsp;&nbsp;&nbsp;卿相，亦何事于一书生哉？庄周所谓畏影避迹，吾弗为也。”乃闭门静处，并日而<br /><br />&nbsp;&nbsp;&nbsp;&nbsp;食，卒免于患。<br /><br />&nbsp;&nbsp;&nbsp;&nbsp;侯景平后，高祖镇南徐州，以书召之，允又辞疾。永定中，侯安都为南徐州刺<br /><br />&nbsp;&nbsp;&nbsp;&nbsp;史，躬造其庐，以申长幼之敬，天嘉三年，征为太子庶子。三年，除棱威将军、丹<br /><br />&nbsp;&nbsp;&nbsp;&nbsp;阳尹丞。五年，兼侍中，聘于周，还拜中书侍郎、大匠卿。高宗即位，迁黄门侍郎。<br /><br />&nbsp;&nbsp;&nbsp;&nbsp;五年，出为安前晋安王长史。六年，晋安王为南豫州，允复为王长史。时王尚少，<br /><br />&nbsp;&nbsp;&nbsp;&nbsp;未亲民务，故委允行府州事。入为光禄卿。允性敦重，未尝以荣利干怀。及晋安出<br /><br />&nbsp;&nbsp;&nbsp;&nbsp;镇湘州，又苦携允，允少与蔡景历善，景历子徵修父党之敬，闻允将行，乃诣允曰：<br /><br />&nbsp;&nbsp;&nbsp;&nbsp;“公年德并高。国之元老，从容坐镇，旦夕自为列曹，何为方复辛苦在外！”允答<br /><br />&nbsp;&nbsp;&nbsp;&nbsp;曰：“已许晋安，岂可忘信。”其恬于荣势如此。<br /><br />&nbsp;&nbsp;&nbsp;&nbsp;至德三年，除中卫豫章王长史，累迁通直散骑常侍、光胜将军、司徒左长史、<br /><br />&nbsp;&nbsp;&nbsp;&nbsp;安德宫少府。镇卫鄱阳王出镇会稽，允又为长史，带会稽郡丞。行经延陵季子庙，<br /><br />&nbsp;&nbsp;&nbsp;&nbsp;设萍藻之荐，托为异代之交，为诗以叙意，辞理清典。后主尝问蔡徵曰：“卿世与<br /><br />&nbsp;&nbsp;&nbsp;&nbsp;萧允相知，此公志操何如？”徵曰：“其清虚玄远，殆不可测，至于文章，可得而<br /><br />&nbsp;&nbsp;&nbsp;&nbsp;言。”因诵允诗以对，后主嗟赏久之。其年拜光禄大夫。<br /><br />&nbsp;&nbsp;&nbsp;&nbsp;及隋师济江，允迁于关右。是时朝士至长安者，例并授官，唯允与尚书仆射谢<br /><br />&nbsp;&nbsp;&nbsp;&nbsp;拼且岳霞玻隋文帝义之，并厚赐钱帛。寻以疾卒于长安，时年八十四。弟引。<br /><br />&nbsp;&nbsp;&nbsp;&nbsp;引字叔休。方正有器局，望之俨然，虽造次之间，必由法度。性聪敏，博学，<br /><br />&nbsp;&nbsp;&nbsp;&nbsp;善属文。释褐著作佐郎，转西昌侯仪同府主簿。侯景之乱，梁元帝为荆州刺史，朝<br /><br />&nbsp;&nbsp;&nbsp;&nbsp;士多往归之。引曰：“诸王力争，祸患方始，今日逃难，未是择君之秋。吾家再世<br /><br />&nbsp;&nbsp;&nbsp;&nbsp;为始兴郡，遗爱在民，正可南行以存家门耳。”于是与弟彤及宗亲等百馀人奔岭表。<br /><br />&nbsp;&nbsp;&nbsp;&nbsp;时始兴人欧阳Q为衡州刺史，引往依焉。Q后迁为广州，病死，子纥领其众。引每<br /><br />&nbsp;&nbsp;&nbsp;&nbsp;疑纥有异，因事规正，由是情礼渐疏。及纥举兵反，时京都士人岑之敬、公孙挺等<br /><br />&nbsp;&nbsp;&nbsp;&nbsp;并皆惶骇，唯引恬然，谓之敬等曰：“管幼安、袁曜卿亦但安坐耳。君子正身以明<br /><br />&nbsp;&nbsp;&nbsp;&nbsp;道，直己以行义，亦复何忧惧乎？”及章昭达平番禺，引始北还。高宗召引问岭表<br /><br />&nbsp;&nbsp;&nbsp;&nbsp;事，引具陈始末，帝甚悦，即日拜金部侍郎。<br /><br />&nbsp;&nbsp;&nbsp;&nbsp;引善隶书，为当时所重。高宗尝披奏事，指引署名曰：“此字笔势翩翩，似鸟<br /><br />&nbsp;&nbsp;&nbsp;&nbsp;之欲飞。”引谢曰：“此乃陛下假其羽毛耳。”又谓引曰：“我每有所忿，见卿辄<br /><br />&nbsp;&nbsp;&nbsp;&nbsp;意解，何也？”引曰：“此自陛下不迁怒，臣何预此恩。”太建七年，加戎昭将军。<br /><br />&nbsp;&nbsp;&nbsp;&nbsp;九年，除中卫始兴王咨议参军，兼金部侍郎。<br /><br />&nbsp;&nbsp;&nbsp;&nbsp;引性抗直，不事权贵，左右近臣无所造请，高宗每欲迁用，辄为用事者所裁。<br /><br />&nbsp;&nbsp;&nbsp;&nbsp;及吕梁覆师，戎储空匮，乃转引为库部侍郎，掌知营造弓弩槊箭等事。引在职一年，<br /><br />&nbsp;&nbsp;&nbsp;&nbsp;而器械充。频加中书侍郎、贞威将军、黄门郎。十二年，吏部侍郎缺，所司屡<br /><br />&nbsp;&nbsp;&nbsp;&nbsp;举王宽、谢燮等，帝并不用，乃中诏用引。<br /><br />&nbsp;&nbsp;&nbsp;&nbsp;时广州刺史马靖甚得岭表人心，而兵甲精练，每年深入俚洞，又数有战功，朝<br /><br />&nbsp;&nbsp;&nbsp;&nbsp;野颇生异议。高宗以引悉岭外物情，且遣引观靖，审其举措，讽令送质。引奉密旨<br /><br />&nbsp;&nbsp;&nbsp;&nbsp;南行，外托收督赕物。既至番禺，靖即悟旨，尽遣儿弟下都为质。还至赣水，而高<br /><br />&nbsp;&nbsp;&nbsp;&nbsp;宗崩，后主即位，转引为中庶子，以疾去官。明年，京师多盗，乃复起为贞威将军、<br /><br />&nbsp;&nbsp;&nbsp;&nbsp;建康令。<br /><br />&nbsp;&nbsp;&nbsp;&nbsp;时殿内队主吴Q，及宦官李善度、蔡脱儿等多所请属，引一皆不许。引族子密<br /><br />&nbsp;&nbsp;&nbsp;&nbsp;时为黄门郎，谏引曰：“李、蔡之势，在位皆畏惮之，亦宜小为身计。”引曰：“<br /><br />&nbsp;&nbsp;&nbsp;&nbsp;吾之立身，自有本末，亦安能为李、蔡改行。就令不平，不过解职耳。”吴Q竟作<br /><br />&nbsp;&nbsp;&nbsp;&nbsp;飞书，李、蔡证之，坐免官，卒于家，时年五十八。子德言，最知名。<br /><br />&nbsp;&nbsp;&nbsp;&nbsp;引宗族子弟，多以行义知名。弟彤，以恬静好学，官至太子中庶子、南康王长<br /><br />&nbsp;&nbsp;&nbsp;&nbsp;史。密字士机，幼而聪敏，博学有文词。祖琛，梁特进。父游，少府卿。密太建八<br /><br />&nbsp;&nbsp;&nbsp;&nbsp;年，兼散骑常侍，聘于齐。历位黄门侍郎、太子中庶子、散骑常侍。<br /><br />&nbsp;&nbsp;&nbsp;&nbsp;史臣曰：谢、王、张、萧，咸以清净为风，文雅流誉，虽更多难，终克成名。<br /><br />&nbsp;&nbsp;&nbsp;&nbsp;奂謇谔在公，英飙振俗，详其行事，抑古之遗爱矣。固之蔬菲禅悦，斯乃出俗者焉，<br /><br />&nbsp;&nbsp;&nbsp;&nbsp;犹且致\于黜免，有惧于倾覆。是知上官、博陆之权势，阎、邓、梁、窦之震动，<br /><br />&nbsp;&nbsp;&nbsp;&nbsp;吁可畏哉！</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1935);">加入书签</a><a
                        href="1934.html">上一页</a>&larr;<a href="index.html">返回列表</a>&rarr;<a
                            href="1936.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1934.html"; var next_page = "1936.html"; var index_page = "index.html"; var sortid = "9"; var article_id = "31"; var chapter_id = "1935"; var articlename = "陈书"; var chaptername = " 卷二十一 列传第十五"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>