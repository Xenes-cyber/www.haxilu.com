<!DOCTYPE html>
<html>
<head>
<meta charset="gbk" />
<title>陈书- 卷二十九 列传第二十三-在线阅读-哈西文学网</title>
<meta name="keywords" content="姚思廉，陈书， 卷二十九 列传第二十三全文， 卷二十九 列传第二十三在线阅读 哈西文学网" />
<meta name="description" content="哈西文学网提供姚思廉的陈书  卷二十九 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31/1943.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31/1943.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 陈书</div>
		<div class="fr"><a id="add-bookcase" href="javascript:void(0)" onClick="addbookcase(31,0);">加入书架</a>|<a id="book-vote" href="javascript:void(0)" onClick="vote(31);">投推荐票</a>|<a id="err-report" href="javascript:void(0)" onClick="report('陈书出错啦!');">错误举报</a>|<a href="https://www.haxi88.com/files/article/info/0/31.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 列传第二十三</h1>
            <div class="link xb">
                <a href="1942.html">上一页</a>&larr;<a href="index.html">返回列表</a>&rarr;<a
                    href="1944.html">下一页</a></div>			
            <div id="BookText">&nbsp;&nbsp;&nbsp;&nbsp;◎宗元饶司马申毛喜蔡徵<br /><br />&nbsp;&nbsp;&nbsp;&nbsp;宗元饶，南郡江陵人也。少好学，以孝敬闻。仕梁世，解褐本州主簿，迁征南<br /><br />&nbsp;&nbsp;&nbsp;&nbsp;府行参军，仍转外兵参军。及司徒王僧辩幕府初建，元饶与沛国刘师知同为主簿。<br /><br />&nbsp;&nbsp;&nbsp;&nbsp;高祖受禅，除晋陵令。入为尚书功论郎。使齐还，为廷尉正。迁太仆卿，领本邑大<br /><br />&nbsp;&nbsp;&nbsp;&nbsp;中正，中书通事舍人。寻转廷尉卿，加通直散骑常侍，兼尚书左丞。时高宗初即位，<br /><br />&nbsp;&nbsp;&nbsp;&nbsp;军国务广，事无巨细，一以咨之，台省号为称职。<br /><br />&nbsp;&nbsp;&nbsp;&nbsp;迁御史中丞，知五礼事。时合州刺史陈r赃污狼藉，遣使就渚敛鱼，又于<br /><br />&nbsp;&nbsp;&nbsp;&nbsp;六郡乞米，百姓甚苦之。元饶劾奏曰：“臣闻建求瘼，实寄廉平，褰帷恤隐，本<br /><br />&nbsp;&nbsp;&nbsp;&nbsp;资仁恕。如或贪污是肆，征赋无厌，天网虽疏，兹焉弗漏。谨案钟陵县开国侯、合<br /><br />&nbsp;&nbsp;&nbsp;&nbsp;州刺史臣，因藉多幸，预逢抽擢，爵由恩被，官以私加，无德无功，坐尸荣贵。<br /><br />&nbsp;&nbsp;&nbsp;&nbsp;谯、肥之地，久沦非所，皇威克复，物仰仁风。新邦用轻，弥俟宽惠，应斯作牧，<br /><br />&nbsp;&nbsp;&nbsp;&nbsp;其寄尤重。爰降曲恩，祖行宣室，亲承规诲，事等言提。虽廉洁之怀，诚无素蓄，<br /><br />&nbsp;&nbsp;&nbsp;&nbsp;而禀兹严训，可以厉精。遂乃擅行赋敛，专肆贪取，求粟不厌，愧王沉之出赈，征<br /><br />&nbsp;&nbsp;&nbsp;&nbsp;鱼无限，异羊续之悬枯，置以严科，实惟明宪。臣等参议，请依旨免所应复除官，<br /><br />&nbsp;&nbsp;&nbsp;&nbsp;其应禁锢及后选左降本资，悉依免官之法。”遂可其奏。吴兴太守武陵王伯礼，豫<br /><br />&nbsp;&nbsp;&nbsp;&nbsp;章内史南康嗣王方泰，并骄蹇放横，元饶案奏之，皆见削黜。<br /><br />&nbsp;&nbsp;&nbsp;&nbsp;元饶性公平，善持法，谙晓故事，明练治体，吏有犯法、政不便民及于名教不<br /><br />&nbsp;&nbsp;&nbsp;&nbsp;足者，随事纠正，多所裨益。迁贞威将军、南康内史，以秩米三千馀斛助民租课，<br /><br />&nbsp;&nbsp;&nbsp;&nbsp;存问高年，拯救乏绝，百姓甚赖焉。以课最入朝，诏加散骑常侍、荆、雍、湘、巴、<br /><br />&nbsp;&nbsp;&nbsp;&nbsp;武五州大中正。寻以本官重领尚书左丞。又为御史中丞。历左民尚书、右卫将军、<br /><br />&nbsp;&nbsp;&nbsp;&nbsp;领前将军，迁吏部尚书。太建十三年卒，时年六十四。诏赠侍中、金紫光禄大夫，<br /><br />&nbsp;&nbsp;&nbsp;&nbsp;官给丧事。<br /><br />&nbsp;&nbsp;&nbsp;&nbsp;司马申，字季和，河内温人也。祖慧远，梁都水使者。父玄通，梁尚书左民郎。<br /><br />&nbsp;&nbsp;&nbsp;&nbsp;申早有风概，十四便善弈棋，尝随父候吏尚书到溉，时梁州刺史阴子春、领军朱异<br /><br />&nbsp;&nbsp;&nbsp;&nbsp;在焉。子春素知申，即于坐所呼与为对，申每有妙思，异观而奇之，因引申游处。<br /><br />&nbsp;&nbsp;&nbsp;&nbsp;梁邵陵王为丹阳尹，以申为主簿。属太清之难，父母俱没，因此自誓，菜食终身。<br /><br />&nbsp;&nbsp;&nbsp;&nbsp;梁元帝承制，起为开远将军，迁镇西外兵记室参军。及侯景寇郢州，申随都督<br /><br />&nbsp;&nbsp;&nbsp;&nbsp;王僧辩据巴陵，每进筹策，皆见行用。僧辩叹曰：“此生要K汗马，或非所长，若<br /><br />&nbsp;&nbsp;&nbsp;&nbsp;使抚众守城，必有奇绩。”僧辩之讨陆纳也，申在军中，于时贼众奄至，左右披靡，<br /><br />&nbsp;&nbsp;&nbsp;&nbsp;申躬蔽僧辩，蒙J而前，会裴之横救至，贼乃退，僧辩顾申而笑曰：“仁者必有勇，<br /><br />&nbsp;&nbsp;&nbsp;&nbsp;岂虚言哉！”除散骑侍郎。绍泰初，迁仪同侯安都从事中郎。<br /><br />&nbsp;&nbsp;&nbsp;&nbsp;高祖受禅，除安东临川王谘议参军。天嘉三年，迁征北谘议参军，兼廷尉监。<br /><br />&nbsp;&nbsp;&nbsp;&nbsp;五年，除镇东谘议参军，兼起部郎。出为戎昭将军、江乘令，甚有治绩。入为尚书<br /><br />&nbsp;&nbsp;&nbsp;&nbsp;金部郎。迁左民郎，以公事免。太建初，起为贞威将军、征南鄱阳谘议参军。九年，<br /><br />&nbsp;&nbsp;&nbsp;&nbsp;除秣陵令，在职以清能见纪，有白雀巢于县庭。秩满，顷之，预东宫宾客，寻兼东<br /><br />&nbsp;&nbsp;&nbsp;&nbsp;宫通事舍人。迁员外散骑常侍，舍人如故。及叔陵之肆逆也，事既不捷，出据东府，<br /><br />&nbsp;&nbsp;&nbsp;&nbsp;申驰召右卫萧摩诃帅兵先至，追斩之，因入城中，收其府库，后主深嘉之。以功除<br /><br />&nbsp;&nbsp;&nbsp;&nbsp;太子左卫率，封文招县伯，邑四百户，兼中书通事舍人。寻迁右卫将军，加通直散<br /><br />&nbsp;&nbsp;&nbsp;&nbsp;骑常侍。以疾还第，就加散骑常侍，右卫、舍人如故。<br /><br />&nbsp;&nbsp;&nbsp;&nbsp;至德四年卒，后主嗟悼久之，下诏曰：“慎终追远，钦若旧则，阖棺定谥，抑<br /><br />&nbsp;&nbsp;&nbsp;&nbsp;乃前典。故散骑常侍、右卫将军、文招县开国伯申，忠肃在公，清正立己，治繁处<br /><br />&nbsp;&nbsp;&nbsp;&nbsp;约，投躯殉义。朕任寄情深，方康庶绩，奄然化往，伤恻于怀。可赠侍中、护军将<br /><br />&nbsp;&nbsp;&nbsp;&nbsp;军，进爵为侯，增邑为五百户，谥曰忠。给朝服一具，衣一袭，克日举哀，丧事所<br /><br />&nbsp;&nbsp;&nbsp;&nbsp;须，随由资给。”及葬，后主自制志铭，辞情伤切。卒章曰：“嗟乎！天不与善，<br /><br />&nbsp;&nbsp;&nbsp;&nbsp;歼我良臣。”其见幸如此。<br /><br />&nbsp;&nbsp;&nbsp;&nbsp;申历事三帝，内掌机密，至于仓卒之间，军国大事，指麾断决，无有滞留。子<br /><br />&nbsp;&nbsp;&nbsp;&nbsp;L嗣，官至太子舍人。<br /><br />&nbsp;&nbsp;&nbsp;&nbsp;毛喜，字伯武，荥阳阳武人也。祖称，梁散骑侍郎。父栖忠，梁尚书比部侍郎、<br /><br />&nbsp;&nbsp;&nbsp;&nbsp;中权司马。喜少好学，善草隶。起家梁中卫西昌侯行参军，寻迁记室参军。高祖素<br /><br />&nbsp;&nbsp;&nbsp;&nbsp;知于喜，及镇京口，命喜与高宗俱往江陵，仍敕高宗曰：“汝至西朝，可谘禀毛喜。”<br /><br />&nbsp;&nbsp;&nbsp;&nbsp;喜与高宗同谒梁元帝，即以高宗为领直，喜为尚书功论侍郎。及江陵陷，喜及高宗<br /><br />&nbsp;&nbsp;&nbsp;&nbsp;俱迁关右。世祖即位，喜自周还，进和好之策，朝廷乃遣周弘正等通聘。及高宗反<br /><br />&nbsp;&nbsp;&nbsp;&nbsp;国，喜于郢州奉迎。又遣喜入关，以家属为请。周冢宰宇文护执喜手曰：“能结二<br /><br />&nbsp;&nbsp;&nbsp;&nbsp;国之好者，卿也。”仍迎柳皇后及后主还。天嘉三年至京师，高宗时为骠骑将军，<br /><br />&nbsp;&nbsp;&nbsp;&nbsp;仍以喜为府谘议参军，领中记室。府朝文翰，皆喜词也。<br /><br />&nbsp;&nbsp;&nbsp;&nbsp;世祖尝谓高宗曰：“我诸子皆以‘伯’为名，汝诸儿宜用‘叔’为称。”高宗<br /><br />&nbsp;&nbsp;&nbsp;&nbsp;以访于喜，喜即条牒自古名贤杜叔英、虞叔卿等二十馀人以启世祖，世祖称善。<br /><br />&nbsp;&nbsp;&nbsp;&nbsp;世祖崩，废帝冲昧，高宗录尚书辅政，仆射到仲举等知朝望有归，乃矫太后令<br /><br />&nbsp;&nbsp;&nbsp;&nbsp;遣高宗还东府，当时疑惧，无敢措言。喜即驰入，谓高宗曰：“陈有天下日浅，海<br /><br />&nbsp;&nbsp;&nbsp;&nbsp;内未夷，兼国祸并钟，万邦危惧。皇太后深惟社稷至计，令王入省，方当共康庶绩，<br /><br />&nbsp;&nbsp;&nbsp;&nbsp;比德伊、周。今日之言，必非太后之意。宗社之重，愿加三思。以喜之愚，须更闻<br /><br />&nbsp;&nbsp;&nbsp;&nbsp;奏，无使奸贼得肆其谋。”竟如其策。<br /><br />&nbsp;&nbsp;&nbsp;&nbsp;右卫将军韩子高始与仲举通谋，其事未发，喜请高宗曰：“宜简选人马，配与<br /><br />&nbsp;&nbsp;&nbsp;&nbsp;子高，并赐铁炭，使修器甲。”高宗惊曰：“子高谋反，即欲收执，何为更如是邪？”喜答曰：“山陵始毕，边寇尚多，而子高受委前朝，名为杖顺，然甚轻狷，恐不<br /><br />&nbsp;&nbsp;&nbsp;&nbsp;时授首，脱其稽诛，或愆王度。宜推心安诱，使不自疑，图之一壮士之力耳。”高<br /><br />&nbsp;&nbsp;&nbsp;&nbsp;宗深然之，卒行其计。<br /><br />&nbsp;&nbsp;&nbsp;&nbsp;高宗即位，除给事黄门侍郎，兼中书舍人，典军国机密。高宗将议北伐，敕喜<br /><br />&nbsp;&nbsp;&nbsp;&nbsp;撰军制，凡十三条，诏颁天下，文多不载。寻迁太子右卫率、右卫将军。以定策功，<br /><br />&nbsp;&nbsp;&nbsp;&nbsp;封东昌县侯，邑五百户。又以本官行江夏、武陵、桂阳三王府国事。太建三年，丁<br /><br />&nbsp;&nbsp;&nbsp;&nbsp;母忧去职，诏追赠喜母庾氏东昌国太夫人，赐布五百匹，钱三十万，官给丧事。又<br /><br />&nbsp;&nbsp;&nbsp;&nbsp;遣员外散骑常侍杜缅图其墓田，高宗亲与缅案图指画，其见重如此。寻起为明威将<br /><br />&nbsp;&nbsp;&nbsp;&nbsp;军，右卫、舍人如故。改授宣远将军、义兴太守。寻以本号入为御史中丞。服阕，<br /><br />&nbsp;&nbsp;&nbsp;&nbsp;加散骑常侍、五兵尚书，参掌选事。<br /><br />&nbsp;&nbsp;&nbsp;&nbsp;及众军北伐，得淮南地，喜陈安边之术，高宗纳之，即日施行。又问喜曰：“<br /><br />&nbsp;&nbsp;&nbsp;&nbsp;我欲进兵彭、汴，于卿意如何？”喜对曰：“臣实才非智者，安敢预兆未然。窃以<br /><br />&nbsp;&nbsp;&nbsp;&nbsp;淮左新平，边氓未V，周氏始吞齐国，难与争锋，岂以弊卒疲兵，复加深入。且弃<br /><br />&nbsp;&nbsp;&nbsp;&nbsp;舟楫之工，践车骑之地，去长就短，非吴人所便。臣愚以为不若安民保境，寝兵复<br /><br />&nbsp;&nbsp;&nbsp;&nbsp;约，然后广募英奇，顺时而动，斯久长之术也。”高宗不从。后吴明彻陷周，高宗<br /><br />&nbsp;&nbsp;&nbsp;&nbsp;谓喜曰：“卿之所言，验于今矣。”<br /><br />&nbsp;&nbsp;&nbsp;&nbsp;十二年，加侍中。十三年，授散骑常侍、丹阳尹。迁吏部尚书，常侍如故。及<br /><br />&nbsp;&nbsp;&nbsp;&nbsp;高宗崩，叔陵构逆，敕中庶子陆琼宣旨，令南北诸军，皆取喜处分。贼平，又加侍<br /><br />&nbsp;&nbsp;&nbsp;&nbsp;中，增封并前九百户。至德元年，授信威将军、永嘉内史，加秩中二千石。<br /><br />&nbsp;&nbsp;&nbsp;&nbsp;初，高宗委政于喜，喜亦勤心纳忠，多所匡益，数有谏诤，事并见从，由是十<br /><br />&nbsp;&nbsp;&nbsp;&nbsp;馀年间，江东狭小，遂称全盛。唯略地淮北，不纳喜谋，而吴明彻竟败，高宗深悔<br /><br />&nbsp;&nbsp;&nbsp;&nbsp;之，谓袁宪曰：“不用毛喜计，遂令至此，朕之过也。”喜既益亲，乃言无回避，<br /><br />&nbsp;&nbsp;&nbsp;&nbsp;而皇太子好酒德，每共幸人为长夜之宴，喜尝为言，高宗以诫太子，太子阴患之，<br /><br />&nbsp;&nbsp;&nbsp;&nbsp;至是稍见疏远。<br /><br />&nbsp;&nbsp;&nbsp;&nbsp;初，后主为始兴王所伤，及疮愈而自庆，置酒于后殿，引江总以下，展乐赋诗，<br /><br />&nbsp;&nbsp;&nbsp;&nbsp;醉而命喜。于时山陵初毕，未及逾年，喜见之不怿，欲谏而后主已醉，喜升阶，佯<br /><br />&nbsp;&nbsp;&nbsp;&nbsp;为心疾，仆于阶下，移出省中。后主醒，乃疑之，谓江总曰：“我悔召毛喜，知其<br /><br />&nbsp;&nbsp;&nbsp;&nbsp;无疾，但欲阻我欢宴，非我所为，故奸诈耳。”乃与司马申谋曰：“此人负气，吾<br /><br />&nbsp;&nbsp;&nbsp;&nbsp;欲将乞鄱阳兄弟听其报仇，可乎？”对曰：“终不为官用，愿如圣旨。”傅f争<br /><br />&nbsp;&nbsp;&nbsp;&nbsp;之曰：“不然。若许报仇，欲置先皇何地？”后主曰：“当乞一小郡，勿令见人事<br /><br />&nbsp;&nbsp;&nbsp;&nbsp;也。”乃以喜为永嘉内史。<br /><br />&nbsp;&nbsp;&nbsp;&nbsp;喜至郡，不受俸秩，政弘清静，民吏便之。遇丰州刺史章大宝举兵反，郡与丰<br /><br />&nbsp;&nbsp;&nbsp;&nbsp;州相接，而素无备御，喜乃修治城隍，严饰器械。又遣所部松阳令周领千兵援建<br /><br />&nbsp;&nbsp;&nbsp;&nbsp;安。贼平，授南安内史。祯明元年，征为光禄大夫，领左骁骑将军。喜在郡有惠政，<br /><br />&nbsp;&nbsp;&nbsp;&nbsp;乃征入朝，道路追送者数百里。其年道病卒，时年七十二。有集十卷。子处冲嗣，<br /><br />&nbsp;&nbsp;&nbsp;&nbsp;官至仪同从事中郎、中书侍郎。<br /><br />&nbsp;&nbsp;&nbsp;&nbsp;蔡徵，字希祥，侍中、中抚军将军景历子也。幼聪敏，精识强记。年六岁，诣<br /><br />&nbsp;&nbsp;&nbsp;&nbsp;梁吏部尚书河南褚翔，翔字仲举，嗟其颖悟。七岁，丁母忧，居丧如成人礼。继母<br /><br />&nbsp;&nbsp;&nbsp;&nbsp;刘氏性悍忌，视之不以道，徵供侍益谨，初无怨色。徵本名览，景历以为有王祥之<br /><br />&nbsp;&nbsp;&nbsp;&nbsp;性，更名徵，字希祥。<br /><br />&nbsp;&nbsp;&nbsp;&nbsp;梁承圣初，高祖为南徐州刺史，召补迎主簿。寻授太学博士。天嘉初，迁始兴<br /><br />&nbsp;&nbsp;&nbsp;&nbsp;王府法曹行参军，历外兵参军事、尚书主客郎，所居以干理称。太建初，迁太子少<br /><br />&nbsp;&nbsp;&nbsp;&nbsp;傅丞、新安王主簿、通直散骑侍郎、晋安王功曹史、太子中舍人，兼东宫领直，中<br /><br />&nbsp;&nbsp;&nbsp;&nbsp;舍人如故。丁父忧去职，服阕，袭封新丰县侯，授戎昭将军、镇右新安王谘议参军。<br /><br />&nbsp;&nbsp;&nbsp;&nbsp;至德二年，迁廷尉卿，寻为吏部郎。迁太子中庶子、中书舍人，掌诏诰。寻授<br /><br />&nbsp;&nbsp;&nbsp;&nbsp;左民尚书，与仆射江总知撰五礼事。寻加宁远将军。后主器其材干，任寄日重，迁<br /><br />&nbsp;&nbsp;&nbsp;&nbsp;吏部尚书、安右将军，每十日一往东宫，于太子前论述古今得丧及当时政务。又敕<br /><br />&nbsp;&nbsp;&nbsp;&nbsp;以廷尉寺狱，事无大小，取徵议决。俄有敕遣徵收募兵士，自为部曲，徵善抚恤，<br /><br />&nbsp;&nbsp;&nbsp;&nbsp;得物情，旬月之间，众近一万。徵位望既重，兼声势熏灼，物议咸忌惮之。寻徙为<br /><br />&nbsp;&nbsp;&nbsp;&nbsp;中书令，将军如故。中令清简无事，或云徵有怨言，事闻后主，后主大怒，收夺人<br /><br />&nbsp;&nbsp;&nbsp;&nbsp;马，将诛之，有固谏者获免。<br /><br />&nbsp;&nbsp;&nbsp;&nbsp;祯明三年，隋军济江，后主以徵有干用，权知中领军。徵日夜勤苦，备尽心力，<br /><br />&nbsp;&nbsp;&nbsp;&nbsp;后主嘉焉，谓曰“事宁有以相报”。及决战于钟山南岗，敕徵守宫城西北大营，寻<br /><br />&nbsp;&nbsp;&nbsp;&nbsp;令督众军战事。城陷，随例入关。<br /><br />&nbsp;&nbsp;&nbsp;&nbsp;徵美容仪，有口辩，多所详究。至于士流官宦，皇家戚属，及当朝制度，宪章<br /><br />&nbsp;&nbsp;&nbsp;&nbsp;仪轨，户口风俗，山川土地，问无不对。然性颇便佞进取，不能以退素自业。初拜<br /><br />&nbsp;&nbsp;&nbsp;&nbsp;吏部尚书，启后主借鼓吹，后主谓所司曰：“鼓吹军乐，有功乃授，蔡徵不自量揆，<br /><br />&nbsp;&nbsp;&nbsp;&nbsp;紊我朝章。然其父景历既有缔构之功，宜且如所启，拜讫即追还。”徵不修廉隅，<br /><br />&nbsp;&nbsp;&nbsp;&nbsp;皆此类也。隋文帝闻其敏赡，召见顾问，言辄会旨，然累年不调，久之，除太常丞。<br /><br />&nbsp;&nbsp;&nbsp;&nbsp;历尚书民部仪曹郎，转给事郎，卒，时年六十七。子翼，治《尚书》，官至司徒属、<br /><br />&nbsp;&nbsp;&nbsp;&nbsp;德教学士。入隋，为东宫学士。<br /><br />&nbsp;&nbsp;&nbsp;&nbsp;史臣曰：宗元饶夙夜匪懈，济务益时。司马申清恪在朝，攻苦立行，加之以忠<br /><br />&nbsp;&nbsp;&nbsp;&nbsp;节，美矣。毛喜深达事机，匡赞时主。蔡徵聪敏才赡，而擅权自踬，惜哉！</div>
            <div class="link">
                <a id="err-report" href="javascript:void(0)" onClick="report('陈书出错啦!');">
                    错误举报</a><a id="add-bookcase" href="javascript:void(0)" onClick="addbookcase(31,1943);">加入书签</a><a
                        href="1942.html">上一页</a>&larr;<a href="index.html">返回列表</a>&rarr;<a
                            href="1944.html">下一页</a><a id="book-vote" href="javascript:void(0)" onClick="vote(31);">投推荐票</a><a
                                id="err-report" href="javascript:void(0)" onClick="report('陈书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1942.html"; var next_page = "1944.html"; var index_page = "index.html"; var sortid = "9"; var article_id = "31"; var chapter_id = "1943"; var articlename = "陈书"; var chaptername = " 卷二十九 列传第二十三"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>