<!DOCTYPE html>
<html>
<head>
<meta charset="gbk" />
<title>晋书- 卷一百 列传第七十-在线阅读-哈西文学网</title>
<meta name="keywords" content="房玄龄等，晋书， 卷一百 列传第七十全文， 卷一百 列传第七十在线阅读 哈西文学网" />
<meta name="description" content="哈西文学网提供房玄龄等的晋书  卷一百 列传第七十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1537.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1537.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百 列传第七十</h1>
            <div class="link xb">
                <a href="1533.html">上一页</a>&larr;<a href="index.html">返回列表</a>&rarr;<a
                    href="1544.html">下一页</a></div>			
            <div id="BookText">&nbsp;&nbsp;&nbsp;&nbsp;◎王弥张昌陈敏王如杜曾杜|王机祖约苏峻孙恩卢循<br /><br />&nbsp;&nbsp;&nbsp;&nbsp;谯纵载记序<br /><br />&nbsp;&nbsp;&nbsp;&nbsp;王弥，东莱人也。家世二千石。祖颀，魏玄菟太守，武帝时，至汝南太守。<br /><br />&nbsp;&nbsp;&nbsp;&nbsp;弥有才干，博涉书记。少游侠京都，隐者董仲道见而谓之曰：“君豺声豹视，好<br /><br />&nbsp;&nbsp;&nbsp;&nbsp;乱乐祸，若天下骚扰，不作士大夫矣。”惠帝末，妖贼刘柏根起于东莱之<巾弦>县，<br /><br />&nbsp;&nbsp;&nbsp;&nbsp;弥率家僮从之，柏根以为长史。柏根死，聚徒海渚，为苟纯所败，亡入长广山为<br /><br />&nbsp;&nbsp;&nbsp;&nbsp;群贼。弥多权略，凡有所掠，必豫图成败，举无遗策，弓马迅捷，膂力过人，青<br /><br />&nbsp;&nbsp;&nbsp;&nbsp;土号为“飞豹”。后引兵入寇青徐，兖州刺史苟逆击，大破之。弥退集亡散，<br /><br />&nbsp;&nbsp;&nbsp;&nbsp;众复大振，与之连战，不能克。弥进兵寇泰山、鲁国、谯、梁、陈、汝南、颍<br /><br />&nbsp;&nbsp;&nbsp;&nbsp;川、襄城诸郡，入许昌，开府库，取器杖，所在陷没，多杀守令，有众数万，朝<br /><br />&nbsp;&nbsp;&nbsp;&nbsp;廷不能制。<br /><br />&nbsp;&nbsp;&nbsp;&nbsp;会天下大乱，进逼洛阳，京邑大震，宫城门昼闭。司徒王衍等率百官距守，<br /><br />&nbsp;&nbsp;&nbsp;&nbsp;弥屯七里涧，王师进击，大破之。弥谓其党刘灵曰：“晋兵尚强，归无所厝。刘<br /><br />&nbsp;&nbsp;&nbsp;&nbsp;元海昔为质子，我与之周旋京师，深有分契，今称汉王，将归之，可乎？”灵然<br /><br />&nbsp;&nbsp;&nbsp;&nbsp;之。乃渡河归元海。元海闻而大悦，遣其侍中兼御史大夫郊迎，致书于弥曰：<br /><br />&nbsp;&nbsp;&nbsp;&nbsp;“以将军有不世之功，超时之德，故有此迎耳。迟望将军之至，孤今亲行将军之<br /><br />&nbsp;&nbsp;&nbsp;&nbsp;馆，辄拂席洗爵，敬待将军。”及弥见元海，劝称尊号，元海谓弥曰：“孤本谓<br /><br />&nbsp;&nbsp;&nbsp;&nbsp;将军如窦周公耳，今真吾孔明、仲华也。烈祖有云：‘吾之有将军，如鱼之有水。’”<br /><br />&nbsp;&nbsp;&nbsp;&nbsp;于是署弥司隶校尉，加侍中、特进，弥固辞。使随刘曜寇河内，又与石勒攻临漳。<br /><br />&nbsp;&nbsp;&nbsp;&nbsp;永嘉初，寇上党，围壶关，东海王越遣淮南内史王旷、安丰太守卫乾等讨之，<br /><br />&nbsp;&nbsp;&nbsp;&nbsp;及弥战于高都、长平间，大败之，死者十六七。元海进弥征东大将军，封东莱公。<br /><br />&nbsp;&nbsp;&nbsp;&nbsp;与刘曜、石勒等攻魏郡、汲郡、顿丘，陷五十余壁，皆调为军士。又与勒攻邺，<br /><br />&nbsp;&nbsp;&nbsp;&nbsp;安北将军和郁弃城而走。怀帝遣北中郎将裴宪次白马讨弥，车骑将军王堪次东燕<br /><br />&nbsp;&nbsp;&nbsp;&nbsp;讨勒，平北将军曹武次大阳讨元海。武部将军彭默为刘聪所败，见害，众军皆退。<br /><br />&nbsp;&nbsp;&nbsp;&nbsp;聪渡黄河，帝遣司隶校尉刘暾、将军宋抽等距之，皆不能抗。弥、聪以万骑至京<br /><br />&nbsp;&nbsp;&nbsp;&nbsp;城，焚二学。东海王越距战于西明门，弥等败走。弥复以二千骑寇襄城诸县，河<br /><br />&nbsp;&nbsp;&nbsp;&nbsp;东、平阳、弘农、上党诸流人之在颍川、襄城、汝南、南阳、河南者数万家，为<br /><br />&nbsp;&nbsp;&nbsp;&nbsp;旧居人所不礼，皆焚烧城邑，杀二千石长吏以应弥。弥又以二万人会石勒寇陈郡、<br /><br />&nbsp;&nbsp;&nbsp;&nbsp;颍川，屯阳曜，遣弟璋与石勒共寇徐兖，因破越军。<br /><br />&nbsp;&nbsp;&nbsp;&nbsp;弥后与曜寇襄城，遂逼京师。时京邑大饥，人相食，百姓流亡，公卿奔河阴。<br /><br />&nbsp;&nbsp;&nbsp;&nbsp;曜、弥等遂陷宫城，至太极前殿，纵兵大掠。幽帝于端门，逼辱羊皇后，杀皇太<br /><br />&nbsp;&nbsp;&nbsp;&nbsp;子诠，发掘陵墓，焚烧宫庙，城府荡尽，百官及男女遇害者三万余人，遂迁帝于<br /><br />&nbsp;&nbsp;&nbsp;&nbsp;平阳。<br /><br />&nbsp;&nbsp;&nbsp;&nbsp;弥之掠也，曜禁之，弥不从。曜斩其牙门王延以徇，弥怒，与曜阻兵相攻，<br /><br />&nbsp;&nbsp;&nbsp;&nbsp;死者千余人。弥长史张嵩谏曰：“明公与国家共兴大事，事业甫耳，便相攻讨，<br /><br />&nbsp;&nbsp;&nbsp;&nbsp;何面见主上乎！平洛之功诚在将军，然刘曜皇族，宜小下之。晋二王平吴之鉴，<br /><br />&nbsp;&nbsp;&nbsp;&nbsp;其则不远，愿明将军以为虑。纵将军阻兵不还，其若子弟宗族何！”弥曰：“善，<br /><br />&nbsp;&nbsp;&nbsp;&nbsp;微子，吾不闻此过也。”于是诣曜谢，结分如初。弥曰：“下官闻过，乃是张长<br /><br />&nbsp;&nbsp;&nbsp;&nbsp;史之功。”曜谓嵩曰：“君为朱建矣，岂况范生乎！”各赐嵩金百斤。弥谓曜曰：<br /><br />&nbsp;&nbsp;&nbsp;&nbsp;“洛阳天下之中，山河四险之固，城池宫室无假营造，可徙平阳都之。”曜不从，<br /><br />&nbsp;&nbsp;&nbsp;&nbsp;焚烧而去。弥怒曰：“屠各子，岂有帝王之意乎！汝柰天下何！”遂引众东屯项<br /><br />&nbsp;&nbsp;&nbsp;&nbsp;关。<br /><br />&nbsp;&nbsp;&nbsp;&nbsp;初，曜以弥先入洛，不待己，怨之，至是嫌隙遂构。刘暾说弥还据青州，弥<br /><br />&nbsp;&nbsp;&nbsp;&nbsp;然之，乃以左长史曹嶷为镇东将军，给兵五千，多赍宝物还乡里，招诱亡命，且<br /><br />&nbsp;&nbsp;&nbsp;&nbsp;迎其室。弥将徐邈、高梁辄率部曲数千人随嶷去，弥益衰弱。<br /><br />&nbsp;&nbsp;&nbsp;&nbsp;初，石勒恶弥骁勇，常密为之备。弥之破洛阳也，多遗勒美女宝货以结之。<br /><br />&nbsp;&nbsp;&nbsp;&nbsp;时勒擒苟，以为左司马，弥谓勒曰：“公获苟而用之，何其神妙！使为公<br /><br />&nbsp;&nbsp;&nbsp;&nbsp;左，弥为公右，天下不足定也！”勒愈忌弥，阴图之。刘暾又劝弥征曹嶷，藉其<br /><br />&nbsp;&nbsp;&nbsp;&nbsp;众以诛勒。于是弥使暾诣青州，令曹嶷引兵会己，而诈要勒共向青州。暾至东阿，<br /><br />&nbsp;&nbsp;&nbsp;&nbsp;为勒游骑所获。勒见弥与嶷书，大怒，乃杀暾。弥未之知，勒伏兵袭弥，杀之，<br /><br />&nbsp;&nbsp;&nbsp;&nbsp;并其众。<br /><br />&nbsp;&nbsp;&nbsp;&nbsp;张昌，本义阳蛮也。少为平氏县吏，武力过人，每自占卜，言应当富贵。好<br /><br />&nbsp;&nbsp;&nbsp;&nbsp;论攻战，侪类咸共笑之。及李流寇蜀，昌潜遁半年，聚党数千人，盗得幢麾，诈<br /><br />&nbsp;&nbsp;&nbsp;&nbsp;言台遣其募人讨流。会《壬午诏书》发武勇以赴益土，号曰“壬午兵”。自天下<br /><br />&nbsp;&nbsp;&nbsp;&nbsp;多难，数术者云当有帝王兴于江左，及此调发，人咸不乐西征，昌党因之诳惑，<br /><br />&nbsp;&nbsp;&nbsp;&nbsp;百姓各不肯去。而诏书催遣严速，所经之界停留五日者，二千石免。由是郡县官<br /><br />&nbsp;&nbsp;&nbsp;&nbsp;长皆躬出驱逐，展转不远，屯聚而为劫掠。是岁江夏大稔，流人就食者数千口。<br /><br />&nbsp;&nbsp;&nbsp;&nbsp;太安二年，昌于安陆县石岩山屯聚，去郡八十里，诸流人及避戍役者多往从<br /><br />&nbsp;&nbsp;&nbsp;&nbsp;之。昌乃易姓名为李辰。太守弓钦遣军就讨，辄为所破。昌徒众日多，遂来攻郡。<br /><br />&nbsp;&nbsp;&nbsp;&nbsp;钦出战，大败，乃将家南奔沔口。镇南大将军、新野王歆遣骑督靳满讨昌于随郡<br /><br />&nbsp;&nbsp;&nbsp;&nbsp;西，大战，满败走，昌得其器杖，据有江夏，即其府库。造妖言云：“当有圣人<br /><br />&nbsp;&nbsp;&nbsp;&nbsp;出。”山都县吏丘沈遇于江夏，昌名之为圣人，盛车服出迎之，立为天子，置百<br /><br />&nbsp;&nbsp;&nbsp;&nbsp;官。沈易姓名为刘尼，称汉后，以昌为相国，昌兄味为车骑将军，弟放广武将军，<br /><br />&nbsp;&nbsp;&nbsp;&nbsp;各领兵。于石岩中作宫殿，又于岩上织竹为鸟形，衣以五彩，聚肉于其傍，众鸟<br /><br />&nbsp;&nbsp;&nbsp;&nbsp;群集，诈云凤皇降，又言珠袍、玉玺、铁券、金鼓自然而至。乃下赦书，建元神<br /><br />&nbsp;&nbsp;&nbsp;&nbsp;凤，郊祀、服色依汉故事。其有不应其募者，族诛。又流讹言云：“江淮已南当<br /><br />&nbsp;&nbsp;&nbsp;&nbsp;图反逆，官军大起，悉诛讨之。”群小互相扇动，人情惶惧，江沔间一时Y起，<br /><br />&nbsp;&nbsp;&nbsp;&nbsp;竖牙旗，鸣鼓角，以应昌，旬月之间，众至三万，皆以绛科头，扌替之以毛。江<br /><br />&nbsp;&nbsp;&nbsp;&nbsp;夏、义阳士庶莫不从之，惟江夏旧姓江安令王伛、秀才吕蕤不从。昌以三公位征<br /><br />&nbsp;&nbsp;&nbsp;&nbsp;之，伛、蕤密将宗室并奔汝南，投豫州刺史刘乔。乡人期思令李权、常安令吴凤、<br /><br />&nbsp;&nbsp;&nbsp;&nbsp;孝廉吴畅纠合善土，得五百余家，追随伛等，不豫妖逆。<br /><br />&nbsp;&nbsp;&nbsp;&nbsp;新野王歆上言：“妖贼张昌、刘尼妄称神圣，犬羊万计，绛头毛面，挑刀走<br /><br />&nbsp;&nbsp;&nbsp;&nbsp;戟，其锋不可当。请台敕诸军，三道救助。”于是刘乔率诸军据汝南以御贼，前<br /><br />&nbsp;&nbsp;&nbsp;&nbsp;将军赵骧领精卒八千据宛，助平南将军羊伊距守。昌遣其将军黄林为大都督，率<br /><br />&nbsp;&nbsp;&nbsp;&nbsp;二万人向豫州，前驱李宫欲掠取汝水居人，乔遣将军李杨逆击，大破之。林等东<br /><br />&nbsp;&nbsp;&nbsp;&nbsp;攻弋阳，太守梁桓婴城固守。又遣其将马武破武昌，害太守，昌自领其众。西攻<br /><br />&nbsp;&nbsp;&nbsp;&nbsp;宛，破赵骧，害羊伊。进攻襄阳，害新野王歆。昌别率石冰东破江、扬二州，伪<br /><br />&nbsp;&nbsp;&nbsp;&nbsp;置守长。当时五州之境皆畏逼从逆。又遣其将陈贞、陈兰、张甫等攻长沙、湘东、<br /><br />&nbsp;&nbsp;&nbsp;&nbsp;零陵诸郡。昌虽跨带五州，树立牧守，皆桀盗小人而无禁制，但以劫掠为务，人<br /><br />&nbsp;&nbsp;&nbsp;&nbsp;情渐离。<br /><br />&nbsp;&nbsp;&nbsp;&nbsp;是岁，诏以宁朔将军、领南蛮校尉刘弘镇宛，弘遣司马陶侃、参军蒯桓、皮<br /><br />&nbsp;&nbsp;&nbsp;&nbsp;初等率众讨昌于竟陵，刘乔又遣将军李杨、督护尹奉总兵向江夏。侃等与昌苦战<br /><br />&nbsp;&nbsp;&nbsp;&nbsp;累日，大破之，纳降万计，昌乃沈窜于下俊山。明年秋，乃擒之，传首京师，同<br /><br />&nbsp;&nbsp;&nbsp;&nbsp;党并夷三族。<br /><br />&nbsp;&nbsp;&nbsp;&nbsp;陈敏，字令通，庐江人也。少有干能，以郡廉吏补尚书仓部令史。及赵王篡<br /><br />&nbsp;&nbsp;&nbsp;&nbsp;逆，三王起义兵，久屯不散，京师仓廪空虚，敏建议曰：“南方米谷皆积数十年，<br /><br />&nbsp;&nbsp;&nbsp;&nbsp;时将欲腐败，而不漕运以济中州，非所以救患周急也。”朝廷从之，以敏为合肥<br /><br />&nbsp;&nbsp;&nbsp;&nbsp;度支，迁广陵度支。<br /><br />&nbsp;&nbsp;&nbsp;&nbsp;张昌之乱，遣其将石冰等趣寿春，都督刘准忧惶计无所出。时敏统大军在寿<br /><br />&nbsp;&nbsp;&nbsp;&nbsp;春，谓准曰：“此等本不乐远戍，故逼迫成贼。乌合之众，其势易离。敏请合率<br /><br />&nbsp;&nbsp;&nbsp;&nbsp;运兵，公分配众力，破之必矣。”准乃益敏兵击之，破吴弘、石冰等，敏遂乘胜<br /><br />&nbsp;&nbsp;&nbsp;&nbsp;逐北，战数十合。时冰众十倍，敏以少击众，每战皆克，遂至扬州。回讨徐州贼<br /><br />&nbsp;&nbsp;&nbsp;&nbsp;封云，云将张统斩云降。敏以功为广陵相。时惠帝幸长安，四方交争，敏遂有割<br /><br />&nbsp;&nbsp;&nbsp;&nbsp;据江东之志。其父闻之，怒曰：“灭我门者，必此儿也！”父亡，去职。东海王<br /><br />&nbsp;&nbsp;&nbsp;&nbsp;越当西迎大驾，承制起敏为右将军、假节、前锋都督，致书于敏曰：<br /><br />&nbsp;&nbsp;&nbsp;&nbsp;将军建谋富国，则有大漕之勋。及遭冰昌之乱，则首率义徒，以寡敌众。外<br /><br />&nbsp;&nbsp;&nbsp;&nbsp;无强兵之援，内无运筹之侣，只身挺立，雄略从横，擢奇谋于马首，夺灵计于临<br /><br />&nbsp;&nbsp;&nbsp;&nbsp;危，金声振于江外，精光赫于扬楚。攻坚陷险，三十余战，师徒无亏，偷凶悦稹<br /><br />&nbsp;&nbsp;&nbsp;&nbsp;五州复全，苞茅入贡，岂非将军之功力哉！<br /><br />&nbsp;&nbsp;&nbsp;&nbsp;今羯贼屯结，游魂河济，鼠伏雉窜，藏匿陈留，始欲奸盗，终图不轨。将军<br /><br />&nbsp;&nbsp;&nbsp;&nbsp;孙吴之术既明，已试之功先著，孤与将军情分特隆，想割草土之哀，抑难居之思，<br /><br />&nbsp;&nbsp;&nbsp;&nbsp;舍执戈，来恤国难。天子远巡，銮舆未反，引领东眷，有怀山陵。当凭将军戮<br /><br />&nbsp;&nbsp;&nbsp;&nbsp;力，王辂有旋。将军率将所领，承书风发，米布军资，惟将军所运。<br /><br />&nbsp;&nbsp;&nbsp;&nbsp;时越讨豫州刺史刘乔，敏引兵会之，与越俱败于萧。敏因中国大乱，遂请东<br /><br />&nbsp;&nbsp;&nbsp;&nbsp;归，收兵据历阳。会吴王常侍甘卓自洛至，教卓假称皇太弟命，拜敏为扬州刺史，<br /><br />&nbsp;&nbsp;&nbsp;&nbsp;并假江东首望顾荣等四十余人为将军、郡守，荣并伪从之。敏为息娶卓女，遂相<br /><br />&nbsp;&nbsp;&nbsp;&nbsp;为表里。扬州刺史刘机、丹阳太守王广等皆弃官奔走。敏弟昶知顾荣等有贰心，<br /><br />&nbsp;&nbsp;&nbsp;&nbsp;劝敏杀之，敏不从。昶将精兵数万据乌江，弟恢率钱端等南寇江州，刺史应邈奔<br /><br />&nbsp;&nbsp;&nbsp;&nbsp;走，弟斌东略诸郡，遂据有吴越之地。敏命寮佐以己为都督江东军事、大司马、<br /><br />&nbsp;&nbsp;&nbsp;&nbsp;楚公，封十郡，加九锡，列上尚书，称自江入河，奉迎銮驾。<br /><br />&nbsp;&nbsp;&nbsp;&nbsp;东海王军谘祭酒华谭闻敏自相署置，而顾荣等并江东首望，悉受敏官爵，乃<br /><br />&nbsp;&nbsp;&nbsp;&nbsp;遗荣等书曰：<br /><br />&nbsp;&nbsp;&nbsp;&nbsp;石冰之乱，朝廷录敏微功，故加越次之礼，授以上将之任，庶有韩卢一噬之<br /><br />&nbsp;&nbsp;&nbsp;&nbsp;效。而本性凶狡，素无识达，贪荣干运，逆天而动，阻兵作威，盗据吴会，内用<br /><br />&nbsp;&nbsp;&nbsp;&nbsp;凶弟，外委军吏，上负朝廷宠授之荣，下孤宰辅过礼之惠。天道伐恶，人神所不<br /><br />&nbsp;&nbsp;&nbsp;&nbsp;v。虽阻长江，命危朝露。忠节令图，君子高行，屈节附逆，义士所耻。王<br /><br />&nbsp;&nbsp;&nbsp;&nbsp;匹夫，志不可屈；于期慕义，陨首燕庭。况吴会仁人并受国宠，或剖符名郡，或<br /><br />&nbsp;&nbsp;&nbsp;&nbsp;列为近臣，而便辱身奸人之朝，降节逆叛之党，稽颡屈膝，不亦羞乎！昔龚胜绝<br /><br />&nbsp;&nbsp;&nbsp;&nbsp;粒，不食莽朝；鲁连赴海，耻为秦臣。君子义行，同符千载，遥度雅量，岂独是<br /><br />&nbsp;&nbsp;&nbsp;&nbsp;安！<br /><br />&nbsp;&nbsp;&nbsp;&nbsp;昔吴之武烈，称美一代，虽奋奇宛叶，亦受折襄阳。讨逆雄气，志存中夏，<br /><br />&nbsp;&nbsp;&nbsp;&nbsp;临江发怒，命讫丹徒。赖先主承运，雄谋天挺，尚内倚慈母仁明之教，外杖子布<br /><br />&nbsp;&nbsp;&nbsp;&nbsp;廷争之忠，又有诸葛、顾、步、张、朱、陆、全之族，故能鞭笞百越，称制南州。<br /><br />&nbsp;&nbsp;&nbsp;&nbsp;然兵家之兴，不出三世，运未盈百，归命入臣。今以陈敏仓部令史，七第顽冗，<br /><br />&nbsp;&nbsp;&nbsp;&nbsp;六品下才，欲蹑桓王之高踪，蹈大皇之绝轨，远度诸贤，犹当未许也。诸君垂头，<br /><br />&nbsp;&nbsp;&nbsp;&nbsp;不能建翟义之谋；而顾生俯眉，已受羁绊之辱。皇舆东轩，行即紫馆，百僚垂缨，<br /><br />&nbsp;&nbsp;&nbsp;&nbsp;云翔凤阙，庙胜之谟，潜运帷幄。然后发荆州武旅，顺流东下，徐州锐锋，南据<br /><br />&nbsp;&nbsp;&nbsp;&nbsp;堂邑；征东劲卒，耀威历阳；飞桥越横江之津，泛舟涉瓜步之渚；威震丹阳，擒<br /><br />&nbsp;&nbsp;&nbsp;&nbsp;寇建邺，而诸贤何颜见中州之士邪！<br /><br />&nbsp;&nbsp;&nbsp;&nbsp;小寇隔津，音符道阔，引领南望，情存旧怀。忠义之人，何世蔑有！夫危而<br /><br />&nbsp;&nbsp;&nbsp;&nbsp;不能安，亡而不能存，将何贵乎！永长宿德，情所素重；彦先垂发，分著金石；<br /><br />&nbsp;&nbsp;&nbsp;&nbsp;公胄早交，恩纪特隆；令伯义声，亲好密结。上欲与诸贤效冀紫宸，建功帝籍。<br /><br />&nbsp;&nbsp;&nbsp;&nbsp;如其不尔，亦可泛舟河渭，击楫清歌。何为辱身小寇之手，以蹈逆乱之祸乎！昔<br /><br />&nbsp;&nbsp;&nbsp;&nbsp;为同志，今已殊域；往为一体，今成异身。瞻江长叹，非子谁思！愿图良策，以<br /><br />&nbsp;&nbsp;&nbsp;&nbsp;存嘉谋也。<br /><br />&nbsp;&nbsp;&nbsp;&nbsp;敏凡才无远略，一旦据有江东，刑政无章，不为英俊所服，且子弟凶暴，所<br /><br />&nbsp;&nbsp;&nbsp;&nbsp;在为患。周^、顾荣之徒常惧祸败，又得谭书，皆有惭色。^、荣遣使密报征东<br /><br />&nbsp;&nbsp;&nbsp;&nbsp;大将军刘准遣兵临江，己为内应。准遣扬州刺史刘机、宁远将军衡彦等出历阳，<br /><br />&nbsp;&nbsp;&nbsp;&nbsp;敏使弟昶及将军钱广次乌江以距之，又遣弟闳为历阳太守，戍牛渚。钱广家在长<br /><br />&nbsp;&nbsp;&nbsp;&nbsp;城，^乡人也，^潜使图昶。广遣其属何康、钱象投募送白事于昶，昶俯头视书，<br /><br />&nbsp;&nbsp;&nbsp;&nbsp;康挥刀斩之，称州下已杀敏，敢有动者诛三族，吹角为内应。广先勒兵在朱雀桥，<br /><br />&nbsp;&nbsp;&nbsp;&nbsp;陈兵水南、^、荣又说甘卓，卓遂背敏。敏率万余人将与卓战，未获济，荣以白<br /><br />&nbsp;&nbsp;&nbsp;&nbsp;羽扇麾之，敏众溃散。敏单骑东奔至江乘，为义兵所斩，母及妻子皆伏诛，于是<br /><br />&nbsp;&nbsp;&nbsp;&nbsp;会稽诸郡并杀敏诸弟无遗焉。<br /><br />&nbsp;&nbsp;&nbsp;&nbsp;王如，京兆新丰人也。初为州武吏，遇乱流移至宛。时诸流人有诏并遣还乡<br /><br />&nbsp;&nbsp;&nbsp;&nbsp;里，如以关中荒残，不愿归。征南将军山简、南中郎将杜蕤各遣兵送之，而促期<br /><br />&nbsp;&nbsp;&nbsp;&nbsp;令发。如遂潜结诸无赖少年，夜袭二军，破之。杜蕤悉众击如，战于涅阳，蕤军<br /><br />&nbsp;&nbsp;&nbsp;&nbsp;大败。山简不能御，移屯夏口，如又破襄城。于是南安庞实、冯翊严嶷、长安侯<br /><br />&nbsp;&nbsp;&nbsp;&nbsp;脱等各帅其党攻诸城镇，多杀令长以应之。未几，众至四五万，自号大将军，领<br /><br />&nbsp;&nbsp;&nbsp;&nbsp;司、雍二州牧。<br /><br />&nbsp;&nbsp;&nbsp;&nbsp;如惧石勒之攻己也，乃厚贿于勒，结为兄弟，勒亦假其强而纳之。时侯脱据<br /><br />&nbsp;&nbsp;&nbsp;&nbsp;宛，与如不协，如说勒曰：“侯脱虽名汉臣，其实汉贼。如常恐其来袭，兄宜备<br /><br />&nbsp;&nbsp;&nbsp;&nbsp;之。”勒素怒脱贰己，惮如唇齿，故不攻之。及闻如言，甚悦，遂夜令三军蓐食<br /><br />&nbsp;&nbsp;&nbsp;&nbsp;待命，鸡鸣而驾，后出者斩，晨压宛门攻之，旬有二日而克之，勒遂斩脱。如于<br /><br />&nbsp;&nbsp;&nbsp;&nbsp;是大掠沔汉，进逼襄阳。征南山简使将赵同帅师击之，经年不能克，智力并屈，<br /><br />&nbsp;&nbsp;&nbsp;&nbsp;遂婴城自守。王澄帅军赴京都，如邀击破之。<br /><br />&nbsp;&nbsp;&nbsp;&nbsp;如连年种谷皆化为莠，军中大饥，其党互相攻劫，官军进讨，各相率来降。<br /><br />&nbsp;&nbsp;&nbsp;&nbsp;如计无所出，归于王敦。敦从弟棱爱如骁武，请敦配己麾下。敦曰：“此辈险<br /><br />&nbsp;&nbsp;&nbsp;&nbsp;难蓄，汝性忌急，不能容养，更成祸端。”棱固请，与之。棱置诸左右，甚加宠<br /><br />&nbsp;&nbsp;&nbsp;&nbsp;遇。如数与敦诸将角射，屡斗争为过失，棱果不容而杖之，如甚以为耻。初，敦<br /><br />&nbsp;&nbsp;&nbsp;&nbsp;有不臣之迹，棱每谏之，敦常怒其异己。及敦闻如为棱所辱，密使人激怒之，劝<br /><br />&nbsp;&nbsp;&nbsp;&nbsp;令杀棱。如诣棱，因闲宴，请剑舞为欢，棱从之。如于是舞刀为戏，渐渐来前。<br /><br />&nbsp;&nbsp;&nbsp;&nbsp;棱恶而呵之不止，叱左右使牵去，如直前害棱。敦闻而阳惊，亦捕如诛之。<br /><br />&nbsp;&nbsp;&nbsp;&nbsp;杜曾，新野人，南中郎将蕤之从祖弟也。少骁勇绝人，能被甲游于水中。始<br /><br />&nbsp;&nbsp;&nbsp;&nbsp;为新野王歆镇南参军，历华容令，至南蛮司马。凡有战阵，勇冠三军。会永嘉之<br /><br />&nbsp;&nbsp;&nbsp;&nbsp;乱，荆州荒梗，故牙门将胡亢聚众于竟陵，自号楚公，假曾竟陵太守。亢后与其<br /><br />&nbsp;&nbsp;&nbsp;&nbsp;党自相猜贰，诛其骁将数十人，曾心不自安，潜谋图之，乃卑身屈节以事于亢，<br /><br />&nbsp;&nbsp;&nbsp;&nbsp;亢弗之觉，甚信任之。会荆州贼王冲自号荆州刺史，部众亦盛，屡遣兵抄亢所统，<br /><br />&nbsp;&nbsp;&nbsp;&nbsp;亢患之，问计于曾，曾劝令击之，亢以为然。曾白亢取帐下刀戟付工磨之，因潜<br /><br />&nbsp;&nbsp;&nbsp;&nbsp;引王冲之兵。亢遣精骑出距冲，城中空虚，曾因斩亢而并其众，自号南中郎将、<br /><br />&nbsp;&nbsp;&nbsp;&nbsp;领竟陵太守。曾求南郡太守刘务女不得，尽灭其家。会愍帝遣第五猗为安南将军、<br /><br />&nbsp;&nbsp;&nbsp;&nbsp;荆州刺史，曾迎猗于襄阳，为兄子娶猗女，遂分据沔汉。<br /><br />&nbsp;&nbsp;&nbsp;&nbsp;时陶侃新破杜|，乘胜击曾，有轻曾之色。侃司马鲁恬言于侃曰：“古人争<br /><br />&nbsp;&nbsp;&nbsp;&nbsp;战，先料其将，今使君诸将无及曾者，未易可逼也。”侃不从，进军围之于石城。<br /><br />&nbsp;&nbsp;&nbsp;&nbsp;时曾军多骑，而侃兵无马，曾密开门，突侃阵，出其后，反击其背，侃师遂败，<br /><br />&nbsp;&nbsp;&nbsp;&nbsp;投水死者数百人。曾将趋顺阳，下马拜侃，告辞而去。既而致笺于平南将军荀崧，<br /><br />&nbsp;&nbsp;&nbsp;&nbsp;求讨丹水贼以自效，崧纳之。侃遗崧书曰：“杜曾凶狡，所将之卒皆豺狼也，可<br /><br />&nbsp;&nbsp;&nbsp;&nbsp;谓鸱枭食母之物。此人不死，州土未宁，足下当识吾言。”崧以宛中兵少，藉曾<br /><br />&nbsp;&nbsp;&nbsp;&nbsp;为外援，不从侃言。曾复率流亡二千余人围襄阳，数日不下而还。<br /><br />&nbsp;&nbsp;&nbsp;&nbsp;及王蔽荆州刺史，曾距之，笔菇未轨、赵诱击曾，皆为曾所杀。王敦遣<br /><br />&nbsp;&nbsp;&nbsp;&nbsp;周访讨之，屡战不能克，访潜遣人缘山开道，出曾不意以袭之，曾众溃，其将马<br /><br />&nbsp;&nbsp;&nbsp;&nbsp;俊、苏温等执曾诣访降。访欲生致武昌，而朱轨息昌、赵诱息胤皆乞曾以复冤，<br /><br />&nbsp;&nbsp;&nbsp;&nbsp;于是斩曾，而昌、胤脔其肉而啖之。<br /><br />&nbsp;&nbsp;&nbsp;&nbsp;杜|，字景文，蜀郡成都人也。祖植，有名蜀土，武帝时为符节令。父p，<br /><br />&nbsp;&nbsp;&nbsp;&nbsp;略阳护军。|初以才学著称，州举秀才。遭李庠之乱，避地南平，太守应詹爱其<br /><br />&nbsp;&nbsp;&nbsp;&nbsp;才而礼之。后为醴陵令。时巴蜀流人汝班、蹇硕等数万家，布在荆湘间，而为旧<br /><br />&nbsp;&nbsp;&nbsp;&nbsp;百姓之所侵苦，并怀怨恨。会属贼李骧杀县令，屯聚乐乡，众数百人，|与应詹<br /><br />&nbsp;&nbsp;&nbsp;&nbsp;击骧，破之。蜀人杜畴、蹇抚等复扰湘州，参军冯素与汝班不协，言于刺史荀眺<br /><br />&nbsp;&nbsp;&nbsp;&nbsp;曰：“流人皆欲反。”眺以为然，欲尽诛流人。班等惧死，聚众以应畴。时|在<br /><br />&nbsp;&nbsp;&nbsp;&nbsp;湘中，贼众共推|为主，|自称梁益二州牧、平难将军、湘州刺史，攻破郡县，<br /><br />&nbsp;&nbsp;&nbsp;&nbsp;眺委城走广州。广州刺史郭讷遣始兴太守严佐率众攻|，|逆击破之。荆州刺史<br /><br />&nbsp;&nbsp;&nbsp;&nbsp;王澄复遣王机击|，败于巴陵。|遂纵兵肆暴，伪降于山简，简以为广汉太守。<br /><br />&nbsp;&nbsp;&nbsp;&nbsp;眺之走也，州人推安成太守郭察领州事，因率众讨|，反为所败，察死之。<br /><br />&nbsp;&nbsp;&nbsp;&nbsp;|遂南破零陵，东侵武昌，害长沙太守崔敷、宜都太守杜鉴、邵陵太守郑融等。<br /><br />&nbsp;&nbsp;&nbsp;&nbsp;元帝命征南将军王敦、荆州刺史陶侃等讨之，前后数十战，|将士多物故，于是<br /><br />&nbsp;&nbsp;&nbsp;&nbsp;请降。帝不许。|乃遗应詹书曰：<br /><br />&nbsp;&nbsp;&nbsp;&nbsp;天步艰难，始自吾州；州党流移，在于荆土。其所遇值，蔑之如遗，顿伏死<br /><br />&nbsp;&nbsp;&nbsp;&nbsp;亡者略复过平，备尝荼毒，足下之所鉴也。客主难久，嫌隙易构，不谓乐乡起变<br /><br />&nbsp;&nbsp;&nbsp;&nbsp;出于不意，时与足下思散疑结，求擒其党帅，惟患算不经远，力不陷坚耳。及在<br /><br />&nbsp;&nbsp;&nbsp;&nbsp;湘中，惧死求生，遂相结聚，欲守善自卫，天下小定，然后输诚盟府。寻山公镇<br /><br />&nbsp;&nbsp;&nbsp;&nbsp;夏口，即具陈之。此公鉴开塞之会，察穷通之运，纳吾于众疑之中，非高识玄睹，<br /><br />&nbsp;&nbsp;&nbsp;&nbsp;孰能若此！西州人士得沐浴于清流，岂惟涤荡瑕秽，乃骨肉之施。此公薨逝，斯<br /><br />&nbsp;&nbsp;&nbsp;&nbsp;事中废，贤愚痛毒，窃心自悼。欲遣滕永文、张休豫诣大府备列起事以来本末，<br /><br />&nbsp;&nbsp;&nbsp;&nbsp;但恐贪功殉名之徒将谗间于圣主之听，戮吾使于市朝以彰叛逆之罪，故未敢遣之。<br /><br />&nbsp;&nbsp;&nbsp;&nbsp;而甘陶卒至，水陆十万，旌旗曜于山泽，舟舰有盈于三江，威则威矣，然吾众窃<br /><br />&nbsp;&nbsp;&nbsp;&nbsp;未以为惧。晋文伐原，以全信为本，故能使诸侯归之。陶侃宣赦书而继之以进讨，<br /><br />&nbsp;&nbsp;&nbsp;&nbsp;岂所以崇奉明诏，示轨宪于四海！逼向义之夫以为叛逆之虏，q思善之众以极不<br /><br />&nbsp;&nbsp;&nbsp;&nbsp;赦之责，非不战而屈人之算也。驱略乌合，欲与必死者求一战，未见争衡之机权<br /><br />&nbsp;&nbsp;&nbsp;&nbsp;也。吾之赤心，贯于神明，西州人士，卿粗悉之耳。宁当令抱枉于时，不证于大<br /><br />&nbsp;&nbsp;&nbsp;&nbsp;府邪！<br /><br />&nbsp;&nbsp;&nbsp;&nbsp;昔虞卿不荣大国之相，与魏齐同其安危；司马迁明言于李陵，虽刑残而无慨。<br /><br />&nbsp;&nbsp;&nbsp;&nbsp;足下抗威千里，声播汶衡，进宜为国思静难之略，退与旧交措枉直之正，不亦绰<br /><br />&nbsp;&nbsp;&nbsp;&nbsp;然有余裕乎！望卿腾吾笺令，时达盟府，遣大使光临，使吾得披露肝胆，没身何<br /><br />&nbsp;&nbsp;&nbsp;&nbsp;恨哉！伏想盟府必结纽于纪纲，为一匡于圣世，使吾厕列义徒，负戈前驱，迎皇<br /><br />&nbsp;&nbsp;&nbsp;&nbsp;舆于阊阖，扫长蛇于荒裔，虽死之日，犹生之年也。若然，先清方夏，却定中原，<br /><br />&nbsp;&nbsp;&nbsp;&nbsp;吾得一所之粮，使氵斥流西归，夷李雄之逋寇，修《禹贡》之旧献，展微劳以补<br /><br />&nbsp;&nbsp;&nbsp;&nbsp;往愆，复州邦以谢邻国，亦其志也，惟所裁处耳。<br /><br />&nbsp;&nbsp;&nbsp;&nbsp;吾远州寒士，与足下出处殊伦，诚不足感神交而济其倾危。但显吾忠诚，则<br /><br />&nbsp;&nbsp;&nbsp;&nbsp;汶岳荷忠顺之恕，衡湘无伐叛之虞，隆足下宏纳之望，拯吾徒陷溺之艰，焉可金<br /><br />&nbsp;&nbsp;&nbsp;&nbsp;玉其音哉！然JJ十余万口，亦劳瘁于警备，思放逸于南亩矣。衡狱、江、湘列<br /><br />&nbsp;&nbsp;&nbsp;&nbsp;吾左右，若往言有贰，血诚不亮，益梁受殃，不惟鄙门而已。<br /><br />&nbsp;&nbsp;&nbsp;&nbsp;詹甚哀之，乃启呈|书，并上言曰：“|益州秀才，素有清望，文理既优，<br /><br />&nbsp;&nbsp;&nbsp;&nbsp;干事兼美。往因使流寓，居詹郡界，其贞心坚白：詹所委究。李骧为变乐乡，劫<br /><br />&nbsp;&nbsp;&nbsp;&nbsp;略良善，|时出家财，招募忠勇，登坛歃血，义诚慷慨。会骧攻烧南平，|遂东<br /><br />&nbsp;&nbsp;&nbsp;&nbsp;下巴汉，与湘中乡人相遇，推其素望，遂相凭结。论|本情，非首作乱阶者也。<br /><br />&nbsp;&nbsp;&nbsp;&nbsp;然破湘川，实|之罪，亦由兵交其间，遂使滋蔓。按|今书，血诚亦至矣。昔朱<br /><br />&nbsp;&nbsp;&nbsp;&nbsp;鲔自疑于洛阳，光武指河水以明心，鲔感义归诚，终展力报施，受封侯之宠，由<br /><br />&nbsp;&nbsp;&nbsp;&nbsp;恕过以录功也。詹窃谓今者当圮运之会，思弘远猷，故齐赦射钩之诛，晋贳斩<br /><br />&nbsp;&nbsp;&nbsp;&nbsp;之戮，用能济冀戴之高勋，隆一匡之美誉，况|等素无斯愆而稽颡投命邪！以为<br /><br />&nbsp;&nbsp;&nbsp;&nbsp;可遣大使宣扬圣旨，云泽沾之于上，百姓沐浴于下，则上下交泰，江左无风尘之<br /><br />&nbsp;&nbsp;&nbsp;&nbsp;虞矣。”帝乃使前南海太守王运受|降，宣诏书大赦，凡诸反逆一皆除之，加韬<br /><br />&nbsp;&nbsp;&nbsp;&nbsp;巴东监军。<br /><br />&nbsp;&nbsp;&nbsp;&nbsp;|受命后，诸将殉功者攻击之不已，|不胜愤怒，遂杀运而使其将王真领精<br /><br />&nbsp;&nbsp;&nbsp;&nbsp;卒三千为奇兵，出江南，向武陵，断官军运路。陶侃使伏波将军郑攀邀击，大破<br /><br />&nbsp;&nbsp;&nbsp;&nbsp;之，真步走湘城。于是侃等诸军齐进，真遂降侃，众党散溃。|乃逃遁，不知所<br /><br />&nbsp;&nbsp;&nbsp;&nbsp;在。<br /><br />&nbsp;&nbsp;&nbsp;&nbsp;王机，字令明，长沙人也。父毅，广州刺史，甚得南越之情。机美姿仪，倜<br /><br />&nbsp;&nbsp;&nbsp;&nbsp;傥有度量。陈恢之乱，机年十七，率众击破之。尝慕王澄为人，澄亦雅知之，<br /><br />&nbsp;&nbsp;&nbsp;&nbsp;以为己亚，遂与友善，内综心膂，外为牙爪。寻用为成都内史。机终日醉酒，不<br /><br />&nbsp;&nbsp;&nbsp;&nbsp;存政事，由是百姓怨之，人情骚动。<br /><br />&nbsp;&nbsp;&nbsp;&nbsp;会澄遇害，机惧祸及，又属杜|所在发墓，而独为机守冢，机益自疑。就王<br /><br />&nbsp;&nbsp;&nbsp;&nbsp;敦求广州，敦不许。会广州人背刺史郭纳，迎机为刺史，机遂将奴客门生千余人<br /><br />&nbsp;&nbsp;&nbsp;&nbsp;入广州，州部将温邵率众迎机。郭遣参军葛幽追之，及于庐陵，机叱幽曰：“何<br /><br />&nbsp;&nbsp;&nbsp;&nbsp;以敢来？欲取死邪？”幽不敢逼而归。郭讷闻邵之纳机也，乃遣兵击邵，反为所<br /><br />&nbsp;&nbsp;&nbsp;&nbsp;破。讷又遣机父兄时吏距之，咸倒戈迎机，讷众皆散，乃握节而避机。机遂入城<br /><br />&nbsp;&nbsp;&nbsp;&nbsp;就讷求节，讷叹曰：“昔苏武不失其节，前史以为美谈。此节天朝所假，义不相<br /><br />&nbsp;&nbsp;&nbsp;&nbsp;与，自可遣兵来取之。”机惭而止。<br /><br />&nbsp;&nbsp;&nbsp;&nbsp;机自以篡州，惧为王敦所讨，乃更来交州。时杜|余党杜弘奔临贺，送金数<br /><br />&nbsp;&nbsp;&nbsp;&nbsp;千两与机，求讨桂林贼以自效。机为列上，朝廷许之。王敦以机难制，又欲因机<br /><br />&nbsp;&nbsp;&nbsp;&nbsp;讨梁硕，故以降杜弘之勋转为交州刺史。硕闻而遣子侯侯机于郁林，机怒其迎迟，<br /><br />&nbsp;&nbsp;&nbsp;&nbsp;责云：“须至州当相收拷。”硕子驰使报硕，硕曰：“王郎已坏广州，何可复来<br /><br />&nbsp;&nbsp;&nbsp;&nbsp;破交州也！”乃禁州人不许迎之。府司马杜赞以硕不迎机，率兵讨硕，为硕所败。<br /><br />&nbsp;&nbsp;&nbsp;&nbsp;硕恐诸侨人为机，于是悉杀其良者，乃自领交址太守。机既为硕所距，遂住郁林。<br /><br />&nbsp;&nbsp;&nbsp;&nbsp;时杜弘大破桂林贼还，遇机于道，机劝弘取交州。弘素有意，乃执机节曰：“当<br /><br />&nbsp;&nbsp;&nbsp;&nbsp;相与迭持，何可独捉！”机遂以节与之。于是机与弘及温邵、刘沈等并反。<br /><br />&nbsp;&nbsp;&nbsp;&nbsp;寻而陶侃为广州，到始兴，州人皆谏不可轻进，侃不听。及至州，诸郡县皆<br /><br />&nbsp;&nbsp;&nbsp;&nbsp;已迎机矣。侃先讨温邵、刘沈，皆杀之。机遣牙门屈蓝还州，诈言增粮，密招诱<br /><br />&nbsp;&nbsp;&nbsp;&nbsp;所部，欲以距侃。侃即收蓝斩之，遣督护许高讨机走之，病死于道。高掘出其尸<br /><br />&nbsp;&nbsp;&nbsp;&nbsp;斩首，并杀其二子焉。<br /><br />&nbsp;&nbsp;&nbsp;&nbsp;机兄矩，字令式。美姿容，每出游，观者盈路。初为南平太守，豫讨陈恢有<br /><br />&nbsp;&nbsp;&nbsp;&nbsp;功，迁广州刺史。将赴职，忽见一人持奏谒矩，自云京兆杜灵之。矩问之，答称：<br /><br />&nbsp;&nbsp;&nbsp;&nbsp;“天上京兆，被使召君为主簿。”矩意甚恶之。至州月余卒。<br /><br />&nbsp;&nbsp;&nbsp;&nbsp;祖约，字士少，豫州刺史逖之弟也。初以孝廉为成皋令，与逖甚相友爱。永<br /><br />&nbsp;&nbsp;&nbsp;&nbsp;嘉末，随逖过江。元帝称制，引为掾属，与陈留阮孚齐名。后转从事中郎，典选<br /><br />&nbsp;&nbsp;&nbsp;&nbsp;举。<br /><br />&nbsp;&nbsp;&nbsp;&nbsp;约妻无男而性妒，约亦不敢违忤。尝夜寝于外，忽为人所伤，疑其妻所为，<br /><br />&nbsp;&nbsp;&nbsp;&nbsp;约求去职，帝不听，约便从右司马营东门私出。司直刘隗劾之曰：“约幸荷殊宠，<br /><br />&nbsp;&nbsp;&nbsp;&nbsp;显位选曹，铨衡人物，众所具瞻。当敬以直内，义以方外，杜渐防萌，式遏寇害。<br /><br />&nbsp;&nbsp;&nbsp;&nbsp;而乃变起萧墙，患生婢妾，身被刑伤，亏其肤发。群小g<口沓>，嚣声远被，尘<br /><br />&nbsp;&nbsp;&nbsp;&nbsp;秽清化，垢累明时。天恩含垢，犹复慰喻，而约违命轻出，既无明智以保其身，<br /><br />&nbsp;&nbsp;&nbsp;&nbsp;又孤恩废命，宜加贬黜，以塞众谤。”帝不之罪。隗重加执据，终不许。<br /><br />&nbsp;&nbsp;&nbsp;&nbsp;及逖有功于谯沛，约渐见任遇。逖卒，自侍中代逖为平西将军、豫州刺史，<br /><br />&nbsp;&nbsp;&nbsp;&nbsp;领逖之众。约异母兄光禄大夫纳密言于帝曰：“约内怀陵上之心，抑而使之可也。<br /><br />&nbsp;&nbsp;&nbsp;&nbsp;今显侍左右，假其权势，将为乱阶矣。”帝不纳。时人亦谓纳与约异生，忌其宠<br /><br />&nbsp;&nbsp;&nbsp;&nbsp;贵，故有此言。而约竟无绥驭之才，不为士卒所附。<br /><br />&nbsp;&nbsp;&nbsp;&nbsp;及王敦举兵，约归卫京都，率众次寿阳，逐敦所署淮南太守任台，以功封五<br /><br />&nbsp;&nbsp;&nbsp;&nbsp;等侯，进号镇西将军，使屯寿阳，为北境藩捍。自以名辈不后郗、卞，而不豫明<br /><br />&nbsp;&nbsp;&nbsp;&nbsp;帝顾命，又望开府，及诸所表请多不见许，遂怀怨望。石聪尝以众逼之，约屡表<br /><br />&nbsp;&nbsp;&nbsp;&nbsp;请救，而官军不至。聪既退，朝议又欲作涂塘以遏胡寇，约谓为弃己，弥怀愤恚。<br /><br />&nbsp;&nbsp;&nbsp;&nbsp;先是，太后使蔡谟劳之，约见谟，_目攘袂，非毁朝政。及苏峻举兵，遂推崇约<br /><br />&nbsp;&nbsp;&nbsp;&nbsp;而罪执政，约闻而大喜。从子智及衍并倾险好乱，又赞成其事，于是命逖子沛内<br /><br />&nbsp;&nbsp;&nbsp;&nbsp;史涣，女婿淮南太守许柳以兵会峻。逖妻，柳之姊也，固谏不从。及峻克京都，<br /><br />&nbsp;&nbsp;&nbsp;&nbsp;矫诏以约为侍中、太尉、尚书令。颖川人陈光率其属攻之，约左右阎秃貌类约，<br /><br />&nbsp;&nbsp;&nbsp;&nbsp;光谓为约而擒之，约逾垣护免。光奔于石勒，而约之诸将复阴结于勒，请为内应。<br /><br />&nbsp;&nbsp;&nbsp;&nbsp;勒遣石聪来攻之，约众溃，奔历阳。遣兄子涣攻桓宣于皖城，会毛宝援宣，击涣，<br /><br />&nbsp;&nbsp;&nbsp;&nbsp;败之。赵胤复遣将军甘苗从三焦上历阳，约惧而夜遁，其将牵腾率众出降。<br /><br />&nbsp;&nbsp;&nbsp;&nbsp;约以左右数百人奔于石勒，勒薄其为人，不见者久之。勒将程遐说勒曰：<br /><br />&nbsp;&nbsp;&nbsp;&nbsp;“天下粗定，当显明逆顺，此汉高祖所以斩丁公也。今忠于事君者莫不显擢，背<br /><br />&nbsp;&nbsp;&nbsp;&nbsp;叛不臣者无不夷戮，此天下所以归伏大王也。祖约犹存，臣切惑之。且约大引宾<br /><br />&nbsp;&nbsp;&nbsp;&nbsp;客，又占夺乡里先人田地，地主多怨。”于是勒乃诈约曰：“祖侯远来，未得喜<br /><br />&nbsp;&nbsp;&nbsp;&nbsp;欢，可集子弟一时俱会。”至日，勒辞之以疾，令遐请约及其宗室。约知祸及，<br /><br />&nbsp;&nbsp;&nbsp;&nbsp;大饮致醉。既至于市，抱其外孙而泣。遂杀之，并其亲属中外百余人悉灭之，妇<br /><br />&nbsp;&nbsp;&nbsp;&nbsp;女伎妾班赐诸胡。<br /><br />&nbsp;&nbsp;&nbsp;&nbsp;初，逖有胡奴曰王安，待之甚厚。及在雍丘，告之曰：“石勒是汝种类，吾<br /><br />&nbsp;&nbsp;&nbsp;&nbsp;亦不在尔一人。”乃厚资遣之，遂为勒将。祖氏之诛也，安多将从人于市观省，<br /><br />&nbsp;&nbsp;&nbsp;&nbsp;潜取逖庶子道重，藏之为沙门，时年十岁。石氏灭后来归。<br /><br />&nbsp;&nbsp;&nbsp;&nbsp;苏峻，字子高，长广掖人也。父模，安乐相。峻少为书生，有才学，仕郡主<br /><br />&nbsp;&nbsp;&nbsp;&nbsp;簿。年十八，举孝廉。永嘉之乱，百姓流亡，所在屯聚，峻纠合得数千家，结垒<br /><br />&nbsp;&nbsp;&nbsp;&nbsp;于本县。于时豪杰所在屯聚，而峻最强。遣长史徐玮宣檄诸屯，示以王化，又收<br /><br />&nbsp;&nbsp;&nbsp;&nbsp;枯骨而葬之，远近感其恩义，推峻为主。遂射猎于海边青山中。元帝闻之，假峻<br /><br />&nbsp;&nbsp;&nbsp;&nbsp;安集将军。时曹嶷领青州刺史，表峻为掖令，峻辞疾不受。嶷恶其得众，恐必为<br /><br />&nbsp;&nbsp;&nbsp;&nbsp;患，将讨之。峻惧，率其所部数百家泛海南渡。既到广陵，朝廷嘉其远至，转鹰<br /><br />&nbsp;&nbsp;&nbsp;&nbsp;扬将军。会周坚反于彭城，峻助讨之，有功，除淮陵内史，迁兰陵相。<br /><br />&nbsp;&nbsp;&nbsp;&nbsp;王敦作逆，诏峻讨敦。卜之不吉，迟回不进。及王师败绩，峻退保盱眙。淮<br /><br />&nbsp;&nbsp;&nbsp;&nbsp;陵故吏徐深、艾毅重请峻为内史，诏听之，加奋威将军。太宁初，更除临淮内史。<br /><br />&nbsp;&nbsp;&nbsp;&nbsp;王敦复肆逆，尚书令郗鉴议召峻及刘遐援京都，敦遣峻兄说峻曰：“富贵可坐取，<br /><br />&nbsp;&nbsp;&nbsp;&nbsp;何为自来送死？”峻不从，遂率众赴京师，顿于司徒故府。道远行速，军人疲困。<br /><br />&nbsp;&nbsp;&nbsp;&nbsp;沈充、钱凤谋曰：“北军新到，未堪攻战，击之必克。若复犹豫，后难犯也”贼<br /><br />&nbsp;&nbsp;&nbsp;&nbsp;于其夜度竹格渚，拔栅将战，峻率其将韩晃于南塘横截，大破之。又随庾亮追破<br /><br />&nbsp;&nbsp;&nbsp;&nbsp;沈充。进使持节、冠军将军、历阳内史，加散骑常侍，封邵陵公，食邑一千八百<br /><br />&nbsp;&nbsp;&nbsp;&nbsp;户。<br /><br />&nbsp;&nbsp;&nbsp;&nbsp;峻本以单家聚众于扰攘之际，归顺之后，志在立功，既有功于国，威望渐著。<br /><br />&nbsp;&nbsp;&nbsp;&nbsp;至是有锐卒万人，器械甚精，朝廷以江外寄之。而峻颇怀骄溢，自负其众，潜有<br /><br />&nbsp;&nbsp;&nbsp;&nbsp;异志，抚纳亡命，得罪之家有逃死者，峻辄蔽匿之。众力日多，皆仰食县官，运<br /><br />&nbsp;&nbsp;&nbsp;&nbsp;漕者相属，稍有不如意，便肆忿言。<br /><br />&nbsp;&nbsp;&nbsp;&nbsp;时明帝初崩，委政宰辅，护军庾亮欲征之。峻闻将征，遣司马何仍诣亮曰：<br /><br />&nbsp;&nbsp;&nbsp;&nbsp;“讨贼外任，远近从命，至于内辅，实非所堪。”不从，遂下优诏征峻为大司农，<br /><br />&nbsp;&nbsp;&nbsp;&nbsp;加散骑常侍，位特进，以弟逸代领部曲。峻素疑帝欲害己，表曰：“昔明皇帝亲<br /><br />&nbsp;&nbsp;&nbsp;&nbsp;执臣手，使臣北讨胡寇。今中原未靖，无用家为，乞补青州界一荒郡，以展鹰犬<br /><br />&nbsp;&nbsp;&nbsp;&nbsp;之用。”复不许。峻严装将赴召，而犹豫未决，参军任让谓峻曰：“将军求处荒<br /><br />&nbsp;&nbsp;&nbsp;&nbsp;郡而不见许，事势如此，恐无生路，不如勒兵自守。”峻从之，遂不应命。朝廷<br /><br />&nbsp;&nbsp;&nbsp;&nbsp;遣使讽谕之，峻曰：“台下云我欲反，岂得活邪！我宁山头望廷尉，不能廷尉望<br /><br />&nbsp;&nbsp;&nbsp;&nbsp;山头。往者国危累卵，非我不济，狡兔既死，猎犬理自应烹，但当死报造谋者耳。”<br /><br />&nbsp;&nbsp;&nbsp;&nbsp;于是遣参军徐会结祖约，谋为乱，而以讨亮为名。约遣祖涣、许柳率众助峻，峻<br /><br />&nbsp;&nbsp;&nbsp;&nbsp;遣将韩晃、张健等袭姑孰，进逼慈湖，杀于湖令陶馥及振威将军司马流。峻自率<br /><br />&nbsp;&nbsp;&nbsp;&nbsp;涣、柳众万人，乘风济自横江，次于陵口，与王师战，频捷，遂据蒋陵覆舟山，<br /><br />&nbsp;&nbsp;&nbsp;&nbsp;率众因风放火，台省及诸营寺署一时荡尽。遂陷宫城，纵兵大掠，侵逼六宫，穷<br /><br />&nbsp;&nbsp;&nbsp;&nbsp;凶极暴，残酷无道。驱役百官，光禄勋王彬等皆被捶挞，逼令担负登蒋山。裸剥<br /><br />&nbsp;&nbsp;&nbsp;&nbsp;士女，皆以坏席苫草自鄣，无草者坐地以土自覆，哀号之声震动内外。时官有布<br /><br />&nbsp;&nbsp;&nbsp;&nbsp;二十万匹，金银五千斤，钱亿万，绢数万匹，他物称是，峻尽费之。矫诏大赦，<br /><br />&nbsp;&nbsp;&nbsp;&nbsp;惟庾亮兄弟不在原例。自为骠骑领军将军、录尚书事，许柳丹阳尹，加前将军马<br /><br />&nbsp;&nbsp;&nbsp;&nbsp;雄左卫将军，祖涣骁骑将军，复弋阳王k为西阳王、太宰、录尚书事，k息播亦<br /><br />&nbsp;&nbsp;&nbsp;&nbsp;复本官。于是改易官司，置其亲党，朝廷政事一皆由之。又遣韩晃入义兴，张健、<br /><br />&nbsp;&nbsp;&nbsp;&nbsp;管商、弘徽等入晋陵。<br /><br />&nbsp;&nbsp;&nbsp;&nbsp;时温峤、陶侃已唱义于武昌，峻闻兵起，用参军贾宁计，还据石头，更分兵<br /><br />&nbsp;&nbsp;&nbsp;&nbsp;距诸义军，所过无不残灭。峤等将至，峻遂迁天子于石头，逼迫居人，尽聚之后<br /><br />&nbsp;&nbsp;&nbsp;&nbsp;苑，使怀德令匡术守苑城。峤等既到，乃筑垒于白石，峻率众攻之，几至陷没。<br /><br />&nbsp;&nbsp;&nbsp;&nbsp;东西抄掠，多所擒虏，兵威日盛，战无不克，由是义众沮衄，人怀异计。朝士之<br /><br />&nbsp;&nbsp;&nbsp;&nbsp;奔义军者，皆云：“峻狡黠有智力，其徒党骁勇，所向无敌。惟当以天讨有罪，<br /><br />&nbsp;&nbsp;&nbsp;&nbsp;诛灭不久；若以人事言之，未易除也。”温峤怒曰：“诸君怯懦，乃是誉贼。”<br /><br />&nbsp;&nbsp;&nbsp;&nbsp;及后累战不捷，峤亦深惮之。管商等进攻吴郡，焚吴县、海监、嘉兴，败诸义军。<br /><br />&nbsp;&nbsp;&nbsp;&nbsp;韩晃又攻宣城，害太守桓彝。商等又焚余杭，而大败于武康，退还义兴。峤与赵<br /><br />&nbsp;&nbsp;&nbsp;&nbsp;胤率步兵万人，从白石南上，欲以临之。峻与匡孝将八千人逆战，峻遣子硕与孝<br /><br />&nbsp;&nbsp;&nbsp;&nbsp;以数十骑先薄赵胤，败之。峻望见胤走，曰：“孝能破贼，我更不如乎！”因舍<br /><br />&nbsp;&nbsp;&nbsp;&nbsp;其众，与数骑北下突阵，不得入，将回趋白木陂，牙门彭世、李千等投之以矛，<br /><br />&nbsp;&nbsp;&nbsp;&nbsp;坠马，斩首脔割之，焚其骨，三军皆称万岁。峻司马任让等共立峻弟逸为主。求<br /><br />&nbsp;&nbsp;&nbsp;&nbsp;峻尸不获，硕乃发庾亮父母墓，剖棺焚尸。逸闭城自守。韩晃闻峻死，引兵赴石<br /><br />&nbsp;&nbsp;&nbsp;&nbsp;头。管商及弘徽进攻裢だ荩督护李闳及轻车长史滕含击破之，斩首千级。商率<br /><br />&nbsp;&nbsp;&nbsp;&nbsp;众走延陵，李闳与裢ぶ罹追之，斩获数千级。商诣庾亮降，匡术举苑城降。韩<br /><br />&nbsp;&nbsp;&nbsp;&nbsp;晃与苏逸等并力攻术，不能陷。温峤等选精锐将攻贼营，硕率骁勇数百渡淮而战，<br /><br />&nbsp;&nbsp;&nbsp;&nbsp;于阵斩硕。晃等震惧，以其众奔张健于曲阿，门厄不得出，更相蹈藉，死者万数。<br /><br />&nbsp;&nbsp;&nbsp;&nbsp;逸为李汤所执，斩于车骑府。<br /><br />&nbsp;&nbsp;&nbsp;&nbsp;管商之降也，余众并归张健。健又疑弘徽等不与己同，尽杀之，更以舟军自<br /><br />&nbsp;&nbsp;&nbsp;&nbsp;延陵向长塘，小大二万余口，金银宝物不可胜数。扬烈将军王允之与吴兴诸军击<br /><br />&nbsp;&nbsp;&nbsp;&nbsp;健，大破之，获男女万余口。健复与马雄、韩晃等轻军俱走，闳率锐兵追之，及<br /><br />&nbsp;&nbsp;&nbsp;&nbsp;于岩山，攻之甚急。健等不敢下山，惟晃独出，带两步x箭，却据胡床，弯弓<br /><br />&nbsp;&nbsp;&nbsp;&nbsp;射之，伤杀甚众。箭尽，乃斩之。健等遂降，并枭其首。<br /><br />&nbsp;&nbsp;&nbsp;&nbsp;孙恩，字灵秀，琅邪人，孙秀之族也。世奉五斗米道。恩叔父泰，字敬远，<br /><br />&nbsp;&nbsp;&nbsp;&nbsp;师事钱唐杜子恭。而子恭有秘术，尝就人借瓜刀，其主求之，子恭曰：“当即相<br /><br />&nbsp;&nbsp;&nbsp;&nbsp;还耳。”既而刀主行至嘉兴，有鱼跃入船中，破鱼得瓜刀。其为神效往往如此。<br /><br />&nbsp;&nbsp;&nbsp;&nbsp;子恭死，泰传其术。然浮狡有小才，诳诱百姓，愚者敬之如神，皆竭财产，进子<br /><br />&nbsp;&nbsp;&nbsp;&nbsp;女，以祈福庆。王言于会稽王道子，流之于广州。广州刺史王怀之以泰行郁林<br /><br />&nbsp;&nbsp;&nbsp;&nbsp;太守，南越亦归之。太子少傅王雅先与泰善，言于孝武帝，以泰知养性之方，因<br /><br />&nbsp;&nbsp;&nbsp;&nbsp;召还。道子以为徐州主簿，犹以道术眩惑士庶。稍迁辅国将军、新安太守。王恭<br /><br />&nbsp;&nbsp;&nbsp;&nbsp;之役，泰私合义兵，得数千人，为国讨恭。黄门郎孔道、鄱阳太守桓放之、骠骑<br /><br />&nbsp;&nbsp;&nbsp;&nbsp;谘议周勰等皆敬事之，会稽世子元显亦数诣泰求其秘术。泰见天下兵起，以为晋<br /><br />&nbsp;&nbsp;&nbsp;&nbsp;祚将终，乃扇动百姓，私集徒众，三吴士庶多从之。于时朝士皆惧泰为乱，以其<br /><br />&nbsp;&nbsp;&nbsp;&nbsp;与元显交厚，咸莫敢言。会稽内史谢发其谋，道子诛之。恩逃于海。众闻泰死，<br /><br />&nbsp;&nbsp;&nbsp;&nbsp;惑之，皆谓蝉蜕登仙，故就海中资给。恩聚合亡命得百余人，志欲复仇。<br /><br />&nbsp;&nbsp;&nbsp;&nbsp;及元显纵暴吴会，百姓不安，恩因其骚动，自海攻上虞，杀县令，因袭会稽，<br /><br />&nbsp;&nbsp;&nbsp;&nbsp;害内史王凝之，有众数万。于是会稽谢钅咸、吴郡陆瑰、吴兴丘贰⒁逍诵碓手、<br /><br />&nbsp;&nbsp;&nbsp;&nbsp;临海周胄、永嘉张永及东阳、新安等凡八郡，一时俱起，杀长史以应之，旬日之<br /><br />&nbsp;&nbsp;&nbsp;&nbsp;中，众数十万。于是吴兴太守谢邈，永嘉太守谢逸，嘉兴公顾胤，南康公谢明慧，<br /><br />&nbsp;&nbsp;&nbsp;&nbsp;黄门郎谢冲、张琨，中书郎孔道，太子洗马孔福，乌程令夏侯值冉杂龊ΑＮ夤<br /><br />&nbsp;&nbsp;&nbsp;&nbsp;内史桓谦，义兴太守魏B，临海太守、新蔡王崇等并出奔。于是恩据会稽，自<br /><br />&nbsp;&nbsp;&nbsp;&nbsp;号征东将军，号其党曰“长生人”，宣语令诛杀异己，有不同者戮及婴孩，由是<br /><br />&nbsp;&nbsp;&nbsp;&nbsp;死者十七八。畿内诸县处处蜂起，朝廷震惧，内外戒严。遣卫将军谢琰、镇北将<br /><br />&nbsp;&nbsp;&nbsp;&nbsp;军刘牢之讨之，并转斗而前。吴会承平日久，人不习战，又无器械，故所在多被<br /><br />&nbsp;&nbsp;&nbsp;&nbsp;破亡。诸贼皆烧仓廪，焚邑屋，刊木堙井，虏掠财货，相率聚于会稽。其妇女有<br /><br />&nbsp;&nbsp;&nbsp;&nbsp;婴累不能去者，囊簏盛婴儿投于水，而告之曰：“贺汝先登仙堂，我寻后就汝。”<br /><br />&nbsp;&nbsp;&nbsp;&nbsp;初，恩闻八郡响应，告其属曰：“天下无复事矣，当与诸君朝服而至建康。”<br /><br />&nbsp;&nbsp;&nbsp;&nbsp;既闻牢之临江，复曰：“我割浙江，不失作句践也。”寻知牢之已济江，乃曰：<br /><br />&nbsp;&nbsp;&nbsp;&nbsp;“孤不羞走矣。”乃虏男女二十余万口，一时逃入海。惧官军之蹑，乃缘道多弃<br /><br />&nbsp;&nbsp;&nbsp;&nbsp;宝物子女。时东土殷实，莫不粲丽盈目，牢之等遽于收敛，故恩复得逃海。朝廷<br /><br />&nbsp;&nbsp;&nbsp;&nbsp;以谢琰为会稽，率徐州文武戍海浦。<br /><br />&nbsp;&nbsp;&nbsp;&nbsp;隆安四年，恩复入余姚，破上虞，进至刑浦。琰遣参军刘宣之距破之，恩退<br /><br />&nbsp;&nbsp;&nbsp;&nbsp;缩。少日，复寇刑浦，害谢琰。朝廷大震，遣冠军将军桓不才、辅国将军孙无终、<br /><br />&nbsp;&nbsp;&nbsp;&nbsp;宁朔将军高雅之击之，恩复还于海。于是复遣牢之东屯会稽，吴国内史袁山松筑<br /><br />&nbsp;&nbsp;&nbsp;&nbsp;扈渎垒，缘海备恩。明年，恩复入浃口，雅之败绩。牢之进击，恩复还于海。转<br /><br />&nbsp;&nbsp;&nbsp;&nbsp;寇扈渎，害袁山松，仍浮海向京口。牢之率众西击，未达，而恩已至，刘裕乃总<br /><br />&nbsp;&nbsp;&nbsp;&nbsp;兵缘海距之。及战，恩众大败，狼狈赴船。寻又集众，欲向京都，朝廷骇惧，陈<br /><br />&nbsp;&nbsp;&nbsp;&nbsp;兵以待之。恩至新州，不敢进而退，北寇广陵，陷之，乃浮海而北。刘裕与刘敬<br /><br />&nbsp;&nbsp;&nbsp;&nbsp;宣并军蹑之于郁洲，累战，恩复大败，由是渐衰弱，复沿海还南。裕亦寻海要截，<br /><br />&nbsp;&nbsp;&nbsp;&nbsp;复大破恩于扈渎，恩遂远迸海中。<br /><br />&nbsp;&nbsp;&nbsp;&nbsp;及桓玄用事，恩复寇临海，临海太守辛景讨破之。恩穷戚，乃赴海自沈，妖<br /><br />&nbsp;&nbsp;&nbsp;&nbsp;党及妓妾谓之水仙，投水从死者百数。余众复推恩妹夫卢循为主。自恩初入海，<br /><br />&nbsp;&nbsp;&nbsp;&nbsp;所虏男女之口，其后战死及自溺并流离被传卖者，至恩死时裁数千人存，而恩攻<br /><br />&nbsp;&nbsp;&nbsp;&nbsp;没谢琰、袁山松，陷广陵，前后数十战，亦杀百姓数万人。<br /><br />&nbsp;&nbsp;&nbsp;&nbsp;卢循，字于先，小名元龙，司空从事中郎谌之曾孙也。双眸壮梗瞳子四转，<br /><br />&nbsp;&nbsp;&nbsp;&nbsp;善草隶弈棋之艺。沙门慧远有鉴裁，见而谓之曰：“君虽体涉风素，而志存不轨。”<br /><br />&nbsp;&nbsp;&nbsp;&nbsp;循娶孙恩妹。及恩作乱，与循通谋。恩性酷忍，循每谏止之，人士多赖以济免。<br /><br />&nbsp;&nbsp;&nbsp;&nbsp;恩亡，余众推循为主。元兴二年正月，寇东阳，八月，攻永嘉。刘裕讨循至晋安，<br /><br />&nbsp;&nbsp;&nbsp;&nbsp;循窘急，泛海到番禺，寇广州，逐刺史吴隐之，自摄州事，号平南将军，遣使献<br /><br />&nbsp;&nbsp;&nbsp;&nbsp;贡。时朝廷新诛桓氏，中外多虞，乃权假循征虏将军、广州刺史、平越中郎将。<br /><br />&nbsp;&nbsp;&nbsp;&nbsp;义熙中，刘裕伐慕容超，循所署始兴太守徐道覆，循之姊夫也，使人劝循乘<br /><br />&nbsp;&nbsp;&nbsp;&nbsp;虚而出，循不从。道覆乃至番禺，说循曰：“朝廷恒以君为腹心之疾，刘公未有<br /><br />&nbsp;&nbsp;&nbsp;&nbsp;旋日，不乘此机而保一日之安，若平齐之后，刘公自率众至豫章，遣锐师过岭，<br /><br />&nbsp;&nbsp;&nbsp;&nbsp;虽复君之神武，必不能当也。今日之机，万不可失。既克都邑，刘裕虽还，无能<br /><br />&nbsp;&nbsp;&nbsp;&nbsp;为也。君若不同，便当率始兴之众直指寻阳。”循甚不乐此举，无以夺其计，乃<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;初，道覆密欲装舟舰，乃使人伐船材于南康山，伪云将下都货之。后称力少<br /><br />&nbsp;&nbsp;&nbsp;&nbsp;不能得致，即于郡贱卖之，价减数倍，居人贪贱，卖衣物而市之。赣石水急，出<br /><br />&nbsp;&nbsp;&nbsp;&nbsp;船甚难，皆储之。如是者数四，故船版大积，而百姓弗之疑。及道覆举兵，案卖<br /><br />&nbsp;&nbsp;&nbsp;&nbsp;券而取之，无得隐匿者，乃并力装之，旬日而办。遂举众寇南康、庐陵、豫章诸<br /><br />&nbsp;&nbsp;&nbsp;&nbsp;郡，守相皆委任奔走。镇南将军何无忌率众距之，兵败被害。<br /><br />&nbsp;&nbsp;&nbsp;&nbsp;循遣道覆寇江陵，未至，为官军所败，驰走告循曰：“请并力攻京都，若克<br /><br />&nbsp;&nbsp;&nbsp;&nbsp;之，江陵非所忧也。”乃连旗而下，戎卒十万，舳舻千计，败卫将军刘毅于桑落<br /><br />&nbsp;&nbsp;&nbsp;&nbsp;洲，迳至江宁。道覆素有胆决，知刘裕已还，欲乾没一战，请于新亭至白石，焚<br /><br />&nbsp;&nbsp;&nbsp;&nbsp;舟而上，数道攻之。循多谋少决，欲以万全之计，固不听。道覆以循无断，乃叹<br /><br />&nbsp;&nbsp;&nbsp;&nbsp;曰：“我终为卢公所误，事必无成。使我得为英雄驱驰，天下不足定也！”裕惧<br /><br />&nbsp;&nbsp;&nbsp;&nbsp;其侵轶，乃栅石头，断计郑以距之。循攻栅不利，船舰为暴风所倾，人有死<br /><br />&nbsp;&nbsp;&nbsp;&nbsp;者。列阵南岸，战又败绩。乃进攻京口，寇掠诸县，无所得。循谓道覆曰：“师<br /><br />&nbsp;&nbsp;&nbsp;&nbsp;老矣！弗能复振。可据寻阳，并力取荆州，徐更与都下争衡，犹可以济。”因自<br /><br />&nbsp;&nbsp;&nbsp;&nbsp;蔡洲南走，复据寻阳。裕先遣群率追讨，自统大众继进，又败循于雷池。循欲遁<br /><br />&nbsp;&nbsp;&nbsp;&nbsp;还豫章，乃悉力栅断左里。裕命众攻栅，循众虽死战，犹不能抗。裕乘胜击之，<br /><br />&nbsp;&nbsp;&nbsp;&nbsp;循单舸而走，收散卒得千余人，还保广州。裕先遣孙处从海道据番禺城，循攻之<br /><br />&nbsp;&nbsp;&nbsp;&nbsp;不下。道覆保始兴，因险自固。循乃袭合浦，克之，进攻交州。至龙编，刺史杜<br /><br />&nbsp;&nbsp;&nbsp;&nbsp;慧度谲而败之。<br /><br />&nbsp;&nbsp;&nbsp;&nbsp;循势屈，知不免，先鸩妻子十余人，又召妓妾问曰：“我今将自杀，谁能同<br /><br />&nbsp;&nbsp;&nbsp;&nbsp;者？”多云：“雀鼠贪生，就死实人情所难。”有云：“官尚当死，某岂愿生！”<br /><br />&nbsp;&nbsp;&nbsp;&nbsp;于是悉鸩诸辞死者，因自投于水。慧度取其尸斩之，及其父嘏；同党尽获，传首<br /><br />&nbsp;&nbsp;&nbsp;&nbsp;京都。<br /><br />&nbsp;&nbsp;&nbsp;&nbsp;谯纵，巴西南充人也。祖献之，有重名于西土。纵少而谨慎，蜀人爱之。为<br /><br />&nbsp;&nbsp;&nbsp;&nbsp;安西府参军。义熙元年，刺史遣纵及侯晖等领诸县氐进兵东下。晖有贰志，因梁<br /><br />&nbsp;&nbsp;&nbsp;&nbsp;州人不乐东也，将图益州刺史毛璩，与巴西阳昧结谋于五城水口，共逼纵为主。<br /><br />&nbsp;&nbsp;&nbsp;&nbsp;纵惧而不当，走投于水，晖引出而请之，至于再三，遂以兵逼纵于舆上。攻璩弟<br /><br />&nbsp;&nbsp;&nbsp;&nbsp;西夷校尉瑾于涪城，城陷，瑾死之，纵乃自号梁、秦二州刺史。璩闻纵反，自略<br /><br />&nbsp;&nbsp;&nbsp;&nbsp;城步还成都，遣参军王琼率三千人讨纵，又遣弟瑗领四千兵继琼后进。纵遣弟明<br /><br />&nbsp;&nbsp;&nbsp;&nbsp;子及晖距琼于广汉，琼击破晖等，追至绵竹。明子设二伏以待之，大败琼众，死<br /><br />&nbsp;&nbsp;&nbsp;&nbsp;者十八九。益州营户李腾开城以纳纵。<br /><br />&nbsp;&nbsp;&nbsp;&nbsp;毛璩既死，纵以从弟洪为益州刺史，明子为镇东将军、巴州刺史，率其众五<br /><br />&nbsp;&nbsp;&nbsp;&nbsp;千人屯白帝，自称成都王。明年，遣使称藩于姚兴，将顺流东寇，以讨车骑将军<br /><br />&nbsp;&nbsp;&nbsp;&nbsp;刘裕为名，乞师于姚兴，且请桓谦为助，兴遣之。<br /><br />&nbsp;&nbsp;&nbsp;&nbsp;九年，刘裕以西阳太守朱龄石为益州刺史，宁朔将军臧喜、下邳太守刘钟，<br /><br />&nbsp;&nbsp;&nbsp;&nbsp;兰陵太守蒯恩等率众二万，自江陵讨纵。初谋元率，佥难其人，龄石资名素浅，<br /><br />&nbsp;&nbsp;&nbsp;&nbsp;裕违众拔之，授以麾下之半。藏喜，裕妻弟也，位出其右，又隶焉。龄石次于白<br /><br />&nbsp;&nbsp;&nbsp;&nbsp;帝，纵遣谯道福重兵守涪。龄石师次平模，去成都二百里，纵遣其大将军侯晖、<br /><br />&nbsp;&nbsp;&nbsp;&nbsp;尚书仆射谯诜屯平模，夹岸连城，层楼重栅，众未能攻。龄石谓刘钟曰：“天方<br /><br />&nbsp;&nbsp;&nbsp;&nbsp;暑热，贼今固险，攻之难拔，只困我师。吾欲蓄锐息兵，伺隙而进，卿以为何如？”<br /><br />&nbsp;&nbsp;&nbsp;&nbsp;钟曰：“不然。前扬声言大将由内水，故道福不敢舍涪，今重军逼之，出其不意，<br /><br />&nbsp;&nbsp;&nbsp;&nbsp;侯晖之徒已破胆矣。正可因其凶而攻之，势当必克。克平模之后，自可鼓行而前，<br /><br />&nbsp;&nbsp;&nbsp;&nbsp;成都必不能守。若绥兵相持，虚实相见，涪军复来，难为敌也。进不能战，退无<br /><br />&nbsp;&nbsp;&nbsp;&nbsp;所资，二万余人因为蜀子虏耳。”从之。翌日，进攻皆克，斩侯晖等，于是遂进。<br /><br />&nbsp;&nbsp;&nbsp;&nbsp;纵之城守者相次瓦解，纵乃出奔。其尚书令马耽封仓库以待王师。及龄石入成都，<br /><br />&nbsp;&nbsp;&nbsp;&nbsp;诛纵同祖之亲，余皆安堵，使复其业。<br /><br />&nbsp;&nbsp;&nbsp;&nbsp;纵之走也，先如其墓，纵女谓纵曰：“走必不免，只取辱焉。等死，死于先<br /><br />&nbsp;&nbsp;&nbsp;&nbsp;人之墓可也。”纵不从，投道福于涪。道福怒谓纵曰：“大丈夫居如斯功业，安<br /><br />&nbsp;&nbsp;&nbsp;&nbsp;可弃哉！今欲为降虏，岂可而得！人谁不死，何惧之甚！”因投纵以剑，中其马<br /><br />&nbsp;&nbsp;&nbsp;&nbsp;鞍。纵去之，乃自缢。道福谓其徒曰：“吾养尔等，正为今日。蜀之存亡，实系<br /><br />&nbsp;&nbsp;&nbsp;&nbsp;在我，不在谯王。我尚在，犹足一战。”士咸许诺。乃散金帛以赐其众，众受之<br /><br />&nbsp;&nbsp;&nbsp;&nbsp;而走。道福独奔广汉，广汉人杜瑾执之。朱龄石徙马耽于越`，追杀之。耽之徙<br /><br />&nbsp;&nbsp;&nbsp;&nbsp;也，谓其徒曰：“朱侯不送我京师，灭众口也，吾必不免。”乃盥洗而卧，引绳<br /><br />&nbsp;&nbsp;&nbsp;&nbsp;而死。须臾，龄石师至，遂戮尸焉。<br /><br />&nbsp;&nbsp;&nbsp;&nbsp;史臣曰：惠皇失御，政紊朝危，难起萧墙，毒j函夏，九州波骇，五岳尘飞，<br /><br />&nbsp;&nbsp;&nbsp;&nbsp;干戈日寻，戎车竞逐。王弥好乱乐祸，挟诈怀奸，命俦啸侣，伺间侯隙，助悖逆<br /><br />&nbsp;&nbsp;&nbsp;&nbsp;于平阳，肆残忍于都邑，遂使生灵涂炭，神器流离，邦国轸《麦秀》之哀，宫庙<br /><br />&nbsp;&nbsp;&nbsp;&nbsp;兴《黍离》之痛，岂天意乎？岂人事乎？何丑虏之猖狂而乱离之斯瘼者也！张昌<br /><br />&nbsp;&nbsp;&nbsp;&nbsp;等或鸱张淮浦，或蚁聚荆衡，招乌合之凶徒，逞豺狼之贪暴，凭陵险隘，倔强<br /><br />&nbsp;&nbsp;&nbsp;&nbsp;江湖，未淹岁稔，咸至诛戮，实自取之，非为不幸。峻约同恶相济，生此乱阶，<br /><br />&nbsp;&nbsp;&nbsp;&nbsp;孙卢同类相求，嗣成妖逆。至乃干戈扫地，灾l滔天，虽樊谢之毒被含灵，李郭<br /><br />&nbsp;&nbsp;&nbsp;&nbsp;之祸延宫阙，方凶比暴，弗是加也。谯纵乘兹衅隙，肆彼奸谋，旋踵而亡，无足<br /><br />&nbsp;&nbsp;&nbsp;&nbsp;论矣。<br /><br />&nbsp;&nbsp;&nbsp;&nbsp;赞曰：中朝隳政，王弥肇乱。神器流离，生灵涂炭。群妖伺隙，构兹多难。<br /><br />&nbsp;&nbsp;&nbsp;&nbsp;荐食荆衡，陵虐江汉。孙卢奸慝，约峻残贼。穷凶极暴，为鬼为蜮。纵窃岷峨，<br /><br />&nbsp;&nbsp;&nbsp;&nbsp;旋至颠踣。<br /><br />&nbsp;&nbsp;&nbsp;&nbsp;○载记序<br /><br />&nbsp;&nbsp;&nbsp;&nbsp;古者帝王，乃生奇类、淳维，伯禹之苗裔，岂异类哉？反首衣皮，餐膻饮<br /><br />&nbsp;&nbsp;&nbsp;&nbsp;В而震惊中域，其来自远。天未悔祸，种落弥繁。其风俗险，性灵驰突，<br /><br />&nbsp;&nbsp;&nbsp;&nbsp;前史载之，亦以详备。轩帝患其干纪，所以徂征；武王窜以荒服，同乎禽兽。而<br /><br />&nbsp;&nbsp;&nbsp;&nbsp;于露寒之野，候月觇风，睹隙扬埃，乘间骋暴，边城不得缓带，百姓靡有室家。<br /><br />&nbsp;&nbsp;&nbsp;&nbsp;孔子曰：“微管仲，吾其被发左衽矣。”此言能教训卒伍，整齐车甲，边埸既伏，<br /><br />&nbsp;&nbsp;&nbsp;&nbsp;境内以安。然则燕筑造阳之郊，秦堑临洮之险，登天山，绝地脉，苞玄菟，款黄<br /><br />&nbsp;&nbsp;&nbsp;&nbsp;河，所以防夷狄之乱中华，其备豫如此。<br /><br />&nbsp;&nbsp;&nbsp;&nbsp;汉宣帝初纳呼韩，居之亭鄣，委以候望，始宽戎狄。光武亦以南庭数万徙入<br /><br />&nbsp;&nbsp;&nbsp;&nbsp;西河，后亦转至五原，连延七郡。董卓之乱，则汾晋之郊萧然矣。郭钦腾笺于武<br /><br />&nbsp;&nbsp;&nbsp;&nbsp;帝，江统献策于惠皇，皆以为魏处戎夷，绣居都鄙，请移沙塞之表，定一殷周之<br /><br />&nbsp;&nbsp;&nbsp;&nbsp;服。统则忧诸并部，钦则虑在盟津。言犹自口，元海已至。语曰“失以豪厘”，<br /><br />&nbsp;&nbsp;&nbsp;&nbsp;晋卿大夫之辱也。聪之誓兵，东兼齐地；曜之驰旆，西逾陇山，覆没两京，蒸徒<br /><br />&nbsp;&nbsp;&nbsp;&nbsp;百万。天子陵江御物，分据地险，回首中原，力不能救，划长淮以北，大抵弃之。<br /><br />&nbsp;&nbsp;&nbsp;&nbsp;胡人利我艰虞，分镳起乱；晋臣或阻兵遐远，接武效尤。<br /><br />&nbsp;&nbsp;&nbsp;&nbsp;大凡刘元海以惠帝永兴元年据离石称汉。后九年，石勒据襄国称赵。张氏先<br /><br />&nbsp;&nbsp;&nbsp;&nbsp;据河西，是岁，自石勒后三十六年也，重华自称凉王。后一年，冉闵据邺称魏。<br /><br />&nbsp;&nbsp;&nbsp;&nbsp;后一年，苻健据长安称秦。慕容氏先据辽东称燕，是岁，自苻健后一年也，俊始<br /><br />&nbsp;&nbsp;&nbsp;&nbsp;c号。后三十一年，后燕慕容垂据邺。后二年，西燕慕容冲据阿房。是岁也，乞<br /><br />&nbsp;&nbsp;&nbsp;&nbsp;伏国仁据桴罕称秦。后一年，慕容永据上党。是岁也，吕光据姑臧称凉。后十二<br /><br />&nbsp;&nbsp;&nbsp;&nbsp;年，慕容德据滑台称南燕。是岁也，秃发乌孤据廉川称南凉，段业据张掖称北凉。<br /><br />&nbsp;&nbsp;&nbsp;&nbsp;后三年，李玄盛据敦煌称西凉。后一年，沮渠蒙逊杀段业，自称凉。后四年，谯<br /><br />&nbsp;&nbsp;&nbsp;&nbsp;纵据蜀称成都王。后二年，赫连勃勃据朔方称大夏。后二年，冯跋杀离班，据和<br /><br />&nbsp;&nbsp;&nbsp;&nbsp;龙称北燕。提封天下，十丧其八，莫不龙旌帝服，建社开p，华夷咸暨，人物<br /><br />&nbsp;&nbsp;&nbsp;&nbsp;斯在。或篡通都之乡，或拥数州之地，雄图内卷，师旅外并，穷兵凶于胜负，尽<br /><br />&nbsp;&nbsp;&nbsp;&nbsp;人命于锋镝，其为战国者一百三十六载，抑元海为之祸首云。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1537);">加入书签</a><a
                        href="1533.html">上一页</a>&larr;<a href="index.html">返回列表</a>&rarr;<a
                            href="1544.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1533.html"; var next_page = "1544.html"; var index_page = "index.html"; var sortid = "9"; var article_id = "23"; var chapter_id = "1537"; var articlename = "晋书"; var chaptername = " 卷一百 列传第七十"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>