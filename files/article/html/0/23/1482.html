<!DOCTYPE html>
<html>
<head>
<meta charset="gbk" />
<title>晋书- 卷七十七 列传第四十七-在线阅读-哈西文学网</title>
<meta name="keywords" content="房玄龄等，晋书， 卷七十七 列传第四十七全文， 卷七十七 列传第四十七在线阅读 哈西文学网" />
<meta name="description" content="哈西文学网提供房玄龄等的晋书  卷七十七 列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1482.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1482.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十七 列传第四十七</h1>
            <div class="link xb">
                <a href="1480.html">上一页</a>&larr;<a href="index.html">返回列表</a>&rarr;<a
                    href="1485.html">下一页</a></div>			
            <div id="BookText">&nbsp;&nbsp;&nbsp;&nbsp;◎陆晔（弟玩玩子纳）何充褚蔡谟诸葛恢殷浩（顾悦之蔡裔）<br /><br />&nbsp;&nbsp;&nbsp;&nbsp;陆晔，字士光，吴郡吴人也。伯父喜，吴吏部尚书。父英，高平相，员外散<br /><br />&nbsp;&nbsp;&nbsp;&nbsp;骑常侍，晔少有雅望，从兄机每称之曰：“我家世不乏公矣。”居丧，以孝闻。<br /><br />&nbsp;&nbsp;&nbsp;&nbsp;同郡顾荣与乡人书曰：“士光气息裁属，虑其性命，言之伤心矣。”后察孝廉，<br /><br />&nbsp;&nbsp;&nbsp;&nbsp;除永世、乌江二县令，皆不就。元帝初镇江左，辟为祭酒，寻补振威将军、义兴<br /><br />&nbsp;&nbsp;&nbsp;&nbsp;太守，以疾不拜。预讨华轶功，封平望亭侯，累迁散骑常侍、本郡大中正。太兴<br /><br />&nbsp;&nbsp;&nbsp;&nbsp;元年，迁太子詹事。时帝以侍中皆北士，宜兼用南人，晔以清贞著称，遂拜侍中，<br /><br />&nbsp;&nbsp;&nbsp;&nbsp;徙尚书，领州大中正。<br /><br />&nbsp;&nbsp;&nbsp;&nbsp;明帝即位，转光禄勋，迁太常，代纪瞻为尚书左仆射，领太子少傅，寻加金<br /><br />&nbsp;&nbsp;&nbsp;&nbsp;紫光禄大夫，代卞孜领军将军。以平钱凤功，进爵江陵伯。帝不豫，晔与王导、<br /><br />&nbsp;&nbsp;&nbsp;&nbsp;住⑩琢痢⑽箩健③鉴并受顾命，辅皇太子，更入殿将兵直宿。遗诏曰：“晔清<br /><br />&nbsp;&nbsp;&nbsp;&nbsp;操忠贞，历职显允，且其兄弟事君如父，忧国如家，岁寒不凋，体自门风。既委<br /><br />&nbsp;&nbsp;&nbsp;&nbsp;以六军，可录尚书事，加散骑常侍。”<br /><br />&nbsp;&nbsp;&nbsp;&nbsp;成帝践阼，拜左光禄大夫、开府仪同三司，给亲兵百人，常侍如故。苏峻之<br /><br />&nbsp;&nbsp;&nbsp;&nbsp;难，晔随帝左石头，举动方正，不以凶威变节。峻以晔吴士之望，不敢加害，使<br /><br />&nbsp;&nbsp;&nbsp;&nbsp;守留台。匡术以苑城归顺，时共推晔督宫城军事。峻平，加卫将军。给千兵百骑，<br /><br />&nbsp;&nbsp;&nbsp;&nbsp;以勋进爵为公，封次子嘏新康子。<br /><br />&nbsp;&nbsp;&nbsp;&nbsp;咸和中，求归乡里拜坟墓。有司奏，旧制假六十日。侍中颜含、黄门侍郎冯<br /><br />&nbsp;&nbsp;&nbsp;&nbsp;怀驳曰：“晔内蕴至德，清一其心，受托付之重，居台司之位，既蒙诏许归省填<br /><br />&nbsp;&nbsp;&nbsp;&nbsp;茔，大臣之义本在忘己，岂容有期而反，无期必远。愚谓宜还自还，不须制日。”<br /><br />&nbsp;&nbsp;&nbsp;&nbsp;帝从之，晔因归。以疾卒，时年七十四。追赠侍中、车骑大将军，谥曰穆。子谌，<br /><br />&nbsp;&nbsp;&nbsp;&nbsp;散骑常侍。<br /><br />&nbsp;&nbsp;&nbsp;&nbsp;玩字士瑶。器量淹雅，弱冠有美名，贺循每称其清允平当，郡檄纲纪，东海<br /><br />&nbsp;&nbsp;&nbsp;&nbsp;王越辟为掾，皆不就。元帝引为丞相参军。时王导初至江左，思结人情，请婚于<br /><br />&nbsp;&nbsp;&nbsp;&nbsp;玩。玩对曰：“培v无松柏，薰莸不同器。玩虽不才，义不能为乱伦之始。”<br /><br />&nbsp;&nbsp;&nbsp;&nbsp;导乃止。玩尝诣导食酪，因而得疾。与导笺曰：“仆虽吴人，几为伧鬼。”其轻<br /><br />&nbsp;&nbsp;&nbsp;&nbsp;易权贵如此。<br /><br />&nbsp;&nbsp;&nbsp;&nbsp;累加奋武将军，征拜侍中，以疾辞。王敦请为长史，逼以军期，不得已，乃<br /><br />&nbsp;&nbsp;&nbsp;&nbsp;从命。敦平，尚书令郗鉴议敦佐吏不能匡正奸恶，宜皆免官禁锢。会温峤上表申<br /><br />&nbsp;&nbsp;&nbsp;&nbsp;理，得不坐。复拜侍中，迁吏部尚书，领会稽王师，让不拜，转尚书左仆射，领<br /><br />&nbsp;&nbsp;&nbsp;&nbsp;本州大中正。及苏峻反，遣玩与兄晔俱守宫城。玩潜说匡术归顺，以功封兴平伯。<br /><br />&nbsp;&nbsp;&nbsp;&nbsp;转尚书令。又诏曰：“玩体道清纯，雅量弘远，历位内外，风绩显著。宜居台司，<br /><br />&nbsp;&nbsp;&nbsp;&nbsp;以允众望。授左光禄大夫、开府仪同三司，加散骑常侍，余如故。”玩频自表，<br /><br />&nbsp;&nbsp;&nbsp;&nbsp;优诏褒扬。重复自陈曰：“臣实凡短，风操不立，阶缘嘉会，便蕃荣显，遂总括<br /><br />&nbsp;&nbsp;&nbsp;&nbsp;宪台，豫闻政道。竟不能敷融玄风，清一朝序，咎责之来，于臣已重。诚以身许<br /><br />&nbsp;&nbsp;&nbsp;&nbsp;国，义忘曲让。而ff所守，终于陈诉者，特以端右机要，事务殷多，臣已盈六<br /><br />&nbsp;&nbsp;&nbsp;&nbsp;十之年，智力有限，疾患深重，体气日弊，朝夕自励，非复所堪。若偃息苟免，<br /><br />&nbsp;&nbsp;&nbsp;&nbsp;职事并废，则莫大之悔，天下将谓臣何！乞陛下披豁圣怀，霈然垂允。”诏不许。<br /><br />&nbsp;&nbsp;&nbsp;&nbsp;玩重表曰：“臣比披诚款，不足上畅天聪，圣恩徘徊，厉以体国。臣闻至公之道，<br /><br />&nbsp;&nbsp;&nbsp;&nbsp;上下玄同，用才不负其长，量力不受其短。虽加官重禄无世不有，皆庸勋亲贤，<br /><br />&nbsp;&nbsp;&nbsp;&nbsp;时所须赖，兼统以济世务，非优崇以荣一人。臣受遇三世，恩隆宠厚，岂敢辞职<br /><br />&nbsp;&nbsp;&nbsp;&nbsp;事之劳，求冲让之誉。徒以端右要重，兴替所存，久以无任，妨贤旷职。臣犹自<br /><br />&nbsp;&nbsp;&nbsp;&nbsp;知不可，况天下之人乎！今复外参论道，内统百揆，不堪之名，有如皎日。愿陛<br /><br />&nbsp;&nbsp;&nbsp;&nbsp;下少垂哀矜，使四海知官不可以私于人，人不可以私取官，则天工弘坦，谁不谓<br /><br />&nbsp;&nbsp;&nbsp;&nbsp;允！”犹不许。寻而王导、郗鉴、庾亮相继而薨，朝野咸以为三良既没，国家殄<br /><br />&nbsp;&nbsp;&nbsp;&nbsp;瘁。以玩有德望，乃迁侍中、司空，给羽林四十人。玩既拜，有人诣之，索杯酒，<br /><br />&nbsp;&nbsp;&nbsp;&nbsp;泻置柱梁之间，咒曰：“当今乏材，以尔为柱石，莫倾人梁栋邪！”玩笑曰：<br /><br />&nbsp;&nbsp;&nbsp;&nbsp;“戢卿良箴。”既而叹息，谓宾客曰：“以我为三公，是天下为无人。”谈者以<br /><br />&nbsp;&nbsp;&nbsp;&nbsp;为知言。<br /><br />&nbsp;&nbsp;&nbsp;&nbsp;玩虽登公辅，谦让不辟掾属。成帝闻而劝之。玩不得已而从命，所辟皆寒素<br /><br />&nbsp;&nbsp;&nbsp;&nbsp;有行之士。玩翼亮累世，常以弘重为人主所贵，加性通雅，不以名位格物，诱纳<br /><br />&nbsp;&nbsp;&nbsp;&nbsp;后进，谦若布衣，由是|绅之徒莫不荫其德宇。后疾甚，上表曰：“臣婴遘疾M，<br /><br />&nbsp;&nbsp;&nbsp;&nbsp;沈顿历月，不蒙痊损，而日夕渐笃，自省微绵，无复生望。荷恩不报，孤负已及，<br /><br />&nbsp;&nbsp;&nbsp;&nbsp;仰瞻天覆，伏枕陨涕。臣年向中寿，穷极宠荣，终身归全，将复何恨！惟愿陛下<br /><br />&nbsp;&nbsp;&nbsp;&nbsp;崇明圣德，弘敷洪化，曾构祖宗之基，道济群生之命。臣不胜临命遗恋之情，贪<br /><br />&nbsp;&nbsp;&nbsp;&nbsp;及视息，上表以闻。”薨年六十四，谥曰康，给兵千人，守冢七十家。太元中，<br /><br />&nbsp;&nbsp;&nbsp;&nbsp;功臣普被减削，司空何充等止得六家，以玩有佐命之勋，先陪陵而葬，由是特置<br /><br />&nbsp;&nbsp;&nbsp;&nbsp;兴平伯官属以卫墓。子始嗣，历侍中、尚书。<br /><br />&nbsp;&nbsp;&nbsp;&nbsp;纳字祖言。少有清操，贞厉绝俗。初辟镇军大将军、武陵王掾，州举秀才。<br /><br />&nbsp;&nbsp;&nbsp;&nbsp;太原王述雅敬重之，引为建威长史。累迁黄门侍郎、本州别驾、尚书吏部郎，出<br /><br />&nbsp;&nbsp;&nbsp;&nbsp;为吴兴太守。将之郡，先至姑孰辞桓温，因问温曰：“公致醉可饮几酒？食肉多<br /><br />&nbsp;&nbsp;&nbsp;&nbsp;少？”温曰：“年大来饮三升便醉，白肉不过十脔。卿复云何？”纳曰：“素不<br /><br />&nbsp;&nbsp;&nbsp;&nbsp;能饮，止可二升，肉亦不足言。”后伺温闲，谓之曰：“外有微礼，方守远郡，<br /><br />&nbsp;&nbsp;&nbsp;&nbsp;欲与公一醉，以展下情。”温欣然纳之。时王坦之、刁彝在坐。及受礼，唯酒一<br /><br />&nbsp;&nbsp;&nbsp;&nbsp;斗，鹿肉一拌，坐客愕然。纳徐曰：“明公近云饮酒三升，纳止可二升，今有一<br /><br />&nbsp;&nbsp;&nbsp;&nbsp;斗，以备杯杓余沥。”温及宾客并叹其率素，更敕中厨设精馔，酣饮极叹而罢。<br /><br />&nbsp;&nbsp;&nbsp;&nbsp;纳至郡，不受俸禄。顷之，征拜左民尚书，领州大中正。将应召，外白宜装几船，<br /><br />&nbsp;&nbsp;&nbsp;&nbsp;纳曰：“私奴装粮食来，无所复须也。”临发，止有被L而已，其余并封以还官。<br /><br />&nbsp;&nbsp;&nbsp;&nbsp;迁太常，徙吏部尚书，加奉车都尉、卫将军。谢安尝欲诣纳，而纳殊无供办。其<br /><br />&nbsp;&nbsp;&nbsp;&nbsp;兄子m不敢问之，乃密为之具。安既至，纳所设唯茶果而已。m遂陈盛馔，珍羞<br /><br />&nbsp;&nbsp;&nbsp;&nbsp;毕具。客罢，纳大怒曰：“汝不能光益父叔，乃复秽我素业邪！”于是杖之四十。<br /><br />&nbsp;&nbsp;&nbsp;&nbsp;其举措多此类。<br /><br />&nbsp;&nbsp;&nbsp;&nbsp;后以爱子长生有疾，求解官营视，兄子禽又犯法应刑，乞免官谢罪。诏特许<br /><br />&nbsp;&nbsp;&nbsp;&nbsp;轻降。顷长生小佳，喻还摄职。寻迁尚书仆射，转左仆射，加散骑常侍。俄拜尚<br /><br />&nbsp;&nbsp;&nbsp;&nbsp;书令，常侍如故。恪勤贞固，始终不渝。时会稽王道子以少年专政，委任群小，<br /><br />&nbsp;&nbsp;&nbsp;&nbsp;纳望阙而叹曰：“好家居，纤儿欲撞坏之邪！”朝士咸服其忠亮。寻除左光禄大<br /><br />&nbsp;&nbsp;&nbsp;&nbsp;夫、开府仪同三司，未拜而卒，即以为赠。长生先卒，无子。以弟子道隆嗣，元<br /><br />&nbsp;&nbsp;&nbsp;&nbsp;熙中，为廷尉。<br /><br />&nbsp;&nbsp;&nbsp;&nbsp;何充，字次道，庐江人，魏光禄大夫祯之曾孙也。祖粒豫州刺史。父睿，<br /><br />&nbsp;&nbsp;&nbsp;&nbsp;安丰太守。充风韵淹雅，文义见称。初辟大将军王敦掾，转主簿。敦兄含时为庐<br /><br />&nbsp;&nbsp;&nbsp;&nbsp;江郡，贪污狼藉，敦尝于座中称曰：“家兄在郡定佳，庐江人士咸称之。”充正<br /><br />&nbsp;&nbsp;&nbsp;&nbsp;色曰：“充即庐江人，所闻异于此。”敦默然。傍人皆为之不安，充晏然自若。<br /><br />&nbsp;&nbsp;&nbsp;&nbsp;由是忤敦，左迁东海王文学，寻属敦败，累迁中书侍郎。<br /><br />&nbsp;&nbsp;&nbsp;&nbsp;充即王导妻之姊子，充妻，明穆皇后之妹也，故少与导善，早历显官。尝诣<br /><br />&nbsp;&nbsp;&nbsp;&nbsp;导，导以麈尾反指床呼充共坐，曰：“此是君坐也。”导缮扬州解会，顾而言曰：”<br /><br />&nbsp;&nbsp;&nbsp;&nbsp;正为次道耳。”明帝亦友昵之。成帝即位，迁给事黄门侍郎。苏峻作乱，京都倾<br /><br />&nbsp;&nbsp;&nbsp;&nbsp;覆，导从驾在石头，充东奔义军。其后导奔白石，充亦得还。贼平，封都乡侯，<br /><br />&nbsp;&nbsp;&nbsp;&nbsp;拜散骑常侍，出为东阳太守，仍除建威将军、会稽内史。在郡甚有德政，荐征士<br /><br />&nbsp;&nbsp;&nbsp;&nbsp;虞喜，拔郡人谢奉、魏等以为佐吏。后以墓被发去郡。诏征侍中，不拜。改葬<br /><br />&nbsp;&nbsp;&nbsp;&nbsp;毕，除建威将军、丹阳尹。王导、庾亮并言于帝曰：“何充器局方概，有万夫之<br /><br />&nbsp;&nbsp;&nbsp;&nbsp;望，必能总录朝端，为老臣之副。臣死之日，愿引充内侍，则外誉唯缉，社稷无<br /><br />&nbsp;&nbsp;&nbsp;&nbsp;虞矣。”由是加吏部尚书，进号冠军将军，又领会稽王师。及导薨，转护军将军，<br /><br />&nbsp;&nbsp;&nbsp;&nbsp;与中书监庾冰参录尚书事。诏充、冰各以甲杖五十人至止车门。寻迁尚书令，加<br /><br />&nbsp;&nbsp;&nbsp;&nbsp;左将军。充以内外统任，宜相纠正，若使事综一人，于课对为嫌，乃上疏固让。<br /><br />&nbsp;&nbsp;&nbsp;&nbsp;许之。徙中书令，加散骑常侍，领军如故。又领州大中正，以州有先达宿德，固<br /><br />&nbsp;&nbsp;&nbsp;&nbsp;让不拜。<br /><br />&nbsp;&nbsp;&nbsp;&nbsp;庾冰兄弟以舅氏辅王室，权侔人主，虑易世之后，戚属转疏，将为外物所攻，<br /><br />&nbsp;&nbsp;&nbsp;&nbsp;谋立康帝，即帝母弟也。每说帝以国有强敌，宜须长君，帝从之。充建议曰：<br /><br />&nbsp;&nbsp;&nbsp;&nbsp;“父子相传，先王旧典，忽妄改易，惧非长计。故武王不授圣弟，即其义也。昔<br /><br />&nbsp;&nbsp;&nbsp;&nbsp;汉景亦欲传祚梁王，朝臣咸以为亏乱典制，据而弗听。今琅邪践阼，如孺子何！<br /><br />&nbsp;&nbsp;&nbsp;&nbsp;社稷宗庙，将其危乎！”冰等不从，既而康帝立，帝临轩，冰、充侍坐。帝曰：<br /><br />&nbsp;&nbsp;&nbsp;&nbsp;“朕嗣鸿业，二君之力也。充对曰：“陛下龙飞，臣冰之力也。若如臣议，不睹<br /><br />&nbsp;&nbsp;&nbsp;&nbsp;升平之世。”帝有惭色。<br /><br />&nbsp;&nbsp;&nbsp;&nbsp;建元初，出为骠骑将军、都督徐州扬州之晋陵诸军事、假节，领徐州刺史，<br /><br />&nbsp;&nbsp;&nbsp;&nbsp;镇京口，以避诸庾。顷之，庾翼将北伐，庾冰出镇江州，充入朝，言于帝曰：<br /><br />&nbsp;&nbsp;&nbsp;&nbsp;“臣冰舅氏之重，宜居宰相，不应远出。”朝议不从。于是征充入为都督扬豫徐<br /><br />&nbsp;&nbsp;&nbsp;&nbsp;州之琅邪诸军事、假节，领扬州刺史，将军如故。先是，翼悉发江、荆二州编户<br /><br />&nbsp;&nbsp;&nbsp;&nbsp;奴以充兵役，士庶嗷然。充复欲发扬州奴以均其谤。后以中兴时已发三吴，今不<br /><br />&nbsp;&nbsp;&nbsp;&nbsp;宜复发而止。<br /><br />&nbsp;&nbsp;&nbsp;&nbsp;俄而帝疾笃，冰、翼意在简文帝，而充建议立皇太子，奏可。及帝崩，充奉<br /><br />&nbsp;&nbsp;&nbsp;&nbsp;遗旨，便立太子，是为穆帝，冰、翼甚恨之。献后临朝，诏曰：“骠骑任重，可<br /><br />&nbsp;&nbsp;&nbsp;&nbsp;以甲杖百人入殿。”又加中书监、录尚书事。充自陈既录尚书，不宜复监中书，<br /><br />&nbsp;&nbsp;&nbsp;&nbsp;许之。复加侍中，羽林骑十人。<br /><br />&nbsp;&nbsp;&nbsp;&nbsp;冰、翼等寻卒，充专辅幼主。翼临终，表以后任委息爰之。于时论者并以诸<br /><br />&nbsp;&nbsp;&nbsp;&nbsp;庾世在西藩，人情所归，宜依翼所请，以安物情。充曰：“不然。荆楚国之西门，<br /><br />&nbsp;&nbsp;&nbsp;&nbsp;户口百万，北带强胡，西邻劲蜀，经略险阻，周旋万里。得贤则中原可定，势弱<br /><br />&nbsp;&nbsp;&nbsp;&nbsp;则社稷同忧，所谓陆抗存则吴存，抗亡则吴亡者，岂可以白面年少猥当此任哉！<br /><br />&nbsp;&nbsp;&nbsp;&nbsp;桓温英略过人，有文武识度，西夏之任，无出温者。”议者又曰：“庾爰之肯避<br /><br />&nbsp;&nbsp;&nbsp;&nbsp;温乎？如令阻兵，耻惧不浅。”充曰：“温足能制之，诸君勿忧。”乃使温西。<br /><br />&nbsp;&nbsp;&nbsp;&nbsp;爰之果不敢争。充以卫将军褚裒皇太后父，宜综朝政，上疏荐裒参录尚书。裒以<br /><br />&nbsp;&nbsp;&nbsp;&nbsp;地逼，固求外出。充每曰：“桓温、褚裒为方伯，殷浩居门下，我可无劳矣。”<br /><br />&nbsp;&nbsp;&nbsp;&nbsp;充居宰相，虽无澄正改革之能，而强力有器局，临朝正色，以社稷为己任，<br /><br />&nbsp;&nbsp;&nbsp;&nbsp;凡所选用，皆以功臣为先，不以私恩树亲戚，谈者以此重之。然所昵庸杂，信任<br /><br />&nbsp;&nbsp;&nbsp;&nbsp;不得其人，而性好释典，崇修佛寺，供给沙门以百数，糜费巨亿而不吝也。亲友<br /><br />&nbsp;&nbsp;&nbsp;&nbsp;至于贫乏，无所施遗，以此获讥于世。阮裕尝戏之曰：“卿志大宇宙，勇迈终古。”<br /><br />&nbsp;&nbsp;&nbsp;&nbsp;充问其故。裕曰：“我图数千户郡尚未能得，卿图作佛，不亦大乎！”于时郗<br /><br />&nbsp;&nbsp;&nbsp;&nbsp;及弟昙奉天师道，而充与弟崇准信释氏，谢万讥之云：“二郗谄于道，二何佞于<br /><br />&nbsp;&nbsp;&nbsp;&nbsp;佛。”充能饮酒，雅为刘此贵。疵吭疲骸凹次道饮，令人欲倾家酿。”<br /><br />&nbsp;&nbsp;&nbsp;&nbsp;言其能温克也。<br /><br />&nbsp;&nbsp;&nbsp;&nbsp;永和二年卒，时年五十五，赠司空，谥曰文穆。无子，弟子放嗣。卒，又无<br /><br />&nbsp;&nbsp;&nbsp;&nbsp;子，又以兄孙松嗣，位至骠骑咨议参军。充弟准，见《外戚传》。<br /><br />&nbsp;&nbsp;&nbsp;&nbsp;褚，字谋远，太傅裒之从父兄也。父Q，少知名，早卒。以才艺桢干称。<br /><br />&nbsp;&nbsp;&nbsp;&nbsp;袭爵关内侯，补冠军参军。于时长沙王V擅权，成都、河间阻兵于外，知内难<br /><br />&nbsp;&nbsp;&nbsp;&nbsp;方作，乃弃官避地幽州。后河北有寇难，复还乡里。河南尹举行本县事。及天<br /><br />&nbsp;&nbsp;&nbsp;&nbsp;下鼎沸，招合同志，将图过江，先移住阳城界。颍川庾岂攵，即之舅也，亦<br /><br />&nbsp;&nbsp;&nbsp;&nbsp;忧世乱，以家付。道断，不得前。东海王越以为参军，辞疾不就。<br /><br />&nbsp;&nbsp;&nbsp;&nbsp;寻洛阳覆没，与荥阳太守郭秀共保万氏台，秀不能绥众，与将陈抚、郭重等<br /><br />&nbsp;&nbsp;&nbsp;&nbsp;构怨，遂相攻击。惧祸及，谓抚等曰：“以诸君所以在此，谋逃难也。今宜共<br /><br />&nbsp;&nbsp;&nbsp;&nbsp;戮力以备贼，幸无外难，而内自相击，是避坑落井也。郭秀诚为失理，应且容之。<br /><br />&nbsp;&nbsp;&nbsp;&nbsp;若遂所忿，城内自溃，胡贼闻之，指来掩袭，诸君虽得杀秀，无解胡虏矣，累弱<br /><br />&nbsp;&nbsp;&nbsp;&nbsp;非一，宜深思之。”抚等悔悟，与秀交和。时数万口赖获全。<br /><br />&nbsp;&nbsp;&nbsp;&nbsp;明年，率数千家将谋东下，遇道险，不得进，因留密县。司隶校尉荀组以为<br /><br />&nbsp;&nbsp;&nbsp;&nbsp;参军、广威将军，复领本县，率邑人三千，督新城、梁、阳城三郡诸营事。顷之，<br /><br />&nbsp;&nbsp;&nbsp;&nbsp;迁司隶司马，仍督营事。率众进至汝水柴肥口，复阻贼。乃单马至许昌，见司<br /><br />&nbsp;&nbsp;&nbsp;&nbsp;空荀藩，以为振威将军，行梁国内史。<br /><br />&nbsp;&nbsp;&nbsp;&nbsp;建兴初，复为豫州司马，督司州军事。太傅参军王玄代为郡。时梁国部曲<br /><br />&nbsp;&nbsp;&nbsp;&nbsp;将耿奴甚得人情，而专势，常优遇之。玄为政既急，知其不能容奴，因戒之<br /><br />&nbsp;&nbsp;&nbsp;&nbsp;曰：“卿威杀已多，而人情难一，宜深慎之。”玄纳言，外羁縻奴，而内怀愤。<br /><br />&nbsp;&nbsp;&nbsp;&nbsp;会迁为陈留，将发，乃收奴斩之。奴余党聚众杀玄。梁郡既有内难，而徐州贼<br /><br />&nbsp;&nbsp;&nbsp;&nbsp;张平等欲掩袭之。郡人遑惑，将以郡归平。荀组遣往抚之，众心乃定。顷之，<br /><br />&nbsp;&nbsp;&nbsp;&nbsp;组举为吏部郎，不应召，遂东过江。<br /><br />&nbsp;&nbsp;&nbsp;&nbsp;元帝为晋王，以为散骑郎，转太子中庶子，出为奋威将军、淮南内史。永<br /><br />&nbsp;&nbsp;&nbsp;&nbsp;昌初，王敦构逆，征西将军戴若思令出军赴难，遣将领五百人从之。明帝即<br /><br />&nbsp;&nbsp;&nbsp;&nbsp;位，征拜屯骑校尉，迁太子左卫率。成帝初，为左卫将军。苏峻之役，朝廷戒严，<br /><br />&nbsp;&nbsp;&nbsp;&nbsp;以为侍中，典征讨军事。既而王师败绩，司徒王导谓曰：“至尊当御正殿，<br /><br />&nbsp;&nbsp;&nbsp;&nbsp;君可启令速出。”即入上大阁，躬自抱帝登太极前殿。导升御床抱帝，及钟<br /><br />&nbsp;&nbsp;&nbsp;&nbsp;雅、刘超侍立左右。时百官奔散，殿省萧然。峻兵既入，叱令下。正立不动，<br /><br />&nbsp;&nbsp;&nbsp;&nbsp;呵之曰：“苏冠军来觐至尊，军人岂得侵逼！”由是兵士不敢上殿。及峻执政，<br /><br />&nbsp;&nbsp;&nbsp;&nbsp;犹以为侍中，从乘舆幸石头。明年，与光禄大夫陆晔等出据苑城。苏逸、任让围<br /><br />&nbsp;&nbsp;&nbsp;&nbsp;之，等固守。贼平，以功封长平县伯，迁丹阳尹。时京邑焚荡，人物凋残，<br /><br />&nbsp;&nbsp;&nbsp;&nbsp;收集散亡，甚有惠政。<br /><br />&nbsp;&nbsp;&nbsp;&nbsp;代庾亮为中护军，镇石头。寻为领军，徙五兵尚书，加奉车都尉，监新宫事。<br /><br />&nbsp;&nbsp;&nbsp;&nbsp;迁尚书右仆射，转左仆射，加散骑常侍。久之，代何充为护军将军，常侍如故。<br /><br />&nbsp;&nbsp;&nbsp;&nbsp;咸康七年卒，时年六十七，赠卫将军，谥曰穆。子希嗣，官至豫章太守。<br /><br />&nbsp;&nbsp;&nbsp;&nbsp;蔡谟，字道明，陈留考城人也。世为著姓。曾祖睦，魏尚书。祖德，乐平太<br /><br />&nbsp;&nbsp;&nbsp;&nbsp;守。父克，少好学，博涉书记，为邦族所敬。性公亮守正，行不合己，虽富贵不<br /><br />&nbsp;&nbsp;&nbsp;&nbsp;交也。高平刘整恃才纵诞，服饰诡异，无所拘忌。尝行造人，遇克在坐，整终席<br /><br />&nbsp;&nbsp;&nbsp;&nbsp;惭不自安。克时为处士，而见惮如此。后为成都王颖大将军记室督。颖为丞相，<br /><br />&nbsp;&nbsp;&nbsp;&nbsp;擢为东曹掾。克素有格量，及居选官，苟进之徒，望风畏惮。初，克未仕时，河<br /><br />&nbsp;&nbsp;&nbsp;&nbsp;内山简尝与琅邪王衍书曰：“蔡子尼今之正人。”衍以书示众曰：“山子以一字<br /><br />&nbsp;&nbsp;&nbsp;&nbsp;拔人，然未易可称。”后衍闻克在选官，曰：“山子正人之言，验于今矣。”陈<br /><br />&nbsp;&nbsp;&nbsp;&nbsp;留时为大郡，号称多士，琅邪王澄行经其界，太守吕豫遣吏迎之。澄人境问吏曰：<br /><br />&nbsp;&nbsp;&nbsp;&nbsp;“此郡人士为谁？”吏曰：“有蔡子尼、江应元。”是时郡人多居大位者，澄以<br /><br />&nbsp;&nbsp;&nbsp;&nbsp;其姓名问曰：“甲乙等，非君郡人邪？”吏曰：“是也。”曰：“然则何以但称<br /><br />&nbsp;&nbsp;&nbsp;&nbsp;此二人？”吏曰：“向谓君侯问人，不谓问位。”澄笑而止。到郡，以吏言谓豫<br /><br />&nbsp;&nbsp;&nbsp;&nbsp;曰：“旧名此郡有风俗，果然小吏亦知如此。”克以朝政日弊，遂绝不仕。东嬴<br /><br />&nbsp;&nbsp;&nbsp;&nbsp;公腾为车骑将军，镇河北，以克为从事中郎，知必不就，以军期致之。克不得已，<br /><br />&nbsp;&nbsp;&nbsp;&nbsp;至数十日，腾为汲桑所攻，城陷，克见害。<br /><br />&nbsp;&nbsp;&nbsp;&nbsp;谟弱冠察孝廉，州辟从事，举秀才，东海王越召为掾，皆不就。避乱渡江。<br /><br />&nbsp;&nbsp;&nbsp;&nbsp;时明帝为东中郎将，引为参军。元帝拜丞相，复辟为掾，转参军，后为中书侍郎，<br /><br />&nbsp;&nbsp;&nbsp;&nbsp;历义兴太守、大将军王敦从事中郎、司徒左长史，迁侍中。<br /><br />&nbsp;&nbsp;&nbsp;&nbsp;苏峻构逆，吴国内史庾冰出奔会稽，乃以谟为吴国内史。谟既至，与张]、<br /><br />&nbsp;&nbsp;&nbsp;&nbsp;顾众、顾r等共起义兵，迎冰还郡。峻平，复为侍中，迁五兵尚书，领琅邪王师。<br /><br />&nbsp;&nbsp;&nbsp;&nbsp;谟上疏让曰：“八坐之任，非贤莫居，前后所用，资名有常。孔愉、诸葛恢并以<br /><br />&nbsp;&nbsp;&nbsp;&nbsp;清节令才，少著名望。昔愉为御史中丞，臣尚为司徒长史；恢为会稽太守，臣为<br /><br />&nbsp;&nbsp;&nbsp;&nbsp;尚书郎；恢尹丹阳，臣守小郡。名辈不同，阶级殊悬。今猥以轻鄙，超伦逾等，<br /><br />&nbsp;&nbsp;&nbsp;&nbsp;上乱圣朝贯鱼之序，下违群士准平之论。岂惟微臣其亡之诫，实招圣政惟尘之累。<br /><br />&nbsp;&nbsp;&nbsp;&nbsp;且左长史一超而侍帷幄，再登而厕纳言，中兴已来，上德之举所未尝有。臣何人<br /><br />&nbsp;&nbsp;&nbsp;&nbsp;斯，而猥当之！是以叩心自忖，三省愚身，与其苟进以秽清涂，宁受违命狷固之<br /><br />&nbsp;&nbsp;&nbsp;&nbsp;罪。”疏奏，不许。转掌吏部。以平苏峻勋，赐爵济阳男，又让，不许。<br /><br />&nbsp;&nbsp;&nbsp;&nbsp;冬蒸，谟领祠部，主者忘设明帝位，与太常张泉俱免，白衣领职。顷之，迁<br /><br />&nbsp;&nbsp;&nbsp;&nbsp;太常，领秘书监，以疾不堪亲职，上疏自解，不听。成帝临轩，遣使拜太傅、太<br /><br />&nbsp;&nbsp;&nbsp;&nbsp;尉、司空。会将作乐，宿县于殿庭，门下奏，非祭祀燕飨则无设乐之制。事下太<br /><br />&nbsp;&nbsp;&nbsp;&nbsp;常。谟议临轩遣使宜有金石之乐，遂从之。临轩作乐，自此始也。彭城王绂上言，<br /><br />&nbsp;&nbsp;&nbsp;&nbsp;乐贤堂有先帝手画佛象，经历寇难，而此堂犹存，宜敕作颂。帝下其议。谟曰：<br /><br />&nbsp;&nbsp;&nbsp;&nbsp;“佛者，夷狄之俗，非经典之制。先帝量同天地，多才多艺，聊因临时而画此象，<br /><br />&nbsp;&nbsp;&nbsp;&nbsp;至于雅好佛道，所未承闻也。盗贼奔突，王都隳败，而此堂块然独存，斯诚神灵<br /><br />&nbsp;&nbsp;&nbsp;&nbsp;保祚之征，然未是大晋盛德之形容，歌颂之所先也。人臣睹物兴义，私作赋颂可<br /><br />&nbsp;&nbsp;&nbsp;&nbsp;也。今欲发王命，敕史官，上称先帝好佛之志，下为夷狄作一象之颂，于义有疑<br /><br />&nbsp;&nbsp;&nbsp;&nbsp;焉。”于是遂寝。<br /><br />&nbsp;&nbsp;&nbsp;&nbsp;时征西将军庾亮以石勒新死，欲移镇石城，为灭贼之渐。事下公卿。谟议曰：<br /><br />&nbsp;&nbsp;&nbsp;&nbsp;时有否泰，道有屈伸，暴逆之寇虽终灭亡，然当其强盛，皆屈而避之。是以<br /><br />&nbsp;&nbsp;&nbsp;&nbsp;高祖受黜于巴汉，忍辱于平城也。若争强于鸿门，则亡不终日。故萧何曰“百战<br /><br />&nbsp;&nbsp;&nbsp;&nbsp;百败，不死何待”也。原始要终，归于大济而已。岂与当亡之寇争迟速之间哉！<br /><br />&nbsp;&nbsp;&nbsp;&nbsp;夫惟鸿门之不争，故垓下莫能与之争。文王身圮于h里，故道泰于牧野；句践见<br /><br />&nbsp;&nbsp;&nbsp;&nbsp;屈于会稽，故威申于强吴。今日之事，亦由此矣。贼假息之命垂尽，而豺狼之力<br /><br />&nbsp;&nbsp;&nbsp;&nbsp;尚强；宜抗威以待时。<br /><br />&nbsp;&nbsp;&nbsp;&nbsp;或曰：“抗威待时，时已可矣。”愚以为时之可否在贼之强弱，贼之强弱在<br /><br />&nbsp;&nbsp;&nbsp;&nbsp;季龙之能否。季龙之能否，可得而言矣。自勒初起，则季龙为爪牙，百战百胜，<br /><br />&nbsp;&nbsp;&nbsp;&nbsp;遂定中国，境土所据，同于魏世。及勒死之日，将相内外欲诛季龙。季龙独起于<br /><br />&nbsp;&nbsp;&nbsp;&nbsp;众异之中，杀嗣主，诛宠臣。内难既定，千里远出，一攻而拔金墉，再战而斩石<br /><br />&nbsp;&nbsp;&nbsp;&nbsp;生，禽彭彪，杀石聪，灭郭权，还据根本，内外并定，四方镇守，不失尺土。详<br /><br />&nbsp;&nbsp;&nbsp;&nbsp;察此事，岂能乎，将不能也？假令不能者为之，其将济乎，将不济也？贼前襄阳<br /><br />&nbsp;&nbsp;&nbsp;&nbsp;而不能拔，诚有之矣。不信百战之效，而执一攻之验，弃多从少，于理安乎？譬<br /><br />&nbsp;&nbsp;&nbsp;&nbsp;若射者，百发而一不中，可谓之拙乎？且不拔襄阳者，非季龙身也。桓平北，守<br /><br />&nbsp;&nbsp;&nbsp;&nbsp;边之将耳。贼前攻之，争疆埸耳，得之为善，不得则止，非其所急也。今征西之<br /><br />&nbsp;&nbsp;&nbsp;&nbsp;往，则异于是。何者？重镇也，名贤也，中国之人所闻而归心也。今而西度，实<br /><br />&nbsp;&nbsp;&nbsp;&nbsp;有席卷河南之势，贼所大惧，岂与桓宣同哉！季龙必率其精兵，身来距争。若欲<br /><br />&nbsp;&nbsp;&nbsp;&nbsp;与战，战何如石生？若欲城守，守何如金墉？若欲阻沔，沔何如大江？苏峻何如<br /><br />&nbsp;&nbsp;&nbsp;&nbsp;季龙？凡此数者，宜群校之。<br /><br />&nbsp;&nbsp;&nbsp;&nbsp;愚谓石生猛将，关中精兵，征西之虎不能胜也。金墉险固，刘曜十万所不能<br /><br />&nbsp;&nbsp;&nbsp;&nbsp;拔，今征西之守不能胜也。又是时兖州、洛阳、关中皆举兵击季龙。今此三处反<br /><br />&nbsp;&nbsp;&nbsp;&nbsp;为其用，方之于前，倍半之觉也。若石生不能敌其半，而征西欲当其倍，愚所疑<br /><br />&nbsp;&nbsp;&nbsp;&nbsp;也。苏峻之强，不及季龙，沔水之险，不及大江。大江不能御苏峻，而以沔水御<br /><br />&nbsp;&nbsp;&nbsp;&nbsp;季龙，又所疑也。昔祖士稚在谯，佃于城北，虑贼来攻，因以为资，故豫安军屯，<br /><br />&nbsp;&nbsp;&nbsp;&nbsp;以御其外。谷将熟，贼果至，丁夫战于外，老弱获于内，多持炬火，急则烧谷而<br /><br />&nbsp;&nbsp;&nbsp;&nbsp;走。如此数年，竟不得其利。是时贼唯据沔北，方之于今，四分之一耳。士稚不<br /><br />&nbsp;&nbsp;&nbsp;&nbsp;能捍其一，而征西欲御其四，又所疑也。或云：“贼若多来，则必无粮。”然致<br /><br />&nbsp;&nbsp;&nbsp;&nbsp;粮之难，莫过崤函。而季龙昔涉此险，深入敌国，平关中而后还。今至襄阳，路<br /><br />&nbsp;&nbsp;&nbsp;&nbsp;既无险，又行其国内，自相供给，方之于前，难易百倍。前已经至难，而谓今不<br /><br />&nbsp;&nbsp;&nbsp;&nbsp;能济其易，又所疑也。<br /><br />&nbsp;&nbsp;&nbsp;&nbsp;然此所论，但说征西既至之后耳，尚未论道路之虑也。自沔以西，水急岸高，<br /><br />&nbsp;&nbsp;&nbsp;&nbsp;鱼贯溯流，首尾百里。若贼无宋襄之义，及我未阵而击之，将如之何？今王士与<br /><br />&nbsp;&nbsp;&nbsp;&nbsp;贼，水陆异势，便习不同。寇若送死，虽开江延敌，以一当千，犹吞之有余，宜<br /><br />&nbsp;&nbsp;&nbsp;&nbsp;诱而致之，以保万全。弃江远进，以我所短击彼所长，惧非庙胜之算。<br /><br />&nbsp;&nbsp;&nbsp;&nbsp;朝议同之，故亮不果移镇。<br /><br />&nbsp;&nbsp;&nbsp;&nbsp;初，皇后每年拜陵，劳费甚多，谟建议曰：“古者皇后庙见而已，不拜陵也。”<br /><br />&nbsp;&nbsp;&nbsp;&nbsp;由是遂止。<br /><br />&nbsp;&nbsp;&nbsp;&nbsp;初，太尉郗鉴疾笃，出谟为太尉军司，加侍中。鉴卒，即拜谟为征北将军、<br /><br />&nbsp;&nbsp;&nbsp;&nbsp;都督徐兖青三州扬州之晋陵豫州之沛郡诸军事、领徐州刺史、假节。时左卫将军<br /><br />&nbsp;&nbsp;&nbsp;&nbsp;陈光上疏请伐胡，诏令攻寿阳，谟上疏曰：<br /><br />&nbsp;&nbsp;&nbsp;&nbsp;今寿阳城小而固。自帮阳至琅邪，城壁相望，其间远者裁百余里，一城见攻，<br /><br />&nbsp;&nbsp;&nbsp;&nbsp;众城必救。且王师在路五十余日，刘仕一军早已入淮，又遣数部北取坚壁，大军<br /><br />&nbsp;&nbsp;&nbsp;&nbsp;未至，声息久闻。而贼之邮驿，一日千里，河北之骑足以来赴，非惟邻城相救而<br /><br />&nbsp;&nbsp;&nbsp;&nbsp;已。夫以白起、韩信、项籍之勇，犹发梁焚舟，背水而阵。今欲停船水渚，引兵<br /><br />&nbsp;&nbsp;&nbsp;&nbsp;造城，前对坚敌，顾临归路，此兵法之所诫也。若进攻未拔，胡骑卒至，惧桓子<br /><br />&nbsp;&nbsp;&nbsp;&nbsp;不知所为，而舟中之指可掬。今征军五千，皆王都精锐之众，又光为左卫，远近<br /><br />&nbsp;&nbsp;&nbsp;&nbsp;闻之，名为殿中之军，宜令所向有征无战。而顿之坚城之下，胜之不武，不胜为<br /><br />&nbsp;&nbsp;&nbsp;&nbsp;笑。今以国之上驷击寇之下邑，得之则利薄而不足损敌，失之则害重而足以益寇，<br /><br />&nbsp;&nbsp;&nbsp;&nbsp;惧非策之长者。臣愚以为闻寇而致讨，贼退而振旅，于事无失。不胜管见，谨冒<br /><br />&nbsp;&nbsp;&nbsp;&nbsp;陈闻。<br /><br />&nbsp;&nbsp;&nbsp;&nbsp;季龙于青州造船数百，掠缘海诸县，所在杀戮，朝廷以为忧。谟遣龙骧将军<br /><br />&nbsp;&nbsp;&nbsp;&nbsp;徐玄等守中洲，并设募，若得贼大白船者，赏布千匹，小船百匹。是时谟所统七<br /><br />&nbsp;&nbsp;&nbsp;&nbsp;千余人，所戍东至土山，西至江乘，镇守八所，城垒凡十一处，烽火楼望三十余<br /><br />&nbsp;&nbsp;&nbsp;&nbsp;处，随宜防备，甚有算略。先是，郗鉴上部下有勋劳者凡一百八十人，帝并酬其<br /><br />&nbsp;&nbsp;&nbsp;&nbsp;功，未卒而鉴薨，断不复与。谟上疏以为先已许鉴，今不宜断。且鉴所上者皆积<br /><br />&nbsp;&nbsp;&nbsp;&nbsp;年勋效，百战之余，亦不可不报。诏听之。<br /><br />&nbsp;&nbsp;&nbsp;&nbsp;康帝即位，征拜左光禄大夫、开府仪同三司，领司徒。代殷浩为扬州刺史。<br /><br />&nbsp;&nbsp;&nbsp;&nbsp;又录尚书事，领司徒如故。初，谟冲让不辟僚佐，诏屡敦逼之，始取掾属。<br /><br />&nbsp;&nbsp;&nbsp;&nbsp;石季龙死，中国大乱。时朝野咸谓当太平复旧，谟独谓不然，语所亲曰：<br /><br />&nbsp;&nbsp;&nbsp;&nbsp;“胡灭，诚大庆也，然将贻王室之忧。”或曰：“何哉？”谟曰：“夫能顺天而<br /><br />&nbsp;&nbsp;&nbsp;&nbsp;奉时，济六合于草昧，若非上哲，必由英豪。度德量力，非时贤所及。必将经营<br /><br />&nbsp;&nbsp;&nbsp;&nbsp;分表，疲人以逞志。才不副意，略不称心，财单力竭，智勇俱屈，此韩庐、东郭<br /><br />&nbsp;&nbsp;&nbsp;&nbsp;所以双毙也。”<br /><br />&nbsp;&nbsp;&nbsp;&nbsp;迁侍中、司徒。上疏让曰：“伏自惟省，昔阶谬恩，蒙忝非据，尸素累积而<br /><br />&nbsp;&nbsp;&nbsp;&nbsp;光宠更崇，谤弥兴而荣进复加，上亏圣朝栋隆之举，下增微臣覆M之衅，惶<br /><br />&nbsp;&nbsp;&nbsp;&nbsp;惧战灼，寄颜无所。乞垂天鉴，回恩改谬，以允群望。”皇太后诏报不许。谟犹<br /><br />&nbsp;&nbsp;&nbsp;&nbsp;固让，谓所亲曰：“我若为司徒，将为后代所哂，义不敢拜也。”皇太后遣使喻<br /><br />&nbsp;&nbsp;&nbsp;&nbsp;意，自四年冬至五年末，诏书屡下，谟固守所执。六年，复上疏，以疾病乞骸骨，<br /><br />&nbsp;&nbsp;&nbsp;&nbsp;上左光禄大夫、领司徒印绶。章表十余上。穆帝临轩，遣侍中纪璩、黄门郎丁纂<br /><br />&nbsp;&nbsp;&nbsp;&nbsp;征谟。谟陈疾笃，使主簿谢攸对曰：“臣谟不幸有公族穆子之疾，天威不违颜咫<br /><br />&nbsp;&nbsp;&nbsp;&nbsp;尺，不敢奉诏，寝伏待罪。”自旦至申，使者十余反，而谟不至。时帝年八岁，<br /><br />&nbsp;&nbsp;&nbsp;&nbsp;甚倦，问左右曰：“所召人何以至今不来？临轩何时当竟？”君臣俱疲弊。皇太<br /><br />&nbsp;&nbsp;&nbsp;&nbsp;后诏：“必不来者，宜罢朝。”中军将军殷浩奏免吏部尚书江官。简文时<br /><br />&nbsp;&nbsp;&nbsp;&nbsp;为会稽王，命曹曰：“蔡公傲违上命，无人臣之礼。若人主卑屈于上，大义不行<br /><br />&nbsp;&nbsp;&nbsp;&nbsp;于下，亦不知复所以为政矣。”于是公卿奏曰：“司徒谟顷以常疾，久逋王命，<br /><br />&nbsp;&nbsp;&nbsp;&nbsp;皇帝临轩，百僚齐立，俯偻之恭，有望于谟，若志存止退，自宜致辞阙庭，安有<br /><br />&nbsp;&nbsp;&nbsp;&nbsp;人君卑劳终日而人臣曾无一酬之礼！悖慢傲上，罪同不臣。臣等参议，宜明国宪，<br /><br />&nbsp;&nbsp;&nbsp;&nbsp;请送廷尉，以正刑书。”谟惧，率子弟素服诣阙稽颡，躬到廷尉待罪。皇太后诏<br /><br />&nbsp;&nbsp;&nbsp;&nbsp;曰：“谟先帝师傅，服事累世。且归罪有司，内讼思愆。若遂致之于理，情所未<br /><br />&nbsp;&nbsp;&nbsp;&nbsp;忍。可依旧制免为庶人。”<br /><br />&nbsp;&nbsp;&nbsp;&nbsp;谟既被废，杜门不出，终日讲诵，教授子弟。数年，皇太后诏曰：“前司徒<br /><br />&nbsp;&nbsp;&nbsp;&nbsp;谟以道素著称，轨行成名，故历事先朝，致位台辅，以往年之失，用致黜责。自<br /><br />&nbsp;&nbsp;&nbsp;&nbsp;尔已来，阖门思愆，诚合大臣罪己之义。以谟为光禄大夫、开府仪同三司。”于<br /><br />&nbsp;&nbsp;&nbsp;&nbsp;是遣谒者仆射孟洪就加册命。谟上疏陈谢曰：“臣以顽薄，皆忝殊宠，尸素累纪，<br /><br />&nbsp;&nbsp;&nbsp;&nbsp;加违慢诏命，当肆市朝。幸蒙宽宥，不悟天施复加光饰，非臣陨越所能上报。臣<br /><br />&nbsp;&nbsp;&nbsp;&nbsp;寝疾未损，不任诣阙。不胜仰感圣恩，谨遣拜章。”遂以疾笃，不复朝见。诏赐<br /><br />&nbsp;&nbsp;&nbsp;&nbsp;几杖，门施行马。十二年，卒，时年七十六。R赠之礼，一依太尉陆玩故事。诏<br /><br />&nbsp;&nbsp;&nbsp;&nbsp;赠侍中、司空，谥曰文穆。<br /><br />&nbsp;&nbsp;&nbsp;&nbsp;谟博学，于礼仪宗庙制度多所议定。文笔论议，有集行于世。总应劭以来注<br /><br />&nbsp;&nbsp;&nbsp;&nbsp;班固《汉书》者，为之集解。谟初渡江，见彭蜞，大喜曰：“蟹有八足，加以二<br /><br />&nbsp;&nbsp;&nbsp;&nbsp;螯。”令烹之。既食，吐下委顿，方知非蟹。后诣谢尚而说之。尚曰：“卿读《<br /><br />&nbsp;&nbsp;&nbsp;&nbsp;尔雅》不熟，几为《劝学》死。”谟性方雅。丞相王导作女伎，施设床席。谟先<br /><br />&nbsp;&nbsp;&nbsp;&nbsp;在坐，不悦而去，导亦不止之。性尤笃慎，每事必为过防。故时人云：“蔡公过<br /><br />&nbsp;&nbsp;&nbsp;&nbsp;浮航，脱带腰舟。”长子邵，永嘉太守。少子系，有才学文义，位至抚军长史。<br /><br />&nbsp;&nbsp;&nbsp;&nbsp;诸葛恢，字道明，琅邪阳都人也。祖诞，魏司空，为文帝所诛。父靓，奔吴，<br /><br />&nbsp;&nbsp;&nbsp;&nbsp;为大司马。吴平，逃窜不出。武帝与靓有旧，靓姊又为琅邪王妃，帝知靓在姊间，<br /><br />&nbsp;&nbsp;&nbsp;&nbsp;因就见焉。靓逃于厕，帝又逼见之，谓曰：“不谓今日复得相见。”靓流涕曰：<br /><br />&nbsp;&nbsp;&nbsp;&nbsp;“不能漆身皮面，复睹圣颜！”诏以为侍中，固辞不拜，归于乡里，终身不向朝<br /><br />&nbsp;&nbsp;&nbsp;&nbsp;廷而坐。<br /><br />&nbsp;&nbsp;&nbsp;&nbsp;恢弱冠知名，试守即丘长，转临沂令，为政和平。值天下大乱，避地江左，<br /><br />&nbsp;&nbsp;&nbsp;&nbsp;名亚王导、庾亮。导尝谓曰：“明府当为黑头公。”及导拜司空，恢在从，导指<br /><br />&nbsp;&nbsp;&nbsp;&nbsp;冠谓曰：“君当复著此。”导尝与恢戏争族姓，曰：“人言王葛，不言葛王也。”<br /><br />&nbsp;&nbsp;&nbsp;&nbsp;恢曰：“不言马驴，而言驴马，岂驴胜马邪！”其见亲狎如此。于时颍川荀]字<br /><br />&nbsp;&nbsp;&nbsp;&nbsp;道明、陈留蔡谟字道明，与恢俱有名誉，号曰“中兴三明”，人为之语曰：“京<br /><br />&nbsp;&nbsp;&nbsp;&nbsp;都三明各有名，蔡氏儒雅荀葛清。”<br /><br />&nbsp;&nbsp;&nbsp;&nbsp;元帝为安东将军，以恢为主簿，再迁江宁令。讨周馥有功，封博陵亭侯，复<br /><br />&nbsp;&nbsp;&nbsp;&nbsp;为镇东参军。与卞撞⒁允庇迁从事中郎，兼统记室。时四方多务，笺疏殷积，<br /><br />&nbsp;&nbsp;&nbsp;&nbsp;恢斟酌酬答，咸称折中。于时王氏为将军，而恢兄弟及颜含并居显要，刘超以忠<br /><br />&nbsp;&nbsp;&nbsp;&nbsp;谨掌书命，时人以帝善任一国之才。愍帝即位，征用四方贤隽，召恢为尚书郎，<br /><br />&nbsp;&nbsp;&nbsp;&nbsp;元帝以经纬须才，上疏留之，承制调为会稽太守。临行，帝为置酒，谓曰：“今<br /><br />&nbsp;&nbsp;&nbsp;&nbsp;之会稽，昔之关中，足食足兵，在于良守。以君有莅任之方，是以相屈。四方分<br /><br />&nbsp;&nbsp;&nbsp;&nbsp;崩，当匡振圮运。政之所先，君为言之。”恢陈谢，因对曰：“今天下丧乱，风<br /><br />&nbsp;&nbsp;&nbsp;&nbsp;俗陵迟，宜尊五美，屏四恶，进忠实，退浮华。”帝深纳焉。太兴初，以政绩第<br /><br />&nbsp;&nbsp;&nbsp;&nbsp;一，诏曰：“自顷多难，官长数易，益有诸弊，虽圣人犹久于其道，然后化成，<br /><br />&nbsp;&nbsp;&nbsp;&nbsp;况其余乎！汉宣帝称‘与我共安天下者，其惟良二千石’，斯言信矣。是以黄霸<br /><br />&nbsp;&nbsp;&nbsp;&nbsp;等或十年，或二十年而不徙，所以能济其中兴之勋也。赏罚黜陟，所以明政道也。<br /><br />&nbsp;&nbsp;&nbsp;&nbsp;会稽内史诸葛恢莅官三年，政清人和，为诸郡首，宜进其位班，以劝风教。今增<br /><br />&nbsp;&nbsp;&nbsp;&nbsp;恢秩中二千石。”<br /><br />&nbsp;&nbsp;&nbsp;&nbsp;顷之，以母忧去官。服阕，拜中书令。王敦上恢为丹阳尹，以久疾免。明帝<br /><br />&nbsp;&nbsp;&nbsp;&nbsp;征敦，以恢为侍中，加奉车都尉。讨王含有功，进封建安伯，以先爵赐次子<br /><br />&nbsp;&nbsp;&nbsp;&nbsp;<虎>为关内侯。又拜恢后将军、会稽内史。征为侍中，迁左民尚书、武陵王师、<br /><br />&nbsp;&nbsp;&nbsp;&nbsp;吏部尚书。累迁尚书右仆射，加散骑常侍、银青光禄大夫、领选本州大中正、尚<br /><br />&nbsp;&nbsp;&nbsp;&nbsp;书令，常侍、吏部如故。成帝践阼，加侍中、金紫光禄大夫。卒，年六十二。赠<br /><br />&nbsp;&nbsp;&nbsp;&nbsp;左光禄大夫、仪同三司。R赠之礼，一依太尉兴平伯故事，谥曰敬。祠以太牢。<br /><br />&nbsp;&nbsp;&nbsp;&nbsp;子<虎甘>嗣，位至散骑常侍。<br /><br />&nbsp;&nbsp;&nbsp;&nbsp;恢兄颐，字道回，亦为元帝所器重，终于太常。<br /><br />&nbsp;&nbsp;&nbsp;&nbsp;殷浩，字深源，陈郡长平人也。父羡，字洪乔，为豫章太守，都下人士因其<br /><br />&nbsp;&nbsp;&nbsp;&nbsp;致书者百余函，行次石头，皆投之水中，曰：“沈者自沈，浮者自浮，殷洪乔不<br /><br />&nbsp;&nbsp;&nbsp;&nbsp;为致书邮。”其资性介立如此。终于光禄勋。<br /><br />&nbsp;&nbsp;&nbsp;&nbsp;浩识度清远，弱冠有美名，尤善玄言，与叔父融俱好《老》《易》。融与浩<br /><br />&nbsp;&nbsp;&nbsp;&nbsp;口谈则辞屈，著篇则融胜，浩由是为风流谈论者所宗。或问浩曰：“将莅官而梦<br /><br />&nbsp;&nbsp;&nbsp;&nbsp;棺，将得财而梦粪，何也？”浩曰：“官本臭腐，故将得官而梦尸，钱本粪土，<br /><br />&nbsp;&nbsp;&nbsp;&nbsp;故将得钱而梦秽。”时人以为名言。<br /><br />&nbsp;&nbsp;&nbsp;&nbsp;三府辟，皆不就。征西将军庾亮引为记室参军，累迁司徒左长史。安西庾翼<br /><br />&nbsp;&nbsp;&nbsp;&nbsp;复请为司马。除侍中、安西军司，并称疾不起。遂屏居墓所，几将十年，于时拟<br /><br />&nbsp;&nbsp;&nbsp;&nbsp;之管、葛。王蒙、谢尚犹伺其出处，以卜江左兴亡，因相与省之，知浩有确然之<br /><br />&nbsp;&nbsp;&nbsp;&nbsp;志。既反，相谓曰：“深源不起，当如苍生何！”庾翼贻浩书曰：“当今江东社<br /><br />&nbsp;&nbsp;&nbsp;&nbsp;稷安危，内委何、褚诸君，外托庾、桓数族，恐不得百年无忧，亦朝夕而弊。足<br /><br />&nbsp;&nbsp;&nbsp;&nbsp;下少标令名，十余年间，位经内外，而欲潜居利贞，斯理难全。且夫济一时之务，<br /><br />&nbsp;&nbsp;&nbsp;&nbsp;须一时之胜，何必德均古人，韵齐先达邪！王夷甫，先朝风流士也，然吾薄其立<br /><br />&nbsp;&nbsp;&nbsp;&nbsp;名非真，而始终莫取。若以道非虞夏，自当超然独往，而不能谋始，大合声誉，<br /><br />&nbsp;&nbsp;&nbsp;&nbsp;极致名位，正当抑扬名教，以静乱源。而乃高谈《庄》《老》，说空终日，虽云<br /><br />&nbsp;&nbsp;&nbsp;&nbsp;谈道，实长华竞。及其末年，人望犹存，思安惧乱，寄命推务。而甫自申述，徇<br /><br />&nbsp;&nbsp;&nbsp;&nbsp;小好名，既身囚胡虏，弃言非所。凡明德君子，遇会处际，宁可然乎？而世皆然<br /><br />&nbsp;&nbsp;&nbsp;&nbsp;之。益知名实之未定，弊风之未革也。”浩固辞不起。<br /><br />&nbsp;&nbsp;&nbsp;&nbsp;建元初，庾冰兄弟及何充等相继卒。简文帝时在藩，始综万几，卫将军褚裒<br /><br />&nbsp;&nbsp;&nbsp;&nbsp;荐浩，征为建武将军、扬州刺史。浩上疏陈让，并致笺于简文，具自申叙。简文<br /><br />&nbsp;&nbsp;&nbsp;&nbsp;答之曰：“属当厄运，危弊理尽。诚赖时有其才，不复远求版筑。足下沈识淹长，<br /><br />&nbsp;&nbsp;&nbsp;&nbsp;思综通练，起而明之，足以经济。若复深存挹退，苟遂本怀，吾恐天下之事于此<br /><br />&nbsp;&nbsp;&nbsp;&nbsp;去矣，今领不振，晋网不纲，愿蹈东海，复可得邪！由此言之，足下去就即是<br /><br />&nbsp;&nbsp;&nbsp;&nbsp;时之废兴，时之废兴则家国不异。足下弘思之，静算之，亦将有以深鉴可否。望<br /><br />&nbsp;&nbsp;&nbsp;&nbsp;必废本怀，率群情也。”浩频陈让，自三月至七月，乃受拜焉。<br /><br />&nbsp;&nbsp;&nbsp;&nbsp;时桓温既灭蜀，威势转振，朝廷惮之。简文以浩有盛名，朝野推伏，故引为<br /><br />&nbsp;&nbsp;&nbsp;&nbsp;心膂，以抗于温，于是与温颇相疑贰。会遭父忧，去职，时以蔡谟摄扬州，以俟<br /><br />&nbsp;&nbsp;&nbsp;&nbsp;浩，服阕，征为尚书仆射，不拜。复为建武将军、扬州刺史，遂参综朝权。颍川<br /><br />&nbsp;&nbsp;&nbsp;&nbsp;荀羡少有令闻，浩擢为义兴、吴郡，以为羽翼。王羲之密说浩、羡，令与桓温和<br /><br />&nbsp;&nbsp;&nbsp;&nbsp;同，不宜内构嫌隙，浩不从。<br /><br />&nbsp;&nbsp;&nbsp;&nbsp;及石季龙死，胡中大乱，朝过欲遂荡平关河，于是以浩为中军将军、假节、<br /><br />&nbsp;&nbsp;&nbsp;&nbsp;都督扬豫徐兖青五州军事。浩既受命，以中原为己任，上疏北征许洛。将发，坠<br /><br />&nbsp;&nbsp;&nbsp;&nbsp;马，时咸恶之。既而以淮南太守陈逵、兖州刺史蔡裔为前锋，安西将军谢尚、北<br /><br />&nbsp;&nbsp;&nbsp;&nbsp;中郎将荀羡为督统，开江西田千余顷，以为军储。师次寿阳，潜诱苻健大臣梁安、<br /><br />&nbsp;&nbsp;&nbsp;&nbsp;雷弱儿等，使杀健，许以关右之任。初，降人魏脱卒，其弟憬代领部曲。姚襄杀<br /><br />&nbsp;&nbsp;&nbsp;&nbsp;憬，以并其众，浩大恶之，使龙骧将军刘启守谯，迁襄于梁。既而魏氏子弟往来<br /><br />&nbsp;&nbsp;&nbsp;&nbsp;寿阳，襄益猜惧。俄而襄部曲有欲归浩者，襄杀之，浩于是谋诛襄。会苻健杀其<br /><br />&nbsp;&nbsp;&nbsp;&nbsp;大臣，健兄子眉自洛阳西奔，浩以为梁安事捷，意苻健已死，请进屯洛阳，修复<br /><br />&nbsp;&nbsp;&nbsp;&nbsp;园陵，使襄为前驱，冠军将军刘洽镇鹿台，建武将军刘遁据仓垣，又求解扬州，<br /><br />&nbsp;&nbsp;&nbsp;&nbsp;专镇洛阳，诏不许。浩既至许昌，会张遇反，谢尚又败绩，浩还寿阳。后复进军，<br /><br />&nbsp;&nbsp;&nbsp;&nbsp;次山桑，而襄反，浩惧，弃辎重退保谯城，器械军储皆为襄所掠，士卒多亡叛。<br /><br />&nbsp;&nbsp;&nbsp;&nbsp;浩遣刘启、王彬之击襄于山桑，并为襄所杀。<br /><br />&nbsp;&nbsp;&nbsp;&nbsp;桓温素忌浩，及闻其败，上疏罪浩曰：<br /><br />&nbsp;&nbsp;&nbsp;&nbsp;案中军将军浩过蒙朝恩，叨窃非据，宠灵超卓，再司京辇，不能恭慎所任，<br /><br />&nbsp;&nbsp;&nbsp;&nbsp;恪居职次，而侵官离局，高下在心。前司徒臣谟执义履素，位居台辅，师傅先帝，<br /><br />&nbsp;&nbsp;&nbsp;&nbsp;朝之元老，年登七十，以礼请退，虽临轩固辞，不顺恩旨，适足以明逊让之风，<br /><br />&nbsp;&nbsp;&nbsp;&nbsp;弘优贤之礼。而浩虚生狡说，疑误朝听，狱之有司，将致大辟。自羯胡夭亡，群<br /><br />&nbsp;&nbsp;&nbsp;&nbsp;凶殄灭，而百姓涂炭，企迟拯接。浩受专征之重，无雪耻之志，坐自封植，妄生<br /><br />&nbsp;&nbsp;&nbsp;&nbsp;风尘，遂使寇仇稽诛，奸逆并起，华夏鼎沸，黎元殄悴。浩惧罪将及，不容于朝，<br /><br />&nbsp;&nbsp;&nbsp;&nbsp;外声进讨，内求苟免。出次寿阳，顿甲弥年，倾天府之资，竭五州之力，收合无<br /><br />&nbsp;&nbsp;&nbsp;&nbsp;赖，以自强卫，爵命无章，猜害罔顾。故范丰之属反叛于芍陂，奇德、龙会作变<br /><br />&nbsp;&nbsp;&nbsp;&nbsp;于肘腋。羌帅姚襄率众归化，遣其母弟入质京邑，浩不能抚而用之，阴图杀害，<br /><br />&nbsp;&nbsp;&nbsp;&nbsp;再遣剌客，为襄所觉。襄遂惶惧，用致逆命。生长乱阶，自浩始也。复不能以时<br /><br />&nbsp;&nbsp;&nbsp;&nbsp;扫灭，纵放小竖，鼓行毒害，身狼狈于山桑，军破碎于梁国，舟车焚烧，辎重覆<br /><br />&nbsp;&nbsp;&nbsp;&nbsp;没。三军积实，反以资寇，精甲利器，更为贼用。神怒人怨，众之所弃，倾危之<br /><br />&nbsp;&nbsp;&nbsp;&nbsp;忧，将及社稷。臣所以忘寝屏营，启处无地。夫率正显义，所以致训，明罚敕法，<br /><br />&nbsp;&nbsp;&nbsp;&nbsp;所以齐众，伏愿陛下上追唐尧放命之刑下鉴《春秋》无君之典。若圣上含弘，末<br /><br />&nbsp;&nbsp;&nbsp;&nbsp;忍诛殛，且宜遐弃，摈之荒裔。虽未足以塞山海之责，粗可以宣诫于将来矣。<br /><br />&nbsp;&nbsp;&nbsp;&nbsp;竟坐废为庶人，徙于东阳之信安县。<br /><br />&nbsp;&nbsp;&nbsp;&nbsp;浩少与温齐名，而每心竞。温尝问浩：“君何如我？”浩曰：“我与君周旋<br /><br />&nbsp;&nbsp;&nbsp;&nbsp;久，宁作我也。”温既以雄豪自许，每轻浩，浩不之惮也。至是，温语人曰：<br /><br />&nbsp;&nbsp;&nbsp;&nbsp;“少时吾与浩共骑竹马，我弃去，浩辄取之，故当出我下也。”又谓郗超曰：“<br /><br />&nbsp;&nbsp;&nbsp;&nbsp;浩有德有言，向使作令仆，足以仪刑百揆，朝廷用违其才耳。”<br /><br />&nbsp;&nbsp;&nbsp;&nbsp;浩虽被黜放，口无怨言，夷神委命，谈咏不辍，虽家人不见其有流放之戚。<br /><br />&nbsp;&nbsp;&nbsp;&nbsp;但终日书空，作“咄咄怪事”四字而已。浩甥韩伯，浩素赏爱之，随至徙所，经<br /><br />&nbsp;&nbsp;&nbsp;&nbsp;岁还都，浩送至渚侧，咏曹颜远诗云：“富贵他人合，贫贱亲戚离。”因而泣下。<br /><br />&nbsp;&nbsp;&nbsp;&nbsp;后温将以浩为尚书令，遗书告之，浩欣然许焉。将答书，虑有谬误，开闭者数十，<br /><br />&nbsp;&nbsp;&nbsp;&nbsp;竟达空函，大忤温意，由是遂绝。永和十二年卒。<br /><br />&nbsp;&nbsp;&nbsp;&nbsp;子涓，亦有美名，咸安初，桓温废太宰、武陵王，诬涓及庾倩与谋反，<br /><br />&nbsp;&nbsp;&nbsp;&nbsp;害之。<br /><br />&nbsp;&nbsp;&nbsp;&nbsp;浩后将改葬，其故吏顾悦之上疏讼浩曰：<br /><br />&nbsp;&nbsp;&nbsp;&nbsp;伏见故中军将军、扬州刺史殷浩体德沈粹，识理淹长，风流雅胜，声盖当时，<br /><br />&nbsp;&nbsp;&nbsp;&nbsp;再临神州，万里肃清，勋绩茂著，圣朝钦嘉，遂授分陕推毂之任。戎旗既建，出<br /><br />&nbsp;&nbsp;&nbsp;&nbsp;镇寿阳，驱其豺狼，翦其荆棘，收罗向义，广开屯田，沐雨栉风，等勤台仆。仰<br /><br />&nbsp;&nbsp;&nbsp;&nbsp;凭皇威，群丑革面，进军河洛，修复园陵。不虞之变，中路猖蹶，遂令为山之功<br /><br />&nbsp;&nbsp;&nbsp;&nbsp;崩于垂成，忠款之志于是而废。既受削黜，自摈山海，杜门终身，与世两绝，可<br /><br />&nbsp;&nbsp;&nbsp;&nbsp;谓克己复礼，穷而无怨者也。寻浩所犯，盖负败之常科，非即情之永责。论其名<br /><br />&nbsp;&nbsp;&nbsp;&nbsp;德深诚则如彼，察其补过罪己则如此，岂可弃而不恤，使法有余冤！方今宅兆已<br /><br />&nbsp;&nbsp;&nbsp;&nbsp;成。埏隧已开，悬棺而窆，礼同庶人，存亡有非命之分，九泉无自诉之斯，仰感<br /><br />&nbsp;&nbsp;&nbsp;&nbsp;三良，昊天罔极。若使明诏爰发，旌我善人，崇复本官，远彰幽昧，斯则国家威<br /><br />&nbsp;&nbsp;&nbsp;&nbsp;恩有兼济之美，死而可作，无负心之恨。<br /><br />&nbsp;&nbsp;&nbsp;&nbsp;疏奏，诏追复浩本官。<br /><br />&nbsp;&nbsp;&nbsp;&nbsp;顾悦之，字君叔，少有义行。与简文同年，而发早白。帝问其故。对曰：<br /><br />&nbsp;&nbsp;&nbsp;&nbsp;“松柏之姿，经霜犹茂；蒲柳常质，望秋先零。”简文悦其对。始将抗表讼浩，<br /><br />&nbsp;&nbsp;&nbsp;&nbsp;浩亲故多谓非宜，悦之决意以闻，又与朝臣争论，故众无以夺焉。时人咸称之。<br /><br />&nbsp;&nbsp;&nbsp;&nbsp;为州别驾，历尚书右丞，卒。子凯之，别有传。<br /><br />&nbsp;&nbsp;&nbsp;&nbsp;蔡裔者，有勇气，声若雷震。尝有二偷入室，裔拊床一呼，而盗俱陨，故浩<br /><br />&nbsp;&nbsp;&nbsp;&nbsp;委以军锋焉。<br /><br />&nbsp;&nbsp;&nbsp;&nbsp;史臣曰：陆晔等并以时望国华，效彰历试，迭居端揆，参掌机衡。然皆率由<br /><br />&nbsp;&nbsp;&nbsp;&nbsp;旧章，得免祗悔。而充抗言孺子，虽屈压于权臣，翊奉储君，竟导扬于末命，频<br /><br />&nbsp;&nbsp;&nbsp;&nbsp;参大议，屡画嘉谋，可谓忠贞在斯而已。殷浩清徽雅量，众议攸归，高秩厚礼，<br /><br />&nbsp;&nbsp;&nbsp;&nbsp;不行而至，咸谓教义由其兴替，社稷俟以安危。及其入处国钧，未有嘉谋善政，<br /><br />&nbsp;&nbsp;&nbsp;&nbsp;出总戎律，唯闻蹙国丧师，是知风流异贞固之才，谈论非奇正之要。违方易任，<br /><br />&nbsp;&nbsp;&nbsp;&nbsp;以致播迁，悲失！蔡谟度德而处，弘斯止足，置以刑书，斯为过矣。<br /><br />&nbsp;&nbsp;&nbsp;&nbsp;赞曰：士光时望，士瑶允当。政既弟兄，任惟台相。祖言简率，遗风可尚。<br /><br />&nbsp;&nbsp;&nbsp;&nbsp;蔡葛知名，或雅或清。次道方概，谋远忠贞。中军鉴局，誉光雅俗。夷旷有余，<br /><br />&nbsp;&nbsp;&nbsp;&nbsp;经纶不足。舍长任短，功亏名辱。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1482);">加入书签</a><a
                        href="1480.html">上一页</a>&larr;<a href="index.html">返回列表</a>&rarr;<a
                            href="1485.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1480.html"; var next_page = "1485.html"; var index_page = "index.html"; var sortid = "9"; var article_id = "23"; var chapter_id = "1482"; var articlename = "晋书"; var chaptername = " 卷七十七 列传第四十七"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>