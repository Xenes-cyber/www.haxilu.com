<!DOCTYPE html>
<html>
<head>
<meta charset="gbk" />
<title>晋书- 卷五十八 列传第二十八-在线阅读-哈西文学网</title>
<meta name="keywords" content="房玄龄等，晋书， 卷五十八 列传第二十八全文， 卷五十八 列传第二十八在线阅读 哈西文学网" />
<meta name="description" content="哈西文学网提供房玄龄等的晋书  卷五十八 列传第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1450.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1450.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八 列传第二十八</h1>
            <div class="link xb">
                <a href="1449.html">上一页</a>&larr;<a href="index.html">返回列表</a>&rarr;<a
                    href="1451.html">下一页</a></div>			
            <div id="BookText">&nbsp;&nbsp;&nbsp;&nbsp;◎周处（子^^子勰^弟札札兄子筵）周访（子抚抚子楚楚子<br /><br />&nbsp;&nbsp;&nbsp;&nbsp;琼琼子抚弟光光子仲孙）<br /><br />&nbsp;&nbsp;&nbsp;&nbsp;周处，字子隐，义兴阳羡人也。父鲂，吴鄱阳太守。处少孤，未弱冠，膂力<br /><br />&nbsp;&nbsp;&nbsp;&nbsp;绝人，好驰骋田猎，不修细行，纵情肆欲，州曲患之。处自知为人所恶，乃慨然<br /><br />&nbsp;&nbsp;&nbsp;&nbsp;有改励之志，谓父老曰：“今时和岁丰，何苦而不乐耶？”父老叹曰：“三害未<br /><br />&nbsp;&nbsp;&nbsp;&nbsp;除，何乐之有！”处曰：“何谓也？”答曰：“南山白额猛兽，长桥下蛟，并子<br /><br />&nbsp;&nbsp;&nbsp;&nbsp;为三矣。”处曰：“若此为患，吾能除之。”父老曰：“子若除之，则一郡之大<br /><br />&nbsp;&nbsp;&nbsp;&nbsp;庆，非徒去害而已。”处乃入山射杀猛兽，因投水搏蛟，蛟或沈或浮，行数十里，<br /><br />&nbsp;&nbsp;&nbsp;&nbsp;而处与之俱，经三日三夜，人谓死，皆相庆贺。处果杀蛟而反，闻乡里相庆，始<br /><br />&nbsp;&nbsp;&nbsp;&nbsp;知人患己之甚，乃入吴寻二陆。时机不在，见云，具以情告，曰：“欲自修而年<br /><br />&nbsp;&nbsp;&nbsp;&nbsp;已蹉跎，恐将无及。”云曰：“古人贵朝闻夕改，君前途尚可，且患志之不立，<br /><br />&nbsp;&nbsp;&nbsp;&nbsp;何忧名之不彰！”处遂励志好学，有文思，志存义烈，言必忠信克己。期年，州<br /><br />&nbsp;&nbsp;&nbsp;&nbsp;府交辟。仕吴为东观左丞。孙皓末，为无难督。及吴平，王浑登建邺宫酾酒，既<br /><br />&nbsp;&nbsp;&nbsp;&nbsp;酣，谓吴人曰：“诸君亡国之余，得无戚乎？”处对曰：“汉末分崩，三国鼎立，<br /><br />&nbsp;&nbsp;&nbsp;&nbsp;魏灭于前，吴亡于后，亡国之戚，岂惟一人！”浑有惭色。<br /><br />&nbsp;&nbsp;&nbsp;&nbsp;入洛，稍迁新平太守。抚和戎狄，叛羌归附，雍土美之。转广汉太守。郡多<br /><br />&nbsp;&nbsp;&nbsp;&nbsp;滞讼，有经三十年而不决者，处详其枉直，一朝决遣。以母老罢归。寻除楚内史，<br /><br />&nbsp;&nbsp;&nbsp;&nbsp;未之官，征拜散骑常侍。处曰：“古人辞大不辞小。”乃先之楚。而郡既经丧乱，<br /><br />&nbsp;&nbsp;&nbsp;&nbsp;新旧杂居，风俗未一，处敦以教义，又检尸骸无主及白骨在野收葬之，然始就征，<br /><br />&nbsp;&nbsp;&nbsp;&nbsp;远近称叹。<br /><br />&nbsp;&nbsp;&nbsp;&nbsp;及居近侍，多所规讽。迁御史中丞，凡所纠劾，不避宠戚。梁王肜违法，处<br /><br />&nbsp;&nbsp;&nbsp;&nbsp;深文案之。及氐人齐万年反，朝臣恶处强直，皆曰：“处，吴之名将子也，忠烈<br /><br />&nbsp;&nbsp;&nbsp;&nbsp;果毅。”乃使隶夏侯骏西征。伏波将军孙秀知其将死，谓之曰：“卿有老母，可<br /><br />&nbsp;&nbsp;&nbsp;&nbsp;以此辞也。”处曰：“忠孝之道，安得两全！既辞亲事君，父母复安得而子乎？<br /><br />&nbsp;&nbsp;&nbsp;&nbsp;今日是我死所也。”万年闻之，曰：“周府君昔临新平，我知其为人，才兼文武，<br /><br />&nbsp;&nbsp;&nbsp;&nbsp;若专断而来，不可当也。如受制于人，此成擒耳。”既而梁王肜为征西大将军、<br /><br />&nbsp;&nbsp;&nbsp;&nbsp;都督关中诸军事。处知肜不平，必当陷己，自以人臣尽节，不宜辞惮，乃悲慨即<br /><br />&nbsp;&nbsp;&nbsp;&nbsp;路，志不生还。中书令陈准知肜将逞宿憾，乃言于朝曰：“骏及梁王皆是贵戚，<br /><br />&nbsp;&nbsp;&nbsp;&nbsp;非将率之才，进不求名，退不畏咎。周处吴人，忠勇果劲，有怨无援，将必丧身。<br /><br />&nbsp;&nbsp;&nbsp;&nbsp;宜诏孟观以精兵万人，为处前锋，必能殄寇。不然，肜当使处先驱，其败必也。”<br /><br />&nbsp;&nbsp;&nbsp;&nbsp;朝廷不从。时贼屯梁山，有众七万，而骏逼处以五千兵击之。处曰：“军无后继，<br /><br />&nbsp;&nbsp;&nbsp;&nbsp;必至覆败，虽在亡身，为国取耻。”肜复命处进讨，乃与振威将军卢播、雍州刺<br /><br />&nbsp;&nbsp;&nbsp;&nbsp;史解系攻万年于六陌。将战，处军人未食，肜促令速进，而绝其后继。处知必败，<br /><br />&nbsp;&nbsp;&nbsp;&nbsp;赋诗曰：“去去世事已，策马观西戎。藜藿甘粱黍，期之克令终。”言毕而战，<br /><br />&nbsp;&nbsp;&nbsp;&nbsp;自旦及暮，斩首万计。弦绝矢尽，播、系不救。左右劝退，处按剑曰：“此是吾<br /><br />&nbsp;&nbsp;&nbsp;&nbsp;效节授命之日，何退之为！且古者良将受命，凿凶门以出，盖有进无退也。今诸<br /><br />&nbsp;&nbsp;&nbsp;&nbsp;军负信，势必不振。我为大臣，以身徇国，不亦可乎！”遂力战而没。追赠平西<br /><br />&nbsp;&nbsp;&nbsp;&nbsp;将军，赐钱百万，葬地一顷，京城地五十亩为第，又赐王家近田五顷。诏曰：<br /><br />&nbsp;&nbsp;&nbsp;&nbsp;“处母年老，加以远人，朕每愍念，给其医药酒米，赐以终年。”<br /><br />&nbsp;&nbsp;&nbsp;&nbsp;处著《默语》三十篇及《风土记》，并撰集《吴书》。时潘岳奉诏作《关中<br /><br />&nbsp;&nbsp;&nbsp;&nbsp;诗》曰：“周徇师令，身膏齐斧。人之云亡，贞节克举。”又西戎校尉阎缵亦上<br /><br />&nbsp;&nbsp;&nbsp;&nbsp;诗云：“周全其节，令问不已。身虽云没，书名良史。”及元帝为晋王，将加处<br /><br />&nbsp;&nbsp;&nbsp;&nbsp;策谥，太常贺循议曰：“处履德清方，才量高出；历守四郡，安人立政；入司百<br /><br />&nbsp;&nbsp;&nbsp;&nbsp;僚，贞节不挠；在戎致身，见危授命：此皆忠贤之茂实，烈士之远节。案谥法执<br /><br />&nbsp;&nbsp;&nbsp;&nbsp;德不回曰孝。”遂以谥焉。有三子：^、靖、札。靖早卒，^、札并知名。<br /><br />&nbsp;&nbsp;&nbsp;&nbsp;^字宣佩。强毅沈断有父风，而文学不及。闭门洁己，不妄交游，士友咸望<br /><br />&nbsp;&nbsp;&nbsp;&nbsp;风敬惮焉，故名重一方。弱冠，州郡命，不就。刺史初到，召为别驾从事，虚己<br /><br />&nbsp;&nbsp;&nbsp;&nbsp;备礼，方始应命。累荐名宰府，举秀才，除议郎。<br /><br />&nbsp;&nbsp;&nbsp;&nbsp;太安初，妖贼张昌、丘沈等聚众于江夏，百姓从之如归。惠帝使监军华宏讨<br /><br />&nbsp;&nbsp;&nbsp;&nbsp;之，败于障山。昌等浸盛，杀平南将军羊伊，镇南大将军、新野王歆等，所在覆<br /><br />&nbsp;&nbsp;&nbsp;&nbsp;没。昌别率封云攻徐州，石冰攻扬州，刺史陈徽出奔，冰遂略有扬土。^密欲讨<br /><br />&nbsp;&nbsp;&nbsp;&nbsp;冰，潜结前南平内史王矩，共推吴兴太守顾秘都督扬州九郡军事，及江东人士同<br /><br />&nbsp;&nbsp;&nbsp;&nbsp;起义兵，斩冰所置吴兴太守区山及诸长史。冰遣其将羌毒领数万人距^，^临阵<br /><br />&nbsp;&nbsp;&nbsp;&nbsp;斩毒。时右将军陈敏自广陵率众助^，斩冰别率赵G于芜湖，因与^俱前攻<br /><br />&nbsp;&nbsp;&nbsp;&nbsp;冰于建康。冰北走投封云，云司马张统斩云、冰以降，徐、扬并平。^不言功赏，<br /><br />&nbsp;&nbsp;&nbsp;&nbsp;散众还家。<br /><br />&nbsp;&nbsp;&nbsp;&nbsp;陈敏反于扬州，以^为安丰太守，加四品将军。^称疾不行，密遣使告镇东<br /><br />&nbsp;&nbsp;&nbsp;&nbsp;将军刘准，令发兵临江，己为内应，翦发为信。准在寿春，遣督护衡彦率众而东。<br /><br />&nbsp;&nbsp;&nbsp;&nbsp;时敏弟昶为广武将军、历阳内史，以吴兴钱广为司马。^密讽广杀昶。^与顾荣、<br /><br />&nbsp;&nbsp;&nbsp;&nbsp;甘卓等以兵攻敏，敏众奔溃，单马北走，获之于江乘界，斩之于建康，夷三族。<br /><br />&nbsp;&nbsp;&nbsp;&nbsp;东海王越闻其名，召为参军。诏补尚书郎、散骑郎，并不行。元帝初镇江左，以<br /><br />&nbsp;&nbsp;&nbsp;&nbsp;^为仓曹属。<br /><br />&nbsp;&nbsp;&nbsp;&nbsp;初，吴兴人钱g亦起义兵讨陈敏，越命为建武将军，使率其属会于京都。<br /><br />&nbsp;&nbsp;&nbsp;&nbsp;g至广陵，闻刘聪逼洛阳，畏懦不敢进。帝促以军期，g乃谋反。时王敦迁<br /><br />&nbsp;&nbsp;&nbsp;&nbsp;尚书，当应征与g俱西。g阴欲杀敦，藉以举事，敦闻之，奔告帝。g遂<br /><br />&nbsp;&nbsp;&nbsp;&nbsp;杀度支校尉陈丰，焚烧邸阁，自号平西大将军、八州都督，劫孙皓子充，立为吴<br /><br />&nbsp;&nbsp;&nbsp;&nbsp;王，既而杀之。来寇^县。帝遣将军郭逸、郡尉宋典等讨之，并以兵少未敢前。<br /><br />&nbsp;&nbsp;&nbsp;&nbsp;^复率合乡里义众，与逸等俱进，讨g，斩之，传首于建康。<br /><br />&nbsp;&nbsp;&nbsp;&nbsp;^三定江南，开复王略，帝嘉其勋，以^行建威将军、吴兴太守，封乌程<br /><br />&nbsp;&nbsp;&nbsp;&nbsp;县侯。吴兴寇乱之后，百姓饥馑，盗贼公行，^甚有威惠，百姓敬爱之，期年之<br /><br />&nbsp;&nbsp;&nbsp;&nbsp;间，境内宁谧。帝以^频兴义兵，勋诚并茂，乃以阳羡及长城之西乡、丹阳之永<br /><br />&nbsp;&nbsp;&nbsp;&nbsp;世别为义兴郡，以彰其功焉。<br /><br />&nbsp;&nbsp;&nbsp;&nbsp;^宗族强盛，人情所归，帝疑惮之。于时中州人士佐佑王业，而^自以为不<br /><br />&nbsp;&nbsp;&nbsp;&nbsp;得调，内怀怨望，复为刁协轻之，耻恚愈甚。时镇东将军祭酒东莱王恢亦为周凯<br /><br />&nbsp;&nbsp;&nbsp;&nbsp;所侮，乃与^阴谋诛诸执政，推^及戴若思与诸南士共奉帝以经纬世事。先是，<br /><br />&nbsp;&nbsp;&nbsp;&nbsp;流人帅夏铁等寓于淮、泗，恢阴书与铁，令起兵，己当与^以三吴应之。建兴初，<br /><br />&nbsp;&nbsp;&nbsp;&nbsp;铁已聚众数百人，临淮太守蔡豹斩铁以闻。恢闻铁死，惧罪，奔于^，^杀之，<br /><br />&nbsp;&nbsp;&nbsp;&nbsp;埋于豕牢。帝闻而秘之，召^为镇东司马，未到，复改授建武将军、南郡太守。<br /><br />&nbsp;&nbsp;&nbsp;&nbsp;^既南行，至芜湖，又下令曰：“^奕世忠烈，义诚显著，孤所钦喜。今以为军<br /><br />&nbsp;&nbsp;&nbsp;&nbsp;谘祭酒，将军如故，进爵为公，禄秩僚属一同开国之例。”^忿于回易，又知<br /><br />&nbsp;&nbsp;&nbsp;&nbsp;其谋泄，遂忧愤发背而卒，时年五十六。将卒，谓之勰曰：“杀我者诸伧子，能<br /><br />&nbsp;&nbsp;&nbsp;&nbsp;复之，乃吾子也。”吴人谓中州人曰“伧”，故云耳。赠辅国将军，谥曰忠烈。<br /><br />&nbsp;&nbsp;&nbsp;&nbsp;子勰嗣。<br /><br />&nbsp;&nbsp;&nbsp;&nbsp;勰字彦和。常缄父言。时中国亡官失守之士避乱来者，多居显位，驾御吴人，<br /><br />&nbsp;&nbsp;&nbsp;&nbsp;吴人颇怨。勰因之欲起兵，潜结吴兴郡功曹徐馥。馥家有部曲，勰使馥矫称叔父<br /><br />&nbsp;&nbsp;&nbsp;&nbsp;札命以合众，豪侠乐乱者翕然附之，以讨王导、刁协为名。孙皓族人弼亦起兵于<br /><br />&nbsp;&nbsp;&nbsp;&nbsp;广德以应之。馥杀吴兴太守袁L，有众数千，将奉札为主。时札以疾归家，闻而<br /><br />&nbsp;&nbsp;&nbsp;&nbsp;大惊，乃告乱于义兴太守孔侃。勰知札不同，不敢发兵。馥党惧，攻馥，杀之。<br /><br />&nbsp;&nbsp;&nbsp;&nbsp;孙弼众亦溃，宣城太守陶猷灭之。元帝以周氏奕世豪望，吴人所宗，故不穷治，<br /><br />&nbsp;&nbsp;&nbsp;&nbsp;抚之如旧。勰为札所责，失志归家，淫侈纵恣，每谓人曰：“人生几时，但当快<br /><br />&nbsp;&nbsp;&nbsp;&nbsp;意耳。”终于临淮太守。<br /><br />&nbsp;&nbsp;&nbsp;&nbsp;勰弟彝，少知名，元帝辟为丞相掾，早亡。<br /><br />&nbsp;&nbsp;&nbsp;&nbsp;札字宣季。性矜险好利，外方内荏，少以豪右自处，州郡辟命皆不就。察孝<br /><br />&nbsp;&nbsp;&nbsp;&nbsp;廉，除郎中、大司马齐王撞尉。出补句容令，迁吴国上军将军。辟东海王越参<br /><br />&nbsp;&nbsp;&nbsp;&nbsp;军，不就。以讨钱g功，赐爵漳浦亭侯。元帝为丞相，表札为宁远将军、历阳<br /><br />&nbsp;&nbsp;&nbsp;&nbsp;内史，不之职，转从事中郎。徐馥平，以札为奋武将军、吴兴内史，录前后功，<br /><br />&nbsp;&nbsp;&nbsp;&nbsp;改封东迁县侯，进号征虏将军、临扬州江北军事、东中郎将，镇涂中，未之职，<br /><br />&nbsp;&nbsp;&nbsp;&nbsp;转右将军、都督石头水陆军事。札脚疾，不堪拜，固让经年，有司弹奏，不得已<br /><br />&nbsp;&nbsp;&nbsp;&nbsp;乃视职。加散骑常侍。<br /><br />&nbsp;&nbsp;&nbsp;&nbsp;王敦举兵攻石头，札开门应敦，故王师败绩。敦转札为光禄勋，寻补尚书。<br /><br />&nbsp;&nbsp;&nbsp;&nbsp;顷之，迁右将军、会稽内史。时札兄靖子懋晋陵太守、清流亭侯，懋弟筵征虏将<br /><br />&nbsp;&nbsp;&nbsp;&nbsp;军，吴兴内史，筵弟赞大将军从事中郎、武康县侯，赞弟缙太子文学、都乡侯，<br /><br />&nbsp;&nbsp;&nbsp;&nbsp;次兄子勰临淮太守、乌程公。札一门五侯，并居列位，吴士贵盛，莫与为比，王<br /><br />&nbsp;&nbsp;&nbsp;&nbsp;敦深忌之。后筵丧母，送者千数，敦益惮焉。及敦疾，钱风以周氏宗强，与沈充<br /><br />&nbsp;&nbsp;&nbsp;&nbsp;权势相侔，欲自托于充，谋灭周氏，使充得专威扬土，乃说敦曰：“夫有国者患<br /><br />&nbsp;&nbsp;&nbsp;&nbsp;于强逼，自古衅难恒必由之。今江东之豪莫强周、沈，公万世之后，二族必不静<br /><br />&nbsp;&nbsp;&nbsp;&nbsp;矣。周强而多俊才，宜先为之所，后嗣可安，国家可保耳。”敦纳之。时有道士<br /><br />&nbsp;&nbsp;&nbsp;&nbsp;李脱者，妖术惑众，自言八百岁，故号李八百。自中州至建邺，以鬼道疗病，又<br /><br />&nbsp;&nbsp;&nbsp;&nbsp;署人官位，时人多信事之。弟子李弘养徒山，云应谶当王。故敦使庐江太守李<br /><br />&nbsp;&nbsp;&nbsp;&nbsp;恒告札及其诸兄子与脱谋图不轨。时筵为敦谘议参军，即营中杀筵及脱、弘，又<br /><br />&nbsp;&nbsp;&nbsp;&nbsp;遣参军贺鸾就沈充尽掩杀札兄弟子，既而进军会稽，袭札。札先不知，卒闻兵至，<br /><br />&nbsp;&nbsp;&nbsp;&nbsp;率麾下数百人出距之，兵散见杀。札性贪财好色，惟以业产为务。兵至之日，库<br /><br />&nbsp;&nbsp;&nbsp;&nbsp;中有精杖，外白以配兵，札犹惜不与，以弊者给之，其鄙吝如此，故士卒莫为之<br /><br />&nbsp;&nbsp;&nbsp;&nbsp;用。<br /><br />&nbsp;&nbsp;&nbsp;&nbsp;及敦死，札、r故吏并诣阙讼周氏之冤，宜加赠谥。事下八坐，尚书卞壶议<br /><br />&nbsp;&nbsp;&nbsp;&nbsp;以“札石头之役开门延寇遂使贼敦恣乱，札之责也。追赠意所未安。懋、筵兄弟<br /><br />&nbsp;&nbsp;&nbsp;&nbsp;宜复本位。”司徒王导议以“札在石头，忠存社稷，义在亡身。至于往年之事，<br /><br />&nbsp;&nbsp;&nbsp;&nbsp;自臣等有识以上，与札情岂有异！此言实贯于圣鉴，论者见奸逆既彰，便欲征往<br /><br />&nbsp;&nbsp;&nbsp;&nbsp;年已有不臣之渐。即复使尔，要当时众所未悟。既悟其奸萌，札与臣等便以身许<br /><br />&nbsp;&nbsp;&nbsp;&nbsp;国，死而后已，札亦寻取枭夷。朝廷檄命既下，大事既定，便正以为逆党。邪正<br /><br />&nbsp;&nbsp;&nbsp;&nbsp;失所，进退无据，诚国体所宜深惜。臣谓宜与周、戴若思等同例。”尚书令希<br /><br />&nbsp;&nbsp;&nbsp;&nbsp;鉴议曰：“夫褒贬臧否，宜令体明例通。今周、戴以死节复位，周札以开门同例，<br /><br />&nbsp;&nbsp;&nbsp;&nbsp;事异赏均，意所疑惑。如司徒议，谓往年之事自有识以上皆与札不异，此为邪正<br /><br />&nbsp;&nbsp;&nbsp;&nbsp;坦然有在。昔宋文失礼，华乐荷不臣之罚；齐灵嬖孽，高厚有从昏之戮。以古况<br /><br />&nbsp;&nbsp;&nbsp;&nbsp;今，谯王、周、戴宜受若此之责，何加赠复位之有乎！今据已显复，则札宜贬责<br /><br />&nbsp;&nbsp;&nbsp;&nbsp;明矣。”导重议曰：“省令君议，必札之开门与谯王、周、戴异。今札开门，直<br /><br />&nbsp;&nbsp;&nbsp;&nbsp;出风言，竟实事邪？便以风言定褒贬，意莫若原情考征也。论者谓札知隗、协乱<br /><br />&nbsp;&nbsp;&nbsp;&nbsp;政，信敦匡救，苟匡救信，奸佞除，即所谓流四凶族以隆人主巍巍之功耳。如此，<br /><br />&nbsp;&nbsp;&nbsp;&nbsp;札所以忠于社稷也。后敦悖谬出所不图，札亦阖门不同，以此灭族，是其死于为<br /><br />&nbsp;&nbsp;&nbsp;&nbsp;义也。夫信敦当时之匡救，不图将来之大逆，恶隗、协之乱政，不失为臣之贞节<br /><br />&nbsp;&nbsp;&nbsp;&nbsp;者，于时朝士岂惟周、札邪！若尽谓不忠，惧有诬乎谯王、周、戴。各以死卫国，<br /><br />&nbsp;&nbsp;&nbsp;&nbsp;斯亦人臣之节也。但所见有同异，然期之于必忠，故宜申明耳。即如今君议，宋<br /><br />&nbsp;&nbsp;&nbsp;&nbsp;华、齐高其在隗、协矣。昔子纠之难，召忽死之，管仲不死。若以死为贤，则管<br /><br />&nbsp;&nbsp;&nbsp;&nbsp;仲当贬；若以不死为贤，则召忽死为失。先典何以两通之？明为忠之情同也。死<br /><br />&nbsp;&nbsp;&nbsp;&nbsp;虽是忠之一目，亦不必为忠皆当死也。汉祖遗约，非刘氏不王，非功臣不侯，违<br /><br />&nbsp;&nbsp;&nbsp;&nbsp;命天下共诛之。后吕后王诸吕，周勃从之，王陵廷争，可不谓忠乎？周勃诛吕尊<br /><br />&nbsp;&nbsp;&nbsp;&nbsp;文，安汉社稷，忠莫尚焉，则王陵又何足言，而前史两为美谈。固知死与不死，<br /><br />&nbsp;&nbsp;&nbsp;&nbsp;争与不争，苟原情尽意，不可定于一概也。且札阖棺定谥，违逆党顺，受戮凶邪，<br /><br />&nbsp;&nbsp;&nbsp;&nbsp;不负忠义明矣。”鉴又驳不同，而朝廷竟从导议，追赠札卫尉，遣使者祠以少牢。<br /><br />&nbsp;&nbsp;&nbsp;&nbsp;札长子澹，太宰府掾。次子稚，察孝廉，不行。<br /><br />&nbsp;&nbsp;&nbsp;&nbsp;筵卓荦有才干，拜征虏将军、吴兴太守，迁黄门侍郎。徐馥之役，筵族兄续<br /><br />&nbsp;&nbsp;&nbsp;&nbsp;亦聚众应之。元帝议欲讨之，王导以为“兵少则不足制寇，多遣则根本空虚。黄<br /><br />&nbsp;&nbsp;&nbsp;&nbsp;门侍郎周筵忠烈至到，为一郡所敬。意谓直遣筵，足能杀续”。于是诏以力士百<br /><br />&nbsp;&nbsp;&nbsp;&nbsp;人给筵，使轻骑还阳羡。筵即日取道，昼夜兼行。既至郡，将入，遇续于门，筵<br /><br />&nbsp;&nbsp;&nbsp;&nbsp;谓续曰：“宜与君共诣孔府君，有所论。”续不肯入，筵逼牵与俱。坐定，筵谓<br /><br />&nbsp;&nbsp;&nbsp;&nbsp;太守孔侃曰：“府君何以置贼在坐？”续衣里带小刀，便操刃逼筵，筵叱郡传教<br /><br />&nbsp;&nbsp;&nbsp;&nbsp;吴曾：“何不举手！”曾有胆力，便以刀环筑续，杀之。筵因欲诛勰，札拒不许，<br /><br />&nbsp;&nbsp;&nbsp;&nbsp;委罪于从兄邵，诛之。筵不归家省母，遂长驱而去，母狼狈追之。其忠公如此。<br /><br />&nbsp;&nbsp;&nbsp;&nbsp;迁太子右卫率。及王敦作难，加冠军将军、都督会稽、吴兴、义兴、晋陵、<br /><br />&nbsp;&nbsp;&nbsp;&nbsp;东阳军事，率水军三千人讨沈充，未发而王师败绩。筵闻札开城纳敦，愤咤慷慨<br /><br />&nbsp;&nbsp;&nbsp;&nbsp;形于辞色。寻遇害。敦平后，与札同被复官。<br /><br />&nbsp;&nbsp;&nbsp;&nbsp;初，筵于姑孰立屋五间，而六梁一时跃出堕地，衡独立柱头零节之上，甚危，<br /><br />&nbsp;&nbsp;&nbsp;&nbsp;虽以人功，不能然也。后竟覆族。<br /><br />&nbsp;&nbsp;&nbsp;&nbsp;筵弟缙，少无行检，尝在建康、乌衣道中逢孔氏婢，时与同僚二人共载，便<br /><br />&nbsp;&nbsp;&nbsp;&nbsp;令左右捉婢上车，其强暴若此。<br /><br />&nbsp;&nbsp;&nbsp;&nbsp;周访，字士达，本汝南安城人也。汉末避地江南，至访四世。吴平，因家庐<br /><br />&nbsp;&nbsp;&nbsp;&nbsp;江寻阳焉。祖纂，吴威远将军。父敏，左中郎将。访少沈毅，谦而能让，果于断<br /><br />&nbsp;&nbsp;&nbsp;&nbsp;割，周穷振乏，家无余财。为县功曹，时陶侃为散吏，访荐为主簿，相与结友，<br /><br />&nbsp;&nbsp;&nbsp;&nbsp;以女妻侃子瞻。访察孝廉，除郎中、上甲令，皆不之官。乡人盗访牛于冢间杀之，<br /><br />&nbsp;&nbsp;&nbsp;&nbsp;访得之，密埋其肉，不使人知。<br /><br />&nbsp;&nbsp;&nbsp;&nbsp;及元帝渡江，命参镇东军事。时有与访同姓名者，罪当死，吏误收访，访奋<br /><br />&nbsp;&nbsp;&nbsp;&nbsp;击收者，数十人皆散走，而自归于帝，帝不之罪。寻以为扬烈将军，领兵一千二<br /><br />&nbsp;&nbsp;&nbsp;&nbsp;百，屯寻阳鄂陵，与甘卓、赵诱讨华轶。所统厉武将军丁乾与轶所统武昌太守冯<br /><br />&nbsp;&nbsp;&nbsp;&nbsp;逸交通，访收斩之。逸来攻访，访率众击破之。逸遁保柴桑，访乘胜进讨。轶遣<br /><br />&nbsp;&nbsp;&nbsp;&nbsp;其党王约、傅札等万余人助逸，大战于湓口，约等又败。访与甘卓等会于彭泽，<br /><br />&nbsp;&nbsp;&nbsp;&nbsp;与轶水军将朱矩等战，又败之。轶将周广烧城以应访，轶众溃，访执轶，斩之，<br /><br />&nbsp;&nbsp;&nbsp;&nbsp;遂平江州。<br /><br />&nbsp;&nbsp;&nbsp;&nbsp;帝以访为振武将军、寻阳太守，加鼓吹、曲盖。复命访与诸军共征杜|。|<br /><br />&nbsp;&nbsp;&nbsp;&nbsp;作桔槔打官军船舰，访作长岐枨以距之，桔槔不得为害。而贼从青草湖密抄官军，<br /><br />&nbsp;&nbsp;&nbsp;&nbsp;又遣其将张彦陷豫章，焚烧城邑。王敦时镇湓口，遣督护缪蕤、李恒受访节度，<br /><br />&nbsp;&nbsp;&nbsp;&nbsp;共击彦。蕤于豫章、石头，与彦交战，彦军退走，访率怅下将李午等追彦，破之，<br /><br />&nbsp;&nbsp;&nbsp;&nbsp;临阵斩彦。时访为流矢所中，折前两齿，形色不变。及暮，访与贼隔水，贼众数<br /><br />&nbsp;&nbsp;&nbsp;&nbsp;倍，自知力不能敌，乃密遣人如樵采者而出，于是结阵鸣鼓而来，大呼曰：“左<br /><br />&nbsp;&nbsp;&nbsp;&nbsp;军至！”士卒皆称万岁。至夜，令军中多布火而食，贼谓官军益至，未晓而退。<br /><br />&nbsp;&nbsp;&nbsp;&nbsp;访谓诸将曰：“贼必引退，然终知我无救军，当还掩人，宜促渡水北。”既渡，<br /><br />&nbsp;&nbsp;&nbsp;&nbsp;断桥讫，而贼果至，隔水不得进，于是遂归湘州。访复以舟师造湘城，军达富口，<br /><br />&nbsp;&nbsp;&nbsp;&nbsp;而|遣杜弘出海昏。时湓口骚动，访步上柴桑，偷渡，与贼战，斩首数百。贼退<br /><br />&nbsp;&nbsp;&nbsp;&nbsp;保庐陵，访追击败之，贼婴城处自守。寻而军粮为贼所掠，退住巴丘。粮廪既至，<br /><br />&nbsp;&nbsp;&nbsp;&nbsp;复围弘于庐陵。弘大掷宝物于城外，军人竞拾之，弘因阵乱突围而出。访率军追<br /><br />&nbsp;&nbsp;&nbsp;&nbsp;之，获鞍马铠杖不可胜数。弘入南康，太守将率兵逆击，又破之，奔于临贺。帝<br /><br />&nbsp;&nbsp;&nbsp;&nbsp;又进访龙骧将军。王敦表为豫章太守。加征讨都督，赐爵寻阳县侯。<br /><br />&nbsp;&nbsp;&nbsp;&nbsp;时梁州刺史张光卒，愍帝以侍中第五猗为征南大将军，监荆、梁、益、宁四<br /><br />&nbsp;&nbsp;&nbsp;&nbsp;州，出自武关。贼率杜曾、挚瞻、胡混等并迎猗，奉之，聚兵数万，破陶侃于石<br /><br />&nbsp;&nbsp;&nbsp;&nbsp;城，攻平南将军荀崧于宛，不克，引兵向江陵。王敦以从弟蔽荆州刺史，令督<br /><br />&nbsp;&nbsp;&nbsp;&nbsp;护征虏将军赵诱、襄阳太守朱轨、陵江将军黄峻等讨曾，而大败于女观湖，诱、<br /><br />&nbsp;&nbsp;&nbsp;&nbsp;轨并遇害。曾遂逐保径造沔口，大为寇害，威震江、沔。元帝命访击之。访有<br /><br />&nbsp;&nbsp;&nbsp;&nbsp;众八千，进至沌阳。曾等锐气甚盛，访曰：“先人有夺人之心，军之善谋也。”<br /><br />&nbsp;&nbsp;&nbsp;&nbsp;使将军李恒督左甄，许朝督右甄，访自领中军，高张旗帜。曾果畏访，先攻左右<br /><br />&nbsp;&nbsp;&nbsp;&nbsp;甄。曾勇冠三军，访甚恶之，自于阵后射雉以安众心。令其众曰：“一甄败，鸣<br /><br />&nbsp;&nbsp;&nbsp;&nbsp;三鼓；两甄败，鸣六鼓。”赵胤领其父余兵属左甄，力战，败而复合。胤驰马告<br /><br />&nbsp;&nbsp;&nbsp;&nbsp;访，访怒，叱令更进。胤号哭还战，自旦至申，两甄皆败。访闻鼓音，选精锐八<br /><br />&nbsp;&nbsp;&nbsp;&nbsp;百人，自行酒饮之，敕不得妄动，闻鼓音乃进。贼未至三十步，访亲鸣鼓，将士<br /><br />&nbsp;&nbsp;&nbsp;&nbsp;皆腾跃奔赴，曾遂大溃，杀千余人。访夜追之，诸将请待明日，访曰：“曾骁勇<br /><br />&nbsp;&nbsp;&nbsp;&nbsp;能战，向之败也，彼劳我逸，是以克之。宜及其衰乘之，可灭。”鼓行而进，遂<br /><br />&nbsp;&nbsp;&nbsp;&nbsp;定汉、沔。曾等走固武当。访以功迁南中郎将、督梁州诸军、梁州刺史，屯襄阳。<br /><br />&nbsp;&nbsp;&nbsp;&nbsp;访谓其僚佐曰：“昔城濮之役，晋文以得臣不死而有忧色，今不斩曾，祸难未已。”<br /><br />&nbsp;&nbsp;&nbsp;&nbsp;于是出其不意，又击破之，曾遁走。访部将苏温收曾诣军，并获第五猗、胡混、<br /><br />&nbsp;&nbsp;&nbsp;&nbsp;挚瞻等，送于王敦。又白敦，说猗逼于曾，不宜杀。敦不从而斩之。进位安南将<br /><br />&nbsp;&nbsp;&nbsp;&nbsp;军、持节，都督、刺史如故。<br /><br />&nbsp;&nbsp;&nbsp;&nbsp;初，王敦惧杜曾之难，谓访曰：“擒曾，当相论为荆州刺史。”及是而敦不<br /><br />&nbsp;&nbsp;&nbsp;&nbsp;用。至王M去职，诏以访为荆州。敦以访名将，勋业隆重，有疑色。其从事中郎<br /><br />&nbsp;&nbsp;&nbsp;&nbsp;郭舒说敦曰：“鄙州虽遇寇难荒弊，实为用武之国，若以假人，将有尾大之患，<br /><br />&nbsp;&nbsp;&nbsp;&nbsp;公宜自领，访为梁州足矣。”敦从之，访大怒。敦手书譬释，并遗玉环玉碗以申<br /><br />&nbsp;&nbsp;&nbsp;&nbsp;厚意。访投碗于地曰：“吾岂贾竖，可以宝悦乎！”阴欲图之。即在襄阳，务农<br /><br />&nbsp;&nbsp;&nbsp;&nbsp;训卒，勤于采纳，守宰有缺辄补，然后言上。敦患之，而惮其强，不敢有异。访<br /><br />&nbsp;&nbsp;&nbsp;&nbsp;威风既著，远近悦服，智勇过人，为中兴名将。性谦虚，未尝论功伐。或问访曰：<br /><br />&nbsp;&nbsp;&nbsp;&nbsp;“人有小善，鲜不自称。卿功勋如此，初无一言何也？”访曰：“朝廷威灵，将<br /><br />&nbsp;&nbsp;&nbsp;&nbsp;士用命，访何功之有！”士以此重之。访练兵简卒，欲宣力中原，与李矩、郭默<br /><br />&nbsp;&nbsp;&nbsp;&nbsp;相结，慨然有平河、洛之志。善于抚纳，士众皆为致死。闻敦有不臣之心，访恒<br /><br />&nbsp;&nbsp;&nbsp;&nbsp;切齿。敦虽怀逆谋，故终访之世未敢为非。<br /><br />&nbsp;&nbsp;&nbsp;&nbsp;初，访少时遇善相者庐江陈训，谓访与陶侃曰：“二君皆位至方岳，功名略<br /><br />&nbsp;&nbsp;&nbsp;&nbsp;同，但陶得上寿，周当下寿，优劣更由年耳。”访小侃一岁，太兴三年卒，时年<br /><br />&nbsp;&nbsp;&nbsp;&nbsp;六十一。帝哭之甚恸，诏赠征西将军，谥曰壮，立碑于本郡。二子：抚、光。<br /><br />&nbsp;&nbsp;&nbsp;&nbsp;抚字道和。强毅有父风，而将御不及。元帝辟为丞相掾，父丧去官。服阕，<br /><br />&nbsp;&nbsp;&nbsp;&nbsp;袭爵，除鹰扬将军、武昌太守。王敦命为从事中郎，与邓岳俱为敦爪牙。甘卓遇<br /><br />&nbsp;&nbsp;&nbsp;&nbsp;害。敦以抚为沔北诸军事、南中郎将，镇沔中。及敦作逆，抚领二千人从之。敦<br /><br />&nbsp;&nbsp;&nbsp;&nbsp;败，抚与岳俱亡走。抚弟光将资遗其兄，而阴欲取岳。抚怒曰：“我与伯山同亡，<br /><br />&nbsp;&nbsp;&nbsp;&nbsp;何不先斩我！”会岳至，抚出门遥谓之曰：“何不速去！今骨肉尚欲相危，况他<br /><br />&nbsp;&nbsp;&nbsp;&nbsp;人乎！”岳回船而走，抚遂共入西阳蛮中，蛮酋向蚕纳之。初，岳为西阳，欲伐<br /><br />&nbsp;&nbsp;&nbsp;&nbsp;诸蛮，及是诸蛮皆怨，将杀之。蚕不听，曰：“邓府君穷来归我，我何忍杀之！”<br /><br />&nbsp;&nbsp;&nbsp;&nbsp;由是俱得免。明年，诏原敦党，岳、抚诣阙请罪，有诏禁锢之。<br /><br />&nbsp;&nbsp;&nbsp;&nbsp;咸和初，司徒王导以抚为从事中郎，出为宁远将军、江夏相。苏峻作逆，率<br /><br />&nbsp;&nbsp;&nbsp;&nbsp;所领从温峤讨之。峻平，迁监沔北军事、南中郎将，镇襄阳。石勒将郭敬率骑攻<br /><br />&nbsp;&nbsp;&nbsp;&nbsp;抚，抚不能守，率所领奔于武昌，坐免官。寻迁振威将军、豫章太守，后代丘<br /><br />&nbsp;&nbsp;&nbsp;&nbsp;奥监巴东诸军事、益州刺史、假节，将军如故。寻进征虏将军，加督宁州诸军事。<br /><br />&nbsp;&nbsp;&nbsp;&nbsp;永和初，桓温征蜀，进抚督梁州之汉中巴西梓潼阴平四郡军事，镇彭模。抚击破<br /><br />&nbsp;&nbsp;&nbsp;&nbsp;蜀余寇隗文、邓定等，斩伪尚书仆射王誓、平南将军王润，以功迁平西将军。隗<br /><br />&nbsp;&nbsp;&nbsp;&nbsp;文、邓定等复反，立范贤子贲为帝。初，贤为李雄国师，以左道惑百姓，人多事<br /><br />&nbsp;&nbsp;&nbsp;&nbsp;之，贲遂有众一万。抚与龙骧将军朱焘击破斩之，以功进爵建城县公。征西督护<br /><br />&nbsp;&nbsp;&nbsp;&nbsp;萧敬文作乱，杀征虏将军杨谨，据涪城，自号益州牧。恒温使督护邓遐助抚讨之，<br /><br />&nbsp;&nbsp;&nbsp;&nbsp;不能拔，引退。温又令梁州刺史司马勋等会抚伐之。敬文固守，自二月至于八月，<br /><br />&nbsp;&nbsp;&nbsp;&nbsp;乃出降，抚斩之，传首京师。升平中，进镇西将军。在州三十余年，兴宁三年卒，<br /><br />&nbsp;&nbsp;&nbsp;&nbsp;赠征西将军，谥曰襄。子楚嗣。<br /><br />&nbsp;&nbsp;&nbsp;&nbsp;楚字元孙。起家参征西军事，从父入蜀，拜鹰扬将军、犍为太守。父卒，以<br /><br />&nbsp;&nbsp;&nbsp;&nbsp;楚监梁、益二州、假节，袭爵建城公。世在梁、益，甚得物情。时梁州刺史司马<br /><br />&nbsp;&nbsp;&nbsp;&nbsp;勋作逆，楚与朱序讨平之，进冠军将军。太和中，蜀盗李金银、广汉妖贼李弘并<br /><br />&nbsp;&nbsp;&nbsp;&nbsp;聚众为寇，伪称李势子，当以圣道王，年号凤皇。又陇西人李高诈称李雄子，破<br /><br />&nbsp;&nbsp;&nbsp;&nbsp;涪城。梁州刺史杨亮失守，楚遣其子诗平之。是岁，楚卒，谥曰定。子琼嗣。<br /><br />&nbsp;&nbsp;&nbsp;&nbsp;琼劲烈有将略，历数郡，代杨亮为梁州刺史、建武将军，领西戎校尉。初，<br /><br />&nbsp;&nbsp;&nbsp;&nbsp;氏人窦冲求降，朝廷以为东羌校尉。后冲反，欲入汉中，安定人皇甫钊、京兆人<br /><br />&nbsp;&nbsp;&nbsp;&nbsp;周勋等谋纳冲，琼密知之，收钊、勋等斩之。寻卒。子嗣。<br /><br />&nbsp;&nbsp;&nbsp;&nbsp;字孟威。少有节操。州召为祭酒，后历位至西夷校尉，领梓潼太守。宁康<br /><br />&nbsp;&nbsp;&nbsp;&nbsp;初，苻坚将扬安寇梓潼，固守涪城，遣步骑数千，送母妻从汉水将抵江陵，为<br /><br />&nbsp;&nbsp;&nbsp;&nbsp;坚将朱肜邀而获之，遂降于安。坚欲以为尚书郎，曰：“蒙国厚恩，以至今<br /><br />&nbsp;&nbsp;&nbsp;&nbsp;日。但老母见获，失节于此。母子获全，秦之惠也。虽公侯之贵，不以为荣，况<br /><br />&nbsp;&nbsp;&nbsp;&nbsp;郎任乎！”坚乃止。自是每入见坚，辄箕锯而坐，呼之为氐贼。坚不悦。属元会，<br /><br />&nbsp;&nbsp;&nbsp;&nbsp;威仪甚整，坚因谓曰：“晋家元会何如此？”攘袂厉声曰：“戎狄集聚，譬<br /><br />&nbsp;&nbsp;&nbsp;&nbsp;犹犬羊相群，何敢比天子！”及吕光征西域，坚出饯之，戎士二十万，旌旗数百<br /><br />&nbsp;&nbsp;&nbsp;&nbsp;里，又问曰：“朕众力何如？”曰：“戎狄已来，未之有也。”坚党以不<br /><br />&nbsp;&nbsp;&nbsp;&nbsp;逊，屡请除之。坚待之弥厚。乃密书与桓冲，说贼奸计。太元三年，潜至汉<br /><br />&nbsp;&nbsp;&nbsp;&nbsp;中，坚追得之。后又与坚兄子苞谋袭坚，事泄，坚引问其状，曰：“昔渐离、<br /><br />&nbsp;&nbsp;&nbsp;&nbsp;豫让，燕、智之微臣，犹漆身吞炭，不忘忠节。况世荷晋恩，岂敢忘也。生为<br /><br />&nbsp;&nbsp;&nbsp;&nbsp;晋臣，死为晋鬼，复何问乎！”坚曰：“今杀之，适成其名矣。”遂挞之，徙于<br /><br />&nbsp;&nbsp;&nbsp;&nbsp;太原。后坚复陷顺阳、魏兴，获二守，皆执节不挠，坚叹曰：“周孟威不屈于前，<br /><br />&nbsp;&nbsp;&nbsp;&nbsp;丁彦远洁己于后，吉祖冲不食而死，皆忠臣也。”<br /><br />&nbsp;&nbsp;&nbsp;&nbsp;竟以病卒于太原。其子兴迎致其丧，冠军将军谢玄亲临哭之，因上疏曰：<br /><br />&nbsp;&nbsp;&nbsp;&nbsp;“臣闻旌善表功，崇义明节，所以振扬声教，垂美来叶。故西夷校尉、梓潼太守<br /><br />&nbsp;&nbsp;&nbsp;&nbsp;周，执心忠烈，厉节寇庭，遂婴祸荒裔，痛K泉壤。臣每悲其志，以为苏武之<br /><br />&nbsp;&nbsp;&nbsp;&nbsp;贤，不复过也。前宣告并州，访求丧，并索其家。负荷数千，始得来至。即以<br /><br />&nbsp;&nbsp;&nbsp;&nbsp;资送，还其旧陇。伏愿圣朝追其志心，表其殊节，使负霜之志不坠于地，则荣慰<br /><br />&nbsp;&nbsp;&nbsp;&nbsp;存亡，惠被幽显矣。”孝武帝诏曰：“厉志贞亮，无愧古烈。未及拔身，奄陨<br /><br />&nbsp;&nbsp;&nbsp;&nbsp;厥命。甄表义节，国之典也。赠龙骧将军、益州刺史，赙钱二十万，布百匹。”<br /><br />&nbsp;&nbsp;&nbsp;&nbsp;又赡赐其家。<br /><br />&nbsp;&nbsp;&nbsp;&nbsp;光少有父风，年十一，见王敦，敦谓曰：“贵郡未有将，谁可用者？”光曰：<br /><br />&nbsp;&nbsp;&nbsp;&nbsp;“明公不耻下问，窃谓无复见胜。”敦笑以为宁远将军、寻阳太守。及敦举兵，<br /><br />&nbsp;&nbsp;&nbsp;&nbsp;光率千余人赴之。既至，敦已死，光未之知，求见敦。王应秘不言，以疾告。光<br /><br />&nbsp;&nbsp;&nbsp;&nbsp;退曰：“今我远来而不得见王公，公其死乎？”遽见其兄抚曰：“王公已死，兄<br /><br />&nbsp;&nbsp;&nbsp;&nbsp;何为与钱凤作贼？”众并愕然。其夕，众散，钱凤走出，至阖庐洲，光捕凤，诣<br /><br />&nbsp;&nbsp;&nbsp;&nbsp;阙赎罪，故得不废。苏峻作逆，随温峤力战有功。峻平，赐爵曲江男，卒官。<br /><br />&nbsp;&nbsp;&nbsp;&nbsp;子仲孙，兴宁初督宁州军事、振武将军、宁州刺史。在州贪暴，人不堪命。<br /><br />&nbsp;&nbsp;&nbsp;&nbsp;桓温以梁、益多寇，周氏世有威称，复除仲孙监益、豫、梁州之三郡。宁康初，<br /><br />&nbsp;&nbsp;&nbsp;&nbsp;杨安寇蜀，仲孙失守，免官。后征为光禄勋，卒。<br /><br />&nbsp;&nbsp;&nbsp;&nbsp;初，陶侃微时，丁艰，将葬，家中忽失牛而不知所在。遇一老父，谓曰：<br /><br />&nbsp;&nbsp;&nbsp;&nbsp;“前岗见一牛眠山污中，其地若葬，位极人臣矣。”又指一山云：“此亦其次，<br /><br />&nbsp;&nbsp;&nbsp;&nbsp;当世出二千石。”言讫不见。侃寻牛得之，因葬其处，以所指别山与访。访父死，<br /><br />&nbsp;&nbsp;&nbsp;&nbsp;葬焉，果为刺史，著称宁、益，自访以下，三世为益州四十一年，如其所言云。<br /><br />&nbsp;&nbsp;&nbsp;&nbsp;史臣曰：夫仁义岂有常，蹈之即君子，背之即小人。周子隐以弛之材，<br /><br />&nbsp;&nbsp;&nbsp;&nbsp;负不羁之行，比凶蛟猛兽，纵毒乡闾，终能克己厉精，朝闻夕改，轻生重义，徇<br /><br />&nbsp;&nbsp;&nbsp;&nbsp;国亡躯，可谓志节之士也。宣佩奋兹忠勇，屡殄妖氛，威略冠于本朝，庸绩书于<br /><br />&nbsp;&nbsp;&nbsp;&nbsp;王府。既而结憾朝宰，潜构异图，忿不思难，斯为隘矣。终于愤恚，岂不惜哉！<br /><br />&nbsp;&nbsp;&nbsp;&nbsp;札、筵等负俊逸之材，以雄豪自许，始见疑于朝廷，终获戾于权右，强弗如弱，<br /><br />&nbsp;&nbsp;&nbsp;&nbsp;信有征矣。而札受委I城，乃开门揖盗，去顺效逆，彼实有之。后虽假手凶徒，<br /><br />&nbsp;&nbsp;&nbsp;&nbsp;可谓罪人斯得。朝廷议加荣赠，不其c乎！有晋之刑政陵夷，用此道也。周访器<br /><br />&nbsp;&nbsp;&nbsp;&nbsp;兼文武，任在折冲，戡定湘、罗，克清江、汉，谋孙翼子，杖节拥旄，西蜀仰其<br /><br />&nbsp;&nbsp;&nbsp;&nbsp;威风，中兴推为名将，功成名立，不亦美乎！孟威陷迹虏廷，抗辞伪主，虽图史<br /><br />&nbsp;&nbsp;&nbsp;&nbsp;所载，何以加焉！<br /><br />&nbsp;&nbsp;&nbsp;&nbsp;赞曰：平西果劲，始邪末正。勇足除残，忠能致命。宣佩懋功，三定江东。<br /><br />&nbsp;&nbsp;&nbsp;&nbsp;札虽启敌，筵实怀忠。寻阳纬武，拥旄持斧。曰子曰孙，重规叠矩。孟威抗烈，<br /><br />&nbsp;&nbsp;&nbsp;&nbsp;心存旧主。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1450);">加入书签</a><a
                        href="1449.html">上一页</a>&larr;<a href="index.html">返回列表</a>&rarr;<a
                            href="1451.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1449.html"; var next_page = "1451.html"; var index_page = "index.html"; var sortid = "9"; var article_id = "23"; var chapter_id = "1450"; var articlename = "晋书"; var chaptername = " 卷五十八 列传第二十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>