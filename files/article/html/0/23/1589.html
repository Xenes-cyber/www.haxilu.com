<!DOCTYPE html>
<html>
<head>
<meta charset="gbk" />
<title>晋书- 卷一百二十三 载记第二十三-在线阅读-哈西文学网</title>
<meta name="keywords" content="房玄龄等，晋书， 卷一百二十三 载记第二十三全文， 卷一百二十三 载记第二十三在线阅读 哈西文学网" />
<meta name="description" content="哈西文学网提供房玄龄等的晋书  卷一百二十三 载记第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1589.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1589.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十三 载记第二十三</h1>
            <div class="link xb">
                <a href="1587.html">上一页</a>&larr;<a href="index.html">返回列表</a>&rarr;<a
                    href="1590.html">下一页</a></div>			
            <div id="BookText">&nbsp;&nbsp;&nbsp;&nbsp;◎慕容垂<br /><br />&nbsp;&nbsp;&nbsp;&nbsp;慕容垂，字道明，之第五子也。少岐嶷有器度，身长七尺七寸，手垂过膝。<br /><br />&nbsp;&nbsp;&nbsp;&nbsp;甚宠之，常目而谓诸弟曰：“此儿阔达好奇，终能破人家，或能成人家。”故<br /><br />&nbsp;&nbsp;&nbsp;&nbsp;名霸，字道业，恩遇逾于世子俊，故俊不能平之。以灭宇文之功，封都乡侯。石<br /><br />&nbsp;&nbsp;&nbsp;&nbsp;季龙来伐，既还，犹有兼并之志，遣将邓恒率众数万屯于乐安，营攻取之备。垂<br /><br />&nbsp;&nbsp;&nbsp;&nbsp;戍徒河，与恒相持，恒惮而不敢侵。垂少好畋游，因猎坠马折齿，慕容俊c即王<br /><br />&nbsp;&nbsp;&nbsp;&nbsp;位，改名，外以慕S为名，内实恶而改之。寻以谶记之文，乃去“”，以<br /><br />&nbsp;&nbsp;&nbsp;&nbsp;“垂”为名焉，<br /><br />&nbsp;&nbsp;&nbsp;&nbsp;石季龙之死也，赵魏乱，垂谓俊曰：“时来易失，赴机在速，兼弱攻昧，今<br /><br />&nbsp;&nbsp;&nbsp;&nbsp;其时矣。”俊以新遭大丧，不许。慕舆根言于俊曰：“王子之言，千载一时，不<br /><br />&nbsp;&nbsp;&nbsp;&nbsp;可失也。”俊乃从之，以垂为前锋都督。俊既克幽州，将坑降卒，垂谏曰：“吊<br /><br />&nbsp;&nbsp;&nbsp;&nbsp;伐之义，先代常典。今方平中原，宜绥怀以德，坑戮之刑不可为王师之先声。”<br /><br />&nbsp;&nbsp;&nbsp;&nbsp;俊从之。及俊c称尊号，封垂吴王，徙镇信都，以侍中、右禁将军录留台事，大<br /><br />&nbsp;&nbsp;&nbsp;&nbsp;收东北之利。又为征南将军、荆、兖二州牧，有声于梁、楚之南。再为司隶，伪<br /><br />&nbsp;&nbsp;&nbsp;&nbsp;王公已下莫不累迹。时莫容ニ梦蔽唬慕容恪为太宰。恪甚重垂，常谓ピ唬<br /><br />&nbsp;&nbsp;&nbsp;&nbsp;“吴王将相之才十倍于臣，先帝以长幼之次，以臣先之，臣死之后，愿陛下委政<br /><br />&nbsp;&nbsp;&nbsp;&nbsp;吴王，可谓亲贤兼举。”及败桓温于枋头，威名大振。慕容评深忌恶之，乃谋诛<br /><br />&nbsp;&nbsp;&nbsp;&nbsp;垂。垂惧祸及己，与世子全奔于苻坚。<br /><br />&nbsp;&nbsp;&nbsp;&nbsp;自恪卒后，坚密有图ブ谋，惮垂威名而未发。及闻其至，坚大悦，郊迎执<br /><br />&nbsp;&nbsp;&nbsp;&nbsp;手，礼之甚重。坚相王猛恶垂雄略，劝坚杀之。坚不从，以为冠军将军，封宾都<br /><br />&nbsp;&nbsp;&nbsp;&nbsp;侯，食华阴之五百户。王猛伐洛，引全为参军。猛乃令人诡传垂语于全曰：“吾<br /><br />&nbsp;&nbsp;&nbsp;&nbsp;已东还，汝可为计也。”全信之，乃奔ァＣ捅砣叛状，垂惧而东奔，及蓝田，<br /><br />&nbsp;&nbsp;&nbsp;&nbsp;为追骑所获。坚引见东堂，慰勉之曰：“卿家国失和，委身投朕。贤子志不忘本，<br /><br />&nbsp;&nbsp;&nbsp;&nbsp;犹怀首丘。《书》不云乎：“父父子子，无相及也。”卿何为过惧而狼狈若斯也！”<br /><br />&nbsp;&nbsp;&nbsp;&nbsp;于是复垂爵位，恩待如初。<br /><br />&nbsp;&nbsp;&nbsp;&nbsp;及坚擒ィ垂随坚入邺，收集诸子，对之悲恸，见其故吏，有不悦之色。前<br /><br />&nbsp;&nbsp;&nbsp;&nbsp;郎中令高弼私于垂曰：“大王以命世之姿，遭无妄之运，栖伏，艰亦至矣。<br /><br />&nbsp;&nbsp;&nbsp;&nbsp;天启嘉会，灵命暂迁，此乃鸿渐之始，龙变之初，深愿仁慈有以慰之。且夫高世<br /><br />&nbsp;&nbsp;&nbsp;&nbsp;之略必怀遗俗之规，方当网漏吞舟，以弘苞养之义；收纳旧臣之胄，以成为山之<br /><br />&nbsp;&nbsp;&nbsp;&nbsp;功，奈何以一怒捐之？窃为大王不取。”垂深纳之。垂在坚朝，历位京兆尹，进<br /><br />&nbsp;&nbsp;&nbsp;&nbsp;封泉州侯，所在征伐，皆在大功。<br /><br />&nbsp;&nbsp;&nbsp;&nbsp;坚之败于淮南也，垂军独全，坚以千余骑奔垂。垂世子宝言于垂曰：“家国<br /><br />&nbsp;&nbsp;&nbsp;&nbsp;倾丧，皇纲废驰，至尊明命著之图，当隆中兴之业，建少康之功。但时来之运<br /><br />&nbsp;&nbsp;&nbsp;&nbsp;未至，故韬光俟奋耳。今天厌乱德，凶众土崩，可谓乾启神机，授之于我。千载<br /><br />&nbsp;&nbsp;&nbsp;&nbsp;一时，今其会也，宜恭承皇天之意，因而取之。且夫立大功者不顾小节，行大仁<br /><br />&nbsp;&nbsp;&nbsp;&nbsp;者不念小惠。秦既荡覆二京，空辱神器，仇耻之深，莫甚于此，愿不以意气微恩<br /><br />&nbsp;&nbsp;&nbsp;&nbsp;而忘社稷之重。五木之祥，今其至矣。”垂曰：“汝言是也。然彼以赤心投命，<br /><br />&nbsp;&nbsp;&nbsp;&nbsp;若何害之！苟天所弃，图之多便。且纵令北还，更待其衅，既不负宿心，可以义<br /><br />&nbsp;&nbsp;&nbsp;&nbsp;取天下。”垂弟德进曰：“夫邻国相吞，有自来矣。秦强而并燕，秦弱而图之，<br /><br />&nbsp;&nbsp;&nbsp;&nbsp;此为报仇雪辱，岂所谓负宿心也！昔邓祁侯不纳三甥之言，终为楚所灭；吴王夫<br /><br />&nbsp;&nbsp;&nbsp;&nbsp;差违子胥之谏，取祸句践。前事之不忘，后事之师表也。愿不弃汤、武之成踪，<br /><br />&nbsp;&nbsp;&nbsp;&nbsp;追韩信之败迹，乘彼土崩，恭行天罚，斩逆氐，复宗祀，建中兴，继洪烈，天下<br /><br />&nbsp;&nbsp;&nbsp;&nbsp;大机，弗宜失也。若释数万之众，授干将之柄，是S天时而待后害，非至计也。<br /><br />&nbsp;&nbsp;&nbsp;&nbsp;语曰：‘当断不断，反受其乱。’愿兄无疑。”垂曰：“吾昔为太傅所不容，投<br /><br />&nbsp;&nbsp;&nbsp;&nbsp;身于秦主，又为王猛所谮，复见昭亮，国士之礼每深，报德之分未一。如使秦运<br /><br />&nbsp;&nbsp;&nbsp;&nbsp;必穷，历数归我者，授首之便，何虑无之。关西之地，会非吾有，自当有扰之者，<br /><br />&nbsp;&nbsp;&nbsp;&nbsp;吾可端拱而定关东。君子不怙乱，不为祸先，且可观之。”乃以兵属坚。初，宝<br /><br />&nbsp;&nbsp;&nbsp;&nbsp;在长安，与韩黄、李根等因股h，宝危坐整容，誓之曰：“世云股h有神，<br /><br />&nbsp;&nbsp;&nbsp;&nbsp;岂虚也哉！若富贵可期，频得三卢。”于是三掷尽卢，宝拜而受赐，故云五木之<br /><br />&nbsp;&nbsp;&nbsp;&nbsp;祥。<br /><br />&nbsp;&nbsp;&nbsp;&nbsp;坚至渑池，垂请至邺展拜陵墓，因张国威刑，以安戎狄。坚许之，权翼谏曰：<br /><br />&nbsp;&nbsp;&nbsp;&nbsp;“垂爪牙名将，所谓今之韩、白，世豪东夏，志不为人用。顷以避祸归诚，非慕<br /><br />&nbsp;&nbsp;&nbsp;&nbsp;德而至，列土干城未可以满其志，冠军之号岂足以称其心！且垂犹鹰也，饥则附<br /><br />&nbsp;&nbsp;&nbsp;&nbsp;人，饱便高r，遇风尘之会，必有陵霄之志。惟宜急其羁，不可任其所欲。”<br /><br />&nbsp;&nbsp;&nbsp;&nbsp;坚不从，遣其将李蛮、闵亮、尹国率众三千送垂，又遣石越戍邺，张蚝戍并州。<br /><br />&nbsp;&nbsp;&nbsp;&nbsp;时坚子丕先在邺，及垂至，丕馆之于邺西，垂具说淮南败状。会坚将苻晖告<br /><br />&nbsp;&nbsp;&nbsp;&nbsp;丁零翟斌聚众谋逼洛阳，歪谓垂曰：“惟斌兄弟因王师小失，敢肆凶勃，子母之<br /><br />&nbsp;&nbsp;&nbsp;&nbsp;军，殆难为敌，非冠军英略，莫可以灭也。欲相烦一行可乎？”垂曰：“下官殿<br /><br />&nbsp;&nbsp;&nbsp;&nbsp;下之鹰犬，敢不惟命是听。”于是大赐金帛，一无所受，惟请旧田园。丕许之，<br /><br />&nbsp;&nbsp;&nbsp;&nbsp;配垂兵二千，遣其将苻飞龙率氐骑一千为垂之副。丕戒飞龙曰：“卿王室肺腑，<br /><br />&nbsp;&nbsp;&nbsp;&nbsp;年秩虽卑，其实帅也。垂为三军之统，卿为谋垂之主，用兵制胜之权，防微杜贰<br /><br />&nbsp;&nbsp;&nbsp;&nbsp;之略，委之于卿，卿其勉之。”垂请入邺城拜庙，丕不许。乃潜服而入，亭吏禁<br /><br />&nbsp;&nbsp;&nbsp;&nbsp;之，垂怒，斩吏烧亭而去。石越言于丕曰：“垂之在燕，破国乱家，及投命圣朝，<br /><br />&nbsp;&nbsp;&nbsp;&nbsp;蒙超常之遇，忽敢轻侮方镇，杀吏焚亭，反形已露，终为乱阶。将老兵疲，可袭<br /><br />&nbsp;&nbsp;&nbsp;&nbsp;而取之矣。”歪曰：“淮南之败，众散亲离，而垂侍卫圣躬，诚不可忘。”越曰：<br /><br />&nbsp;&nbsp;&nbsp;&nbsp;“垂既不忠于燕，其肯尽忠于我乎！且其亡虏也，主上宠同功旧，不能铭泽誓忠，<br /><br />&nbsp;&nbsp;&nbsp;&nbsp;而首谋为乱，今不击之，必为后害。”丕不从。越退而告人曰：“公父子好存小<br /><br />&nbsp;&nbsp;&nbsp;&nbsp;仁，不顾天下大计，吾属终当为鲜卑虏矣。”<br /><br />&nbsp;&nbsp;&nbsp;&nbsp;垂至河内，杀飞龙，悉诛氐兵，召募远近，众至三万，济河焚桥，令曰：<br /><br />&nbsp;&nbsp;&nbsp;&nbsp;“吾本外假秦声，内规兴复。乱法者军有常刑，奉命者赏不逾日，天下既定，封<br /><br />&nbsp;&nbsp;&nbsp;&nbsp;爵有差，不相负也。”<br /><br />&nbsp;&nbsp;&nbsp;&nbsp;翟斌闻垂之将济河也，遣使推垂为盟主。垂距之曰：“吾父子寄命秦朝，危<br /><br />&nbsp;&nbsp;&nbsp;&nbsp;而获济，荷主上不世之恩，蒙更生之惠，虽曰君臣，义深父子，岂可因其小隙，<br /><br />&nbsp;&nbsp;&nbsp;&nbsp;便怀二三。吾本救豫州，不赴君等，何为斯议而及于我！”垂进欲袭据洛阳，故<br /><br />&nbsp;&nbsp;&nbsp;&nbsp;见苻晖以臣节，退又未审斌之诚款，故以此言距之。垂至洛阳，晖闭门距守，不<br /><br />&nbsp;&nbsp;&nbsp;&nbsp;与垂通。斌又遣长史河南郭通说垂，乃许之。斌率众会垂，劝称尊号，垂曰：<br /><br />&nbsp;&nbsp;&nbsp;&nbsp;“新兴侯，国之正统，孤之君也。若以诸君之力，得平关东，当以大义喻秦，奉<br /><br />&nbsp;&nbsp;&nbsp;&nbsp;迎反正。无上自尊，非孤心也。”谋于众曰：“洛阳四面受敌，北阻大河，至于<br /><br />&nbsp;&nbsp;&nbsp;&nbsp;控驭燕、赵，非形胜之便，不如北取邺都，据之而制天下。”众咸以为然。乃引<br /><br />&nbsp;&nbsp;&nbsp;&nbsp;师而东，遣建威将军王腾起浮桥于石门。<br /><br />&nbsp;&nbsp;&nbsp;&nbsp;初，垂之发邺中，子农及兄子楷、绍，北子宙，为苻丕所留。及诛飞龙，遣<br /><br />&nbsp;&nbsp;&nbsp;&nbsp;田生密告农等，使起兵赵、魏以相应。于是农、宙奔列人，楷、绍奔辟阳，众咸<br /><br />&nbsp;&nbsp;&nbsp;&nbsp;应之。农西招库辱官伟于上党，东引乞特归于东阿，各率众数万赴之，众至十余<br /><br />&nbsp;&nbsp;&nbsp;&nbsp;万。丕遣石越讨农，为农所败，斩越于陈。<br /><br />&nbsp;&nbsp;&nbsp;&nbsp;垂引兵至荥阳，以太元八年自称大将军、大都督、燕王，承制行事，建元曰<br /><br />&nbsp;&nbsp;&nbsp;&nbsp;燕元。令称统府，府置四佐，王公已下称臣，凡所封拜，一如王者，以翟斌为建<br /><br />&nbsp;&nbsp;&nbsp;&nbsp;义大将军，封河南王；翟檀为柱国大将军、弘农王；弟德为车骑大将军、范阳王；<br /><br />&nbsp;&nbsp;&nbsp;&nbsp;兄子楷征西大将军、太原王。众至二十余万，济自石门，长驱攻邺。农、楷、绍、<br /><br />&nbsp;&nbsp;&nbsp;&nbsp;宙等率众会垂。立子宝为燕王太子，封功臣为公侯伯子男者百余人。<br /><br />&nbsp;&nbsp;&nbsp;&nbsp;苻丕乃遣侍郎姜让谓垂曰：“往岁大驾失据，君保卫銮舆，勤王诚义，迈踪<br /><br />&nbsp;&nbsp;&nbsp;&nbsp;前烈。宜述修前规，终忠贞之节，奈何弃崇山之功，为此过举！过贵能改，先贤<br /><br />&nbsp;&nbsp;&nbsp;&nbsp;之嘉事也。深宜详思，悟犹未晚。”垂谓让曰：“孤受主上不世之恩，故欲安全<br /><br />&nbsp;&nbsp;&nbsp;&nbsp;长乐公，使尽众赴京师，然后修复家国之业，与秦永为邻好。何故暗于机运，不<br /><br />&nbsp;&nbsp;&nbsp;&nbsp;以邺见归也？大义灭亲，况于意气之顾！公若迷而不返者，孤亦欲窃兵势耳。今<br /><br />&nbsp;&nbsp;&nbsp;&nbsp;事已然，恐单马乞命不可得也。”让厉色责垂曰：“将军不容于家国，投命于圣<br /><br />&nbsp;&nbsp;&nbsp;&nbsp;朝，燕之尺土，将军岂有分乎！主上与将军风殊类别，臭味不同，奇将军于一见，<br /><br />&nbsp;&nbsp;&nbsp;&nbsp;托将军以断金，宠逾宗旧，任齐懿藩，自古君臣冥契之重，岂甚此邪！方付将军<br /><br />&nbsp;&nbsp;&nbsp;&nbsp;以六尺之孤，万里之命，奈何王师小败，便有二图！夫师起无名，终则弗成，天<br /><br />&nbsp;&nbsp;&nbsp;&nbsp;之所废，人不能支。将军起无名之师，而欲兴天所废，窃未见其可。长乐公主上<br /><br />&nbsp;&nbsp;&nbsp;&nbsp;之元子，声德迈于唐、卫，居陕东之任，为朝廷维城，其可束手输将军以百城之<br /><br />&nbsp;&nbsp;&nbsp;&nbsp;地！大夫死王事，国君死社稷，将军欲裂冠毁冕，拔本塞源者，自可任将军兵势，<br /><br />&nbsp;&nbsp;&nbsp;&nbsp;何复多云。但念将军以七十之年，悬首白旗，高世之忠，忽为逆鬼，窃为将军痛<br /><br />&nbsp;&nbsp;&nbsp;&nbsp;之。”垂默然。左右劝垂杀之，垂曰：“古者兵交，使在其间，犬各吠非其主，<br /><br />&nbsp;&nbsp;&nbsp;&nbsp;何所问也！”乃遣让归。<br /><br />&nbsp;&nbsp;&nbsp;&nbsp;垂上表于苻坚曰：“臣才非古人，致祸起萧墙，身婴时难，归命圣朝。陛下<br /><br />&nbsp;&nbsp;&nbsp;&nbsp;恩深周、汉，猥叨微顾之遇，位为列将，爵忝通侯，誓在戮力输诚，常惧不及。<br /><br />&nbsp;&nbsp;&nbsp;&nbsp;去夏桓冲送死，一拟云消，回讨郧城，俘馘万计，斯诚陛下神算之奇，颇亦愚臣<br /><br />&nbsp;&nbsp;&nbsp;&nbsp;忘死之效。方将饮马桂州，悬旌闽会，不图天助乱德，大驾班师。陛下单马奔臣，<br /><br />&nbsp;&nbsp;&nbsp;&nbsp;臣奉卫匪贰，岂陛下圣明鉴臣单心，皇天后土实亦知之。臣奉诏北巡，受制长乐。<br /><br />&nbsp;&nbsp;&nbsp;&nbsp;然丕外失众心，内多猜忌，今臣野次外庭，不听谒庙。丁零逆竖寇逼豫州，丕迫<br /><br />&nbsp;&nbsp;&nbsp;&nbsp;臣单赴，限以师程，惟给弊卒二千，尽无兵杖，复令飞龙潜为刺客。及至洛阳，<br /><br />&nbsp;&nbsp;&nbsp;&nbsp;平原公晖复不信纳。臣窃惟进无淮阴功高之虑，退无李广失利之愆，惧有青蝇，<br /><br />&nbsp;&nbsp;&nbsp;&nbsp;交乱白黑，丁零夷夏以臣忠而见疑，乃推臣为盟主。臣受托善始，不遂令终，泣<br /><br />&nbsp;&nbsp;&nbsp;&nbsp;望西京，挥涕即迈。军次石门，所在云赴，虽复周武之会于孟津，汉祖之集于垓<br /><br />&nbsp;&nbsp;&nbsp;&nbsp;下，不期之众，实有甚焉。欲令长乐公尽众赴难，以礼发遣，而丕固守匹夫之志，<br /><br />&nbsp;&nbsp;&nbsp;&nbsp;不达变通之理。臣息农收集故营，以备不虞，而石越倾邺城之众，轻相掩袭，兵<br /><br />&nbsp;&nbsp;&nbsp;&nbsp;阵未交，越已陨首。臣既单车悬轸，归者如云，斯实天符，非臣之力。且邺者臣<br /><br />&nbsp;&nbsp;&nbsp;&nbsp;国旧都，应即惠及，然后西面受制，永守东藩，上成陛下遇臣之意，下全愚臣感<br /><br />&nbsp;&nbsp;&nbsp;&nbsp;报之诚。今进师围邺，并喻丕以天时人事。而丕不察机运，杜门自守，时出挑战，<br /><br />&nbsp;&nbsp;&nbsp;&nbsp;锋戈屡交，恒恐飞矢误中，以伤陛下天性之念。臣之此诚，未简神听，辄遏兵止<br /><br />&nbsp;&nbsp;&nbsp;&nbsp;锐，不敢窃攻。夫运有推移，去来常事，惟陛下察之。”<br /><br />&nbsp;&nbsp;&nbsp;&nbsp;坚报曰：“朕以不德，忝承灵命，君临万邦，三十年矣。遐方幽裔，莫不来<br /><br />&nbsp;&nbsp;&nbsp;&nbsp;庭，惟东南一隅，敢违王命。朕爰奋六师，恭行天罚，而玄机不吊，王师败绩。<br /><br />&nbsp;&nbsp;&nbsp;&nbsp;赖卿忠诚之至，辅翼朕躬，社稷之不陨，卿之力也。《诗》云：‘中心藏之，何<br /><br />&nbsp;&nbsp;&nbsp;&nbsp;日忘之。’方任卿以元相，爵卿以郡侯，庶弘济艰难，敬酬勋烈，何图伯夷忽毁<br /><br />&nbsp;&nbsp;&nbsp;&nbsp;冰操，柳惠倏为淫夫！览表惋然，有惭朝士。卿既不容于本朝，匹马而投命，朕<br /><br />&nbsp;&nbsp;&nbsp;&nbsp;则宠卿以将位，礼卿以上宾，任同旧臣，爵齐勋辅，歃血断金，披心相付。谓卿<br /><br />&nbsp;&nbsp;&nbsp;&nbsp;食椹怀音，保之偕老。岂意畜水覆舟，养兽反害，悔之噬脐，将何所及！诞言骇<br /><br />&nbsp;&nbsp;&nbsp;&nbsp;众，夸拟非常，周武之事，岂卿庸人所可论哉！失笼之鸟，非罗所羁；脱网之鲸，<br /><br />&nbsp;&nbsp;&nbsp;&nbsp;岂罟所制！翘陆任怀，何须闻也。念卿垂老，老而为贼，生为叛臣，死为逆鬼，<br /><br />&nbsp;&nbsp;&nbsp;&nbsp;侏张幽显，布毒存亡，中原士女，何痛如之！朕之历运兴丧，岂复由卿！但长乐、<br /><br />&nbsp;&nbsp;&nbsp;&nbsp;平原以未立之年，遇卿于两都，虑其经略未称朕心，所恨者此焉而已。”<br /><br />&nbsp;&nbsp;&nbsp;&nbsp;垂攻拔邺郛，丕固守中城，垂堑而围之，分遣老弱于魏郡、肥乡，筑新兴城<br /><br />&nbsp;&nbsp;&nbsp;&nbsp;以置辎重，拥漳水以灌之。<br /><br />&nbsp;&nbsp;&nbsp;&nbsp;翟斌潜讽丁零及西人，请斌为尚书令。垂访之群僚，其安东将军封衡厉色曰：<br /><br />&nbsp;&nbsp;&nbsp;&nbsp;“马能千里，不免羁，明畜生不可以人御也。斌戎狄小人，遭时际会，兄弟<br /><br />&nbsp;&nbsp;&nbsp;&nbsp;封王，自O兜已来，未有此福。忽履盈忘止，复有斯求，魂爽错乱，必死不出年<br /><br />&nbsp;&nbsp;&nbsp;&nbsp;也。”垂犹隐忍容之，令曰：“翟王之功宜居上辅，但台既未建，此官不可便置。<br /><br />&nbsp;&nbsp;&nbsp;&nbsp;待六合廓清，更当议之。”斌怒，密应苻丕，潜使丁零决防溃水。事泄，垂诛之。<br /><br />&nbsp;&nbsp;&nbsp;&nbsp;斌兄子真率其部众北走邯郸，引兵向邺，欲与丕为内外之势，垂令其太子宝、冠<br /><br />&nbsp;&nbsp;&nbsp;&nbsp;军慕容隆击破之。真自邯郸北走，又使慕容楷率骑追之，战于下邑，为真所败，<br /><br />&nbsp;&nbsp;&nbsp;&nbsp;真遂屯于承营。垂谓诸将曰：“苻丕穷寇，必守死不降。丁零叛扰，乃我腹心之<br /><br />&nbsp;&nbsp;&nbsp;&nbsp;患。吾欲迁师新城，开其逸路，进以谢秦主畴昔之恩，退以严击真之备。”于是<br /><br />&nbsp;&nbsp;&nbsp;&nbsp;引师去邺，北屯新城。慕容农进攻翟嵩于黄泥，破之。垂谓其范阳王德曰：“苻<br /><br />&nbsp;&nbsp;&nbsp;&nbsp;丕吾纵之不能去，方引晋师规固邺都，不可置也。”进师又攻邺，开其西奔之路。<br /><br />&nbsp;&nbsp;&nbsp;&nbsp;垂将有北都中山之意，农率众数万迎之。群僚闻慕容ノ苻坚所杀，劝垂c<br /><br />&nbsp;&nbsp;&nbsp;&nbsp;位。垂以慕容冲称号关中，不许。<br /><br />&nbsp;&nbsp;&nbsp;&nbsp;晋龙骧将军刘牢之率众救苻丕，至邺，垂逆战，败绩，遂撤邺围，退屯新城。<br /><br />&nbsp;&nbsp;&nbsp;&nbsp;垂自新城北走，牢之追垂，连战皆败。又战于五桥泽，王师败绩，德及隆引兵要<br /><br />&nbsp;&nbsp;&nbsp;&nbsp;之于五丈桥，牢之驰马跳五丈涧，会苻丕救至而免。<br /><br />&nbsp;&nbsp;&nbsp;&nbsp;翟真去承营，徙屯行唐，真司马鲜于乞杀真，尽诛翟氏，自立为赵王。营人<br /><br />&nbsp;&nbsp;&nbsp;&nbsp;攻杀乞，迎立真从弟成为主，真子辽奔黎阳。<br /><br />&nbsp;&nbsp;&nbsp;&nbsp;高句骊寇辽东，垂平北慕容佐遣司马郝景率众救之，为高句骊所败，辽东、<br /><br />&nbsp;&nbsp;&nbsp;&nbsp;玄菟遂没。<br /><br />&nbsp;&nbsp;&nbsp;&nbsp;建节将军徐岩叛于武邑，驱掠四千余人，北走幽州。垂驰敕其将平规曰：<br /><br />&nbsp;&nbsp;&nbsp;&nbsp;“但固守勿战，比破丁零，吾当自讨之。”规违命距战，为岩所败。岩乘胜入蓟，<br /><br />&nbsp;&nbsp;&nbsp;&nbsp;掠千余户而去，所过寇暴，遂据令支。<br /><br />&nbsp;&nbsp;&nbsp;&nbsp;翟成长史鲜于得斩成而降，垂入行唐，悉坑其众。<br /><br />&nbsp;&nbsp;&nbsp;&nbsp;苻丕弃邺城，奔于并州。<br /><br />&nbsp;&nbsp;&nbsp;&nbsp;慕容农攻克令支，斩徐岩兄弟。时伐高句骊，复辽东、玄菟二郡，还屯龙城。<br /><br />&nbsp;&nbsp;&nbsp;&nbsp;垂定都中山，群僚劝即尊号，具典仪，修郊燎之礼。垂从之，以太元十一年<br /><br />&nbsp;&nbsp;&nbsp;&nbsp;c即位。赦其境内，改元曰建兴，置百官，缮宗庙社稷，立宝为太子。以其左长<br /><br />&nbsp;&nbsp;&nbsp;&nbsp;史库辱官伟、右长史段崇、龙骧张崇，中山尹封衡为吏部尚书，慕容德为侍中、<br /><br />&nbsp;&nbsp;&nbsp;&nbsp;都督中外诸军事、领司隶校尉，抚军慕容麟为卫大将军，其余拜授有差。追尊母<br /><br />&nbsp;&nbsp;&nbsp;&nbsp;兰氏为文昭皇后，迁后段氏，以兰氏配飨。博士刘详、董谧议以尧母妃位第三，<br /><br />&nbsp;&nbsp;&nbsp;&nbsp;不以贵陵姜，明圣王之道以至公为先。垂不从。<br /><br />&nbsp;&nbsp;&nbsp;&nbsp;遣其征西慕容楷、卫军慕容麟、镇南慕容绍、征虏慕容宙等攻苻坚冀州牧苻<br /><br />&nbsp;&nbsp;&nbsp;&nbsp;定、镇东苻绍、幽州牧苻谟、镇北苻亮。楷与定等书，喻以祸福，定等悉降。<br /><br />&nbsp;&nbsp;&nbsp;&nbsp;垂留其太子宝守中山，率诸将南攻翟辽，以楷为前锋都督。辽之部众皆燕、<br /><br />&nbsp;&nbsp;&nbsp;&nbsp;赵人也，咸曰：“太原王之子，吾之父母。”相率归附。辽惧，遣使请降。垂至<br /><br />&nbsp;&nbsp;&nbsp;&nbsp;黎阳，辽肉袒谢罪，垂厚抚之。<br /><br />&nbsp;&nbsp;&nbsp;&nbsp;为其太子宝起承华观，以宝录尚书政事，巨细皆委之，重总大纲而已。立其<br /><br />&nbsp;&nbsp;&nbsp;&nbsp;夫人段氏为皇后。又以宝领侍中、大单于、骠骑大将军、幽州牧。建留台于龙城，<br /><br />&nbsp;&nbsp;&nbsp;&nbsp;以高阳王慕容隆录留台尚书事。时慕容ゼ爸钭谑椅苻坚所害者，并招魂葬之。<br /><br />&nbsp;&nbsp;&nbsp;&nbsp;清河太守贺耕聚众定陵以叛，南应翟辽，慕容农讨斩之，毁定陵城。进师入<br /><br />&nbsp;&nbsp;&nbsp;&nbsp;邺，以邺城广难固，筑凤阳门大道之东为隔城。<br /><br />&nbsp;&nbsp;&nbsp;&nbsp;其尚书郎娄会上疏曰：“三年之丧，天下之达制，兵荒杀礼，遂以一切取士。<br /><br />&nbsp;&nbsp;&nbsp;&nbsp;人心奔兢，苟求荣进，至乃身冒\，以赴时役，岂必殉忠于国家，亦昧利于其<br /><br />&nbsp;&nbsp;&nbsp;&nbsp;间也。圣王设教，不以颠沛而亏其道，不以丧乱而变其化，故能杜豪兢之门，塞<br /><br />&nbsp;&nbsp;&nbsp;&nbsp;奔波之路。陛下钟百王之季，廓中兴之业，天下渐平，兵革方偃，诚宜蠲荡瑕秽，<br /><br />&nbsp;&nbsp;&nbsp;&nbsp;率由旧章。吏遭大丧，听终三年之礼，则四方知化，人斯服礼。”垂不从。<br /><br />&nbsp;&nbsp;&nbsp;&nbsp;翟辽死，子钊代立，攻逼邺城，慕容农击走之。垂引师伐钊于滑台，次于黎<br /><br />&nbsp;&nbsp;&nbsp;&nbsp;阳津，钊于南岸距守，诸将恶其兵精，咸谏不宜济河。垂笑曰：“坚子何能为，<br /><br />&nbsp;&nbsp;&nbsp;&nbsp;吾今为鲫等杀之。”遂徙营就西津，为牛皮船百余艘，载疑兵列杖，溯流而上。<br /><br />&nbsp;&nbsp;&nbsp;&nbsp;钊先以大众备黎阳，见垂向西津，乃弃营西距。垂潜遣其桂林王慕容镇、骠骑慕<br /><br />&nbsp;&nbsp;&nbsp;&nbsp;容国于黎阳津夜济，壁于河南。钊闻而奔还，士众疲渴，走归滑台，钊携妻子率<br /><br />&nbsp;&nbsp;&nbsp;&nbsp;数百骑北趣白鹿山。农追击，尽擒其众，钊单骑奔长子。钊所统七郡户三万八千<br /><br />&nbsp;&nbsp;&nbsp;&nbsp;皆安堵如故。徙徐州流人七千余户于黎阳。<br /><br />&nbsp;&nbsp;&nbsp;&nbsp;于是议征长子。诸将咸谏，以慕容永未有衅，连岁征役，士卒疲怠，请俟他<br /><br />&nbsp;&nbsp;&nbsp;&nbsp;年。垂将从之，及闻慕容德之策，笑曰：“吾计决矣。且吾投老，扣囊底智，足<br /><br />&nbsp;&nbsp;&nbsp;&nbsp;以克之，不复留逆贼以累子孙也。”乃发步骑七万，遣其丹阳王慕容赞、龙骧张<br /><br />&nbsp;&nbsp;&nbsp;&nbsp;崇攻永弟支于晋阳。永遣其将刁云、慕容钟率众五万屯潞川。垂遣慕容楷出自滏<br /><br />&nbsp;&nbsp;&nbsp;&nbsp;口，慕容农入自壶关，垂顿于邺之西南，月余不进。永谓垂诡道伐之，乃摄诸军<br /><br />&nbsp;&nbsp;&nbsp;&nbsp;还杜太行轵关。垂进师入自天井关，至于壶壁。永率精卒五万来距，阻河曲以自<br /><br />&nbsp;&nbsp;&nbsp;&nbsp;固，驰使请战。垂列阵于壶避之南，农、楷分为二翼，慕容国伏千兵于深涧，与<br /><br />&nbsp;&nbsp;&nbsp;&nbsp;永大战。垂引军伪退，永追奔数里，国发伏兵驰断其后，楷、农夹击之，永师大<br /><br />&nbsp;&nbsp;&nbsp;&nbsp;败，斩首八千余级，永奔还长子。慕容赞攻克晋阳。垂进围长子，永将贾韬潜为<br /><br />&nbsp;&nbsp;&nbsp;&nbsp;内应。垂进军入城，永奔北门，为前驱所获，于是数而戮之，并其所署公卿刁云<br /><br />&nbsp;&nbsp;&nbsp;&nbsp;等三十余人。永所统新旧八郡户七万六千八百及乘舆、服御、伎乐、珍宝悉获之，<br /><br />&nbsp;&nbsp;&nbsp;&nbsp;于是品物具矣。<br /><br />&nbsp;&nbsp;&nbsp;&nbsp;使慕容农略地河南，攻廪丘、阳城，皆克之，太山、琅邪诸郡皆委城奔溃，<br /><br />&nbsp;&nbsp;&nbsp;&nbsp;农进师临海，置守宰而还。垂告捷于龙城之庙。<br /><br />&nbsp;&nbsp;&nbsp;&nbsp;遣其太子宝及农与慕容麟等率众八万伐魏，慕容德、慕容绍以步骑一万八千<br /><br />&nbsp;&nbsp;&nbsp;&nbsp;为宝后继。魏闻宝将至，徙往河西。宝进师临河，惧不敢济。还次参合，忽有大<br /><br />&nbsp;&nbsp;&nbsp;&nbsp;风黑气，状若堤防，或高或下，临覆军上。沙门支昙猛言于宝曰：“风气暴迅，<br /><br />&nbsp;&nbsp;&nbsp;&nbsp;魏军将至之候，宜遣兵御之。”宝笑而不纳。昙猛固以为言，乃遣麟率骑三万为<br /><br />&nbsp;&nbsp;&nbsp;&nbsp;后殿，以御非常。麟以昙猛言为虚，纵骑游猎。俄而黄雾四塞，日月晦冥，是夜<br /><br />&nbsp;&nbsp;&nbsp;&nbsp;魏师大至，三军奔溃，宝与德等数千骑奔免，士众还者十一二，绍死之。初，宝<br /><br />&nbsp;&nbsp;&nbsp;&nbsp;至幽州，所乘车轴无故自折。术士靳安以为大凶，固劝宝还，宝怒不从，故及于<br /><br />&nbsp;&nbsp;&nbsp;&nbsp;败。<br /><br />&nbsp;&nbsp;&nbsp;&nbsp;宝恨参合之败，屡言魏有可乘之机。慕容德亦曰：“魏人狃于参合之役，有<br /><br />&nbsp;&nbsp;&nbsp;&nbsp;陵太子之心，宜及圣略，摧其锐志。”垂从之，留德守中山，自率大众出参合，<br /><br />&nbsp;&nbsp;&nbsp;&nbsp;凿山开道，次于猎岭。遣宝与农出天门，征北慕容隆、征西慕容盛逾青山，袭魏<br /><br />&nbsp;&nbsp;&nbsp;&nbsp;陈留公泥于平城，陷之，收其众三万余人而还。<br /><br />&nbsp;&nbsp;&nbsp;&nbsp;垂至参合，见往年战处积骸如山，设吊祭之礼，死者父兄一时号哭，军中皆<br /><br />&nbsp;&nbsp;&nbsp;&nbsp;恸。垂惭愤欧血，因而寝疾，乘马舆而进。过平城北三十里，疾笃，筑燕昌城而<br /><br />&nbsp;&nbsp;&nbsp;&nbsp;还。宝等至云中，闻垂疾，皆引归。及垂至于平城，或有叛者奔告魏曰：“垂病<br /><br />&nbsp;&nbsp;&nbsp;&nbsp;已亡，舆尸在军。”魏又闻参合大哭，以为信然，乃进兵追之，知平城已陷而退，<br /><br />&nbsp;&nbsp;&nbsp;&nbsp;还馆阴山。垂至上谷之沮阳，以太元二十一年死，时年七十一，凡在位十三年。<br /><br />&nbsp;&nbsp;&nbsp;&nbsp;遗令曰：“方今祸难尚殷，丧礼一从简易，朝终夕殡，事讫成服，三日之后，释<br /><br />&nbsp;&nbsp;&nbsp;&nbsp;服从政。强寇伺隙，秘勿发丧，至京然后举哀行服。”宝等遵行之。伪谥成武皇<br /><br />&nbsp;&nbsp;&nbsp;&nbsp;帝，庙号世祖，墓曰宣平陵。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1589);">加入书签</a><a
                        href="1587.html">上一页</a>&larr;<a href="index.html">返回列表</a>&rarr;<a
                            href="1590.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1587.html"; var next_page = "1590.html"; var index_page = "index.html"; var sortid = "9"; var article_id = "23"; var chapter_id = "1589"; var articlename = "晋书"; var chaptername = " 卷一百二十三 载记第二十三"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>