<!DOCTYPE html>
<html>
<head>
<meta charset="gbk" />
<title>晋书- 卷一百二十八 载记第二十八-在线阅读-哈西文学网</title>
<meta name="keywords" content="房玄龄等，晋书， 卷一百二十八 载记第二十八全文， 卷一百二十八 载记第二十八在线阅读 哈西文学网" />
<meta name="description" content="哈西文学网提供房玄龄等的晋书  卷一百二十八 载记第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1599.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1599.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十八 载记第二十八</h1>
            <div class="link xb">
                <a href="1597.html">上一页</a>&larr;<a href="index.html">返回列表</a>&rarr;<a
                    href="1601.html">下一页</a></div>			
            <div id="BookText">&nbsp;&nbsp;&nbsp;&nbsp;◎慕容超<br /><br />&nbsp;&nbsp;&nbsp;&nbsp;慕容超字祖明，德兄北海王纳之子。苻坚破邺，以纳为广武太守，数岁去官，<br /><br />&nbsp;&nbsp;&nbsp;&nbsp;家于张掖。德之南征，留金刀而去。及垂起兵山东，苻昌收纳及德诸子，皆诛之。<br /><br />&nbsp;&nbsp;&nbsp;&nbsp;纳母公孙氏以耄获免，纳妻段氏方娠，未决，囚之于郡狱。狱掾呼延平，德之故<br /><br />&nbsp;&nbsp;&nbsp;&nbsp;吏也，尝有死罪，德免之。至是，将公孙及段氏逃于羌中，而生超焉。年十岁而<br /><br />&nbsp;&nbsp;&nbsp;&nbsp;公孙氏卒，临终授超以金刀，曰：“若天下太平，汝得东归，可以此刀还汝叔也。”<br /><br />&nbsp;&nbsp;&nbsp;&nbsp;平又将超母子奔于吕光。及吕隆降于姚兴，超又随凉州人徙于长安。超母谓超曰：<br /><br />&nbsp;&nbsp;&nbsp;&nbsp;“吾母子全济，呼延氏之力。平今虽死，吾欲为汝纳其女以答厚惠。”于是娶之。<br /><br />&nbsp;&nbsp;&nbsp;&nbsp;超自以诸父在东，恐为姚氏所录，乃阳狂行乞。秦人贱之，惟姚绍见而异焉，劝<br /><br />&nbsp;&nbsp;&nbsp;&nbsp;兴拘以爵位。召见与语，超深自晦匿，兴大鄙之，谓绍曰：“谚云‘妍皮不裹痴<br /><br />&nbsp;&nbsp;&nbsp;&nbsp;骨’，妄语耳。”由是得去来无禁。德遣使迎之，超不告母妻乃归。及至广固，<br /><br />&nbsp;&nbsp;&nbsp;&nbsp;呈以金刀，具宣祖母临终之言，德抚之号恸。<br /><br />&nbsp;&nbsp;&nbsp;&nbsp;超身长八尺，腰带九围，精彩秀发，容止可观。德甚加礼遇，始名之曰超，<br /><br />&nbsp;&nbsp;&nbsp;&nbsp;封北海王，拜侍中、骠骑大将军、司隶校尉，开府，置佐吏。德无子，欲以超为<br /><br />&nbsp;&nbsp;&nbsp;&nbsp;嗣，故为超起第于万春门内，朝夕观之。超亦深达德旨，入则尽欢承奉，出则倾<br /><br />&nbsp;&nbsp;&nbsp;&nbsp;身下士，于是内外称美焉。顷之，立为太子。<br /><br />&nbsp;&nbsp;&nbsp;&nbsp;及德死，以义熙元年c嗣伪位，大赦境内，改元曰太上。尊德妻段氏为皇太<br /><br />&nbsp;&nbsp;&nbsp;&nbsp;后。以慕容钟都督中外诸军、录尚书事，慕容法为征南、都督徐、兖、扬、南兖<br /><br />&nbsp;&nbsp;&nbsp;&nbsp;四州诸军事，慕容镇加开府仪同三司、尚书令，封孚为太尉，鞠仲为司空，潘聪<br /><br />&nbsp;&nbsp;&nbsp;&nbsp;为左光禄大夫，封嵩为尚书左仆射，自余封拜各有差。后又以钟为青州牧，段宏<br /><br />&nbsp;&nbsp;&nbsp;&nbsp;为徐州剌史，公孙五楼为武卫将军、领屯骑校尉，内参政事。封孚言于超曰：<br /><br />&nbsp;&nbsp;&nbsp;&nbsp;“臣闻五大不在边，五细不在庭。钟，国之宗臣，社稷所赖；宏，外戚懿望，亲<br /><br />&nbsp;&nbsp;&nbsp;&nbsp;贤具瞻。正应参翼百揆，不宜远镇方外。今锺等出藩，五楼内辅，臣窃未安。”<br /><br />&nbsp;&nbsp;&nbsp;&nbsp;超新即位，害钟等权逼，以问五楼。五楼欲专断朝政，不欲钟等在内，屡有间言，<br /><br />&nbsp;&nbsp;&nbsp;&nbsp;孚说竟不行。钟、宏俱有不平之色，相谓曰：“黄犬之皮恐当终补狐裘也。”五<br /><br />&nbsp;&nbsp;&nbsp;&nbsp;楼闻之，嫌隙渐遘。<br /><br />&nbsp;&nbsp;&nbsp;&nbsp;初，超自长安行至梁父，慕容法时为兖州，镇南长史悦寿还谓法曰：“向见<br /><br />&nbsp;&nbsp;&nbsp;&nbsp;北海王子，天资弘雅，神爽高迈，始知天族多奇，玉林皆宝。”法曰：“昔成方<br /><br />&nbsp;&nbsp;&nbsp;&nbsp;遂诈称卫太子，人莫辩之，此复天族乎？”超闻而恚恨，形于言色。法亦怒，处<br /><br />&nbsp;&nbsp;&nbsp;&nbsp;之外馆，由是结憾。及德死，法又不奔丧，超遣使让焉。法常惧祸至，因此遂与<br /><br />&nbsp;&nbsp;&nbsp;&nbsp;慕容钟、段宏等谋反。超知而征之，钟称疾不赴，于是收其党侍中慕容统、右卫<br /><br />&nbsp;&nbsp;&nbsp;&nbsp;慕容根、散骑常侍段封诛之，车裂仆射封嵩于东门之外。西中郎将封融奔于魏。<br /><br />&nbsp;&nbsp;&nbsp;&nbsp;超寻遣慕容镇等攻青州，慕容昱等攻徐州，慕容凝、韩范攻梁父。昱等攻莒<br /><br />&nbsp;&nbsp;&nbsp;&nbsp;城，拔之，徐州刺史段宏奔于魏。封融又集群盗袭石塞城，杀镇西大将军余郁，<br /><br />&nbsp;&nbsp;&nbsp;&nbsp;青土振恐，人怀异议。慕容凝谋杀韩范，将袭广固。范知而攻之，凝奔梁父。范<br /><br />&nbsp;&nbsp;&nbsp;&nbsp;并其众，攻梁父克之，凝奔姚兴，慕容法出奔于魏。慕容镇克青州，钟杀其妻子，<br /><br />&nbsp;&nbsp;&nbsp;&nbsp;为地道而出，单马奔姚兴。<br /><br />&nbsp;&nbsp;&nbsp;&nbsp;于时超不恤政事，畋游是好，百姓苦之。其仆射韩讠卓切谏，不纳。超议复<br /><br />&nbsp;&nbsp;&nbsp;&nbsp;肉刑、九等之选，乃下书于境内曰：<br /><br />&nbsp;&nbsp;&nbsp;&nbsp;阳九数缠，永康多难。自北都倾陷，典章沦灭，律令法宪，靡有存者。纲理<br /><br />&nbsp;&nbsp;&nbsp;&nbsp;天下，此焉为本，既不能导之以德，必须齐之以刑。且虞舜大圣，犹命咎繇作士，<br /><br />&nbsp;&nbsp;&nbsp;&nbsp;刑之不可已已也如是！先帝季兴，大业草创，兵革尚繁，未遑修制。朕猥以不德，<br /><br />&nbsp;&nbsp;&nbsp;&nbsp;嗣承大统，抚御寡方，至萧墙衅发，遂戎马生郊，典仪寝废。今四境无虞，所宜<br /><br />&nbsp;&nbsp;&nbsp;&nbsp;修定，尚书可召集公卿。至如不忠不孝若封嵩之辈，枭斩不足以痛之，宜致烹S<br /><br />&nbsp;&nbsp;&nbsp;&nbsp;之法，亦可附之律条，纳以大辟之科。肉刑者，乃先圣之经，不刊之典，汉文易<br /><br />&nbsp;&nbsp;&nbsp;&nbsp;之，轻重乖度。今犯罪弥多，死者稍众。肉刑之于化也，济育既广，惩惨尤深，<br /><br />&nbsp;&nbsp;&nbsp;&nbsp;光寿、建兴中二祖已议复之，未及而晏驾。其令博士已上参考旧事，依《吕刑》<br /><br />&nbsp;&nbsp;&nbsp;&nbsp;及汉、魏、晋律令，消息增损，议成燕律。五刑之属三千，而罪莫大于不孝。孔<br /><br />&nbsp;&nbsp;&nbsp;&nbsp;子曰：“非圣人者无法，非孝者无亲，此大乱之道也。”S裂之刑，烹煮之戮，<br /><br />&nbsp;&nbsp;&nbsp;&nbsp;虽不在五品之例，然亦行之自古。渠弥之S，著之《春秋》；哀公之烹，爰自中<br /><br />&nbsp;&nbsp;&nbsp;&nbsp;代。世宗都齐，亦愍刑罚失中，咨嗟寝食。王者之有刑纠，犹人之左右手焉。故<br /><br />&nbsp;&nbsp;&nbsp;&nbsp;孔子曰：“刑罚不中，则人无所措手足。”是以萧何定法令而受封，叔孙通以制<br /><br />&nbsp;&nbsp;&nbsp;&nbsp;仪为奉常。立功立事，古之所重。其明议损益，以成一代准式。周、汉有贡士之<br /><br />&nbsp;&nbsp;&nbsp;&nbsp;条，魏立九品之选，二者孰愈，亦可详闻。<br /><br />&nbsp;&nbsp;&nbsp;&nbsp;群下议多不同，乃止。<br /><br />&nbsp;&nbsp;&nbsp;&nbsp;超母妻既先在长安，为姚兴所拘，责超称藩，求太乐诸伎，若不可，使送吴<br /><br />&nbsp;&nbsp;&nbsp;&nbsp;口千人。超下书遣群臣详议。左仆射段晖议曰：“太上囚楚，高祖不回。今陛下<br /><br />&nbsp;&nbsp;&nbsp;&nbsp;嗣守社稷，不宜以私亲之故而降统天之尊。又太乐诸伎，皆是前世伶人，不可与<br /><br />&nbsp;&nbsp;&nbsp;&nbsp;彼，使移风易俗，宜掠吴口与之。”尚书张华曰：“若侵掠吴边，必成邻怨。此<br /><br />&nbsp;&nbsp;&nbsp;&nbsp;既能往，彼亦能来，兵连祸结，非国之福也。昔孙权重黎庶之命，屈己以臣魏；<br /><br />&nbsp;&nbsp;&nbsp;&nbsp;惠施惜爱子之头，舍志以尊齐。况陛下慈德在秦，方寸崩乱，宜暂降大号，以申<br /><br />&nbsp;&nbsp;&nbsp;&nbsp;至孝之情。权变之道，典谟所许。韩范智能回物，辩足倾人，昔与姚兴俱为秦太<br /><br />&nbsp;&nbsp;&nbsp;&nbsp;子中舍人，可遣将命，降号修和。所谓屈于一人之下，申于万人之上也。”超大<br /><br />&nbsp;&nbsp;&nbsp;&nbsp;悦曰：“张尚书得吾心矣。”使范聘于兴。及至长安，兴谓范曰：“封恺前来，<br /><br />&nbsp;&nbsp;&nbsp;&nbsp;燕王与朕抗礼。及卿至也，款然而附。为依春秋以小事大之义？为当专以孝敬为<br /><br />&nbsp;&nbsp;&nbsp;&nbsp;母屈也？”范曰：“周爵五等，公侯异品，小大之礼，因而生焉。今陛下命世龙<br /><br />&nbsp;&nbsp;&nbsp;&nbsp;兴，光宅西秦，本朝主上承祖宗遗烈，定鼎东齐，中分天曜，南面并帝。通聘结<br /><br />&nbsp;&nbsp;&nbsp;&nbsp;好，义尚廉冲，便至矜诞，苟折行人，殊似吴、晋争盟，滕、薛竞长，恐伤大秦<br /><br />&nbsp;&nbsp;&nbsp;&nbsp;堂堂之盛，有损皇燕巍巍之美，彼我俱失，窃未安之。”兴怒曰：“若如卿言，<br /><br />&nbsp;&nbsp;&nbsp;&nbsp;便是非为大小而来。”范曰：“虽由大小之义，亦缘寡君纯孝过于重华，愿陛下<br /><br />&nbsp;&nbsp;&nbsp;&nbsp;体敬亲之道，霈然垂愍。”兴曰：“吾久不见贾生，自谓过之，今不及矣。”于<br /><br />&nbsp;&nbsp;&nbsp;&nbsp;是为范设旧交之礼，申叙平生，谓范曰：“燕王在此，朕亦见之，风表乃可，于<br /><br />&nbsp;&nbsp;&nbsp;&nbsp;机辩未也。”范曰：“大辩若讷，圣人美之，况尔日龙潜凤戢，和光同尘，若使<br /><br />&nbsp;&nbsp;&nbsp;&nbsp;负日月而行，则无继天之业矣。”兴笑曰：“可谓使乎延誉者也。”范承间逞说，<br /><br />&nbsp;&nbsp;&nbsp;&nbsp;姚兴大悦，赐范千金，许以超母妻还之。慕容凝自梁父奔于姚兴，言于兴曰：<br /><br />&nbsp;&nbsp;&nbsp;&nbsp;“燕王称藩，本非推德，权为母屈耳。古之帝王尚兴师征质，岂可虚还其母乎！<br /><br />&nbsp;&nbsp;&nbsp;&nbsp;母若一还，必不复臣也。宜先制其送伎，然后归之。”兴意乃变，遣使聘于超。<br /><br />&nbsp;&nbsp;&nbsp;&nbsp;超遣其仆射张华、给事中宗正元入长安，送太乐伎一百二十人于姚兴。兴大悦，<br /><br />&nbsp;&nbsp;&nbsp;&nbsp;延华入宴。酒酣，乐作，兴黄门侍郎尹雅谓华曰：“昔殷之将亡，乐师归周；今<br /><br />&nbsp;&nbsp;&nbsp;&nbsp;皇秦道盛，燕乐来庭。废兴之兆，见于此矣。”华曰：“自古帝王，为道不同，<br /><br />&nbsp;&nbsp;&nbsp;&nbsp;权谲之理，会于功成。故老子曰：‘将欲取之，必先与之。’今总章西入，必由<br /><br />&nbsp;&nbsp;&nbsp;&nbsp;余东归，祸福之验，此其兆乎！”兴怒曰：“昔齐、楚竞辩，二国连师。卿小国<br /><br />&nbsp;&nbsp;&nbsp;&nbsp;之臣，何敢抗衡朝士！”华逊辞曰：“奉使之始，实愿交欢上国，上国既遗小国<br /><br />&nbsp;&nbsp;&nbsp;&nbsp;之臣，辱及寡君社稷，臣亦何心，而不仰酬！”兴善之，于是还超母妻。<br /><br />&nbsp;&nbsp;&nbsp;&nbsp;义熙三年，追尊其父为穆皇帝，立其母段氏为皇太后，妻呼延氏为皇后。祀<br /><br />&nbsp;&nbsp;&nbsp;&nbsp;南郊，将登坛，有兽大如马，状类鼠而色赤，集于圆丘之侧，俄而不知所在。须<br /><br />&nbsp;&nbsp;&nbsp;&nbsp;臾大风暴起，天地昼昏，其行宫习仪皆振裂。超惧，密问其太史令成公绥，对曰：<br /><br />&nbsp;&nbsp;&nbsp;&nbsp;“陛下信用奸臣，诛戮贤良，赋敛繁多，事役殷苦所致也。”超惧而大赦，谴责<br /><br />&nbsp;&nbsp;&nbsp;&nbsp;公孙五楼等。俄而复之。是岁广固地震，天齐水涌，井水溢，女水竭，河、济冻<br /><br />&nbsp;&nbsp;&nbsp;&nbsp;合，而渑水不冰。<br /><br />&nbsp;&nbsp;&nbsp;&nbsp;超正旦朝群臣于东阳殿，闻乐作，叹音佾不备，悔送伎于姚兴，遂议入寇。<br /><br />&nbsp;&nbsp;&nbsp;&nbsp;其领军韩讠卓谏曰：“先帝以旧京倾没，辑翼三齐，苟时运未可，上智辍谋。今<br /><br />&nbsp;&nbsp;&nbsp;&nbsp;陛下嗣守成规，宜闭关养士，以待赋衅，不可结怨南邻，广树仇隙。”超曰：<br /><br />&nbsp;&nbsp;&nbsp;&nbsp;“我计已定，不与卿言。”于是遣其将斛谷提、公孙归等率骑寇宿豫，陷之，执<br /><br />&nbsp;&nbsp;&nbsp;&nbsp;阳平太守刘千载、济阴太守徐阮，大掠而去。简男女二千五百，付太乐教之。<br /><br />&nbsp;&nbsp;&nbsp;&nbsp;时公孙五楼为侍中、尚书，领左卫将军，专总朝政，兄归为冠军、常山公，<br /><br />&nbsp;&nbsp;&nbsp;&nbsp;叔父颓为武卫、兴乐公。五楼宗亲皆夹辅左右，王公内外无不惮之。<br /><br />&nbsp;&nbsp;&nbsp;&nbsp;超论宿豫之功，封斛谷提等并为郡、县公。慕容镇谏曰：“臣闻县赏待勋，<br /><br />&nbsp;&nbsp;&nbsp;&nbsp;非功不侯，今公孙归结祸延兵，残贼百姓，陛下封之，得无不可乎！夫忠言逆耳，<br /><br />&nbsp;&nbsp;&nbsp;&nbsp;非亲不发。臣虽庸朽，忝国戚藩，辄尽愚款，惟陛下图之。”超怒，不答，自是<br /><br />&nbsp;&nbsp;&nbsp;&nbsp;百僚杜口，莫敢开言。<br /><br />&nbsp;&nbsp;&nbsp;&nbsp;尚书都令史王俨谄事五楼，迁尚书郎，出为济南太守，入为尚书左丞，时人<br /><br />&nbsp;&nbsp;&nbsp;&nbsp;为之语曰：“欲得侯，事五楼。”<br /><br />&nbsp;&nbsp;&nbsp;&nbsp;又遣公孙归等率骑三千入寇济南，执太守赵元，略男女千余人而去。刘裕率<br /><br />&nbsp;&nbsp;&nbsp;&nbsp;师将讨之，超引见群臣于节阳殿，议距王师。公孙五楼曰：“吴兵轻果，所利在<br /><br />&nbsp;&nbsp;&nbsp;&nbsp;战，初锋勇锐，不可争也。宜据大岘，使不得入，旷日延时，沮其锐气。可徐简<br /><br />&nbsp;&nbsp;&nbsp;&nbsp;精骑二千，循海而南。绝其粮运，别敕段晖率兖州之军，缘山东下。腹背击之，<br /><br />&nbsp;&nbsp;&nbsp;&nbsp;上策也。各命守宰，依险自固，校其资储之外，余悉焚荡，芟除粟苗，使敌无所<br /><br />&nbsp;&nbsp;&nbsp;&nbsp;资。坚壁清野，以待其衅，中策也。纵贼入岘，出城逆战，下策也。”超曰：<br /><br />&nbsp;&nbsp;&nbsp;&nbsp;“京都殷盛，户口众多，非可一时入守。青苗布野，非可卒芟。设使芟苗城守，<br /><br />&nbsp;&nbsp;&nbsp;&nbsp;以全性命，朕所不能。今据五州之强，带山河之固，战车万乘，铁马万群，纵令<br /><br />&nbsp;&nbsp;&nbsp;&nbsp;过岘，至于平地，徐以精骑践之，此成擒也。”贺赖卢苦谏，不从，退谓五楼曰：<br /><br />&nbsp;&nbsp;&nbsp;&nbsp;“上不用吾计，亡无日矣。”慕容镇曰：“若如圣旨，必须平原用马为便，宜出<br /><br />&nbsp;&nbsp;&nbsp;&nbsp;岘逆战，战而不胜，犹可退守。不宜纵敌入岘，自贻窘逼。昔成安君不守井陉之<br /><br />&nbsp;&nbsp;&nbsp;&nbsp;关，终屈于韩信；诸葛瞻不据束马之险，卒擒于邓艾。臣以为天时不如地利，阻<br /><br />&nbsp;&nbsp;&nbsp;&nbsp;守大岘，策之上也。”超不从。镇出，谓韩讠卓曰：“主上既不能芟苗守险，又<br /><br />&nbsp;&nbsp;&nbsp;&nbsp;不肯徙人逃寇，酷似刘璋矣。今年国灭，吾必死之，卿等中华之士，复为文身矣。”<br /><br />&nbsp;&nbsp;&nbsp;&nbsp;超闻而大怒，收镇下狱。乃摄莒、梁父二戍，修城隍，简士马，畜锐以待之。<br /><br />&nbsp;&nbsp;&nbsp;&nbsp;其夏，王师次东莞，超遣其左军段晖、辅国贺赖卢等六将步骑五万，进据临<br /><br />&nbsp;&nbsp;&nbsp;&nbsp;朐。俄而王师度岘，超惧，率卒四万就晖等于临朐，谓公孙五楼曰：“宜进据川<br /><br />&nbsp;&nbsp;&nbsp;&nbsp;源，晋军至而失水，亦不能战矣。”五楼驰骑据之。刘裕前驱将军孟龙符已至川<br /><br />&nbsp;&nbsp;&nbsp;&nbsp;源，五楼战败而返。裕遣谘议参军檀韶率锐卒攻破临朐，超大惧，单骑奔段晖于<br /><br />&nbsp;&nbsp;&nbsp;&nbsp;城南。晖众又战败，裕军人斩晖。超又奔还广固，徙郭内人入保小城，使其尚书<br /><br />&nbsp;&nbsp;&nbsp;&nbsp;郎张纲乞师于姚兴。赦慕容镇，进录尚书、都督中外诸军事。引见群臣，谢之曰：<br /><br />&nbsp;&nbsp;&nbsp;&nbsp;“朕嗣奉成业，不能委贤任善，而专固自由，覆水不收，悔将何及！智士逞谋，<br /><br />&nbsp;&nbsp;&nbsp;&nbsp;必在事危，忠臣立节，亦在临难，诸君其勉思六奇，共济艰运。”镇进曰：“百<br /><br />&nbsp;&nbsp;&nbsp;&nbsp;姓之心，系于一人。陛下既躬率六军，身先奔败，群臣解心，士庶丧气，内外之<br /><br />&nbsp;&nbsp;&nbsp;&nbsp;情，不可复恃。如闻西秦自有内难，恐不暇分兵救人，正当更决一战，以争天命。<br /><br />&nbsp;&nbsp;&nbsp;&nbsp;今散卒还者，犹有数万，可悉出金帛、宫女，饵令一战。天若相我，足以破贼。<br /><br />&nbsp;&nbsp;&nbsp;&nbsp;如其不济，死尚为美，不可闭门坐受围击。”司徒慕容惠曰：“不然。今晋军乘<br /><br />&nbsp;&nbsp;&nbsp;&nbsp;胜，有陵人之气，败军之将，何以御之！秦虽与勃勃相持，不足为患。且二国连<br /><br />&nbsp;&nbsp;&nbsp;&nbsp;横，势成唇齿，今有寇难，秦必救我。但自古乞援，不遣大臣则不致重兵，是以<br /><br />&nbsp;&nbsp;&nbsp;&nbsp;赵隶三请，楚师不出；平原一使，援至从成。尚书令韩范德望具瞻，燕秦所重，<br /><br />&nbsp;&nbsp;&nbsp;&nbsp;宜遣乞援，以济时难。”于是遣范与王蒲乞师于姚兴。<br /><br />&nbsp;&nbsp;&nbsp;&nbsp;未几，裕师围城，四面皆合。人有窃告裕军曰：“若得张纲为攻具者，城乃<br /><br />&nbsp;&nbsp;&nbsp;&nbsp;可得耳。”是月，纲自长安归，遂奔于裕。裕令纲周城大呼曰：“勃勃大破秦军，<br /><br />&nbsp;&nbsp;&nbsp;&nbsp;无兵相救。”超怒，伏弩射之，乃退。右仆射张华、中丞封恺并为裕军所获。裕<br /><br />&nbsp;&nbsp;&nbsp;&nbsp;令华、恺与超书，劝令早降。超乃遗裕书，请为藩臣，以大岘为界，并献马千区，<br /><br />&nbsp;&nbsp;&nbsp;&nbsp;以通和好，裕弗许。江南继兵相寻而至。尚书张俊自长安还，又降于裕，说容曰：<br /><br />&nbsp;&nbsp;&nbsp;&nbsp;“今燕人所以固守者，外杖韩范，冀得秦援。范既时望，又与姚兴旧昵，若勃勃<br /><br />&nbsp;&nbsp;&nbsp;&nbsp;败后，秦必救燕，宜密信诱范，啖以重利，范来则燕人绝望，自然降矣。”裕从<br /><br />&nbsp;&nbsp;&nbsp;&nbsp;之，表范为散骑常侍，遗范书以招之。时姚兴乃遣其将姚强率步骑一万，随范就<br /><br />&nbsp;&nbsp;&nbsp;&nbsp;其将姚绍于洛阳，并兵来援。会赫连勃勃大破秦军，兴追强还长安。范叹曰：<br /><br />&nbsp;&nbsp;&nbsp;&nbsp;“天其灭燕乎！”会得裕书，遂降于裕。裕谓范曰：“卿欲立申包胥之功，何以<br /><br />&nbsp;&nbsp;&nbsp;&nbsp;虚还也？”范曰：“自亡祖司空世荷燕宠，故泣血秦庭，冀匡祸难。属西朝多故，<br /><br />&nbsp;&nbsp;&nbsp;&nbsp;丹诚无效，可谓天丧弊邑而赞明公。智者见机而作，敢不至乎！”翌日，裕将范<br /><br />&nbsp;&nbsp;&nbsp;&nbsp;循城，由是人情离骇，无复固志，裕谓范曰：“卿宜至城下，告以祸福。”范曰：<br /><br />&nbsp;&nbsp;&nbsp;&nbsp;“虽蒙殊宠，犹未忍谋燕。”裕嘉而不强，左右劝超诛范家，以止后叛。超知败<br /><br />&nbsp;&nbsp;&nbsp;&nbsp;在旦夕，又弟讠卓尽忠无贰，故不罪焉。是岁东莱雨血，广固城门鬼夜哭。<br /><br />&nbsp;&nbsp;&nbsp;&nbsp;明年朔旦，超登天门，朝群臣于城上，杀马以飨将士，文武皆有迁授。超幸<br /><br />&nbsp;&nbsp;&nbsp;&nbsp;姬魏夫人从超登城，见王师之盛，握超手而相对泣，韩讠卓谏曰：“陛下遭百六<br /><br />&nbsp;&nbsp;&nbsp;&nbsp;之会，正是勉强之秋，而反对女子悲泣，何其鄙也！”超拭目谢之。其尚书令董<br /><br />&nbsp;&nbsp;&nbsp;&nbsp;锐劝超出降，超大怒，系之于狱。于是贺赖卢、公孙五楼为地道出战王师，不利。<br /><br />&nbsp;&nbsp;&nbsp;&nbsp;河间人玄文说裕曰：“昔赵攻曹嶷，望气者以为渑水带城，非可攻拔，若塞五龙<br /><br />&nbsp;&nbsp;&nbsp;&nbsp;口，城必自陷。石季龙从之，而嶷请降。后慕容恪之围段龛，亦如之，而龛降。<br /><br />&nbsp;&nbsp;&nbsp;&nbsp;降后无几，又震开之。今旧基犹在，可塞之。”裕从其言。至是，城中男女患脚<br /><br />&nbsp;&nbsp;&nbsp;&nbsp;弱病者太半。超辇而升城，尚书悦寿言于超曰：“天地不仁，助寇为虐，战士<br /><br />&nbsp;&nbsp;&nbsp;&nbsp;病，日就凋陨，守困穷城，息望外援，天时人事，亦可知矣。苟历运有终，尧、<br /><br />&nbsp;&nbsp;&nbsp;&nbsp;舜降位，转祸为福，圣达以先。宜追许、郑之踪，以全宗庙之重。”超叹曰：<br /><br />&nbsp;&nbsp;&nbsp;&nbsp;“废兴，命也。吾宁奋剑决死，不能衔璧求生。”于是张纲为裕造冲车，覆以版<br /><br />&nbsp;&nbsp;&nbsp;&nbsp;屋，蒙之以皮，并设诸奇巧，城上火石弓矢无所施用；又为飞楼、悬梯、木幔之<br /><br />&nbsp;&nbsp;&nbsp;&nbsp;属，遥临城上。超大怒，悬其母而支解之。城中出降者相继。裕四面进攻，杀伤<br /><br />&nbsp;&nbsp;&nbsp;&nbsp;其众，悦寿遂开门以纳王师。超与左右数十骑出亡，为裕军所执。裕数之以不降<br /><br />&nbsp;&nbsp;&nbsp;&nbsp;之状，超神色自若，一无所言，惟以母托刘敬宣而已。送建康市斩之，时年二十<br /><br />&nbsp;&nbsp;&nbsp;&nbsp;六。在位六年。<br /><br />&nbsp;&nbsp;&nbsp;&nbsp;德以安帝隆安四年c位，至超二世，凡十一年，以义熙六年灭。<br /><br />&nbsp;&nbsp;&nbsp;&nbsp;慕容钟，字道明，德从弟也。少有识量，喜怒不形于色，机神秀发，言论清<br /><br />&nbsp;&nbsp;&nbsp;&nbsp;辩。至于临难对敌，智勇兼济，累进奇策，德用之颇中。由是政无大小，皆以委<br /><br />&nbsp;&nbsp;&nbsp;&nbsp;之，遂为佐命无勋。后公孙五楼规挟威权，虑钟抑己，因劝超诛之，钟遂谋反。<br /><br />&nbsp;&nbsp;&nbsp;&nbsp;事败，奔于姚兴，兴拜始平太守、归义侯。<br /><br />&nbsp;&nbsp;&nbsp;&nbsp;封孚，字处道，渤海人也。祖悛，振威将军。父放，慕容ブ世吏部尚书。<br /><br />&nbsp;&nbsp;&nbsp;&nbsp;孚幼而聪敏和裕，有士君子之称。宝c位，累迁吏部尚书。及兰汗之篡，南奔辟<br /><br />&nbsp;&nbsp;&nbsp;&nbsp;闾浑，浑表为渤海太守。德至莒城，孚出降，德曰：“朕平青州，不以为庆，喜<br /><br />&nbsp;&nbsp;&nbsp;&nbsp;于得卿也。”常外总机事，内参密谋，虽位任崇重，谦虚博纳，甚有大臣之体。<br /><br />&nbsp;&nbsp;&nbsp;&nbsp;及超嗣位，政出权嬖，多违旧章，轨宪日颓，残虐滋甚，孚屡尽匡救，超不能纳<br /><br />&nbsp;&nbsp;&nbsp;&nbsp;也。后临轩谓孚曰：“朕于百王可方谁？”孚对曰：“桀纣之主。”超大惭怒。<br /><br />&nbsp;&nbsp;&nbsp;&nbsp;孚徐步而出，不为改容。司空鞠仲失色，谓孚曰：“与天子言，何其亢厉，宜应<br /><br />&nbsp;&nbsp;&nbsp;&nbsp;还谢。”孚曰：“行年七十，墓木已拱，惟求死所耳。”竟不谢。以超三年死于<br /><br />&nbsp;&nbsp;&nbsp;&nbsp;家，时年七十一。文笔多传于世。<br /><br />&nbsp;&nbsp;&nbsp;&nbsp;史臣曰：慕容德以季父之亲，居邺中之重，朝危未闻其节，君存遽践其位，<br /><br />&nbsp;&nbsp;&nbsp;&nbsp;岂人理哉！然禀倜傥之雄姿，韫纵横之远略，属分崩之运，成角逐之资，跨有全<br /><br />&nbsp;&nbsp;&nbsp;&nbsp;齐，窃弄神器，抚剑而争衡秦、魏，练甲而志静荆、吴，崇儒术以弘风，延谠言<br /><br />&nbsp;&nbsp;&nbsp;&nbsp;而励己，观其为国，有足称焉。<br /><br />&nbsp;&nbsp;&nbsp;&nbsp;超继已成之基，居霸者之业，政刑莫恤，畋游是好，杜忠良而谗佞进，暗听<br /><br />&nbsp;&nbsp;&nbsp;&nbsp;受而勋戚离，先绪俄颓，家声莫振，陷宿豫而贻祸，启大岘而延敌，君臣就虏，<br /><br />&nbsp;&nbsp;&nbsp;&nbsp;宗庙为墟。迹其人谋，非不幸也。<br /><br />&nbsp;&nbsp;&nbsp;&nbsp;赞曰：德实奸雄，转败为功。奄有青土，淫名域中。超承伪祚，挠其国步。<br /><br />&nbsp;&nbsp;&nbsp;&nbsp;庙失良筹，庭悲沾露。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1599);">加入书签</a><a
                        href="1597.html">上一页</a>&larr;<a href="index.html">返回列表</a>&rarr;<a
                            href="1601.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1597.html"; var next_page = "1601.html"; var index_page = "index.html"; var sortid = "9"; var article_id = "23"; var chapter_id = "1599"; var articlename = "晋书"; var chaptername = " 卷一百二十八 载记第二十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>