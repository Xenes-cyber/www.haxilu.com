<!DOCTYPE html>
<html>
<head>
<meta charset="gbk" />
<title>晋书- 卷四十八 列传第十八-在线阅读-哈西文学网</title>
<meta name="keywords" content="房玄龄等，晋书， 卷四十八 列传第十八全文， 卷四十八 列传第十八在线阅读 哈西文学网" />
<meta name="description" content="哈西文学网提供房玄龄等的晋书  卷四十八 列传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1432.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1432.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十八 列传第十八</h1>
            <div class="link xb">
                <a href="1430.html">上一页</a>&larr;<a href="index.html">返回列表</a>&rarr;<a
                    href="1433.html">下一页</a></div>			
            <div id="BookText">&nbsp;&nbsp;&nbsp;&nbsp;◎向雄段灼阎缵<br /><br />&nbsp;&nbsp;&nbsp;&nbsp;向雄，字茂伯，河内山阳人也。父韶，彭城太守。雄初仕郡为主簿，事太守<br /><br />&nbsp;&nbsp;&nbsp;&nbsp;王经。及经之死也，雄哭之尽哀，市人咸为之悲。后太守刘毅尝以非罪笞雄，及<br /><br />&nbsp;&nbsp;&nbsp;&nbsp;吴奋代毅为太守，又以少谴系雄于狱。司隶钟会于狱中辟雄为都官从事，会死无<br /><br />&nbsp;&nbsp;&nbsp;&nbsp;人殡敛，雄迎丧而葬之。文帝召雄而责之曰：“往者王经之死，卿哭王经于东市，<br /><br />&nbsp;&nbsp;&nbsp;&nbsp;我不问也。今钟会躬为叛逆，又辄收葬，若复相容，其如王法何！”雄曰：“昔<br /><br />&nbsp;&nbsp;&nbsp;&nbsp;者先王掩骼埋h，仁流朽骨，当时岂先卜其功罪而后葬之哉！今王诛既加，于法<br /><br />&nbsp;&nbsp;&nbsp;&nbsp;已备。雄感义收葬，教亦无阙。法立于上，教弘于下，何必使雄违生背死以立于<br /><br />&nbsp;&nbsp;&nbsp;&nbsp;时！殿下仇枯骨而捐之中野，为将来仁贤之资，不亦惜乎！”帝甚悦，与谈宴而<br /><br />&nbsp;&nbsp;&nbsp;&nbsp;遣之。<br /><br />&nbsp;&nbsp;&nbsp;&nbsp;累迁黄门侍郎。时吴奋、刘毅俱为侍中，同在门下，雄初不交言。武帝闻之，<br /><br />&nbsp;&nbsp;&nbsp;&nbsp;敕雄令复君臣之好。雄不得已，乃诣毅，再拜曰：“向被诏命，君臣义绝，如何？”<br /><br />&nbsp;&nbsp;&nbsp;&nbsp;于是即去。帝闻而大怒，问雄曰：“我令卿复君臣之好，何以故绝？”雄曰：<br /><br />&nbsp;&nbsp;&nbsp;&nbsp;“古之君子进人以礼，退人以礼；今之进人若加诸膝，退人若坠诸川。刘河内于<br /><br />&nbsp;&nbsp;&nbsp;&nbsp;臣不为戎首，亦已幸甚，安复为君臣之好！”帝从之。<br /><br />&nbsp;&nbsp;&nbsp;&nbsp;泰始中，累迁秦州刺史，假赤幢、曲盖、鼓吹，赐钱二十万。咸宁初，入为<br /><br />&nbsp;&nbsp;&nbsp;&nbsp;御史中丞，迁侍中，又出为征虏将军。太康初，为河南尹，赐爵关内侯。齐王攸<br /><br />&nbsp;&nbsp;&nbsp;&nbsp;将归藩，雄谏曰：“陛下子弟虽多，然有名望者少。齐王卧在京邑，所益实深，<br /><br />&nbsp;&nbsp;&nbsp;&nbsp;不可不思。”帝不纳。雄固谏忤旨，起而径出，遂以愤卒。<br /><br />&nbsp;&nbsp;&nbsp;&nbsp;弟匡，惠帝世为护军将军。<br /><br />&nbsp;&nbsp;&nbsp;&nbsp;段灼，字休然，敦煌人也。世为西土著姓，果直有才辩。少仕州郡，稍迁邓<br /><br />&nbsp;&nbsp;&nbsp;&nbsp;艾镇西司马，从艾破蜀有功，封关内侯，累迁议郎。武帝即位，灼上疏追理艾曰：<br /><br />&nbsp;&nbsp;&nbsp;&nbsp;故征西将军邓艾，心怀至忠，而荷反逆之名；平定巴、蜀，而受三族之诛，<br /><br />&nbsp;&nbsp;&nbsp;&nbsp;臣窃悼之。惜哉，言艾之反也！以艾性刚急，矜功伐善，而不能协同朋类，轻犯<br /><br />&nbsp;&nbsp;&nbsp;&nbsp;雅俗，失君子之心，故莫肯理之。臣敢昧死言艾所以不反之状。<br /><br />&nbsp;&nbsp;&nbsp;&nbsp;艾本屯田掌犊人，宣皇帝拔之于农吏之中，显之于宰府之职。处内外之官，<br /><br />&nbsp;&nbsp;&nbsp;&nbsp;据文武之任，所在辄有名绩，固足以明宣皇帝之知人矣。会值洮西之役，官兵失<br /><br />&nbsp;&nbsp;&nbsp;&nbsp;利，刺史王经困于围城之中。当尔之时，二州危惧，陇右懔懔，几非国家之有也。<br /><br />&nbsp;&nbsp;&nbsp;&nbsp;先帝以为深忧重虑，思惟可以安边杀敌莫贤于艾，故授之以兵马，解狄道之围。<br /><br />&nbsp;&nbsp;&nbsp;&nbsp;围解，留屯上。承官军大败之后，士卒破胆，将吏无气，仓库空虚，器械殚尽。<br /><br />&nbsp;&nbsp;&nbsp;&nbsp;艾欲积谷强兵，以待有事。是岁少雨，又为区种之法，手执耒耜，率先将士，所<br /><br />&nbsp;&nbsp;&nbsp;&nbsp;统万数，而身不离仆虏之劳，亲执士卒之役。故落门、段谷之战，能以少击多，<br /><br />&nbsp;&nbsp;&nbsp;&nbsp;摧破强贼，斩首万计。遂委艾以庙胜成图，指授长策。艾受命忘身，龙骧麟振，<br /><br />&nbsp;&nbsp;&nbsp;&nbsp;前无坚敌。蜀地阻险，山高谷深，而艾步乘不满二万，束马悬车，自投死地，勇<br /><br />&nbsp;&nbsp;&nbsp;&nbsp;气陵云，将士乘势，故能使刘禅震怖，君臣面缚。军不逾时，而巴、蜀荡定，此<br /><br />&nbsp;&nbsp;&nbsp;&nbsp;艾固足以彰先帝之善任矣。<br /><br />&nbsp;&nbsp;&nbsp;&nbsp;艾功名已成，亦当书之竹帛，传祚万世。七十老公，复何所求哉！艾以禅初<br /><br />&nbsp;&nbsp;&nbsp;&nbsp;降，远郡未附，矫令承制，权安社稷。虽违常科，有合古义，原心定罪，事可详<br /><br />&nbsp;&nbsp;&nbsp;&nbsp;论。故镇西将军钟会，有吞天下之心，恐艾威名，知必不同，因其疑似，构成其<br /><br />&nbsp;&nbsp;&nbsp;&nbsp;事。艾被诏书，即遣强兵，束身就缚，不敢顾望。诚自知奉见先帝，必无当死之<br /><br />&nbsp;&nbsp;&nbsp;&nbsp;理也。会受诛之后，艾参佐官属、部曲将吏，愚戆相聚，自共追艾，破坏槛车，<br /><br />&nbsp;&nbsp;&nbsp;&nbsp;解其囚执。艾在困地，是以狼狈失据。夫反非小事，若怀恶心，即当谋及豪杰，<br /><br />&nbsp;&nbsp;&nbsp;&nbsp;然后乃能兴动大众，不闻艾有腹心一人。临死口无恶言，独受腹背之诛，岂不哀<br /><br />&nbsp;&nbsp;&nbsp;&nbsp;哉！故见之者垂涕，闻之者叹息。此贾谊所以慷慨于汉文，天下之事可为痛哭者，<br /><br />&nbsp;&nbsp;&nbsp;&nbsp;良有以也。<br /><br />&nbsp;&nbsp;&nbsp;&nbsp;陛下龙兴，阐弘大度，受诛之家，不拘叙用，听艾立后，祭祀不绝。昔秦人<br /><br />&nbsp;&nbsp;&nbsp;&nbsp;怜白起之无罪，吴人伤子胥之冤酷，皆为之立祠。天下之人为艾悼心痛恨，亦由<br /><br />&nbsp;&nbsp;&nbsp;&nbsp;是也。谓可听艾门生故吏收艾尸柩，归葬旧墓，还其田宅，以平蜀之功，继封其<br /><br />&nbsp;&nbsp;&nbsp;&nbsp;后，使艾阖棺定谥，死无所恨。赦冤魂于黄泉，收信义于后世，则天下徇名之士，<br /><br />&nbsp;&nbsp;&nbsp;&nbsp;思立功之臣，必投汤火，乐为陛下死矣！<br /><br />&nbsp;&nbsp;&nbsp;&nbsp;帝省表，甚嘉其意。灼后复陈时宜曰：<br /><br />&nbsp;&nbsp;&nbsp;&nbsp;臣闻天时不如地利，地利不如人和。三里之城，五里之郭，圜围而攻之，有<br /><br />&nbsp;&nbsp;&nbsp;&nbsp;不克者，此天时不如地利。城非不高，池非不深，谷非不多，兵非不利，委而去<br /><br />&nbsp;&nbsp;&nbsp;&nbsp;之，此地利不如人和。然古之王者，非不先推恩德，结固人心。人心苟和，虽三<br /><br />&nbsp;&nbsp;&nbsp;&nbsp;里之城，五里之郭，不可攻也。人心不和，虽金城汤池，不能守也。臣推此以广<br /><br />&nbsp;&nbsp;&nbsp;&nbsp;其义，舜弹五弦之琴，咏《南风》之诗，而天下自理，由尧人可比屋而封也。曩<br /><br />&nbsp;&nbsp;&nbsp;&nbsp;者多难，奸雄屡起，搅乱众心，刀锯相乘，流死之孤，哀声未绝。故臣以为陛下<br /><br />&nbsp;&nbsp;&nbsp;&nbsp;当深思远念，杜渐防萌，弹琴咏诗，垂拱而已。其要莫若推恩以协和黎庶，故推<br /><br />&nbsp;&nbsp;&nbsp;&nbsp;恩足以保四海，不推恩不足以保妻子。是故唐尧以亲睦九族为先，周文以刑于寡<br /><br />&nbsp;&nbsp;&nbsp;&nbsp;妻为急，明王圣主莫不先亲后疏，自近及远。臣以为太宰、司徒、卫将军三王宜<br /><br />&nbsp;&nbsp;&nbsp;&nbsp;留洛中镇守，其余诸王自州征足任者，年十五以上悉遣之国。为选中郎傅相，才<br /><br />&nbsp;&nbsp;&nbsp;&nbsp;兼文武，以辅佐之。听于其国缮修兵马，广布恩信。必抚下犹子，爱国如家，君<br /><br />&nbsp;&nbsp;&nbsp;&nbsp;臣分定，百世不迁，连城开地，为晋、鲁、卫。所谓盘石之宗，天下服其强矣。<br /><br />&nbsp;&nbsp;&nbsp;&nbsp;虽云割地，譬犹囊漏贮中，亦一家之有耳。若虑后世强大，自可豫为制度，使得<br /><br />&nbsp;&nbsp;&nbsp;&nbsp;推恩以分子弟。如此则枝分叶布，稍自削小，渐使转至万国，亦后世之利，非所<br /><br />&nbsp;&nbsp;&nbsp;&nbsp;患也。<br /><br />&nbsp;&nbsp;&nbsp;&nbsp;昔在汉世，诸吕自疑，内有朱虚、东牟之亲，外有诸侯九国之强，故不敢动<br /><br />&nbsp;&nbsp;&nbsp;&nbsp;摇。于今之宜，诸侯强大，是为太山之固。非我族类，其心必异。而魏法禁锢诸<br /><br />&nbsp;&nbsp;&nbsp;&nbsp;王，亲戚隔绝，不祥莫大焉。间者无故又瓜分天下，立五等诸侯。上不象贤，下<br /><br />&nbsp;&nbsp;&nbsp;&nbsp;不议功，而是非杂糅，例受茅土。似权时之宜，非经久之制，将遂不改，此亦烦<br /><br />&nbsp;&nbsp;&nbsp;&nbsp;扰之人，渐乱之阶也。夫国之兴也，由于九族亲睦，黎庶协和；其衰也，在于骨<br /><br />&nbsp;&nbsp;&nbsp;&nbsp;肉疏绝，百姓离心。故夏邦不安，伊尹归殷；殷邦不和，吕氏入周。殷监在于夏<br /><br />&nbsp;&nbsp;&nbsp;&nbsp;后，去事之诫，诚来事之鉴也。<br /><br />&nbsp;&nbsp;&nbsp;&nbsp;又陈曰：<br /><br />&nbsp;&nbsp;&nbsp;&nbsp;昔伐蜀，募取凉州兵马、羌胡健儿，许以重报，五千余人，随艾讨贼，功皆<br /><br />&nbsp;&nbsp;&nbsp;&nbsp;第一。而《乙亥诏书》，州郡将督，不与中外军同，虽在上功，无应封者。唯金<br /><br />&nbsp;&nbsp;&nbsp;&nbsp;城太守杨欣所领兵，以逼江由之势，得封者三十人。自金城以西，非在欣部，无<br /><br />&nbsp;&nbsp;&nbsp;&nbsp;一人封者。苟在中军之例，虽下功必侯；如在州郡，虽功高不封，非所谓近不重<br /><br />&nbsp;&nbsp;&nbsp;&nbsp;施，远不遗恩之谓也。<br /><br />&nbsp;&nbsp;&nbsp;&nbsp;臣闻鱼悬由于甘饵，勇夫死于重报。故荆轲慕燕丹之义，专诸感阖闾之爱，<br /><br />&nbsp;&nbsp;&nbsp;&nbsp;匕首振于秦庭，吴刀耀于鱼腹，视死如归，岂不有由也哉！夫功名重赏，士之所<br /><br />&nbsp;&nbsp;&nbsp;&nbsp;竞，不平致怨，由来久矣。《诗》云：“尸鸠在桑，其子七兮。淑人君子，其仪<br /><br />&nbsp;&nbsp;&nbsp;&nbsp;一兮。”臣以为此等宜蒙爵封。<br /><br />&nbsp;&nbsp;&nbsp;&nbsp;灼前后陈事，辄见省览。然身微宦孤，不见进序，乃取长假还乡里。临去，<br /><br />&nbsp;&nbsp;&nbsp;&nbsp;遣息上表曰：<br /><br />&nbsp;&nbsp;&nbsp;&nbsp;臣受恩三世，剖符守境，试用无绩，沈伏数年，犬马之力，无所复堪。陛下<br /><br />&nbsp;&nbsp;&nbsp;&nbsp;弘广纳之听，采狂夫之言，原臣侵官之罪，不问干忤之愆，天地恩厚，于臣足矣。<br /><br />&nbsp;&nbsp;&nbsp;&nbsp;臣闻忠臣之于其君，犹孝子之于其亲：进则有欣然之庆，非贪官也；退则有戚然<br /><br />&nbsp;&nbsp;&nbsp;&nbsp;之忧，非怀禄也。其意在于不忘光君荣亲，情所不能已已者也。臣伏自悼，私怀<br /><br />&nbsp;&nbsp;&nbsp;&nbsp;至恨：生长荒裔，而久在外任，自还抱疾，未尝觐见，陛下竟不知臣何人，此臣<br /><br />&nbsp;&nbsp;&nbsp;&nbsp;之恨一也。遭运会之世，值有事之时，而不能垂功名于竹帛，此臣之恨二也。逮<br /><br />&nbsp;&nbsp;&nbsp;&nbsp;事圣明之君，而枫操劣，陈力又不能，当归死于地下，此臣之恨三也。哀二亲<br /><br />&nbsp;&nbsp;&nbsp;&nbsp;早亡陨，兄弟并凋丧，孝敬无复施于家门，此臣之恨四也。夏之日忽以过，冬之<br /><br />&nbsp;&nbsp;&nbsp;&nbsp;夜寻复来，人生百岁，尚以为不足，而臣中年婴灾，此臣之恨五也。惭日月之所<br /><br />&nbsp;&nbsp;&nbsp;&nbsp;养，愧昊苍而无报，此臣之所以怀五恨而叹息，临归路而自悼者也。<br /><br />&nbsp;&nbsp;&nbsp;&nbsp;语有之曰：“华言虚也，至言实也，苦言药也，甘言疾也。”臣欲言天下太<br /><br />&nbsp;&nbsp;&nbsp;&nbsp;平，而灵龟神狐未见，仙芝S莆未生，麒麟未游乎灵禽之囿，凤皇未仪于太极<br /><br />&nbsp;&nbsp;&nbsp;&nbsp;之庭，此臣之所以不敢华言而为佞者也。昔汉高祖初定天下，于时戍卒娄敬上书<br /><br />&nbsp;&nbsp;&nbsp;&nbsp;谏曰：“陛下取天下不与成周同，而欲比隆成周，臣窃以为不侔。”于是汉祖感<br /><br />&nbsp;&nbsp;&nbsp;&nbsp;悟，深纳其言，赐姓为刘氏。又顾谓陆贾曰：“为我著秦所以亡，而吾所以得之<br /><br />&nbsp;&nbsp;&nbsp;&nbsp;者。”贾乃作《新语》之书，述叙前世成败，以为劝戒。又田肯建一言之计，非<br /><br />&nbsp;&nbsp;&nbsp;&nbsp;亲子弟莫可使王齐者，而受千金之赐。故世称汉祖之宽明博纳，所以能成帝业也。<br /><br />&nbsp;&nbsp;&nbsp;&nbsp;今之言世者，皆曰尧舜复兴，天下已太平矣。臣独以为未，亦窃有所劝焉。<br /><br />&nbsp;&nbsp;&nbsp;&nbsp;且百王垂制，圣贤吐言，来事之明鉴也。孟子曰：“尧不能以天下与舜，则舜之<br /><br />&nbsp;&nbsp;&nbsp;&nbsp;有天下也，天与之也。昔舜为相，尧崩，三年之丧毕，舜避尧之子于南河，天下<br /><br />&nbsp;&nbsp;&nbsp;&nbsp;诸侯朝觐者、狱讼者，不之尧之子而之舜。舜曰天也，乃之中国，践天子位焉。<br /><br />&nbsp;&nbsp;&nbsp;&nbsp;若居尧之宫，逼尧之子，非天所与者也。”曩昔西有不臣之蜀，东有c号之吴，<br /><br />&nbsp;&nbsp;&nbsp;&nbsp;三主鼎足，并称天子。魏文帝率万乘之众，受禅于靡陂，而自以德同唐、虞，以<br /><br />&nbsp;&nbsp;&nbsp;&nbsp;为汉献即是古之尧，自谓即是今之舜，乃谓孟柯、孙卿不通禅代之变，遂作禅代<br /><br />&nbsp;&nbsp;&nbsp;&nbsp;之文，刻石垂戒，班示天下，传之后世，亦安能使将来君子皆晓然心服其义乎！<br /><br />&nbsp;&nbsp;&nbsp;&nbsp;然魏文徒希慕尧、舜之名，推新集之魏，欲以同于唐、虞之盛，忽骨肉之恩，忘<br /><br />&nbsp;&nbsp;&nbsp;&nbsp;藩屏之固，竟不能使四海宾服，混一皇化，而于时群臣莫有谏者，不其过矣哉！<br /><br />&nbsp;&nbsp;&nbsp;&nbsp;孙卿曰：“尧、舜禅让，是不然矣。天下者，至重也，非至强莫之能任；至大也，<br /><br />&nbsp;&nbsp;&nbsp;&nbsp;非至辩莫之能分；至众也，非至明莫之能见。此三至者，非圣人莫之能尽。”由<br /><br />&nbsp;&nbsp;&nbsp;&nbsp;此言之，孙卿、孟轲亦各有所不取焉。陛下受禅，从东府入西宫，兵刃耀天，旌<br /><br />&nbsp;&nbsp;&nbsp;&nbsp;旗翳日。虽应天顺人，同符唐、虞，然法度损益，则亦不异于昔魏文矣，故宜资<br /><br />&nbsp;&nbsp;&nbsp;&nbsp;三至以强制之。而今诸王有立国之名，而无襟带之实。又蜀地有自然之险，是历<br /><br />&nbsp;&nbsp;&nbsp;&nbsp;世奸雄之所窥觎，逋逃之所聚也，而无亲戚子弟之守，此岂深思远虑，杜渐防萌<br /><br />&nbsp;&nbsp;&nbsp;&nbsp;者乎！<br /><br />&nbsp;&nbsp;&nbsp;&nbsp;昔汉文帝据已成之业，六合同风，天下一家。而贾谊上疏陈当时之势，犹以<br /><br />&nbsp;&nbsp;&nbsp;&nbsp;为譬如抱火厝于积薪之下，而寝其上，火未及然，因谓之安。此言诚存不忘亡，<br /><br />&nbsp;&nbsp;&nbsp;&nbsp;安不忘乱者也。然臣之ff，亦窃愿陛下居安思危，无曰高高在上，常念临深之<br /><br />&nbsp;&nbsp;&nbsp;&nbsp;义，不忘履冰之戒。尽除魏世之弊法，绥以新政之大化，使万邦欣欣，喜戴洪惠，<br /><br />&nbsp;&nbsp;&nbsp;&nbsp;昆虫草木，咸蒙恩泽。朝廷咏康哉之歌，山薮无伐檀之人，此固天下所视望者也。<br /><br />&nbsp;&nbsp;&nbsp;&nbsp;陛下自初践阼，发无讳之诏，置箴谏之官，赫然宠异谔谔之臣，以明好直言之信，<br /><br />&nbsp;&nbsp;&nbsp;&nbsp;恐陈事者知直言之不用，皆杜口结舌，祥瑞亦曷由来哉！<br /><br />&nbsp;&nbsp;&nbsp;&nbsp;臣无陆生之才，不在顾问之地，盖闻主圣臣直，义在于有犯无隐。臣不惟疏<br /><br />&nbsp;&nbsp;&nbsp;&nbsp;远，未信而言，敢历论前代隆名之君及亡败之主废兴所由，又博陈举贤之路，广<br /><br />&nbsp;&nbsp;&nbsp;&nbsp;开养老之制，崇必信之道，又张设议者之难，凡五事以闻。臣之所言，皆直陈古<br /><br />&nbsp;&nbsp;&nbsp;&nbsp;今已行故事，非新声异端也。辞义实浅，不足采纳。然臣私心，诚谓有可发起觉<br /><br />&nbsp;&nbsp;&nbsp;&nbsp;悟遗忘。愿陛下察臣愚忠，愍臣狂直，无使天下以言者为戒。疾痛增笃，退念桑<br /><br />&nbsp;&nbsp;&nbsp;&nbsp;梓之诗，惟狐死之义，辄取长休，归近坟墓。顾瞻宫阙，系情皇极，不胜丹款，<br /><br />&nbsp;&nbsp;&nbsp;&nbsp;遣息颖表言。<br /><br />&nbsp;&nbsp;&nbsp;&nbsp;其一曰：臣闻善有章也，著在经典；恶有罚也，戒在刑书。上自远古，下洎<br /><br />&nbsp;&nbsp;&nbsp;&nbsp;秦、汉，其明王霸主及亡国暗君，故可得而称；至于忠蹇贤相及佞谄奸臣，亦可<br /><br />&nbsp;&nbsp;&nbsp;&nbsp;得而言。故朝有谔谔尽规之臣，无不昌也；任用阿谀唯唯之士，无不亡也。是有<br /><br />&nbsp;&nbsp;&nbsp;&nbsp;国者皆欲求忠以自辅，举贤以自佐；而亡国破家者相继，皆由任失其人。所谓贤<br /><br />&nbsp;&nbsp;&nbsp;&nbsp;者不贤，忠者不忠也。臣谨言前任贤所由兴，任不肖所以亡者。尧之末年，四凶<br /><br />&nbsp;&nbsp;&nbsp;&nbsp;在朝而不去，八元在家而不举，然致天平地宁，四门穆穆，其功固在重华之为相。<br /><br />&nbsp;&nbsp;&nbsp;&nbsp;夏癸放于鸣条，商辛枭于牧野，此俱万乘之主，而国灭身擒，由不能属任贤相，<br /><br />&nbsp;&nbsp;&nbsp;&nbsp;用妇人之言，荒淫无道，肆志沈宴，作靡靡之乐，长夜之饮，于是登糟丘，临酒<br /><br />&nbsp;&nbsp;&nbsp;&nbsp;池，观牛饮，望肉林，龙逢忠而被害，比干谏而剖心，天下之所以归恶者也。太<br /><br />&nbsp;&nbsp;&nbsp;&nbsp;甲暴虐，颠覆汤之典制，于是伊尹放之桐宫，而能改悔反善，三年而后归于亳。<br /><br />&nbsp;&nbsp;&nbsp;&nbsp;既已放而复还，殷道微而复兴，诸侯咸服，号称太宗，实赖阿衡之尽忠也。周室<br /><br />&nbsp;&nbsp;&nbsp;&nbsp;既衰，诸侯并争，天王微弱，政遂陵迟。齐桓公，淫乱之主耳；然所以能九合一<br /><br />&nbsp;&nbsp;&nbsp;&nbsp;匡之功，有尊周之名，诚管夷吾之力。及其死也，虫流出门，岂非任竖貂之过乎！<br /><br />&nbsp;&nbsp;&nbsp;&nbsp;且一桓公之身，得管仲，其功如彼；用竖貂，其乱如此。夫荣辱存亡，实在所任，<br /><br />&nbsp;&nbsp;&nbsp;&nbsp;可不审哉！秦本伯翳之后，微微小邑，至秦仲始大，有车马礼乐侍御之好焉。自<br /><br />&nbsp;&nbsp;&nbsp;&nbsp;穆公至于始皇，皆能留心待贤，远求异士，招由余于西戎，致五l于宛市，取丕<br /><br />&nbsp;&nbsp;&nbsp;&nbsp;豹于晋乡，迎蹇叔于宗里。由是四方雄俊继踵而至，故能世为强国，吞灭诸侯，<br /><br />&nbsp;&nbsp;&nbsp;&nbsp;奄有天下，兼称皇帝，由谋臣之助也。道化未淳，崩于沙丘。胡亥乘虐，用诈自<br /><br />&nbsp;&nbsp;&nbsp;&nbsp;，不能弘济统绪，克成堂构，而乃残贼仁义，毒流黔首。故陈胜、吴广，奋<br /><br />&nbsp;&nbsp;&nbsp;&nbsp;臂大呼，而天下响应。于是赵高逆乱，阎乐承指，二世穷迫，自戮望夷。子婴虽<br /><br />&nbsp;&nbsp;&nbsp;&nbsp;立，去帝为王，孤危无辅，四旬而亡。此由邪臣擅命，指鹿为马，所以速秦之祸<br /><br />&nbsp;&nbsp;&nbsp;&nbsp;也。秦失其鹿，豪杰竞逐，项羽既得而失之，其咎在烹韩生，而范增之谋不用。<br /><br />&nbsp;&nbsp;&nbsp;&nbsp;假令羽既距项伯之邪说，斩沛公于鸿门，都咸阳以号令诸侯，则天下无敌矣。<br /><br />&nbsp;&nbsp;&nbsp;&nbsp;而羽距韩生之忠谏，背范增之深计，自谓霸王之业已定，都彭城，还故乡，为昼<br /><br />&nbsp;&nbsp;&nbsp;&nbsp;被文绣，此盖世俗儿女之情耳，而羽荣之。是故五载为汉所擒，至此尚不知觉悟，<br /><br />&nbsp;&nbsp;&nbsp;&nbsp;乃曰“天亡我，非战之罪”，甚痛矣哉！且夫士之归仁，犹水之归下，禽之走旷<br /><br />&nbsp;&nbsp;&nbsp;&nbsp;野，故曰“为川驱鱼者獭也，为薮驱雀者r也，为汤、武驱人者桀、纣也。”汉<br /><br />&nbsp;&nbsp;&nbsp;&nbsp;高祖起于布衣，提三尺之刃而取天下，用六国之资，无唐、虞之禅，岂徒赖良、<br /><br />&nbsp;&nbsp;&nbsp;&nbsp;平之奇谋，尽英雄之智力而已乎，亦由项氏为驱人也。子孙承基二百余年，逮成<br /><br />&nbsp;&nbsp;&nbsp;&nbsp;帝委政舅家，使权势外移。安昌侯张禹者，汉之三公，成帝保傅也，帝亲幸其家，<br /><br />&nbsp;&nbsp;&nbsp;&nbsp;拜禹床下，深问天灾人事。禹当惟大臣之节，为社稷深虑，忠言嘉谋，陈其灾患，<br /><br />&nbsp;&nbsp;&nbsp;&nbsp;则王氏不得专权宠，王莽无缘乘势位，遂托云龙而登天衢，令汉祚中绝也。禹佞<br /><br />&nbsp;&nbsp;&nbsp;&nbsp;谄不忠，挟怀私计，徒低仰于五侯之间，苟取容媚而已。是以朱云抗节求尚方斩<br /><br />&nbsp;&nbsp;&nbsp;&nbsp;马剑，欲以斩禹，以戒其余，可谓忠矣。而成帝尚复不寤，乃以为居下讪上，廷<br /><br />&nbsp;&nbsp;&nbsp;&nbsp;辱保傅，罪死无赦，诏御史将云下，欲急烹之。云攀殿折槛，幸赖左将军辛庆忌<br /><br />&nbsp;&nbsp;&nbsp;&nbsp;叩头流血，以死争之。若不然，则云已摧碎矣。后虽释槛不修，欲以彰明直臣，<br /><br />&nbsp;&nbsp;&nbsp;&nbsp;诚足以为后世之戒，何益于汉室所由亡也哉！然世之论者以为乱臣贼子无道之甚<br /><br />&nbsp;&nbsp;&nbsp;&nbsp;者莫过于莽，此亦犹纣之不善不如是之甚也。传称莽始起外戚，折节力行，以要<br /><br />&nbsp;&nbsp;&nbsp;&nbsp;名誉，宗族称孝，朋友归仁。及其辅政成、哀之际，勤劳国家，动见称述。然于<br /><br />&nbsp;&nbsp;&nbsp;&nbsp;时人士诣阙上书荐莽者不可称纪，内外群臣莫不归莽功德。遭遇汉室中微，国嗣<br /><br />&nbsp;&nbsp;&nbsp;&nbsp;三绝，而太后寿考，为之宗主，故莽得遂策命孺子而夺其位也。昔汤、武之兴，<br /><br />&nbsp;&nbsp;&nbsp;&nbsp;亦逆取而顺守之耳。向莽深惟殷、周取守之术，崇道德，务仁义，履信实，去华<br /><br />&nbsp;&nbsp;&nbsp;&nbsp;伪，施惠天下，十有八年，恩足以感百姓，义足以结英雄，人怀其德，豪杰并用，<br /><br />&nbsp;&nbsp;&nbsp;&nbsp;如此，宗庙社稷宜未灭也，光武虽复贤才，大业讵可冀哉！莽即位之后，自谓得<br /><br />&nbsp;&nbsp;&nbsp;&nbsp;天人之助，以为功广三王，德茂唐、虞，乃自骄矜，奋其威诈，班宣符谶，震暴<br /><br />&nbsp;&nbsp;&nbsp;&nbsp;残酷，穷凶极恶，人怨神怒，冬雷电以惊其耳目，夏地动以惕其心腹。而莽犹不<br /><br />&nbsp;&nbsp;&nbsp;&nbsp;知觉悟，方复重行不顺时之令，竟连伍之刑，佞媚者亲幸，忠谏者诛夷。由是天<br /><br />&nbsp;&nbsp;&nbsp;&nbsp;下忿愤，内外俱发，四海分崩，城池不守，身死于匹夫之手，为天下笑，岂不异<br /><br />&nbsp;&nbsp;&nbsp;&nbsp;哉！其所由然者，非取之过，而守之非道也。莽既屠肌，六合云扰，刘圣公已立<br /><br />&nbsp;&nbsp;&nbsp;&nbsp;而不辨，盆子承之而覆败，公孙述又称帝于蜀汉。如此数子，固非所谓应天顺人<br /><br />&nbsp;&nbsp;&nbsp;&nbsp;者，徒为光武之驱除者耳。夫天下者，盖亦天下之天下，非一人之天下也。“殷<br /><br />&nbsp;&nbsp;&nbsp;&nbsp;商之旅，其会如林，矢于牧野，维予侯兴。”又曰：“侯服于周，天命靡常。”<br /><br />&nbsp;&nbsp;&nbsp;&nbsp;由此言之，主非常人也，有德则天下归之，无德则天下叛之。故古之明王，其劳<br /><br />&nbsp;&nbsp;&nbsp;&nbsp;心远虑，常如临川无津涯。于是法天地，象四时，隆恩德，敬大臣，近忠直，远<br /><br />&nbsp;&nbsp;&nbsp;&nbsp;佞人。仁孝著乎宫墙，弘化洽乎兆庶；为平直如砥矢，信义感人神。虽有椒房外<br /><br />&nbsp;&nbsp;&nbsp;&nbsp;戚之宠，不受其委曲之言；虽有近习爱幸之竖，不听其姑息之辞。四门穆穆，辟<br /><br />&nbsp;&nbsp;&nbsp;&nbsp;而不阖，待谏者而无忌。恒战战栗栗，不忘戒惧，所以欲永终天禄，恐为将来贤<br /><br />&nbsp;&nbsp;&nbsp;&nbsp;圣之驱除也。且臣闻之，惧危者，常安者也；忧亡者，恒存者也。使夫有国之君<br /><br />&nbsp;&nbsp;&nbsp;&nbsp;能安不忘危，则本枝百世，长保荣祚，名位与天地无穷，亦何虑乎为来者之驱除<br /><br />&nbsp;&nbsp;&nbsp;&nbsp;哉！传有之曰：“狂夫之言，明主察焉。”<br /><br />&nbsp;&nbsp;&nbsp;&nbsp;其二曰：士之立业，行非一概。吴起贪官，母死不归，杀妻求将，不孝之甚。<br /><br />&nbsp;&nbsp;&nbsp;&nbsp;然在魏，使秦人不敢东向；在楚，则三晋不敢南谋。曾参、闵骞，诚孝子也，不<br /><br />&nbsp;&nbsp;&nbsp;&nbsp;能宿夕离其亲，岂肯出身致死，涉危险之地哉！今大晋应期运之所授，齐圣美于<br /><br />&nbsp;&nbsp;&nbsp;&nbsp;有虞，而吴人不臣，称帝私附，此亦国之羞也。陛下诚欲致熊罴之士，不二心之<br /><br />&nbsp;&nbsp;&nbsp;&nbsp;臣，使奋威淮浦、震服蛮荆者，故宜畴咨博采，广开贡士之路，荐岩穴，举贤才，<br /><br />&nbsp;&nbsp;&nbsp;&nbsp;征命考试，匪俊莫用。今台阁选举，涂塞耳目，九品访人，唯问中正。故据上品<br /><br />&nbsp;&nbsp;&nbsp;&nbsp;者，非公侯之子孙，则当涂之昆弟也。二者苟然，则荜门蓬户之俊，安得不有陆<br /><br />&nbsp;&nbsp;&nbsp;&nbsp;沈者哉！<br /><br />&nbsp;&nbsp;&nbsp;&nbsp;其三曰：昔田子方养老马，而穷士知所归，况居天下之广居，立天下之正位，<br /><br />&nbsp;&nbsp;&nbsp;&nbsp;行天下之大道乎！昔明王圣主，无不养老。老人众多，未必皆贤，不可悉养。故<br /><br />&nbsp;&nbsp;&nbsp;&nbsp;父事三老，所以明孝；宗事五更，所以明敬。孟子曰：“吾老以及人之老，吾幼<br /><br />&nbsp;&nbsp;&nbsp;&nbsp;以及人之幼。”今天下虽定，而华山之阳无放马之群，桃林之下未有休息之牛，<br /><br />&nbsp;&nbsp;&nbsp;&nbsp;故以吴人尚未臣服故也。夫饥者易为食，渴者易为饮，天下元元瞻望新政。愿陛<br /><br />&nbsp;&nbsp;&nbsp;&nbsp;下思子方之仁，念犬马之劳，思帷盖之报，发仁惠之诏，广开养老之制。<br /><br />&nbsp;&nbsp;&nbsp;&nbsp;其四曰：法令赏罚，莫大乎信。古人有言：“人而无信，不知其可。”<br /><br />&nbsp;&nbsp;&nbsp;&nbsp;况有养人以惠，使人以义，而可以不信行之哉！臣前为西郡太守，被州所下《己<br /><br />&nbsp;&nbsp;&nbsp;&nbsp;未诏书》：“羌胡道远，其但募取乐行，不乐勿强。”臣被诏书，辄宣恩广募，<br /><br />&nbsp;&nbsp;&nbsp;&nbsp;示以赏信，所得人名即条言征西。其晋人自可差简丁强，如法调取；至于羌胡，<br /><br />&nbsp;&nbsp;&nbsp;&nbsp;非恩意告谕，则无欲度金城、河西者也。自往每兴军渡河，未曾有变，故刺史郭<br /><br />&nbsp;&nbsp;&nbsp;&nbsp;绥劝帅有方，深加奖厉，要许重报。是以所募感恩利赏，遂立绩效，功在第一。<br /><br />&nbsp;&nbsp;&nbsp;&nbsp;今州郡督将，并已受封，羌胡健儿，或王或侯，不蒙论叙也。晋文犹不贪原而失<br /><br />&nbsp;&nbsp;&nbsp;&nbsp;信，齐桓不惜地而背盟，况圣主乎！<br /><br />&nbsp;&nbsp;&nbsp;&nbsp;其五曰：昔周、汉之兴，树亲建德，周因五等之爵，汉有河山之誓。及其衰<br /><br />&nbsp;&nbsp;&nbsp;&nbsp;也，神器夺于重臣，国祚移于他人。故灭周者秦，非姬姓也；代汉者魏，非刘氏<br /><br />&nbsp;&nbsp;&nbsp;&nbsp;也。于今国家大计，使异姓无裂土专封之邑，同姓并据有连城之地，纵复令诸王<br /><br />&nbsp;&nbsp;&nbsp;&nbsp;后世子孙还自相并，盖亦楚人失繁弱于云梦，尚未为亡其弓也。其于神器不移他<br /><br />&nbsp;&nbsp;&nbsp;&nbsp;族，则始祖不迁之庙，万年亿兆不改其名矣。大晋诸王二十余人，而公侯伯子男<br /><br />&nbsp;&nbsp;&nbsp;&nbsp;五百余国，欲言其国皆小乎，则汉祖之起，俱无尺土之地，况有国者哉！将谓大<br /><br />&nbsp;&nbsp;&nbsp;&nbsp;晋世世贤圣，而诸侯之胤常不肖邪，则放勋钦明而有丹朱，瞽瞍顽凶面虞舜。天<br /><br />&nbsp;&nbsp;&nbsp;&nbsp;下有事无不由兵，而无故多树兵本，广开乱原，臣故曰五等不便也。臣以为可如<br /><br />&nbsp;&nbsp;&nbsp;&nbsp;前表，诸王宜大其国，增益其兵，悉遣守藩，使形势足以相接，则陛下可高枕而<br /><br />&nbsp;&nbsp;&nbsp;&nbsp;卧耳。臣以为诸侯伯子男名号皆宜改易之，使封爵之制，禄奉礼秩，并同天下诸<br /><br />&nbsp;&nbsp;&nbsp;&nbsp;侯之例。<br /><br />&nbsp;&nbsp;&nbsp;&nbsp;臣闻与覆车同轨者未尝安也，与死人同病者未尝生也，与亡国同法者未尝存<br /><br />&nbsp;&nbsp;&nbsp;&nbsp;也。况夫巍巍大晋，方将登太山，禅梁父，刻石书勋，垂示无穷。宜远鉴往代兴<br /><br />&nbsp;&nbsp;&nbsp;&nbsp;废，深为严防，使著事奋笔，必有纪焉。昔伊尹耻其君不为尧、舜，此臣所以私<br /><br />&nbsp;&nbsp;&nbsp;&nbsp;怀慷慨，自忘轻贱者也。<br /><br />&nbsp;&nbsp;&nbsp;&nbsp;灼书奏，帝览而异焉，擢为明威将军、魏兴太守。卒于官。<br /><br />&nbsp;&nbsp;&nbsp;&nbsp;阎缵，字续伯，巴西安汉人也。祖圃，为张鲁功曹，劝鲁降魏，封平乐乡侯。<br /><br />&nbsp;&nbsp;&nbsp;&nbsp;父璞，嗣爵，仕吴至柯太守。缵侨居河南新安，少游英豪，多所交结，博览坟<br /><br />&nbsp;&nbsp;&nbsp;&nbsp;典，该通物理。父卒，继母不慈，缵恭事弥谨。而母疾之愈甚，乃诬缵盗父时金<br /><br />&nbsp;&nbsp;&nbsp;&nbsp;宝，讼于有司。遂被清议十余年，缵无怨色，孝谨不怠。母后意解，更移中正，<br /><br />&nbsp;&nbsp;&nbsp;&nbsp;乃得复品。为太傅杨骏舍人，转安复令。骏之诛也，缵弃官归，要骏故主簿潘岳、<br /><br />&nbsp;&nbsp;&nbsp;&nbsp;掾崔基等共葬之。基、岳畏罪，推缵为主。墓成，当葬，骏从弟模告武陵王澹，<br /><br />&nbsp;&nbsp;&nbsp;&nbsp;将表杀造意者。众咸惧，填冢而逃，缵独以家财成墓，葬骏而去。国子祭酒邹湛<br /><br />&nbsp;&nbsp;&nbsp;&nbsp;以缵才堪佐著作，荐于秘书监华峤。峤曰：“此职闲廪重，贵势多争之，不暇求<br /><br />&nbsp;&nbsp;&nbsp;&nbsp;其才。”遂不能用。河间王J引为西戎校尉司马，有功，封平乐乡侯。<br /><br />&nbsp;&nbsp;&nbsp;&nbsp;愍怀太子之废也，缵舆棺诣阙，上书理太子之冤曰：<br /><br />&nbsp;&nbsp;&nbsp;&nbsp;伏见赦文及榜下前太子y手疏，以为惊愕。自古以来，臣子悖逆，未有如此<br /><br />&nbsp;&nbsp;&nbsp;&nbsp;之甚也。幸赖天慈，全其首领。臣伏念y生于圣父而至此者，由于长养深宫，沈<br /><br />&nbsp;&nbsp;&nbsp;&nbsp;沦富贵，受饶先帝，父母骄之。每见选师傅下至群吏，率取膏粱击钟鼎食之家，<br /><br />&nbsp;&nbsp;&nbsp;&nbsp;希有寒门儒素如卫绾、周文、石奋、疏广，洗马、舍人亦无汲黯、郑庄之比，遂<br /><br />&nbsp;&nbsp;&nbsp;&nbsp;使不见事父事君之道。臣案古典，太子居以士礼，与国人齿，以此明先王欲令知<br /><br />&nbsp;&nbsp;&nbsp;&nbsp;先贱然后乃贵。自顷东宫亦微太盛，所以致败也。非但东宫，历观诸王师友文学，<br /><br />&nbsp;&nbsp;&nbsp;&nbsp;皆豪族力能得者，率非龚遂、王阳，能以道训。友无亮直三益之节，官以文学为<br /><br />&nbsp;&nbsp;&nbsp;&nbsp;名，实不读书，但共鲜衣好马，纵酒高会，嬉游博弈，岂有切磋，能相长益！臣<br /><br />&nbsp;&nbsp;&nbsp;&nbsp;常恐公族迟陵，以此叹息。今y可以为戒，恐其被斥，弃逐远郊，始当悔过，无<br /><br />&nbsp;&nbsp;&nbsp;&nbsp;所复及。<br /><br />&nbsp;&nbsp;&nbsp;&nbsp;昔戾太子无状，称兵距命，而壶关三老上书，有田千秋之言，犹曰：“子弄<br /><br />&nbsp;&nbsp;&nbsp;&nbsp;父兵，罪应笞耳！”汉武感悟之，筑思子之台。今y无状，言语悖逆，受罪之日，<br /><br />&nbsp;&nbsp;&nbsp;&nbsp;不敢失道，犹为轻于戾太子，尚可禁持，重选保傅。如司空张华，道德深远，乃<br /><br />&nbsp;&nbsp;&nbsp;&nbsp;心忠诚，以为之师。光禄大夫刘，寒苦自立，终始不衰，年同吕望，经藉不废，<br /><br />&nbsp;&nbsp;&nbsp;&nbsp;以为之保。尚书仆射裴Q，明允恭肃，体道居正，以为之友。置游谈文学，皆选<br /><br />&nbsp;&nbsp;&nbsp;&nbsp;寒门孤宦以学行自立者，及取服勤更事、涉履艰难、事君事亲、名行素闻者，使<br /><br />&nbsp;&nbsp;&nbsp;&nbsp;与共处。使严御史监护其家，绝贵戚子弟、轻薄宾客。如此，左右前后，莫非正<br /><br />&nbsp;&nbsp;&nbsp;&nbsp;人。师傅文学，可令十日一讲，使共论议于前。敕使但道古今孝子慈亲，忠臣事<br /><br />&nbsp;&nbsp;&nbsp;&nbsp;君，及思愆改过之义，皆闻善道，庶几可全。<br /><br />&nbsp;&nbsp;&nbsp;&nbsp;昔太甲有罪，放之三年，思庸克复，为殷明王。又魏文帝惧于见废，夙夜自<br /><br />&nbsp;&nbsp;&nbsp;&nbsp;祗，竟能自全。及至明帝，因母得罪，废为平原侯，为置家臣庶子，师友文学，<br /><br />&nbsp;&nbsp;&nbsp;&nbsp;皆取正人，共相匡矫。兢兢慎罚，事父以孝，父没，事母以谨，闻于天下，于今<br /><br />&nbsp;&nbsp;&nbsp;&nbsp;称之。汉高皇帝数置酒于庭，欲废太子，后四皓为师，子房为傅，竟复成就。前<br /><br />&nbsp;&nbsp;&nbsp;&nbsp;事不忘，后事之戒。孟轲有云，“孤臣孽子，其操心也危，虑患也深”，故多善<br /><br />&nbsp;&nbsp;&nbsp;&nbsp;功。李斯云：“慈母多败子，严家无格虏。”由陛下骄y使至于此，庶其受罪以<br /><br />&nbsp;&nbsp;&nbsp;&nbsp;来，足自思改。方今天下多虞，四夷未宁，将伺国隙。储副大事，不宜空虚。宜<br /><br />&nbsp;&nbsp;&nbsp;&nbsp;为大计，小复停留。先加严诲。依平原侯故事，若不悛改，弃之未晚也。<br /><br />&nbsp;&nbsp;&nbsp;&nbsp;臣素寒门，无力仕宦，不经东宫，情不私y。念昔楚国处女谏其王曰“有龙<br /><br />&nbsp;&nbsp;&nbsp;&nbsp;无尾”，言年四十，未有太子。臣尝备近职，虽未得自结天日，情同阍寺，<br /><br />&nbsp;&nbsp;&nbsp;&nbsp;Ｖ诚，皆为国计。臣老母见臣为表，乃为臣卜卦，云“书御即死”。妻子守<br /><br />&nbsp;&nbsp;&nbsp;&nbsp;臣，涕泣见止。臣独以为频见拔擢，尝为近职，此恩难忘，何以报德？唯当陈诚，<br /><br />&nbsp;&nbsp;&nbsp;&nbsp;以死献忠。辄具棺絮，伏须刑诛。<br /><br />&nbsp;&nbsp;&nbsp;&nbsp;书御不省。<br /><br />&nbsp;&nbsp;&nbsp;&nbsp;及张华遇害，贾谧被诛，朝野震悚，缵独抚华尸恸哭曰：“早语君逊位而不<br /><br />&nbsp;&nbsp;&nbsp;&nbsp;肯，今果不免，命也夫！”过叱贾谧尸曰：“小儿乱国之由，诛其晚矣！”<br /><br />&nbsp;&nbsp;&nbsp;&nbsp;皇太孙立，缵复上疏曰：<br /><br />&nbsp;&nbsp;&nbsp;&nbsp;臣前上书讼太子之枉，不见省览。昔壶关三老陈卫太子之冤，而汉武筑思子<br /><br />&nbsp;&nbsp;&nbsp;&nbsp;之台。高庙令田千秋上书，不敢正言，托以鬼神之教，而孝武大感，月中三迁，<br /><br />&nbsp;&nbsp;&nbsp;&nbsp;位至丞相，乘车入殿，号曰车氏。恨臣精诚微薄，不能有感，竟使太子流离，没<br /><br />&nbsp;&nbsp;&nbsp;&nbsp;命许昌。向令陛下即纳臣言，不致此祸。天赞圣意，三公献谋，庶人赐死，罪人<br /><br />&nbsp;&nbsp;&nbsp;&nbsp;斯得，太子以明，臣恨其晚，无所复及。诏书慈悼，迎丧反葬，复其礼秩，诚副<br /><br />&nbsp;&nbsp;&nbsp;&nbsp;众望，不意吕、霍之变复生于今日！伏见诏书建立太孙，斯诚陛下上顺先典以安<br /><br />&nbsp;&nbsp;&nbsp;&nbsp;社稷，中慰慈悼冤魂之痛，下令万国心有所系。追惟庶人，所为无状，几倾宗庙，<br /><br />&nbsp;&nbsp;&nbsp;&nbsp;赖相国、太宰至忠愤发，潜谋俱断，奉赞圣意，以成神武。虽周诛二叔，汉扫诸<br /><br />&nbsp;&nbsp;&nbsp;&nbsp;吕，未足以喻。臣愿陛下因此大更厘改，以为永制。礼置太子，居以士礼，与国<br /><br />&nbsp;&nbsp;&nbsp;&nbsp;人齿，为置官属，皆如朋友，不为纯臣。既使上厌至望，以崇孝道，又令不相严<br /><br />&nbsp;&nbsp;&nbsp;&nbsp;惮，易相规正。<br /><br />&nbsp;&nbsp;&nbsp;&nbsp;昔汉武既信奸谗，危害太子，复用望气之言，欲尽诛诏狱中囚。邴吉以皇孙<br /><br />&nbsp;&nbsp;&nbsp;&nbsp;在焉，闭门距命，后遂拥护皇孙，督罚乳母，卒至成人，立为孝宣皇帝。苟志于<br /><br />&nbsp;&nbsp;&nbsp;&nbsp;忠，无往不可。历观古人虽不避死，亦由世教宽以成节。吉虽距诏书，事在于忠，<br /><br />&nbsp;&nbsp;&nbsp;&nbsp;故宥而不责。自晋兴已来，用法太严，迟速之间，辄加诛斩。一身伏法，犹可强<br /><br />&nbsp;&nbsp;&nbsp;&nbsp;为，今世之诛，动辄灭门。昔吕后临朝，肆意无道。周昌相赵，三召其王而昌不<br /><br />&nbsp;&nbsp;&nbsp;&nbsp;遣，先征昌入，乃后召王。此由汉制本宽，得使为快。假令如今，吕后必谓昌已<br /><br />&nbsp;&nbsp;&nbsp;&nbsp;反，夷其三族，则谁敢复为杀身成义者哉！此法宜改，可使经远。又汉初废赵王<br /><br />&nbsp;&nbsp;&nbsp;&nbsp;张敖，其臣贯高谋弑高祖，高祖不诛，以明臣道。田叔、孟舒十人为奴，髡钳随<br /><br />&nbsp;&nbsp;&nbsp;&nbsp;王，隐亲侍养，故令平安。向使晋法得容为义，东宫之臣得如周昌，固护太子得<br /><br />&nbsp;&nbsp;&nbsp;&nbsp;如邴吉，距诏不坐，伏死谏争，则圣意必变，太子以安。如田叔、孟舒侍从不罪<br /><br />&nbsp;&nbsp;&nbsp;&nbsp;者，则隐亲左右，奸凶毒药无缘得设，太子不夭也。<br /><br />&nbsp;&nbsp;&nbsp;&nbsp;臣每责东宫臣故无侍从者，后闻颇有于道路望车拜辞，而有司收付洛阳狱，<br /><br />&nbsp;&nbsp;&nbsp;&nbsp;奏科其罪。然臣故莫从，良有以也。又本置三率，盛其兵马，所以宿卫防虞。而<br /><br />&nbsp;&nbsp;&nbsp;&nbsp;使者卒至，莫有警严覆请审者，此由恐畏灭族。今皇孙冲幼，去事多故。若有不<br /><br />&nbsp;&nbsp;&nbsp;&nbsp;虞，强臣专制，奸邪矫诈，虽有相国保训东宫，拥佑之恩同于邴吉，适可使玉体<br /><br />&nbsp;&nbsp;&nbsp;&nbsp;安全，宜开来防，可著于令：自今已后，诸有废兴仓卒，群臣皆得辄严，须录诣<br /><br />&nbsp;&nbsp;&nbsp;&nbsp;殿前，面受口诏，然后为信，得同周昌不遣王节，下听臣子隐亲，得如田叔、孟<br /><br />&nbsp;&nbsp;&nbsp;&nbsp;舒，不加罪责，则永固储副，以后安嗣之远虑也。来事难知，往事可改。臣前每<br /><br />&nbsp;&nbsp;&nbsp;&nbsp;见詹事裴权用心恳恻，舍人秦戢数上疏启谏；而爰倩赠以九列，权有忠意，独不<br /><br />&nbsp;&nbsp;&nbsp;&nbsp;蒙赏。谓宜依倩为比，以宠其魂。推寻表疏，如秦戢辈及司隶所奏，诸敢拜辞于<br /><br />&nbsp;&nbsp;&nbsp;&nbsp;道路者，明诏称扬，使微异于众，以劝为善，以奖将来也。<br /><br />&nbsp;&nbsp;&nbsp;&nbsp;缵又陈：<br /><br />&nbsp;&nbsp;&nbsp;&nbsp;今相国虽已保傅东宫，保其安危。至于旦夕训诲，辅导出入，动静劬劳，宜<br /><br />&nbsp;&nbsp;&nbsp;&nbsp;选寒苦之士，忠贞清正，老而不衰，如城门校尉梁柳、白衣南安朱冲比者，以为<br /><br />&nbsp;&nbsp;&nbsp;&nbsp;师傅。其侍臣以下文武将吏，且勿复取盛戚豪门子弟，若吴太妃家室及贾、郭之<br /><br />&nbsp;&nbsp;&nbsp;&nbsp;党。如此之辈，生而富溢，无念修己，率多轻薄浮华，相驱放纵，皆非所补益于<br /><br />&nbsp;&nbsp;&nbsp;&nbsp;吾少主者也。皆可择寒门笃行、学问素士、更履险易、节义足称者，以备群臣，<br /><br />&nbsp;&nbsp;&nbsp;&nbsp;可轻其礼仪，使与古同，于相切磋为益。<br /><br />&nbsp;&nbsp;&nbsp;&nbsp;昔魏文帝之在东宫，徐干、刘桢为友，文学相接之道并如气类。吴太子登，<br /><br />&nbsp;&nbsp;&nbsp;&nbsp;顾谭为友，诸葛恪为宾，卧同床帐，行则参乘，交如布衣，相呼以字，此则近代<br /><br />&nbsp;&nbsp;&nbsp;&nbsp;之明比也。天子之子不患不富贵，不患人不敬畏，患于骄盈，不闻其过，不知稼<br /><br />&nbsp;&nbsp;&nbsp;&nbsp;穑之艰难耳。至于甚者，乃不知名六畜，可不勉哉！昔周公亲挞伯禽，曹参笞<br /><br />&nbsp;&nbsp;&nbsp;&nbsp;二百，圣考慈父皆不伤恩。今不忍小相维持，令至阙失顿相罪责，不亦误哉！<br /><br />&nbsp;&nbsp;&nbsp;&nbsp;在礼太子朝夕视膳，昏定晨省，跪问安否，于情得尽。五日一朝，于敬既简，<br /><br />&nbsp;&nbsp;&nbsp;&nbsp;于恩亦疏，易致构间。故曰“一朝不朝，其间容刀”。五日之制，起汉高祖，身<br /><br />&nbsp;&nbsp;&nbsp;&nbsp;为天子，父为庶人，万机事多，故阙私敬耳。今主上临朝，太子无事，专主孝养，<br /><br />&nbsp;&nbsp;&nbsp;&nbsp;宜改此俗。《文王世子》篇曰：“王季一饭亦一饭，再饭亦再饭。”安有逸豫五<br /><br />&nbsp;&nbsp;&nbsp;&nbsp;日一觐哉！<br /><br />&nbsp;&nbsp;&nbsp;&nbsp;缵又陈：<br /><br />&nbsp;&nbsp;&nbsp;&nbsp;今迎太子神柩，孤魂独行，太孙幼冲，不可涉道。谓可遣妃奉迎远路，令其<br /><br />&nbsp;&nbsp;&nbsp;&nbsp;父衍随行卫护。皇太子初见诬陷，臣家门无v，三世假亲，具尝辛苦，以家观国，<br /><br />&nbsp;&nbsp;&nbsp;&nbsp;固知太子有变。臣故求副监国，欲依邴吉故事，距违来使，供养拥护，身亲饮食<br /><br />&nbsp;&nbsp;&nbsp;&nbsp;医药，冀足救危。主者以臣名资轻浅，不肯见与。世人见笑，谓为此职进退难居，<br /><br />&nbsp;&nbsp;&nbsp;&nbsp;有必死忧。臣独以为苟全储君，贾氏所诛，甘心所愿。今监国御史直副皆当三族，<br /><br />&nbsp;&nbsp;&nbsp;&nbsp;侍卫无状，实自宜然。臣谓其小人，不足具责。故孔子曰：“可以托六尺之孤，<br /><br />&nbsp;&nbsp;&nbsp;&nbsp;临大节而不可夺。”是以圣王慎选。故河南尹向雄，昔能犯难葬故将钟会，文帝<br /><br />&nbsp;&nbsp;&nbsp;&nbsp;嘉之，始拔显用，至于先帝，以为右率。如间之事，若得向雄之比，则岂可触哉！<br /><br />&nbsp;&nbsp;&nbsp;&nbsp;此二使者，但为愚怯，亦非与谋，但可诛身，自全三族。如郭m、郭斌，则于刑<br /><br />&nbsp;&nbsp;&nbsp;&nbsp;为当。<br /><br />&nbsp;&nbsp;&nbsp;&nbsp;又东宫亦宜妙选忠直亮正，如向雄比。陛下千秋万岁之后，太孙幼冲，选置<br /><br />&nbsp;&nbsp;&nbsp;&nbsp;兵卫，宜得柱石之士如周昌者。世俗浅薄，士无廉节，贾谧小儿，恃宠恣睢，而<br /><br />&nbsp;&nbsp;&nbsp;&nbsp;浅中弱植之徒，更相翕习，故世号鲁公二十四友。又谧前见臣表理太子，曰：<br /><br />&nbsp;&nbsp;&nbsp;&nbsp;“阎儿作此为健，然观其意，欲与诸司马家同。”皆为臣寒心。伏见诏书，称明<br /><br />&nbsp;&nbsp;&nbsp;&nbsp;满奋、乐广。侍郎贾胤，与谧亲理，而亦疏远，往免父丧之后，停家五年，虽为<br /><br />&nbsp;&nbsp;&nbsp;&nbsp;小屈，有识贵之。潘岳、缪征等皆谧父党，共相沈浮，人士羞之，闻其晏然，莫<br /><br />&nbsp;&nbsp;&nbsp;&nbsp;不为怪。今诏书暴扬其罪，并皆遣出，百姓咸云清当，臣独谓非。但岳征二十四<br /><br />&nbsp;&nbsp;&nbsp;&nbsp;人，宜皆齐黜，以肃风教。<br /><br />&nbsp;&nbsp;&nbsp;&nbsp;朝廷善其忠烈，擢为汉中太守。赵王伦死，既葬，缵以车轹其冢。时张华兄<br /><br />&nbsp;&nbsp;&nbsp;&nbsp;子景后徙汉中，缵又表宜还。缵不护细行，而慷慨好大节。卒于官，时年五十九。<br /><br />&nbsp;&nbsp;&nbsp;&nbsp;缵五子，皆开朗有才力。<br /><br />&nbsp;&nbsp;&nbsp;&nbsp;长子亨为辽西太守，属王F自用其人，亨不得之官。依青州刺史苟，刑政<br /><br />&nbsp;&nbsp;&nbsp;&nbsp;苛虐，亨数切谏，为所害。<br /><br />&nbsp;&nbsp;&nbsp;&nbsp;史臣曰：愍怀之废也，天下称其冤。然皆惧乱政之参夷，慑淫嬖之凶忍，遂<br /><br />&nbsp;&nbsp;&nbsp;&nbsp;使谋臣怀忠而结舌，义士蓄愤而吞声。阎续伯官既微于侍郎，位不登于执戟，轻<br /><br />&nbsp;&nbsp;&nbsp;&nbsp;生重义，视死如归，伏奏而待严诛，舆棺以趋鼎镬，察言观行，岂非忠直壮乎！<br /><br />&nbsp;&nbsp;&nbsp;&nbsp;顾视晋朝公卿，曾不得与其徒隶齿也。茂伯笃终，哭王经以全节。休然追远，理<br /><br />&nbsp;&nbsp;&nbsp;&nbsp;邓艾以成名。故得义感明时，仁流枯骨。虽朱勃追论新息，栾布奏事彭王，弗之<br /><br />&nbsp;&nbsp;&nbsp;&nbsp;尚也。<br /><br />&nbsp;&nbsp;&nbsp;&nbsp;赞曰：感义收会，笃终理艾。道既相侔，名亦俱泰。续伯区区，舆榇陈。<br /><br />&nbsp;&nbsp;&nbsp;&nbsp;孔纫嬖，弗遂良图。啜其泣矣，何嗟及乎！</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1432);">加入书签</a><a
                        href="1430.html">上一页</a>&larr;<a href="index.html">返回列表</a>&rarr;<a
                            href="1433.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1430.html"; var next_page = "1433.html"; var index_page = "index.html"; var sortid = "9"; var article_id = "23"; var chapter_id = "1432"; var articlename = "晋书"; var chaptername = " 卷四十八 列传第十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>