<!DOCTYPE html>
<html>
<head>
<meta charset="gbk" />
<title>晋书- 卷三十三 列传第三-在线阅读-哈西文学网</title>
<meta name="keywords" content="房玄龄等，晋书， 卷三十三 列传第三全文， 卷三十三 列传第三在线阅读 哈西文学网" />
<meta name="description" content="哈西文学网提供房玄龄等的晋书  卷三十三 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1412.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1412.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 列传第三</h1>
            <div class="link xb">
                <a href="1409.html">上一页</a>&larr;<a href="index.html">返回列表</a>&rarr;<a
                    href="1414.html">下一页</a></div>			
            <div id="BookText">&nbsp;&nbsp;&nbsp;&nbsp;◎王祥（王览）郑冲何曾（何劭何遵）石苞（石崇欧阳健孙铄）<br /><br />&nbsp;&nbsp;&nbsp;&nbsp;王祥，字休徵，琅邪临沂人，汉谏议大夫吉之后也。祖仁，青州刺史。父融，<br /><br />&nbsp;&nbsp;&nbsp;&nbsp;公府辟不就。<br /><br />&nbsp;&nbsp;&nbsp;&nbsp;祥性至孝。早丧亲，继母朱氏不慈，数谮之，由是失爱于父。每使扫除牛下，<br /><br />&nbsp;&nbsp;&nbsp;&nbsp;祥愈恭谨。父母有疾，衣不解带，汤药必亲尝。母常欲生鱼，时天寒冰冻，祥解<br /><br />&nbsp;&nbsp;&nbsp;&nbsp;衣将剖冰求之，冰忽自解，双鲤跃出，持之而归。母又思黄雀灸，复有黄雀数十<br /><br />&nbsp;&nbsp;&nbsp;&nbsp;飞入其幕，复以供母。乡里惊叹，以为孝感所致焉。有丹柰结实，母命守之，每<br /><br />&nbsp;&nbsp;&nbsp;&nbsp;风雨，祥辄抱树而泣。其笃孝纯至如此。<br /><br />&nbsp;&nbsp;&nbsp;&nbsp;汉未遭乱，扶母携弟览避地庐江，隐居三十余年，不应州郡之命。母终，居<br /><br />&nbsp;&nbsp;&nbsp;&nbsp;丧毁瘁，杖而后起。徐州刺史吕虔檄为别驾，祥年垂耳顺，固辞不受。览劝之，<br /><br />&nbsp;&nbsp;&nbsp;&nbsp;为具车牛，祥乃应召，虔委以州事。于时寇盗充斥，祥率励兵士，频讨破之。州<br /><br />&nbsp;&nbsp;&nbsp;&nbsp;界清静，政化大行。时人歌之曰：“海沂之康，实赖王祥。邦国不空，别驾之功。”<br /><br />&nbsp;&nbsp;&nbsp;&nbsp;举秀才，除温令，累迁大司农。高贵乡公即位，与定策功，封关内侯，拜光<br /><br />&nbsp;&nbsp;&nbsp;&nbsp;禄勋，转司隶校尉。从讨丘俭，增邑四百户，迁太常，封万岁亭侯。天子幸太<br /><br />&nbsp;&nbsp;&nbsp;&nbsp;学，命祥为三老。祥南面几杖，以师道自居。天子北面乞言，祥陈明王圣帝君臣<br /><br />&nbsp;&nbsp;&nbsp;&nbsp;政化之要以训之，闻者莫不砥砺。<br /><br />&nbsp;&nbsp;&nbsp;&nbsp;及高贵乡公之弑也，朝臣举哀，祥号哭曰“老臣无状”，涕泪交流，众有愧<br /><br />&nbsp;&nbsp;&nbsp;&nbsp;色。顷之，拜司空，转太尉，加侍中。五等建，封睢陵侯，邑一千六百户。<br /><br />&nbsp;&nbsp;&nbsp;&nbsp;及武帝为晋王，祥与荀往谒，谓祥曰：“相王尊重，何侯既已尽敬，今<br /><br />&nbsp;&nbsp;&nbsp;&nbsp;便当拜也。”祥曰：“相国诚为尊贵，然是魏之宰相。吾等魏之三公，公王相去，<br /><br />&nbsp;&nbsp;&nbsp;&nbsp;一阶而已，班例大同，安有天子三司而辄拜人者！损魏朝之望，亏晋王之德，君<br /><br />&nbsp;&nbsp;&nbsp;&nbsp;子爱人以礼，吾不为也。”及入，遂拜，而祥独长揖。帝曰：“今日方知君见<br /><br />&nbsp;&nbsp;&nbsp;&nbsp;顾之重矣！”<br /><br />&nbsp;&nbsp;&nbsp;&nbsp;武帝践阼，拜太保，进爵为公，加置七官之职。帝新爱命，虚己以求谠言。<br /><br />&nbsp;&nbsp;&nbsp;&nbsp;祥与何曾、郑冲等耆艾笃老，希复朝见，帝遣侍中任恺谘问得失，及政化所先。<br /><br />&nbsp;&nbsp;&nbsp;&nbsp;祥以年老疲耄，累乞逊位，帝不许。御史中丞侯史光以祥久疾，阙朝会礼，请免<br /><br />&nbsp;&nbsp;&nbsp;&nbsp;祥官。诏曰：“太保元老高行，朕所毗倚以隆政道者也。前后逊让，不从所执，<br /><br />&nbsp;&nbsp;&nbsp;&nbsp;此非有司所得议也。”遂寝光奏。祥固乞骸骨，诏听以睢陵公就第，位同保傅，<br /><br />&nbsp;&nbsp;&nbsp;&nbsp;在三司之右，禄赐如前。诏曰：“古之致仕，不事王侯。今虽以国公留居京邑，<br /><br />&nbsp;&nbsp;&nbsp;&nbsp;不宜复苦以朝请。其赐几杖，不朝，大事皆谘访之。赐安车驷马，第一区，钱百<br /><br />&nbsp;&nbsp;&nbsp;&nbsp;万，绢五百匹，床帐簟褥，以舍人六人为睢陵公舍人，置官骑二十人。以公子骑<br /><br />&nbsp;&nbsp;&nbsp;&nbsp;都尉肇为给事中，使常优游定省。又以太保高洁清素，家无宅宇，其权留本府，<br /><br />&nbsp;&nbsp;&nbsp;&nbsp;须所赐第成乃出。”<br /><br />&nbsp;&nbsp;&nbsp;&nbsp;及疾笃，著遗令训子孙曰：“夫生之有死，自然之理。吾年八十有五，启手<br /><br />&nbsp;&nbsp;&nbsp;&nbsp;何恨。不有遗言，使尔无述。吾生值季末，登庸历试，无毗佐之勋，没无以报。<br /><br />&nbsp;&nbsp;&nbsp;&nbsp;气绝但洗手足，不须沐浴，勿缠尸，皆浣故衣，随时所服。所赐山玄玉佩、卫氏<br /><br />&nbsp;&nbsp;&nbsp;&nbsp;玉i、绶笥皆勿以敛。西芒上土自坚贞，勿用甓石，勿起坟陇。穿深二丈，椁取<br /><br />&nbsp;&nbsp;&nbsp;&nbsp;容棺。勿作前堂、布几筵、置书箱镜奁之具，棺前但可施床榻而已。L脯各一盘，<br /><br />&nbsp;&nbsp;&nbsp;&nbsp;玄酒一杯，为朝夕奠。家人大小不须送丧，大小祥乃设特牲。无违余命！高柴泣<br /><br />&nbsp;&nbsp;&nbsp;&nbsp;血三年，夫子谓之愚。闵子除丧出见。援琴切切而哀，仲尼谓之孝。故哭泣之哀，<br /><br />&nbsp;&nbsp;&nbsp;&nbsp;日月降杀，饮食之宜，自有制度。夫言行可覆，信之至也；推美引过，德之至也；<br /><br />&nbsp;&nbsp;&nbsp;&nbsp;扬名显亲，孝之至也；兄弟怡怡，宗族欣欣，悌之至也；临财莫过乎让：此五者，<br /><br />&nbsp;&nbsp;&nbsp;&nbsp;立身之本。颜子所以为命，未之思也，夫何远之有！”其子皆奉而行之。<br /><br />&nbsp;&nbsp;&nbsp;&nbsp;泰始五年薨，诏赐东园秘器，朝服一具，衣一袭，钱三十万，布帛百匹。时<br /><br />&nbsp;&nbsp;&nbsp;&nbsp;文明皇太后崩始逾月，其后诏曰：“为睢陵公发哀，事乃至今。虽每为之感伤，<br /><br />&nbsp;&nbsp;&nbsp;&nbsp;要未得特叙哀情。今便哭之。”明年，策谥曰元。<br /><br />&nbsp;&nbsp;&nbsp;&nbsp;祥之薨，奔赴者非朝廷之贤，则亲亲故吏而已，门无杂吊之宾。族孙戎叹曰：<br /><br />&nbsp;&nbsp;&nbsp;&nbsp;“太保可谓清达矣！”又称：“祥在正始，不在能言之流。及与之言，理致清远，<br /><br />&nbsp;&nbsp;&nbsp;&nbsp;将非以德掩其言乎！”祥有五子：肇、夏、馥、烈、芬。<br /><br />&nbsp;&nbsp;&nbsp;&nbsp;肇孽庶，夏早卒，馥嗣爵。咸宁初，以祥家甚贫俭，赐绢三百匹，拜馥上洛<br /><br />&nbsp;&nbsp;&nbsp;&nbsp;太守，卒谥曰孝。子根嗣，散骑郎。肇仕至始平太守。肇子俊，守太子舍人，封<br /><br />&nbsp;&nbsp;&nbsp;&nbsp;永世侯。俊子遐，郁林太守。烈、芬并幼知名，为祥所爱。二子亦同时而亡。将<br /><br />&nbsp;&nbsp;&nbsp;&nbsp;死，烈欲还葬旧土，芬欲留葬京邑。祥流涕曰：“不忘故乡，仁也；不恋本土，<br /><br />&nbsp;&nbsp;&nbsp;&nbsp;达也。惟仁与达，吾二子有焉。”<br /><br />&nbsp;&nbsp;&nbsp;&nbsp;览字玄通。母朱，遇祥无道。览年数岁，见祥被楚挞，辄涕泣抱持。至于成<br /><br />&nbsp;&nbsp;&nbsp;&nbsp;童，每谏其母，其母少止凶虐。朱屡以非理使祥，览辄与祥俱。又虐使祥妻，览<br /><br />&nbsp;&nbsp;&nbsp;&nbsp;妻亦趋而共之。朱患之，乃止。祥丧父之后，渐有时誉。朱深疾之，密使鸩祥。<br /><br />&nbsp;&nbsp;&nbsp;&nbsp;览知之，径起取酒。祥疑其有毒，争而不与，朱遽夺反之。自后朱赐祥馔，览辄<br /><br />&nbsp;&nbsp;&nbsp;&nbsp;先尝。朱惧览致毙，遂止。<br /><br />&nbsp;&nbsp;&nbsp;&nbsp;览孝友恭恪，名亚于祥。及祥仕进，览亦应本郡之召，稍迁司徒西曹掾、清<br /><br />&nbsp;&nbsp;&nbsp;&nbsp;河太守。五等建，封即丘子，邑六百户。泰始末，除弘训少府。职省，转太中大<br /><br />&nbsp;&nbsp;&nbsp;&nbsp;夫，禄赐与卿同。咸宁初，诏曰：“览少笃至行，服仁履义，贞素之操，长而弥<br /><br />&nbsp;&nbsp;&nbsp;&nbsp;固。其以览为宗正卿。”顷之，以疾上疏乞骸骨。诏听之，以太中大夫归老，赐<br /><br />&nbsp;&nbsp;&nbsp;&nbsp;钱二十万，床帐荐褥，遣殿中医疗疾给药。后转光禄大夫，门施行马。<br /><br />&nbsp;&nbsp;&nbsp;&nbsp;咸宁四年卒，时年七十三，谥曰贞。有六子：裁、基、会、正、彦、琛。<br /><br />&nbsp;&nbsp;&nbsp;&nbsp;裁字士初，抚军长史。基字士先，治书御史。会字士和，侍御史。正字士则，<br /><br />&nbsp;&nbsp;&nbsp;&nbsp;尚书郎。彦字士治，中护军。琛字士玮，国子祭酒。<br /><br />&nbsp;&nbsp;&nbsp;&nbsp;初，吕虔有佩刀，工相之，以为必登三公，可服此刀。虔谓祥曰：“苟非其<br /><br />&nbsp;&nbsp;&nbsp;&nbsp;人，刀或为害。卿有公辅之量，故以相与。”祥固辞，强之乃受。祥临薨，以刀<br /><br />&nbsp;&nbsp;&nbsp;&nbsp;授览，曰：“汝后必兴，足称此刀。”览后奕世多贤才，兴于江左矣。裁子导，<br /><br />&nbsp;&nbsp;&nbsp;&nbsp;别有传。<br /><br />&nbsp;&nbsp;&nbsp;&nbsp;郑冲，字文和，荥阳开封人也。起自寒微，卓尔立操，清恬寡欲，耽玩经史，<br /><br />&nbsp;&nbsp;&nbsp;&nbsp;遂博究儒术及百家之言。有姿望，动必循礼，任真自守，不要乡曲之誉，由是州<br /><br />&nbsp;&nbsp;&nbsp;&nbsp;郡久不加礼。及魏文帝为太子，搜扬侧陋，命冲为文学，累迁尚书郎，出补陈留<br /><br />&nbsp;&nbsp;&nbsp;&nbsp;太守。冲以儒雅为德，莅职无干局之誉，箪食袍，不营资产，世以此重之。大<br /><br />&nbsp;&nbsp;&nbsp;&nbsp;将军曹爽引为从事中郎，转散骑常侍、光禄勋。嘉平三年，拜司空。及高贵乡公<br /><br />&nbsp;&nbsp;&nbsp;&nbsp;讲《尚书》，冲执经亲授，与侍中郑小同俱被赏赐。俄转司徒。常道乡公即位，<br /><br />&nbsp;&nbsp;&nbsp;&nbsp;拜太保，位在三司之上，封寿光侯。冲虽位阶台辅，而不预世事。时文帝辅政，<br /><br />&nbsp;&nbsp;&nbsp;&nbsp;平蜀之后，命贾充、羊祜等分定礼仪、律令，皆先谘于冲，然后施行。<br /><br />&nbsp;&nbsp;&nbsp;&nbsp;及魏帝告禅，使冲奉策。武帝践阼，拜太傅，进爵为公。顷之，司隶李、<br /><br />&nbsp;&nbsp;&nbsp;&nbsp;中丞侯史光奏冲及何曾，荀等各以疾病，俱应免官。帝不许。冲遂不视事，表<br /><br />&nbsp;&nbsp;&nbsp;&nbsp;乞骸骨。优诏不许，遣使申喻。冲固辞，上貂蝉印绶，诏又不许。泰始六年，诏<br /><br />&nbsp;&nbsp;&nbsp;&nbsp;曰：“昔汉祖以知人善任，克平宇宙，推述勋劳，归美三俊。遂与功臣剖符作誓，<br /><br />&nbsp;&nbsp;&nbsp;&nbsp;藏之宗庙，副在有司，所以明德庸勋，藩翼王室者也。昔我祖考，遭世多难，揽<br /><br />&nbsp;&nbsp;&nbsp;&nbsp;授英俊，与之断金，遂济时务，克定大业。太傅寿光公郑冲、太保郎陵公何曾、<br /><br />&nbsp;&nbsp;&nbsp;&nbsp;太尉临淮公荀各尚德依仁，明允笃诚，翼亮先皇，光济帝业。故司空博陵元公<br /><br />&nbsp;&nbsp;&nbsp;&nbsp;王沈、卫将军钜平侯羊祜才兼文武，忠肃居正，朕甚嘉之。《书》不云乎：‘天<br /><br />&nbsp;&nbsp;&nbsp;&nbsp;秩有礼，五服五章哉！’其为寿光、郎陵、临淮、博陵、钜平国置郎中令，假夫<br /><br />&nbsp;&nbsp;&nbsp;&nbsp;人、世子印绶，食本秩三分之一，皆如郡公侯比。”<br /><br />&nbsp;&nbsp;&nbsp;&nbsp;九年，冲又抗表致仕。诏曰：“太傅韫德深粹，履行高洁，恬远清虚，确然<br /><br />&nbsp;&nbsp;&nbsp;&nbsp;绝世。艾服王事，六十余载，忠肃在公，虑不及私。遂应众举，历登三事。仍荷<br /><br />&nbsp;&nbsp;&nbsp;&nbsp;保傅之重，绸缪论道之任，光辅奕世，亮兹天工，迪宣谋猷，弘济大烈，可谓朝<br /><br />&nbsp;&nbsp;&nbsp;&nbsp;之俊老，众所具瞻者也。朕昧于政道，庶事未康，挹仰耆训，导扬厥蒙，庶赖显<br /><br />&nbsp;&nbsp;&nbsp;&nbsp;德，缉熙有成。而公屡以年高疾笃，致仕告退。惟从公志，则朕孰与谘谋？譬彼<br /><br />&nbsp;&nbsp;&nbsp;&nbsp;涉川，罔知攸济。是用未许，迄于累载。而高让弥笃，至意难违，览其盛指，俾<br /><br />&nbsp;&nbsp;&nbsp;&nbsp;朕怃然。夫功成弗有，上德所隆，成人之美，君子与焉。岂必遂朕凭赖之心，以<br /><br />&nbsp;&nbsp;&nbsp;&nbsp;枉大雅进止之度哉！今听其所执，以寿光公就第，位同保傅，在三司之右。公宜<br /><br />&nbsp;&nbsp;&nbsp;&nbsp;颐精养神，保卫太和，以究遐福。其赐几杖，不朝。古之哲王，钦祗国老，宪行<br /><br />&nbsp;&nbsp;&nbsp;&nbsp;乞言，以弥缝其阙。若朝有大政，皆就谘之。又赐安车驷马，第一区，钱百万，<br /><br />&nbsp;&nbsp;&nbsp;&nbsp;绢五百匹，床帷簟褥，置舍人六人，官骑二十人，以世子徽为散骑常侍，使常优<br /><br />&nbsp;&nbsp;&nbsp;&nbsp;游定省。禄赐所供，策命仪制，一如旧典而有加焉。”<br /><br />&nbsp;&nbsp;&nbsp;&nbsp;明年薨。帝于朝堂发哀，追赠太傅，赐秘器，朝服，衣一袭，钱三十万，布<br /><br />&nbsp;&nbsp;&nbsp;&nbsp;百匹。谥曰成。咸宁初，有司奏，冲与安平王孚等十二人皆存铭太常，配食于庙。<br /><br />&nbsp;&nbsp;&nbsp;&nbsp;初，冲与孙邕、曹羲、荀、何晏共集《论语》诸家训注之善者，记其姓名，<br /><br />&nbsp;&nbsp;&nbsp;&nbsp;因从其义，有不安者辄改易之，名曰《论语集解》。成，奏之魏朝，于今传焉。<br /><br />&nbsp;&nbsp;&nbsp;&nbsp;冲无子，以从子徽为嗣，位至平原内史。徽卒，子简嗣。<br /><br />&nbsp;&nbsp;&nbsp;&nbsp;何曾，字颖考，陈国阳夏人也。父夔，魏太仆、阳武亭侯。曾少袭爵，好学<br /><br />&nbsp;&nbsp;&nbsp;&nbsp;博闻，与同郡袁侃齐名。魏明帝初为平原侯，曾为文学。及即位，累迁散骑侍郎、<br /><br />&nbsp;&nbsp;&nbsp;&nbsp;汲郡典农中郎将、给事黄门侍郎。上疏曰：“臣闻为国者以清静为基，而百姓以<br /><br />&nbsp;&nbsp;&nbsp;&nbsp;良吏为本。今海内虚耗，事役众多，诚宜恤养黎元，悦以使人。郡守之权虽轻，<br /><br />&nbsp;&nbsp;&nbsp;&nbsp;犹专任千里，比之于古，则列国之君也。上当奉宣朝恩，以致惠和，下当兴利而<br /><br />&nbsp;&nbsp;&nbsp;&nbsp;除其害。得其人则可安，非其人则为患。故汉宣称曰：“百姓所以安其田里，而<br /><br />&nbsp;&nbsp;&nbsp;&nbsp;无叹息愁恨之心者，政平讼理也。与我共此者，其惟良二千石乎！”此诚可谓知<br /><br />&nbsp;&nbsp;&nbsp;&nbsp;政之本也。方今国家大举，新有发调，军师远征，上下劬劳。夫百姓可与乐成，<br /><br />&nbsp;&nbsp;&nbsp;&nbsp;难与虑始。愚惑之人，能厌目前之小勤，而忘为乱之大祸者，是以郡守益不可不<br /><br />&nbsp;&nbsp;&nbsp;&nbsp;得其人。才虽难备，犹宜粗有威恩，为百姓所信惮者。臣闻诸郡守，有年老或疾<br /><br />&nbsp;&nbsp;&nbsp;&nbsp;病，皆委政丞掾，不恤庶事。或体性疏怠，不以政理为意。在官积年，惠泽不加<br /><br />&nbsp;&nbsp;&nbsp;&nbsp;于人。然于考课之限，罪亦不至诎免。故得经延岁月，而无斥罢之期。臣愚以为<br /><br />&nbsp;&nbsp;&nbsp;&nbsp;可密诏主者，使隐核参访郡守，其有老病不隐亲人物，及宰牧少恩，好修人事，<br /><br />&nbsp;&nbsp;&nbsp;&nbsp;烦挠百姓者，皆可征还，为更选代。”顷之，迁散骑常侍。<br /><br />&nbsp;&nbsp;&nbsp;&nbsp;及宣帝将伐辽东，曾上疏魏帝曰：“臣闻先王制法，必全于慎。故建官受任，<br /><br />&nbsp;&nbsp;&nbsp;&nbsp;则置副佐；陈师命将，则立监贰；宣命遣使，则设介副；临敌交刃，又参御右，<br /><br />&nbsp;&nbsp;&nbsp;&nbsp;盖以尽思谋之功，防安危之变也。是以在险当难，则权足相济；陨缺不豫，则才<br /><br />&nbsp;&nbsp;&nbsp;&nbsp;足相代。其为国防，至深至远。及至汉氏，亦循旧章，韩信伐赵，张耳为贰；马<br /><br />&nbsp;&nbsp;&nbsp;&nbsp;援讨越，刘隆副军。前世之迹，著在篇志。今太尉奉辞诛罪，精甲锐锋，步骑数<br /><br />&nbsp;&nbsp;&nbsp;&nbsp;万，道路迥阻，且四千里。虽假天威，有征无战，寇或潜遁，消引日月。命无常<br /><br />&nbsp;&nbsp;&nbsp;&nbsp;期，人非金石，远虑详备，诚宜有副。今北军诸将及太尉所督，皆为僚属，名位<br /><br />&nbsp;&nbsp;&nbsp;&nbsp;不殊，素无定分统御之尊，卒有变急，不相镇摄。存不忘亡，圣达所裁。臣愚以<br /><br />&nbsp;&nbsp;&nbsp;&nbsp;为宜选大臣名将威重宿著者，成其礼秩，遣诣北军，进同谋略，退为副佐。虽有<br /><br />&nbsp;&nbsp;&nbsp;&nbsp;万一不虞之变，军主有储，则无患矣。”帝不从。出补河内太守，在任有威严之<br /><br />&nbsp;&nbsp;&nbsp;&nbsp;称。征拜侍中，母忧去官。<br /><br />&nbsp;&nbsp;&nbsp;&nbsp;嘉平中，为司隶校尉。抚军校事尹模凭宠作威，奸利盈积，朝野畏惮，莫敢<br /><br />&nbsp;&nbsp;&nbsp;&nbsp;言者。曾奏劾之，朝廷称焉。时曹爽专权，宣帝称疾，曾亦谢病。爽诛，乃起视<br /><br />&nbsp;&nbsp;&nbsp;&nbsp;事，魏帝之废也，曾预其谋焉。<br /><br />&nbsp;&nbsp;&nbsp;&nbsp;时步兵校尉阮籍负才放诞，居丧无礼。曾面质籍于文帝座曰：“卿纵情背礼，<br /><br />&nbsp;&nbsp;&nbsp;&nbsp;败俗之人，今忠贤执政，综核名实，若卿之曹，不可长也。”因言于帝曰：“公<br /><br />&nbsp;&nbsp;&nbsp;&nbsp;方以孝治天下，而听阮籍以重哀饮酒食肉于公座。宜摈四裔，无令污染华夏。”<br /><br />&nbsp;&nbsp;&nbsp;&nbsp;帝曰：“此子羸病若此，君不能为吾忍邪！”曾重引据，辞理甚切。帝虽不从，<br /><br />&nbsp;&nbsp;&nbsp;&nbsp;时人敬惮之。<br /><br />&nbsp;&nbsp;&nbsp;&nbsp;丘俭诛，子甸、妻荀应坐死。其族兄、族父虞并景帝姻通，共表魏帝以<br /><br />&nbsp;&nbsp;&nbsp;&nbsp;丐其命。诏听离婚，荀所生女芝为颍川太守刘子元妻，亦坐死，以怀妊系狱。荀<br /><br />&nbsp;&nbsp;&nbsp;&nbsp;辞诣曾乞恩曰：“芝系在廷尉，顾影知命，计日备法。乞没为官婢，以赎芝命。”<br /><br />&nbsp;&nbsp;&nbsp;&nbsp;曾哀之，腾辞上议。朝廷佥以为当，遂改法。语在《刑法志》。<br /><br />&nbsp;&nbsp;&nbsp;&nbsp;曾在司隶积年，迁尚书，正元年中为镇北将军、都督河北诸军事、假节。将<br /><br />&nbsp;&nbsp;&nbsp;&nbsp;之镇，文帝使武帝、齐王攸辞送数十里。曾盛为宾主，备太牢之馔。侍从吏驺，<br /><br />&nbsp;&nbsp;&nbsp;&nbsp;莫不醉饱。帝既出，又过其子劭。曾先敕劭曰：“客必过汝，汝当豫严。”劭不<br /><br />&nbsp;&nbsp;&nbsp;&nbsp;冠带，停帝良久，曾深以谴劭。曾见崇重如此。迁征北将军，进封颍昌乡侯。咸<br /><br />&nbsp;&nbsp;&nbsp;&nbsp;熙初，拜司徒，改封郎陵侯。文帝为晋王，曾与高柔、郑冲俱为三公，将入见，<br /><br />&nbsp;&nbsp;&nbsp;&nbsp;曾独致拜尽敬，二人犹揖而已。<br /><br />&nbsp;&nbsp;&nbsp;&nbsp;武帝袭王位，以曾为晋丞相，加侍中。与裴秀、王沈等劝进。践阼，拜太尉，<br /><br />&nbsp;&nbsp;&nbsp;&nbsp;进爵为公，食邑千八百户。泰始初，诏曰：“盖谟明弼谐，王躬是保，所以宣崇<br /><br />&nbsp;&nbsp;&nbsp;&nbsp;大训，克咸四海也。侍中、太尉何曾，立德高峻，执心忠亮，博物洽闻，明识弘<br /><br />&nbsp;&nbsp;&nbsp;&nbsp;达，翼佐先皇，勋庸显著。朕纂洪业，首相王室。迪惟前人，施于朕躬。实佐命<br /><br />&nbsp;&nbsp;&nbsp;&nbsp;兴化，光赞政道。夫三司之任，虽左右王事，若乃予违汝弼，匡奖不逮，则存平<br /><br />&nbsp;&nbsp;&nbsp;&nbsp;保傅。故将明衮职，未如用V厥辟之重。其以曾为太保，侍中如故。”久之，以<br /><br />&nbsp;&nbsp;&nbsp;&nbsp;本官领司徒。曾固让，不许。遣散骑常侍谕旨，乃视事。进位太傅。曾以老年，<br /><br />&nbsp;&nbsp;&nbsp;&nbsp;屡乞逊位。诏曰：“太傅明朗高亮，执心弘毅，可谓旧德老成，国之宗臣者也。<br /><br />&nbsp;&nbsp;&nbsp;&nbsp;而高尚其事，屡辞禄位。朕以寡德，凭赖保佑，省览章表，实用怃然。虽欲成人<br /><br />&nbsp;&nbsp;&nbsp;&nbsp;之美，岂得遂其雅志，而忘翼佐之益哉！又司徒所掌务烦，不可久劳耆艾。其进<br /><br />&nbsp;&nbsp;&nbsp;&nbsp;太宰，侍中如故。朝会剑履乘舆上殿，如汉相国萧何、田千秋、魏太傅锺繇故事。<br /><br />&nbsp;&nbsp;&nbsp;&nbsp;赐钱百万，绢五百匹及八尺床帐簟褥自副。置长史掾属祭酒及员吏，一依旧制。<br /><br />&nbsp;&nbsp;&nbsp;&nbsp;所给亲兵官骑如前。主者依次按礼典，务使优备。”后每召见，敕以常所饮食服<br /><br />&nbsp;&nbsp;&nbsp;&nbsp;物自随，令二子侍从。<br /><br />&nbsp;&nbsp;&nbsp;&nbsp;咸宁四年薨，时年八十。帝于朝堂素服举哀，赐东园秘器，朝服一具，衣一<br /><br />&nbsp;&nbsp;&nbsp;&nbsp;袭，钱三十万，布百匹。将葬，下礼官议谥。博士秦秀谥为“缪丑”，帝不从，<br /><br />&nbsp;&nbsp;&nbsp;&nbsp;策谥曰孝。太康末，子劭自表改谥为元。<br /><br />&nbsp;&nbsp;&nbsp;&nbsp;曾性至孝，闺门整肃，自少及长，无声乐嬖幸之好。年老之后，与妻相见，<br /><br />&nbsp;&nbsp;&nbsp;&nbsp;皆正衣冠，相待如宾。己南向，妻北面，再拜上酒，酬酢既毕便出。一岁如此者<br /><br />&nbsp;&nbsp;&nbsp;&nbsp;不过再三焉。初，司隶校尉傅玄著论称曾及荀曰：“以文王之道事其亲者，其<br /><br />&nbsp;&nbsp;&nbsp;&nbsp;颍昌何侯乎，其荀侯乎！古称曾、闵，今日荀、何。内尽其心以事其亲，外崇礼<br /><br />&nbsp;&nbsp;&nbsp;&nbsp;让以接天下。孝子，百世之宗；仁人，天下之命。有能行孝之道，君子之仪表也。<br /><br />&nbsp;&nbsp;&nbsp;&nbsp;《诗》云：“高山仰止，景行行止。”令德不遵二夫子之景行者，非乐中正之道<br /><br />&nbsp;&nbsp;&nbsp;&nbsp;也。”又曰：“荀、何，君子之宗也。”又曰：“颍昌侯之事亲，其尽孝子之道<br /><br />&nbsp;&nbsp;&nbsp;&nbsp;乎！存尽其和，事尽其敬，亡尽其哀，予于颍昌侯见之矣。”又曰：“见其亲之<br /><br />&nbsp;&nbsp;&nbsp;&nbsp;党，如见其亲，六十而孺慕，予于颍昌侯见之矣。”然性奢豪，务在华侈。帷帐<br /><br />&nbsp;&nbsp;&nbsp;&nbsp;车服，穷极绮丽，厨膳滋味，过于王者。每燕见，不食太官所设，帝辄命取其食。<br /><br />&nbsp;&nbsp;&nbsp;&nbsp;蒸饼上不坼作十字不食。食日万钱，犹曰无下箸处。人以小纸为书者，敕记室勿<br /><br />&nbsp;&nbsp;&nbsp;&nbsp;报。刘毅等数劾奏曾侈鑫薅龋帝以其重臣，一无所问。<br /><br />&nbsp;&nbsp;&nbsp;&nbsp;都官从事刘享尝奏曾华侈，以铜钩<Z>车，莹牛蹄角。后曾辟享为掾，<br /><br />&nbsp;&nbsp;&nbsp;&nbsp;或劝勿应，享谓至公之体，不以私憾，遂应辟。曾常因小事加享杖罚。其外宽内<br /><br />&nbsp;&nbsp;&nbsp;&nbsp;忌，亦此类也。时司空贾充权拟人主，曾卑充而附之。及充与庾纯因酒相竞，曾<br /><br />&nbsp;&nbsp;&nbsp;&nbsp;议党充而抑纯，以此为正直所非。二子：遵、劭。劭嗣。<br /><br />&nbsp;&nbsp;&nbsp;&nbsp;劭字敬祖，少与武帝同年，有总角之好。帝为王太子，以劭为中庶子。及即<br /><br />&nbsp;&nbsp;&nbsp;&nbsp;位，转散骑常侍，甚见亲待。劭雅有姿望，远客朝见，必以劭侍直。每诸方贡献，<br /><br />&nbsp;&nbsp;&nbsp;&nbsp;帝辄赐之，而观其占谢焉。咸宁初，有司奏劭及兄遵等受故鬲令袁毅货，虽经赦<br /><br />&nbsp;&nbsp;&nbsp;&nbsp;宥，宜皆禁止。事下廷尉。诏曰：“太保与毅有累世之交，遵等所取差薄，一皆<br /><br />&nbsp;&nbsp;&nbsp;&nbsp;置之。”迁侍中尚书。<br /><br />&nbsp;&nbsp;&nbsp;&nbsp;惠帝即位，初建东宫，太子年幼，欲令亲万机，故盛选六傅，以劭为太子太<br /><br />&nbsp;&nbsp;&nbsp;&nbsp;师，通省尚书事。后转特进，累迁尚书左仆射。<br /><br />&nbsp;&nbsp;&nbsp;&nbsp;劭博学，善属文，陈说近代事，若指诸掌。永康初，迁司徒。赵王伦篡位，<br /><br />&nbsp;&nbsp;&nbsp;&nbsp;以劭为太宰。及三王交争，劭以轩冕而游其间，无怨之者。而骄奢简贵，亦有父<br /><br />&nbsp;&nbsp;&nbsp;&nbsp;风。衣裘服玩，新故巨积。食必尽四方珍异，一日之供以钱二万为限。时论以为<br /><br />&nbsp;&nbsp;&nbsp;&nbsp;太官御膳，无以加之。然优游自足，不贪权势。尝语乡人王诠曰：“仆虽名位过<br /><br />&nbsp;&nbsp;&nbsp;&nbsp;幸，少无可书之事，惟与夏侯长容谏授博士，可传史册耳。”所撰《荀粲》、《<br /><br />&nbsp;&nbsp;&nbsp;&nbsp;王弼传》及诸奏议文章并行于世。永宁元年薨，赠司徒，谥曰康。子岐嗣。<br /><br />&nbsp;&nbsp;&nbsp;&nbsp;劭初亡，袁粲吊岐，岐辞以疾。粲独哭而出曰：“今年决下婢子品。”王诠<br /><br />&nbsp;&nbsp;&nbsp;&nbsp;谓之曰：“知死吊死，何必见生！岐前多罪，尔时不下，何公新亡，便下岐品。<br /><br />&nbsp;&nbsp;&nbsp;&nbsp;人谓中正畏强易弱。”粲乃止。<br /><br />&nbsp;&nbsp;&nbsp;&nbsp;遵字思祖，劭庶兄也。少有干能。起家散骑黄门郎、散骑常侍、侍中，累转<br /><br />&nbsp;&nbsp;&nbsp;&nbsp;大鸿胪。性亦奢觯役使御府工匠作禁物，又鬻行器，为司隶刘毅所奏，免官。<br /><br />&nbsp;&nbsp;&nbsp;&nbsp;太康初，起为魏郡太守，迁太仆卿，又免官，卒于家，四子，嵩、绥、机、羡。<br /><br />&nbsp;&nbsp;&nbsp;&nbsp;嵩字泰基，宽弘爱士，博观坟籍，尤善《史》、《汉》。少历清官，领著作<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;绥字伯蔚，位至侍中尚书。自以继世名贵，奢侈过度，性既轻物，翰札简傲。<br /><br />&nbsp;&nbsp;&nbsp;&nbsp;城阳王尼见绥书疏，谓人曰：“伯蔚居乱而矜豪乃尔，岂其免乎！”刘舆、潘滔<br /><br />&nbsp;&nbsp;&nbsp;&nbsp;谮之于东海王越，越遂诛绥。初，曾侍武帝宴，退而告遵等曰：“国家应天受禅，<br /><br />&nbsp;&nbsp;&nbsp;&nbsp;创业垂统。吾每宴见，未尝闻经国远图，惟说平生常事，非贻厥孙谋之兆也。及<br /><br />&nbsp;&nbsp;&nbsp;&nbsp;身而已，后嗣其殆乎！此子孙之忧也。汝等犹可获没。”指诸孙曰：“此等必遇<br /><br />&nbsp;&nbsp;&nbsp;&nbsp;乱亡也。”及绥死，嵩哭之曰；“我祖其大圣乎！”<br /><br />&nbsp;&nbsp;&nbsp;&nbsp;机为邹平令。性亦矜傲，责乡里谢鲲等拜。或戒之曰：“礼敬年爵，以德为<br /><br />&nbsp;&nbsp;&nbsp;&nbsp;主。令鲲拜势，惧伤风俗。”机不以为惭。<br /><br />&nbsp;&nbsp;&nbsp;&nbsp;羡为离狐令。既骄且吝，陵驾人物，乡闾疾之如仇。永嘉之末，何氏灭亡无<br /><br />&nbsp;&nbsp;&nbsp;&nbsp;遗焉。<br /><br />&nbsp;&nbsp;&nbsp;&nbsp;石苞，字仲容，渤海南皮人也。雅旷有智局，容仪伟丽，不修小节。故时人<br /><br />&nbsp;&nbsp;&nbsp;&nbsp;为之语曰：“石仲容，姣无双。”县召为吏，给农司马。会谒者阳翟郭玄信奉使，<br /><br />&nbsp;&nbsp;&nbsp;&nbsp;求人为御，司马以苞及邓艾给之。行十余里，玄信谓二人曰：“子后并当至卿相。”<br /><br />&nbsp;&nbsp;&nbsp;&nbsp;苞曰：“御隶也，何卿相乎？”既而又被使到邺，事久不决，乃贩铁于邺市。市<br /><br />&nbsp;&nbsp;&nbsp;&nbsp;长沛国赵元儒名知人，见苞，异之，因与结交。叹苞远量，当至公辅，由是知名，<br /><br />&nbsp;&nbsp;&nbsp;&nbsp;见吏部郎许允，求为小县。允谓苞曰；“卿是我辈人，当相引在朝廷，何欲小县<br /><br />&nbsp;&nbsp;&nbsp;&nbsp;乎？”苞还叹息，不意允之知己乃如此也。<br /><br />&nbsp;&nbsp;&nbsp;&nbsp;稍迁景帝中护军司马。宣帝闻苞好色薄行，以让景帝。帝答曰：“苞虽细行<br /><br />&nbsp;&nbsp;&nbsp;&nbsp;不足，而有经国才略。夫贞廉之士，未必能经济世务。是以齐桓忘管仲之奢c，<br /><br />&nbsp;&nbsp;&nbsp;&nbsp;而录其匡合之大谋；汉高舍陈平之污行，而取其六奇之妙算。苞虽未可以上俦二<br /><br />&nbsp;&nbsp;&nbsp;&nbsp;子，亦今日之选也。”意乃释。徙邺典农中郎将。时魏世王侯多居邺下，尚书丁<br /><br />&nbsp;&nbsp;&nbsp;&nbsp;谧贵倾一时，并较时利。苞奏列其事，由是益见称。历东莱、琅邪太守，所在皆<br /><br />&nbsp;&nbsp;&nbsp;&nbsp;有威惠。迁徐州刺史。<br /><br />&nbsp;&nbsp;&nbsp;&nbsp;文帝之败于东关也，苞独全军而退。帝指所持节谓苞曰：“恨不以此授卿，<br /><br />&nbsp;&nbsp;&nbsp;&nbsp;以究大事。”乃迁苞为奋武将军、假节、监青州诸军事。及诸葛诞举兵淮南，苞<br /><br />&nbsp;&nbsp;&nbsp;&nbsp;统青州诸军，督兖州刺史州泰、徐州刺史胡质，简锐卒为游军，以备外寇。吴遣<br /><br />&nbsp;&nbsp;&nbsp;&nbsp;大将朱异、丁奉等来迎，诞等留辎重于都陆，轻兵渡黎水。苞等逆击，大破之。<br /><br />&nbsp;&nbsp;&nbsp;&nbsp;泰山太守胡烈以奇兵诡道袭都陆，尽焚其委输。异等收余众而退，寿春平。拜苞<br /><br />&nbsp;&nbsp;&nbsp;&nbsp;镇东将军，封东光侯、假节。顷之，代王基都督扬州诸军事。苞因入朝。当还，<br /><br />&nbsp;&nbsp;&nbsp;&nbsp;辞高贵乡公，留语尽日。既出，白文帝曰：“非常主也。”数日而有成济之事。<br /><br />&nbsp;&nbsp;&nbsp;&nbsp;后进位征东大将军，俄迁骠骑将军。<br /><br />&nbsp;&nbsp;&nbsp;&nbsp;文帝崩，贾充、荀勖议葬礼未定。苞时奔丧，恸哭曰：“基业如此，而以人<br /><br />&nbsp;&nbsp;&nbsp;&nbsp;臣终乎！”葬礼乃定。后每与陈骞讽魏帝以历数已终，天命有在。及禅位，苞有<br /><br />&nbsp;&nbsp;&nbsp;&nbsp;力焉。武帝践阼，迁大司马，进封乐陵郡公，加侍中，羽葆鼓吹。<br /><br />&nbsp;&nbsp;&nbsp;&nbsp;自诸葛破灭，苞便镇抚淮南，士马强盛，边境多务，苞既勤庶事，又以威德<br /><br />&nbsp;&nbsp;&nbsp;&nbsp;服物。淮北监军王琛轻苞素微，又闻童谣曰：“宫中大马几作驴，大石压之不得<br /><br />&nbsp;&nbsp;&nbsp;&nbsp;舒。”因是密表苞与吴人交通。先时望气者云“东南有大兵起”。及琛表至，武<br /><br />&nbsp;&nbsp;&nbsp;&nbsp;帝甚疑之。会荆州刺史胡烈表吴人欲大出为寇，苞亦闻吴师将入，乃筑垒遏水以<br /><br />&nbsp;&nbsp;&nbsp;&nbsp;自固。帝闻之，谓羊祜曰：“吴人每来，常东西相应，无缘偏尔，岂石苞果有不<br /><br />&nbsp;&nbsp;&nbsp;&nbsp;顺乎？”祜深明之，而帝犹疑焉。会苞子乔为尚书郎，上召之，经日不至。帝谓<br /><br />&nbsp;&nbsp;&nbsp;&nbsp;为必叛，欲讨苞而隐其事。遂下诏以苞不料贼势，筑垒遏水，劳扰百姓，策免其<br /><br />&nbsp;&nbsp;&nbsp;&nbsp;官。遣太尉义阳王望率大军征之，以备非常。又敕镇东将军、琅邪王谱韵纶会<br /><br />&nbsp;&nbsp;&nbsp;&nbsp;寿春。苞用掾孙铄计，放兵步出，住都亭待罪。帝闻之，意解。及苞诣阙，以公<br /><br />&nbsp;&nbsp;&nbsp;&nbsp;还第。苞自耻受任无效而无怨色。<br /><br />&nbsp;&nbsp;&nbsp;&nbsp;时邺奚官督郭鄙鲜槔戆。帝诏曰：“前大司马苞忠允清亮，才经世务，干<br /><br />&nbsp;&nbsp;&nbsp;&nbsp;用之绩，所历可纪。宜掌教典，以赞时政。其以苞为司徒。”有司奏：“苞前有<br /><br />&nbsp;&nbsp;&nbsp;&nbsp;折挠，不堪其任。以公还第，已为弘厚，不宜擢用。”诏曰：“吴人轻脆，终无<br /><br />&nbsp;&nbsp;&nbsp;&nbsp;能为。故疆埸之事，但欲完固守备，使不得越逸而已。以苞计画不同，虑敌过甚，<br /><br />&nbsp;&nbsp;&nbsp;&nbsp;故征还更授。昔邓禹挠于关中，而终辅汉室，岂以一眚而掩大德哉！”于是就位。<br /><br />&nbsp;&nbsp;&nbsp;&nbsp;苞奏：“州郡农桑未有赏罚之制，宜遣掾属循行，皆当均其土宜，举其殿最，<br /><br />&nbsp;&nbsp;&nbsp;&nbsp;然后黜陟焉。”诏曰：“农殖者，为政之本，有国之大务也。虽欲安时兴化，不<br /><br />&nbsp;&nbsp;&nbsp;&nbsp;先富而教之，其道无由。而至今四海多事，军国用广，加承征伐之后，屡有水旱<br /><br />&nbsp;&nbsp;&nbsp;&nbsp;之事，仓库不充，百姓无积。古道稼穑树艺，司徒掌之。今虽登论道，然经国立<br /><br />&nbsp;&nbsp;&nbsp;&nbsp;政，惟时所急，故陶唐之世，稷官为重。今司徒位当其任，乃心王事，有毁家纾<br /><br />&nbsp;&nbsp;&nbsp;&nbsp;国，乾乾匪躬之志。其使司徒督察州郡播殖，将委事任成，垂拱仰办。若宜有所<br /><br />&nbsp;&nbsp;&nbsp;&nbsp;循行者，其增置掾属十人，听取王官更练事业者。”苞在位称为忠勤，帝每委任<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;泰始八年薨。帝发哀于朝堂，赐秘器，朝服一具，衣一袭，钱三十万，布百<br /><br />&nbsp;&nbsp;&nbsp;&nbsp;匹。及葬，给节、幢、麾、曲盖、追锋车、鼓吹、介士、大车，皆如魏司空陈泰<br /><br />&nbsp;&nbsp;&nbsp;&nbsp;故事。车驾临送于东掖门外。策谥曰武。咸宁初，诏苞等并为王功，列于铭飨。<br /><br />&nbsp;&nbsp;&nbsp;&nbsp;苞豫为《终制》曰：“延陵薄葬，孔子以为达礼；华元厚葬，《春秋》以为<br /><br />&nbsp;&nbsp;&nbsp;&nbsp;不臣，古之明义也。自今死亡者，皆敛以时服，不得兼重。又不得饭含，为愚俗<br /><br />&nbsp;&nbsp;&nbsp;&nbsp;所为。又不得设床帐明器也。定窆之后，复土满坎，一不得起坟种树。昔王孙裸<br /><br />&nbsp;&nbsp;&nbsp;&nbsp;葬矫时，其子奉命，君子不讥，况于合礼典者耶？”诸子皆奉遵遗令，又断亲戚<br /><br />&nbsp;&nbsp;&nbsp;&nbsp;故吏设祭。有六子：越、乔、统、浚、俊、崇。以统为嗣。<br /><br />&nbsp;&nbsp;&nbsp;&nbsp;统字弘绪，历位射声校尉、大鸿胪。子顺，为尚书郎。<br /><br />&nbsp;&nbsp;&nbsp;&nbsp;越字弘伦，早卒。<br /><br />&nbsp;&nbsp;&nbsp;&nbsp;乔字弘祖，历尚书郎、散骑侍郎。帝既召乔不得，深疑苞反。及苞至，有惭<br /><br />&nbsp;&nbsp;&nbsp;&nbsp;色，谓之曰“卿子几破卿门”。苞遂废之，终身不听仕。又以有秽行，徙顿丘，<br /><br />&nbsp;&nbsp;&nbsp;&nbsp;与弟崇同被害。二子超、熙亡走得免。成都王颖之起义也，以超为折冲将军，讨<br /><br />&nbsp;&nbsp;&nbsp;&nbsp;孙秀，以功封侯。又为振武将军，征荆州贼李辰。颖与长沙王V相攻，超常为前<br /><br />&nbsp;&nbsp;&nbsp;&nbsp;锋，迁中护军。陈p等挟惠帝北伐，超走还邺。颖使超距帝于荡阴，王师败绩，<br /><br />&nbsp;&nbsp;&nbsp;&nbsp;超逼帝幸邺宫。会王浚攻颖于邺，颖以超为右将军以距浚，大败而归。从驾之洛<br /><br />&nbsp;&nbsp;&nbsp;&nbsp;阳，西迁长安。河间王J以超领北中郎将，使与颖共距东海王越。超于荥阳募兵，<br /><br />&nbsp;&nbsp;&nbsp;&nbsp;右将军王阐与典兵中郎赵则并受超节度，为豫州刺史刘乔继援。范阳王逆击斩<br /><br />&nbsp;&nbsp;&nbsp;&nbsp;超，而熙得走免。永嘉中，为太傅越参军。<br /><br />&nbsp;&nbsp;&nbsp;&nbsp;浚字景伦，清俭有鉴识，敬爱人物。位至黄门侍郎，为当世名士，早卒。<br /><br />&nbsp;&nbsp;&nbsp;&nbsp;俊字彦伦，少有名誉，议者称为令器。官至阳平太守，早卒。<br /><br />&nbsp;&nbsp;&nbsp;&nbsp;崇字季伦，生于青州，故小名齐奴。少敏惠，勇而有谋。苞临终，分财物与<br /><br />&nbsp;&nbsp;&nbsp;&nbsp;诸子，独不及崇。其母以为言，苞曰：“此儿虽小，后自能得。”年二十余，为<br /><br />&nbsp;&nbsp;&nbsp;&nbsp;修武令，有能名。入为散骑郎，迁城阳太守。伐吴有功，封安阳乡侯。在郡虽有<br /><br />&nbsp;&nbsp;&nbsp;&nbsp;职务，好学不倦，以疾自解。顷之，拜黄门郎。<br /><br />&nbsp;&nbsp;&nbsp;&nbsp;兄统忤扶风王骏，有司承旨奏统，将加重罚，既而见原。以崇不诣阙谢恩，<br /><br />&nbsp;&nbsp;&nbsp;&nbsp;有司欲复加统罪。崇自表曰：“臣兄统以先父之恩，早被优遇，出入清显，历位<br /><br />&nbsp;&nbsp;&nbsp;&nbsp;尽勤。伏度圣心，有以垂察。近为扶风王骏横所诬谤，司隶中丞等飞笔重奏，劾<br /><br />&nbsp;&nbsp;&nbsp;&nbsp;案深文，累尘天听。臣兄弟R，忧心如悸。骏戚属尊重，权要赫奕。内外有司，<br /><br />&nbsp;&nbsp;&nbsp;&nbsp;望风承旨。苟有所恶，易于投卵。自统枉劾以来，臣兄弟不敢一言稍自申理。戢<br /><br />&nbsp;&nbsp;&nbsp;&nbsp;舌钳口，惟须刑书。古人称“荣华于顺旨，枯槁于逆违”，诚哉斯言，于今信矣。<br /><br />&nbsp;&nbsp;&nbsp;&nbsp;是以虽董司直绳，不能不深其文，抱枉含谤，不得不输其理。幸赖陛下天听四达，<br /><br />&nbsp;&nbsp;&nbsp;&nbsp;灵鉴昭远，存先父勋德之重，察臣等勉励之志。中诏申料，罪谴澄雪。臣等刻肌<br /><br />&nbsp;&nbsp;&nbsp;&nbsp;碎首，未足上报。臣即以今月十四日，与兄统、浚等诣公车门拜表谢恩。伏度奏<br /><br />&nbsp;&nbsp;&nbsp;&nbsp;御之日，暂经天听。此月二十日，忽被兰台禁止符，以统蒙宥，恩出非常，臣晏<br /><br />&nbsp;&nbsp;&nbsp;&nbsp;然私门，曾不陈谢，复见弹奏，讪辱理尽。臣始闻此，惶惧狼狈，静而思之，固<br /><br />&nbsp;&nbsp;&nbsp;&nbsp;无怪也。苟尊势所驱，何所不至，望奉法之直绳，不可得也。臣以凡才，累荷显<br /><br />&nbsp;&nbsp;&nbsp;&nbsp;重，不能负载析薪，以答万分。一月之中，奏劾频加，曲之与直，非臣所计。所<br /><br />&nbsp;&nbsp;&nbsp;&nbsp;愧不能承奉戚属，自陷于此。不媚于灶，实愧王孙，《随巢子》称“明君之德，<br /><br />&nbsp;&nbsp;&nbsp;&nbsp;察情为上，察事次之”。所怀具经圣听，伏待罪黜，无所多言。”由是事解。累<br /><br />&nbsp;&nbsp;&nbsp;&nbsp;迁散骑常侍、侍中。<br /><br />&nbsp;&nbsp;&nbsp;&nbsp;武帝以崇功臣子，有干局，深器重之。元康初，杨骏辅政，大开封赏，多树<br /><br />&nbsp;&nbsp;&nbsp;&nbsp;党援。崇与散骑郎蜀郡何攀共立议，奏于惠帝曰：“陛下圣德光被，皇灵启祚，<br /><br />&nbsp;&nbsp;&nbsp;&nbsp;正位东宫，二十余年，道化宣流，万国归心。今承洪基，此乃天授。至于班赏行<br /><br />&nbsp;&nbsp;&nbsp;&nbsp;爵，优于泰始革命之初。不安一也。吴会c逆，几于百年，边境被其荼毒，朝廷<br /><br />&nbsp;&nbsp;&nbsp;&nbsp;为之旰食。先帝决独断之聪，奋神武之略，荡灭逋寇，易于摧枯。然谋臣猛将，<br /><br />&nbsp;&nbsp;&nbsp;&nbsp;犹有致思竭力之效。而今恩泽之封，优于灭吴之功。不安二也。上天眷v，实在<br /><br />&nbsp;&nbsp;&nbsp;&nbsp;大晋，卜世之数，未知其纪。今之开制，当垂于后。若尊卑无差，有爵必进，数<br /><br />&nbsp;&nbsp;&nbsp;&nbsp;世之后，莫非公侯。不安三也。臣等敢冒陈闻。窃谓泰始之初，及平吴论功，制<br /><br />&nbsp;&nbsp;&nbsp;&nbsp;度名牒，皆悉具存。纵不能远遵古典，尚当依准旧事。”书奏，弗纳。出为南中<br /><br />&nbsp;&nbsp;&nbsp;&nbsp;郎将、荆州刺史，领南蛮校尉，加鹰扬将军。崇在南中，得鸩鸟雏，以与后军将<br /><br />&nbsp;&nbsp;&nbsp;&nbsp;军王恺。时制，鸩鸟不得过江，为司隶校尉傅祗所纠，诏原之，烧鸩于都街。<br /><br />&nbsp;&nbsp;&nbsp;&nbsp;崇颖悟有才气，而任侠无行检。在荆州，劫远使商客，致富不赀。征为大司<br /><br />&nbsp;&nbsp;&nbsp;&nbsp;农，以征书未至擅去官免。顷之，拜太仆，出为征虏将军，假节、监徐州诸军事，<br /><br />&nbsp;&nbsp;&nbsp;&nbsp;镇下邳。崇有别馆在河阳之金谷，一名梓泽，送者倾都，帐饮于此焉。至镇，与<br /><br />&nbsp;&nbsp;&nbsp;&nbsp;徐州刺史高诞争酒相侮，为军司所奏，免官。复拜卫尉，与潘岳谄事贾谧。谧与<br /><br />&nbsp;&nbsp;&nbsp;&nbsp;之亲善，号曰“二十四友”。广城君每出，崇降车路左，望尘而拜，其卑佞如此。<br /><br />&nbsp;&nbsp;&nbsp;&nbsp;财产丰积，室宇宏丽。后房百数，皆曳纨绣，珥金翠。丝竹尽当时之选，庖<br /><br />&nbsp;&nbsp;&nbsp;&nbsp;膳穷水陆之珍。与贵戚王恺、羊L之徒以奢靡相尚。恺以<米台>澳釜，崇以蜡代薪。<br /><br />&nbsp;&nbsp;&nbsp;&nbsp;恺作紫丝布步障四十里，崇作锦步障五十里以敌之。崇涂屋以椒，恺用赤石脂。<br /><br />&nbsp;&nbsp;&nbsp;&nbsp;崇、恺争豪如此。武帝每助恺，尝以珊瑚树赐之，高二尺许，枝柯扶疏，世所罕<br /><br />&nbsp;&nbsp;&nbsp;&nbsp;比。恺以示崇，崇便以铁如意击之，应手而碎。恺既惋惜，又以为嫉己之宝，声<br /><br />&nbsp;&nbsp;&nbsp;&nbsp;色方厉。崇曰：“不足多恨，今还卿。”乃命左右悉取珊瑚树，有高三四尺者六<br /><br />&nbsp;&nbsp;&nbsp;&nbsp;七株，条干绝俗，光彩曜日，如恺比者甚众。恺忄兄然自失矣。<br /><br />&nbsp;&nbsp;&nbsp;&nbsp;崇为客作豆粥，咄嗟便办。每冬，得韭萍齑。尝与恺出游，争入洛城，崇牛<br /><br />&nbsp;&nbsp;&nbsp;&nbsp;迅若飞禽，恺绝不能及。恺每以此三事为根，乃密货崇帐下问其所以。答云：<br /><br />&nbsp;&nbsp;&nbsp;&nbsp;“豆至难煮，豫作熟末，客来，但作白粥以投之耳。韭萍齑是捣韭根杂以麦苗耳。<br /><br />&nbsp;&nbsp;&nbsp;&nbsp;牛奔不迟，良由驭者逐不及反制之，可听蹁辕则i矣。”于是悉从之，遂争长<br /><br />&nbsp;&nbsp;&nbsp;&nbsp;焉。崇后知之，因杀所告者。<br /><br />&nbsp;&nbsp;&nbsp;&nbsp;尝与王敦入太学，见颜回、原宪之象，顾而叹曰：“若与之同升孔堂，去人<br /><br />&nbsp;&nbsp;&nbsp;&nbsp;何必有间。”敦曰：“不知余人云何，子贡去卿差近。”崇正色曰：“士当身名<br /><br />&nbsp;&nbsp;&nbsp;&nbsp;俱泰，何至瓮牖哉！”其立意类此。<br /><br />&nbsp;&nbsp;&nbsp;&nbsp;刘舆兄弟少时为王恺所嫉，恺召之宿，因欲坑之。崇素与舆等善，闻当有变，<br /><br />&nbsp;&nbsp;&nbsp;&nbsp;夜驰诣恺，问二刘所在，恺迫卒不得隐。崇径进于后斋索出，同车而去。语曰：<br /><br />&nbsp;&nbsp;&nbsp;&nbsp;“年少何以轻就人宿！”舆深德之。<br /><br />&nbsp;&nbsp;&nbsp;&nbsp;及贾谧诛，崇以党与免官。时赵王伦专权，崇甥欧阳建与伦有隙。崇有妓曰<br /><br />&nbsp;&nbsp;&nbsp;&nbsp;绿珠，美而艳，善吹笛。孙秀使人求之。崇时在金谷别馆，方登凉台，临清流，<br /><br />&nbsp;&nbsp;&nbsp;&nbsp;妇人侍侧。使者以告。崇尽出其婢妾数十人以示之，皆蕴兰麝，被罗e，曰：<br /><br />&nbsp;&nbsp;&nbsp;&nbsp;“在所择。”使者曰：“君侯服御丽则丽矣，然本受命指索绿珠，不识孰是？”<br /><br />&nbsp;&nbsp;&nbsp;&nbsp;崇勃然曰：“绿珠吾所爱，不可得也。”使者曰：“君侯博古通今，察远照迩，<br /><br />&nbsp;&nbsp;&nbsp;&nbsp;愿加三思。”崇曰：“不然。”使者出而又反，崇竟不许。秀怒，乃劝伦诛崇、<br /><br />&nbsp;&nbsp;&nbsp;&nbsp;建。崇、建亦潜知其计，乃与黄门郎潘岳阴劝淮南王允、齐王滓酝悸住⑿恪Ｐ<br /><br />&nbsp;&nbsp;&nbsp;&nbsp;觉之，遂矫诏收崇及潘岳、欧阳建等。崇正宴于楼上，介士到门。崇谓绿珠曰：<br /><br />&nbsp;&nbsp;&nbsp;&nbsp;“我今为尔得罪。”绿珠泣曰：“当效死于官前。”因自投于楼下而死。崇曰：<br /><br />&nbsp;&nbsp;&nbsp;&nbsp;“吾不过流徙交、广耳。”及车载诣东市，崇乃叹曰：“奴辈利吾家财。”收者<br /><br />&nbsp;&nbsp;&nbsp;&nbsp;答曰：“知财致害，何不早散之？”崇不能答。崇母兄妻子无少长皆被害，死者<br /><br />&nbsp;&nbsp;&nbsp;&nbsp;十五人，崇时年五十二。<br /><br />&nbsp;&nbsp;&nbsp;&nbsp;初，崇家稻米饭在地，经宿皆化为螺，时人以为族灭之应。有司簿阅崇水碓<br /><br />&nbsp;&nbsp;&nbsp;&nbsp;三余区，苍头八百余人，他珍宝货贿田宅称是。及惠帝复阼，诏以卿礼葬之。封<br /><br />&nbsp;&nbsp;&nbsp;&nbsp;崇从孙演为乐陵公。<br /><br />&nbsp;&nbsp;&nbsp;&nbsp;苞曾孙朴字玄真，为人谨厚，无他材艺，没于胡。石勒以与朴同姓，俱出河<br /><br />&nbsp;&nbsp;&nbsp;&nbsp;北，引朴为宗室，特加优宠，位至司徒。<br /><br />&nbsp;&nbsp;&nbsp;&nbsp;欧阳建字坚石，世为冀方右族。雅有理思，才藻美赡，擅名北州。时人为之<br /><br />&nbsp;&nbsp;&nbsp;&nbsp;语曰：“渤海赫赫，欧阳坚石。”辟公府，历山阳令、尚书郎、冯翊太守，甚得<br /><br />&nbsp;&nbsp;&nbsp;&nbsp;时誉。及遇祸，莫不悼惜之，年三十余。临命作诗，文甚哀楚。<br /><br />&nbsp;&nbsp;&nbsp;&nbsp;孙铄字巨邺，河内怀人也。少乐为县吏，太守吴奋转以为主簿。铄自微贱登<br /><br />&nbsp;&nbsp;&nbsp;&nbsp;纲纪，时僚大姓犹不与铄同坐。奋大怒，遂荐铄为司隶都官从事。司隶校尉刘讷<br /><br />&nbsp;&nbsp;&nbsp;&nbsp;甚知赏之。时奋又荐铄于大司马石苞，苞辟为掾。铄将应命，行达许昌，会台已<br /><br />&nbsp;&nbsp;&nbsp;&nbsp;密遣轻军袭苞。于时汝阴王镇许，铄过谒之。王先识铄，以乡里之情私告铄曰：<br /><br />&nbsp;&nbsp;&nbsp;&nbsp;“无与祸。”铄即出，即驰诣寿春，为苞画计，苞赖而获免。迁尚书郎，在职驳<br /><br />&nbsp;&nbsp;&nbsp;&nbsp;议十有余事，为当时所称。<br /><br />&nbsp;&nbsp;&nbsp;&nbsp;史臣曰：若夫经为帝师，郑冲于焉无愧；孝为德本，王祥所以当仁；何曾善<br /><br />&nbsp;&nbsp;&nbsp;&nbsp;其亲而及其亲之党者也。夏禹恭俭，殷因损益。牲牢服用，各有品章，诸侯不恒<br /><br />&nbsp;&nbsp;&nbsp;&nbsp;牛，命士不恒豕。御而骄奢，其关乎治政。乘时立制，莫不由之。石崇学乃多闻，<br /><br />&nbsp;&nbsp;&nbsp;&nbsp;情乖寡悔，超四豪而取富，喻五侯而竞爽。春畦{艹[}靡，列于凝Z之晨；锦障<br /><br />&nbsp;&nbsp;&nbsp;&nbsp;逶迤，亘以山川之外。撞钟舞女，流宕忘归，至于金谷含悲，吹楼将坠，所谓高<br /><br />&nbsp;&nbsp;&nbsp;&nbsp;蝉处乎轻阴，不知螳袭其后也。<br /><br />&nbsp;&nbsp;&nbsp;&nbsp;赞曰：郑冲含素，王祥迟暮。百行斯融，双飞天路。何石殊操，芳饪标奇。<br /><br />&nbsp;&nbsp;&nbsp;&nbsp;帝风流靡，崇心载驰。矜奢不极，寇害成赀。邦分身坠，乐往哀随。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1412);">加入书签</a><a
                        href="1409.html">上一页</a>&larr;<a href="index.html">返回列表</a>&rarr;<a
                            href="1414.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1409.html"; var next_page = "1414.html"; var index_page = "index.html"; var sortid = "9"; var article_id = "23"; var chapter_id = "1412"; var articlename = "晋书"; var chaptername = " 卷三十三 列传第三"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>