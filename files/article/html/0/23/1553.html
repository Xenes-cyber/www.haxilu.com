<!DOCTYPE html>
<html>
<head>
<meta charset="gbk" />
<title>晋书- 卷一百四 载记第四-在线阅读-哈西文学网</title>
<meta name="keywords" content="房玄龄等，晋书， 卷一百四 载记第四全文， 卷一百四 载记第四在线阅读 哈西文学网" />
<meta name="description" content="哈西文学网提供房玄龄等的晋书  卷一百四 载记第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1553.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1553.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四 载记第四</h1>
            <div class="link xb">
                <a href="1550.html">上一页</a>&larr;<a href="index.html">返回列表</a>&rarr;<a
                    href="1556.html">下一页</a></div>			
            <div id="BookText">&nbsp;&nbsp;&nbsp;&nbsp;◎石勒上<br /><br />&nbsp;&nbsp;&nbsp;&nbsp;石勒字世龙，初名，上党武乡羯人也。其先匈奴别部羌渠之胄。祖耶<br /><br />&nbsp;&nbsp;&nbsp;&nbsp;奕于，父周曷朱，一名乞冀加，并为部落小率。勒生时赤光满室，白气自天属于<br /><br />&nbsp;&nbsp;&nbsp;&nbsp;中庭，见者咸异之。年十四，随邑人行贩洛阳，倚啸上东门，王衍见而异之，顾<br /><br />&nbsp;&nbsp;&nbsp;&nbsp;谓左右曰：“向者胡雏，吾观其声视有奇志，恐将为天下之患。”驰遣收之，会<br /><br />&nbsp;&nbsp;&nbsp;&nbsp;勒已去。长而壮健有胆力，雄武好骑射。曷朱性凶粗，不为群胡所附，每使勒代<br /><br />&nbsp;&nbsp;&nbsp;&nbsp;己督摄，部胡爱信之。所居武乡北原山下草木皆有铁骑之象，家园中生人参，花<br /><br />&nbsp;&nbsp;&nbsp;&nbsp;叶甚茂，悉成人状。父老及相者皆曰：“此胡状貌奇异，志度非常，其终不可量<br /><br />&nbsp;&nbsp;&nbsp;&nbsp;也。”劝邑人厚遇之。时多嗤笑，唯邬人郭敬、阳曲宁驱以为信然，并加资赡。<br /><br />&nbsp;&nbsp;&nbsp;&nbsp;勒亦感其恩，为之力耕。每闻@铎之音，归以告其母，母曰：“作劳耳鸣，非不<br /><br />&nbsp;&nbsp;&nbsp;&nbsp;祥也。”<br /><br />&nbsp;&nbsp;&nbsp;&nbsp;太安中，并州饥乱，勒与诸小胡亡散，乃自雁门还依宁驱。北泽都尉刘监欲<br /><br />&nbsp;&nbsp;&nbsp;&nbsp;缚卖之，驱匿之，获免。勒于是潜诣纳降都尉李川，路逢郭敬，泣拜言饥寒。敬<br /><br />&nbsp;&nbsp;&nbsp;&nbsp;对之流涕，以带货鬻食之，并给以衣服。勒谓敬曰：“今者大饿，不可守穷。诸<br /><br />&nbsp;&nbsp;&nbsp;&nbsp;胡饥甚，宜诱将冀州就谷，因执卖之，可以两济。”敬深然之。会建威将军阎粹<br /><br />&nbsp;&nbsp;&nbsp;&nbsp;说并州刺史、东嬴公腾执诸胡于山东卖充军实，腾使将军郭阳、张隆虏群胡将诣<br /><br />&nbsp;&nbsp;&nbsp;&nbsp;冀州，两胡一枷。勒时年二十余，亦在其中，数为隆所驱辱。敬先以勒属郭阳及<br /><br />&nbsp;&nbsp;&nbsp;&nbsp;兄子时，阳，敬族兄也，是以阳、时每为解请，道路饥病，赖阳、时而济。既而<br /><br />&nbsp;&nbsp;&nbsp;&nbsp;卖与茌平人师欢为奴。有一老父谓勒曰：“君鱼龙发际上四道已成，当贵为人主。<br /><br />&nbsp;&nbsp;&nbsp;&nbsp;甲戌之岁，王彭祖可图。”勒曰：“若如公言，弗敢忘德。”忽然不见。每耕作<br /><br />&nbsp;&nbsp;&nbsp;&nbsp;于野，常闻鼓角之声。勒以告诸奴，诸奴亦闻之，因曰：“吾幼来在家恒闻如是。”<br /><br />&nbsp;&nbsp;&nbsp;&nbsp;诸奴归以告欢，欢亦奇其状貌而免之。<br /><br />&nbsp;&nbsp;&nbsp;&nbsp;欢家邻于马牧，与牧率魏郡汲桑往来，勒以能相马自托于桑。尝佣于武安临<br /><br />&nbsp;&nbsp;&nbsp;&nbsp;水，为游军所囚。会有群鹿旁过，军人竞逐之，勒乃获免。俄而又见一父老，谓<br /><br />&nbsp;&nbsp;&nbsp;&nbsp;勒曰：“向群鹿者我也，君应为中州主，故相救尔。”勒拜而受命。遂招集王阳、<br /><br />&nbsp;&nbsp;&nbsp;&nbsp;夔安、支雄、冀保、吴豫、刘膺、桃豹、逯明等八骑为群盗。后郭敖、刘征、刘<br /><br />&nbsp;&nbsp;&nbsp;&nbsp;宝、张似汀⒑粞幽、郭黑略、张越、孔豚、赵鹿、支屈六等又赴之，号为十八<br /><br />&nbsp;&nbsp;&nbsp;&nbsp;骑。复东如赤龙、骥诸苑中，乘苑马远掠缯宝，以赂汲桑。<br /><br />&nbsp;&nbsp;&nbsp;&nbsp;及成都王颖败乘舆于荡阴，逼帝如邺宫，王浚以颖陵辱天子，使鲜卑击之，<br /><br />&nbsp;&nbsp;&nbsp;&nbsp;颖惧，挟惠帝南奔洛阳。帝复为张方所逼，迁于长安。关东所在兵起，皆以诛颖<br /><br />&nbsp;&nbsp;&nbsp;&nbsp;为名。河间王J惧东师之盛，欲辑怀东复，乃奏议废颖。是岁，刘元海称汉王于<br /><br />&nbsp;&nbsp;&nbsp;&nbsp;黎亭，颖故将阳平人公师藩等自称将军，起兵赵魏，众至数万。勒与汲桑帅牧人<br /><br />&nbsp;&nbsp;&nbsp;&nbsp;乘苑马数百骑以赴之。桑始命勒以石为姓，勒为名焉。藩拜勒为前队督，从攻平<br /><br />&nbsp;&nbsp;&nbsp;&nbsp;昌公模于邺。模使将军冯嵩逆战，败之。藩济自白马而南，濮阳太守苟讨藩斩<br /><br />&nbsp;&nbsp;&nbsp;&nbsp;之。勒与桑亡潜苑中，桑以勒为伏夜牙门，帅牧人劫掠郡县系囚，又招山泽亡命，<br /><br />&nbsp;&nbsp;&nbsp;&nbsp;多附勒，勒率以应之。桑乃自号大将军，称为成都王颖诛东海王越、东嬴公腾为<br /><br />&nbsp;&nbsp;&nbsp;&nbsp;名。桑以勒为前驱，屡有战功，署为扫虏将军、忠明亭侯。桑进军攻邺，以勒为<br /><br />&nbsp;&nbsp;&nbsp;&nbsp;前锋都督，大败腾将冯嵩，因长驱入邺，遂害腾，杀万余人，掠妇女珍宝而去。<br /><br />&nbsp;&nbsp;&nbsp;&nbsp;济自延津，南击兖州，越大惧，使苟、王赞等讨之。<br /><br />&nbsp;&nbsp;&nbsp;&nbsp;桑、勒攻幽州刺史石鲜于乐陵，鲜死之。乞活田帅众五万救鲜，勒逆战，<br /><br />&nbsp;&nbsp;&nbsp;&nbsp;败，与等相持于平原、阳平间数月，大小三十余战，互有胜负。越惧，次于<br /><br />&nbsp;&nbsp;&nbsp;&nbsp;官渡，为声援。桑、勒为所败，死者万余人，乃收余众，将奔刘元海。冀州<br /><br />&nbsp;&nbsp;&nbsp;&nbsp;刺史丁绍要之于赤桥，又大败之。桑奔马牧，勒奔乐平。王师斩桑于平原。<br /><br />&nbsp;&nbsp;&nbsp;&nbsp;时胡部大张督、冯莫突等拥众数千，壁于上党，勒往从之，深为所昵，<br /><br />&nbsp;&nbsp;&nbsp;&nbsp;因说督曰：“刘单于举兵诛晋，部大距而不从，岂能独立乎？”曰：“不<br /><br />&nbsp;&nbsp;&nbsp;&nbsp;能。”勒曰：“如其不能者，兵马当有所属。今部落皆已被单于赏募，往往聚议<br /><br />&nbsp;&nbsp;&nbsp;&nbsp;欲叛部大而归单于矣，宜早为之计。”督等素无智略，惧部众之贰己也，<br /><br />&nbsp;&nbsp;&nbsp;&nbsp;乃潜随勒单骑归元海。元海署督亲汉王，莫突为都督部大，以勒为辅汉将<br /><br />&nbsp;&nbsp;&nbsp;&nbsp;军、平晋王以统之。勒于是命督为兄，赐姓石氏，名之曰会，言其遇己也。<br /><br />&nbsp;&nbsp;&nbsp;&nbsp;乌丸张伏利度亦有众二千，壁于乐平，元海屡招而不能致。勒伪获罪于元海，<br /><br />&nbsp;&nbsp;&nbsp;&nbsp;因奔伏利度。伏利度大悦，结为兄弟，使勒率诸胡寇掠，所向无前，诸胡畏服。<br /><br />&nbsp;&nbsp;&nbsp;&nbsp;勒知众心之附己也，乃因会执伏利度，告诸胡曰：“今起大事，我与伏利度孰堪<br /><br />&nbsp;&nbsp;&nbsp;&nbsp;为主？”诸胡咸以推勒。勒于是释伏利度，率其部众归元海。元海加勒督山东征<br /><br />&nbsp;&nbsp;&nbsp;&nbsp;讨诸军事，以伏利度众配之。<br /><br />&nbsp;&nbsp;&nbsp;&nbsp;元海使刘聪攻壶关，命勒率所统七千为前锋都督。刘琨遣护军黄秀等救壶关，<br /><br />&nbsp;&nbsp;&nbsp;&nbsp;勒败秀于白田，秀死之，勒遂陷壶关。元海命勒与刘零、阎罴等七将率众三万寇<br /><br />&nbsp;&nbsp;&nbsp;&nbsp;魏郡、顿丘诸垒壁，多陷之，假垒主将军、都尉，简强壮五万为军士，老弱安堵<br /><br />&nbsp;&nbsp;&nbsp;&nbsp;如故，军无私掠，百姓怀之。<br /><br />&nbsp;&nbsp;&nbsp;&nbsp;及元海c号，遣使授勒持节、平东大将军，校尉、都督、王如故。勒并军寇<br /><br />&nbsp;&nbsp;&nbsp;&nbsp;邺，邺溃，和郁奔于卫国。执魏郡太守王粹于三台。进攻赵郡，害冀州西部都尉<br /><br />&nbsp;&nbsp;&nbsp;&nbsp;冯冲。攻乞活赦亭、田于中丘，皆杀之。元海授勒安东大将军、开府，置左右<br /><br />&nbsp;&nbsp;&nbsp;&nbsp;长史、司马、从事中郎。进军攻钜鹿、常山，害二郡守将。陷冀州郡县堡壁百余，<br /><br />&nbsp;&nbsp;&nbsp;&nbsp;众至十余万，其衣冠人物集为君子营。乃引张宾为谋主，始署军功曹，以刁膺、<br /><br />&nbsp;&nbsp;&nbsp;&nbsp;张敬为股肱，夔安、孔苌为爪牙，支雄、呼延莫、王阳、桃豹、逯明、吴豫等为<br /><br />&nbsp;&nbsp;&nbsp;&nbsp;将率。使其将张斯率骑诣并州山北诸郡县，说诸胡羯，晓以安危。诸胡惧勒威名，<br /><br />&nbsp;&nbsp;&nbsp;&nbsp;多有附者。进军常山，分遣诸将攻中山、博陵、高阳诸县，降之者数万人。<br /><br />&nbsp;&nbsp;&nbsp;&nbsp;王浚使其将祁弘帅鲜卑段务尘等十余万骑讨勒，大败勒于飞龙山，死者万余。<br /><br />&nbsp;&nbsp;&nbsp;&nbsp;勒退屯黎阳，分命诸将攻诸未下及叛者，降三十余壁，置守宰以抚之。进寇信都，<br /><br />&nbsp;&nbsp;&nbsp;&nbsp;害冀州刺史王斌。于是车骑将军王堪、北中郎将裴宪自洛阳率众讨勒，勒烧营并<br /><br />&nbsp;&nbsp;&nbsp;&nbsp;粮，回军距之，次于黄牛垒。魏郡太守刘矩以郡附于勒，勒使矩统其垒众为中军<br /><br />&nbsp;&nbsp;&nbsp;&nbsp;左翼。勒至黎阳，裴宪弃其军奔于淮南，王堪退堡仓垣。元海授勒镇东大将军，<br /><br />&nbsp;&nbsp;&nbsp;&nbsp;封汲郡公，持节、都督、王如故。勒固让公不受。与阎罴攻<月者>圈、苑市二垒，<br /><br />&nbsp;&nbsp;&nbsp;&nbsp;陷之，罴中流矢死，勒并统其众，潜自石桥济河，攻陷白马，坑男女三千余口。<br /><br />&nbsp;&nbsp;&nbsp;&nbsp;东袭鄄城，害兖州刺史袁孚。因攻仓垣，陷之，遂害堪。渡河攻广宗、清河、平<br /><br />&nbsp;&nbsp;&nbsp;&nbsp;原、阳平诸县，降勒者九万余口。复南济河，荥阳太守裴纯奔于建业。<br /><br />&nbsp;&nbsp;&nbsp;&nbsp;时刘聪攻河内，勒率骑会之，攻冠军将军梁巨于武德，怀帝遣兵救之。勒留<br /><br />&nbsp;&nbsp;&nbsp;&nbsp;诸将守武德，与王桑逆巨于长陵。巨请降，勒弗许，巨逾城而遁，军人执之。勒<br /><br />&nbsp;&nbsp;&nbsp;&nbsp;驰如武德，坑降卒万余，数梁巨罪而害之。王师退还，河北诸堡壁大震，皆请降<br /><br />&nbsp;&nbsp;&nbsp;&nbsp;送任于勒。<br /><br />&nbsp;&nbsp;&nbsp;&nbsp;及元海死，刘聪授勒征东大将军、并州刺史、汲郡公，持节、开府、都督、<br /><br />&nbsp;&nbsp;&nbsp;&nbsp;校尉、王如故。勒固辞将军，乃止。<br /><br />&nbsp;&nbsp;&nbsp;&nbsp;刘粲率众四万寇洛阳，勒留辎重于重门，率骑二万会粲于大阳，大败王师于<br /><br />&nbsp;&nbsp;&nbsp;&nbsp;渑池，遂至洛川。粲出S辕，勒出成皋关，围陈留太守王赞于仓垣，为赞所败，<br /><br />&nbsp;&nbsp;&nbsp;&nbsp;退屯文石津。将北攻王浚，会浚将王甲始率辽西鲜卑万余骑败赵固于津北，勒乃<br /><br />&nbsp;&nbsp;&nbsp;&nbsp;烧船弃营，引军向柏门，迎重门辎重，至于石门，济河，攻襄城太守崔旷于繁昌，<br /><br />&nbsp;&nbsp;&nbsp;&nbsp;害之。<br /><br />&nbsp;&nbsp;&nbsp;&nbsp;先是，雍州流人王如、侯脱、严嶷等起兵江淮间，闻勒之来也，惧，遣众一<br /><br />&nbsp;&nbsp;&nbsp;&nbsp;万屯襄城以距，勒击败之，尽俘其众。勒至南阳，屯于宛北山。如惧勒之攻襄也，<br /><br />&nbsp;&nbsp;&nbsp;&nbsp;使送珍宝车马犒师，结为兄弟，勒纳之。如与侯脱不平，说勒攻脱。勒夜令三军<br /><br />&nbsp;&nbsp;&nbsp;&nbsp;鸡鸣而驾，晨压宛门，攻之，旬有二日而克。严嶷率众救脱，至则无及，遂降于<br /><br />&nbsp;&nbsp;&nbsp;&nbsp;勒。勒斩脱，囚嶷送于平阳，尽并其众，军势弥盛。<br /><br />&nbsp;&nbsp;&nbsp;&nbsp;勒南寇襄阳，攻陷江西垒壁三十余所，留刁膺守襄阳，躬帅精骑三万还攻王<br /><br />&nbsp;&nbsp;&nbsp;&nbsp;如。惮如之盛，遂趣襄城。如知之，遣弟璃率骑二万五千，诈言犒军，实欲袭勒。<br /><br />&nbsp;&nbsp;&nbsp;&nbsp;勒逆击，灭之，复屯江西，盖欲有雄据江汉之志也。张宾以为不可，劝勒北还，<br /><br />&nbsp;&nbsp;&nbsp;&nbsp;弗从，以宾为参军都尉，领记室，位次司马，专居中总事。<br /><br />&nbsp;&nbsp;&nbsp;&nbsp;元帝虑勒南寇，使王导率众讨勒。勒军粮不接，死疫太半，纳张宾之策，乃<br /><br />&nbsp;&nbsp;&nbsp;&nbsp;焚辎重，裹粮卷甲，渡沔，寇江夏，太守杨弃郡而走。北寇新蔡，害新蔡王<br /><br />&nbsp;&nbsp;&nbsp;&nbsp;确于南顿，朗陵公何袭、广陵公陈p、上党太守羊综、广平太守邵肇等率众降<br /><br />&nbsp;&nbsp;&nbsp;&nbsp;于勒。勒进陷许昌，害平东将军王康。<br /><br />&nbsp;&nbsp;&nbsp;&nbsp;先是，东海王越率洛阳之众二十余万讨勒，越薨于军，众推太尉王衍为主，<br /><br />&nbsp;&nbsp;&nbsp;&nbsp;率众东下，勒轻骑追及之。衍遣将军钱端与勒战，为勒所败，端死之，衍军大溃，<br /><br />&nbsp;&nbsp;&nbsp;&nbsp;勒分骑围而射之，相登如山，无一免者。于是执衍及襄阳王范、任城王济、西河<br /><br />&nbsp;&nbsp;&nbsp;&nbsp;王喜、梁王禧、齐王超、吏部尚书刘望、豫州刺名刘乔、太傅长史庾等，坐之<br /><br />&nbsp;&nbsp;&nbsp;&nbsp;于幕下，问以晋故。衍、济等惧死，多自陈说，惟范神色俨然，意气自若，顾呵<br /><br />&nbsp;&nbsp;&nbsp;&nbsp;之曰：“今日之事，何复纷纭！”勒甚奇之。勒于是引诸王公卿士于外害之，死<br /><br />&nbsp;&nbsp;&nbsp;&nbsp;者甚众。勒重衍清辨，奇范神气，不能加之兵刃，夜使人排墙填杀之。左卫何伦、<br /><br />&nbsp;&nbsp;&nbsp;&nbsp;右卫李廖旁睫埃奉越妃裴氏及越世子毗出自洛阳。勒逆毗于洧仓，军复大溃，<br /><br />&nbsp;&nbsp;&nbsp;&nbsp;执毗及诸王公卿士，皆害之，死者甚众。因率精骑三万，入自成皋关。会刘曜、<br /><br />&nbsp;&nbsp;&nbsp;&nbsp;王弥寇洛阳，洛阳既陷，勒归功弥、曜，遂出S辕，屯于许昌。刘聪署勒征东大<br /><br />&nbsp;&nbsp;&nbsp;&nbsp;将军，勒固辞不受。<br /><br />&nbsp;&nbsp;&nbsp;&nbsp;先是，平阳人李洪有众数千，垒于舞阳，苟假洪雍州刺史。勒进寇谷阳，<br /><br />&nbsp;&nbsp;&nbsp;&nbsp;害冠军将军王兹。破王赞于阳夏，获赞，以为从事中郎。袭破大将军苟于蒙城，<br /><br />&nbsp;&nbsp;&nbsp;&nbsp;执，署为左司马。刘聪授勒征东大将军、幽州牧，固辞将军不受。<br /><br />&nbsp;&nbsp;&nbsp;&nbsp;先是，王弥纳刘暾之说，将先诛勒，东王青州，使暾征其将曹嶷于齐。勒游<br /><br />&nbsp;&nbsp;&nbsp;&nbsp;骑获暾，得弥所与嶷书，勒杀之，密有图弥之计矣。会弥将徐邈辄引部兵去弥，<br /><br />&nbsp;&nbsp;&nbsp;&nbsp;弥渐削弱。及勒之获苟也，弥恶之，伪卑辞使谓勒曰：“公获苟而赦之，何<br /><br />&nbsp;&nbsp;&nbsp;&nbsp;其神也！使为公左，弥为公右，天下不足定。”勒谓张宾曰：“王弥位重言卑，<br /><br />&nbsp;&nbsp;&nbsp;&nbsp;恐其遂成前狗意也。”宾曰：“观王公有青州之心，桑梓本邦，固人情之所乐，<br /><br />&nbsp;&nbsp;&nbsp;&nbsp;明公独无并州之思乎？王公迟回未发者，惧明公踵其后，已有规明公之志，但未<br /><br />&nbsp;&nbsp;&nbsp;&nbsp;获便尔。今不图之，恐曹嶷复至，共为羽翼，后虽欲悔，何所及邪！徐邈既去，<br /><br />&nbsp;&nbsp;&nbsp;&nbsp;军势稍弱，观其控御之怀犹盛，可诱而灭之。”勒以为然。勒时与陈午相攻于蓬<br /><br />&nbsp;&nbsp;&nbsp;&nbsp;关，王弥亦与刘瑞相持甚急。弥请救于勒，勒未之许。张宾进曰：“明公常恐不<br /><br />&nbsp;&nbsp;&nbsp;&nbsp;得王公之便，今天以其便授我矣。陈午小竖，何能为寇？王弥人杰，将为我害。”<br /><br />&nbsp;&nbsp;&nbsp;&nbsp;勒因回军击瑞，斩之。弥大悦，谓勒深心推奉，无复疑也。勒引师攻陈午于肥泽，<br /><br />&nbsp;&nbsp;&nbsp;&nbsp;午司马上党李头说勒曰：“公天生神武，当平定四海，四海士庶皆仰属明公，望<br /><br />&nbsp;&nbsp;&nbsp;&nbsp;济于涂炭。有与公争天下者，公不早图之，而返攻我曹流人。我曹乡党，终当奉<br /><br />&nbsp;&nbsp;&nbsp;&nbsp;戴，何遽见逼乎！”勒心然之，诘朝引退。诡请王弥宴于已吾，弥长史张嵩谏弥<br /><br />&nbsp;&nbsp;&nbsp;&nbsp;勿就，恐有专诸、孙峻之祸，弥不从。既入，酒酣，勒手斩弥而并其众，启聪称<br /><br />&nbsp;&nbsp;&nbsp;&nbsp;弥叛逆之状。聪署勒镇东大将军、督并幽二州军事、领并州刺史，持节、征讨都<br /><br />&nbsp;&nbsp;&nbsp;&nbsp;督、校尉、开府、幽州牧、公如故。<br /><br />&nbsp;&nbsp;&nbsp;&nbsp;苟、王赞谋叛勒，勒害之。以将军左伏肃为前锋都尉，攻掠豫州诸郡，临<br /><br />&nbsp;&nbsp;&nbsp;&nbsp;江而还，屯于葛陂，降诸夷楚，署将军二千石以下，税其义谷，以供军士。<br /><br />&nbsp;&nbsp;&nbsp;&nbsp;初，勒被鬻平原，与母王相失。至是，刘琨遣张儒送王于勒，遗勒书曰：<br /><br />&nbsp;&nbsp;&nbsp;&nbsp;“将军发迹河朔，席卷兖豫，饮马江淮，折冲汉沔，虽自古名将，未足为谕。所<br /><br />&nbsp;&nbsp;&nbsp;&nbsp;以攻城而不有其人，略地而不有其土，翕尔云合，忽复星散，将军岂知其然哉？<br /><br />&nbsp;&nbsp;&nbsp;&nbsp;存亡决在得主，成败要在所附；得主则为义兵，附逆则为贼众。义兵虽败，而功<br /><br />&nbsp;&nbsp;&nbsp;&nbsp;业必成；贼众虽克，而终归殄灭。昔赤眉、黄巾横逆宇宙，所以一旦败亡者，正<br /><br />&nbsp;&nbsp;&nbsp;&nbsp;以兵出无名，聚而为乱。将军以天挺之质，威振宇内，择有德而推崇，随时望而<br /><br />&nbsp;&nbsp;&nbsp;&nbsp;归之，勋义堂堂，长享遐贵。背聪则祸除，向主则福至。采纳往诲，翻然改图，<br /><br />&nbsp;&nbsp;&nbsp;&nbsp;天下不足定，蚁寇不足扫。今相授侍中、持节、车骑大将军、领护匈奴中郎将、<br /><br />&nbsp;&nbsp;&nbsp;&nbsp;襄城郡公，总内外之任，兼华戎之号，显封大郡，以表殊能，将军其受之，副远<br /><br />&nbsp;&nbsp;&nbsp;&nbsp;近之望也。自古以来诚无戎人而为帝王者，至于名臣建功业者，则有之矣。今之<br /><br />&nbsp;&nbsp;&nbsp;&nbsp;迟想，盖以天下大乱，当须雄才。遥闻将军攻城野战，合于机神，虽不视兵书，<br /><br />&nbsp;&nbsp;&nbsp;&nbsp;暗与孙吴同契，所谓生而知之者上，学而知之者次。但得精骑五千，以将军之才，<br /><br />&nbsp;&nbsp;&nbsp;&nbsp;何向不摧！至心实事，皆张儒所具。”勒报琨曰：“事功殊途，非腐儒所闻。君<br /><br />&nbsp;&nbsp;&nbsp;&nbsp;当逞节本朝，吾自夷，难为效。”遗琨名马珍宝，厚宾其使，谢归以绝之。<br /><br />&nbsp;&nbsp;&nbsp;&nbsp;勒于葛陂缮室宇，课农造舟，将寇建邺。会霖雨历三月不止，元帝使诸将率<br /><br />&nbsp;&nbsp;&nbsp;&nbsp;江南之众大集寿春，勒军中饥疫死者太半。檄书朝夕继至，勒会诸将计之。右长<br /><br />&nbsp;&nbsp;&nbsp;&nbsp;史刁膺谏勒先送款于帝，求扫平河朔，待军退之后徐更计之。勒愀然长啸。中坚<br /><br />&nbsp;&nbsp;&nbsp;&nbsp;夔安劝勒就高避水，勒曰：“将军何其怯乎！”孔苌、支雄等三十余将进曰：<br /><br />&nbsp;&nbsp;&nbsp;&nbsp;“及吴军未集，苌等请各将三百步卒，乘船三十余道，夜登其城，斩吴将头，得<br /><br />&nbsp;&nbsp;&nbsp;&nbsp;其城，食其仓米。今年要当破丹阳，定江南，尽生缚取司马家儿辈。”勒笑曰：<br /><br />&nbsp;&nbsp;&nbsp;&nbsp;“是勇将之计也。”各赐铠马一匹。顾问张宾曰：“于君计何如？”宾曰：“将<br /><br />&nbsp;&nbsp;&nbsp;&nbsp;军攻陷帝都，囚执天子，杀害王侯，妻略妃主，擢将军之发不足以数将军之罪，<br /><br />&nbsp;&nbsp;&nbsp;&nbsp;奈何复还相臣奉乎！去年诛王弥之后，不宜于此营建。天降霖雨方数百里中，示<br /><br />&nbsp;&nbsp;&nbsp;&nbsp;将军不应留也。邺有三台之固，西接平阳，四塞山河，有喉衿之势，宜北徙据之。<br /><br />&nbsp;&nbsp;&nbsp;&nbsp;伐叛怀服，河朔既定，莫有处将军之右者。晋之保寿春，惧将军之往击尔，今卒<br /><br />&nbsp;&nbsp;&nbsp;&nbsp;闻回军，必欣于敌去，未遑奇兵掎击也。辎重迳从北道，大军向寿春，辎重既过，<br /><br />&nbsp;&nbsp;&nbsp;&nbsp;大军徐回，何惧进退无地乎！”勒攘袂鼓髯曰：“宾之计是也。”责刁膺曰：<br /><br />&nbsp;&nbsp;&nbsp;&nbsp;“君共相辅佐，当规成功业，如何便相劝降！此计应斩。然相明性怯，所以宥君。”<br /><br />&nbsp;&nbsp;&nbsp;&nbsp;于是退膺为将军，擢宾为右长史，加中垒将军，号曰“右侯”。<br /><br />&nbsp;&nbsp;&nbsp;&nbsp;发自葛陂，遣石季龙率骑二千距寿春。会江南运船至，获米布数十艘，将士<br /><br />&nbsp;&nbsp;&nbsp;&nbsp;争之，不设备。晋伏兵大发，败季龙于巨灵口，赴水死者五百余人，奔退百里，<br /><br />&nbsp;&nbsp;&nbsp;&nbsp;及于勒军。军中震扰，谓王师大至，勒阵以待之。晋惧有伏兵，退还寿春。勒所<br /><br />&nbsp;&nbsp;&nbsp;&nbsp;过路次，皆坚壁清野，采掠无所获，军中大饥，士众相食。行达东燕，闻汲郡向<br /><br />&nbsp;&nbsp;&nbsp;&nbsp;冰有众数千，壁于枋头，勒将于棘津北渡，惧冰邀之，会诸将问计。张宾进曰：<br /><br />&nbsp;&nbsp;&nbsp;&nbsp;“如闻冰船尽在渎中，未上枋内，可简壮勇者千人，诡道潜渡，袭取其船，以济<br /><br />&nbsp;&nbsp;&nbsp;&nbsp;大军。大军既济，冰必可擒也。”勒从之，使支雄、孔苌等从文石津缚筏潜渡，<br /><br />&nbsp;&nbsp;&nbsp;&nbsp;勒引其众自酸枣向棘津。冰闻勒军至，始欲内其船。会雄等已渡，屯其垒门，下<br /><br />&nbsp;&nbsp;&nbsp;&nbsp;船三十余艘以济其军，令主簿鲜于丰挑战，设三伏以待之。冰怒，乃出军，将战，<br /><br />&nbsp;&nbsp;&nbsp;&nbsp;而三伏齐发，夹击攻之，又因其资，军遂丰振。长驱寇邺，攻北中郎将刘演于三<br /><br />&nbsp;&nbsp;&nbsp;&nbsp;台。演部将临深、牟穆等率众数万降于勒。<br /><br />&nbsp;&nbsp;&nbsp;&nbsp;时诸将佐议欲攻取三台以据之，张宾进曰：“刘演众犹数千，三台险固，攻<br /><br />&nbsp;&nbsp;&nbsp;&nbsp;守未可卒下，舍之则能自溃。王彭祖、刘越石大敌也，宜及其未有备，密规进据<br /><br />&nbsp;&nbsp;&nbsp;&nbsp;罕城，广运粮储，西禀平阳，扫定并蓟，桓文之业可以济也。且今天下鼎沸，战<br /><br />&nbsp;&nbsp;&nbsp;&nbsp;争方始，游行羁旅，人无定志，难以保万全、制天下也。夫得地者昌，失地者亡。<br /><br />&nbsp;&nbsp;&nbsp;&nbsp;邯郸、襄国，赵之旧都，依山凭险，形胜之国，可择此二邑而都之，然后命将四<br /><br />&nbsp;&nbsp;&nbsp;&nbsp;出，授以奇略，推亡固存，兼弱攻昧，则群凶可除，王业可图矣。”勒曰：“右<br /><br />&nbsp;&nbsp;&nbsp;&nbsp;侯之计是也。”于是进据襄国。宾又言于勒曰：“今我都此，越石、彭祖深所忌<br /><br />&nbsp;&nbsp;&nbsp;&nbsp;也，恐及吾城池未固，资储未广，送死于我。闻广平诸县秋稼大成，可分遣诸将<br /><br />&nbsp;&nbsp;&nbsp;&nbsp;收掠野谷。遣使平阳，陈宜镇此之意。”勒又然之。于是上表于刘聪，分命诸将<br /><br />&nbsp;&nbsp;&nbsp;&nbsp;攻冀州郡县垒壁，率多降附，运粮以输勒。刘聪署勒使持节、散骑常侍、都督冀<br /><br />&nbsp;&nbsp;&nbsp;&nbsp;幽并营四州杂夷、征讨诸军事、冀州牧，进封本国上党郡公，邑五万户，开府、<br /><br />&nbsp;&nbsp;&nbsp;&nbsp;幽州牧、东夷校尉如故。<br /><br />&nbsp;&nbsp;&nbsp;&nbsp;广平游纶、张豺拥众数万，受王浚假署，保据苑乡。勒使夔安、支雄等七将<br /><br />&nbsp;&nbsp;&nbsp;&nbsp;攻之，破其外垒。浚遣督护王昌及鲜卑段就六眷、末取⑵ゴ等部众五万余以<br /><br />&nbsp;&nbsp;&nbsp;&nbsp;讨勒。时城隍未修，乃于襄国筑隔城重栅，设鄣以待之。就六眷屯于渚阳，勒分<br /><br />&nbsp;&nbsp;&nbsp;&nbsp;遣诸将连出挑战，频为就六眷所败，又闻其大造攻具，勒顾谓其将佐曰：“今寇<br /><br />&nbsp;&nbsp;&nbsp;&nbsp;来转逼，彼众我寡，恐攻围不解，外救不至，内粮罄绝，纵孙吴重生，亦不能固<br /><br />&nbsp;&nbsp;&nbsp;&nbsp;也。吾将简练将士，大阵于野以决之，何如？”诸将皆曰：“宜固守以疲寇，彼<br /><br />&nbsp;&nbsp;&nbsp;&nbsp;师老自退，追而击之，蔑不克矣。”勒顾谓张宾、孔苌曰：“君以为何如”宾、<br /><br />&nbsp;&nbsp;&nbsp;&nbsp;苌俱曰：“闻就六眷克来月上旬送死北城，其大众远来，战守连日，以我军势寡<br /><br />&nbsp;&nbsp;&nbsp;&nbsp;弱，谓不敢出战，意必懈怠。今段氏种众之悍，末扔茸睿其卒之精勇，悉在<br /><br />&nbsp;&nbsp;&nbsp;&nbsp;末人，可勿复出战，示之以弱。速凿北垒为突门二十余道，候贼列守未定，<br /><br />&nbsp;&nbsp;&nbsp;&nbsp;出其不意，直冲末日剩敌必震惶，计不及设，所谓迅雷不及掩耳。末戎<br /><br />&nbsp;&nbsp;&nbsp;&nbsp;众既奔，余自摧散。擒末戎后，彭祖可指辰而定。”勒笑而纳之，即以苌为<br /><br />&nbsp;&nbsp;&nbsp;&nbsp;攻战都督，造突门于北城。鲜卑入屯北垒，勒候其阵未定，躬率将士鼓噪于城上。<br /><br />&nbsp;&nbsp;&nbsp;&nbsp;会孔苌督诸突门伏兵俱出击之，生擒末龋就六眷等众遂奔散。苌乘胜追击，<br /><br />&nbsp;&nbsp;&nbsp;&nbsp;枕尸三十余里，获铠马五千匹。就六眷收其遗众，屯于渚阳，遣使求和，送铠马<br /><br />&nbsp;&nbsp;&nbsp;&nbsp;金银，并以末热弟为质而请末取Ｖ罱并劝勒杀末纫源熘，勒曰：<br /><br />&nbsp;&nbsp;&nbsp;&nbsp;“辽西鲜卑，健国也，与我素无怨雠，为王浚所使耳。今杀一人，结怨一国，非<br /><br />&nbsp;&nbsp;&nbsp;&nbsp;计也。放之必悦，不复为王浚用矣。”于是纳其质，遣石季龙盟就六眷于渚阳，<br /><br />&nbsp;&nbsp;&nbsp;&nbsp;结为兄弟，就六眷等引还。使参军阎综献捷于刘聪。于是游纶、张豺请降称藩，<br /><br />&nbsp;&nbsp;&nbsp;&nbsp;勒将袭幽州，务养将士，权宜许之，皆就署将军。于是遣众寇信都，害冀州刺史<br /><br />&nbsp;&nbsp;&nbsp;&nbsp;王象。王浚复以邵举行冀州刺史，保于信都。<br /><br />&nbsp;&nbsp;&nbsp;&nbsp;建兴元年，石季龙攻邺三台，邺溃，刘演奔于禀丘，将军谢胥、田青、郎牧<br /><br />&nbsp;&nbsp;&nbsp;&nbsp;等率三台流人降于勒，勒以桃豹为魏郡太守以抚之。命段末任子，署为使持<br /><br />&nbsp;&nbsp;&nbsp;&nbsp;节、安北将军、北平公，遣还辽西。末雀欣蘸穸鳎在途日南面而拜者三，段<br /><br />&nbsp;&nbsp;&nbsp;&nbsp;氏遂专心归附，自是王浚威势渐衰。<br /><br />&nbsp;&nbsp;&nbsp;&nbsp;勒袭苑乡，执游纶以为主簿。攻乞活李劣谏习祝斩之，将坑其降卒，见郭<br /><br />&nbsp;&nbsp;&nbsp;&nbsp;敬而识之，曰：“汝郭季子乎？”敬叩头曰：“是也。”勒下马执其手，泣曰：<br /><br />&nbsp;&nbsp;&nbsp;&nbsp;“今日相遇，岂非天邪！”赐衣服车马，署敬上将军，悉免降者以配之。其将孔<br /><br />&nbsp;&nbsp;&nbsp;&nbsp;苌寇定陵，害兖州刺史田征。乌丸薄盛执渤海太守刘既，率户五千降于勒。刘聪<br /><br />&nbsp;&nbsp;&nbsp;&nbsp;授勒侍中、征东大将军，余如故，拜其母王氏为上党国太夫人，妻刘氏上党国夫<br /><br />&nbsp;&nbsp;&nbsp;&nbsp;人，章绶首饰一同王妃。<br /><br />&nbsp;&nbsp;&nbsp;&nbsp;段末热蔚芡龉榱晌鳎勒大怒，所经令尉皆杀之。<br /><br />&nbsp;&nbsp;&nbsp;&nbsp;乌丸审广、渐裳、郝袭背王浚，密遣使降于勒，勒厚加抚纳。司冀渐宁，人<br /><br />&nbsp;&nbsp;&nbsp;&nbsp;始租赋。立太学，简明经善书吏署为文学掾，选将佐子弟三百人教之。勒母王氏<br /><br />&nbsp;&nbsp;&nbsp;&nbsp;死，潜窆山谷，莫详其所。既而备九命之礼，虚葬于襄国城南。<br /><br />&nbsp;&nbsp;&nbsp;&nbsp;勒谓张宾曰：“邺，魏之旧都，吾将营建。既风俗殷杂，须贤望以绥之，谁<br /><br />&nbsp;&nbsp;&nbsp;&nbsp;可任也？”宾曰：“晋故东莱太守南阳赵彭忠亮笃敏，有佐时良干，将军若任之，<br /><br />&nbsp;&nbsp;&nbsp;&nbsp;必能允副神规。”勒于是征彭，署为魏郡太守。彭至，入泣而辞曰：“臣往策名<br /><br />&nbsp;&nbsp;&nbsp;&nbsp;晋室，食其禄矣。犬马恋主，切不敢忘。诚知晋之宗庙鞠为茂草，亦犹洪川东逝，<br /><br />&nbsp;&nbsp;&nbsp;&nbsp;往而不还。明公应符受命，可谓攀龙之会。但受人之荣，复事二姓，臣志所不为，<br /><br />&nbsp;&nbsp;&nbsp;&nbsp;恐亦明公之所不许。若赐臣余年、全臣一介之愿者，明公大造之惠也。”勒默然。<br /><br />&nbsp;&nbsp;&nbsp;&nbsp;张宾进曰：“自将军神旗所经，衣冠之士靡不变节，未有能以大义进退者。至如<br /><br />&nbsp;&nbsp;&nbsp;&nbsp;此贤，以将军为高祖，自拟为四公，所谓君臣相知，此亦足成将军不世之高，何<br /><br />&nbsp;&nbsp;&nbsp;&nbsp;必吏之。”勒大悦，曰：“右侯之言得孤心矣。”于是赐安车驷马，养以卿禄，<br /><br />&nbsp;&nbsp;&nbsp;&nbsp;辟其子明为参军。勒以石季龙为魏郡太守，镇邺三台，季龙篡夺之萌兆于此矣。<br /><br />&nbsp;&nbsp;&nbsp;&nbsp;时王浚署置百官，奢纵淫虐，勒有吞并之意，欲先遣使以观察之。议者佥曰：<br /><br />&nbsp;&nbsp;&nbsp;&nbsp;“宜如羊祜与陆抗书相闻。”时张宾有疾，勒就而谋之。宾曰：“王浚假三部之<br /><br />&nbsp;&nbsp;&nbsp;&nbsp;力，称制南面，虽曰晋藩，实怀c逆之志，必思协英雄，图济事业。将军威声震<br /><br />&nbsp;&nbsp;&nbsp;&nbsp;于海内，去就为存亡，所在为轻重，浚之欲将军，犹楚之招韩信也。今权谲遣使，<br /><br />&nbsp;&nbsp;&nbsp;&nbsp;无诚款之形，脱生猜疑，图之兆露，后虽奇略，无所设也。夫立大事者必先为之<br /><br />&nbsp;&nbsp;&nbsp;&nbsp;卑，当称藩推奉，尚恐未信，羊、陆之事，臣未见其可。”勒曰：“右侯之计是<br /><br />&nbsp;&nbsp;&nbsp;&nbsp;也。”乃遣其舍人王子春、董肇等多赍珍宝，奉表推崇浚为天子曰：“勒本小胡，<br /><br />&nbsp;&nbsp;&nbsp;&nbsp;出于戎裔，值晋纲弛御，海内饥乱，流离屯厄，窜命冀州，共相帅合，以救性命。<br /><br />&nbsp;&nbsp;&nbsp;&nbsp;今晋祚沦夷，远播吴会，中原无主，苍生无系。伏惟明公殿下，州乡贵望，四海<br /><br />&nbsp;&nbsp;&nbsp;&nbsp;所宗，为帝王者，非公复谁？勒所以捐躯命、兴义兵诛暴乱者，正为明公驱除尔。<br /><br />&nbsp;&nbsp;&nbsp;&nbsp;伏愿殿下应天顺时，践登皇阼。勒奉戴明公，如天地父母，明公当察勒微心，慈<br /><br />&nbsp;&nbsp;&nbsp;&nbsp;眄如子也。”亦遗枣嵩书而厚赂之。浚谓子春等曰：“石公一时英武，据赵旧都，<br /><br />&nbsp;&nbsp;&nbsp;&nbsp;成鼎峙之势，何为称藩于孤，其可信乎？”子春对曰：“石将军英才俊拔，士马<br /><br />&nbsp;&nbsp;&nbsp;&nbsp;雄盛，实如圣旨。仰惟明公州乡贵望，累叶重光，出镇藩岳，威声播于八表，固<br /><br />&nbsp;&nbsp;&nbsp;&nbsp;以胡越钦风，戎夷歌德，岂唯区区小府而敢不敛衽神阙者乎！昔陈婴岂其鄙王而<br /><br />&nbsp;&nbsp;&nbsp;&nbsp;不王，韩信薄帝而不帝者哉？但以知帝王不可以智力争故也。石将军之拟明公，<br /><br />&nbsp;&nbsp;&nbsp;&nbsp;犹阴精之比太阳，江河之比洪海尔。项籍、子阳覆车不远，是石将军之明鉴，明<br /><br />&nbsp;&nbsp;&nbsp;&nbsp;公亦何怪乎！且自古诚胡人而为名臣者实有之，帝王则未之有也。石将军非所以<br /><br />&nbsp;&nbsp;&nbsp;&nbsp;恶帝王而让明公也，顾取之不为天人之所许耳。愿公勿疑。”浚大悦，封子春等<br /><br />&nbsp;&nbsp;&nbsp;&nbsp;为列侯，遣使报勒，答以方物。浚司马游统时镇范阳，阴叛浚，驰使降于勒。勒<br /><br />&nbsp;&nbsp;&nbsp;&nbsp;斩其使，送于浚，以表诚实。浚虽不罪统，弥信勒之忠诚，无复疑矣。<br /><br />&nbsp;&nbsp;&nbsp;&nbsp;子春等与王浚使至，勒命匿劲卒精甲，虚府羸师以示之，北面拜使而受浚书。<br /><br />&nbsp;&nbsp;&nbsp;&nbsp;浚遗勒麈尾，勒伪不敢执，悬之于壁，朝夕拜之，云：“我不得见王公，见王公<br /><br />&nbsp;&nbsp;&nbsp;&nbsp;所赐如见公也。”复遣董肇奉表于浚，期亲诣幽州奉上尊号，亦修笺于枣嵩，乞<br /><br />&nbsp;&nbsp;&nbsp;&nbsp;并州牧、广平公，以见必信之诚也。<br /><br />&nbsp;&nbsp;&nbsp;&nbsp;勒将图浚，引子春问之。子春曰：“幽州自去岁大水，人不粒食，浚积粟百<br /><br />&nbsp;&nbsp;&nbsp;&nbsp;万，不能赡恤，刑政苛酷，赋役殷烦，贼宪贤良，诛斥谏士，下不堪命，流叛略<br /><br />&nbsp;&nbsp;&nbsp;&nbsp;尽。鲜卑、乌丸离贰于外，枣嵩、田峤贪暴于内，人情沮扰，甲士羸弊。而浚犹<br /><br />&nbsp;&nbsp;&nbsp;&nbsp;置立台阁，布列百官，自言汉高、魏武不足并也。又幽州谣怪特甚，闻者莫不为<br /><br />&nbsp;&nbsp;&nbsp;&nbsp;之寒心，浚意气自若，曾无惧容，此亡期之至也。”勒抚几笑曰：“王彭祖真可<br /><br />&nbsp;&nbsp;&nbsp;&nbsp;擒也。”浚使达袭幽州，具陈勒形势寡弱，款诚无二。浚大悦，以勒为信然。<br /><br />&nbsp;&nbsp;&nbsp;&nbsp;勒纂兵戒期，将袭浚，而惧刘琨及鲜卑、乌丸为其后患，沈吟未发。张宾进<br /><br />&nbsp;&nbsp;&nbsp;&nbsp;曰：“夫袭敌国，当出其不意。军严经日不行，岂顾有三方之虑乎？”勒曰：<br /><br />&nbsp;&nbsp;&nbsp;&nbsp;“然，为之奈何？”宾曰：“彭祖之据幽州，唯仗三部，今皆离叛，还为寇雠，<br /><br />&nbsp;&nbsp;&nbsp;&nbsp;此则外无声援以抗我也。幽州饥俭，人皆蔬食，众叛亲离，甲旅寡弱，此则内无<br /><br />&nbsp;&nbsp;&nbsp;&nbsp;强兵以御我也。若大军在郊，必土崩瓦解。今三方未靖，将军便能悬军千里以征<br /><br />&nbsp;&nbsp;&nbsp;&nbsp;幽州也。轻军往返，不出二旬。就使三方有动，势足旋趾。宜应机电发，勿后时<br /><br />&nbsp;&nbsp;&nbsp;&nbsp;也。且刘琨、王浚虽同名晋藩，其实仇敌。若修笺于琨，送质请和，琨必欣于得<br /><br />&nbsp;&nbsp;&nbsp;&nbsp;我，喜于浚灭，终不救浚而袭我也。”勒曰：“吾所不了，右侯已了，复何疑哉！”<br /><br />&nbsp;&nbsp;&nbsp;&nbsp;于是轻骑袭幽州，以火宵行。至柏人，杀主簿游纶，以其兄统在范阳，惧声<br /><br />&nbsp;&nbsp;&nbsp;&nbsp;军计故也。遣张虑奉笺于刘琨，陈己过沉重，求讨浚以自效。琨既素疾浚，乃檄<br /><br />&nbsp;&nbsp;&nbsp;&nbsp;诸州郡，说勒知命思愆，收累年之咎，求拔幽都，效善将来，今听所请，受任通<br /><br />&nbsp;&nbsp;&nbsp;&nbsp;和。军达易水，浚督护孙纬驰遣白浚，将引军距勒，游统禁之。浚将佐咸请出击<br /><br />&nbsp;&nbsp;&nbsp;&nbsp;勒，浚怒曰：“石公来，正欲奉戴我也，敢言击者斩！”乃命设飨以待之。勒晨<br /><br />&nbsp;&nbsp;&nbsp;&nbsp;至蓟，叱门者开门。疑有伏兵，先驱牛羊数千头，声言上礼，实欲填诸街巷，使<br /><br />&nbsp;&nbsp;&nbsp;&nbsp;兵不得发。浚乃惧，或坐或起。勒升其厅事，命甲士执浚，立之于前，使徐光让<br /><br />&nbsp;&nbsp;&nbsp;&nbsp;浚曰：“君位冠元台，爵列上公，据幽都骁悍之国，跨全燕突骑之乡，手握强兵，<br /><br />&nbsp;&nbsp;&nbsp;&nbsp;坐观京师倾覆，不救天子，而欲自尊。又专任奸暴，杀害忠良，肆情恣欲，毒遍<br /><br />&nbsp;&nbsp;&nbsp;&nbsp;燕壤。自贻于此，非为天也。”使其将王洛生驿送浚襄国市斩之。于是分遣流人<br /><br />&nbsp;&nbsp;&nbsp;&nbsp;各还桑梓，擢荀绰、裴宪，资给车服。数朱硕、枣嵩、田峤等以贿乱政，责游统<br /><br />&nbsp;&nbsp;&nbsp;&nbsp;以不忠于浚，皆斩之。迁乌丸审广、渐裳、郝袭、靳市等于襄国。焚烧浚宫殿。<br /><br />&nbsp;&nbsp;&nbsp;&nbsp;以晋尚书刘翰为宁朔将军、行幽州刺史，戍蓟，置守宰而还。遣其东曹掾傅遘兼<br /><br />&nbsp;&nbsp;&nbsp;&nbsp;左长史，封王浚首，献捷于刘聪。勒既还襄国，刘翰叛勒，奔段匹。襄国大饥，<br /><br />&nbsp;&nbsp;&nbsp;&nbsp;谷二升直银二斤，肉一斤直银一两。刘聪以平幽州之勋，乃遣其使人柳纯持节署<br /><br />&nbsp;&nbsp;&nbsp;&nbsp;勒大都督陕东诸军事、骠骑大将军、东单于，侍中、使持节、开府、校尉、二州<br /><br />&nbsp;&nbsp;&nbsp;&nbsp;牧、公如故，加金钲黄钺，前后鼓吹二部，增封十二郡。勒固辞，受二郡而已。<br /><br />&nbsp;&nbsp;&nbsp;&nbsp;勒封左长史张敬等十一人为伯、子、侯，文武进位有差。<br /><br />&nbsp;&nbsp;&nbsp;&nbsp;勒将支雄攻刘演于廪丘，为演所败。演遣其将韩弘、潘良袭顿丘，斩勒所署<br /><br />&nbsp;&nbsp;&nbsp;&nbsp;太守邵攀。支雄追击弘等，害潘良于廪丘。刘琨遣乐平太守焦球攻勒常山，斩其<br /><br />&nbsp;&nbsp;&nbsp;&nbsp;太守邢泰。琨司马温峤西讨山胡，勒将逯明要之，败峤于潞城。<br /><br />&nbsp;&nbsp;&nbsp;&nbsp;勒以幽冀渐平，始下州郡阅实人户，户赀二匹，租二斛。<br /><br />&nbsp;&nbsp;&nbsp;&nbsp;勒将陈午以浚仪叛于勒。逯明攻宁黑于茌平，降之，因破东燕酸枣而还，徙<br /><br />&nbsp;&nbsp;&nbsp;&nbsp;降人二万余户于襄国。勒使其将葛薄寇濮阳，陷之，害太守韩弘。<br /><br />&nbsp;&nbsp;&nbsp;&nbsp;刘聪遣其使人范龛持节策命勒，赐以弓矢，加崇为陕东伯，得专征伐，拜封<br /><br />&nbsp;&nbsp;&nbsp;&nbsp;刺史、将军、守宰、列侯，岁尽集上。署其长子兴为上党国世子，加翼军将军，<br /><br />&nbsp;&nbsp;&nbsp;&nbsp;为骠骑副贰。<br /><br />&nbsp;&nbsp;&nbsp;&nbsp;刘琨遣王旦攻中山，逐勒所署太守秦固。勒将刘揖嗟，败之，执旦于望都<br /><br />&nbsp;&nbsp;&nbsp;&nbsp;关。勒袭邵续于乐陵。续尽众逆战，大败而还。<br /><br />&nbsp;&nbsp;&nbsp;&nbsp;章武人王Y起于科斗垒，扰乱勒河间、渤海诸郡。勒以扬武张夷为河间太守，<br /><br />&nbsp;&nbsp;&nbsp;&nbsp;参军临深为渤海太守，各率步骑三千以镇静之，使长乐太守程遐屯于昌亭为之声<br /><br />&nbsp;&nbsp;&nbsp;&nbsp;势。<br /><br />&nbsp;&nbsp;&nbsp;&nbsp;徙平原乌丸展广、刘哆等部落三万余户于襄国。<br /><br />&nbsp;&nbsp;&nbsp;&nbsp;使石季龙袭乞活王平于梁城，败绩而归。又攻刘演于廪丘。支雄、逯明击宁<br /><br />&nbsp;&nbsp;&nbsp;&nbsp;黑于东武阳，陷之，黑赴河而死，徙其众万余于襄国。邵续使文鸯救演，季龙退<br /><br />&nbsp;&nbsp;&nbsp;&nbsp;止卢关津避之，文鸯弗能进，屯于景亭。兖豫豪右张平等起兵救演。季龙夜弃营<br /><br />&nbsp;&nbsp;&nbsp;&nbsp;设伏于外，扬声将归河北。平等以为信然，入于空营。季龙回击败之，遂陷廪丘，<br /><br />&nbsp;&nbsp;&nbsp;&nbsp;演奔文鸯军，获演弟启，送于襄国。演即刘琨之兄子也。勒以琨抚存其母，德之，<br /><br />&nbsp;&nbsp;&nbsp;&nbsp;赐启田宅，令儒官授其经。<br /><br />&nbsp;&nbsp;&nbsp;&nbsp;时大蝗，中山、常山尤甚。中山丁零翟鼠叛勒，攻中山、常山，勒率骑讨之，<br /><br />&nbsp;&nbsp;&nbsp;&nbsp;获其母妻而还。鼠保于胥关，遂奔代郡。<br /><br />&nbsp;&nbsp;&nbsp;&nbsp;勒攻乐平太守韩据于坫城，刘琨遣将军姬澹率众十余万讨勒，琨次广牧，为<br /><br />&nbsp;&nbsp;&nbsp;&nbsp;澹声援。勒将距之，或谏之曰：“澹兵马精盛，其锋不可发，宜深沟高垒以挫其<br /><br />&nbsp;&nbsp;&nbsp;&nbsp;锐，攻守势异，必获万全。”勒曰：“澹大众远来，体疲力竭，犬羊乌合，号令<br /><br />&nbsp;&nbsp;&nbsp;&nbsp;不齐，可一战而擒之，何强之有！寇已垂至，胡可舍去，大军一动，岂易中还！<br /><br />&nbsp;&nbsp;&nbsp;&nbsp;若澹乘我之退，顾乃无暇，焉得深沟高垒乎！此为不战而自灭亡之道。”立斩谏<br /><br />&nbsp;&nbsp;&nbsp;&nbsp;者。以孔苌为前锋都督，令三军后出者斩。设疑兵于山上，分为二伏。勒轻骑与<br /><br />&nbsp;&nbsp;&nbsp;&nbsp;澹战，伪收众而北。澹纵兵追之，勒前后伏发，夹击，澹军大败，获铠马万匹，<br /><br />&nbsp;&nbsp;&nbsp;&nbsp;澹奔代郡，据奔刘琨。琨长史李弘以并州降于勒，琨遂奔于段匹。勒迁阳曲、<br /><br />&nbsp;&nbsp;&nbsp;&nbsp;乐平户于襄国，置守宰而退。孔苌追姬澹于桑干。勒遣兼左长史张敷献捷于刘聪。<br /><br />&nbsp;&nbsp;&nbsp;&nbsp;勒之征乐平也，其南和令赵领招合广川、平原、渤海数千户叛勒，奔于邵续。<br /><br />&nbsp;&nbsp;&nbsp;&nbsp;河间邢嘏累征不至，亦聚众数百以叛。勒巡下冀州诸县，以右司马程遐为宁朔将<br /><br />&nbsp;&nbsp;&nbsp;&nbsp;军、监冀州七郡诸军事。<br /><br />&nbsp;&nbsp;&nbsp;&nbsp;勒姊夫广威张越与诸将h博，勒亲临观之。越戏言忤勒，勒大怒，叱力士折<br /><br />&nbsp;&nbsp;&nbsp;&nbsp;其胫而杀之。<br /><br />&nbsp;&nbsp;&nbsp;&nbsp;孔苌攻代郡，澹死之。时司、冀、并、兖州流人数万户在于辽西，迭相招引，<br /><br />&nbsp;&nbsp;&nbsp;&nbsp;人不安业。孙苌等攻马严、冯<月者>，久而不克。勒问计于张宾，宾对曰：“冯<br /><br />&nbsp;&nbsp;&nbsp;&nbsp;<月者>等本非明公之深仇，辽西流人悉有恋本之思。今宜班师息甲，差选良守，任之<br /><br />&nbsp;&nbsp;&nbsp;&nbsp;以龚遂之事，不拘常制，奉宣仁泽，奋扬威武，幽冀之寇可翘足而静，辽西流人<br /><br />&nbsp;&nbsp;&nbsp;&nbsp;可指时而至。”勒曰：“右侯之计是也。”召苌等归，署武遂令李回为易北都护、<br /><br />&nbsp;&nbsp;&nbsp;&nbsp;振武将军、高阳太守。马严士众多李潜军人，回先为潜府长史，素服回威德，多<br /><br />&nbsp;&nbsp;&nbsp;&nbsp;叛严归之。严以部众离贰，惧，奔于幽州，溺水而死。冯<月者>率众降于勒。回移<br /><br />&nbsp;&nbsp;&nbsp;&nbsp;居易京，流人降者岁常数千，勒甚嘉之，封回弋阳子，邑三百户。加宾封一千户，<br /><br />&nbsp;&nbsp;&nbsp;&nbsp;进宾位前将军，固辞不受。<br /><br />&nbsp;&nbsp;&nbsp;&nbsp;河朔大蝗，初穿地而生，二旬则化状若蚕，七八日而卧，四日蜕而飞，弥亘<br /><br />&nbsp;&nbsp;&nbsp;&nbsp;百草，唯不食三豆及麻，并冀尤甚。<br /><br />&nbsp;&nbsp;&nbsp;&nbsp;石季龙济自长寿津，寇梁国，害内史荀阖。刘琨与段匹、涉复辰、疾六眷，<br /><br />&nbsp;&nbsp;&nbsp;&nbsp;段末鹊然嵊诠贪玻将谋讨勒，勒使参军王续赍金宝遗末纫约渲。末<br /><br />&nbsp;&nbsp;&nbsp;&nbsp;既思有以报勒恩，又忻于厚赂，乃说辰眷等引还，琨、匹亦退如蓟城。<br /><br />&nbsp;&nbsp;&nbsp;&nbsp;邵续使兄子济攻勒渤海，虏三千余人而还。刘聪将赵固以洛阳归顺，恐勒袭<br /><br />&nbsp;&nbsp;&nbsp;&nbsp;之，遣参军高少奉书推崇勒，请师讨聪。勒以大义让之，固深恨恚，与郭默攻掠<br /><br />&nbsp;&nbsp;&nbsp;&nbsp;河内、汲郡。<br /><br />&nbsp;&nbsp;&nbsp;&nbsp;段末壬毕时暗ビ诮馗秸妫立忽跋邻为单于。段匹自幽州攻末龋末<br /><br />&nbsp;&nbsp;&nbsp;&nbsp;饶婊靼苤，匹奔还幽州，因害太尉刘琨，琨将佐相继降勒。末惹驳芷<br /><br />&nbsp;&nbsp;&nbsp;&nbsp;督击匹于幽州，匹率其部众数千，将奔邵续，勒将石越要之于盐山，大败之，<br /><br />&nbsp;&nbsp;&nbsp;&nbsp;匹退保幽州。越中流矢死，勒为之屏乐三月，赠平南将军。<br /><br />&nbsp;&nbsp;&nbsp;&nbsp;初，曹嶷据有青州，既叛刘聪，南禀王命，以建邺悬远，势援不接，惧勒袭<br /><br />&nbsp;&nbsp;&nbsp;&nbsp;之，故遣通和。勒授嶷东州大将军、青州牧，封琅邪公。<br /><br />&nbsp;&nbsp;&nbsp;&nbsp;刘聪疾甚，驿召勒为大将军、录尚书事，受遗诏辅政，勒固辞乃止。聪又遣<br /><br />&nbsp;&nbsp;&nbsp;&nbsp;其使人持节署勒大将军、持节钺，都督、侍中、校尉、二州牧、公如故，增封十<br /><br />&nbsp;&nbsp;&nbsp;&nbsp;郡，勒不受。聪死，其子粲袭伪位，其大将军靳准杀粲于平阳，勒命张敬率骑五<br /><br />&nbsp;&nbsp;&nbsp;&nbsp;千为前锋以讨准，勒统精锐五万继之，据襄陵北原，羌羯降者四万余落。准数挑<br /><br />&nbsp;&nbsp;&nbsp;&nbsp;战，勒坚壁以挫之。刘曜自长安屯于蒲阪，曜复c号，署勒大司马、大将军，加<br /><br />&nbsp;&nbsp;&nbsp;&nbsp;九锡，增封十郡，并前十三郡，进爵赵公。勒攻准于平阳小城，平阳大尹周置等<br /><br />&nbsp;&nbsp;&nbsp;&nbsp;率杂户六千降于勒。巴帅及诸羌羯降者十余万落，徙之司州诸县。准使卜泰送乘<br /><br />&nbsp;&nbsp;&nbsp;&nbsp;舆服御请和，勒与刘曜竞有招怀之计，乃送泰于曜，使知城内无归曜之意，以挫<br /><br />&nbsp;&nbsp;&nbsp;&nbsp;其军势。曜潜与泰结盟，使还平阳宣慰诸屠各。勒疑泰与曜有谋，欲斩泰以速降<br /><br />&nbsp;&nbsp;&nbsp;&nbsp;之，诸将皆曰：“今斩卜泰，准必不复降，就令泰宣汉要盟于城中，使相率诛靳<br /><br />&nbsp;&nbsp;&nbsp;&nbsp;准，准必惧而速降矣。”勒久乃从诸将议遣之。泰入平阳，与准将乔泰、马忠等<br /><br />&nbsp;&nbsp;&nbsp;&nbsp;起兵攻准，杀之，推靳明为盟主，遣泰及卜玄奉传国六玺送于刘曜。勒大怒，遣<br /><br />&nbsp;&nbsp;&nbsp;&nbsp;令史羊升使平阳，责明杀准之状。明怒，斩升。勒怒甚，进军攻明，明出战，勒<br /><br />&nbsp;&nbsp;&nbsp;&nbsp;击败之，枕尸二里。明筑城门坚守，不复出战。勒遣其左长史王修献捷于刘曜。<br /><br />&nbsp;&nbsp;&nbsp;&nbsp;晋彭城内史周坚害沛内史周默，以彭沛降于勒。石季龙率幽、冀州兵会勒攻平阳。<br /><br />&nbsp;&nbsp;&nbsp;&nbsp;刘曜遣征东刘畅救明。勒命舍师于蒲上。靳明率平阳之众奔于刘曜，曜西奔粟邑。<br /><br />&nbsp;&nbsp;&nbsp;&nbsp;勒焚平阳宫室，使裴宪、石会修复元海、聪二墓，收刘粲已下百余尸葬之，徙浑<br /><br />&nbsp;&nbsp;&nbsp;&nbsp;仪、乐器于襄国。<br /><br />&nbsp;&nbsp;&nbsp;&nbsp;刘曜又遣其使人郭汜等持节署勒太宰，领大将军，进爵赵王，增封七郡，并<br /><br />&nbsp;&nbsp;&nbsp;&nbsp;前二十郡，出入警跸，冕十有二旒，乘金根车，驾六马，如曹公辅汉故事，夫人<br /><br />&nbsp;&nbsp;&nbsp;&nbsp;为王后，世子为王太子。勒舍人曹平乐因使留仕于曜，言于曜曰：“大司马遣王<br /><br />&nbsp;&nbsp;&nbsp;&nbsp;修等来，外表至虔，内觇大驾强弱，谋待修之返，将轻袭乘舆。”时曜势实残弊，<br /><br />&nbsp;&nbsp;&nbsp;&nbsp;惧修宣之。曜大怒，追汜等还，斩修于粟邑，停太宰之授。刘茂逃归，言王修死<br /><br />&nbsp;&nbsp;&nbsp;&nbsp;故，勒大怒，诛平乐三族，赠修太常。又知停殊礼之授，怒甚，下令曰：“孤兄<br /><br />&nbsp;&nbsp;&nbsp;&nbsp;弟之奉刘家，人臣之道过矣，若微孤兄弟，岂能南面称朕哉！根基既立，便欲相<br /><br />&nbsp;&nbsp;&nbsp;&nbsp;图。天不助恶，使假手靳准。孤惟事君之体当资舜求瞽瞍之义，故复推崇令主，<br /><br />&nbsp;&nbsp;&nbsp;&nbsp;齐好如初，何图长恶不悛，杀奉诚之使。帝王之起，复何常邪！赵王、赵帝，孤<br /><br />&nbsp;&nbsp;&nbsp;&nbsp;自取之，名号大小，岂其所节邪！”于是置太医、尚方、御府诸令，命参军晁赞<br /><br />&nbsp;&nbsp;&nbsp;&nbsp;成正阳门。俄而门崩，勒大怒，斩赞。既怒刑仓卒，寻亦悔之，赐以棺服，赠大<br /><br />&nbsp;&nbsp;&nbsp;&nbsp;鸿胪。<br /><br />&nbsp;&nbsp;&nbsp;&nbsp;平西将军祖逖攻陈川于蓬关，石季龙救川，逖退屯梁国，季龙使扬武左伏肃<br /><br />&nbsp;&nbsp;&nbsp;&nbsp;攻之。<br /><br />&nbsp;&nbsp;&nbsp;&nbsp;勒增置宣文、宣教、崇儒、崇训十余小学于襄国四门，简将佐豪右子弟百余<br /><br />&nbsp;&nbsp;&nbsp;&nbsp;人以教之，且备击柝之卫。置挈壶署，铸丰货钱。<br /><br />&nbsp;&nbsp;&nbsp;&nbsp;河西鲜卑日六延叛于勒，石季龙讨之，败延于朔方，斩首二万级，俘三万余<br /><br />&nbsp;&nbsp;&nbsp;&nbsp;人，获牛马十余万。孔苌讨平幽州诸郡。时段匹部众饥散，弃其妻子，匹奔<br /><br />&nbsp;&nbsp;&nbsp;&nbsp;邵续。曹嶷遣使来聘，献其方物，请以河为断。桃豹至蓬关，祖逖退如淮南。徙<br /><br />&nbsp;&nbsp;&nbsp;&nbsp;陈川部众五千余户于广宗。<br /><br />&nbsp;&nbsp;&nbsp;&nbsp;石季龙与张敬、张宾及诸将佐百余人劝勒称尊号，勒下书曰：“孤猥以寡德，<br /><br />&nbsp;&nbsp;&nbsp;&nbsp;忝荷崇宠，夙夜战惶，如临深薄，岂可假尊窃号，取讥四方！昔周文以三分之重，<br /><br />&nbsp;&nbsp;&nbsp;&nbsp;犹服事殷朝；小白居一匡之盛，而尊崇周室。况国家道隆殷周，孤德卑二伯哉！<br /><br />&nbsp;&nbsp;&nbsp;&nbsp;其亟止斯议，勿复纷纭。自今敢言，刑兹无赦！”乃止。<br /><br />&nbsp;&nbsp;&nbsp;&nbsp;勒又下书曰：“今大乱之后，律令滋烦，其采集律令之要，为施行条制。”<br /><br />&nbsp;&nbsp;&nbsp;&nbsp;于是命法曹令史贯志造《辛亥制度》五千文，施行十余岁，乃用律令。晋太山太<br /><br />&nbsp;&nbsp;&nbsp;&nbsp;守徐龛叛降于勒。<br /><br />&nbsp;&nbsp;&nbsp;&nbsp;石季龙及张敬、张宾、左右司马张屈六、程遐文武等一百二十九人上疏曰：<br /><br />&nbsp;&nbsp;&nbsp;&nbsp;“臣等闻有非常之度，必有非常之功；有非常之功，必有非常之事。是以三代陵<br /><br />&nbsp;&nbsp;&nbsp;&nbsp;迟，五伯迭兴，静难济时，绩侔睿后。伏惟殿下天纵圣哲，诞应符运，鞭挞宇宙，<br /><br />&nbsp;&nbsp;&nbsp;&nbsp;弼成皇业，普天率土，莫不来苏，嘉瑞征祥，日月相继，物望去刘氏、威怀于明<br /><br />&nbsp;&nbsp;&nbsp;&nbsp;公者十分而九矣。今山川夷静，星辰不孛，夏海重译，天人系仰，诚应升御中坛，<br /><br />&nbsp;&nbsp;&nbsp;&nbsp;即皇帝位，使攀附之徒蒙寸尺之润。请依刘备在蜀、魏王在邺故事，以河内、魏、<br /><br />&nbsp;&nbsp;&nbsp;&nbsp;汲、顿丘、平原、清河、钜鹿、常山、中山、长乐、乐平十一郡，并前赵国、广<br /><br />&nbsp;&nbsp;&nbsp;&nbsp;平、阳平、章武、渤海、河间、上党、定襄、范阳、渔阳、武邑、燕国、乐陵十<br /><br />&nbsp;&nbsp;&nbsp;&nbsp;三郡，合二十四郡、户二十九万为赵国。封内依旧改为内史，准《禹贡》、魏武<br /><br />&nbsp;&nbsp;&nbsp;&nbsp;复冀州之境，南至盟津，西达龙门，东至于河，北至于塞垣。以大单于镇抚百蛮。<br /><br />&nbsp;&nbsp;&nbsp;&nbsp;罢并、朔、司三州，通置部司以监之。伏愿钦若昊天，垂副群望也。”勒西面而<br /><br />&nbsp;&nbsp;&nbsp;&nbsp;让者五，南面而让者四，百僚皆叩头固请，勒乃许之。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1553);">加入书签</a><a
                        href="1550.html">上一页</a>&larr;<a href="index.html">返回列表</a>&rarr;<a
                            href="1556.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1550.html"; var next_page = "1556.html"; var index_page = "index.html"; var sortid = "9"; var article_id = "23"; var chapter_id = "1553"; var articlename = "晋书"; var chaptername = " 卷一百四 载记第四"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>