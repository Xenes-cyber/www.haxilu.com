<!DOCTYPE html>
<html>
<head>
<meta charset="gbk" />
<title>晋书- 卷十 帝纪第十-在线阅读-哈西文学网</title>
<meta name="keywords" content="房玄龄等，晋书， 卷十 帝纪第十全文， 卷十 帝纪第十在线阅读 哈西文学网" />
<meta name="description" content="哈西文学网提供房玄龄等的晋书  卷十 帝纪第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1370.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1370.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 帝纪第十</h1>
            <div class="link xb">
                <a href="1368.html">上一页</a>&larr;<a href="index.html">返回列表</a>&rarr;<a
                    href="1372.html">下一页</a></div>			
            <div id="BookText">&nbsp;&nbsp;&nbsp;&nbsp;◎安帝恭帝<br /><br />&nbsp;&nbsp;&nbsp;&nbsp;安皇帝讳德宗，字德宗，孝武帝长子也。太元十二年八月辛巳，立为皇太子。<br /><br />&nbsp;&nbsp;&nbsp;&nbsp;二十一年九月庚申，孝武帝崩。辛酉，太子即皇帝位，大赦。癸亥，以司徒、会<br /><br />&nbsp;&nbsp;&nbsp;&nbsp;稽王道子为太傅，摄政。冬十月甲申。葬孝武皇帝于隆平陵。大雪。<br /><br />&nbsp;&nbsp;&nbsp;&nbsp;隆安元年春正月己亥朔，帝加元服，改元，增文武位一等。太傅、会稽王道<br /><br />&nbsp;&nbsp;&nbsp;&nbsp;子稽首归政。以尚书右仆射王为尚书令，领军将军王国宝为尚书左仆射。二月，<br /><br />&nbsp;&nbsp;&nbsp;&nbsp;吕光将秃发乌孤自称大都督、大单于，国号南凉。击光将窦苟于金昌，大破之。<br /><br />&nbsp;&nbsp;&nbsp;&nbsp;甲寅，尊皇太后李氏为皇太后。戊午，立皇后王氏。三月，吕光子纂为乞伏乾归<br /><br />&nbsp;&nbsp;&nbsp;&nbsp;所败。光建康太守段业自号凉州牧。慕容宝败魏师于蓟。夏四月甲戌，兖州刺史<br /><br />&nbsp;&nbsp;&nbsp;&nbsp;王恭，豫州刺史庾楷举兵，以讨尚书左仆射王国宝、建威将军王绪为名。甲申，<br /><br />&nbsp;&nbsp;&nbsp;&nbsp;杀国宝及绪以悦于恭，恭乃罢兵。戊子，大赦。五月，前司徒长史王Q以吴郡反，<br /><br />&nbsp;&nbsp;&nbsp;&nbsp;王恭讨平之。慕容宝将慕容详c即皇帝位于中山，宝奔黄龙。秋八月，吕光为其<br /><br />&nbsp;&nbsp;&nbsp;&nbsp;仆射杨轨、散骑常侍郭Q所攻，光子纂击走之。九月，慕容宝将慕容麟斩慕容祥<br /><br />&nbsp;&nbsp;&nbsp;&nbsp;于中山，因c即皇帝位。冬十月，慕容麟为魏师所败。<br /><br />&nbsp;&nbsp;&nbsp;&nbsp;二年春三月，龙舟二灾。夏五月，兰汗弑慕容宝而自称大将军、昌黎王。秋<br /><br />&nbsp;&nbsp;&nbsp;&nbsp;七月，慕容宝子盛斩兰汗，c称长乐王，摄天子位。兖州刺史王恭、豫州刺史庾<br /><br />&nbsp;&nbsp;&nbsp;&nbsp;楷、荆州刺史殷仲堪、广州刺史桓玄、南蛮校尉杨缙诘染俦反。八月，江州刺<br /><br />&nbsp;&nbsp;&nbsp;&nbsp;史王愉奔于临川。丙子，宁朔将军邓启方及慕容德将慕容法战于管城，王师败绩。<br /><br />&nbsp;&nbsp;&nbsp;&nbsp;丙戌，慕容盛c即皇帝位于黄龙。桓玄大败王师于白石。九月辛卯，加太傅、会<br /><br />&nbsp;&nbsp;&nbsp;&nbsp;稽王道子黄钺。遣征虏将军会稽王世子元显、前将军王、右将军谢琰讨桓玄等。<br /><br />&nbsp;&nbsp;&nbsp;&nbsp;己亥，破庾楷于牛渚。丙午，会稽王道子屯中堂，元显守石头。己酉，前将军王<br /><br />&nbsp;&nbsp;&nbsp;&nbsp;守北郊，右将军谢琰备宣阳门。辅国将军刘牢之次新亭，使子敬宣击败恭，恭<br /><br />&nbsp;&nbsp;&nbsp;&nbsp;奔曲阿长塘湖，湖尉收送京师，斩之。于是遣太常殷茂喻仲堪及玄，玄等走于寻<br /><br />&nbsp;&nbsp;&nbsp;&nbsp;阳。冬十月，新野言驺虞见。丙子，大赦。壬午，仲堪等盟于寻阳，推桓玄为盟<br /><br />&nbsp;&nbsp;&nbsp;&nbsp;主。十一月，以琅邪王德文为卫将军、开府仪同三司，领军将军王雅为尚书左仆<br /><br />&nbsp;&nbsp;&nbsp;&nbsp;射。十二月己丑，魏王即尊位，年号天兴。京兆人韦礼帅襄阳流人叛，降于姚<br /><br />&nbsp;&nbsp;&nbsp;&nbsp;兴。己酉，前新安太守杜炯反于京口，会稽王世子元显讨斩之。秃发乌孤自称武<br /><br />&nbsp;&nbsp;&nbsp;&nbsp;威王。<br /><br />&nbsp;&nbsp;&nbsp;&nbsp;三年春正月辛酉，封宗室蕴为淮陵王。二月甲辰，河间王国镇薨。林邑范胡<br /><br />&nbsp;&nbsp;&nbsp;&nbsp;达陷日南、九真，遂寇交址，太守杜瑗讨破之。段业自称凉王。仇池公杨盛遣使<br /><br />&nbsp;&nbsp;&nbsp;&nbsp;称藩，献方物。三月己卯，追尊所生陈夫人为德皇太后。夏四月乙未，加尚书令<br /><br />&nbsp;&nbsp;&nbsp;&nbsp;王卫将军，以会稽王世子元显为扬州刺史。六月戊子，以琅邪王德文为司徒。<br /><br />&nbsp;&nbsp;&nbsp;&nbsp;慕容德陷青州，害龙骧将军辟闾浑，遂c即皇帝位于广固。秋八月，秃发乌孤死，<br /><br />&nbsp;&nbsp;&nbsp;&nbsp;其弟利鹿孤嗣伪位。冬十月，姚兴陷洛阳，执河南太守辛恭靖。十一月甲寅，妖<br /><br />&nbsp;&nbsp;&nbsp;&nbsp;贼孙恩陷会稽，内史王凝之死之，吴国内史桓谦、临海太守新蔡王崇、义兴太守<br /><br />&nbsp;&nbsp;&nbsp;&nbsp;魏隐并委官而遁，吴兴太守谢邈、永嘉太守司马逸皆遇害。遣卫将军谢琰、辅国<br /><br />&nbsp;&nbsp;&nbsp;&nbsp;将军刘牢之逆击，走之。十二月，桓玄袭江陵，荆州刺史殷仲堪、南蛮校尉杨<br /><br />&nbsp;&nbsp;&nbsp;&nbsp;期并遇害。吕光立其太子绍为天王，自号太上皇。是日，光死，吕纂弑绍而自立。<br /><br />&nbsp;&nbsp;&nbsp;&nbsp;是岁，荆州大水，平地三丈。<br /><br />&nbsp;&nbsp;&nbsp;&nbsp;四年春正月乙亥，大赦。二月己丑，有星孛于奎娄，进至紫微。三月，彗星<br /><br />&nbsp;&nbsp;&nbsp;&nbsp;见于太微。夏四月，地震。孙恩寇浃口。五月丙寅，散骑常侍、卫将军、东亭侯<br /><br />&nbsp;&nbsp;&nbsp;&nbsp;王卒。己卯，会稽内史谢琰为孙恩所败，死之。恩转寇临海。六月庚辰朔，日<br /><br />&nbsp;&nbsp;&nbsp;&nbsp;有蚀之。旱。辅国司马刘裕破恩于南山。恩将卢循陷广陵，死者三千余人。以琅<br /><br />&nbsp;&nbsp;&nbsp;&nbsp;邪王师何澄为尚书左仆射。秋七月壬子，太皇太后李氏崩。丁卯，大赦。是月，<br /><br />&nbsp;&nbsp;&nbsp;&nbsp;姚兴伐乞伏乾归，降之。八月丁亥，尚书右仆射王雅卒。壬寅，葬文太后于修平<br /><br />&nbsp;&nbsp;&nbsp;&nbsp;陵。九月癸丑，地震。“冬十一月，宁朔将军高雅之及孙恩战于余姚，王师败绩。<br /><br />&nbsp;&nbsp;&nbsp;&nbsp;以扬州刺史元显为后将军、开府仪同三司、都督扬豫徐兖青幽冀并荆江司雍梁益<br /><br />&nbsp;&nbsp;&nbsp;&nbsp;交广十六州诸军事，前将军刘牢之为镇北将军，封元显子彦璋为东海王。十二月<br /><br />&nbsp;&nbsp;&nbsp;&nbsp;戊寅，有星孛于天市。是岁，河右诸郡奉凉武昭王李玄盛为秦凉二州牧、凉公，<br /><br />&nbsp;&nbsp;&nbsp;&nbsp;年号庚子。<br /><br />&nbsp;&nbsp;&nbsp;&nbsp;五年春二月丙子，孙恩复寇浃口。吕超杀吕纂，以其兄隆c即伪位。三月甲<br /><br />&nbsp;&nbsp;&nbsp;&nbsp;寅，众星西流，历太微。夏五月，孙恩寇吴国，内史袁山松死之。沮渠蒙逊杀段<br /><br />&nbsp;&nbsp;&nbsp;&nbsp;业，自号大都督、北凉州牧。六月甲戌，孙恩至丹徒。乙亥，内外戒严，百官入<br /><br />&nbsp;&nbsp;&nbsp;&nbsp;居于省。冠军将军高素、右卫将军张崇之守石头，辅国将军刘袭栅断淮口，丹阳<br /><br />&nbsp;&nbsp;&nbsp;&nbsp;尹司马恢之戍南岸，冠军将军桓谦、辅国将军司马允之、游击将军毛邃备白石，<br /><br />&nbsp;&nbsp;&nbsp;&nbsp;左卫将军王嘏、领军将军孔安国屯中皇堂。征豫州刺史、谯王尚之卫京师。宁朔<br /><br />&nbsp;&nbsp;&nbsp;&nbsp;将军高雅之击孙恩于广陵之郁洲，为贼所执。秋七月，段玑杀慕容盛，盛叔父熙<br /><br />&nbsp;&nbsp;&nbsp;&nbsp;尽诛段氏，因c称尊号。九月，吕隆降于姚兴。冬十月，姚兴帅侵魏，大败而旋。<br /><br />&nbsp;&nbsp;&nbsp;&nbsp;是岁，饥，禁酒。<br /><br />&nbsp;&nbsp;&nbsp;&nbsp;元兴元年春正月庚午朔，大赦，改元。以后将军元显为骠骑大将军、征讨大<br /><br />&nbsp;&nbsp;&nbsp;&nbsp;都督，镇北将军刘牢之为元显前锋，前将军、谯王尚之为后部，以讨桓玄。二月<br /><br />&nbsp;&nbsp;&nbsp;&nbsp;丙午，帝戎服饯元显于西池。丁巳，遣兼侍中、齐王柔之以驺虞幡宣告荆、江二<br /><br />&nbsp;&nbsp;&nbsp;&nbsp;州。丁卯，桓玄败王师于姑孰，谯王尚之、齐王柔之并死之。以右将军吴隐之为<br /><br />&nbsp;&nbsp;&nbsp;&nbsp;都督交广二州诸军事、广州刺史。三月己巳，刘牢之叛降于桓玄。辛未，王师败<br /><br />&nbsp;&nbsp;&nbsp;&nbsp;绩于新亭，骠骑大将军、会稽王世子元显，东海王彦璋，冠军将军毛泰，游击将<br /><br />&nbsp;&nbsp;&nbsp;&nbsp;军毛邃并遇害。壬申，桓玄自为侍中、丞相、录尚书事，以桓谦为尚书仆射，迁<br /><br />&nbsp;&nbsp;&nbsp;&nbsp;太傅、会稽王道子于安城。玄俄又自称太尉、扬州牧，总百揆，以琅邪王德文为<br /><br />&nbsp;&nbsp;&nbsp;&nbsp;太宰。临海太守辛景击孙恩，斩之。是月，秃发利鹿孤死，弟辱檀嗣伪位。秋七<br /><br />&nbsp;&nbsp;&nbsp;&nbsp;月乙亥，新蔡王崇为其奴所害。八月庚子，尚书下舍灾。冬十月，冀州刺史刘轨<br /><br />&nbsp;&nbsp;&nbsp;&nbsp;叛奔于慕容德。十二月庚申，会稽王道子为桓玄所害。曲赦广陵、彭城大逆以下。<br /><br />&nbsp;&nbsp;&nbsp;&nbsp;二年春二月辛丑，建威将军刘裕破徐道覆于东阳。乙卯，桓玄自称大将军。<br /><br />&nbsp;&nbsp;&nbsp;&nbsp;丁巳，冀州刺史孙无终为桓玄所害。夏四月癸巳朔，日有蚀之。秋八月，玄又自<br /><br />&nbsp;&nbsp;&nbsp;&nbsp;号相国、楚王。九月，南阳太守庾仄起义兵，为玄所败。冬十一月壬午，玄迁帝<br /><br />&nbsp;&nbsp;&nbsp;&nbsp;于永安宫。癸未，移太庙神主于琅邪国。十二月壬辰，玄篡位，以帝为平固王。<br /><br />&nbsp;&nbsp;&nbsp;&nbsp;辛亥，帝蒙尘于寻阳。<br /><br />&nbsp;&nbsp;&nbsp;&nbsp;三年春二月，帝在寻阳。庚寅夜，涛水入石头，漂杀人户。乙卯，建武将军<br /><br />&nbsp;&nbsp;&nbsp;&nbsp;刘裕帅沛国刘毅、东海何无忌等举义兵。丙辰，斩桓玄所署徐州刺史桓修于京口，<br /><br />&nbsp;&nbsp;&nbsp;&nbsp;青州刺史桓弘于广陵。丁巳，义师济江。三月戊午，刘裕斩玄将吴甫之于江乘，<br /><br />&nbsp;&nbsp;&nbsp;&nbsp;斩皇甫敷于罗落。己未，玄众溃而逃。庚申，刘裕置留台，具百官。壬戌，桓玄<br /><br />&nbsp;&nbsp;&nbsp;&nbsp;司徒王谧推刘裕行镇军将军、徐州刺史、都督扬徐兖豫青冀幽并八州诸军事、假<br /><br />&nbsp;&nbsp;&nbsp;&nbsp;节。刘裕以谧领扬州刺史、录尚书事。辛酉，刘裕诛尚书左仆射王愉、愉子荆州<br /><br />&nbsp;&nbsp;&nbsp;&nbsp;刺史绥、司州刺史温详。辛未，桓玄逼帝西上。丙戌，密诏以幽逼于玄，万机虚<br /><br />&nbsp;&nbsp;&nbsp;&nbsp;旷，令武陵王遵依旧典，承制总百官行事，加侍中，余如故。并大赦谋反大逆己<br /><br />&nbsp;&nbsp;&nbsp;&nbsp;下，惟桓玄一祖之后不宥。夏四月己丑，大将军、武陵王遵称制，总万机。庚寅，<br /><br />&nbsp;&nbsp;&nbsp;&nbsp;帝至江陵。庚戌，辅国将军何无忌、振武将军刘道规及桓玄将庾稚、何澹之战于<br /><br />&nbsp;&nbsp;&nbsp;&nbsp;湓口，大破之。玄复逼帝东下。五月癸酉，冠军将军刘毅及桓玄战于峥嵘洲，又<br /><br />&nbsp;&nbsp;&nbsp;&nbsp;破之。己卯，帝复幸江陵。辛巳，荆州别驾王康产、南郡太守王腾之奉帝居于南<br /><br />&nbsp;&nbsp;&nbsp;&nbsp;郡。壬午，督护冯迁斩桓玄于貊盘洲。乘兴反正于江陵。甲申，诏曰：“奸凶篡<br /><br />&nbsp;&nbsp;&nbsp;&nbsp;逆，自古有之。朕不能式遏杜渐，以致播越。赖镇军将军裕英略奋发，忠勇绝世，<br /><br />&nbsp;&nbsp;&nbsp;&nbsp;冠军将军毅等诚心宿著，协助同嘉谋。义声既振，士庶效节，社稷载安，四海齐<br /><br />&nbsp;&nbsp;&nbsp;&nbsp;庆。其大赦，凡诸畏逼事屈逆命者，一无所问。”戊寅，奉神主人于太庙。闰月<br /><br />&nbsp;&nbsp;&nbsp;&nbsp;己丑，桓玄故将扬武将军桓振陷江陵，刘毅、何无忌退守寻阳，帝复蒙尘于贼营。<br /><br />&nbsp;&nbsp;&nbsp;&nbsp;六月，益州刺史毛璩讨伪梁州刺史桓希，斩之。秋七月戊申，永安皇后何氏崩。<br /><br />&nbsp;&nbsp;&nbsp;&nbsp;八月癸酉，y葬穆帝章皇后于永平陵。九月，前给事中刁骋、秘书丞王迈之谋反，<br /><br />&nbsp;&nbsp;&nbsp;&nbsp;伏诛。冬十月，卢循寇广州，刺史吴隐之为循所败。执始兴相阮腆之而还。慕容<br /><br />&nbsp;&nbsp;&nbsp;&nbsp;德死，兄子超嗣伪位。<br /><br />&nbsp;&nbsp;&nbsp;&nbsp;义熙元年春正月，帝在江陵。南阳太守鲁宗之起义兵，袭破襄阳。己丑，刘<br /><br />&nbsp;&nbsp;&nbsp;&nbsp;毅次于马头。桓振以帝屯于江津。辛卯，宗之破振将温楷于柞溪，进次纪南，为<br /><br />&nbsp;&nbsp;&nbsp;&nbsp;振所败。振武将军刘道规击桓谦，走之。乘舆反正，帝与琅邪王幸道规舟。戊戌，<br /><br />&nbsp;&nbsp;&nbsp;&nbsp;诏曰：“朕以寡德，夙纂洪绪。不能缉熙遐迩，式遏奸宄。逆臣桓玄乘衅肆乱，<br /><br />&nbsp;&nbsp;&nbsp;&nbsp;乃诬罔天人，篡据极位。朕躬播越，沦胥荒裔，宣皇之基，眇焉以坠。赖镇军将<br /><br />&nbsp;&nbsp;&nbsp;&nbsp;军裕忠武英断，诚冠终古。运谋机始，贞贤协其契；^泪誓众，义士感其心。<br /><br />&nbsp;&nbsp;&nbsp;&nbsp;故霜戈一挥。巨猾奔迸，三率棱威，大憝授首。而孽振猖狂，嗣凶荆郢。幸天祚<br /><br />&nbsp;&nbsp;&nbsp;&nbsp;社稷，义旗载捷，狡徒沮溃，朕获反正。斯实宗庙之灵，勤王之勋。岂朕一人独<br /><br />&nbsp;&nbsp;&nbsp;&nbsp;享伊祜，思与亿兆幸兹更始。其大赦，改元，唯玄振一祖及同党不在原例。赐百<br /><br />&nbsp;&nbsp;&nbsp;&nbsp;官爵二级，鳏寡孤独谷人五斛，大T五日。”二月丁巳，留台备乘舆法驾，迎帝<br /><br />&nbsp;&nbsp;&nbsp;&nbsp;于江陵。弘农太守戴宁之、建威主簿徐惠子等谋反，伏诛。平西参军谯纵害平西<br /><br />&nbsp;&nbsp;&nbsp;&nbsp;将军、益州刺史毛璩，以蜀叛。三月，桓振复袭江陵，荆州刺史司马休之奔于襄<br /><br />&nbsp;&nbsp;&nbsp;&nbsp;阳。建威将军刘怀肃讨振，斩之。帝至自江陵。乙未，百官诣阙请罪。诏曰：<br /><br />&nbsp;&nbsp;&nbsp;&nbsp;“此非诸卿之过，其还率职。”戊戌，举章皇后哀三日，临于西堂。刘裕及何无<br /><br />&nbsp;&nbsp;&nbsp;&nbsp;忌等抗表逊位，不许。庚子，以琅邪王德文为大司马，武陵王遵为太保，加镇军<br /><br />&nbsp;&nbsp;&nbsp;&nbsp;将军刘裕为侍中、车骑将军、都督中外诸军事。甲辰，诏曰：“自顷国难之后，<br /><br />&nbsp;&nbsp;&nbsp;&nbsp;人物凋残，常所供奉，犹不改旧，岂所以视人如伤，禹汤归过之诫哉！可筹量减<br /><br />&nbsp;&nbsp;&nbsp;&nbsp;省。”夏四月，刘裕旋镇京口。戊辰，饯于东堂。五月癸未，禁绢扇及蛊选Ｓ<br /><br />&nbsp;&nbsp;&nbsp;&nbsp;击将军、章武王秀，益州刺史司马轨之谋反，伏诛。桓玄故将桓亮、苻宏、刁预<br /><br />&nbsp;&nbsp;&nbsp;&nbsp;寇湘州，守将击走之。秋八月甲子，封临川王子修之为会稽王。冬十一月，乞付<br /><br />&nbsp;&nbsp;&nbsp;&nbsp;乾归伐仇池，仇池公杨盛大破之。是岁，凉武昭王玄盛遣使奉表称藩。<br /><br />&nbsp;&nbsp;&nbsp;&nbsp;二年春正月，益州刺史司马荣期击谯纵将谯子明于白帝，破之。夏五月，封<br /><br />&nbsp;&nbsp;&nbsp;&nbsp;高密王子法莲为高阳王。秋七月，梁州刺史杨孜敬有罪，伏诛。冬十月，论匡复<br /><br />&nbsp;&nbsp;&nbsp;&nbsp;之功，封车骑将军刘裕为豫章郡公，抚军将军刘毅南平郡公，右将军何无忌安成<br /><br />&nbsp;&nbsp;&nbsp;&nbsp;郡公，自余封赏各有差。乙亥，以左将军孔安国为尚书左仆射。十二月，盗杀零<br /><br />&nbsp;&nbsp;&nbsp;&nbsp;陵太守阮野。<br /><br />&nbsp;&nbsp;&nbsp;&nbsp;三年春二月己酉，车骑将军刘裕来朝。诛东阳太守殷仲文、南蛮校尉殷叔文、<br /><br />&nbsp;&nbsp;&nbsp;&nbsp;晋陵太守殷道叔、永嘉太守骆球。己丑，大赦，除酒禁。夏五月，大水。六月，<br /><br />&nbsp;&nbsp;&nbsp;&nbsp;姚兴将赫连勃勃c称天王于朔方，国号夏。秋七月戊戌朔，日有蚀之。汝南王遵<br /><br />&nbsp;&nbsp;&nbsp;&nbsp;之有罪，伏诛。八月，遣冠军将军刘敬宣持节监征蜀诸军事。冬十一月，赫连勃<br /><br />&nbsp;&nbsp;&nbsp;&nbsp;勃大败秃发仗矗仗幢加谀仙健Ｊ撬辏高云、冯跋杀慕容熙，云c即帝位。<br /><br />&nbsp;&nbsp;&nbsp;&nbsp;四年春正月甲辰，以琅邪王德文领司徒，车骑将军刘裕为扬州刺史、录尚书<br /><br />&nbsp;&nbsp;&nbsp;&nbsp;事。庚申，侍中、太保、武陵王遵薨。夏四月，散骑常侍、尚书左仆射孔安国卒。<br /><br />&nbsp;&nbsp;&nbsp;&nbsp;甲午，加吏部尚书孟昶尚书左仆射。冬十一月辛卯，雷。梁州刺史杨思平有罪，<br /><br />&nbsp;&nbsp;&nbsp;&nbsp;弃市。癸丑，大风拔树。是月，秃发仗c即凉王位。十二月，陈留王曹灵诞<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;五年春正月辛卯，大赦。庚戌，以抚军将军刘毅为卫将军、开府仪同三司，<br /><br />&nbsp;&nbsp;&nbsp;&nbsp;加辅国将军何无忌镇南将军。庚戌，寻阳地震。二月，慕容超将慕容兴宗寇宿豫，<br /><br />&nbsp;&nbsp;&nbsp;&nbsp;阳平太守刘千载、南阳太守赵元并为贼所执。三月己亥，大雪，平地数尺。车骑<br /><br />&nbsp;&nbsp;&nbsp;&nbsp;将军刘裕帅师伐慕容超。夏六月丙寅，震于太庙。刘裕大破慕容超于临朐。秋七<br /><br />&nbsp;&nbsp;&nbsp;&nbsp;月，姚兴将乞伏乾归c称西秦王于苑川。九月戊辰，离班弑高云，云将冯跋攻班，<br /><br />&nbsp;&nbsp;&nbsp;&nbsp;杀之。跋c即王位，仍号燕。冬十月，魏清河王绍弑其主圭。<br /><br />&nbsp;&nbsp;&nbsp;&nbsp;六年春正月丁亥，刘裕攻慕容超，克之，齐地悉平。是月，广州刺史卢循反，<br /><br />&nbsp;&nbsp;&nbsp;&nbsp;寇江州。三月，秃发仗醇熬谇蒙逊战于穷泉，仗窗芗āＨ缮辏镇南将军、<br /><br />&nbsp;&nbsp;&nbsp;&nbsp;江州刺史何无忌及循战于豫章，王师败绩，无忌死之。夏四月，青州刺史诸葛长<br /><br />&nbsp;&nbsp;&nbsp;&nbsp;民、兖州刺史刘藩、并州刺史刘道怜乃入卫京师。五月丙子，大风，拔木。戊子，<br /><br />&nbsp;&nbsp;&nbsp;&nbsp;卫将军刘毅及卢循战于桑落洲，王师败绩。尚书左仆射孟昶惧，自杀。己未，大<br /><br />&nbsp;&nbsp;&nbsp;&nbsp;赦。乙丑，循至淮口，内外戒严。大司马、琅邪王德文都督宫城诸军事，次中皇<br /><br />&nbsp;&nbsp;&nbsp;&nbsp;堂，太尉刘裕次石头，梁王珍之屯南掖门，冠军将军刘敬宣屯北郊，辅国将军孟<br /><br />&nbsp;&nbsp;&nbsp;&nbsp;怀玉屯南岸，建武将军王仲德屯越城，广武将军刘怀默屯建阳门，淮口筑计帧<br /><br />&nbsp;&nbsp;&nbsp;&nbsp;药园、廷尉三垒以距之。丙寅，震太庙鸱尾。秋七月庚申，卢循遁走。甲子，使<br /><br />&nbsp;&nbsp;&nbsp;&nbsp;辅国将军王仲德、广川太守刘钟、河间内史蒯恩等帅众追之。是月，卢循寇荆州，<br /><br />&nbsp;&nbsp;&nbsp;&nbsp;刺史刘道规、雍州刺史鲁宗之等败之。又破徐道覆于华容，贼复走寻阳。八月，<br /><br />&nbsp;&nbsp;&nbsp;&nbsp;姚兴将桓谦寇江陵，刘道规败之。冬十一月，蜀贼谯纵陷巴东，守将温祚、时延<br /><br />&nbsp;&nbsp;&nbsp;&nbsp;祖死之。十二月壬辰，刘裕破卢循于豫章。<br /><br />&nbsp;&nbsp;&nbsp;&nbsp;七年春二月壬午，右将军刘藩斩徐道覆于始兴，传首京师。夏四月，卢循走<br /><br />&nbsp;&nbsp;&nbsp;&nbsp;交州，刺史杜慧度斩之。秋七月丁卯，以荆州刺史刘道规为征西大将军、开府仪<br /><br />&nbsp;&nbsp;&nbsp;&nbsp;同三司。冬十月，沮渠蒙逊伐凉，凉武昭王玄盛与战，败之。<br /><br />&nbsp;&nbsp;&nbsp;&nbsp;八年春二月丙子，以吴兴太守孔靖为尚书右仆射。三月甲寅，山阴地陷四尺，<br /><br />&nbsp;&nbsp;&nbsp;&nbsp;有声如雷。夏五月，乞伏公府弑乞伏乾归，乾归子炽盘诛公府，c即伪位。六月，<br /><br />&nbsp;&nbsp;&nbsp;&nbsp;以平北将军鲁宗之为镇北将军。秋七月甲午，武陵王季度薨。庚子，征西大将军<br /><br />&nbsp;&nbsp;&nbsp;&nbsp;刘道规卒。八月，皇后王氏崩。辛亥，高密王纯之薨。九月癸酉，葬僖皇后于休<br /><br />&nbsp;&nbsp;&nbsp;&nbsp;平陵。己卯，太尉刘裕害右将军兖州刺史刘藩、尚书左仆射谢混。庚辰，裕矫诏<br /><br />&nbsp;&nbsp;&nbsp;&nbsp;曰：“刘毅苞藏祸心，构逆南夏，藩、混助乱，志肆奸宄。赖宁辅玄鉴，抚机挫<br /><br />&nbsp;&nbsp;&nbsp;&nbsp;锐，凶党即戮，社稷V安。夫好生之德，所因者本，肆眚覃仁，实资玄泽。况事<br /><br />&nbsp;&nbsp;&nbsp;&nbsp;兴大憝，祸自元凶。其大赦天下，唯刘毅不在其例。普增文武位一等。孝顺忠义，<br /><br />&nbsp;&nbsp;&nbsp;&nbsp;隐滞遗逸，必令闻达。”己丑，刘裕帅师讨毅。裕参军王镇恶陷江陵城，毅自杀。<br /><br />&nbsp;&nbsp;&nbsp;&nbsp;冬十一月，沮渠蒙逊c号河西王。十二月，以西陵太守朱龄石为建威将军、益州<br /><br />&nbsp;&nbsp;&nbsp;&nbsp;刺史，帅师伐蜀。分荆州十郡置湘州。是岁，庐陵、南康地四震。<br /><br />&nbsp;&nbsp;&nbsp;&nbsp;九年春三月丙寅，刘裕害前将军诸葛长民及其弟辅国大将军黎民、从弟宁朔<br /><br />&nbsp;&nbsp;&nbsp;&nbsp;将军秀之。戊寅，加刘裕镇西将军、豫州刺史。林邑范胡达寇九真，交州刺史杜<br /><br />&nbsp;&nbsp;&nbsp;&nbsp;慧度斩之。夏四月壬戌，罢临沂、湖熟皇后脂泽田四十顷，以赐贫人，弛湖池之<br /><br />&nbsp;&nbsp;&nbsp;&nbsp;禁。封镇北将军鲁宗之为南阳郡公。秋七月，朱龄石克成都，斩谯纵，益州平。<br /><br />&nbsp;&nbsp;&nbsp;&nbsp;九月，封刘裕次子义真为桂阳公。冬十二月，安平王球之薨。是岁，高句丽、倭<br /><br />&nbsp;&nbsp;&nbsp;&nbsp;国及西南夷铜头大师并献方物。<br /><br />&nbsp;&nbsp;&nbsp;&nbsp;十年春三月戊寅，地震。夏六月，乞伏炽盘帅师伐秃发仗矗灭之。秋七<br /><br />&nbsp;&nbsp;&nbsp;&nbsp;月，淮北大风，坏庐舍。九月丁巳朔，日有蚀之。林邑遣使来献方物。是岁，城<br /><br />&nbsp;&nbsp;&nbsp;&nbsp;东府。<br /><br />&nbsp;&nbsp;&nbsp;&nbsp;十一年春正月，荆州刺史司马休之、雍州刺史鲁宗之并举兵贰于刘裕，裕帅<br /><br />&nbsp;&nbsp;&nbsp;&nbsp;师讨之。庚午，大赦。丁丑，以吏部尚书谢裕为尚书左仆射。二月丁未，姚兴死，<br /><br />&nbsp;&nbsp;&nbsp;&nbsp;子泓嗣伪位。三月辛巳，淮陵王蕴薨。壬午，刘裕及休之战于江津，休之败，奔<br /><br />&nbsp;&nbsp;&nbsp;&nbsp;襄阳。夏四月乙卯，青、冀二州刺史刘敬宣为其参军司马道赐所害。五月甲申，<br /><br />&nbsp;&nbsp;&nbsp;&nbsp;彗星二见。甲午，休之、宗之出奔于姚泓。论平蜀功，封刘裕子义隆彭城公，朱<br /><br />&nbsp;&nbsp;&nbsp;&nbsp;龄石丰城公。己酉，霍山崩，出铜钟六枚。秋七月丙戌，京师大水，坏太庙。辛<br /><br />&nbsp;&nbsp;&nbsp;&nbsp;亥晦，日有蚀之。八月丁未，尚书左仆射谢裕卒，以尚书右仆射刘穆之为尚书左<br /><br />&nbsp;&nbsp;&nbsp;&nbsp;仆射。九月己亥，大赦。<br /><br />&nbsp;&nbsp;&nbsp;&nbsp;十二年春正月，姚泓使其将鲁轨寇襄阳，雍州刺史赵伦之击走之。二月，加<br /><br />&nbsp;&nbsp;&nbsp;&nbsp;刘裕中外大都督。夏六月，赫连勃勃攻姚泓秦州，陷之。己酉，新除尚书令、都<br /><br />&nbsp;&nbsp;&nbsp;&nbsp;乡亭侯刘柳卒。秋八月，刘裕及琅邪王德文帅众伐姚泓。丙午，大赦。冬十月丙<br /><br />&nbsp;&nbsp;&nbsp;&nbsp;寅，姚泓将姚光以洛阳降。己丑，遣兼司空、高密王恢之修谒五陵。<br /><br />&nbsp;&nbsp;&nbsp;&nbsp;十三年春正月甲戌朔，日有蚀之。二月，凉武昭王李玄盛薨，世子士业嗣位<br /><br />&nbsp;&nbsp;&nbsp;&nbsp;为凉州牧、凉公。三月，龙骧将军王镇恶大破姚泓将姚绍于潼关。夏，刘裕败魏<br /><br />&nbsp;&nbsp;&nbsp;&nbsp;将鹅青于河曲，斩青裨将阿薄干。是月，凉公李士业大败沮渠蒙逊于鲜支涧。五<br /><br />&nbsp;&nbsp;&nbsp;&nbsp;月，刘裕克潼关。丁亥，会稽王修之薨。六月癸亥，林邑献驯象、白鹦鹉。秋七<br /><br />&nbsp;&nbsp;&nbsp;&nbsp;月，刘裕克长安，执姚泓，收其彝器，归诸京师。南海贼徐道期陷广州，始兴相<br /><br />&nbsp;&nbsp;&nbsp;&nbsp;刘谦之讨平之。冬十一月辛未，左仆射、前将军刘穆之卒。<br /><br />&nbsp;&nbsp;&nbsp;&nbsp;十四年春正月辛巳，大赦。青州刺史沈田子害龙骧将军王镇恶于长安。夏六<br /><br />&nbsp;&nbsp;&nbsp;&nbsp;月，刘裕为相国，进封宋公。冬十月，以凉公士业为镇西将军，封酒泉公。十一<br /><br />&nbsp;&nbsp;&nbsp;&nbsp;月，赫连勃勃大败王师于青泥北。雍州刺史朱龄石焚长安宫殿，奔于潼关。寻又<br /><br />&nbsp;&nbsp;&nbsp;&nbsp;大溃，龄石死之。十二月戊寅，帝崩于东堂，时年三十七。葬休平陵。<br /><br />&nbsp;&nbsp;&nbsp;&nbsp;帝不惠，自少及长，口不能言，虽寒暑之变，无以辩也。凡所动止，皆非己<br /><br />&nbsp;&nbsp;&nbsp;&nbsp;出。故桓玄之纂，因此获全。初谶云“昌明之后有二帝”，刘裕将为禅代，故密<br /><br />&nbsp;&nbsp;&nbsp;&nbsp;使王韶之缢帝而立恭帝，以应二帝云。<br /><br />&nbsp;&nbsp;&nbsp;&nbsp;恭帝讳德文，字德文，安帝母弟也。初封琅邪王，历中军将军、散骑常侍、<br /><br />&nbsp;&nbsp;&nbsp;&nbsp;卫将军、开府仪同三司，加侍中，领司徒、录尚书六条事。元兴初，迁车骑大将<br /><br />&nbsp;&nbsp;&nbsp;&nbsp;军。桓玄执政，进位太宰，加兖冕之服，绿F绶。玄篡位，以帝为石阳县公，<br /><br />&nbsp;&nbsp;&nbsp;&nbsp;与安帝俱居寻阳。及玄败，随至江陵。玄死，桓振奄至，跃马奋戈，直至阶下，<br /><br />&nbsp;&nbsp;&nbsp;&nbsp;_目谓安帝曰：“臣门户何负国家，而屠灭若是？”帝乃下床谓振曰：“此岂我<br /><br />&nbsp;&nbsp;&nbsp;&nbsp;兄弟意邪！”振乃下马致拜。振平，复为琅邪王，又领徐州刺史，寻拜大司马，<br /><br />&nbsp;&nbsp;&nbsp;&nbsp;领司徒，加殊礼。义熙二年，置左右长史、司马、从事中郎四人，加羽葆鼓吹。<br /><br />&nbsp;&nbsp;&nbsp;&nbsp;十二年，诏曰：“大司马明德懋亲，大尉道勋光大，并徽序彝伦，燮和二气，髦<br /><br />&nbsp;&nbsp;&nbsp;&nbsp;俊引领，思佐鼎饪。而雅尚冲挹，四门弗辟，诚合大雅谦虚之道，实违急贤赞世<br /><br />&nbsp;&nbsp;&nbsp;&nbsp;之务。昔蒲轮载征，异人并出，东平开府，奇士向臻，济济之盛，朕有钦焉。可<br /><br />&nbsp;&nbsp;&nbsp;&nbsp;敕二府，依旧辟召，必将明易攵俊V，嗣轨前贤矣。”于是始辟召掾属。时太尉<br /><br />&nbsp;&nbsp;&nbsp;&nbsp;裕都督中外诸军，诏曰：“大司马地隆任重，亲贤莫贰。虽府受节度，可身无致<br /><br />&nbsp;&nbsp;&nbsp;&nbsp;敬。”刘裕之北征也，帝上疏，请帅所莅，启行戎路，修敬山陵。朝廷从之，乃<br /><br />&nbsp;&nbsp;&nbsp;&nbsp;与裕俱发。及有司以即戎不得奉辞陵庙，帝复上疏曰：“臣推毂阃外，将革寒暑，<br /><br />&nbsp;&nbsp;&nbsp;&nbsp;不获展情埏j，私心罔极。伏愿天慈，特垂听许，使臣微诚粗申，即路无恨。”<br /><br />&nbsp;&nbsp;&nbsp;&nbsp;许之。及姚泓灭，归于京都。十四年十二月戊寅，安帝崩。刘裕矫称遗诏曰：<br /><br />&nbsp;&nbsp;&nbsp;&nbsp;“唯我有晋，诞膺明命，业隆九有，光宅四海。朕以不德，属当多难，幸赖宰辅，<br /><br />&nbsp;&nbsp;&nbsp;&nbsp;拯厥颠覆。仍恃保v，克黜祸乱，遂冕旒辰极，混一六合。方凭阿衡，惟新洪业，<br /><br />&nbsp;&nbsp;&nbsp;&nbsp;而遘疾大渐，将遂弗兴。仰惟祖宗灵命。亲贤是荷。咨尔大司马、琅邪王，体自<br /><br />&nbsp;&nbsp;&nbsp;&nbsp;先皇，明德光懋，属惟储贰，众望攸集。其君临晋邦，奉系宗祀，允执其中，燮<br /><br />&nbsp;&nbsp;&nbsp;&nbsp;和天下。阐扬末诰，无废我高祖之景命。”是日，即帝位，大赦。<br /><br />&nbsp;&nbsp;&nbsp;&nbsp;元熙元年春正月壬辰朔，改元。以山陵未厝，不朝会。立皇后褚氏。甲午，<br /><br />&nbsp;&nbsp;&nbsp;&nbsp;征刘裕还朝。戊戌，有星孛于太微西藩。庚申，葬安皇帝于休平陵。帝受朝，悬<br /><br />&nbsp;&nbsp;&nbsp;&nbsp;而不乐。以骠骑将军刘道怜为司空。秋八月，刘裕移镇寿阳。以刘怀慎为前将军、<br /><br />&nbsp;&nbsp;&nbsp;&nbsp;北徐州刺史，镇彭城。九月，刘裕自解扬州。冬十月乙酉，裕以其子桂阳公义真<br /><br />&nbsp;&nbsp;&nbsp;&nbsp;为扬州刺史。十一月丁亥朔，日有蚀之。十二月辛卯，裕加殊礼。己卯，太史奏，<br /><br />&nbsp;&nbsp;&nbsp;&nbsp;黑龙四见于东方。<br /><br />&nbsp;&nbsp;&nbsp;&nbsp;二年夏六月壬戌，刘裕至于京师。傅亮承裕密旨，讽帝禅位，草诏，请帝书<br /><br />&nbsp;&nbsp;&nbsp;&nbsp;之。帝欣然谓左右曰：“晋氏久已失之，今复何恨。”乃书赤纸为诏。甲子，遂<br /><br />&nbsp;&nbsp;&nbsp;&nbsp;逊于琅邪第。刘裕以帝为零陵王，居于秣陵，行晋正朔，车旗服色一如其旧，有<br /><br />&nbsp;&nbsp;&nbsp;&nbsp;其文而不备其礼。帝自是之后，深虑祸机，褚后常在帝侧，饮食所资，皆出褚后，<br /><br />&nbsp;&nbsp;&nbsp;&nbsp;故宋人莫得伺其隙，宋永初二年九月丁丑，裕使后兄叔度请后，有间，兵人逾垣<br /><br />&nbsp;&nbsp;&nbsp;&nbsp;而入，弑帝于内房。时年三十六。谥恭皇帝，葬冲平陵。<br /><br />&nbsp;&nbsp;&nbsp;&nbsp;帝幼时性颇忍急，及在藩国，曾令善射者射马为戏。既而有人云：“马者国<br /><br />&nbsp;&nbsp;&nbsp;&nbsp;姓，而自杀之，不祥之甚。”帝亦悟，甚悔之。其后复深信浮屠道，铸货千万，<br /><br />&nbsp;&nbsp;&nbsp;&nbsp;造丈六金像，亲于瓦官寺迎之，步从十许里。安帝既不惠，帝每侍左右，消息温<br /><br />&nbsp;&nbsp;&nbsp;&nbsp;凉寝食之节，以恭谨闻，时人称焉。始，元帝以丁丑岁称晋王，置宗庙，使郭璞<br /><br />&nbsp;&nbsp;&nbsp;&nbsp;筮之，云“享二百年。”自丁丑至禅代之岁，年在庚申，为一百四岁。然丁丑始<br /><br />&nbsp;&nbsp;&nbsp;&nbsp;系西晋，庚申终入宋年，所余惟一百有二岁耳。璞盖以百二之期促，故婉而倒之<br /><br />&nbsp;&nbsp;&nbsp;&nbsp;为二百也。<br /><br />&nbsp;&nbsp;&nbsp;&nbsp;史臣曰：安帝即位之辰，钟无妄之日，道子、元显并倾朝政，主昏臣乱，未<br /><br />&nbsp;&nbsp;&nbsp;&nbsp;有如斯不亡者也。虽有手握戎麾，心存旧国，回首无良，忽焉萧散。于是桓玄乘<br /><br />&nbsp;&nbsp;&nbsp;&nbsp;衅，势逾飙指，六师咸泯，只马徂迁。是以宋高非典午之臣，孙恩岂金行之寇。<br /><br />&nbsp;&nbsp;&nbsp;&nbsp;若乃世遇颠覆，则恭皇斯甚。于越之民，讵熏丹穴，会稽之侣，宁叹人臣。去皇<br /><br />&nbsp;&nbsp;&nbsp;&nbsp;屋而归来，洒丹书而不恨。夫五运攸革，三微数尽，犹高秋凋候，理之自然。观<br /><br />&nbsp;&nbsp;&nbsp;&nbsp;其摇落，人有为之流涟者也。<br /><br />&nbsp;&nbsp;&nbsp;&nbsp;赞曰：安承流湎，大盗斯张。恭乃寓命，他人是纲。犹存周赧，始立怀王。<br /><br />&nbsp;&nbsp;&nbsp;&nbsp;虚尊假号，异术同亡。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1370);">加入书签</a><a
                        href="1368.html">上一页</a>&larr;<a href="index.html">返回列表</a>&rarr;<a
                            href="1372.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1368.html"; var next_page = "1372.html"; var index_page = "index.html"; var sortid = "9"; var article_id = "23"; var chapter_id = "1370"; var articlename = "晋书"; var chaptername = " 卷十 帝纪第十"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>