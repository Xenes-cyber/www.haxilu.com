<!DOCTYPE html>
<html>
<head>
<meta charset="gbk" />
<title>晋书- 卷四十 列传第十-在线阅读-哈西文学网</title>
<meta name="keywords" content="房玄龄等，晋书， 卷四十 列传第十全文， 卷四十 列传第十在线阅读 哈西文学网" />
<meta name="description" content="哈西文学网提供房玄龄等的晋书  卷四十 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1421.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1421.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十 列传第十</h1>
            <div class="link xb">
                <a href="1420.html">上一页</a>&larr;<a href="index.html">返回列表</a>&rarr;<a
                    href="1422.html">下一页</a></div>			
            <div id="BookText">&nbsp;&nbsp;&nbsp;&nbsp;◎贾充郭彰杨骏<br /><br />&nbsp;&nbsp;&nbsp;&nbsp;贾充，字公闾，平阳襄陵人也。父逵，魏豫州刺史、阳里亭侯。逵晚始生充，<br /><br />&nbsp;&nbsp;&nbsp;&nbsp;言后当有充闾之庆，故以为名字焉。充少孤，居丧以孝闻。袭父爵为侯。拜尚书<br /><br />&nbsp;&nbsp;&nbsp;&nbsp;郎，典定科令，兼度支考课。辩章节度，事皆施用。累迁黄门侍郎、汲郡典农中<br /><br />&nbsp;&nbsp;&nbsp;&nbsp;郎将。参大将军军事，从景帝讨丘俭、文钦于乐嘉。帝疾笃，还许昌，留充监<br /><br />&nbsp;&nbsp;&nbsp;&nbsp;诸军事，以劳增邑三百五十户。<br /><br />&nbsp;&nbsp;&nbsp;&nbsp;后为文帝大将军司马，转右长史。帝新执朝权，恐方镇有异议，使充诣诸葛<br /><br />&nbsp;&nbsp;&nbsp;&nbsp;诞，图欲伐吴，阴察其变。充既论说时事，因谓诞曰：“天下皆愿禅代，君以为<br /><br />&nbsp;&nbsp;&nbsp;&nbsp;如何？”诞历声曰：“卿非贾豫州子乎，世受魏恩，岂可欲以社稷输人乎！若洛<br /><br />&nbsp;&nbsp;&nbsp;&nbsp;中有难，吾当死之。”充默然。及还，白帝曰：“诞在再扬州，威名夙著，能得<br /><br />&nbsp;&nbsp;&nbsp;&nbsp;人死力。观其规略，为反必也。今征之，反速而事小；不征，事迟而祸大。”帝<br /><br />&nbsp;&nbsp;&nbsp;&nbsp;乃征诞为司空，而诞果叛。复从征诞，充进计曰：“楚兵轻而锐，若深沟高垒以<br /><br />&nbsp;&nbsp;&nbsp;&nbsp;逼贼城，可不战而克也。”帝从之。城陷，帝登垒以劳充。帝先归洛阳，使充统<br /><br />&nbsp;&nbsp;&nbsp;&nbsp;后事，进爵宣阳乡侯，增邑千户。迁廷尉，充雅长法理，有平反之称。<br /><br />&nbsp;&nbsp;&nbsp;&nbsp;转中护军，高贵乡公之攻相府也，充率众距战于南阙。军将败，骑督成y弟<br /><br />&nbsp;&nbsp;&nbsp;&nbsp;太子舍人济谓充曰：“今日之事如何？”充曰：“公等养汝，正拟今日，复何疑！”<br /><br />&nbsp;&nbsp;&nbsp;&nbsp;济于是抽戈犯跸。及常道乡公即位，进封安阳乡侯，增邑千二百户，统城外诸军，<br /><br />&nbsp;&nbsp;&nbsp;&nbsp;加散骑常侍。<br /><br />&nbsp;&nbsp;&nbsp;&nbsp;钟会谋反于蜀，帝假充节，以本官都督关中、陇右诸军事，西据汉中，未至<br /><br />&nbsp;&nbsp;&nbsp;&nbsp;而会死。时军国多事，朝廷机密，皆与筹之。帝甚信重充，与裴秀、王沈、羊祜、<br /><br />&nbsp;&nbsp;&nbsp;&nbsp;荀勖同受腹心之任。帝又命充定法律。假金章，赐甲第一区。五等初建，封临沂<br /><br />&nbsp;&nbsp;&nbsp;&nbsp;侯，为晋元勋，深见宠异，禄赐常优于群官。<br /><br />&nbsp;&nbsp;&nbsp;&nbsp;充有刀笔才，能观察上旨。初，文帝以景帝恢赞王业，方传位于舞阳侯攸。<br /><br />&nbsp;&nbsp;&nbsp;&nbsp;充称武帝宽仁，且又居长，有人君之德，宜奉社稷。及文帝寝疾，武帝请问后事。<br /><br />&nbsp;&nbsp;&nbsp;&nbsp;文帝曰：“知汝者贾公闾也。”帝袭王位，拜充晋国卫将军、仪同三司、给事中，<br /><br />&nbsp;&nbsp;&nbsp;&nbsp;改封临颍侯。及受禅，充以建明大命，转车骑将军、散骑常侍、尚书仆射，更封<br /><br />&nbsp;&nbsp;&nbsp;&nbsp;鲁郡公，母柳氏为鲁国太夫人。<br /><br />&nbsp;&nbsp;&nbsp;&nbsp;充所定新律既班于天下，百姓便之。诏曰：“汉氏以来，法令严峻。故自元<br /><br />&nbsp;&nbsp;&nbsp;&nbsp;成之世，及建安、嘉平之间，咸欲辩章旧典，删革刑书。述作体大，历年无成。<br /><br />&nbsp;&nbsp;&nbsp;&nbsp;先帝愍元元之命陷于密网，亲发德音，厘正名实。车骑将军贾充，奖明圣意，谘<br /><br />&nbsp;&nbsp;&nbsp;&nbsp;询善道。太傅郑冲，又与司空荀、中书监荀勖、中军将军羊祜、中护军王业，<br /><br />&nbsp;&nbsp;&nbsp;&nbsp;及廷尉杜友、守河南尹杜预、散骑侍郎裴楷、颍川太守周雄、齐相郭颀、骑都尉<br /><br />&nbsp;&nbsp;&nbsp;&nbsp;成公绥荀军、尚书郎柳轨等，典正其事。朕每鉴其用心，常慨然嘉之。今法律<br /><br />&nbsp;&nbsp;&nbsp;&nbsp;既成，始班天下，刑宽禁简，足以克当先旨。昔萧何以定律受封，叔孙通以制仪<br /><br />&nbsp;&nbsp;&nbsp;&nbsp;为奉常，赐金五百斤，弟子皆为郎。夫立功立事，古之所重。自太傅、车骑以下，<br /><br />&nbsp;&nbsp;&nbsp;&nbsp;皆加禄赏。其详依故典。”于是赐充子弟一人关内侯，绢五百匹。固让，不许。<br /><br />&nbsp;&nbsp;&nbsp;&nbsp;后代裴秀为尚书令，常侍、车骑将军如故。寻改常侍为侍中，赐绢七百匹。<br /><br />&nbsp;&nbsp;&nbsp;&nbsp;以母忧去职，诏遣黄门侍郎慰问。又以东南有事，遣典军将军杨嚣宣谕，使六旬<br /><br />&nbsp;&nbsp;&nbsp;&nbsp;还内。<br /><br />&nbsp;&nbsp;&nbsp;&nbsp;充为政，务农节用，并官省职，帝善之，又以文武异容，求罢所领兵。及羊<br /><br />&nbsp;&nbsp;&nbsp;&nbsp;祜等出镇，充复上表欲立勋边境，帝并不许。从容任职，褒贬在已，颇好进士，<br /><br />&nbsp;&nbsp;&nbsp;&nbsp;每有所荐达，必终始经纬之，是以士多归焉。帝舅王恂尝毁充，而充更进恂。或<br /><br />&nbsp;&nbsp;&nbsp;&nbsp;有背充以要权贵者，充皆阳以素意待之。而充无公方之操，不能正身率下，专以<br /><br />&nbsp;&nbsp;&nbsp;&nbsp;谄媚取容。<br /><br />&nbsp;&nbsp;&nbsp;&nbsp;侍中任恺、中书令庾纯等刚直守正，咸共疾之。又以充女为齐王妃，惧后益<br /><br />&nbsp;&nbsp;&nbsp;&nbsp;盛。及氐羌反叛，时帝深以为虑，恺因进说，请充镇关中。乃下诏曰：“秦凉二<br /><br />&nbsp;&nbsp;&nbsp;&nbsp;境，比年屡败，胡虏纵暴，百姓荼毒。遂使异类扇动，害及中州。虽复吴蜀之寇，<br /><br />&nbsp;&nbsp;&nbsp;&nbsp;未尝至此。诚由所任不足以内抚夷夏，外镇丑逆，轻用其众而不能尽其力。非得<br /><br />&nbsp;&nbsp;&nbsp;&nbsp;腹心之重，推毂委成，大匡其弊，恐为患未已。每虑斯难，忘寝与食。侍中、守<br /><br />&nbsp;&nbsp;&nbsp;&nbsp;尚书令、车骑将军贾充，雅量弘高，达见明远，武有折冲之威，文怀经国之虑，<br /><br />&nbsp;&nbsp;&nbsp;&nbsp;信结人心，名震域外。使权统方任，绥静西夏，则吾无西顾之念，而远近获安矣。<br /><br />&nbsp;&nbsp;&nbsp;&nbsp;其以充为使持节、都督秦凉二州诸军事，侍中、车骑将军如故，假羽葆、鼓吹，<br /><br />&nbsp;&nbsp;&nbsp;&nbsp;给第一驸马。”朝之贤良欲进忠规献替者，皆幸充此举，望隆惟新之化。<br /><br />&nbsp;&nbsp;&nbsp;&nbsp;充既外出，自以为失职，深衔任恺，计无所从。将之镇，百僚饯于夕阳亭，<br /><br />&nbsp;&nbsp;&nbsp;&nbsp;荀勖私焉。充以忧告，勖曰：“公，国之宰辅，而为一夫所制，不亦鄙乎！然是<br /><br />&nbsp;&nbsp;&nbsp;&nbsp;行也，辞之实难，独有结婚太子，不顿驾而自留矣。”充曰：“然。孰可寄怀？”<br /><br />&nbsp;&nbsp;&nbsp;&nbsp;对曰：“勖请行之。”俄而侍宴，论太子婚姻事，勖因言充女才质令淑，宜配储<br /><br />&nbsp;&nbsp;&nbsp;&nbsp;宫。而杨皇后及荀亦并称之。帝纳其言。会京师大雪，平地二尺，军不得发。<br /><br />&nbsp;&nbsp;&nbsp;&nbsp;既而皇储当婚，遂不西行。诏充居本职。先是羊祜密启留充，及是，帝以语充。<br /><br />&nbsp;&nbsp;&nbsp;&nbsp;充谢祜曰：“始知君长者。”<br /><br />&nbsp;&nbsp;&nbsp;&nbsp;时吴将孙秀降，拜为骠骑大将军。帝以充旧臣。欲改班，使车骑居骠骑之右。<br /><br />&nbsp;&nbsp;&nbsp;&nbsp;充固让，见听。寻迁司空，侍中、尚书令、领兵如故。<br /><br />&nbsp;&nbsp;&nbsp;&nbsp;会帝寝疾，充及齐王攸、荀勖参医药。及疾愈，赐绢各五百匹。初，帝疾笃，<br /><br />&nbsp;&nbsp;&nbsp;&nbsp;朝廷属意于攸。河南尹夏侯和谓充曰：“卿二女婿，亲疏等耳，立人当立德。”<br /><br />&nbsp;&nbsp;&nbsp;&nbsp;充不答。及是，帝闻之，徙和光禄勋，乃夺充兵权，而位遇无替。寻转太尉、行<br /><br />&nbsp;&nbsp;&nbsp;&nbsp;太子太保、录尚书事。咸宁三年，日蚀于三朝，充请逊位，不许。更以沛国之公<br /><br />&nbsp;&nbsp;&nbsp;&nbsp;丘益其封，宠幸愈甚，朝臣咸侧目焉。<br /><br />&nbsp;&nbsp;&nbsp;&nbsp;河南尹王恂上言：“弘训太后入庙，合食于景皇帝，齐王攸不得行其子礼。”<br /><br />&nbsp;&nbsp;&nbsp;&nbsp;充议以为：“礼，诸侯不得祖天子，公子不得祢先君，皆谓奉统承祀，非谓不得<br /><br />&nbsp;&nbsp;&nbsp;&nbsp;复其父祖也。攸身宜服三年丧事，自如臣制。”有司奏：“若如充议，服子服，<br /><br />&nbsp;&nbsp;&nbsp;&nbsp;行臣制，未有前比。宜如恂表，攸丧服从诸侯之例。”帝从充议。<br /><br />&nbsp;&nbsp;&nbsp;&nbsp;伐吴之役，诏充为使持节、假黄钺、大都督，总统六师，给羽葆、鼓吹、缇<br /><br />&nbsp;&nbsp;&nbsp;&nbsp;幢、兵万人、骑二千，置左右长史、司马、从事中郎，增参军、骑司马各十人，<br /><br />&nbsp;&nbsp;&nbsp;&nbsp;帐下司马二十人，大车、官骑各三十人。充虑大功不捷，表陈“西有昆夷之患，<br /><br />&nbsp;&nbsp;&nbsp;&nbsp;北有幽并之戍，天下劳扰，年谷不登，兴军致讨，惧非其时。又臣老迈，非所克<br /><br />&nbsp;&nbsp;&nbsp;&nbsp;堪。”诏曰：“君不行，吾便自出。”充不得已，乃受节钺，将中军，为诸军节<br /><br />&nbsp;&nbsp;&nbsp;&nbsp;度，以冠军将军杨济为副，南屯襄阳。吴江陵诸守皆降，充乃徙屯项。<br /><br />&nbsp;&nbsp;&nbsp;&nbsp;王浚之克武昌也，充遣使表曰：“吴未可悉定，方夏，江淮下湿，疾疫必起，<br /><br />&nbsp;&nbsp;&nbsp;&nbsp;宜召诸军，以为后图。虽腰斩张华，不足以谢天下。”华豫平吴之策，故充以为<br /><br />&nbsp;&nbsp;&nbsp;&nbsp;言。中书监荀勖奏，宜如充表。帝不从。杜预闻充有奏，驰表固争，言平在旦夕。<br /><br />&nbsp;&nbsp;&nbsp;&nbsp;使及至S辕，而孙皓已降。吴平，军罢。帝遣侍中程咸犒劳，赐充帛八千匹，增<br /><br />&nbsp;&nbsp;&nbsp;&nbsp;邑八千户；分封从孙畅新城亭侯，盖安阳亭侯；弟阳里亭侯混、从孙关内侯众增<br /><br />&nbsp;&nbsp;&nbsp;&nbsp;户邑。充本无南伐之谋，固谏不见用。及师出而吴平，大惭惧，议欲请罪。帝闻<br /><br />&nbsp;&nbsp;&nbsp;&nbsp;充当诣阙，豫幸东堂以待之。罢节钺、僚佐，仍假鼓吹、麾幢。充与群臣上告成<br /><br />&nbsp;&nbsp;&nbsp;&nbsp;之礼，请有司具其事。帝谦让不许。<br /><br />&nbsp;&nbsp;&nbsp;&nbsp;及疾笃，上印绶逊位。帝遣侍臣谕旨问疾，殿中太医致汤药，赐床帐钱帛，<br /><br />&nbsp;&nbsp;&nbsp;&nbsp;自皇太子宗室躬省起居。太康三年四月薨，时年六十六。帝为之恸，使使持节、<br /><br />&nbsp;&nbsp;&nbsp;&nbsp;太常奉策追赠太宰，加衮冕之服、绿F绶、御剑，赐东园秘器、朝服一具、衣<br /><br />&nbsp;&nbsp;&nbsp;&nbsp;一袭，大鸿胪护丧事，假节钺、前后部羽葆、鼓吹、缇麾，大路、銮路、dc<br /><br />&nbsp;&nbsp;&nbsp;&nbsp;车、帐下司马大车，椎斧文衣武贲、轻车介士。葬礼依霍光及安平献王故事，给<br /><br />&nbsp;&nbsp;&nbsp;&nbsp;茔田一顷。与石苞等为王功配飨庙庭，谥曰武。追赠充子黎民为鲁殇公。<br /><br />&nbsp;&nbsp;&nbsp;&nbsp;充妇广城君郭槐，性妒忌。初，黎民年三岁，乳母抱之当阁。黎民见充入，<br /><br />&nbsp;&nbsp;&nbsp;&nbsp;喜笑，充就而拊之。槐望见，谓充私乳母，即鞭杀之。黎民恋念，发病而死。后<br /><br />&nbsp;&nbsp;&nbsp;&nbsp;又生男，过期，复为乳母所抱，充以手摩其头。郭疑乳母，又杀之，儿亦思慕而<br /><br />&nbsp;&nbsp;&nbsp;&nbsp;死。充遂无胤嗣。及薨，槐辄以外孙韩谧为黎民子，奉充后。郎中令韩咸、中尉<br /><br />&nbsp;&nbsp;&nbsp;&nbsp;曹轸谏槐曰：“礼，大宗无后，以小宗支子后之，无异姓为后之文。无令先公怀<br /><br />&nbsp;&nbsp;&nbsp;&nbsp;腆后土，良史书过，岂不痛心。”槐不从。咸等上书求改立嗣，事寝不报。槐遂<br /><br />&nbsp;&nbsp;&nbsp;&nbsp;表陈是充遗意。帝乃诏曰：“太宰、鲁公充，崇德立勋，勤劳佐命，背世殂陨，<br /><br />&nbsp;&nbsp;&nbsp;&nbsp;每用悼心。又胤子早终，世嗣未立。古者列国无嗣，取始封支庶，以绍其统，而<br /><br />&nbsp;&nbsp;&nbsp;&nbsp;近代更除其国。至于周之公旦，汉之萧何，或豫建元子，或封爵元妃，盖尊显勋<br /><br />&nbsp;&nbsp;&nbsp;&nbsp;庸，不同常例。太宰素取外孙韩谧为世子黎民后。吾退而断之，外孙骨肉至近，<br /><br />&nbsp;&nbsp;&nbsp;&nbsp;推恩计情，合于人心。其以谧为鲁公世孙，以嗣其国。自非功如太宰，始封无后<br /><br />&nbsp;&nbsp;&nbsp;&nbsp;如太宰，所取必以己自出不如太宰，皆不得以为比。”及下礼官议充谥，博士秦<br /><br />&nbsp;&nbsp;&nbsp;&nbsp;秀议谥曰荒，帝不纳。博士段畅希旨，建议谥曰武，帝乃从之。自充薨至葬，赙<br /><br />&nbsp;&nbsp;&nbsp;&nbsp;赐二千万。惠帝即位，贾后擅权，加充庙备六佾之乐，母郭为宜城君。及郭氏亡，<br /><br />&nbsp;&nbsp;&nbsp;&nbsp;谥曰宣，特加殊礼。时人讥之，而莫敢言者。<br /><br />&nbsp;&nbsp;&nbsp;&nbsp;初，充前妻李氏淑美有才行，生二女褒、裕，褒一名荃，裕一名浚。父丰诛，<br /><br />&nbsp;&nbsp;&nbsp;&nbsp;李氏坐流徙。后娶城阳太守郭配女，即广城君也。武帝践阼，李以大赦得还，帝<br /><br />&nbsp;&nbsp;&nbsp;&nbsp;特诏充置左右夫人，充母亦敕充迎李氏。郭槐怒，攘袂数充曰：“刊定律令，为<br /><br />&nbsp;&nbsp;&nbsp;&nbsp;佐命之功，我有其分。李那得与我并！”充乃答诏，托以谦冲，不敢当两夫人盛<br /><br />&nbsp;&nbsp;&nbsp;&nbsp;礼，实畏槐也。而荃为齐王攸妃，欲令充遣郭而还其母。时沛国刘含母，及帝舅<br /><br />&nbsp;&nbsp;&nbsp;&nbsp;羽林监王虔前妻，皆丘俭孙女。此例既多，质之礼官，俱不能决。虽不遣后妻，<br /><br />&nbsp;&nbsp;&nbsp;&nbsp;多异居私通。充自以宰相为海内准则，乃为李筑室于永年里而不往来。荃、浚每<br /><br />&nbsp;&nbsp;&nbsp;&nbsp;号泣请充，充竟不往。会充当镇关右，公卿供帐祖道，荃、浚惧充遂去，乃排幔<br /><br />&nbsp;&nbsp;&nbsp;&nbsp;出于坐中，叩头流血，向充及群僚陈母应还之意。众以荃王妃，皆惊起而散。充<br /><br />&nbsp;&nbsp;&nbsp;&nbsp;甚愧愕，遣黄门将宫人扶去。既而郭槐女为皇太子妃，帝乃下诏断如李比皆不得<br /><br />&nbsp;&nbsp;&nbsp;&nbsp;还，后荃恚愤而薨。初，槐欲省李氏，充曰：“彼有才气，卿往不如不往。”及<br /><br />&nbsp;&nbsp;&nbsp;&nbsp;女为妃，槐乃盛威仪而去。既入户，李氏出迎，槐不觉脚屈，因遂再拜。自是充<br /><br />&nbsp;&nbsp;&nbsp;&nbsp;每出行，槐辄使人寻之，恐其过李也。初，充母柳见古今重节义，竟不知充与成<br /><br />&nbsp;&nbsp;&nbsp;&nbsp;济事，以济不忠，数追骂之。侍者闻之，无不窃笑。及将亡，充问所欲言，柳曰：<br /><br />&nbsp;&nbsp;&nbsp;&nbsp;“我教汝迎李新妇尚不肯，安问他事！”遂无言。及充薨后，李氏二女乃欲令其<br /><br />&nbsp;&nbsp;&nbsp;&nbsp;母y葬，贾后弗之许也。及后废，李氏乃得合葬。李氏作《女训》行于世。<br /><br />&nbsp;&nbsp;&nbsp;&nbsp;谧字长深。母贾午，充少女也。父韩寿，字德真，南阳堵阳人，魏司徒暨曾<br /><br />&nbsp;&nbsp;&nbsp;&nbsp;孙。美姿貌，善容止，贾充辟为司空掾。充每宴宾僚，其女辄于青钅巢中窥之，<br /><br />&nbsp;&nbsp;&nbsp;&nbsp;见寿而悦焉。问其左右识此人不，有一婢说寿姓字，云是故主人。女大感想，发<br /><br />&nbsp;&nbsp;&nbsp;&nbsp;于寤寐。婢后往寿家，具说女意，并言其女光丽艳逸，端美绝伦。寿闻而心动，<br /><br />&nbsp;&nbsp;&nbsp;&nbsp;便令为通殷勤。婢以白女，女遂潜修音好，厚相赠结，呼寿夕入。寿劲捷过人，<br /><br />&nbsp;&nbsp;&nbsp;&nbsp;逾垣而至，家中莫知，惟充觉其女悦畅异于常日。时西域有贡奇香，一著人则经<br /><br />&nbsp;&nbsp;&nbsp;&nbsp;月不歇，帝甚贵之，惟以赐充及大司马陈骞。其女密盗以遗寿，充僚属与寿燕处，<br /><br />&nbsp;&nbsp;&nbsp;&nbsp;闻其芬馥，称之于充。自是充意知女与寿通，而其门阁严峻，不知所由得入。乃<br /><br />&nbsp;&nbsp;&nbsp;&nbsp;夜中阳惊，托言有盗，因使循墙以观其变。左右白曰：“无余异，惟东北角如狐<br /><br />&nbsp;&nbsp;&nbsp;&nbsp;狸行处。”充乃考问女之左右，具以状对。充秘之，遂以女妻寿。寿官至散骑常<br /><br />&nbsp;&nbsp;&nbsp;&nbsp;侍、河南尹。元康初卒，赠骠骑将军。<br /><br />&nbsp;&nbsp;&nbsp;&nbsp;谧好学，有才思。既为充嗣，继佐命之后，又贾后专恣，谧权过人主，至乃<br /><br />&nbsp;&nbsp;&nbsp;&nbsp;锁系黄门侍郎，其为威福如此。负其骄宠，奢侈逾度，室宇崇c，器服珍丽，歌<br /><br />&nbsp;&nbsp;&nbsp;&nbsp;僮舞女，选极一时。开阁延宾。海内辐凑，贵游豪戚及浮竞之徙，莫不尽礼事之。<br /><br />&nbsp;&nbsp;&nbsp;&nbsp;或著文章称美谧，以方贾谊。渤海石崇欧阳建、荥阳潘岳、吴国陆机陆云、兰陵<br /><br />&nbsp;&nbsp;&nbsp;&nbsp;缪征、京兆杜斌挚虞、琅邪诸葛诠、弘农王粹、襄城杜育、南阳邹捷、齐国左思、<br /><br />&nbsp;&nbsp;&nbsp;&nbsp;清河崔基、沛国刘瑰、汝南和郁周恢、安平牵秀、颍川陈p、太原郭彰、高阳<br /><br />&nbsp;&nbsp;&nbsp;&nbsp;许猛、彭城刘讷、中山刘舆刘琨皆傅会于谧，号曰二十四友，其余不得预焉。<br /><br />&nbsp;&nbsp;&nbsp;&nbsp;历位散骑常侍、后军将军。广城君薨，去职。丧未终。起为秘书监，掌国史。<br /><br />&nbsp;&nbsp;&nbsp;&nbsp;先是，朝廷议立晋书限断，中书监荀勖谓宜以魏正始起年，著作郎王瓒欲引嘉平<br /><br />&nbsp;&nbsp;&nbsp;&nbsp;已下朝臣尽入晋史，于时依违未有所决。惠帝立，更使议之。谧上议，请从泰始<br /><br />&nbsp;&nbsp;&nbsp;&nbsp;为断。于是事下三府，司徒王戎、司空张华、领军将军王衍、侍中乐广、黄门侍<br /><br />&nbsp;&nbsp;&nbsp;&nbsp;郎嵇绍、国子博士谢衡皆从谧议。骑都尉济北侯荀、侍中荀藩、黄门侍郎华混<br /><br />&nbsp;&nbsp;&nbsp;&nbsp;以为宜用正始开元。博士荀熙、刁协谓宜嘉平起年。谧重执奏戎、华之议，事遂<br /><br />&nbsp;&nbsp;&nbsp;&nbsp;施行。<br /><br />&nbsp;&nbsp;&nbsp;&nbsp;寻转侍中。领秘书监如故。谧时从帝幸宣武观校猎，讽尚书于会中召谧受拜，<br /><br />&nbsp;&nbsp;&nbsp;&nbsp;诫左右勿使人知，于是众疑其有异志矣。谧既亲贵，数入二宫，共愍怀太子游处，<br /><br />&nbsp;&nbsp;&nbsp;&nbsp;无屈降心。常与太子弈棋争道，成都王颖在坐，正色曰：“皇太子国之储君，贾<br /><br />&nbsp;&nbsp;&nbsp;&nbsp;谧何得无礼！”谧惧，言之于后，遂出颖为平北将军，镇邺。<br /><br />&nbsp;&nbsp;&nbsp;&nbsp;及为常侍，侍讲东宫，太子意有不悦，谧患之。而其家数有妖异，飘风吹其<br /><br />&nbsp;&nbsp;&nbsp;&nbsp;朝服飞上数百丈，坠于中丞台，又蛇出其被中，夜暴雷震其室，柱陷入地，压毁<br /><br />&nbsp;&nbsp;&nbsp;&nbsp;床帐，谧益恐。及迁侍中，专掌禁内，遂与后成谋，诬陷太子。及赵王伦废后，<br /><br />&nbsp;&nbsp;&nbsp;&nbsp;以诏召谧于殿前，将戮之。走入西钟下，呼曰：“阿后救我！”乃就斩之。韩寿<br /><br />&nbsp;&nbsp;&nbsp;&nbsp;少弟蔚有器望，及寿兄巩令保、弟散骑侍郎预、吴王友鉴、谧母贾午皆伏诛。<br /><br />&nbsp;&nbsp;&nbsp;&nbsp;初，充伐吴时，尝屯项城，军中忽失充所在。充帐下都督周勤时昼寝，梦见<br /><br />&nbsp;&nbsp;&nbsp;&nbsp;百余人录充，引入一迳。勤惊觉，闻失充，乃出寻索，忽睹所梦之道。遂往求之。<br /><br />&nbsp;&nbsp;&nbsp;&nbsp;果见充行至一府舍，侍卫甚盛。府公南南坐，声色甚历，谓充曰：“将乱吾家事，<br /><br />&nbsp;&nbsp;&nbsp;&nbsp;必尔与荀勖，既惑吾子，又乱吾孙。间使任恺黜汝而不去，又使庾纯詈汝而不改。<br /><br />&nbsp;&nbsp;&nbsp;&nbsp;今吴寇当平，汝方表斩张华。汝之暗戆，皆此类也。若不悛慎，当旦夕加罪。”<br /><br />&nbsp;&nbsp;&nbsp;&nbsp;充因叩头流血，公曰：“汝所以延日月而名器如此者，是卫府之勋耳。终当使系<br /><br />&nbsp;&nbsp;&nbsp;&nbsp;嗣死于钟之间，大子毙于金酒之中，小子困于枯木之下。荀勖亦宜同，然其先<br /><br />&nbsp;&nbsp;&nbsp;&nbsp;德小浓。故在汝后，数世之外，国嗣亦替。”言毕，命去。充忽然得还营，颜色<br /><br />&nbsp;&nbsp;&nbsp;&nbsp;憔悴，性理昏丧，经日乃复。及是，谧死于钟下，贾后服金酒而死，贾午考竟用<br /><br />&nbsp;&nbsp;&nbsp;&nbsp;大杖。终皆如所言。<br /><br />&nbsp;&nbsp;&nbsp;&nbsp;赵王伦之败，朝廷追述充勋，议立其后。欲以充从孙散骑侍郎众为嗣，众阳<br /><br />&nbsp;&nbsp;&nbsp;&nbsp;狂自免。以子秃后充，封鲁公，又病死。永兴中，立充从曾孙湛为鲁公，奉充后，<br /><br />&nbsp;&nbsp;&nbsp;&nbsp;遭乱死，国除。泰始中，人为充等谣曰：“贾、裴、王，乱纪纲。王、裴、贾，<br /><br />&nbsp;&nbsp;&nbsp;&nbsp;济天下。”言亡魏而成晋也。<br /><br />&nbsp;&nbsp;&nbsp;&nbsp;充弟混，字宫奇，笃厚自守，无殊才能。太康中，为宗正卿。历镇军将军，<br /><br />&nbsp;&nbsp;&nbsp;&nbsp;领城门校尉，加侍中，封永平侯。卒，赠中军大将军、仪同三司。<br /><br />&nbsp;&nbsp;&nbsp;&nbsp;充从子彝、遵并有鉴裁，俱为黄门郎。遵弟模最知名。<br /><br />&nbsp;&nbsp;&nbsp;&nbsp;模字思范，少有志尚。颇览载籍，而沈深有智算，确然难夺。深为充所信爱，<br /><br />&nbsp;&nbsp;&nbsp;&nbsp;每事筹之焉。充年衰疾剧，恒忧己谥传，模曰：“是非久自见，不可掩也。”起<br /><br />&nbsp;&nbsp;&nbsp;&nbsp;家为邵陵令，遂历事二宫尚书吏部郎，以公事免，起为车骑司马。豫诛杨骏，封<br /><br />&nbsp;&nbsp;&nbsp;&nbsp;平阳乡侯，邑千户。及楚王玮矫诏害汝南王亮、太保卫，诏使模将中驺二百人<br /><br />&nbsp;&nbsp;&nbsp;&nbsp;救之。<br /><br />&nbsp;&nbsp;&nbsp;&nbsp;是时贾后既豫朝政，欲委信亲党，拜模散骑常侍，二日擢为侍中。模乃尽心<br /><br />&nbsp;&nbsp;&nbsp;&nbsp;匡弼，推张华、裴同心辅政。数年之中，朝野宁静，模之力也。乃加授光禄大<br /><br />&nbsp;&nbsp;&nbsp;&nbsp;夫。然模潜执权势，外形欲远之，每有启奏贾后事，入辄取急，或托疾以避之。<br /><br />&nbsp;&nbsp;&nbsp;&nbsp;至于素有嫌忿，多所中陷，朝廷甚惮之。加贪冒聚敛，富拟王公。但贾后性甚强<br /><br />&nbsp;&nbsp;&nbsp;&nbsp;暴，模每尽言为陈祸福，后不能从，反谓模毁己。于是委任之情日衰，而谗间之<br /><br />&nbsp;&nbsp;&nbsp;&nbsp;徒遂进。模不得志，忧愤成疾。卒，追赠车骑将军、开府仪同三司，谥曰成。子<br /><br />&nbsp;&nbsp;&nbsp;&nbsp;游字彦将嗣，历官太子侍讲、员外散骑侍郎。<br /><br />&nbsp;&nbsp;&nbsp;&nbsp;郭彰，字叔武，太原人，贾后从舅也。与贾充素相亲遇，充妻待彰若同生。<br /><br />&nbsp;&nbsp;&nbsp;&nbsp;历散骑常侍、尚书、卫将军，封冠军县侯。及贾后专朝，彰豫参权势，物情归附，<br /><br />&nbsp;&nbsp;&nbsp;&nbsp;宾客盈门。世人称为“贾郭”，谓谧及彰也。卒，谥曰烈。<br /><br />&nbsp;&nbsp;&nbsp;&nbsp;杨骏，字文长，弘农华阴人也。少以王官为高陆令，骁骑、镇军二府司马。<br /><br />&nbsp;&nbsp;&nbsp;&nbsp;后以后父超居重位，自镇军将军迁车骑将军，封临晋侯。识者议之曰：“夫封建<br /><br />&nbsp;&nbsp;&nbsp;&nbsp;诸侯，所以藩屏王室也。后妃，所以供粢盛，弘内教也。后父始封而以临晋为侯，<br /><br />&nbsp;&nbsp;&nbsp;&nbsp;兆于乱矣。”尚书褚、郭奕并表骏小器，不可以任社稷之重。武帝不从。帝自<br /><br />&nbsp;&nbsp;&nbsp;&nbsp;太康以后，天下无事，不复留心万机，惟耽酒色，始宠后党，请谒公行。而骏及<br /><br />&nbsp;&nbsp;&nbsp;&nbsp;珧、济势倾天下，时人有“三杨”之号。<br /><br />&nbsp;&nbsp;&nbsp;&nbsp;及帝疾笃，未有顾命，佐命功臣，皆已没矣，朝臣惶惑，计无所从。而骏尽<br /><br />&nbsp;&nbsp;&nbsp;&nbsp;斥群公，亲侍左右。因辄改易公卿，树其心腹。会帝小间，见所用者非，乃正色<br /><br />&nbsp;&nbsp;&nbsp;&nbsp;谓骏曰：“何得便尔！”乃诏中书，以汝南王亮与骏夹辅王室。骏恐失权宠，从<br /><br />&nbsp;&nbsp;&nbsp;&nbsp;中书借诏观之，得便藏匿。中书监华M恐惧，自往索之，终不肯与。信宿之间，<br /><br />&nbsp;&nbsp;&nbsp;&nbsp;上疾遂笃，后乃奏帝以骏辅政，帝颔之。便召中书监华薄⒘詈污浚口宣帝旨使<br /><br />&nbsp;&nbsp;&nbsp;&nbsp;作遗诏，曰：“昔伊望作佐，勋垂不朽；周霍拜命，名冠往代。侍中、车骑将军、<br /><br />&nbsp;&nbsp;&nbsp;&nbsp;行太子太保，领前将军杨骏，经德履吉，鉴识明远，毗翼二宫，忠肃茂著，宜正<br /><br />&nbsp;&nbsp;&nbsp;&nbsp;位上台，拟迹阿衡。其以骏为太尉、太子太傅、假节、都督中外诸军事，侍中、<br /><br />&nbsp;&nbsp;&nbsp;&nbsp;录尚书、领前将军如故。置参军六人、步兵三千人、骑千人，移止前卫将军珧故<br /><br />&nbsp;&nbsp;&nbsp;&nbsp;府。若止宿殿中宜有翼卫，其差左右卫三部司马各二十人、殿中都尉司马十人给<br /><br />&nbsp;&nbsp;&nbsp;&nbsp;骏，令得持兵仗出入。”诏成，后对薄③恳猿实郏帝亲视而无言。自是二日而<br /><br />&nbsp;&nbsp;&nbsp;&nbsp;崩，骏遂当寄托之重，居太极殿。梓宫将殡，六宫出辞，而骏不下殿，以武贲百<br /><br />&nbsp;&nbsp;&nbsp;&nbsp;人自卫。不恭之迹，自此而始。<br /><br />&nbsp;&nbsp;&nbsp;&nbsp;惠帝即位，进骏为太傅、大都督、假黄钺，录朝政，百官总己。虑左右间己，<br /><br />&nbsp;&nbsp;&nbsp;&nbsp;乃以其甥段广、张劭为近侍之职。凡有诏命，帝省讫，入呈太后，然后乃出。骏<br /><br />&nbsp;&nbsp;&nbsp;&nbsp;知贾后情性难制，甚畏惮之。又多树亲党，皆领禁兵。于是公室怨望，天下愤然<br /><br />&nbsp;&nbsp;&nbsp;&nbsp;矣。骏弟珧、济并有俊才，数相谏止，骏不能用，因废于家。骏暗于古义，动违<br /><br />&nbsp;&nbsp;&nbsp;&nbsp;旧典。武帝崩未逾年而改元，议者咸以为违《春秋》逾年书即位之义。朝廷惜于<br /><br />&nbsp;&nbsp;&nbsp;&nbsp;前失，令史官没之，故明年正月复改年焉。<br /><br />&nbsp;&nbsp;&nbsp;&nbsp;骏自知素无美望，惧不能辑和远近，乃依魏明帝即位故事，遂大开封赏，欲<br /><br />&nbsp;&nbsp;&nbsp;&nbsp;以悦众，为政严碎，愎谏自用，不允众心。冯翊太守孙楚素与骏厚，说之曰：<br /><br />&nbsp;&nbsp;&nbsp;&nbsp;“公以外戚，居伊霍之重，握大权，辅弱主。当仰思古人至公至诚谦顺之道。于<br /><br />&nbsp;&nbsp;&nbsp;&nbsp;周则周召为宰，在汉则朱虚、东牟，未有庶姓专朝，而克终庆祚者也。今宗室亲<br /><br />&nbsp;&nbsp;&nbsp;&nbsp;重，藩王方壮，而公不与共参万机，内怀猜忌，外树私昵，祸至无日矣。”骏不<br /><br />&nbsp;&nbsp;&nbsp;&nbsp;能从。弘训少府蒯钦，骏之姑子。少而相昵，直亮不回，屡以正言犯骏，珧、济<br /><br />&nbsp;&nbsp;&nbsp;&nbsp;为之寒心。钦曰：“杨文长虽暗，犹知人之无罪不可妄杀，必当疏我。我得疏外，<br /><br />&nbsp;&nbsp;&nbsp;&nbsp;可以不与俱死。不然，倾宗覆族，其能久乎！”<br /><br />&nbsp;&nbsp;&nbsp;&nbsp;殿中中郎孟观、李肇，素不为骏所礼，阴构骏将图社稷。贾后欲预政事，而<br /><br />&nbsp;&nbsp;&nbsp;&nbsp;惮骏未得逞其所欲，又不肯以妇道事皇太后。黄门董猛，始自帝之为太子即为寺<br /><br />&nbsp;&nbsp;&nbsp;&nbsp;人监，在东宫给事于贾后。后密通消息于猛，谋废太后。猛乃与肇、观潜相结托。<br /><br />&nbsp;&nbsp;&nbsp;&nbsp;贾后又令肇报大司马、汝南王亮，使连兵讨骏。亮曰：“骏之凶暴，死亡无日，<br /><br />&nbsp;&nbsp;&nbsp;&nbsp;不足忧也。”肇报楚王玮，玮然之。于是求入朝，骏素惮玮，先欲召入，防其为<br /><br />&nbsp;&nbsp;&nbsp;&nbsp;变，因遂听之。及玮至，观、肇乃启帝，夜作诏，中外戒严，遣使奉诏废骏，以<br /><br />&nbsp;&nbsp;&nbsp;&nbsp;侯就第。东安公繇率殿中四百人随其后以讨骏。段广跪而言于帝曰：“杨骏受恩<br /><br />&nbsp;&nbsp;&nbsp;&nbsp;先帝，竭心辅政。且孤公无子，岂有反理？愿陛下审之。”帝不答。<br /><br />&nbsp;&nbsp;&nbsp;&nbsp;时骏居曹爽故府，在武库南，闻内有变，召众官议之。太傅主簿朱振说骏曰：<br /><br />&nbsp;&nbsp;&nbsp;&nbsp;“今内有变，其趣可知，必是阉竖为贾后设谋，不利于公。宜烧云龙门以示威，<br /><br />&nbsp;&nbsp;&nbsp;&nbsp;索造事都首，开万春门，引东宫及外营兵，公自拥翼皇太子，入宫取奸人。殿内<br /><br />&nbsp;&nbsp;&nbsp;&nbsp;震惧，必斩送之，可以免难。”骏素怯懦，不决，乃曰：“魏明帝造此大功，奈<br /><br />&nbsp;&nbsp;&nbsp;&nbsp;何烧之！”侍中傅祗夜白骏，请与武茂俱入云龙门观察事势。祗因谓群僚“宫中<br /><br />&nbsp;&nbsp;&nbsp;&nbsp;不宜空”，便起揖，于是皆走。<br /><br />&nbsp;&nbsp;&nbsp;&nbsp;寻而殿中兵出，烧骏府，又令弩士于阁上临骏府而射之，骏兵皆不得出。骏<br /><br />&nbsp;&nbsp;&nbsp;&nbsp;逃于马厩，以戟杀之。观等受贾后密旨，诛骏亲党，皆夷三族，死者数千人。又<br /><br />&nbsp;&nbsp;&nbsp;&nbsp;令李肇焚骏家私书，贾后不欲令武帝顾命手诏闻于四海也。骏既诛，莫敢收者，<br /><br />&nbsp;&nbsp;&nbsp;&nbsp;惟太傅舍人巴西阎纂殡敛之。<br /><br />&nbsp;&nbsp;&nbsp;&nbsp;初，骏征高士孙登，遗以布被。登截被于门，大呼曰：“斫斫刺刺！”旬日<br /><br />&nbsp;&nbsp;&nbsp;&nbsp;托疾诈死，及是，其言果验。永熙中，温县有人如狂，造书曰：“光光文长，大<br /><br />&nbsp;&nbsp;&nbsp;&nbsp;戟为墙。毒药虽行，戟还自伤。”及骏居内府，以戟为卫焉。<br /><br />&nbsp;&nbsp;&nbsp;&nbsp;永宁初，诏曰：“舅氏失道，宗族陨坠，渭阳之思，孔怀感伤。其以<br /><br />&nbsp;&nbsp;&nbsp;&nbsp;亭侯杨超为奉朝请、骑都尉，以慰《蓼莪》之思焉。”<br /><br />&nbsp;&nbsp;&nbsp;&nbsp;珧字文琚，历位尚书令、卫将军。素有名称，得幸于武帝，时望在骏前。以<br /><br />&nbsp;&nbsp;&nbsp;&nbsp;兄贵盛，知权宠不可居，自乞逊位，前后恳至，终不获许。初，聘后，珧表曰：<br /><br />&nbsp;&nbsp;&nbsp;&nbsp;“历观古今，一族二后，未尝以全，而受覆宗之祸。乞以表事藏之宗庙，若如臣<br /><br />&nbsp;&nbsp;&nbsp;&nbsp;之言，得以免祸。”从之。右军督赵休上书陈：“王莽五公，兄弟相代。今杨氏<br /><br />&nbsp;&nbsp;&nbsp;&nbsp;三公，并在大位，而天变屡见，臣窃为陛下忧之。”由此珧益惧。固求逊位，听<br /><br />&nbsp;&nbsp;&nbsp;&nbsp;之，赐钱百万、绢五千匹。<br /><br />&nbsp;&nbsp;&nbsp;&nbsp;珧初以退让称，晚乃合朋党，构出齐王攸。中护军羊L与北军中侯成粲谋欲<br /><br />&nbsp;&nbsp;&nbsp;&nbsp;因见珧而手刃之。珧知而辞疾不出。讽有司奏L，转为太仆。自是举朝莫敢枝梧，<br /><br />&nbsp;&nbsp;&nbsp;&nbsp;而素论尽矣。珧临刑称冤，云：“事在石函，可问张华。”当时皆谓宜为申理，<br /><br />&nbsp;&nbsp;&nbsp;&nbsp;合依钟毓事例。而贾氏族党待诸杨如仇，促行刑者遂斩之。时人莫不嗟叹焉。<br /><br />&nbsp;&nbsp;&nbsp;&nbsp;济字文通，历位镇南、征北将军，迁太子太傅。济有才艺，尝从武帝校猎北<br /><br />&nbsp;&nbsp;&nbsp;&nbsp;芒下，与侍中王济俱著布F褶，骑马执角弓在辇前。猛兽突出，帝命王济射之，<br /><br />&nbsp;&nbsp;&nbsp;&nbsp;应弦而倒。须臾复一出，济受诏又射杀之，六军大叫称快。帝重兵官，多授贵戚<br /><br />&nbsp;&nbsp;&nbsp;&nbsp;清望，济以武艺号为称职。与兄珧深虑盛满，乃与诸甥李斌等共切谏。骏斥出王<br /><br />&nbsp;&nbsp;&nbsp;&nbsp;佑为河东太守，建立皇储，皆济谋也。<br /><br />&nbsp;&nbsp;&nbsp;&nbsp;初，骏忌大司马汝南王亮，催使之藩。济与斌数谏止之，骏遂疏济。济谓傅<br /><br />&nbsp;&nbsp;&nbsp;&nbsp;咸曰：“若家兄征大司马入，退身避之，门户可得免耳。不尔，行当赤族。”咸<br /><br />&nbsp;&nbsp;&nbsp;&nbsp;曰：“但征还，共崇至公，便立太平，无为避也。夫人臣不可有专，岂独外戚！<br /><br />&nbsp;&nbsp;&nbsp;&nbsp;今宗室疏，因外戚之亲以得安，外戚危，倚宗室之重以为援，所谓唇齿相依，计<br /><br />&nbsp;&nbsp;&nbsp;&nbsp;之善者。”济益惧而问石崇曰：“人心云何？”崇曰：“贤兄执政，疏外宗室，<br /><br />&nbsp;&nbsp;&nbsp;&nbsp;宜与四海共之。”济曰：“见兄，可及此。”崇见骏，及焉，骏不纳。后与诸兄<br /><br />&nbsp;&nbsp;&nbsp;&nbsp;俱见害。难发之夕，东宫召济。济谓裴楷曰：“吾将何之？”楷曰：“子为保傅，<br /><br />&nbsp;&nbsp;&nbsp;&nbsp;当至东宫。”济好施，久典兵马，所从四百余人皆秦中壮士，射则命中，皆欲救<br /><br />&nbsp;&nbsp;&nbsp;&nbsp;济。济已入宫，莫不叹恨。<br /><br />&nbsp;&nbsp;&nbsp;&nbsp;史臣曰：贾充以谄谀陋质，刀笔常材，幸属昌辰，滥叨非据。抽戈犯顺，曾<br /><br />&nbsp;&nbsp;&nbsp;&nbsp;无猜惮之心；杖钺推亡，遽有知难之请，非惟魏朝之悖逆，抑亦晋室之罪人者欤！<br /><br />&nbsp;&nbsp;&nbsp;&nbsp;然犹身极宠光，任兼文武，存荷台衡之寄，没有从享之荣，可谓无德而禄，殃将<br /><br />&nbsp;&nbsp;&nbsp;&nbsp;及矣。逮乎贻厥，乃乞丐之徒，嗣恶稔之余基，纵奸邪之凶德。煽兹哲妇，索彼<br /><br />&nbsp;&nbsp;&nbsp;&nbsp;惟家，虽及诛夷，曷云塞责。昔当涂阙翦，公闾实肆其劳，典午分崩，南风亦尽<br /><br />&nbsp;&nbsp;&nbsp;&nbsp;其力，可谓“君以此始，必以此终”，信乎其然矣。杨骏阶缘宠幸，遂荷栋梁之<br /><br />&nbsp;&nbsp;&nbsp;&nbsp;任，敬之犹恐弗逮，骄奢淫u，庸可免乎？括母以明智全身，会昆以先言获宥，<br /><br />&nbsp;&nbsp;&nbsp;&nbsp;文琚识同曩烈，而罚异昔人，裴夫！<br /><br />&nbsp;&nbsp;&nbsp;&nbsp;赞曰：公闾便佞，心乖雅正。邀遇时来，遂阶荣命。乞丐承绪，凶家乱政。<br /><br />&nbsp;&nbsp;&nbsp;&nbsp;琐琐文长，遂居栋梁。据非其位，乃底灭亡。珧虽先觉，亦罹祸殃。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1421);">加入书签</a><a
                        href="1420.html">上一页</a>&larr;<a href="index.html">返回列表</a>&rarr;<a
                            href="1422.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1420.html"; var next_page = "1422.html"; var index_page = "index.html"; var sortid = "9"; var article_id = "23"; var chapter_id = "1421"; var articlename = "晋书"; var chaptername = " 卷四十 列传第十"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>