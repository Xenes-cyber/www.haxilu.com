<!DOCTYPE html>
<html>
<head>
<meta charset="gbk" />
<title>晋书- 卷八十八 列传第五十八-在线阅读-哈西文学网</title>
<meta name="keywords" content="房玄龄等，晋书， 卷八十八 列传第五十八全文， 卷八十八 列传第五十八在线阅读 哈西文学网" />
<meta name="description" content="哈西文学网提供房玄龄等的晋书  卷八十八 列传第五十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1505.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1505.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八 列传第五十八</h1>
            <div class="link xb">
                <a href="1501.html">上一页</a>&larr;<a href="index.html">返回列表</a>&rarr;<a
                    href="1508.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝友<br /><br />&nbsp;&nbsp;&nbsp;&nbsp;○李密盛彦夏方王裒许孜庾衮孙晷颜含刘殷王延王谈<br /><br />&nbsp;&nbsp;&nbsp;&nbsp;桑虞何琦吴逵<br /><br />&nbsp;&nbsp;&nbsp;&nbsp;大矣哉，孝之为德也！分浑元而立体，道贯三灵；资品汇以顺名，功苞万象。<br /><br />&nbsp;&nbsp;&nbsp;&nbsp;用之于国，动天地而降休征；行之于家，感鬼神而昭景福。若乃博施备物，尊仁<br /><br />&nbsp;&nbsp;&nbsp;&nbsp;安义，柔色承颜，怡怡尽乐，击鲜就养，癖忘劬，集包思艺黍之勤，循陔有采<br /><br />&nbsp;&nbsp;&nbsp;&nbsp;兰之咏，事亲之道也。属属如在，哀哀罔极，聚薪流恸，衔索兴嗟，晒风树以P<br /><br />&nbsp;&nbsp;&nbsp;&nbsp;心，\寒泉而沫泣，追远之情也。审德筮仕，正务移官，居高匪危，在丑无争，<br /><br />&nbsp;&nbsp;&nbsp;&nbsp;协修升以匡化，怀履冰而砥节，立身之行也。是以闵曾翼翼，遵六教而缉贞规；<br /><br />&nbsp;&nbsp;&nbsp;&nbsp;蔡董AA，弘七体而垂令迹。亦有至诚上感，明祗下赞，郭巨致锡金之庆。阳雍<br /><br />&nbsp;&nbsp;&nbsp;&nbsp;标莳玉之祉；乌驯丹羽，巢叔和之室，鹿呈白毳，扰功文之庐。然则因彼孝慈而<br /><br />&nbsp;&nbsp;&nbsp;&nbsp;生友悌，理在兼综，义归一揆。夫天伦之重，共气分形，心睽则叶悴荆权，性合<br /><br />&nbsp;&nbsp;&nbsp;&nbsp;则华承棣萼。乃有推代瘦，徇急难之情；让果同衾，尽欢愉之致：缅窥缃素，载<br /><br />&nbsp;&nbsp;&nbsp;&nbsp;流尘躅者欤！<br /><br />&nbsp;&nbsp;&nbsp;&nbsp;晋氏始自中朝，逮于江左，虽百六之灾遄及，而君子之道未消，孝悌名流，<br /><br />&nbsp;&nbsp;&nbsp;&nbsp;犹为继踵。王伟元之行己，许季义之立节，夏方、盛彦体至性以驰芬，庾衮、颜<br /><br />&nbsp;&nbsp;&nbsp;&nbsp;含笃友于而宣范，自余群士，咸标懿德。采其遗绚，足厉浇风，故著《孝友篇》<br /><br />&nbsp;&nbsp;&nbsp;&nbsp;以续前史云耳。<br /><br />&nbsp;&nbsp;&nbsp;&nbsp;李密，字令伯，犍为武阳人也，一名虔。父早亡，母何氏醮。密时年数岁，<br /><br />&nbsp;&nbsp;&nbsp;&nbsp;感恋弥至，AA之性，遂以成疾。祖母刘氏，躬自抚养，密奉事以孝谨闻。刘氏<br /><br />&nbsp;&nbsp;&nbsp;&nbsp;有疾，则涕泣侧息，未尝解衣，饮膳汤药必先尝后进。有暇则讲学忘疲，而师事<br /><br />&nbsp;&nbsp;&nbsp;&nbsp;谯周，周门人方之游夏。<br /><br />&nbsp;&nbsp;&nbsp;&nbsp;少仕蜀，为郎。数使吴，有才辩，吴人称之。蜀平，泰始初，诏征为太子洗<br /><br />&nbsp;&nbsp;&nbsp;&nbsp;马。密以祖母年高，无人奉养，遂不应命。乃上疏曰：<br /><br />&nbsp;&nbsp;&nbsp;&nbsp;臣以险衅，夙遭闵凶，生孩六月，慈父见背，行年四岁，舅夺母志。祖母刘<br /><br />&nbsp;&nbsp;&nbsp;&nbsp;愍臣孤弱，躬亲抚养。臣少多疾病，九岁不行，零丁辛苦，至于成立。既无伯叔，<br /><br />&nbsp;&nbsp;&nbsp;&nbsp;终鲜兄弟，门衰祚薄，晚有儿息。外无期功强近之亲，内无应门五尺之童，茕茕<br /><br />&nbsp;&nbsp;&nbsp;&nbsp;孑立，形影相吊。而刘早婴疾病，常在床蓐。臣侍汤药，未尝废离。<br /><br />&nbsp;&nbsp;&nbsp;&nbsp;自奉圣朝，沐浴清化，前太守臣逵，察臣孝廉，后刺史臣荣，举臣秀才。臣<br /><br />&nbsp;&nbsp;&nbsp;&nbsp;以供养无主，辞不赴命。明诏特下，拜臣郎中，寻蒙国恩，除臣洗马。猥以微贱，<br /><br />&nbsp;&nbsp;&nbsp;&nbsp;当侍东宫，非臣陨首所能上报。臣具以表闻，辞不就职。诏书切峻，责臣逋慢，<br /><br />&nbsp;&nbsp;&nbsp;&nbsp;郡县逼迫，催臣上道，州司临门，急于星火。臣欲奉诏奔驰，则刘病日笃；苟徇<br /><br />&nbsp;&nbsp;&nbsp;&nbsp;私情，则告诉不许。臣之进退，实为狼狈。<br /><br />&nbsp;&nbsp;&nbsp;&nbsp;伏惟圣朝以孝治天下，凡在故老，犹蒙矜恤，况臣孤苦焚之极。且臣少仕<br /><br />&nbsp;&nbsp;&nbsp;&nbsp;伪朝，历职郎署，本图宦达，不矜名节。今臣亡国贱俘，至微至陋，猥蒙拔擢，<br /><br />&nbsp;&nbsp;&nbsp;&nbsp;宠命殊私，岂敢盘桓，有所希冀！但以刘日薄西山，气息奄奄，人命危浅，朝不<br /><br />&nbsp;&nbsp;&nbsp;&nbsp;虑夕。臣无祖母，无以至今日；祖母无臣，无以终余年。母孙二人，更相为命，<br /><br />&nbsp;&nbsp;&nbsp;&nbsp;是以私情区区不敢弃远。臣密今年四十有四，祖母刘今年九十有六，是臣尽节于<br /><br />&nbsp;&nbsp;&nbsp;&nbsp;陛下之日长，而报养刘之日短也。乌鸟私情，愿乞终养。<br /><br />&nbsp;&nbsp;&nbsp;&nbsp;臣之辛苦，非但蜀之人士及二州牧伯之所明知，皇天后土，实所鉴见。伏愿<br /><br />&nbsp;&nbsp;&nbsp;&nbsp;陛下矜愍愚诚，听臣微志，庶刘侥幸，保卒余年。臣生当陨身，死当结草。<br /><br />&nbsp;&nbsp;&nbsp;&nbsp;帝览之曰：“士之有名，不虚然哉！”乃停召。后刘终，服阕，复以洗马征<br /><br />&nbsp;&nbsp;&nbsp;&nbsp;至洛。司空张华问之曰：“安乐公何如？”密曰：“可次齐桓。”华问其故，对<br /><br />&nbsp;&nbsp;&nbsp;&nbsp;曰：“齐桓得管仲而霸，用竖刁而虫流。安乐公得诸葛亮而抗魏，任黄皓而丧国，<br /><br />&nbsp;&nbsp;&nbsp;&nbsp;是知成败一也。”次问：“孔明言教何碎？”密曰：“昔舜、禹、皋陶相与语，<br /><br />&nbsp;&nbsp;&nbsp;&nbsp;故得简雅；《大诰》与凡人言，宜碎。孔明与言者无己敌，言教是以碎耳。”华<br /><br />&nbsp;&nbsp;&nbsp;&nbsp;善之。<br /><br />&nbsp;&nbsp;&nbsp;&nbsp;出为温令，而憎疾从事，尝与人书曰：“庆父不死，鲁难未已。”从事白其<br /><br />&nbsp;&nbsp;&nbsp;&nbsp;书司隶，司隶以密在县清慎，弗之劾也。密有才能，常望内转，而朝廷无援，乃<br /><br />&nbsp;&nbsp;&nbsp;&nbsp;迁汉中太守，自以失分怀怨。及赐饯东堂，诏密令赋诗，末章曰：“人亦有言，<br /><br />&nbsp;&nbsp;&nbsp;&nbsp;有因有缘。官无中人，不如归田。明明在上，斯语岂然！”武帝忿之，于是都官<br /><br />&nbsp;&nbsp;&nbsp;&nbsp;从事奏免密官。后卒于家。二子：赐、兴。<br /><br />&nbsp;&nbsp;&nbsp;&nbsp;赐字宗石，少能属文，尝为《玄鸟赋》，词甚美。州辟别驾，举秀才，未行<br /><br />&nbsp;&nbsp;&nbsp;&nbsp;而终。兴字隽石，亦有文才，刺史罗尚辟别驾。尚为李雄所攻，使兴诣镇南将军<br /><br />&nbsp;&nbsp;&nbsp;&nbsp;刘弘求救，兴因愿留，为弘参军而不还。尚白弘，弘即夺其手版而遣之。兴之在<br /><br />&nbsp;&nbsp;&nbsp;&nbsp;弘府，弘立诸葛孔明、羊叔子碣，使兴俱为之文，甚有辞理。<br /><br />&nbsp;&nbsp;&nbsp;&nbsp;盛彦，字翁子，广陵人也。少有异才。年八岁，诣吴太尉戴昌，昌赠诗以观<br /><br />&nbsp;&nbsp;&nbsp;&nbsp;之，彦于坐答之。辞甚康慨。母王氏因疾失明，彦每言及，未尝不流涕。于是不<br /><br />&nbsp;&nbsp;&nbsp;&nbsp;应辟召，躬自侍养，母食必自哺之。母既疾久，至于婢使数见捶挞。婢忿恨，伺<br /><br />&nbsp;&nbsp;&nbsp;&nbsp;彦暂行，取蛴螬灸饴之。母食以为美，然疑是异物，密藏以示彦。彦见之，抱母<br /><br />&nbsp;&nbsp;&nbsp;&nbsp;恸哭，绝而复苏。母目豁然即开，从此遂愈。彦仕吴，至中书侍郎，吴平，陆云<br /><br />&nbsp;&nbsp;&nbsp;&nbsp;荐之于刺史周浚，本邑大中正刘颂又举彦为小中正。太康中卒。<br /><br />&nbsp;&nbsp;&nbsp;&nbsp;夏方，字文正，会稽永兴人也。家遭疫疠，父母伯叔群从死者十三人。方年<br /><br />&nbsp;&nbsp;&nbsp;&nbsp;十四，夜则号哭，昼则负土，十有七载，葬送得毕，因庐于墓侧，种植松柏，乌<br /><br />&nbsp;&nbsp;&nbsp;&nbsp;鸟猛兽驯扰其旁。吴时拜仁义都尉，累迁五官中郎将。朝会未尝乘车，行必让路。<br /><br />&nbsp;&nbsp;&nbsp;&nbsp;吴平，除高山令。百姓有罪应加捶挞者，方向之涕泣而不加罪，大小莫敢犯焉。<br /><br />&nbsp;&nbsp;&nbsp;&nbsp;在官三年，州举秀才，还家，卒，年八十七。<br /><br />&nbsp;&nbsp;&nbsp;&nbsp;王裒，字伟元，城阳营陵人也。祖修，有名魏世。父仪，高亮雅直，为文帝<br /><br />&nbsp;&nbsp;&nbsp;&nbsp;司马。东关之役，帝问于众曰：“近曰之事，谁任其咎？”仪对曰：“责在元帅。”<br /><br />&nbsp;&nbsp;&nbsp;&nbsp;帝怒曰：“司马欲委罪于孤邪！”遂引出斩之。<br /><br />&nbsp;&nbsp;&nbsp;&nbsp;裒少立操尚，行己以礼，身长八尺四寸，容貌绝异，音声清亮，辞气雅正，<br /><br />&nbsp;&nbsp;&nbsp;&nbsp;博学多能，痛父非命，未尝西向而坐。示不臣朝廷也。于是隐居教授，三征七辟<br /><br />&nbsp;&nbsp;&nbsp;&nbsp;皆不就。庐于墓侧，旦夕常至墓所拜跪，攀柏悲号，涕泪著树，树为之枯。母性<br /><br />&nbsp;&nbsp;&nbsp;&nbsp;畏雷，母没，每雷，辄到墓曰：“裒在此。”及读《诗》至“哀哀父母，生我劬<br /><br />&nbsp;&nbsp;&nbsp;&nbsp;劳”，未尝不三复流涕，门人受业者并废《蓼莪》之篇。<br /><br />&nbsp;&nbsp;&nbsp;&nbsp;家贫，躬耕，计口而田，度身而蚕。或有助之者，不听。诸生密为刈麦，裒<br /><br />&nbsp;&nbsp;&nbsp;&nbsp;遂弃之。知旧有致遗者，皆不受。门人为本县所役，告裒求属令，良曰：“卿学<br /><br />&nbsp;&nbsp;&nbsp;&nbsp;不足以庇身，吾德薄不足以荫卿，属之何益！且吾不执笔已四十年矣。”乃步担<br /><br />&nbsp;&nbsp;&nbsp;&nbsp;干饭，儿负盐豉草屐，送所役生到县，门徒随从者千余人。安丘令以为诣己，整<br /><br />&nbsp;&nbsp;&nbsp;&nbsp;衣出迎之。裒乃下道至土牛旁，磬折而立，云：“门生为县所役，故来送别。”<br /><br />&nbsp;&nbsp;&nbsp;&nbsp;因执手涕泣而去。令即放之，一县以为耻。<br /><br />&nbsp;&nbsp;&nbsp;&nbsp;乡人管彦少有才而未知名，裒独以为必当自达，拔而友之，男女各始生，便<br /><br />&nbsp;&nbsp;&nbsp;&nbsp;共许为婚。彦后为西夷校尉，卒而葬于洛阳，裒后更嫁其女。彦弟馥问裒，裒曰：<br /><br />&nbsp;&nbsp;&nbsp;&nbsp;“吾薄志毕愿山薮，昔嫁姊妹皆远，吉凶断绝，每以此自誓。今贤兄子葬父子洛<br /><br />&nbsp;&nbsp;&nbsp;&nbsp;阳。此则京邑之人也，由吾结好之本意哉！”馥曰：“嫂，齐人也，当还临淄。”<br /><br />&nbsp;&nbsp;&nbsp;&nbsp;裒曰：“安有葬父河南而随母还齐！用意如此，何婚之有！”<br /><br />&nbsp;&nbsp;&nbsp;&nbsp;北海邴春少立志操，寒苦自居，负笈游学，乡邑佥以为邴原复出。裒以春性<br /><br />&nbsp;&nbsp;&nbsp;&nbsp;险狭慕名，终必不成。其后春果无行，学业不终，有识以此归之。裒常以为人之<br /><br />&nbsp;&nbsp;&nbsp;&nbsp;所行期于当归善道，何必以所能而责人所不能。<br /><br />&nbsp;&nbsp;&nbsp;&nbsp;及洛京倾覆，寇资蜂起，亲族悉欲移渡江东，裒恋坟垄不去。贼大盛，方行，<br /><br />&nbsp;&nbsp;&nbsp;&nbsp;犹思慕不能进，遂为贼所害。<br /><br />&nbsp;&nbsp;&nbsp;&nbsp;许孜，字季义，东阳吴宁人也。孝友恭让，敏而好学。年二十，师事豫章太<br /><br />&nbsp;&nbsp;&nbsp;&nbsp;守会稽孔冲，受《诗》、《书》、《礼》、《易》及《孝经》、《论语》。学竟，<br /><br />&nbsp;&nbsp;&nbsp;&nbsp;还乡里。冲在郡丧亡，孜闻问尽哀，负担奔赴，送丧还会稽，蔬食执役，制服三<br /><br />&nbsp;&nbsp;&nbsp;&nbsp;年。俄而二亲没，柴毁骨立，杖而能起，建墓于县之东山，躬自负土，不受乡人<br /><br />&nbsp;&nbsp;&nbsp;&nbsp;之助。或愍孜羸惫，苦求来助，孜昼助不逆，夜便除之。每一悲号，鸟兽翔集。<br /><br />&nbsp;&nbsp;&nbsp;&nbsp;孜以方营大功，乃弃其妻，镇宿墓所，列植松柏亘五六里。时有鹿犯其松栽，改<br /><br />&nbsp;&nbsp;&nbsp;&nbsp;悲叹曰：“鹿独不念我乎！”明日，忽见鹿为猛兽所杀，置于所犯栽下。孜怅惋<br /><br />&nbsp;&nbsp;&nbsp;&nbsp;不已，乃为作冢，埋于隧侧。猛兽即于孜前自扑而死，孜益叹息，又取埋之。自<br /><br />&nbsp;&nbsp;&nbsp;&nbsp;后树木滋茂，而无犯者。积二十余年孜乃更娶妻，立宅墓次，AA朝夕，奉亡如<br /><br />&nbsp;&nbsp;&nbsp;&nbsp;存，鹰雉栖其梁，檐鹿与猛兽扰其庭圃，交颈同游，不相搏噬。元康中，郡察孝<br /><br />&nbsp;&nbsp;&nbsp;&nbsp;廉，不起，巾褐终身。年八十余，卒于家。邑人号其居为孝顺里。<br /><br />&nbsp;&nbsp;&nbsp;&nbsp;咸康中，太守张虞上疏曰：“臣闻圣贤明训存乎举善，褒贬所兴，不远千载。<br /><br />&nbsp;&nbsp;&nbsp;&nbsp;谨案所领吴宁县物故人许孜，至性孝友，立节清峻，与物恭让，言行不贰。当其<br /><br />&nbsp;&nbsp;&nbsp;&nbsp;奉师，则在三之义尽；及其丧亲，实古今之所难。咸称殊类致感，猛兽弭害。虽<br /><br />&nbsp;&nbsp;&nbsp;&nbsp;臣不及见，然备闻斯语，窃谓蔡顺、董黯无以过之。孜没积年，其子尚在，性行<br /><br />&nbsp;&nbsp;&nbsp;&nbsp;纯悫，今亦家于墓侧。臣以为孜之履操，世所希逮，宜标其令迹，甄其后嗣，以<br /><br />&nbsp;&nbsp;&nbsp;&nbsp;酬既往，以奖方来。《阳秋传》曰：‘善善及其子孙’。臣不达大体，请台量议。”<br /><br />&nbsp;&nbsp;&nbsp;&nbsp;疏奏，诏旌表门闾。蠲复子孙。其子生亦有孝行。图孜像于堂，朝夕拜焉。<br /><br />&nbsp;&nbsp;&nbsp;&nbsp;庾衮，字叔褒，明穆皇后伯父也。少履勤俭，笃学好问，事亲以孝称。咸宁<br /><br />&nbsp;&nbsp;&nbsp;&nbsp;中，大疫，二兄俱亡，次兄毗复殆，疠气方炽，父母诸弟皆出次于外，衮独留不<br /><br />&nbsp;&nbsp;&nbsp;&nbsp;去。诸父兄强之，乃曰：“衮性不畏病。”遂亲自扶持，昼夜不眠，其间复抚柩<br /><br />&nbsp;&nbsp;&nbsp;&nbsp;哀临不辍。如此十有余旬，疫势既歇，家人乃反，毗病得差，衮亦无恙。父老咸<br /><br />&nbsp;&nbsp;&nbsp;&nbsp;曰：“异哉此子！守人所不能守，行人所不能行，岁寒然后知松柏之后凋，始疑<br /><br />&nbsp;&nbsp;&nbsp;&nbsp;疫疠之不相染也。”<br /><br />&nbsp;&nbsp;&nbsp;&nbsp;初，衮诸父并贵盛，惟父独守贫约。衮躬亲稼穑，以给供养，而执事勤恪，<br /><br />&nbsp;&nbsp;&nbsp;&nbsp;与弟子树篱，跪以授条。或曰：“今在隐屏，先生何恭之过？”衮曰：“幽显易<br /><br />&nbsp;&nbsp;&nbsp;&nbsp;操，非君子之志也。”父亡，作_卖以养母。母见其勤，曰：“我无所食。”对<br /><br />&nbsp;&nbsp;&nbsp;&nbsp;曰：“母食不甘，衮将何居！”母感而安之。衮前妻荀氏，继妻乐氏，皆官族富<br /><br />&nbsp;&nbsp;&nbsp;&nbsp;室，及适衮，俱弃华丽，散资财，与衮共安贫苦，相敬如宾。母终，服丧居于墓<br /><br />&nbsp;&nbsp;&nbsp;&nbsp;侧。<br /><br />&nbsp;&nbsp;&nbsp;&nbsp;岁大饥，藜羹不糁，门人欲进其饭者，而衮每曰已食，莫敢为设。及麦熟，<br /><br />&nbsp;&nbsp;&nbsp;&nbsp;获者已毕，而采捃尚多，衮乃引其群子以退，曰“待其间。”及其捃也，不曲行，<br /><br />&nbsp;&nbsp;&nbsp;&nbsp;不旁掇，跪而把之，则亦大获，又与邑人入山拾橡，分夷险，序长幼，推易居难，<br /><br />&nbsp;&nbsp;&nbsp;&nbsp;礼无违者。或有斩其墓柏，莫知其谁，乃召邻人集于墓而自责焉，因叩头泣涕，<br /><br />&nbsp;&nbsp;&nbsp;&nbsp;谢祖祢曰：“德之不修，不能庇先人之树，衮之罪也。”父老咸亦为之垂泣，自<br /><br />&nbsp;&nbsp;&nbsp;&nbsp;后人莫之犯。抚诸孤以慈，奉诸寡以仁，事加于厚而教之义方，使长者体其行，<br /><br />&nbsp;&nbsp;&nbsp;&nbsp;幼者忘其孤。孤甥郭秀，比诸子侄，衣食而每先之。孤兄女曰芳，将嫁，美服既<br /><br />&nbsp;&nbsp;&nbsp;&nbsp;具，衮乃刈荆苕为箕帚，召诸子集之于堂，男女以班，命芳曰：“芳乎！汝少孤，<br /><br />&nbsp;&nbsp;&nbsp;&nbsp;汝逸汝豫，不汝疵瑕。今汝适人，将事舅姑，洒扫庭内，妇之道也，故赐汝此。<br /><br />&nbsp;&nbsp;&nbsp;&nbsp;匪器之为美，欲温恭朝夕，虽休勿休也。”而以旧宅与其长兄子赓、翕。及翕卒，<br /><br />&nbsp;&nbsp;&nbsp;&nbsp;衮哀其早孤，痛其成人而未娶，乃抚柩长号，哀感行路，闻者莫不垂涕。<br /><br />&nbsp;&nbsp;&nbsp;&nbsp;初，衮父诫衮以酒，每醉，辄自责曰：“余废先父之诫，其何以训人！”乃<br /><br />&nbsp;&nbsp;&nbsp;&nbsp;于父墓前自杖三十。邻人褚德逸者，善事其亲，老而不倦，衮每拜之。尝与诸兄<br /><br />&nbsp;&nbsp;&nbsp;&nbsp;过邑人陈准兄弟，诸兄友之，皆拜其母，衮独不拜。准弟徽曰：“子不拜吾亲何？”<br /><br />&nbsp;&nbsp;&nbsp;&nbsp;衮曰：“未知所以拜也。夫拜人之亲者，将自同于人之子也，其义至重，衮敢轻<br /><br />&nbsp;&nbsp;&nbsp;&nbsp;之乎？”遂不拜。准、徽叹曰：“古有亮直之士，君近之矣。君若当朝，则社稷<br /><br />&nbsp;&nbsp;&nbsp;&nbsp;之臣欤！君若握兵，临大节，孰能夺之！方今征聘，君实宜之。”于是乡党荐之，<br /><br />&nbsp;&nbsp;&nbsp;&nbsp;州郡交命，察孝廉，举秀才、清白异行，皆不降志，世遂号之为异行。<br /><br />&nbsp;&nbsp;&nbsp;&nbsp;元康末，颍川太守召为功曹，衮服造役之衣，杖锸荷斧，不俟驾而行，曰：<br /><br />&nbsp;&nbsp;&nbsp;&nbsp;“请受下夫之役。”太守饰车而迎，衮逡巡辞退，请徒行入郡，将命者遂逼扶升<br /><br />&nbsp;&nbsp;&nbsp;&nbsp;车，纳于功曹舍。既而衮自取己车而寝处焉，形虽恭而神有不可动之色。太守知<br /><br />&nbsp;&nbsp;&nbsp;&nbsp;其不屈，乃叹曰：“非常士也，吾何以降之！”厚为之礼而遣焉。<br /><br />&nbsp;&nbsp;&nbsp;&nbsp;齐王字唱义也，张泓等肆掠于阳翟，衮乃率其同族及庶姓保于禹山。是时<br /><br />&nbsp;&nbsp;&nbsp;&nbsp;百姓安宁，未知战守之事，衮曰：“孔子云：‘不教而战，是谓弃之。’”乃集<br /><br />&nbsp;&nbsp;&nbsp;&nbsp;诸如士而谋曰：“二三君子相与处于险，将以安保亲尊，全妻孥也。古人有言：<br /><br />&nbsp;&nbsp;&nbsp;&nbsp;‘千人聚而不以一人为主，不散则乱矣。’将若之何！”众曰：“善。今日之主，<br /><br />&nbsp;&nbsp;&nbsp;&nbsp;非君而谁！”衮默然有间，乃言曰：“古人急病让夷，不敢逃难，然人之立主，<br /><br />&nbsp;&nbsp;&nbsp;&nbsp;贵从其命也。”乃誓之曰：“无恃险，无怙乱，无暴邻，无抽屋，无樵采人所植，<br /><br />&nbsp;&nbsp;&nbsp;&nbsp;无谋非德，无犯非义，戮力一心，同恤危难。”众咸从之。于是峻险厄，杜蹊径，<br /><br />&nbsp;&nbsp;&nbsp;&nbsp;修壁坞，树蕃障，考功庸，计丈尺，均劳逸，通有无，缮完器备，量力任能，物<br /><br />&nbsp;&nbsp;&nbsp;&nbsp;应其宜，使邑推其长，里推其贤，而身率之。分数既明，号令不二，上下有礼，<br /><br />&nbsp;&nbsp;&nbsp;&nbsp;少长有仪，将顺其美，匡救其恶。及贼至，衮乃勒部曲，整行伍，皆持满而勿发。<br /><br />&nbsp;&nbsp;&nbsp;&nbsp;贼挑战，晏然不动，且辞焉。贼服其慎而畏其整，是以皆退，如是者三。时人语<br /><br />&nbsp;&nbsp;&nbsp;&nbsp;曰：“所谓临事而惧、好谋而成者，其庾异行乎！”<br /><br />&nbsp;&nbsp;&nbsp;&nbsp;及坠橛诰┦Γ逾年不朝，衮曰：“晋室卑矣，寇难方兴！”乃携其妻适林<br /><br />&nbsp;&nbsp;&nbsp;&nbsp;虑山，事其新乡如其故乡，言忠信，行笃敬。经及期年，而林虑之人归之，咸曰<br /><br />&nbsp;&nbsp;&nbsp;&nbsp;庾贤。及石勒攻林虑，父老谋曰：“此有大头山，九州之绝险也。上有古人遗迹，<br /><br />&nbsp;&nbsp;&nbsp;&nbsp;可共保之。”惠帝迁于长安，衮乃相与登于大头山而田于其下。年谷未熟，食木<br /><br />&nbsp;&nbsp;&nbsp;&nbsp;实，饵石蕊，同保安之，有终焉之志。及将收获，命子J与之下山，中途目眩<br /><br />&nbsp;&nbsp;&nbsp;&nbsp;瞀，坠崖而卒。同保赴哭曰：“天乎！独不可舍我贤乎！”时人伤之曰：“庾贤<br /><br />&nbsp;&nbsp;&nbsp;&nbsp;绝尘避地，超然远迹，固穷安陋，木食山栖，不与世同荣，不与人争利，不免遭<br /><br />&nbsp;&nbsp;&nbsp;&nbsp;命，悲夫！”<br /><br />&nbsp;&nbsp;&nbsp;&nbsp;衮学通《诗》《书》，非法不言，非道不行，尊事耆老，惠训蒙幼，临人之<br /><br />&nbsp;&nbsp;&nbsp;&nbsp;丧必尽哀，会人之葬必躬筑，劳则先之，逸则后之，言必行之，行必安之。是以<br /><br />&nbsp;&nbsp;&nbsp;&nbsp;宗族乡党莫不崇仰，门人感慕，为人树碑焉。<br /><br />&nbsp;&nbsp;&nbsp;&nbsp;有四子：J、蔑、泽、捃。在泽生，故名泽，因捃生，故曰捃。蔑后南渡<br /><br />&nbsp;&nbsp;&nbsp;&nbsp;江，中兴初，为侍中。蔑生愿，安成太守。<br /><br />&nbsp;&nbsp;&nbsp;&nbsp;孙晷，字文度，吴国富春人，吴伏波将军秀之曾孙也。晷为儿童，未尝被呵<br /><br />&nbsp;&nbsp;&nbsp;&nbsp;怒。顾荣见而称之，谓其外祖薛兼曰：“此儿神明清审，志气贞立，非常童也。”<br /><br />&nbsp;&nbsp;&nbsp;&nbsp;及长，恭孝清约，学识有理义，每独处幽暗之中，容止瞻望未尝倾邪。虽侯家丰<br /><br />&nbsp;&nbsp;&nbsp;&nbsp;厚，而晷常布衣蔬食，躬亲垄亩，诵咏不废，欣然独得。父母愍其如此，欲加优<br /><br />&nbsp;&nbsp;&nbsp;&nbsp;饶，而夙兴夜寐，无暂懈也。父母起居尝馔，虽诸兄亲馈，而晷不离左右。富春<br /><br />&nbsp;&nbsp;&nbsp;&nbsp;车道既少，动经江川，父难于风波，每行乘篮舆，晷躬自扶侍，所诣之处，则于<br /><br />&nbsp;&nbsp;&nbsp;&nbsp;门外树下藩屏之间隐息，初不令主人知之。兄尝笃疾经年，晷躬自扶侍，药石甘<br /><br />&nbsp;&nbsp;&nbsp;&nbsp;苦，必经心目，跋涉山水，祈求恳至。而闻人之善，欣若有得；闻人之恶，惨若<br /><br />&nbsp;&nbsp;&nbsp;&nbsp;有失。见人饥寒，并周赡之，乡里赠遗，一无所受。亲故有穷老者数人，恒往来<br /><br />&nbsp;&nbsp;&nbsp;&nbsp;告索，人多厌慢之，而晷见之。欣敬逾甚，寒则与同衾，食则与同器，或解衣推<br /><br />&nbsp;&nbsp;&nbsp;&nbsp;被以恤之。时年饥谷贵，人有生刈其稻者，晷见而避之，须去而出，既而自刈送<br /><br />&nbsp;&nbsp;&nbsp;&nbsp;与之。乡邻感愧，莫敢侵犯。<br /><br />&nbsp;&nbsp;&nbsp;&nbsp;会稽虞喜隐居海罚有高世之风。晷钦其德，聘喜弟预女为妻。喜戒女弃华<br /><br />&nbsp;&nbsp;&nbsp;&nbsp;尚素，与晷同志。时人号为梁鸿夫妇。济阳江淳少有高操，闻晷学行过人，自东<br /><br />&nbsp;&nbsp;&nbsp;&nbsp;阳往候之，始面，便终日谭宴，结欢而别。<br /><br />&nbsp;&nbsp;&nbsp;&nbsp;司空何充为扬州，檄晷为主簿，司徒蔡谟辟为掾属，并不就。尚书经国明，<br /><br />&nbsp;&nbsp;&nbsp;&nbsp;州土之望，表荐晷，公车径征。会卒，时年三十八，朝野嗟痛之。晷未及大敛，<br /><br />&nbsp;&nbsp;&nbsp;&nbsp;有一老父袍草屦，不通姓名，径入抚柩而哭，哀声慷慨，感于左右。哭止便出，<br /><br />&nbsp;&nbsp;&nbsp;&nbsp;容貌甚清，眼瞳又方，门者告之丧主，怪而追焉。直去不顾。同郡顾和等百余人<br /><br />&nbsp;&nbsp;&nbsp;&nbsp;叹其神貌有异，而莫之测也。<br /><br />&nbsp;&nbsp;&nbsp;&nbsp;颜含，字弘都，琅邪莘人也。祖钦，给事中。父默，汝阴太守。含少有操行，<br /><br />&nbsp;&nbsp;&nbsp;&nbsp;以孝闻。兄畿，咸宁中得疾，就医自疗，遂死于医家。家人迎丧，砻咳剖鞫不<br /><br />&nbsp;&nbsp;&nbsp;&nbsp;可解，引丧者颠仆，称畿言曰：“我寿命未死，但服药太多，伤我五藏耳。今当<br /><br />&nbsp;&nbsp;&nbsp;&nbsp;复活，慎无葬也。”其父祝之曰：“若尔有命复生，岂非骨肉所愿！今但欲还家，<br /><br />&nbsp;&nbsp;&nbsp;&nbsp;不尔葬也。”砟私狻＜盎梗其妇梦之曰：“吾当复生，可急开棺。”妇颇说之。<br /><br />&nbsp;&nbsp;&nbsp;&nbsp;其夕，母及家人又梦之，即欲开棺，而父不听。含时尚少，乃慨然曰：“非常之<br /><br />&nbsp;&nbsp;&nbsp;&nbsp;事，古则有之，今灵异至此，开棺之痛，孰与不开相负？”父母从之，乃共发棺<br /><br />&nbsp;&nbsp;&nbsp;&nbsp;果有生验，以手刮棺，指爪尽伤，然气息甚微，存亡不分矣。饮哺将护，累月犹<br /><br />&nbsp;&nbsp;&nbsp;&nbsp;不能语，饮食所须，托之以梦。阖家营视，顿废生业，虽在母妻，不能无倦矣。<br /><br />&nbsp;&nbsp;&nbsp;&nbsp;含乃绝弃人事，躬亲侍养，足不出户者十有三年。石崇重含淳行，赠以甘旨，含<br /><br />&nbsp;&nbsp;&nbsp;&nbsp;谢而不受。或问其故，答曰：“病者绵昧，生理未全，既不能进啖，又未识人<br /><br />&nbsp;&nbsp;&nbsp;&nbsp;惠，若当谬留，岂施者之意也！”畿竟不起。<br /><br />&nbsp;&nbsp;&nbsp;&nbsp;含二亲既终，两兄继没，次嫂樊氏因疾失明，含课励家人，尽心奉养，每日<br /><br />&nbsp;&nbsp;&nbsp;&nbsp;自尝省药馔，察问息耗，必簪屦束带。医人疏方，应须髯蛇胆，而寻求备至，无<br /><br />&nbsp;&nbsp;&nbsp;&nbsp;由得之，含忧叹累时。尝昼独坐，忽有一青衣童子年可十三四，持一青囊授含，<br /><br />&nbsp;&nbsp;&nbsp;&nbsp;含开视，乃蛇胆也。童子逡巡出户，化成青鸟飞去。得胆，药成，嫂病即愈。由<br /><br />&nbsp;&nbsp;&nbsp;&nbsp;是著名。<br /><br />&nbsp;&nbsp;&nbsp;&nbsp;本州辟，不就。东海王赵以为太傅参军，出补]阳令。元帝初镇下邳，复命<br /><br />&nbsp;&nbsp;&nbsp;&nbsp;为参军。过江，以含为上虞令。转王国郎中、丞相东阁祭酒，出为东阳太守。东<br /><br />&nbsp;&nbsp;&nbsp;&nbsp;宫初建，含以儒素笃行补太子中庶子，迁黄门侍郎、本州大中正，历散骑常侍、<br /><br />&nbsp;&nbsp;&nbsp;&nbsp;大司农。豫讨苏峻功，封西平县侯，拜侍中，除吴郡太守。王导问含曰：“卿今<br /><br />&nbsp;&nbsp;&nbsp;&nbsp;莅名郡，政将何先？”答曰：“王师岁动，编户虚耗，南北权豪竞招游食，国弊<br /><br />&nbsp;&nbsp;&nbsp;&nbsp;家丰，执事之忧。且当征之势门，使反田桑，数年之间，欲令户给人足，如其礼<br /><br />&nbsp;&nbsp;&nbsp;&nbsp;乐，俟之明宰。”含所历简而有恩，明而能断，然以威御下。导叹曰：“颜公在<br /><br />&nbsp;&nbsp;&nbsp;&nbsp;事，吴人敛手矣。”未之官，复为侍中。寻除国子祭酒，加散骑常侍，迁光禄勋，<br /><br />&nbsp;&nbsp;&nbsp;&nbsp;以年老逊位。成帝美其素行，就加右光禄大夫，门施行马，赐床帐被褥，敕太官<br /><br />&nbsp;&nbsp;&nbsp;&nbsp;四时致膳，固辞不受。<br /><br />&nbsp;&nbsp;&nbsp;&nbsp;于时论者以王导帝之师傅，名位隆重，百僚宜为降礼。太常冯怀以问于含，<br /><br />&nbsp;&nbsp;&nbsp;&nbsp;含曰：“王公虽重，理无偏敬，降礼之言，或是诸君事宜。鄙人老矣，不识时务。”<br /><br />&nbsp;&nbsp;&nbsp;&nbsp;既而告人曰：“吾闻伐国不问仁人。向冯祖思问佞于我，我有邪德乎？”人尝论<br /><br />&nbsp;&nbsp;&nbsp;&nbsp;少正卯、盗跖其恶孰深。或曰：“正卯虽奸，不至剖人弃膳，盗跖为甚。”含曰：<br /><br />&nbsp;&nbsp;&nbsp;&nbsp;“为恶彰露，人思加戮；隐伏之奸，非圣不诛。由此言之，少正为甚。”众咸服<br /><br />&nbsp;&nbsp;&nbsp;&nbsp;焉。郭璞尝遇含，欲为之筮。含曰：“年在天，位在人，修己而天不与者，命也；<br /><br />&nbsp;&nbsp;&nbsp;&nbsp;守道而人不知者，性也。自有性命，无劳蓍龟。”桓温求婚于含，含以其盛满，<br /><br />&nbsp;&nbsp;&nbsp;&nbsp;不许。惟与邓攸深交。或问江左群士优劣，答曰：“周伯仁之正，邓伯道之清，<br /><br />&nbsp;&nbsp;&nbsp;&nbsp;卞望之之节，余则吾不知也。”其雅重行实，抑绝浮伪如此。<br /><br />&nbsp;&nbsp;&nbsp;&nbsp;致仕二十余年，年九十三卒。遗命素棺薄敛。谥曰靖。丧在殡而邻家失火，<br /><br />&nbsp;&nbsp;&nbsp;&nbsp;移棺绋断，火将至而灭，佥以为淳诚所感也。<br /><br />&nbsp;&nbsp;&nbsp;&nbsp;三子：髦、谦、约。髦历黄门郎、侍中、光禄勋，谦至安成太守，约零陵太<br /><br />&nbsp;&nbsp;&nbsp;&nbsp;守，并有声誉。<br /><br />&nbsp;&nbsp;&nbsp;&nbsp;刘殷，字长盛，新兴人也。高祖陵，汉光禄大夫。殷七岁丧父，哀毁过礼，<br /><br />&nbsp;&nbsp;&nbsp;&nbsp;服丧三年，未曾见齿。曾祖母王氏，盛冬思堇而不言，食不饱者一旬矣。殷怪而<br /><br />&nbsp;&nbsp;&nbsp;&nbsp;问之，王言其故。殷时年九岁，乃于泽中恸哭，曰：“殷罪衅深重，幼丁艰罚，<br /><br />&nbsp;&nbsp;&nbsp;&nbsp;王母在堂，无旬月之养。殷为人子，而所思无获，皇天后土，愿垂哀愍。”声不<br /><br />&nbsp;&nbsp;&nbsp;&nbsp;绝者半日，于是忽若有人云：“止，止声。”殷收泪视地，便有堇生焉，因得斛<br /><br />&nbsp;&nbsp;&nbsp;&nbsp;余而归，食而不减，至时，堇生乃尽。又尝夜梦人谓之曰：“西篱下有粟。”寤<br /><br />&nbsp;&nbsp;&nbsp;&nbsp;而掘之，得粟十五钟，铭曰“七年粟百石，以赐孝子刘殷。”自是食之，七载方<br /><br />&nbsp;&nbsp;&nbsp;&nbsp;尽。时人嘉其至性通感，竞以谷帛遗之。殷受而不谢，直云待后贵当相酬耳。<br /><br />&nbsp;&nbsp;&nbsp;&nbsp;弱冠，博通经史，综核群言，文章诗赋靡不该览，性倜傥，有济世之志，俭<br /><br />&nbsp;&nbsp;&nbsp;&nbsp;而不陋，清而不介，望之颓然而不可侵也。乡党亲族莫不称之。郡命主簿，州辟<br /><br />&nbsp;&nbsp;&nbsp;&nbsp;从事，皆以供养无主，辞不赴命。司空、齐王攸辟为掾，征南将军羊祜召参军事，<br /><br />&nbsp;&nbsp;&nbsp;&nbsp;皆以疾辞。同郡张宣子，识达之士也，劝殷就征。殷曰：“当今二公，有晋之栋<br /><br />&nbsp;&nbsp;&nbsp;&nbsp;楹也。吾方希达如榱椽耳，不凭之，岂能立乎！吾今王母在堂，既应他命，无容<br /><br />&nbsp;&nbsp;&nbsp;&nbsp;不竭尽臣礼，使不得就养。子舆所以辞齐大夫，良以色养无主故耳。”宣子曰：<br /><br />&nbsp;&nbsp;&nbsp;&nbsp;“如子所言，岂庸人所识哉！而今而后，吾子当为吾师矣。”遂以女妻之。宣子<br /><br />&nbsp;&nbsp;&nbsp;&nbsp;者，并州豪族也，家富于财，其妻怒曰：“我女年始十四。姿识如此，何虑不得<br /><br />&nbsp;&nbsp;&nbsp;&nbsp;为公侯妃，而遽以妻刘殷乎！”宣子曰：“非尔所及也。”诫其女曰：“刘殷至<br /><br />&nbsp;&nbsp;&nbsp;&nbsp;孝冥感，兼才识超世，此人终当远达，为世名公，汝其谨事之。”张氏性亦婉顺，<br /><br />&nbsp;&nbsp;&nbsp;&nbsp;事王母以孝闻，奉殷如君父焉。及王氏卒，殷夫妇毁瘠，几至灭性，时柩在殡而<br /><br />&nbsp;&nbsp;&nbsp;&nbsp;西邻失火，风势甚盛，殷夫妇叩殡号哭，火遂越烧东家。后有二白鸠巢其庭树，<br /><br />&nbsp;&nbsp;&nbsp;&nbsp;自是名誉弥显。<br /><br />&nbsp;&nbsp;&nbsp;&nbsp;太傅杨骏辅政，备礼聘殷，殷以母老固辞。骏于是表之，优诏遂其高志，听<br /><br />&nbsp;&nbsp;&nbsp;&nbsp;终色养，敕所在供其衣食，蠲其徭赋，赐帛二百匹，谷五百斛。赵王伦纂位，孙<br /><br />&nbsp;&nbsp;&nbsp;&nbsp;秀重殷名，以散骑常侍征之，殷逃奔雁门。及齐王赘ㄕ，辟为大司马军谘祭酒。<br /><br />&nbsp;&nbsp;&nbsp;&nbsp;既至，谓殷曰；“先王虚心召君，君不至。今孤辟君，君何能屈也？”殷曰：<br /><br />&nbsp;&nbsp;&nbsp;&nbsp;“世祖以大圣应期，先王以至德辅世，既尧舜为君，稷契为佐，故殷希以一夫而<br /><br />&nbsp;&nbsp;&nbsp;&nbsp;距千乘，为不可回之图，幸邀唐虞之世，是以不惧斧钺之戮耳。今殿下以神武睿<br /><br />&nbsp;&nbsp;&nbsp;&nbsp;姿，除残反政，然圣迹稍粗，严威滋肃，殷若复尔，恐招华士之诛，故不敢不至<br /><br />&nbsp;&nbsp;&nbsp;&nbsp;也。”灼嬷，转拜新兴太守，明刑旌善，甚有政能。<br /><br />&nbsp;&nbsp;&nbsp;&nbsp;属永嘉之乱，没于刘聪。聪奇其才而擢任之，累至侍中、太保、录尚书事。<br /><br />&nbsp;&nbsp;&nbsp;&nbsp;殷恒戒子孙曰：“事君之法，当务几谏，凡人尚不可面斥其过，而况万乘乎！夫<br /><br />&nbsp;&nbsp;&nbsp;&nbsp;犯颜之祸，将彰君过，宜上思召公咨商之义，下念鲍勋触鳞之诛也。”在聪之朝，<br /><br />&nbsp;&nbsp;&nbsp;&nbsp;与公卿恂恂然，常有后己之色。士不修操行者，无得入其门，然滞理不申，藉殷<br /><br />&nbsp;&nbsp;&nbsp;&nbsp;而济者，亦已百数。<br /><br />&nbsp;&nbsp;&nbsp;&nbsp;有七子，五子各授一经。一子授《太史公》，一子授《汉书》，一门之内，<br /><br />&nbsp;&nbsp;&nbsp;&nbsp;七业俱兴，北州之学，殷门为盛。竟以寿终。<br /><br />&nbsp;&nbsp;&nbsp;&nbsp;王延，字延元。西河人也。九岁丧母，泣血三年，几至灭性。每至忌日，则<br /><br />&nbsp;&nbsp;&nbsp;&nbsp;悲啼至旬。继母卜氏遇之无道，恒以薄穰及败麻头与延贮衣。其姑闻而问之，延<br /><br />&nbsp;&nbsp;&nbsp;&nbsp;知而不言，事母弥谨。卜氏尝盛冬思生鱼，敕延求而不获，杖之流血。延寻汾叩<br /><br />&nbsp;&nbsp;&nbsp;&nbsp;凌而哭，忽有一鱼长五尺，踊出水上，延取以进母。卜氏食之，积日不尽，于是<br /><br />&nbsp;&nbsp;&nbsp;&nbsp;心悟，抚延如己生。延事亲色养，夏则扇枕席，冬则以身温被，隆立盛寒，体无<br /><br />&nbsp;&nbsp;&nbsp;&nbsp;全衣，而亲极滋味。昼则佣赁，夜则诵书，遂究览经史，皆通大义。州郡礼辟，<br /><br />&nbsp;&nbsp;&nbsp;&nbsp;贪供养不起。父母终后，庐于墓侧，非其蚕不衣，非其耕不食。属天下丧乱，随<br /><br />&nbsp;&nbsp;&nbsp;&nbsp;刘元海迁于平阳，农蚕之暇，训诱宗族，侃侃不倦。家牛一生犊，他人认之，延<br /><br />&nbsp;&nbsp;&nbsp;&nbsp;牵而授与，初无吝色。其人后自知妄认，送犊还延，叩头谢罪，延仍以与之，不<br /><br />&nbsp;&nbsp;&nbsp;&nbsp;复取也。年六十，方仕于刘聪，稍迁尚书左丞，至金紫光禄大夫。聪死后，靳准<br /><br />&nbsp;&nbsp;&nbsp;&nbsp;将作乱，谋之于延，延不从。准既诛刘氏，自号汉天王，以延为左光禄大夫，延<br /><br />&nbsp;&nbsp;&nbsp;&nbsp;又大骂不受，准遂杀之。<br /><br />&nbsp;&nbsp;&nbsp;&nbsp;王谈，吴兴乌程人也。年十岁，父为邻人窦度所杀。谈阴有复仇志，而惧为<br /><br />&nbsp;&nbsp;&nbsp;&nbsp;度所疑，寸刃不畜，日夜伺度，未得。至年十八，乃密市利锸，阳若耕锄者。度<br /><br />&nbsp;&nbsp;&nbsp;&nbsp;常乘船出入，经一桥下，谈伺度行还，伏草中，度既过，谈于桥上以锸斩之，应<br /><br />&nbsp;&nbsp;&nbsp;&nbsp;手而死。既而归罪有司，太守孔岩义其孝勇，列上宥之。岩诸子为孙恩所害，无<br /><br />&nbsp;&nbsp;&nbsp;&nbsp;嗣，谈乃移居会稽，修理岩父子坟墓，尽其心力。后太守孔Q究其义行，元兴三<br /><br />&nbsp;&nbsp;&nbsp;&nbsp;年，举谈为孝廉，时称其得人。谈不应召，终于家。<br /><br />&nbsp;&nbsp;&nbsp;&nbsp;桑虞，字子深，魏郡黎阳人也。父冲，有深识远量，惠帝时为黄门郎。河间<br /><br />&nbsp;&nbsp;&nbsp;&nbsp;王J执权，引为司马。冲知J必败，就职一旬，便称疾求退。虞仁孝自天至，年<br /><br />&nbsp;&nbsp;&nbsp;&nbsp;十四丧父，毁瘠过礼，日以米百粒用糁藜藿，其姊谕之曰：“汝毁瘠如此，必至<br /><br />&nbsp;&nbsp;&nbsp;&nbsp;灭性，灭性不孝，宜自抑割。”虞曰：“藜藿杂米，足以胜哀。”虞有园在宅北<br /><br />&nbsp;&nbsp;&nbsp;&nbsp;数里，瓜果初熟，有人逾垣盗之。虞以园援多棘刺，恐偷见人惊走而致伤损，乃<br /><br />&nbsp;&nbsp;&nbsp;&nbsp;使奴为之开道。及偷负瓜将出，见道通利，知虞使除之，乃送所盗瓜，叩头请罪。<br /><br />&nbsp;&nbsp;&nbsp;&nbsp;虞乃欢然，尽以瓜与之。尝行，寄宿逆旅，同宿客失脯，疑虞为盗。虞默然无言，<br /><br />&nbsp;&nbsp;&nbsp;&nbsp;便解衣偿之。主人曰：“此舍数失鱼肉鸡鸭，多是狐狸偷去，君何以疑人？”乃<br /><br />&nbsp;&nbsp;&nbsp;&nbsp;将脯主至山冢间寻求，果得之。客求还衣，虞投之不顾。<br /><br />&nbsp;&nbsp;&nbsp;&nbsp;虞诸兄仕于石勒之世，咸登显位，惟虞耻臣非类，阴欲避地海东，会丁母忧，<br /><br />&nbsp;&nbsp;&nbsp;&nbsp;遂止。哀毁骨立，庐于墓侧。五年后，石勒以为武城令。虞以密迩黄河，去海微<br /><br />&nbsp;&nbsp;&nbsp;&nbsp;近，将申前志，欣然就职。石季龙太守刘徵甚器重之，徵迁青州刺史，请虞长史，<br /><br />&nbsp;&nbsp;&nbsp;&nbsp;带祝阿郡。徵遇疾还邺，令虞监行州府属。季龙死，国中大乱，朝廷以虞名父之<br /><br />&nbsp;&nbsp;&nbsp;&nbsp;子，必能立功海岱，潜遣东莞人华挺授虞宁朔将军、青州刺史。虞曰：“功名非<br /><br />&nbsp;&nbsp;&nbsp;&nbsp;吾志也。”乃附使者启，让刺史，靖居海右，不交境外。虽历伪朝，而不豫乱，<br /><br />&nbsp;&nbsp;&nbsp;&nbsp;世以此高之。卒于官。<br /><br />&nbsp;&nbsp;&nbsp;&nbsp;何琦，字万伦，司空充之从兄也。祖父龛，后将军。父阜，淮南内史。琦年<br /><br />&nbsp;&nbsp;&nbsp;&nbsp;十四丧父，哀毁过礼。性沈敏有识度，好古博学，居于宣城阳谷县，事母孜，朝<br /><br />&nbsp;&nbsp;&nbsp;&nbsp;夕色养。常患甘鲜不赡，乃为郡主簿，察孝廉，除郎中，以选补宣城泾县令。司<br /><br />&nbsp;&nbsp;&nbsp;&nbsp;徒王导引为参军，不就。及丁母忧，居丧泣血，杖而后起，停柩在殡，为邻火所<br /><br />&nbsp;&nbsp;&nbsp;&nbsp;逼，烟焰已交，家乏僮使，计无从出，乃匍匐抚棺号哭。俄而风止火息，堂屋一<br /><br />&nbsp;&nbsp;&nbsp;&nbsp;间免烧，其精诚所感如此。服阕，乃慨然叹曰：“所以出身仕者，非谓有尺寸之<br /><br />&nbsp;&nbsp;&nbsp;&nbsp;能以效智力，实利微禄，私展供养。一旦茕然，无复恃怙，岂可复以朽钝之质尘<br /><br />&nbsp;&nbsp;&nbsp;&nbsp;默清朝哉！”于是养志衡门，不交人事，耽玩典籍，以琴书自娱。不营产业，节<br /><br />&nbsp;&nbsp;&nbsp;&nbsp;俭寡欲，丰约与乡邻共之。乡里遭乱，姊没人家，琦惟有一婢，便为购赎。然不<br /><br />&nbsp;&nbsp;&nbsp;&nbsp;为小谦，凡有赠遗，亦不苟让，但于己有余，辄复随而散之。任心而行，率意而<br /><br />&nbsp;&nbsp;&nbsp;&nbsp;动，不占卜，无所事。司空陆玩、太尉桓温并辟命，皆不就。诏征博士，又不起。<br /><br />&nbsp;&nbsp;&nbsp;&nbsp;简文帝时为抚军，钦其名行，召为参军，固辞以疾。公车再征通直散骑侍郎、散<br /><br />&nbsp;&nbsp;&nbsp;&nbsp;骑常侍，不行。由是君子仰德，莫能屈也。桓温尝登琦县界山，喟然叹曰：“此<br /><br />&nbsp;&nbsp;&nbsp;&nbsp;山南有人焉，何公真止足者也！”琦善养性，老而不衰，布褐蔬食，恒以述作为<br /><br />&nbsp;&nbsp;&nbsp;&nbsp;事，著《三国评论》，凡所撰录百许篇，皆行于世。年八十二卒。<br /><br />&nbsp;&nbsp;&nbsp;&nbsp;吴逵，吴兴人也。经荒饥疾病，合门死者十有三人，逵时亦病笃，其丧皆邻<br /><br />&nbsp;&nbsp;&nbsp;&nbsp;里以苇席裹而埋之。逵夫妻既存，家极贫窘，冬无衣被，昼则佣赁，夜烧砖甓，<br /><br />&nbsp;&nbsp;&nbsp;&nbsp;昼夜在山，未尝休止，遇毒虫猛兽，辄为之下道。期年，成七墓、十三棺。时有<br /><br />&nbsp;&nbsp;&nbsp;&nbsp;赙赠，一无所受。太守张崇义之，以羔雁之礼礼焉。卒于家。<br /><br />&nbsp;&nbsp;&nbsp;&nbsp;史臣曰：尊亲之道，礼经之明训；孝友之义，诗人之美谈，是知人伦之本，<br /><br />&nbsp;&nbsp;&nbsp;&nbsp;罔兹攸尚。盛翁子立行淳至，素蓄异才，流恸致其感通，含哺申其就养，戴昌赏<br /><br />&nbsp;&nbsp;&nbsp;&nbsp;其清韵，陆云嘉其茂德。王裒隐居不从其辟，行己莫逾其礼，枯柏以应其诚，惊<br /><br />&nbsp;&nbsp;&nbsp;&nbsp;雷以危其虑。永言董蔡，异时均美。许孜少而敏学，礼备在三，驯雉栖其梁栋，<br /><br />&nbsp;&nbsp;&nbsp;&nbsp;猛兽扰其庭圃，居丧之礼，实古今之所难焉。庾叔褒不匮表于执勤，则裕存乎敬<br /><br />&nbsp;&nbsp;&nbsp;&nbsp;业，幽显不易其操，疫疠不骇其心，急病让夷之规，有古人之风烈矣。孙晷之匪<br /><br />&nbsp;&nbsp;&nbsp;&nbsp;懈，王谈之复仇，神人惜其亡，良守宥其罪。刘殷幼丁艰酷，柴毁逾制，发三冬<br /><br />&nbsp;&nbsp;&nbsp;&nbsp;之堇，赐七年之粟，至诚之契，义形于兹。王延叩冰而召鳞，扇席而清暑，虽黄<br /><br />&nbsp;&nbsp;&nbsp;&nbsp;香、孟宗，抑为伦辈。其余群子，并孝养可崇，清风素范，高山景行，会其宗流，<br /><br />&nbsp;&nbsp;&nbsp;&nbsp;同斯志也。<br /><br />&nbsp;&nbsp;&nbsp;&nbsp;赞曰：德之所届，有感和征。孝哉王许，永慕AA。挥泗凋柏，对n巢鹰。<br /><br />&nbsp;&nbsp;&nbsp;&nbsp;密、彦、夏、庾，夙标至性。文度、弘都，勤修懿行。敦彼孝友，载光谣咏。鸠<br /><br />&nbsp;&nbsp;&nbsp;&nbsp;驯长盛，鱼荐延元。谈桑义阐，琦吴道存。专洞之德，咸ぷ笱浴</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1505);">加入书签</a><a
                        href="1501.html">上一页</a>&larr;<a href="index.html">返回列表</a>&rarr;<a
                            href="1508.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1501.html"; var next_page = "1508.html"; var index_page = "index.html"; var sortid = "9"; var article_id = "23"; var chapter_id = "1505"; var articlename = "晋书"; var chaptername = " 卷八十八 列传第五十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>