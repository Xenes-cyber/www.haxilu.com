<!DOCTYPE html>
<html>
<head>
<meta charset="gbk" />
<title>晋书- 卷三 帝纪第三-在线阅读-哈西文学网</title>
<meta name="keywords" content="房玄龄等，晋书， 卷三 帝纪第三全文， 卷三 帝纪第三在线阅读 哈西文学网" />
<meta name="description" content="哈西文学网提供房玄龄等的晋书  卷三 帝纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1359.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1359.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 帝纪第三</h1>
            <div class="link xb">
                <a href="1358.html">上一页</a>&larr;<a href="index.html">返回列表</a>&rarr;<a
                    href="1360.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝<br /><br />&nbsp;&nbsp;&nbsp;&nbsp;武皇帝讳炎，字安世，文帝长子也。宽惠仁厚，沈深有度量。魏嘉平中，封<br /><br />&nbsp;&nbsp;&nbsp;&nbsp;北平亭侯，历给事中、奉车都尉、中垒将军，加散骑常侍，累迁中护军、假节。<br /><br />&nbsp;&nbsp;&nbsp;&nbsp;迎常道乡公于东武阳，迁中抚军，进封新昌乡侯。及晋国建，立为世子，拜抚军<br /><br />&nbsp;&nbsp;&nbsp;&nbsp;大将军，开府、副贰相国。初，文帝以景帝既宣帝之嫡，早世无后，以帝弟攸为<br /><br />&nbsp;&nbsp;&nbsp;&nbsp;嗣，特加爱异，自谓摄居相位，百年之后，大业宜归攸。每曰：“此景王之天下<br /><br />&nbsp;&nbsp;&nbsp;&nbsp;也，吾何与焉。”将议立世子，属意于攸。何曾等固争曰：“中抚军聪明神武，<br /><br />&nbsp;&nbsp;&nbsp;&nbsp;有超世之才。发委地，手过膝，此非人臣之相也。”由是遂定。<br /><br />&nbsp;&nbsp;&nbsp;&nbsp;咸熙二年五月，立为晋王太子。八月辛卯，文帝崩，太子嗣相国、晋王位。<br /><br />&nbsp;&nbsp;&nbsp;&nbsp;下令宽刑宥罪，抚众息役，国内行服三日。是月，长人见于襄武，长三丈，告县<br /><br />&nbsp;&nbsp;&nbsp;&nbsp;人王始曰：“今当太平。”九月戊午，以魏司徒何曾为丞相，镇南将军王沈为御<br /><br />&nbsp;&nbsp;&nbsp;&nbsp;史大夫，中护军贾充为卫将军，议郎裴秀为尚书令、光禄大夫，皆开府。十一月，<br /><br />&nbsp;&nbsp;&nbsp;&nbsp;初置四护军，以统城外诸军。乙未，令诸郡中正以六条举淹滞：一曰忠恪匪躬，<br /><br />&nbsp;&nbsp;&nbsp;&nbsp;二曰孝敬尽礼，三曰友于兄弟，四曰洁身劳谦，五曰信义可复，六曰学以为己。<br /><br />&nbsp;&nbsp;&nbsp;&nbsp;是时晋德既洽，四海宅心。于是天子知历数有在，乃使太保郑冲奉策曰：“咨尔<br /><br />&nbsp;&nbsp;&nbsp;&nbsp;晋王：我皇祖有虞氏诞膺灵运，受终于陶唐，亦以命于有夏。惟三后陟配于天，<br /><br />&nbsp;&nbsp;&nbsp;&nbsp;而咸用光敷圣德。自兹厥后，天又辑大命于汉。火德既衰，乃眷命我高祖。方轨<br /><br />&nbsp;&nbsp;&nbsp;&nbsp;虞夏四代之明显，我不敢知。惟王乃祖乃父，服膺明哲，辅亮我皇家，勋德光于<br /><br />&nbsp;&nbsp;&nbsp;&nbsp;四海。格尔上下神祗，罔不克顺，地平天成，万邦以V。应受上帝之命，协皇极<br /><br />&nbsp;&nbsp;&nbsp;&nbsp;之中。肆予一人，祗承天序，以敬授尔位，历数实在尔躬。允执其中，天禄永终。<br /><br />&nbsp;&nbsp;&nbsp;&nbsp;於戏！王其钦顺天命。率循训典，底绥四国，用保天休，无替我二皇之弘烈。”<br /><br />&nbsp;&nbsp;&nbsp;&nbsp;帝初以礼让，魏朝公卿何曾、王沈等固请，乃从之。<br /><br />&nbsp;&nbsp;&nbsp;&nbsp;泰始元年冬十二月丙寅，设坛于南郊，百僚在位及匈奴南单于四夷会者数万<br /><br />&nbsp;&nbsp;&nbsp;&nbsp;人，柴燎告类于上帝曰：“皇帝臣炎敢用玄牡明告于皇皇后帝：魏帝稽协皇运，<br /><br />&nbsp;&nbsp;&nbsp;&nbsp;绍天明命以命炎。昔者唐尧，熙隆大道，禅位虞舜，舜又以禅禹，迈德垂训，多<br /><br />&nbsp;&nbsp;&nbsp;&nbsp;历年载。暨汉德既衰，太祖武皇帝拨乱济时，扶翼刘氏，又用受命于汉。粤在魏<br /><br />&nbsp;&nbsp;&nbsp;&nbsp;室，仍世多故，几于颠坠，实赖有晋匡拯之德，用获保厥肆祀，弘济于艰难，此<br /><br />&nbsp;&nbsp;&nbsp;&nbsp;则晋之有大造于魏也。诞惟四方，罔不祗顺，郭清梁岷，包怀扬越，八同轨，<br /><br />&nbsp;&nbsp;&nbsp;&nbsp;祥瑞屡臻，天人协应，无思不服。肆予宪章三后，用集大命于兹。炎维德不嗣，<br /><br />&nbsp;&nbsp;&nbsp;&nbsp;辞不获命。于是群公卿士，百辟庶僚，黎献陪隶，暨于百蛮君长，佥曰：‘皇天<br /><br />&nbsp;&nbsp;&nbsp;&nbsp;鉴下，求人之瘼，既有成命，固非克让所得距违。天序不可以无统，人神不可以<br /><br />&nbsp;&nbsp;&nbsp;&nbsp;旷主。’炎虔奉皇运。寅畏天威，敬简元辰，升坛受禅，告类上帝，永答众望。”<br /><br />&nbsp;&nbsp;&nbsp;&nbsp;礼毕，即洛阳宫幸太极前殿，诏曰：“昔朕皇祖宣王，圣哲钦明，诞应期运，熙<br /><br />&nbsp;&nbsp;&nbsp;&nbsp;帝之载，肇启洪基。伯考景王，履道宣猷，缉熙诸夏。至于皇考文王，睿哲光远，<br /><br />&nbsp;&nbsp;&nbsp;&nbsp;允协灵祗，应天顺时，受兹明命。仁济于宇宙，功格于上下。肆魏氏弘鉴于古训，<br /><br />&nbsp;&nbsp;&nbsp;&nbsp;仪刑于唐虞，畴咨群后，爰辑大命于朕身。予一人畏天之命，用不敢违。惟朕寡<br /><br />&nbsp;&nbsp;&nbsp;&nbsp;德，负荷洪烈，托于王公之上，以君临四海，惴惴惟惧，罔知所济。惟尔股肱爪<br /><br />&nbsp;&nbsp;&nbsp;&nbsp;牙之佐，文武不贰之臣，乃祖乃父，实左右我先王，光隆我大业。思与万国，共<br /><br />&nbsp;&nbsp;&nbsp;&nbsp;享休祚。”于是大赦，改元。赐天下爵，人五级；鳏寡孤独不能自存者谷，人五<br /><br />&nbsp;&nbsp;&nbsp;&nbsp;斛。复天下租赋及关市之税一年，逋债宿负皆勿收。除旧嫌，解禁锢，亡官失爵<br /><br />&nbsp;&nbsp;&nbsp;&nbsp;者悉复之。丁卯，遣太仆刘原告于太庙。封魏帝为陈留王，邑万户，居于邺宫；<br /><br />&nbsp;&nbsp;&nbsp;&nbsp;魏氏诸王皆为县侯。迫尊宣王为宣皇帝，景王为景皇帝，文王为文皇帝，宣王妃<br /><br />&nbsp;&nbsp;&nbsp;&nbsp;张氏为宣穆皇后。尊太妃王氏曰皇太后，宫曰崇化。封皇叔祖父孚为安平王，皇<br /><br />&nbsp;&nbsp;&nbsp;&nbsp;叔父干为平原王，亮为扶风王，莆东莞王，骏为汝阴王，肜为梁王，伦为琅邪<br /><br />&nbsp;&nbsp;&nbsp;&nbsp;王，皇弟攸为齐王，鉴为乐安王，几为燕王，皇从伯父望为义阳王，皇从叔父辅<br /><br />&nbsp;&nbsp;&nbsp;&nbsp;为渤海王，晃为下邳王，瑰为太原王，圭为高阳王，衡为常山王，子文为沛王，<br /><br />&nbsp;&nbsp;&nbsp;&nbsp;泰为陇西王，权为彭城王，绥为范阳王，遂为济南王，逊为谯王，睦为中山王，<br /><br />&nbsp;&nbsp;&nbsp;&nbsp;凌为北海王，斌为陈王，皇从父兄洪为河间王，皇从父弟为东平王。以骠骑将<br /><br />&nbsp;&nbsp;&nbsp;&nbsp;军石苞为大司马，封乐陵公，车骑将军陈骞为高平公，卫将军贾充为车骑将军、<br /><br />&nbsp;&nbsp;&nbsp;&nbsp;鲁公，尚书令裴秀为巨鹿公，侍中荀勖为济北公，太保郑冲为太傅、寿光公，太<br /><br />&nbsp;&nbsp;&nbsp;&nbsp;尉王祥为太保、睢陵公，丞相何曾为太尉、郎陵公，御史大夫王沈为骠骑将军、<br /><br />&nbsp;&nbsp;&nbsp;&nbsp;博陵公，司空荀为临淮公，镇北大将军卫为阳公。其余增封进爵各有差，<br /><br />&nbsp;&nbsp;&nbsp;&nbsp;文武普增位二等。改景初历为太始历，腊以酉，社以丑。戊辰，下诏大弘俭约，<br /><br />&nbsp;&nbsp;&nbsp;&nbsp;出御府珠玉玩好之物，颁赐王公以下各在差。置中军将军，以统宿卫七军。己巳，<br /><br />&nbsp;&nbsp;&nbsp;&nbsp;诏陈留王载天子旌旗，备五时副车，行魏正朔，郊祀天地，礼乐制度皆如魏旧，<br /><br />&nbsp;&nbsp;&nbsp;&nbsp;上书不称臣。赐山阳公刘康、安乐公刘禅子弟一人为附马都尉。乙亥，以安平王<br /><br />&nbsp;&nbsp;&nbsp;&nbsp;孚为太宰、假黄钺、大都督中外诸军事。诏曰：“昔王凌谋废齐王，而王竟不足<br /><br />&nbsp;&nbsp;&nbsp;&nbsp;以守位。邓艾虽矜功失节，然束手受罪。今大赦其家，还使立后。兴灭继绝，约<br /><br />&nbsp;&nbsp;&nbsp;&nbsp;法省刑。除魏氏宗室禁锢。诸将吏遭三年丧者，遣宁终丧。百姓复其徭役。罢部<br /><br />&nbsp;&nbsp;&nbsp;&nbsp;曲将长吏以下质任。省郡国御调，禁乐府靡丽百戏之伎及雕文游畋之具。开直言<br /><br />&nbsp;&nbsp;&nbsp;&nbsp;之路，置谏官以掌之。”是月，凤皇六、青龙三、白龙二、麒麟各一见于郡国。<br /><br />&nbsp;&nbsp;&nbsp;&nbsp;二年春正月丙戌，遣兼侍中侯史光等持节四方，循省风俗，除禳祝之不在祀<br /><br />&nbsp;&nbsp;&nbsp;&nbsp;典者。丁亥，有司请建七庙，帝重其役，不许。庚寅，罢鸡鸣鼓。辛丑，尊景皇<br /><br />&nbsp;&nbsp;&nbsp;&nbsp;帝夫人羊氏曰景皇后，宫曰弘训。丙午，立皇后杨氏。二月，除汉宗室禁锢。己<br /><br />&nbsp;&nbsp;&nbsp;&nbsp;未，常山王衡薨。诏曰：“五等之封，皆录旧勋。本为县侯者传封次子为亭侯，<br /><br />&nbsp;&nbsp;&nbsp;&nbsp;乡侯为关内侯，亭侯为关中侯，皆食本户十分之一。”丁丑，郊祀宣皇帝以配天，<br /><br />&nbsp;&nbsp;&nbsp;&nbsp;宗祀文皇帝于明堂以配上帝。庚午，诏曰：“古者百官，官箴王阙。然保氏特以<br /><br />&nbsp;&nbsp;&nbsp;&nbsp;谏诤为职，今之侍中、常侍实处此位。择其能正色弼违匡救不逮者，以兼此选。”<br /><br />&nbsp;&nbsp;&nbsp;&nbsp;三月戊戌，吴人来吊祭，有司奏为答诏。帝曰：“昔汉文、光武怀抚尉佗、公孙<br /><br />&nbsp;&nbsp;&nbsp;&nbsp;述，皆未正君臣之仪，所以羁糜未宾也。皓遣使之始，未知国庆，但以书答之。”<br /><br />&nbsp;&nbsp;&nbsp;&nbsp;夏五月戊辰，诏曰：“陈留王操尚谦冲，每事辄表，非所以优崇之也。主者喻意，<br /><br />&nbsp;&nbsp;&nbsp;&nbsp;非大事皆使王官表上之。”壬子，骠骑将军博陵公王沈卒。六月壬申，济南王遂<br /><br />&nbsp;&nbsp;&nbsp;&nbsp;薨。秋七月辛巳，营太庙，致荆山之木，采华山之石’铸铜柱十二，涂以黄金，<br /><br />&nbsp;&nbsp;&nbsp;&nbsp;镂以百物，缀以明珠。戊戌，谯王逊薨。丙午晦，日有蚀之。八月丙辰，省右将<br /><br />&nbsp;&nbsp;&nbsp;&nbsp;军官。初，帝虽从汉魏之制，既葬除服。而深衣素冠，降席撤膳，哀敬如丧者。<br /><br />&nbsp;&nbsp;&nbsp;&nbsp;戊辰，有司奏改服进膳，不许，遂礼终而后复吉。及太后之丧，亦如之。九月乙<br /><br />&nbsp;&nbsp;&nbsp;&nbsp;未，散骑常侍皇甫陶、傅玄领谏官，上书谏诤，有司奏请寝之。诏曰：“凡关言<br /><br />&nbsp;&nbsp;&nbsp;&nbsp;人主，人臣所至难，而苦不能听纳，自古忠臣直士之所慷慨也。每陈事出付主者，<br /><br />&nbsp;&nbsp;&nbsp;&nbsp;多从深刻，乃云恩贷当由主上，是何言乎？其详评议。”戊戌，有司奏：“大晋<br /><br />&nbsp;&nbsp;&nbsp;&nbsp;继三皇之踪，蹈舜禹之迹，应天顺时，受禅有魏，宜一用前代正朔服色，皆如虞<br /><br />&nbsp;&nbsp;&nbsp;&nbsp;遵唐故事。”奏可。冬十月丙午朔，日有蚀之。丁未，诏曰：“昔舜葬苍梧，农<br /><br />&nbsp;&nbsp;&nbsp;&nbsp;不易亩；禹葬成纪，市不改肆。上惟祖考清简之旨，所徙陵十里内居人，动为烦<br /><br />&nbsp;&nbsp;&nbsp;&nbsp;扰，一切停之。”十一月己卯，倭人来献方物。并圜丘、方丘于南、北郊，二至<br /><br />&nbsp;&nbsp;&nbsp;&nbsp;之祀合于二郊。罢山阳公国督军，除其禁制。己丑，追尊景帝夫人夏侯氏为景怀<br /><br />&nbsp;&nbsp;&nbsp;&nbsp;皇后。辛卯，迁祖祢神主于太庙。十二月，罢农官为郡县。是岁，凤皇六、青龙<br /><br />&nbsp;&nbsp;&nbsp;&nbsp;十、黄龙九、麒麟各一见于郡国。<br /><br />&nbsp;&nbsp;&nbsp;&nbsp;三年春正月癸丑，白龙二见于弘农渑池。丁卯，立皇子衷为皇太子。诏曰：<br /><br />&nbsp;&nbsp;&nbsp;&nbsp;“朕以不德，托于四海之上，兢兢祗畏，惧无以康济寓内，思与天下式明王度，<br /><br />&nbsp;&nbsp;&nbsp;&nbsp;正本清源，于置胤树嫡，非所先务。又近世每建太子，宽宥施惠之事，间不获已，<br /><br />&nbsp;&nbsp;&nbsp;&nbsp;顺从王公卿士之议耳。方今世运垂平，将陈之以德义，示之以好恶，使百姓蠲多<br /><br />&nbsp;&nbsp;&nbsp;&nbsp;幸之虑，笃终始之行，曲惠小仁，故无取焉。咸使知闻。”三月戊寅，初令二千<br /><br />&nbsp;&nbsp;&nbsp;&nbsp;石得终三年丧。丁未，昼昏。罢武卫将军官。以李为太子太傅。太山石崩。夏<br /><br />&nbsp;&nbsp;&nbsp;&nbsp;四月戊午，张掖太守焦胜上言，氐池县大柳谷口有玄石一所，白画成文，实大晋<br /><br />&nbsp;&nbsp;&nbsp;&nbsp;之休祥，图之以献。诏以制币告于太庙，藏之天府。秋八月，罢都护将军，以其<br /><br />&nbsp;&nbsp;&nbsp;&nbsp;五署还光禄勋。九月甲申，诏曰：“古者以德诏爵，以庸制禄，虽下士犹食上农，<br /><br />&nbsp;&nbsp;&nbsp;&nbsp;外足以奉公忘私，内足以养亲施惠。今在位者禄不代耕，非所以崇化之本也。其<br /><br />&nbsp;&nbsp;&nbsp;&nbsp;议增吏俸。”赐王公以下帛各有差。以太尉何曾为太保，义阳王望为太尉，司空<br /><br />&nbsp;&nbsp;&nbsp;&nbsp;荀为司徒。冬十月，听士卒遭父母丧者，非在疆场，皆得奔赴。十二月，徙宗<br /><br />&nbsp;&nbsp;&nbsp;&nbsp;圣侯孔震为奉圣亭侯。山阳公刘康来朝。禁星气谶纬之学。<br /><br />&nbsp;&nbsp;&nbsp;&nbsp;四年春正月辛未，以尚书令裴秀为司空。丙戌，律令成，封爵赐帛各有差。<br /><br />&nbsp;&nbsp;&nbsp;&nbsp;有星孛于轸。丁亥，帝耕于藉田。戊子，诏曰：“古设象刑而众不犯，今虽参夷<br /><br />&nbsp;&nbsp;&nbsp;&nbsp;而奸不绝，何德刑相去之远哉！先帝深愍黎元，哀矜庶狱，乃命群后，考正典刑。<br /><br />&nbsp;&nbsp;&nbsp;&nbsp;朕守遗业，永惟保V皇基，思与万国以无为为政。方今阳春养物，东作始兴，朕<br /><br />&nbsp;&nbsp;&nbsp;&nbsp;亲率王公卿士耕藉田千亩。又律令既就，班之天下，将以简法务本，惠育海内。<br /><br />&nbsp;&nbsp;&nbsp;&nbsp;宜宽有罪，使得自新，其大赦天下。长吏、郡丞、长史各赐马一匹。”二月庚子，<br /><br />&nbsp;&nbsp;&nbsp;&nbsp;增置山阳公国相、郎中令、陵令、杂工宰人、鼓吹车马各有差。罢中军将军，置<br /><br />&nbsp;&nbsp;&nbsp;&nbsp;北军中候官。甲寅，以东海刘俭有至行，拜为郎。以中军将军羊祜为尚书左仆射，<br /><br />&nbsp;&nbsp;&nbsp;&nbsp;东莞王莆尚书右仆射。三月戊子，皇太后王氏崩。夏四月戊戌，太保、睢陵公<br /><br />&nbsp;&nbsp;&nbsp;&nbsp;王祥薨。己亥，y葬文明皇后王氏于崇阳陵。罢振威、扬威护军官，置左右积弩<br /><br />&nbsp;&nbsp;&nbsp;&nbsp;将军。六月甲申朔，诏曰：“郡国守相，三载一巡行属县，必以春，此古者所以<br /><br />&nbsp;&nbsp;&nbsp;&nbsp;述职宣风展义也。见长吏，观风俗，协礼律，考度量，存问耆老，亲见百年。录<br /><br />&nbsp;&nbsp;&nbsp;&nbsp;囚徒，理冤枉，详察政刑得失，知百姓所患苦。无有远近，便若朕亲临之。敦喻<br /><br />&nbsp;&nbsp;&nbsp;&nbsp;五教，劝务农功，勉励学者，思勤正典，无为百家庸末，致远必泥。士庶有好学<br /><br />&nbsp;&nbsp;&nbsp;&nbsp;笃道，孝弟忠信，清白异行者，举而进之；有不孝敬于父母，不长悌于族党，悖<br /><br />&nbsp;&nbsp;&nbsp;&nbsp;礼弃常，不率法令者，纠而罪之。田畴辟，生业修，礼教设，禁令行，则长吏之<br /><br />&nbsp;&nbsp;&nbsp;&nbsp;能也。人穷匮，农事荒，奸盗起刑，狱烦，下陵上替，礼义不兴，斯长吏之否也。<br /><br />&nbsp;&nbsp;&nbsp;&nbsp;若长吏在官公廉，虑不及私，正色直节，不饰名誉者，及身行贪秽，诌黩求容，<br /><br />&nbsp;&nbsp;&nbsp;&nbsp;公节不立，而私门日富者，并谨察之。扬清激浊，举善弹违，此朕所以垂拱总纲，<br /><br />&nbsp;&nbsp;&nbsp;&nbsp;责成于良二千石也。於戏戒哉！”秋七月，太山石崩，众星西流。戊午，遣使者<br /><br />&nbsp;&nbsp;&nbsp;&nbsp;侯史光循行天下。己卯，谒崇阳陵。九月，青、徐、兖、豫四州大水，伊洛溢，<br /><br />&nbsp;&nbsp;&nbsp;&nbsp;合于河，开仓以振之。诏曰：“虽诏有所欲，及奏得可而于事不便者，皆不可隐<br /><br />&nbsp;&nbsp;&nbsp;&nbsp;情。”冬十月，吴将施绩入江夏，万郁寇襄阳。遣太尉义阳王望屯龙陂。荆州刺<br /><br />&nbsp;&nbsp;&nbsp;&nbsp;史胡烈击败郁。吴将顾容寇郁林，太守毛炅大破之，斩其交州刺史刘俊、将军修<br /><br />&nbsp;&nbsp;&nbsp;&nbsp;则。十一月，吴将丁奉等出芍陂，安东将军汝阴王骏与义阳王望击走之。己未，<br /><br />&nbsp;&nbsp;&nbsp;&nbsp;诏王公卿尹及郡国守相，举贤良方正直言之士。十二月，班五条诏书于郡国：一<br /><br />&nbsp;&nbsp;&nbsp;&nbsp;曰正身，二曰勤百姓，三曰抚孤寡，四曰敦本息末，五曰去人事。庚寅，帝临听<br /><br />&nbsp;&nbsp;&nbsp;&nbsp;讼观，录廷尉洛阳狱囚，亲平决焉。扶南、林邑各遣使来献。<br /><br />&nbsp;&nbsp;&nbsp;&nbsp;五年春正月癸巳，申戒郡国计吏守相令长，务尽地利，禁游食商贩。丙申，<br /><br />&nbsp;&nbsp;&nbsp;&nbsp;帝临听讼观录囚徒，多所原遣。青龙二见于荥阳。二月，以雍州陇右五郡及凉州<br /><br />&nbsp;&nbsp;&nbsp;&nbsp;之金城、梁州之阴平置秦州。辛巳，白龙二见于赵国。青、徐、兖三州水，遣使<br /><br />&nbsp;&nbsp;&nbsp;&nbsp;振恤之。壬寅，以尚书左仆射羊祜都督荆州诸军事，征东大将军卫都督青州诸<br /><br />&nbsp;&nbsp;&nbsp;&nbsp;军事，东莞王莆镇东大将军都督徐州诸军事。丁亥，诏曰：“古者岁书群吏之<br /><br />&nbsp;&nbsp;&nbsp;&nbsp;能否，三年而诛赏之。诸令史前后，但简遣疏劣，而无有劝进，非黜陟之谓也。<br /><br />&nbsp;&nbsp;&nbsp;&nbsp;其条勤能有称尤异者，岁以为常。吾将议其功劳。”己未，诏蜀相诸葛亮孙京随<br /><br />&nbsp;&nbsp;&nbsp;&nbsp;才署吏。夏四月，地震。五月辛卯朔，凤皇见于赵国。曲赦交趾、九真、日南五<br /><br />&nbsp;&nbsp;&nbsp;&nbsp;岁刑。六月，邺奚官督郭鄙鲜璩挛迨乱在桑言甚切直，擢为屯留令，西平人曲<br /><br />&nbsp;&nbsp;&nbsp;&nbsp;路伐登闻彭，言多袄谤，有司奏弃市。帝曰：“朕之过也。”舍而不问。罢镇军<br /><br />&nbsp;&nbsp;&nbsp;&nbsp;将军，复置左右将军官。秋七月，延群公，询谠言。九月，有星孛于紫宫。冬十<br /><br />&nbsp;&nbsp;&nbsp;&nbsp;月丙子，以汲郡太守王宏有政绩，赐谷千斛。十一月，追封谥皇弟兆为城阳哀王，<br /><br />&nbsp;&nbsp;&nbsp;&nbsp;以皇子景度嗣。十二月，诏州郡举勇猛秀异之才。<br /><br />&nbsp;&nbsp;&nbsp;&nbsp;六年春正月丁亥朔，帝临轩，不设乐。吴将丁奉入涡口，扬州刺史牵弘击走<br /><br />&nbsp;&nbsp;&nbsp;&nbsp;之。三月，赦五岁刑已下。夏四月，白龙二见于东莞。五月，立寿安亭侯承为南<br /><br />&nbsp;&nbsp;&nbsp;&nbsp;宫王。六月戊午，秦州刺史胡烈击叛虏于万斛堆，力战，死之。诏遣尚书石鉴行<br /><br />&nbsp;&nbsp;&nbsp;&nbsp;安西将军、都督秦州诸军事，与奋威护军田章讨之。秋七月丁酉，复陇右五郡遇<br /><br />&nbsp;&nbsp;&nbsp;&nbsp;寇害者租赋，不能自存者禀贷之。乙巳，城阳王景度薨。诏曰：“自泰始以来，<br /><br />&nbsp;&nbsp;&nbsp;&nbsp;大事皆撰录秘书，写副。后有其事，辄宜缀集以为常。”丁未，以汝阴王骏为镇<br /><br />&nbsp;&nbsp;&nbsp;&nbsp;西大将军、都督雍凉二州诸军事。九月，大宛献汗血马，焉耆来贡方物。冬十一<br /><br />&nbsp;&nbsp;&nbsp;&nbsp;月，幸辟雍，行乡饮酒之礼，赐太常博士、学生帛牛酒各有差。立皇子柬为汝南<br /><br />&nbsp;&nbsp;&nbsp;&nbsp;王。十二月，吴夏口督、前将军孙秀帅众来奔，拜骠骑将军、开府仪同三司，封<br /><br />&nbsp;&nbsp;&nbsp;&nbsp;会稽公。戊辰，复置镇军官。<br /><br />&nbsp;&nbsp;&nbsp;&nbsp;七年春正月丙子，皇太子冠，赐王公以下帛各有差。匈奴帅刘猛叛出塞。二<br /><br />&nbsp;&nbsp;&nbsp;&nbsp;月，孙皓帅众趋寿阳，遣大司马望屯淮北以距之。三月，丙戌，司空、巨鹿公裴<br /><br />&nbsp;&nbsp;&nbsp;&nbsp;秀薨。癸巳，以中护军王业为尚书左仆射，高阳王为尚书右仆射。孙秀部将何<br /><br />&nbsp;&nbsp;&nbsp;&nbsp;崇帅众五千人来降。夏四月，九真太守董元为吴将虞锼攻，军败，死之。北地<br /><br />&nbsp;&nbsp;&nbsp;&nbsp;胡寇金城，凉州刺史牵弘讨之。群虏内叛，围弘于青山，弘军败，死之。五月，<br /><br />&nbsp;&nbsp;&nbsp;&nbsp;立皇子宪为城阳王。雍、凉、秦三州饥，赦其境内殊死以下。闰月，大雩，太官<br /><br />&nbsp;&nbsp;&nbsp;&nbsp;减膳。诏交趾三郡、南中诸郡无出今年户调。六月，诏公卿以下举将帅各一人。<br /><br />&nbsp;&nbsp;&nbsp;&nbsp;辛丑，大司马义阳王望薨。大雨霖，伊、洛、河溢，流居人四千余家，杀三百余<br /><br />&nbsp;&nbsp;&nbsp;&nbsp;人，有诏振贷给棺。秋七月癸酉，以车骑将军贾充为都督秦、凉二州诸军事。吴<br /><br />&nbsp;&nbsp;&nbsp;&nbsp;将陶璜等围交趾，太守杨稷与郁林太守毛炅及日南等三郡降于吴。八月丙戌，以<br /><br />&nbsp;&nbsp;&nbsp;&nbsp;征东大将军卫为征北大将军、都督幽州诸军事。丙申，城阳王宪薨。分益州之<br /><br />&nbsp;&nbsp;&nbsp;&nbsp;南中四郡置宁州，曲赦四郡殊死已下。冬十月丁丑，日有蚀之。十一月丁巳，卫<br /><br />&nbsp;&nbsp;&nbsp;&nbsp;公姬署薨。十二月，大雪。罢中领军，并北军中候。以光禄大夫郑袤为司空。<br /><br />&nbsp;&nbsp;&nbsp;&nbsp;八年春正月，监军何桢讨匈奴刘猛，累破之，左部帅李恪杀猛而降。癸亥，<br /><br />&nbsp;&nbsp;&nbsp;&nbsp;帝耕于藉田。二月乙亥，禁雕文绮组非法之物。壬辰，太宰、安平王孚薨。诏内<br /><br />&nbsp;&nbsp;&nbsp;&nbsp;外群官举任边郡者各三人。帝与右将军皇甫陶论事，陶与帝争言，散骑常侍郑徽<br /><br />&nbsp;&nbsp;&nbsp;&nbsp;表请罪之。帝曰：“谠言謇谔，所望于左右也。人主常以阿媚为患，岂以争臣为<br /><br />&nbsp;&nbsp;&nbsp;&nbsp;损哉！徽越职妄奏，岂朕之意。”遂免徽官。夏四月，置后将军，以备四军。六<br /><br />&nbsp;&nbsp;&nbsp;&nbsp;月，益州牙门张弘诬其刺史皇甫晏反，杀之，传首京师。弘坐伏诛，夷三族。壬<br /><br />&nbsp;&nbsp;&nbsp;&nbsp;辰，大赦。丙申，诏复陇右四郡遇寇害者田租。秋七月，以车骑将军贾充为司空。<br /><br />&nbsp;&nbsp;&nbsp;&nbsp;九月，吴西陵督步阐来降，拜卫将军、开府仪同三司，封宜都公。吴将陆抗攻阐，<br /><br />&nbsp;&nbsp;&nbsp;&nbsp;遣车骑将军羊祜帅众出江陵，荆州刺史杨肇迎阐于西陵，巴东监军徐胤击建平以<br /><br />&nbsp;&nbsp;&nbsp;&nbsp;救阐。冬十月辛未朔，日有蚀之。十二月，肇攻抗，不克而还。阐城陷，为抗所<br /><br />&nbsp;&nbsp;&nbsp;&nbsp;禽。<br /><br />&nbsp;&nbsp;&nbsp;&nbsp;九年春正月辛酉，司空、密陵侯郑袤薨。二月癸巳，司徒、乐陵公石苞薨。<br /><br />&nbsp;&nbsp;&nbsp;&nbsp;立安平亭侯隆为安平王。三月，立皇子祗为东海王。夏四月戊辰朔，日有蚀之。<br /><br />&nbsp;&nbsp;&nbsp;&nbsp;五月，旱。以太保何曾领司徒。六月乙未，东海王祗薨。秋七月丁酉朔，日有蚀<br /><br />&nbsp;&nbsp;&nbsp;&nbsp;之。吴将鲁淑围弋阳，征虏将军王浑击败之。罢五官左右中郎将、弘训太仆、卫<br /><br />&nbsp;&nbsp;&nbsp;&nbsp;尉、大长秋等官。鲜卑寇广宁，杀略五千人。诏聘公卿以下子女以备六宫，采择<br /><br />&nbsp;&nbsp;&nbsp;&nbsp;未毕，权禁断婚姻。冬十月辛巳，制女年十七父母不嫁者，使长吏配之。十一月<br /><br />&nbsp;&nbsp;&nbsp;&nbsp;丁酉，临宣武观大阅诸军，甲辰乃罢。<br /><br />&nbsp;&nbsp;&nbsp;&nbsp;十年春正月辛亥，帝耕于藉田。闰月癸酉，太傅、寿光公郑冲薨。己卯，高<br /><br />&nbsp;&nbsp;&nbsp;&nbsp;阳王薨。庚辰，太原王瑰薨。丁亥，诏曰：“嫡庶之别，所以辨上下，明贵贱。<br /><br />&nbsp;&nbsp;&nbsp;&nbsp;而近世以来，多皆内宠，登妃后之职，乱尊卑之序。自今以后，皆不得登用妾媵<br /><br />&nbsp;&nbsp;&nbsp;&nbsp;以为嫡正。”二月，分幽州五郡置平州。三月癸亥，日有蚀之。夏四月己未，太<br /><br />&nbsp;&nbsp;&nbsp;&nbsp;尉、临淮公荀薨。六月癸巳，临听讼观录囚徒，多所原遣。是夏，大蝗。秋七<br /><br />&nbsp;&nbsp;&nbsp;&nbsp;月丙寅，皇后杨氏崩。壬午，吴平虏将军孟泰、偏将军王嗣等帅众降。八月，凉<br /><br />&nbsp;&nbsp;&nbsp;&nbsp;州虏寇金城诸郡，镇西将军、汝阴王骏讨之，斩其帅乞文泥等。戊申，葬元皇后<br /><br />&nbsp;&nbsp;&nbsp;&nbsp;于峻阳陵。九月癸亥，以大将军陈骞为大尉。攻拔吴枳里城，获吴立信校尉庄祜。<br /><br />&nbsp;&nbsp;&nbsp;&nbsp;吴将孙遵、李承帅众寇江夏，太守嵇喜击破之。立河桥于富平津。冬十一月，立<br /><br />&nbsp;&nbsp;&nbsp;&nbsp;城东七里涧石桥。庚午，帝临宣武观，大阅诸军。十二月，有星孛于轸。置藉田<br /><br />&nbsp;&nbsp;&nbsp;&nbsp;令。立太原王子缉为高阳王。吴威北将军严聪、扬威将军严整、偏将军朱买来降。<br /><br />&nbsp;&nbsp;&nbsp;&nbsp;是岁，凿陕南山，决河，东注洛，以通运漕。<br /><br />&nbsp;&nbsp;&nbsp;&nbsp;咸宁元年春正月戊午朔，大赦，改元。二月，以将士应已娶者多，家有五女<br /><br />&nbsp;&nbsp;&nbsp;&nbsp;者给复。辛酉，以故邺令夏谡有清称，赐谷百斛。以奉禄薄，赐公卿以下帛有差。<br /><br />&nbsp;&nbsp;&nbsp;&nbsp;叛虏树机能送质请降。夏五月，下邳、广陵大风，拔木，坏庐舍。六月，鲜卑力<br /><br />&nbsp;&nbsp;&nbsp;&nbsp;微遣子来献。吴人寇江夏。西域戊己校尉马循讨叛鲜卑，破之，斩其渠帅。戊申，<br /><br />&nbsp;&nbsp;&nbsp;&nbsp;置太子詹事官。秋七月甲申晦，日有蚀之。郡国螟。八月壬寅，沛王子文薨。以<br /><br />&nbsp;&nbsp;&nbsp;&nbsp;故太傅郑冲、太尉荀、司徒石苞、司空裴秀、骠骑将军王沈、安平献王孚等及<br /><br />&nbsp;&nbsp;&nbsp;&nbsp;太保何曾、司空贾充、太尉陈骞、中书监荀勖、平南将军羊祜、齐王攸等皆列于<br /><br />&nbsp;&nbsp;&nbsp;&nbsp;铭飨。九月甲子，青州螟，徐州大水。冬十月乙酉，常山王殷薨。癸巳，彭城王<br /><br />&nbsp;&nbsp;&nbsp;&nbsp;权薨。十一月癸亥，大阅于宜武观，至于己巳。十二月丁亥，追尊宣帝庙曰高祖，<br /><br />&nbsp;&nbsp;&nbsp;&nbsp;景帝曰世宗，文帝曰太祖。是月大疫，洛阳死者大半。封裴Q为钜鹿公。<br /><br />&nbsp;&nbsp;&nbsp;&nbsp;二年春正月，以疾疫废朝。赐诸散吏至于士卒丝各有差。二月丙戌，河间王<br /><br />&nbsp;&nbsp;&nbsp;&nbsp;洪薨。甲午，赦五岁刑以下。东夷八国归化。并州虏犯塞，监并州诸军事胡奋击<br /><br />&nbsp;&nbsp;&nbsp;&nbsp;破之。初，敦煌太守尹璩卒，州以敦煌令梁澄领太守事。议郎令狐丰废澄，自领<br /><br />&nbsp;&nbsp;&nbsp;&nbsp;郡事。丰死，弟宏代之。至是，凉州刺史杨欣斩宏，传首洛阳。先是，帝不豫，<br /><br />&nbsp;&nbsp;&nbsp;&nbsp;及瘳，群臣上寿。诏曰：“每念顷遇疫气死亡，为之怆然。岂以一身之休息，<br /><br />&nbsp;&nbsp;&nbsp;&nbsp;忘百姓之艰邪？诸上礼者皆绝之。”夏五月，镇西大将军、汝阴王骏讨北胡，斩<br /><br />&nbsp;&nbsp;&nbsp;&nbsp;其渠帅吐敦。立国子学。庚午，大雩。六月癸丑，荐荔支于太庙。甲戌，有星孛<br /><br />&nbsp;&nbsp;&nbsp;&nbsp;于氐。自春旱，至于是月始雨。吴京下督孙楷帅众来降，以为车骑将军，封丹阳<br /><br />&nbsp;&nbsp;&nbsp;&nbsp;侯。白龙二见于新兴井中。秋七月，有星孛于大角。吴临平湖自汉末壅塞，至是<br /><br />&nbsp;&nbsp;&nbsp;&nbsp;自开。父老相传云：“此湖塞，天下乱；此湖开，天下平。”癸丑，安平王隆薨。<br /><br />&nbsp;&nbsp;&nbsp;&nbsp;东夷十七国内附。河南、魏郡暴水，杀百余人，诏给棺。鲜卑阿罗多等寇边，西<br /><br />&nbsp;&nbsp;&nbsp;&nbsp;域戊己校尉马循讨之，斩首四千余级，获生九千余人，于是来降。八月庚辰，河<br /><br />&nbsp;&nbsp;&nbsp;&nbsp;东、平阳地震。己亥，以太保何曾为太傅，太尉陈骞为大司马，司空贾充为太尉，<br /><br />&nbsp;&nbsp;&nbsp;&nbsp;镇军大将军齐王攸为司空。有星孛于太微，九月又孛于翼。丁未，起太仓于城东，<br /><br />&nbsp;&nbsp;&nbsp;&nbsp;常平仓于东西市。闰月，荆州五郡水，流四千余家。冬十月，以汝阴王骏为征西<br /><br />&nbsp;&nbsp;&nbsp;&nbsp;大将军，平南将军羊祜为征南大将军。丁卯，立皇后杨氏，大赦，赐王公以下及<br /><br />&nbsp;&nbsp;&nbsp;&nbsp;于鳏寡各有差。十一月，白龙二见于梁国。十二月，征处士安定皇甫谧为太子中<br /><br />&nbsp;&nbsp;&nbsp;&nbsp;庶子，封后父镇军将军杨骏为临晋侯。是月，以平州刺史傅询、前广平太守孟桓<br /><br />&nbsp;&nbsp;&nbsp;&nbsp;清白有闻，询赐帛二百匹，桓百匹。<br /><br />&nbsp;&nbsp;&nbsp;&nbsp;三年春正月丙子朔，日有蚀之。立皇子裕为始平王，安平穆王隆弟敦为安平<br /><br />&nbsp;&nbsp;&nbsp;&nbsp;王。诏曰：“宗室戚属，国之枝叶，欲令奉率德义，为天下式。然处富贵而能慎<br /><br />&nbsp;&nbsp;&nbsp;&nbsp;行者寡，召穆公纠合兄弟而赋《棠棣》之诗，此姬氏所以本枝百世也。今以卫将<br /><br />&nbsp;&nbsp;&nbsp;&nbsp;军、扶风王亮为宗师，所当施行，皆咨之于宗师也。”庚寅，始平王裕薨。有星<br /><br />&nbsp;&nbsp;&nbsp;&nbsp;孛于西方。使征北大将军卫讠q讨鲜卑力微。三月，平虏护军文淑讨叛虏树机能<br /><br />&nbsp;&nbsp;&nbsp;&nbsp;等，破之。有星孛于胃。乙未，帝将射雉，虑损麦苗而止。夏五月戊子，吴将邵<br /><br />&nbsp;&nbsp;&nbsp;&nbsp;凯、夏祥帅众七千余人来降。六月，益、梁八郡水，杀三百余人，没邸阁别仓。<br /><br />&nbsp;&nbsp;&nbsp;&nbsp;秋七月，以都督豫州诸军事王浑为都督扬州诸军事。中山王睦以罪废为丹水侯。<br /><br />&nbsp;&nbsp;&nbsp;&nbsp;八月癸亥，徙扶风王亮为汝南王，东莞王莆琅邪王，汝阴王骏为扶风王，琅邪<br /><br />&nbsp;&nbsp;&nbsp;&nbsp;王伦为赵王，渤海王辅为太原王，太原王J为河间王，北海王陵为任城王，陈王<br /><br />&nbsp;&nbsp;&nbsp;&nbsp;斌为西河王，汝南王柬为南阳王，济南王耽为中山王，河间王威为章武王。立皇<br /><br />&nbsp;&nbsp;&nbsp;&nbsp;子玮为始平王，允为濮阳王，该为新都王，遐为清河王，钜平侯羊祜为南城侯。<br /><br />&nbsp;&nbsp;&nbsp;&nbsp;以汝南王亮为镇南大将军。大风拔树，暴寒且冰，郡国五陨霜，伤谷。九月戊子，<br /><br />&nbsp;&nbsp;&nbsp;&nbsp;以左将军胡奋为都督江北诸军事。兖、豫、徐、青、荆、益、梁七州大水，伤秋<br /><br />&nbsp;&nbsp;&nbsp;&nbsp;稼，诏振给之。立齐王子蕤为辽东王，赞为广汉王。冬十一月丙戌，帝临宣武观<br /><br />&nbsp;&nbsp;&nbsp;&nbsp;大阅，至于壬辰。十二月，吴将孙慎入江夏、汝南，略千余家而去。是岁，西北<br /><br />&nbsp;&nbsp;&nbsp;&nbsp;杂虏及鲜卑、匈奴、五溪蛮夷、东夷三国前后十余辈，各帅种人部落内附。<br /><br />&nbsp;&nbsp;&nbsp;&nbsp;四年春正月庚午朔，日有蚀之。三月甲申，尚书左仆射卢钦卒。辛酉，以尚<br /><br />&nbsp;&nbsp;&nbsp;&nbsp;书右仆射山涛为尚书左仆射。东夷六国来献。夏四月，蚩尤旗见于东井。六月丁<br /><br />&nbsp;&nbsp;&nbsp;&nbsp;未，阴平、广武地震，甲子又震。凉州刺史杨欣与虏若罗拔能等战于武威，败绩，<br /><br />&nbsp;&nbsp;&nbsp;&nbsp;死之。弘训皇后羊氏崩。秋七月己丑，y葬景献皇后羊氏于峻平陵。庚寅，高阳<br /><br />&nbsp;&nbsp;&nbsp;&nbsp;王缉薨。癸巳，范阳王绥薨。荆、扬郡国二十皆大水。九月，以大傅何曾为太宰。<br /><br />&nbsp;&nbsp;&nbsp;&nbsp;辛巳，以尚书令李胤为司徒。冬十月，以征北大将军卫为尚书令。扬州刺史应<br /><br />&nbsp;&nbsp;&nbsp;&nbsp;绰伐吴皖城，斩首五千级，焚谷米百八十万斛。十一月辛巳，太医司马程据献雉<br /><br />&nbsp;&nbsp;&nbsp;&nbsp;头裘，帝以奇技异服典礼所禁，焚之于殿前。甲申，敕内外敢有犯者罪之。吴昭<br /><br />&nbsp;&nbsp;&nbsp;&nbsp;武将军刘翻、厉武将军祖始来降。辛卯，以尚书杜预都督荆州诸军事。征南大将<br /><br />&nbsp;&nbsp;&nbsp;&nbsp;军羊祜卒。十二月乙未，西河王斌薨。丁未，太宰郎陵公何曾薨。是岁，东夷九<br /><br />&nbsp;&nbsp;&nbsp;&nbsp;国内附。<br /><br />&nbsp;&nbsp;&nbsp;&nbsp;五年春正月，虏帅树机能攻陷凉州。乙丑，使讨虏护军武威太守马隆击之。<br /><br />&nbsp;&nbsp;&nbsp;&nbsp;二月甲午，白麟见于平原。三月，匈奴都督拔弈虚帅部落归化。乙亥，以百姓饥<br /><br />&nbsp;&nbsp;&nbsp;&nbsp;馑，减御膳之半。有星孛于柳。夏四月，又孛于女御。大赦，降除部曲督以下质<br /><br />&nbsp;&nbsp;&nbsp;&nbsp;任。丁亥，郡国八雨雹，伤秋稼，坏百姓庐舍。秋七月，有星孛于紫宫。九月甲<br /><br />&nbsp;&nbsp;&nbsp;&nbsp;午，麟见于河南。冬十月戊寅，匈奴余渠都督独雍等帅部落归化。汲郡人不准掘<br /><br />&nbsp;&nbsp;&nbsp;&nbsp;魏襄王冢，得竹简小篆古书十余万言，藏于秘府。十一月，大举伐吴，遣镇军将<br /><br />&nbsp;&nbsp;&nbsp;&nbsp;军、琅邪王瞥鐾恐校安东将军王浑出江西，建威将军王戎出武昌，平南将军胡<br /><br />&nbsp;&nbsp;&nbsp;&nbsp;奋出夏口，镇南大将军杜预出江陵，龙骧将军王浚、广武将军唐彬率巴蜀之卒浮<br /><br />&nbsp;&nbsp;&nbsp;&nbsp;江而下，东西凡二十余万。以太尉贾充为大都督，行冠军将军杨济为副，总统众<br /><br />&nbsp;&nbsp;&nbsp;&nbsp;军。十二月，马隆击叛虏树机能，大破，斩之，凉州平。肃慎来献矢石e。<br /><br />&nbsp;&nbsp;&nbsp;&nbsp;太康元年春正月己丑朔，五色气冠日。癸丑，王浑克吴寻阳赖乡诸城，获吴<br /><br />&nbsp;&nbsp;&nbsp;&nbsp;武威将军周兴。二月戊午，王浚、唐棼等克丹阳城。庚申，又克西陵，杀西陵都<br /><br />&nbsp;&nbsp;&nbsp;&nbsp;督、镇军将军留宪，征南将军成璩，西陵监郑广。壬戌，浚又克夷道乐乡城，杀<br /><br />&nbsp;&nbsp;&nbsp;&nbsp;夷道监陆晏、水军都督陆景。甲戌，杜预克江陵，斩吴江陵督王延；平南将军胡<br /><br />&nbsp;&nbsp;&nbsp;&nbsp;奋克江安。于是诸军并进，乐乡、荆门诸戍相次来降。乙亥，以浚为都督益、梁<br /><br />&nbsp;&nbsp;&nbsp;&nbsp;二州诸军事，复下诏曰：“浚、彬东下，扫除巴丘，与胡奋、王戎共平夏口、武<br /><br />&nbsp;&nbsp;&nbsp;&nbsp;昌，顺流长鹜，直造秣陵，与奋、戎审量其宜。杜预当镇静零、桂，怀辑衡阳。<br /><br />&nbsp;&nbsp;&nbsp;&nbsp;大兵既过，荆州南境固当传檄而定，预当分万人给浚，七千给彬。夏口既平，奋<br /><br />&nbsp;&nbsp;&nbsp;&nbsp;宜以七千人给浚。武昌既了，戎当以六千人增彬。太尉充移屯项，总督诸方。”<br /><br />&nbsp;&nbsp;&nbsp;&nbsp;浚进破夏口、武昌，遂泛舟东下，所至皆平。王浑、周浚与吴丞相张悌战于版桥，<br /><br />&nbsp;&nbsp;&nbsp;&nbsp;大败之，斩悌及其将孙震、沈莹，传首洛阳。孙皓穷蹙请降，送玺绶于琅邪王啤<br /><br />&nbsp;&nbsp;&nbsp;&nbsp;三月壬申，王浚以舟师至于建邺之石头，孙皓大惧，面缚舆榇，降于军门。浚杖<br /><br />&nbsp;&nbsp;&nbsp;&nbsp;节解缚焚榇，送于京都。收其图籍，得州四，郡四十三，县三百一十三，户五十<br /><br />&nbsp;&nbsp;&nbsp;&nbsp;二万三千，吏三万三千，兵二十三万，男女口二百三十万。其牧守下皆因吴所置，<br /><br />&nbsp;&nbsp;&nbsp;&nbsp;除其苛政，示之简易，吴人大悦。乙酉大赦，改元，大T五日，恤孤老困穷。夏<br /><br />&nbsp;&nbsp;&nbsp;&nbsp;四月，河东、高平雨雹，伤秋稼。遣兼侍中张侧、黄门侍郎朱震分使扬越，尉其<br /><br />&nbsp;&nbsp;&nbsp;&nbsp;初附。白麟见于顿丘。三河、魏郡、弘农雨雹，伤宿麦。五月辛亥，封孙皓为归<br /><br />&nbsp;&nbsp;&nbsp;&nbsp;命侯，拜其太子为中郎，诸子为郎中。吴之旧望，随才擢叙。孙氏大将战亡之家<br /><br />&nbsp;&nbsp;&nbsp;&nbsp;徙于寿阳，将吏渡江复十年，百姓及百工复二十年。丙寅，帝临轩大会，引皓升<br /><br />&nbsp;&nbsp;&nbsp;&nbsp;殿，群臣咸称万岁。丁卯，荐酃渌酒于太庙。郡国六雹，伤秋稼。庚午，诏诸士<br /><br />&nbsp;&nbsp;&nbsp;&nbsp;卒年六十以上罢归于家。庚辰，以王浚为辅国大将军、襄阳侯，杜预当阳侯，王<br /><br />&nbsp;&nbsp;&nbsp;&nbsp;戎安丰侯，唐彬上庸侯，贾充、琅邪王埔韵略龇狻Ｓ谑锹酃π蟹猓赐公卿以下<br /><br />&nbsp;&nbsp;&nbsp;&nbsp;帛各有差。六月丁丑，初置翊军校尉官。封丹水侯睦为高阳王。甲申，东夷十国<br /><br />&nbsp;&nbsp;&nbsp;&nbsp;归化。秋七月，虏轲成泥寇西平、浩，杀督将以下三百余人。东夷二十国朝献。<br /><br />&nbsp;&nbsp;&nbsp;&nbsp;庚寅，以尚书魏舒为尚书右仆射。八月，车师前部遣子入侍。己未，封皇弟延祚<br /><br />&nbsp;&nbsp;&nbsp;&nbsp;为乐平王。白龙三见于永昌。九月，群臣以天下一统，屡请封禅，帝谦让弗许。<br /><br />&nbsp;&nbsp;&nbsp;&nbsp;冬十月丁巳，除五女复。十二月戊辰，广汉王赞薨。<br /><br />&nbsp;&nbsp;&nbsp;&nbsp;二年春二月，淮南、丹阳地震。三月丙申，安平王敦薨。赐王公以下吴生口<br /><br />&nbsp;&nbsp;&nbsp;&nbsp;各有差。诏选孙皓妓妾五千人入宫。东夷五国朝献。夏六月，东夷五国内附。郡<br /><br />&nbsp;&nbsp;&nbsp;&nbsp;国十六雨雹，大风拔树，坏百姓庐舍。江夏、泰山水，流居人三百余家。秋七月，<br /><br />&nbsp;&nbsp;&nbsp;&nbsp;上党又暴风雨雹，伤秋稼。八月，有星孛于张。冬十月，鲜卑慕容@寇昌黎。十<br /><br />&nbsp;&nbsp;&nbsp;&nbsp;一月壬寅，大司马陈骞薨。有星孛于轩辕。鲜卑寇辽西，平州刺史鲜于婴讨破之。<br /><br />&nbsp;&nbsp;&nbsp;&nbsp;三年春正月丁丑，罢秦州，并雍州。甲午，以尚书张华都督幽州诸军事。三<br /><br />&nbsp;&nbsp;&nbsp;&nbsp;月，安北将军严询败鲜卑慕容@于昌黎，杀伤数万人。夏四月庚午，太尉、鲁公<br /><br />&nbsp;&nbsp;&nbsp;&nbsp;贾充薨。闰月丙子，司徒、广陆侯李胤薨。癸丑，白龙二见于济南。秋八月，罢<br /><br />&nbsp;&nbsp;&nbsp;&nbsp;平州、宁州刺史三年一入奏事。九月，东夷二十九国归化，献其方物。吴故将莞<br /><br />&nbsp;&nbsp;&nbsp;&nbsp;恭、帛奉举兵反，攻害建邺令，遂围扬州，徐州刺史嵇喜讨平之。冬十二月甲申，<br /><br />&nbsp;&nbsp;&nbsp;&nbsp;以司空齐王攸为大司马、督青州诸军事，镇东大将军、琅邪王莆抚军大将军，<br /><br />&nbsp;&nbsp;&nbsp;&nbsp;汝南王亮为太尉，光禄大夫山涛为司徒，尚书令卫为司空。丙申，诏四方水旱<br /><br />&nbsp;&nbsp;&nbsp;&nbsp;甚者无出田租。<br /><br />&nbsp;&nbsp;&nbsp;&nbsp;四年春正月甲申，以尚书右仆射魏舒为尚书左仆射，下邳王晃为尚书右仆射。<br /><br />&nbsp;&nbsp;&nbsp;&nbsp;戊午，司徒山涛薨。二月己丑，立长乐亭侯为北海王。三月辛丑朔，日有蚀之。<br /><br />&nbsp;&nbsp;&nbsp;&nbsp;癸丑，大司马齐王攸薨。夏四月，任城王陵薨。五月己亥，大将军、琅邪王妻啊<br /><br />&nbsp;&nbsp;&nbsp;&nbsp;徙辽东王蕤为东莱王。六月，增九卿礼秩。柯獠二千余落内属。秋七月壬子，<br /><br />&nbsp;&nbsp;&nbsp;&nbsp;以尚书右仆射、下邳王晃为都督青州诸军事。丙寅，衮州大水，复田租。八月，<br /><br />&nbsp;&nbsp;&nbsp;&nbsp;鄯善国遣子人侍，假其归义侯。以陇西王泰为尚书右仆射。冬十一月戊午，新都<br /><br />&nbsp;&nbsp;&nbsp;&nbsp;王该薨。以尚书左仆射魏舒为司徒。十二月庚午，大阅于宣武观。是岁，河南及<br /><br />&nbsp;&nbsp;&nbsp;&nbsp;荆州、扬州大水。<br /><br />&nbsp;&nbsp;&nbsp;&nbsp;五年春正月己亥，青龙二见于武库井中。二月丙寅，立南宫王子玷为长乐王。<br /><br />&nbsp;&nbsp;&nbsp;&nbsp;壬辰，地震。夏四月，任城、鲁国池水赤如血。五月丙午，宣帝庙梁折。六月，<br /><br />&nbsp;&nbsp;&nbsp;&nbsp;初置黄沙狱。秋七月戊申，皇子恢薨。任城、梁国、中山雨雹，伤秋稼。减天下<br /><br />&nbsp;&nbsp;&nbsp;&nbsp;户课三分之一。九月，南安大风折木。郡国五大水，陨霜，伤秋稼。冬十一月甲<br /><br />&nbsp;&nbsp;&nbsp;&nbsp;辰，太原王辅薨。十二月庚午，大赦。林邑、大秦国各遣使来献。闰月，镇南大<br /><br />&nbsp;&nbsp;&nbsp;&nbsp;将军、当阳侯杜预卒。<br /><br />&nbsp;&nbsp;&nbsp;&nbsp;六年春正月庚申朔，以比岁不登，免租贷宿负。戊辰，以征南大将军王浑为<br /><br />&nbsp;&nbsp;&nbsp;&nbsp;尚书左仆射，尚书褚契都督扬州诸军事，扬济都督荆州诸军事。三月，郡国六陨<br /><br />&nbsp;&nbsp;&nbsp;&nbsp;霜，伤桑麦。夏四月，扶南等十国来献，参离四千余落内附。郡国四旱，十大水，<br /><br />&nbsp;&nbsp;&nbsp;&nbsp;坏百姓庐舍。秋七月，巴西地震。八月丙戌朔，日有蚀之。减百姓绵绢三分之一。<br /><br />&nbsp;&nbsp;&nbsp;&nbsp;白龙见于京兆。以镇军大将军王浚为抚军大将军。九月丙子，山阳公刘康薨。冬<br /><br />&nbsp;&nbsp;&nbsp;&nbsp;十月，南安山崩，水出。南阳郡获两足兽。龟兹、焉耆国遣子人侍。十二月甲申，<br /><br />&nbsp;&nbsp;&nbsp;&nbsp;大阅于宣武观，旬日而罢。庚寅，抚军大将军、襄阳侯王浚卒。<br /><br />&nbsp;&nbsp;&nbsp;&nbsp;七年春正月甲寅朔，日有蚀之。乙卯，诏曰：“比年灾异屡发，日蚀三朝，<br /><br />&nbsp;&nbsp;&nbsp;&nbsp;地震山崩。邦之不臧，实在朕躬。公卿大臣各上封事，极言其故，勿有所讳。”<br /><br />&nbsp;&nbsp;&nbsp;&nbsp;夏五月，郡国十三旱。鲜卑慕容@寇辽东。秋七月，朱提山崩，犍为地震。八月，<br /><br />&nbsp;&nbsp;&nbsp;&nbsp;东夷十一国内附。京兆地震。九月戊寅，骠骑将军、扶风王骏薨。郡国八大水。<br /><br />&nbsp;&nbsp;&nbsp;&nbsp;冬十一月壬子，以陇西王泰都督关中诸军事。十二月，遣侍御史巡遭水诸郡。出<br /><br />&nbsp;&nbsp;&nbsp;&nbsp;后宫才人、妓女以下三百七十人归于家。始制大臣听终丧三年。己亥，河阴雨赤<br /><br />&nbsp;&nbsp;&nbsp;&nbsp;雪二顷。是岁，扶南等二十一国、马韩等十一国遣使来献。<br /><br />&nbsp;&nbsp;&nbsp;&nbsp;八年春正月戊申朔，日有蚀之。太庙殿陷。三月乙丑，临商观震。夏四月，<br /><br />&nbsp;&nbsp;&nbsp;&nbsp;齐国、天水陨霜，伤麦。六月，鲁国大风，拔树木，坏百姓庐舍。郡国八大水。<br /><br />&nbsp;&nbsp;&nbsp;&nbsp;秋七月，前殿地陷，深数丈，中有破船。八月，东夷二国内附。九月，改营太庙。<br /><br />&nbsp;&nbsp;&nbsp;&nbsp;冬十月，南康平固县吏李丰反，聚众攻郡县，自号将军。十一月，海安令萧辅聚<br /><br />&nbsp;&nbsp;&nbsp;&nbsp;众反。十二月，吴兴人蒋迪聚党反，围阳羡县，州郡捕讨，皆伏诛。南夷扶南、<br /><br />&nbsp;&nbsp;&nbsp;&nbsp;西域康居国各遣使来献。是岁，郡国五地震。<br /><br />&nbsp;&nbsp;&nbsp;&nbsp;九年春正月壬申朔，日有蚀之。诏曰：“兴化之本，由政平讼理也。二千石<br /><br />&nbsp;&nbsp;&nbsp;&nbsp;长吏不能勤恤人隐，而轻挟私故，兴长刑狱，又多贪浊，烦挠百姓。其敕刺史二<br /><br />&nbsp;&nbsp;&nbsp;&nbsp;千石纠其秽浊，举其公清，有司议其黜陟。令内外群官举清能，拔寒素。”江东<br /><br />&nbsp;&nbsp;&nbsp;&nbsp;四郡地震。二月，尚书右仆射、阳夏侯胡奋卒，以尚书朱整为尚书右仆射。三月<br /><br />&nbsp;&nbsp;&nbsp;&nbsp;丁丑，皇后亲桑于西郊，赐帛各有差。壬辰，初并二社为一。夏四月，江南郡国<br /><br />&nbsp;&nbsp;&nbsp;&nbsp;八地震；陇西陨霜，伤宿麦。五月，义阳王奇有罪，黜为三纵亭侯。诏内外群官<br /><br />&nbsp;&nbsp;&nbsp;&nbsp;举守令之才。六月庚子朔，日有蚀之。徙章武王威为义阳王。郡国三十二大旱，<br /><br />&nbsp;&nbsp;&nbsp;&nbsp;伤麦。秋八月壬子，星陨如雨。诏郡国五岁刑以下决遣，无留庶狱。九月，东夷<br /><br />&nbsp;&nbsp;&nbsp;&nbsp;七国诣校尉内附。郡国二十四螟。冬十二月癸卯，立河间平王洪子英为章武王。<br /><br />&nbsp;&nbsp;&nbsp;&nbsp;戊申，青龙、黄龙各一见于鲁国。<br /><br />&nbsp;&nbsp;&nbsp;&nbsp;十年夏四月，以京兆太守刘霄、阳平太守梁柳有政绩，各赐谷千斛。郡国八<br /><br />&nbsp;&nbsp;&nbsp;&nbsp;陨霜。太庙成。乙巳，迁神主于新庙，帝迎于道左，遂袷祭。大赦，文武增位一<br /><br />&nbsp;&nbsp;&nbsp;&nbsp;等，作庙者二等。丁未，尚书右仆射、广兴侯朱整卒。癸丑，崇圣殿灾。五月，<br /><br />&nbsp;&nbsp;&nbsp;&nbsp;鲜卑慕容@来降，东夷十一国内附。六月庚子，山阳公刘瑾薨。复置二社。冬十<br /><br />&nbsp;&nbsp;&nbsp;&nbsp;月壬子，徙南宫王承为武邑王。十一月丙辰，守尚书令、左光禄大夫荀勖卒。帝<br /><br />&nbsp;&nbsp;&nbsp;&nbsp;疾瘳，赐王公以下帛有差。含章殿鞠室火。甲申，以汝南王亮为大司马、大都督、<br /><br />&nbsp;&nbsp;&nbsp;&nbsp;假黄钺。改封南阳王柬为秦王，始平王玮为楚王，濮阳王允为淮南王，并假节之<br /><br />&nbsp;&nbsp;&nbsp;&nbsp;国，各统方州军事。立皇子V为长沙王，颍为成都王，晏为吴王，炽为豫章王，<br /><br />&nbsp;&nbsp;&nbsp;&nbsp;演为代王，皇孙y为广陵王。立濮阳王子迪为汉王，始平王子仪为毗陵王，汝南<br /><br />&nbsp;&nbsp;&nbsp;&nbsp;王次子k为西阳公。徙扶风王畅为顺阳王，畅弟歆为新野公，琅邪王觐弟澹为东<br /><br />&nbsp;&nbsp;&nbsp;&nbsp;武公，繇为东安公，y为广陵公，卷为东莞公。改诸王国相为内史。十二月庚寅，<br /><br />&nbsp;&nbsp;&nbsp;&nbsp;太庙梁折。是岁，东夷绝远三十余国、西南夷二十余国来献。壬戌，虏奚轲男女<br /><br />&nbsp;&nbsp;&nbsp;&nbsp;十万口来降。<br /><br />&nbsp;&nbsp;&nbsp;&nbsp;太熙元年春正月辛酉朔，改元。乙巳，以尚书左仆射王浑为司徒，司空卫<br /><br />&nbsp;&nbsp;&nbsp;&nbsp;为太保。二月辛丑，东夷七国朝贡。琅邪王觐薨。三月甲子，以右光禄大夫石鉴<br /><br />&nbsp;&nbsp;&nbsp;&nbsp;为司空。夏四月辛丑，以侍中车骑将军杨骏为太尉、都督中外诸军、录尚书事。<br /><br />&nbsp;&nbsp;&nbsp;&nbsp;己酉，帝崩于含章殿，时年五十五，葬峻阳陵，庙号世祖。<br /><br />&nbsp;&nbsp;&nbsp;&nbsp;帝宇量弘厚，造次必于仁恕；容纳谠正，未尝失色于人；明达善谋，能断大<br /><br />&nbsp;&nbsp;&nbsp;&nbsp;事，故得抚宁万国，绥静四方。承魏氏奢侈革弊之后，百姓思古之遗风，乃厉以<br /><br />&nbsp;&nbsp;&nbsp;&nbsp;恭俭，敦以寡欲。有司尝奏御牛青丝断，诏以青麻代之。临朝宽裕，法度有<br /><br />&nbsp;&nbsp;&nbsp;&nbsp;恒。高阳许允既为文帝所杀，允子奇为太常丞。帝将有事于太庙，朝议以奇受害<br /><br />&nbsp;&nbsp;&nbsp;&nbsp;之门，不欲接近左右，请出为长史。帝乃追述允夙望，称奇之才，擢为祠部郎，<br /><br />&nbsp;&nbsp;&nbsp;&nbsp;时论称其夷旷。平吴之后，天下V安，遂怠于政术，耽于游宴，宠爱后党，亲贵<br /><br />&nbsp;&nbsp;&nbsp;&nbsp;当权，旧臣不得专任，彝章紊废，请谒行矣。爰至未年，知惠帝弗克负荷，然恃<br /><br />&nbsp;&nbsp;&nbsp;&nbsp;皇孙聪睿，故无废立之心。复虑非贾后所生，终致危败，遂与腹心共图后事。说<br /><br />&nbsp;&nbsp;&nbsp;&nbsp;者纷然，久而不定，竟用王佑之谋，遣太子母弟秦王柬都督关中，楚王玮、淮南<br /><br />&nbsp;&nbsp;&nbsp;&nbsp;王允并镇守要害，以强帝室。又恐杨氏之逼，复以佑为北军中候，以典禁兵。既<br /><br />&nbsp;&nbsp;&nbsp;&nbsp;而寝疾弥留，至于大渐，佐命元勋，皆已先没，群臣惶惑，计无所从。会帝小差，<br /><br />&nbsp;&nbsp;&nbsp;&nbsp;有诏以汝南王亮辅政，又欲令朝士之有名望年少者数人佐之，杨骏秘而不宣。帝<br /><br />&nbsp;&nbsp;&nbsp;&nbsp;复寻至迷乱，杨后辄为诏以骏辅政，促亮进发。帝寻小间，问汝南王来未，意欲<br /><br />&nbsp;&nbsp;&nbsp;&nbsp;见之，有所付托。左右答言未至，帝遂困笃。中朝之乱，实始于斯矣。<br /><br />&nbsp;&nbsp;&nbsp;&nbsp;制曰：武皇承基，诞膺天命，握图御宇，敷化导民，以佚代劳。以治易乱。<br /><br />&nbsp;&nbsp;&nbsp;&nbsp;绝缣绝之贡，去雕琢之饰，制奢俗以变俭约，止浇风而反淳朴。雅好直言，留心<br /><br />&nbsp;&nbsp;&nbsp;&nbsp;采擢，刘毅、裴楷以质直见容，嵇绍、许奇虽仇雠不弃。仁以御物，宽而得众，<br /><br />&nbsp;&nbsp;&nbsp;&nbsp;宏略大度，有帝王之量焉。于是民和俗静，家给人足，聿修武用，思启封疆。决<br /><br />&nbsp;&nbsp;&nbsp;&nbsp;神算于深衷，断雄图于议表。马隆西伐，王浚南征，师不延时，獯虏削迹，兵无<br /><br />&nbsp;&nbsp;&nbsp;&nbsp;血刃，扬越为墟。通上代之不通，服前王之未服。祯祥显应，风教肃清，天人之<br /><br />&nbsp;&nbsp;&nbsp;&nbsp;功成矣，霸王之业大矣。虽登封之礼，让而不为，骄泰之心，因斯而起。见土地<br /><br />&nbsp;&nbsp;&nbsp;&nbsp;之广，谓万弃而无虞；睹天下之安，谓千年而永治。不知处广以思狭，则广可长<br /><br />&nbsp;&nbsp;&nbsp;&nbsp;广；居治而忘危，则治无常治。加之建立非所，委寄失才，志欲就于升平，行先<br /><br />&nbsp;&nbsp;&nbsp;&nbsp;迎于祸乱。是犹将适越者指沙漠以遵途，欲登山者涉舟航而觅路，所趣逾远，所<br /><br />&nbsp;&nbsp;&nbsp;&nbsp;尚转难，南北倍殊，高下相反，求其至也，不亦难乎！况以新集易动之基，而久<br /><br />&nbsp;&nbsp;&nbsp;&nbsp;安难拔之虑，故贾充凶竖，怀奸志以拥权；杨骏豺狼，苞祸心以专辅。及乎宫车<br /><br />&nbsp;&nbsp;&nbsp;&nbsp;晚出，谅未周，藩翰变亲以成疏，连兵竞灭其本；栋梁回忠而起伪，拥众各举<br /><br />&nbsp;&nbsp;&nbsp;&nbsp;其威。曾未数年，网纪大乱，海内版荡，宗庙播迁。帝道王猷，反居文身之俗；<br /><br />&nbsp;&nbsp;&nbsp;&nbsp;神州赤县，翻成被发之乡。弃所大以资人，掩其小而自托，为天下笑，其故何哉？<br /><br />&nbsp;&nbsp;&nbsp;&nbsp;良由失慎于前，所以贻患于后。且知子者贤父，知臣者明君；子不肖则家亡，臣<br /><br />&nbsp;&nbsp;&nbsp;&nbsp;不忠则国乱；国乱不可以安也，家亡不可以全也。是以君子防其始，圣人闲其端。<br /><br />&nbsp;&nbsp;&nbsp;&nbsp;而世祖惑荀勖之奸谋，迷王浑之伪策，心屡移于众口，事不定于己图。元海当除<br /><br />&nbsp;&nbsp;&nbsp;&nbsp;而不除，卒令扰乱区夏；惠帝可废而不废，终使倾覆洪基。夫全一人者德之轻，<br /><br />&nbsp;&nbsp;&nbsp;&nbsp;拯天下者功之重，弃一子者忍之小，安社稷者孝之大；况乎资三世而成业，延二<br /><br />&nbsp;&nbsp;&nbsp;&nbsp;孽以丧之，所谓取轻德而舍重功，畏小忍而忘大孝。圣贤之道，岂若斯乎！虽则<br /><br />&nbsp;&nbsp;&nbsp;&nbsp;善始于初，而乖令终于末，所以殷勤史策，不能无慷慨焉。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1359);">加入书签</a><a
                        href="1358.html">上一页</a>&larr;<a href="index.html">返回列表</a>&rarr;<a
                            href="1360.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1358.html"; var next_page = "1360.html"; var index_page = "index.html"; var sortid = "9"; var article_id = "23"; var chapter_id = "1359"; var articlename = "晋书"; var chaptername = " 卷三 帝纪第三"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>