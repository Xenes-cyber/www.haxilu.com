<!DOCTYPE html>
<html>
<head>
<meta charset="gbk" />
<title>晋书- 卷一百二十七 载记第二十七-在线阅读-哈西文学网</title>
<meta name="keywords" content="房玄龄等，晋书， 卷一百二十七 载记第二十七全文， 卷一百二十七 载记第二十七在线阅读 哈西文学网" />
<meta name="description" content="哈西文学网提供房玄龄等的晋书  卷一百二十七 载记第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1597.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1597.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十七 载记第二十七</h1>
            <div class="link xb">
                <a href="1594.html">上一页</a>&larr;<a href="index.html">返回列表</a>&rarr;<a
                    href="1599.html">下一页</a></div>			
            <div id="BookText">&nbsp;&nbsp;&nbsp;&nbsp;◎慕容德<br /><br />&nbsp;&nbsp;&nbsp;&nbsp;慕容德，字玄明，之少子也，母公孙氏梦日入脐中，昼寝而生德。年未弱<br /><br />&nbsp;&nbsp;&nbsp;&nbsp;冠，身长八尺二寸，姿貌雄伟，额有日角偃月重文。博观群书，性清慎，多才艺。<br /><br />&nbsp;&nbsp;&nbsp;&nbsp;慕容俊之c立也，封为梁公，历幽州刺史、左卫将军。及ニ梦唬改范阳王，稍<br /><br />&nbsp;&nbsp;&nbsp;&nbsp;迁魏尹，加散骑常侍。俄而苻坚将苻双据陕以叛，坚将苻柳起兵⒑保将应之。<br /><br />&nbsp;&nbsp;&nbsp;&nbsp;德劝コ诵铺旨幔辞旨慷慨，识者言其有远略，ゾ共荒苡谩５滦执股踝持，因<br /><br />&nbsp;&nbsp;&nbsp;&nbsp;共论军国大谋，言必切至。垂谓之曰：“汝器识长进，非复吴下阿蒙也。”枋头<br /><br />&nbsp;&nbsp;&nbsp;&nbsp;之役，德以征南将军与垂击败晋师。及垂奔苻坚，德坐免职。后遇グ埽徙于长<br /><br />&nbsp;&nbsp;&nbsp;&nbsp;安，苻坚以为张掖太守，数岁免归。<br /><br />&nbsp;&nbsp;&nbsp;&nbsp;及坚以兵临江，拜德为奋威将军。坚之败也，坚与张夫人相失，慕容ソ护<br /><br />&nbsp;&nbsp;&nbsp;&nbsp;致之，德正色谓ピ唬骸拔舫庄灭陈，纳巫臣之谏而弃夏姬。此不祥之人，惑乱<br /><br />&nbsp;&nbsp;&nbsp;&nbsp;人主，戎事不迩女器，秦之败师当由于此。宜掩目而过，奈何将卫之也！”ゲ<br /><br />&nbsp;&nbsp;&nbsp;&nbsp;从，德驰马而去之。还次荥阳，言于ピ唬骸拔艟浼栖于会稽，终获吴国。圣人<br /><br />&nbsp;&nbsp;&nbsp;&nbsp;相时而动，百举百全。天将悔祸，故使秦师丧败，宜乘其弊以复社稷。”ゲ荒伞<br /><br />&nbsp;&nbsp;&nbsp;&nbsp;乃从垂如邺。<br /><br />&nbsp;&nbsp;&nbsp;&nbsp;及垂称燕王，以德为车骑大将军，复封范阳王，居中镇卫，参断政事。久之，<br /><br />&nbsp;&nbsp;&nbsp;&nbsp;迁司徙。于时慕容永据长子，有众十万，垂议讨之。群臣咸以为疑，德进曰：<br /><br />&nbsp;&nbsp;&nbsp;&nbsp;“昔三祖积德，遗咏在耳，故陛下龙飞，不谋而会，虽由圣武，亦缘旧爱，燕、<br /><br />&nbsp;&nbsp;&nbsp;&nbsp;赵之士乐为燕臣也。今永既建伪号，扇动华戎，致令群竖从横，逐鹿不息，宜先<br /><br />&nbsp;&nbsp;&nbsp;&nbsp;除之，以一众听。昔光武驰苏茂之难，不顾百官之疲，夫岂不仁？机急故也。兵<br /><br />&nbsp;&nbsp;&nbsp;&nbsp;法有不得已而用之，陛下容得已乎！”垂笑谓其党曰：“司徒议与吾同。二人同<br /><br />&nbsp;&nbsp;&nbsp;&nbsp;心，其利断金，吾计决矣。”遂从之。垂临终，敕其子宝以邺城委德。宝既嗣位，<br /><br />&nbsp;&nbsp;&nbsp;&nbsp;以德为使持节、都督冀、兖、青、徐、荆、豫六州诸军事、特进、车骑大将军、<br /><br />&nbsp;&nbsp;&nbsp;&nbsp;冀州牧，领南蛮校尉，镇邺，罢留台，以都督专总南夏。<br /><br />&nbsp;&nbsp;&nbsp;&nbsp;魏将拓拔章攻邺，德遣南安王慕容青等夜击，败之。魏师退次新城，青等请<br /><br />&nbsp;&nbsp;&nbsp;&nbsp;击之。别驾韩讠卓进曰：“古人先决胜庙堂，然后攻战。今魏不可击者四，燕不<br /><br />&nbsp;&nbsp;&nbsp;&nbsp;宜动者三。魏悬军远入，利在野战，一不可击也。深入近畿，顿兵死地，二不可<br /><br />&nbsp;&nbsp;&nbsp;&nbsp;击也。前锋既败，后阵方固，三不可击也。彼众我寡，四不可击也。官军自战其<br /><br />&nbsp;&nbsp;&nbsp;&nbsp;地，一不宜动。动而不胜，众心难固，二不宜动。城郭未修，敌来无备，三不宜<br /><br />&nbsp;&nbsp;&nbsp;&nbsp;动。此皆兵家所忌，不如深沟高垒，以逸待劳。彼千里馈粮，野无所掠，久则三<br /><br />&nbsp;&nbsp;&nbsp;&nbsp;军靡资，攻则众旅多毙，师老衅生，详而图之，可以捷矣。”德曰：“韩别驾之<br /><br />&nbsp;&nbsp;&nbsp;&nbsp;言，良、平之策也。”于是召青还师。魏又遣辽西公贺赖卢率骑与章围邺，德遣<br /><br />&nbsp;&nbsp;&nbsp;&nbsp;其参军刘藻请救于姚兴，且参母兄之问，而兴师不至，众大惧。德于是亲飨战士，<br /><br />&nbsp;&nbsp;&nbsp;&nbsp;厚加抚接，人感其恩，皆乐为致死。会章、卢内相乖争，各引军潜遁。章司马丁<br /><br />&nbsp;&nbsp;&nbsp;&nbsp;建率众来降，言章师老，可以败之。德遣将追破章军，人心始固。<br /><br />&nbsp;&nbsp;&nbsp;&nbsp;时魏师入中山，慕容宝出奔于蓟，慕容详又c号。会刘藻自姚兴而至，兴太<br /><br />&nbsp;&nbsp;&nbsp;&nbsp;史令高鲁遣其甥王景晖随藻送玉玺一纽，并图识秘文，曰：“有德者昌，无德者<br /><br />&nbsp;&nbsp;&nbsp;&nbsp;亡。德受天命，柔而复刚。”又有谣曰：“大风蓬勃扬尘埃，八井三刀卒起来，<br /><br />&nbsp;&nbsp;&nbsp;&nbsp;四海鼎沸中山颓，惟有德人据三台。”于是德之群臣议以慕容详c号中山，魏师<br /><br />&nbsp;&nbsp;&nbsp;&nbsp;盛于冀州，未审宝之存亡，因劝德即尊号。德不从。会慕容达自龙城奔邺，称宝<br /><br />&nbsp;&nbsp;&nbsp;&nbsp;犹存，群议乃止。寻而宝以德为丞相，领冀州牧，承制南夏。<br /><br />&nbsp;&nbsp;&nbsp;&nbsp;德兄子麟自义台奔邺，因说德曰：“中山既没，魏必乘胜攻邺，虽粮储素积，<br /><br />&nbsp;&nbsp;&nbsp;&nbsp;而城大难固，且人情沮动，不可以战。及魏军未至，拥众南渡，就鲁阳王和，据<br /><br />&nbsp;&nbsp;&nbsp;&nbsp;滑台而聚兵积谷，伺隙而动，计之上也。魏虽拔中山，势不久留，不过驱掠而返。<br /><br />&nbsp;&nbsp;&nbsp;&nbsp;人不乐徙，理自生变，然后振威以援之，魏则内外受敌，使恋旧之士有所依凭，<br /><br />&nbsp;&nbsp;&nbsp;&nbsp;广开恩信，招集遗黎，可一举而取之。”先是，慕容和亦劝德南徙，于是许之。<br /><br />&nbsp;&nbsp;&nbsp;&nbsp;隆安二年，乃率户四万、车二万七千乘，自邺将徙于滑台。遇风，船没，魏军垂<br /><br />&nbsp;&nbsp;&nbsp;&nbsp;至，众惧，议欲退保黎阳。其夕流澌冻合，是夜济师，旦，魏师至而冰泮，若有<br /><br />&nbsp;&nbsp;&nbsp;&nbsp;神焉。遂改黎阳津为天桥津。及至滑台，景星见于尾箕。漳水得白玉，状若玺。<br /><br />&nbsp;&nbsp;&nbsp;&nbsp;于是德依燕元故事，称元年，大赦境内殊死已下，置百官。以慕容麟为司空、领<br /><br />&nbsp;&nbsp;&nbsp;&nbsp;尚书令，慕容法为中军将军，慕舆拔为尚书左仆射，丁通为尚书右仆射，自余封<br /><br />&nbsp;&nbsp;&nbsp;&nbsp;授各有差。初，河间有麟见，慕容麟以为已瑞。及此，潜谋为乱，事觉，赐死。<br /><br />&nbsp;&nbsp;&nbsp;&nbsp;其夏，魏将贺赖卢率众附之。<br /><br />&nbsp;&nbsp;&nbsp;&nbsp;至是，慕容宝自龙城南奔至黎阳，遣其中黄门令赵思召慕容锺来迎。锺本首<br /><br />&nbsp;&nbsp;&nbsp;&nbsp;议劝德称尊号，闻而恶之，执思付狱，驰使白状。德谓其下曰：“卿等前以社稷<br /><br />&nbsp;&nbsp;&nbsp;&nbsp;大计，劝吾摄政。吾亦以嗣帝奔亡，人神旷主，故权顺群议，以系众望。今天方<br /><br />&nbsp;&nbsp;&nbsp;&nbsp;悔祸，嗣帝得还，吾将具驾奉迎，谢罪行阙，然后角巾私第，卿等以为何如？”<br /><br />&nbsp;&nbsp;&nbsp;&nbsp;其黄门侍郎张华进曰：“夫争夺之世，非雄才不振；从横之时，岂懦夫能济！陛<br /><br />&nbsp;&nbsp;&nbsp;&nbsp;下若蹈匹妇之仁，舍天授之业，威权一去，则身首不保，何退让之有乎！”德曰：<br /><br />&nbsp;&nbsp;&nbsp;&nbsp;“吾以古人逆取顺守，其道未足，所以中路徘徊，怅然未决耳。”慕舆护请驰问<br /><br />&nbsp;&nbsp;&nbsp;&nbsp;宝虚实，德流涕而遣之。乃率壮士数百，随思而北，因谋杀宝。初，宝遣思之后，<br /><br />&nbsp;&nbsp;&nbsp;&nbsp;知德摄位，惧而北奔。护至无所见，执思而还。德以思闲习典故，将任之。思曰：<br /><br />&nbsp;&nbsp;&nbsp;&nbsp;“昔关羽见重曹公，犹不忘先主之恩。思虽刑余贱隶，荷国宠灵，犬马有心，而<br /><br />&nbsp;&nbsp;&nbsp;&nbsp;况人乎！乞还就上，以明微节。”德固留之，思怒曰：“周室衰微，晋、郑夹辅；<br /><br />&nbsp;&nbsp;&nbsp;&nbsp;汉有七国之难，实赖梁王。殿下亲则叔父，位则上台，不能率先群后以匡王室，<br /><br />&nbsp;&nbsp;&nbsp;&nbsp;而幸根本之倾为赵伦之事。思虽无申胥哭秦之效，犹慕君宾不生莽世。”德怒，<br /><br />&nbsp;&nbsp;&nbsp;&nbsp;斩之。<br /><br />&nbsp;&nbsp;&nbsp;&nbsp;晋南阳太守闾丘羡、宁朔将军邓启方率众二万来伐，师次管城。德遣其中军<br /><br />&nbsp;&nbsp;&nbsp;&nbsp;慕容法、抚军慕容和等距之，王师败绩。德怒法不穷追晋师，斩其抚军司马靳瑰。<br /><br />&nbsp;&nbsp;&nbsp;&nbsp;初，苻登既为姚兴所灭，登弟广率部落降于德，拜冠军将军，处之乞活堡。<br /><br />&nbsp;&nbsp;&nbsp;&nbsp;会荧惑守东井，或言秦当复兴者，广乃自称秦王，败德将慕容钟。时德始都滑台，<br /><br />&nbsp;&nbsp;&nbsp;&nbsp;介于晋、魏之间，地无十城，众不过数万。及钟丧师，反侧之徒多归于广。德乃<br /><br />&nbsp;&nbsp;&nbsp;&nbsp;留慕容和守滑台，亲率众讨广，斩之。<br /><br />&nbsp;&nbsp;&nbsp;&nbsp;初，宝之至黎阳也，和长史李辩劝和纳之，和不从。辩惧谋泄，乃引晋军至<br /><br />&nbsp;&nbsp;&nbsp;&nbsp;管城，冀德亲率师，于后作乱。会德不出，愈不自安。及德此行也，辩又劝和反，<br /><br />&nbsp;&nbsp;&nbsp;&nbsp;和不从。辩怒，杀和，以滑台降于魏。时将士家悉在城内，德将攻之，韩范言于<br /><br />&nbsp;&nbsp;&nbsp;&nbsp;德曰：“魏师已入城，据国成资，客主之势，翻然复异，人情既危，不可以战。<br /><br />&nbsp;&nbsp;&nbsp;&nbsp;宜先据一方，为关中之基，然后畜力而图之，计之上也。”德乃止。德右卫将军<br /><br />&nbsp;&nbsp;&nbsp;&nbsp;慕容云斩李辩，率将士家累二万余人而出，三军庆悦。德谋于众曰：“苻广虽平，<br /><br />&nbsp;&nbsp;&nbsp;&nbsp;而抚军失据，进有强敌，退无所托，计将安出？”张华进曰：“彭城阻带山川，<br /><br />&nbsp;&nbsp;&nbsp;&nbsp;楚之旧都，地险人殷，可攻而据之，以为基本。”慕容钟、慕舆护、封逞、韩<br /><br />&nbsp;&nbsp;&nbsp;&nbsp;讠卓等固劝攻滑台，潘聪曰：“滑台四通八达，非帝王之居。且北通大魏，西接强<br /><br />&nbsp;&nbsp;&nbsp;&nbsp;秦，此二国者，未可以高枕而待之。彭城土旷人稀，地平无险，晋之归镇，必距<br /><br />&nbsp;&nbsp;&nbsp;&nbsp;王师。又密迩江、淮，水路通浚，秋夏霖潦，千里为湖。且水战国之所短，吴之<br /><br />&nbsp;&nbsp;&nbsp;&nbsp;所长，今虽克之，非久安之计也。青、齐沃壤，号曰东秦，土方二千，户余十万，<br /><br />&nbsp;&nbsp;&nbsp;&nbsp;四塞之固，负海之饶，可谓用武之国。三齐英杰，蓄志以待，孰不思得明主以立<br /><br />&nbsp;&nbsp;&nbsp;&nbsp;尺寸之功！广固者，曹嶷之所营，山川阻峻，足为帝王之都。宜遣辩士驰说于前，<br /><br />&nbsp;&nbsp;&nbsp;&nbsp;大兵继进于后，避闾浑昔负国恩，必翻然向化。如其守迷不顺，大军临之，自然<br /><br />&nbsp;&nbsp;&nbsp;&nbsp;瓦解。既据之后，闭关养锐，伺隙而动，此亦二汉之有关中、河内也。”德犹豫<br /><br />&nbsp;&nbsp;&nbsp;&nbsp;未决。沙门郎公素知占候，德因访其所适。郎曰：“敬览三策，潘尚书之议可谓<br /><br />&nbsp;&nbsp;&nbsp;&nbsp;兴邦之术矣。今岁初，长星起于奎娄，遂扫虚危，而虚危，齐之分野，除旧布新<br /><br />&nbsp;&nbsp;&nbsp;&nbsp;之象。宜先定旧鲁，巡抚琅邪，待秋风戒节，然后北围临齐，天之道也。”德大<br /><br />&nbsp;&nbsp;&nbsp;&nbsp;悦，引师而南，兖州北鄙诸县悉降，置守宰以抚之。存问高年，军无私掠，百姓<br /><br />&nbsp;&nbsp;&nbsp;&nbsp;安之，牛酒属路。<br /><br />&nbsp;&nbsp;&nbsp;&nbsp;德遣使喻齐郡太守避闾浑，浑不从，遣慕容钟率步骑二万击之。德进据琅邪，<br /><br />&nbsp;&nbsp;&nbsp;&nbsp;徐、兖之土附者十余万，自琅邪而北，迎者四万余人。德进寇莒城，守将任安委<br /><br />&nbsp;&nbsp;&nbsp;&nbsp;城而遁，以潘聪镇莒城。钟传檄青州诸郡曰：“隆替有时，义列昔经；困难启圣，<br /><br />&nbsp;&nbsp;&nbsp;&nbsp;事彰中。是以宣王龙飞于危周，光武凤起于绝汉，斯盖历数大期，帝王之兴废<br /><br />&nbsp;&nbsp;&nbsp;&nbsp;也。自我永康多难，长鲸逸网，华夏四分，黎元五裂。逆贼辟闾浑父蔚，昔同段<br /><br />&nbsp;&nbsp;&nbsp;&nbsp;龛阻乱淄川，太宰东征，剿绝凶命。浑于覆巢之下，蒙全卵之施，曾微犬马识养<br /><br />&nbsp;&nbsp;&nbsp;&nbsp;之心，复袭凶父乐祸之志，盗据东秦，远附吴、越，割剥黎元，委输南海。皇上<br /><br />&nbsp;&nbsp;&nbsp;&nbsp;应期，大命再集，矜彼营丘，暂阻王略，故以七州之众二十余万，巡省贷宗，问<br /><br />&nbsp;&nbsp;&nbsp;&nbsp;罪齐、鲁。昔韩信以裨将伐齐，有征无战；耿m以偏军讨步，克不移朔。况以万<br /><br />&nbsp;&nbsp;&nbsp;&nbsp;乘之师，扫一隅之寇，倾山碎卵，方之非易。孤以不才，忝荷先驱，都督元戎一<br /><br />&nbsp;&nbsp;&nbsp;&nbsp;十二万，皆乌丸突骑，三河猛士，奋剑与夕火争光，挥戈与秋月竞色。以此攻城，<br /><br />&nbsp;&nbsp;&nbsp;&nbsp;何城不克；以此众战，何敌不平！昔窦融以河西归汉，荣被于后裔；彭宠盗逆渔<br /><br />&nbsp;&nbsp;&nbsp;&nbsp;阳，身死于奴仆。近则曹嶷跋扈，见擒于后赵；段龛干纪，取灭于前朝。此非古<br /><br />&nbsp;&nbsp;&nbsp;&nbsp;今之吉凶，已然之成败乎？浑若先迷后悟，荣宠有加。如其敢抗王师，败灭必无<br /><br />&nbsp;&nbsp;&nbsp;&nbsp;遣烬。稷下之雄，岱北之士，有能斩送浑者，赏同佐命。脱履机不发，必玉石俱<br /><br />&nbsp;&nbsp;&nbsp;&nbsp;摧。”浑闻德军将至，从八千余家入广固。诸郡皆承檄降于德。浑惧，将妻子奔<br /><br />&nbsp;&nbsp;&nbsp;&nbsp;于魏。德遣射声校尉刘纲追斩于莒城。浑参军张瑛常与浑作檄，辞多不逊。及此，<br /><br />&nbsp;&nbsp;&nbsp;&nbsp;德擒而让之。瑛神色自若，徐对曰：“浑之有臣，犹韩信之有蒯通。通遇汉祖而<br /><br />&nbsp;&nbsp;&nbsp;&nbsp;蒙恕，臣遭陛下而婴戮，比之古人，窃为不幸。防风之诛，臣实甘之，但恐尧、<br /><br />&nbsp;&nbsp;&nbsp;&nbsp;舜之化未弘于四海耳。”德初善其言，后竟杀之。德遂入广固。<br /><br />&nbsp;&nbsp;&nbsp;&nbsp;四年，c即皇帝位于南郊，大赦，改元为建平，设行庙于宫南，遣使奉策告<br /><br />&nbsp;&nbsp;&nbsp;&nbsp;成焉。进慕容钟为司徒，慕舆拔为司空，封孚为左仆射，慕舆护为右仆射。遣其<br /><br />&nbsp;&nbsp;&nbsp;&nbsp;度支尚书封恺、中书侍郎封逞观省风俗，所在大飨将士。以其妻段氏为皇后。建<br /><br />&nbsp;&nbsp;&nbsp;&nbsp;立学官，简公卿已下子弟及二品士门二百人为太学生。<br /><br />&nbsp;&nbsp;&nbsp;&nbsp;后因宴其群臣，酒酣，笑而言曰：“朕虽寡薄，恭己南面而朝诸侯，在上不<br /><br />&nbsp;&nbsp;&nbsp;&nbsp;骄，夕惕于位，可方自古何等主也？”其青州刺史鞠仲曰：“陛下中兴之圣后，<br /><br />&nbsp;&nbsp;&nbsp;&nbsp;少康、光武之俦也。”德顾命左右赐仲帛千匹。仲以赐多为让，德曰：“卿知调<br /><br />&nbsp;&nbsp;&nbsp;&nbsp;朕，朕不知调卿乎！卿饰对非实，故亦以虚言相赏，赏不谬加，何足谢也！”韩<br /><br />&nbsp;&nbsp;&nbsp;&nbsp;范进曰：“臣闻天子无戏言，忠臣无妄对。今日之论，上下相欺，可谓君臣俱失。”<br /><br />&nbsp;&nbsp;&nbsp;&nbsp;德大悦，赐范绢五十匹。自是昌言竞进，朝多直士矣。<br /><br />&nbsp;&nbsp;&nbsp;&nbsp;德母兄先在长安，遣平原人杜弘如长安问存否，弘曰：“臣至长安，若不奉<br /><br />&nbsp;&nbsp;&nbsp;&nbsp;太后动止，便即西如张掖，以死为效。臣父雄年逾六十，未沾荣贵，乞本县之禄，<br /><br />&nbsp;&nbsp;&nbsp;&nbsp;以申乌鸟之情。”张华进曰：“杜弘未行而求禄，要利情深，不可使也。”德曰：<br /><br />&nbsp;&nbsp;&nbsp;&nbsp;“吾方散所轻之财，招所重之死，况为亲尊而可吝乎！且弘为君迎亲，为父求禄，<br /><br />&nbsp;&nbsp;&nbsp;&nbsp;虽外如要利，内实忠孝。”乃以雄为平原令。弘至张掖，为盗所杀，德闻而悲之，<br /><br />&nbsp;&nbsp;&nbsp;&nbsp;厚抚其妻子。<br /><br />&nbsp;&nbsp;&nbsp;&nbsp;明年，德如齐城，登营丘，望晏婴冢，顾谓左右曰：“礼，大夫不逼城葬。<br /><br />&nbsp;&nbsp;&nbsp;&nbsp;平仲古之贤人，达礼者也，而生居近市，死葬近城，岂有意乎？”青州秀才晏谟<br /><br />&nbsp;&nbsp;&nbsp;&nbsp;对曰：“孔子称臣先人平仲贤，则贤矣。岂不知高其梁，丰其礼？盖政在家门，<br /><br />&nbsp;&nbsp;&nbsp;&nbsp;故俭以矫世。存居湫隘，卒岂择地而葬乎！所以不远门者，犹冀悟平生意也。”<br /><br />&nbsp;&nbsp;&nbsp;&nbsp;遂以谟从至汉城阳景王庙，宴庶老于申池，北登社首山，东望鼎足，因目牛山而<br /><br />&nbsp;&nbsp;&nbsp;&nbsp;叹曰：“古无不死！”怆然有终焉之志。遂问谟以齐之山川丘陵，贤哲旧事。谟<br /><br />&nbsp;&nbsp;&nbsp;&nbsp;历对详辩，画地成图。德深嘉之，拜尚书郎。立冶于商山，置盐官于乌常泽，以<br /><br />&nbsp;&nbsp;&nbsp;&nbsp;广军国之用。<br /><br />&nbsp;&nbsp;&nbsp;&nbsp;德故吏赵融自长安来，始具母兄凶问，德号恸吐血，因而寝疾。其司隶校尉<br /><br />&nbsp;&nbsp;&nbsp;&nbsp;慕容达因此谋反，遣牙门皇G率众攻端门，殿中师侯赤眉开门应之。中黄门逊进<br /><br />&nbsp;&nbsp;&nbsp;&nbsp;扶德逾城，隐于进舍。段宏等闻宫中有变，勒兵屯四门。德入宫，诛赤眉等，达<br /><br />&nbsp;&nbsp;&nbsp;&nbsp;惧而奔魏。慕容法及魏师战于济北之坑芩祝魏师败绩。<br /><br />&nbsp;&nbsp;&nbsp;&nbsp;其尚书韩讠卓上疏曰：“二寇逋诛，国耻未雪，关西为豺锒之薮，杨越为鸱<br /><br />&nbsp;&nbsp;&nbsp;&nbsp;^之林，三京社稷，鞠为丘墟，四祖园陵，芜而不守，岂非义夫愤叹之日，烈士<br /><br />&nbsp;&nbsp;&nbsp;&nbsp;忘身之秋。而皇室多难，威略未振，是使长蛇弗翦，封豕假息。人怀愤慨，常谓<br /><br />&nbsp;&nbsp;&nbsp;&nbsp;一日之安不可以永久，终朝之逸无卒岁之忧。陛下中兴大业，务在遵养，矜迁萌<br /><br />&nbsp;&nbsp;&nbsp;&nbsp;之失土，假长复而不役，愍黎庶之息肩，贵因循而不扰。斯可以保宁于营丘，难<br /><br />&nbsp;&nbsp;&nbsp;&nbsp;以经措于秦、越。今群凶c逆，实繁有徒，据我三方，伺国瑕衅。深宜审量虚实，<br /><br />&nbsp;&nbsp;&nbsp;&nbsp;大校成败，养兵厉甲，广农积粮，进为雪耻讨寇之资，退为山河万全之固。而百<br /><br />&nbsp;&nbsp;&nbsp;&nbsp;姓因秦、晋之弊，迭相阴宪，或百室合户，或千丁共籍，依托城社，不惧`烧，<br /><br />&nbsp;&nbsp;&nbsp;&nbsp;公避课役，擅为奸宄，损风毁宪，法所不容，但检今未宣，弗可加戮。今宜隐实<br /><br />&nbsp;&nbsp;&nbsp;&nbsp;黎萌，正其编贯，庶上增皇朝理物之明，下益军国兵资之用。若蒙采纳，冀裨山<br /><br />&nbsp;&nbsp;&nbsp;&nbsp;海，虽遇商鞅之刑，悦绾之害，所不辞也。”德纳之，遣其车骑将军慕容镇率骑<br /><br />&nbsp;&nbsp;&nbsp;&nbsp;三千，缘边严防，备百姓逃窜。以讠卓为使持节、散骑常侍、行台尚书，巡郡县<br /><br />&nbsp;&nbsp;&nbsp;&nbsp;隐实，得荫户五万八千。讠卓公廉正直，所在野次，人不扰焉。<br /><br />&nbsp;&nbsp;&nbsp;&nbsp;德大集诸生，亲临策试。既而飨宴，乘高远瞩，顾谓其尚书鲁邃曰：“齐、<br /><br />&nbsp;&nbsp;&nbsp;&nbsp;鲁固多君子，当昔全盛之时，接、慎、巴生、淳于、邹、田之徒，荫修檐，临清<br /><br />&nbsp;&nbsp;&nbsp;&nbsp;沼，驰朱轮，佩长剑，恣非马之雄辞，奋谈天之逸辩，指麾则红紫成章，俯仰则<br /><br />&nbsp;&nbsp;&nbsp;&nbsp;丘陵生韵，至于今日，荒草颓坟，气消烟灭，永言千载，能不依然！”邃答曰：<br /><br />&nbsp;&nbsp;&nbsp;&nbsp;“武王封比干之墓，汉祖祭信陵之坟，皆留心贤哲，每怀往事。陛下慈深二主，<br /><br />&nbsp;&nbsp;&nbsp;&nbsp;泽被九泉，若使彼而有知，宁不衔荷矣。”<br /><br />&nbsp;&nbsp;&nbsp;&nbsp;先是，妖贼王始聚众于太山，自称太平皇帝，号其父为太上皇，兄为征东将<br /><br />&nbsp;&nbsp;&nbsp;&nbsp;军，弟征西将军。慕容镇讨擒之，斩于都市。临刑，或问其父及兄弟所在，始答<br /><br />&nbsp;&nbsp;&nbsp;&nbsp;曰：“太上皇帝蒙尘于外，征东、征西乱兵所害。惟朕一身，独无聊赖。”其妻<br /><br />&nbsp;&nbsp;&nbsp;&nbsp;怒之曰：“止坐此口，以至于此，奈何复尔！”始曰：“皇后！自古岂有不破之<br /><br />&nbsp;&nbsp;&nbsp;&nbsp;家，不亡之国邪！”行刑者以刀环筑之，仰视曰：“崩即崩矣，终不改帝号。”<br /><br />&nbsp;&nbsp;&nbsp;&nbsp;德闻而哂之。<br /><br />&nbsp;&nbsp;&nbsp;&nbsp;时桓玄将行篡逆，诛不附己者。冀州刺史刘轨、襄城太守司马休之、征虏将<br /><br />&nbsp;&nbsp;&nbsp;&nbsp;军刘敬宣、广陵相高雅之、江都长张诞并内不自安，皆奔于德。于是德中书侍郎<br /><br />&nbsp;&nbsp;&nbsp;&nbsp;韩范上疏曰：“夫帝王之道，必崇经略。有其时无其人，则弘济之功阙；有其人<br /><br />&nbsp;&nbsp;&nbsp;&nbsp;无其时，则英武之志不申。至于能成王业者，惟人时合也。自晋国内难，七载于<br /><br />&nbsp;&nbsp;&nbsp;&nbsp;兹。桓玄逆篡，虐逾董卓，神怒人怨，其殃积矣。可乘之机，莫过此也。以陛下<br /><br />&nbsp;&nbsp;&nbsp;&nbsp;之神武，经而纬之，驱乐奋之卒，接厌乱之机，譬犹声发响应，形动影随，未足<br /><br />&nbsp;&nbsp;&nbsp;&nbsp;比其易也。且江、淮南北户口未几，公私戎马不过数百，守备之事盖亦微矣。若<br /><br />&nbsp;&nbsp;&nbsp;&nbsp;以步骑一万，建雷霆之举，卷甲长驱，指临江、会，必望旗草偃，壶浆属路。跨<br /><br />&nbsp;&nbsp;&nbsp;&nbsp;地数千，众逾十万，可以西并强秦，北抗大魏。夫欲拓境开疆，保宁社稷，无过<br /><br />&nbsp;&nbsp;&nbsp;&nbsp;今也。如使后机失会，豪桀复起，枭除桓玄，布惟新之化，遐迩既宁，物无异望，<br /><br />&nbsp;&nbsp;&nbsp;&nbsp;非但建邺难屠，江北亦不可冀。机过患生，忧必至矣。天与不取，悔将及焉。惟<br /><br />&nbsp;&nbsp;&nbsp;&nbsp;陛下览之。”德曰：“自顷数缠百六，宏纲暂弛，遂令奸逆乱华，旧京墟秽，每<br /><br />&nbsp;&nbsp;&nbsp;&nbsp;寻否运，愤慨兼怀。昔少康以一旅之众，复夏配天，况朕据三齐之地，藉五州之<br /><br />&nbsp;&nbsp;&nbsp;&nbsp;众，教之以军旅，训之以礼让，上下知义，人思自奋，缮甲待衅，为日久矣。但<br /><br />&nbsp;&nbsp;&nbsp;&nbsp;欲先定中原，扫除逋孽，然后宣布淳风，经理九服，饮马长江，悬旌陇坂。此志<br /><br />&nbsp;&nbsp;&nbsp;&nbsp;未遂，且韬戈耳。今者之事，王公其详议之。”咸以桓玄新得志，未可图，乃止。<br /><br />&nbsp;&nbsp;&nbsp;&nbsp;于是讲武于城西，步兵三十七万，车一万七千乘，铁骑五万三千，周亘山泽，旌<br /><br />&nbsp;&nbsp;&nbsp;&nbsp;旗弥漫，钲鼓之声，振动天地。德登高望之，顾谓刘轨、高雅之曰：“昔S克仇<br /><br />&nbsp;&nbsp;&nbsp;&nbsp;齐，子胥怨楚，终能畅其刚烈，名流千载。卿等既知投身有道，当使无惭昔人也。”<br /><br />&nbsp;&nbsp;&nbsp;&nbsp;雅之等顿首答曰：“幸蒙陛下天覆之恩，大造之泽，存亡继绝，实在圣时，虽则<br /><br />&nbsp;&nbsp;&nbsp;&nbsp;万陨，何以上报！”俄闻桓玄败，德以慕容镇为前锋，慕容钟为大都督，配以步<br /><br />&nbsp;&nbsp;&nbsp;&nbsp;卒二万，骑五千，克期将发，而德寝疾，于是罢兵。<br /><br />&nbsp;&nbsp;&nbsp;&nbsp;初，德迎其兄子超于长安，及是而至。德夜梦其父曰：“汝既无子，何不早<br /><br />&nbsp;&nbsp;&nbsp;&nbsp;立超为太子，不尔，恶人生心。”寐而告其妻曰：“先帝神明所敕，观此梦意，<br /><br />&nbsp;&nbsp;&nbsp;&nbsp;吾将死矣。”乃下书以超为皇太子，大赦境内，子为父后者人爵二级。其月死，<br /><br />&nbsp;&nbsp;&nbsp;&nbsp;即义熙元年也，时年七十。乃夜为十余棺，分出四门，潜葬山谷，竟不知其尸之<br /><br />&nbsp;&nbsp;&nbsp;&nbsp;所在。在位五年。伪谥献武皇帝。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1597);">加入书签</a><a
                        href="1594.html">上一页</a>&larr;<a href="index.html">返回列表</a>&rarr;<a
                            href="1599.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1594.html"; var next_page = "1599.html"; var index_page = "index.html"; var sortid = "9"; var article_id = "23"; var chapter_id = "1597"; var articlename = "晋书"; var chaptername = " 卷一百二十七 载记第二十七"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>