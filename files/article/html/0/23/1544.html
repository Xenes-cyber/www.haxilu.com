<!DOCTYPE html>
<html>
<head>
<meta charset="gbk" />
<title>晋书- 卷一百一 载记第一-在线阅读-哈西文学网</title>
<meta name="keywords" content="房玄龄等，晋书， 卷一百一 载记第一全文， 卷一百一 载记第一在线阅读 哈西文学网" />
<meta name="description" content="哈西文学网提供房玄龄等的晋书  卷一百一 载记第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1544.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1544.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一 载记第一</h1>
            <div class="link xb">
                <a href="1537.html">上一页</a>&larr;<a href="index.html">返回列表</a>&rarr;<a
                    href="1547.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘元海（子和刘宣）<br /><br />&nbsp;&nbsp;&nbsp;&nbsp;刘元海，新兴匈奴人，冒顿之后也。名犯高祖庙讳，故称其字焉。初，汉高<br /><br />&nbsp;&nbsp;&nbsp;&nbsp;祖以宗女为公主，以妻冒顿，约为兄弟，故其子孙遂冒姓刘氏。建武初，乌珠留<br /><br />&nbsp;&nbsp;&nbsp;&nbsp;若L单于子右奥K日逐王比自立为南单于，入居西河美稷，今离石左国城即单于<br /><br />&nbsp;&nbsp;&nbsp;&nbsp;所徙庭也。中平中，单于羌渠使子於扶罗将兵助汉，讨平黄巾。会羌渠为国人所<br /><br />&nbsp;&nbsp;&nbsp;&nbsp;杀，於扶罗以其众留汉，自立为单于。属董卓之乱，寇掠太原、河东，屯于河内。<br /><br />&nbsp;&nbsp;&nbsp;&nbsp;於扶罗死，弟呼厨泉立，以於扶罗子豹为左贤王，即元海之父也。魏武分其众为<br /><br />&nbsp;&nbsp;&nbsp;&nbsp;五部，以豹为左部帅，其余部帅皆以刘氏为之。太康中，改置都尉，左部居太原<br /><br />&nbsp;&nbsp;&nbsp;&nbsp;兹氏，右部居祁，南部居蒲子，北部居新兴，中部居大陵。刘氏虽分居五部，然<br /><br />&nbsp;&nbsp;&nbsp;&nbsp;皆居于晋阳汾涧之滨。<br /><br />&nbsp;&nbsp;&nbsp;&nbsp;豹妻呼延氏，魏嘉平中祈子于龙门，俄而有一大鱼，顶有二角，轩G跃鳞而<br /><br />&nbsp;&nbsp;&nbsp;&nbsp;至祭所，久之乃去。巫觋皆异之，曰：“此嘉祥也。”其夜梦旦所见鱼变为人，<br /><br />&nbsp;&nbsp;&nbsp;&nbsp;左手把一物，大如半鸡子，光景非常，授呼延氏，曰：“此是日精，服之生贵子。”<br /><br />&nbsp;&nbsp;&nbsp;&nbsp;寤而告豹，豹曰：“吉征也。吾昔从邯郸张啄杆就绞舷啵云吾当有贵子孙，三<br /><br />&nbsp;&nbsp;&nbsp;&nbsp;世必大昌，仿像相符矣。”自是十三月而生元海，左手文有其名，遂以名焉。龆<br /><br />&nbsp;&nbsp;&nbsp;&nbsp;龀英慧，七岁遭母忧，擗踊号叫，哀感旁邻，宗族部落咸共叹赏。时司空太原王<br /><br />&nbsp;&nbsp;&nbsp;&nbsp;昶闻而嘉之，并遣吊赙。幼好学，师事上党崔游，习《毛诗》、《京氏易》、<br /><br />&nbsp;&nbsp;&nbsp;&nbsp;《马氏尚书》，尤好《春秋左氏传》、《孙吴兵法》，略皆诵之，《史》、《汉》、<br /><br />&nbsp;&nbsp;&nbsp;&nbsp;诸子，无不综览。尝谓同门生朱纪、范隆曰：“吾每观书传，常鄙随陆无武，降<br /><br />&nbsp;&nbsp;&nbsp;&nbsp;灌无文。道由人弘，一物之不知者，固君子之所耻也。二生遇高皇而不能建封侯<br /><br />&nbsp;&nbsp;&nbsp;&nbsp;之业，两公属太宗而不能开庠序之美，惜哉！”于是遂学武事，妙绝于众，猿臂<br /><br />&nbsp;&nbsp;&nbsp;&nbsp;善射，膂力过人。姿仪魁伟，身长八尺四寸，须长三尺余，当心有赤毫毛三根，<br /><br />&nbsp;&nbsp;&nbsp;&nbsp;长三尺六寸。有屯留崔懿之、襄陵公师等，皆善相人，及见元海，惊而相谓曰：<br /><br />&nbsp;&nbsp;&nbsp;&nbsp;“此人形貌非常，吾所未见也。”于是深相崇敬，推分结恩。太原王浑虚襟友之，<br /><br />&nbsp;&nbsp;&nbsp;&nbsp;命子济拜焉。<br /><br />&nbsp;&nbsp;&nbsp;&nbsp;咸熙中，为任子在洛阳，文帝深待之。泰始之后，浑又屡言之于武帝。帝召<br /><br />&nbsp;&nbsp;&nbsp;&nbsp;与语，大悦之，谓王济曰：“刘元海容仪机鉴，虽由余、日无以加也。”济对<br /><br />&nbsp;&nbsp;&nbsp;&nbsp;曰：“元海仪容机鉴，实如圣旨，然其文武才干贤于二子远矣。陛下若任之以东<br /><br />&nbsp;&nbsp;&nbsp;&nbsp;南之事，吴会不足平也。”帝称善。孔恂、杨珧进曰：“臣观元海之才，当今惧<br /><br />&nbsp;&nbsp;&nbsp;&nbsp;无其比，陛下若轻其众，不足以成事；若假之威权，平吴之后，恐其不复北渡也。<br /><br />&nbsp;&nbsp;&nbsp;&nbsp;非我族类，其心必异。任之以本部，臣窃为陛下寒心。若举天阻之固以资之，无<br /><br />&nbsp;&nbsp;&nbsp;&nbsp;乃不可乎！”帝默然。<br /><br />&nbsp;&nbsp;&nbsp;&nbsp;后秦凉覆没，帝畴咨将帅，上党李曰：“陛下诚能发匈奴五部之众，假元<br /><br />&nbsp;&nbsp;&nbsp;&nbsp;海一将军之号，鼓行而西，可指期而定。”孔恂曰：“李公之言，未尽殄患之理<br /><br />&nbsp;&nbsp;&nbsp;&nbsp;也。”勃然曰：“以匈奴之劲悍，元海之晓兵，奉宣圣威，何不尽之有！”恂<br /><br />&nbsp;&nbsp;&nbsp;&nbsp;曰：“元海若能平凉州，斩树机能，恐凉州方有难耳。蛟龙得云雨，非复池中物<br /><br />&nbsp;&nbsp;&nbsp;&nbsp;也。”帝乃止。后王弥从洛阳东归，元海饯弥于九曲之滨。泣谓弥曰：“王浑、<br /><br />&nbsp;&nbsp;&nbsp;&nbsp;李以乡曲见知，每相称达，谗间因之而进，深非吾愿，适足为害。吾本无宦情，<br /><br />&nbsp;&nbsp;&nbsp;&nbsp;惟足下明之。恐死洛阳，永与子别。”因慷慨[欷，纵酒长啸，声调亮然，坐者<br /><br />&nbsp;&nbsp;&nbsp;&nbsp;为之流涕。齐王攸时在九曲，比闻而驰遣视之，见元海在焉，言于帝曰：“陛下<br /><br />&nbsp;&nbsp;&nbsp;&nbsp;不除刘元海，臣恐并州不得久宁。”王浑进曰：“元海长者，浑为君王保明之。<br /><br />&nbsp;&nbsp;&nbsp;&nbsp;且大晋方表信殊俗，怀远以德，如之何以无萌之疑杀人侍子，以示晋德不弘。”<br /><br />&nbsp;&nbsp;&nbsp;&nbsp;帝曰：“浑言是也。”<br /><br />&nbsp;&nbsp;&nbsp;&nbsp;会豹卒，以元海代为左部帅。太康末，拜北部都尉。明刑法，禁奸邪，轻财<br /><br />&nbsp;&nbsp;&nbsp;&nbsp;好施，推诚接物，五部俊杰无不至者。幽冀名儒，后门秀士，不远千里，亦皆游<br /><br />&nbsp;&nbsp;&nbsp;&nbsp;焉。杨骏辅政，以元海为建威将军、五部大都督，封汉光乡侯。元康末，坐部人<br /><br />&nbsp;&nbsp;&nbsp;&nbsp;叛出塞免官。成都王颖镇邺，表元海行宁朔将军、监五部军事。<br /><br />&nbsp;&nbsp;&nbsp;&nbsp;惠帝失驭，寇盗蜂起，元海从祖故北部都尉、左贤王刘宣等窃议曰：“昔我<br /><br />&nbsp;&nbsp;&nbsp;&nbsp;先人与汉约为兄弟，忧泰同之。自汉亡以来，魏晋代兴，我单于虽有虚号，无复<br /><br />&nbsp;&nbsp;&nbsp;&nbsp;尺土之业，自诸王侯，降同编户。今司马氏骨肉相残，四海鼎沸，兴邦复业，此<br /><br />&nbsp;&nbsp;&nbsp;&nbsp;其时矣。左贤王元海姿器绝人，干宇超世。天若不恢崇单于，终不虚生此人也。”<br /><br />&nbsp;&nbsp;&nbsp;&nbsp;于是密共推元海为大单于。乃使其党呼延攸诣邺，以谋告之。元海请归会葬，颖<br /><br />&nbsp;&nbsp;&nbsp;&nbsp;弗许。乃令攸先归，告宣等招集五部，引会宜阳诸胡，声言应颖，实背之也。<br /><br />&nbsp;&nbsp;&nbsp;&nbsp;颖为皇太弟，以元海为太弟屯骑校尉。惠帝伐颖，次于荡阴，颖假元海辅国<br /><br />&nbsp;&nbsp;&nbsp;&nbsp;将军、督北城守事。及六军败绩，颖以元海为冠军将军，封卢奴伯。并州刺史东<br /><br />&nbsp;&nbsp;&nbsp;&nbsp;嬴公腾、安北将军王浚，起兵伐颖，元海说颖曰：“今二镇跋扈，众余十万，恐<br /><br />&nbsp;&nbsp;&nbsp;&nbsp;非宿卫及近都士庶所能御之，请为殿下还说五部，以赴国难。”颖曰：“五部之<br /><br />&nbsp;&nbsp;&nbsp;&nbsp;众可保发已不？纵能发之，鲜卑、乌丸劲速如风云，何易可当邪？吾欲奉乘舆还<br /><br />&nbsp;&nbsp;&nbsp;&nbsp;洛阳，避其锋锐，徐传檄天下，以逆顺制之。君意何如？”元海曰：“殿下武皇<br /><br />&nbsp;&nbsp;&nbsp;&nbsp;帝之子，有殊勋于王室，威恩光洽，四海钦风，孰不思为殿下没命投躯者哉，何<br /><br />&nbsp;&nbsp;&nbsp;&nbsp;难发之有乎！王浚竖子，东嬴疏属，岂能与殿下争衡邪！殿下一发邺宫，示弱于<br /><br />&nbsp;&nbsp;&nbsp;&nbsp;人，洛阳可复至乎？纵达洛阳，威权不复在殿下也。纸檄尺书，谁为人奉之！且<br /><br />&nbsp;&nbsp;&nbsp;&nbsp;东胡之悍不逾五部，愿殿下勉抚士众，靖以镇之，当为殿下以二部摧东嬴，三部<br /><br />&nbsp;&nbsp;&nbsp;&nbsp;枭王浚，二竖之首可指日而悬矣。”颖悦，拜元海为北单于、参丞相军事。元海<br /><br />&nbsp;&nbsp;&nbsp;&nbsp;至左国城，刘宣等上大单于之号，二旬之间，众已五万，都于离石。<br /><br />&nbsp;&nbsp;&nbsp;&nbsp;王浚使将军祁弘率鲜卑攻邺，颖败，挟天子南奔洛阳。元海曰：“颖不用吾<br /><br />&nbsp;&nbsp;&nbsp;&nbsp;言，逆自奔溃，真奴才也。然吾与其有言矣，不可不救。”于是命右於陆王刘景、<br /><br />&nbsp;&nbsp;&nbsp;&nbsp;左独鹿王刘延年等率步骑二万，将讨鲜卑。刘宣等固谏曰：“晋为无道，奴隶御<br /><br />&nbsp;&nbsp;&nbsp;&nbsp;我，是以右贤王猛不胜其忿。属晋纲未驰，大事不遂，右贤涂地，单于之耻也。<br /><br />&nbsp;&nbsp;&nbsp;&nbsp;今司马氏父子兄弟自相鱼肉，此天厌晋德，授之于我。单于积德在躬，为晋人所<br /><br />&nbsp;&nbsp;&nbsp;&nbsp;服，方当兴我邦族，复呼韩邪之业，鲜卑、乌丸可以为援，奈何距之而拯仇敌！<br /><br />&nbsp;&nbsp;&nbsp;&nbsp;今天假手于我，不可违也。违天不祥，逆众不济；天与不取，反受其咎。愿单于<br /><br />&nbsp;&nbsp;&nbsp;&nbsp;勿疑。”元海曰：“善。当为崇冈峻阜，何能为培v乎！夫帝王岂有常哉，大<br /><br />&nbsp;&nbsp;&nbsp;&nbsp;禹出于西戎，文王生于东夷，顾惟德所授耳。今见众十余万，皆一当晋十，鼓行<br /><br />&nbsp;&nbsp;&nbsp;&nbsp;而摧乱晋，犹拉枯耳。上可成汉高之业，下不失为魏氏。虽然，晋人未必同我。<br /><br />&nbsp;&nbsp;&nbsp;&nbsp;汉有天下世长，恩德结于人心，是以昭烈崎岖于一州之地，而能抗衡于天下。吾<br /><br />&nbsp;&nbsp;&nbsp;&nbsp;又汉氏之甥，约为兄弟，兄亡弟绍，不亦可乎？且可称汉，追尊后主，以怀人望。”<br /><br />&nbsp;&nbsp;&nbsp;&nbsp;乃迁于左国城，远人归附者数万。<br /><br />&nbsp;&nbsp;&nbsp;&nbsp;永兴元年，元海乃为坛于南郊，c即汉王位，下令曰：“昔我太祖高皇帝以<br /><br />&nbsp;&nbsp;&nbsp;&nbsp;神武应期，廓开大业。太宗孝文皇帝重以明德，升平汉道。世宗孝武皇帝拓土攘<br /><br />&nbsp;&nbsp;&nbsp;&nbsp;夷，地过唐日。中宗孝宣皇帝搜扬俊V，多士盈朝。是我祖宗道迈三王，功高五<br /><br />&nbsp;&nbsp;&nbsp;&nbsp;帝，故卜年倍于夏商，卜世过于姬氏。而元成多僻，哀平短祚，贼臣王莽，滔天<br /><br />&nbsp;&nbsp;&nbsp;&nbsp;篡逆。我世祖光武皇帝诞资圣武，恢复鸿基，祀汉配天，不失旧物，俾三光晦而<br /><br />&nbsp;&nbsp;&nbsp;&nbsp;复明，神器幽而复显。显宗孝明皇帝、肃宗孝章皇帝累叶重晖，炎光再阐。自和<br /><br />&nbsp;&nbsp;&nbsp;&nbsp;安已后，皇纲渐颓，天步艰难，国统频绝。黄巾海沸于九州，群阉毒流于四海，<br /><br />&nbsp;&nbsp;&nbsp;&nbsp;董卓因之肆其猖勃，曹操父子凶逆相寻。故孝愍委弃万国，昭烈播越岷蜀，冀否<br /><br />&nbsp;&nbsp;&nbsp;&nbsp;终有泰，旋轸旧京。何图天未悔祸，后帝窘辱。自社稷沦丧，宗庙之不血食四十<br /><br />&nbsp;&nbsp;&nbsp;&nbsp;年于兹矣。今天诱其衷，悔祸皇汉，使司马氏父子兄弟迭相残灭。黎庶涂炭，靡<br /><br />&nbsp;&nbsp;&nbsp;&nbsp;所控告。孤今猥为群公所推，绍修三祖之业。顾兹钒担战惶靡厝。但以大耻未<br /><br />&nbsp;&nbsp;&nbsp;&nbsp;雪，社稷无主，衔胆栖冰，勉从群议。”乃赦其境内，年号元熙，追尊刘禅为孝<br /><br />&nbsp;&nbsp;&nbsp;&nbsp;怀皇帝，立汉高祖以下三祖五宗神主而祭之。立其妻呼延氏为王后。置百官，以<br /><br />&nbsp;&nbsp;&nbsp;&nbsp;刘宣为丞相，崔游为御史大夫，刘宏为太尉，其余拜授各有差。<br /><br />&nbsp;&nbsp;&nbsp;&nbsp;东嬴公腾使将军聂玄讨之，战于大陵，玄师败绩，腾惧，率并州二万余户下<br /><br />&nbsp;&nbsp;&nbsp;&nbsp;山东，遂所在为寇。元海遣其建武将军刘曜寇太原、泫氏、屯留、长子、中都，<br /><br />&nbsp;&nbsp;&nbsp;&nbsp;皆陷之。二年，腾又遣司马瑜、周良、石鲜等讨之，次于离石汾城。元海遣其武<br /><br />&nbsp;&nbsp;&nbsp;&nbsp;牙将军刘钦等六军距瑜等，四战，瑜皆败，钦振旅而归。是岁，离石大饥，迁于<br /><br />&nbsp;&nbsp;&nbsp;&nbsp;黎亭，以就邸阁谷，留其太尉刘宏、护军马景守离石，使大司农卜豫运粮以给之。<br /><br />&nbsp;&nbsp;&nbsp;&nbsp;以其前将军刘景为使持节、征讨大都督、大将军，要击并州刺史刘琨于版桥，为<br /><br />&nbsp;&nbsp;&nbsp;&nbsp;琨所败，琨遂据晋阳。其侍中刘殷、王育进谏元海曰：“殿下自起兵以来，渐已<br /><br />&nbsp;&nbsp;&nbsp;&nbsp;一周，而颛守偏方，王威未震。诚能命将四出，决机一掷，枭刘琨，定河东，建<br /><br />&nbsp;&nbsp;&nbsp;&nbsp;帝号，鼓行而南，克长安而都之，以关中之众席卷洛阳，如指掌耳。此高皇帝之<br /><br />&nbsp;&nbsp;&nbsp;&nbsp;所以创启鸿基，克殄强楚者也。”元海悦曰：“此孤心也。”遂进据河东，攻寇<br /><br />&nbsp;&nbsp;&nbsp;&nbsp;蒲坂、平阳，皆陷之。元海遂入都蒲子，河东、平阳属县垒壁尽降。时汲桑起兵<br /><br />&nbsp;&nbsp;&nbsp;&nbsp;赵魏，上郡四部鲜卑陆逐延、氏酋大单于征、东莱王弥及石勒等并相次降之，元<br /><br />&nbsp;&nbsp;&nbsp;&nbsp;海悉署其官爵。<br /><br />&nbsp;&nbsp;&nbsp;&nbsp;永嘉二年，元海c即皇帝位，大赦境内，改元永凤。以其大将军刘和为大司<br /><br />&nbsp;&nbsp;&nbsp;&nbsp;马，封梁王，尚书令刘欢乐为大司徒，封陈留王，御史大夫呼延翼为大司空，封<br /><br />&nbsp;&nbsp;&nbsp;&nbsp;雁州郡公，宗室以亲疏为等，悉封郡县王，异姓以勋谋为差，皆封郡县公侯。太<br /><br />&nbsp;&nbsp;&nbsp;&nbsp;史令宣于修之言于元海曰：“陛下虽龙兴凤翔。奄受大命，然遗晋未殄，皇居仄<br /><br />&nbsp;&nbsp;&nbsp;&nbsp;陋，紫宫之变，犹钟晋氏，不出三年，必克洛阳。薄子崎岖，非可久安。平阳势<br /><br />&nbsp;&nbsp;&nbsp;&nbsp;有紫气，兼陶唐旧都，愿陛下上迎乾象，下协坤祥。”于是迁都平阳。汾水中得<br /><br />&nbsp;&nbsp;&nbsp;&nbsp;玉玺，文曰“有新保之”，盖王莽时玺也。得者因增“泉海光”三字，元海以为<br /><br />&nbsp;&nbsp;&nbsp;&nbsp;己瑞，大赦境内，改年河瑞。封子裕为齐王，隆为鲁王。<br /><br />&nbsp;&nbsp;&nbsp;&nbsp;于是命其子聪与王弥进寇洛阳，刘曜与赵固等为之后继。东海王越遣平北将<br /><br />&nbsp;&nbsp;&nbsp;&nbsp;军曹武、将军宋抽、彭默等距之，王师败绩。聪等长驱至宜阳，平昌公模遣将军<br /><br />&nbsp;&nbsp;&nbsp;&nbsp;淳于定、吕毅等自长安讨之，战于宜阳，定等败绩。聪恃连胜，不设备，弘农太<br /><br />&nbsp;&nbsp;&nbsp;&nbsp;守垣延诈降。夜袭，聪军大败而还，元海素服迎师。<br /><br />&nbsp;&nbsp;&nbsp;&nbsp;是冬，复大发卒，遣聪、弥与刘曜、刘景等率精骑五万寇洛阳，使呼延翼率<br /><br />&nbsp;&nbsp;&nbsp;&nbsp;步卒继之，败王师于河南。聪进屯于西明门，护军贾胤夜薄之，战于大夏门，斩<br /><br />&nbsp;&nbsp;&nbsp;&nbsp;聪将呼延颢，其众遂溃。聪回军而南。壁于洛水，寻进屯宣阳门，曜屯上东门，<br /><br />&nbsp;&nbsp;&nbsp;&nbsp;弥屯广阳门，景攻大夏门，聪亲祈嵩岳，令其将刘厉、呼延朗等督留军。东海王<br /><br />&nbsp;&nbsp;&nbsp;&nbsp;越命参军孙询、将军丘光、楼裒等率帐下劲卒三千，自宣阳门击朗，斩之。聪闻<br /><br />&nbsp;&nbsp;&nbsp;&nbsp;而驰还。厉惧聪之罪己也，赴水而死。王弥谓聪曰：“今既失利，洛阳犹固，殿<br /><br />&nbsp;&nbsp;&nbsp;&nbsp;下不如还师，徐为后举。下官当于衮豫之间收兵积谷，伏听严期。”宣于修之又<br /><br />&nbsp;&nbsp;&nbsp;&nbsp;言于元海曰：“岁在辛未，当得洛阳。今晋气犹盛，大军不归，必败。”元海驰<br /><br />&nbsp;&nbsp;&nbsp;&nbsp;遣黄门郎傅询召聪等还师。王弥出自S辕，越遣薄盛等追击弥，战于新汲，弥师<br /><br />&nbsp;&nbsp;&nbsp;&nbsp;败绩。于是摄薄阪之戍，还于平阳。<br /><br />&nbsp;&nbsp;&nbsp;&nbsp;以刘欢乐为太傅，刘聪为大司徒，刘延年为大司空，刘洋为大司马，赦其境<br /><br />&nbsp;&nbsp;&nbsp;&nbsp;内。立其妻单氏为皇后，子和为皇太子，封子V为北海王。<br /><br />&nbsp;&nbsp;&nbsp;&nbsp;元海寝疾，将为顾托之计，以欢乐为太宰，洋为太傅，延年为太保，聪为大<br /><br />&nbsp;&nbsp;&nbsp;&nbsp;司马、大单于，并录尚书事，置单于台于平阳西，以其子裕为大司徒。元海疾笃，<br /><br />&nbsp;&nbsp;&nbsp;&nbsp;召欢乐及洋等人禁中受遗诏辅政。以永嘉四年死，在位六年，伪谥光文皇帝，庙<br /><br />&nbsp;&nbsp;&nbsp;&nbsp;号高祖，墓号永光陵。子和立。<br /><br />&nbsp;&nbsp;&nbsp;&nbsp;和字玄泰。身长八尺，雄毅美姿仪，好学夙成，习《毛诗》、《左氏春秋》、<br /><br />&nbsp;&nbsp;&nbsp;&nbsp;《郑氏易》。及为储贰，内多猜忌，驭下无恩。元海死，和嗣伪位。其卫尉西昌<br /><br />&nbsp;&nbsp;&nbsp;&nbsp;王刘锐、宗正呼延攸恨不参顾命也，说和曰：“先帝不惟轻重之计，而使三王总<br /><br />&nbsp;&nbsp;&nbsp;&nbsp;强兵于内，大司马握十万劲卒居于近郊，陛下今便为寄坐耳。此之祸难，未可测<br /><br />&nbsp;&nbsp;&nbsp;&nbsp;也，顾陛下早为之所。”和即攸之甥也，深然之，召其领军刘盛及刘钦、马景等<br /><br />&nbsp;&nbsp;&nbsp;&nbsp;告之。盛曰：“先帝尚在殡宫，四王未有逆节，今忽一旦自相鱼肉，臣恐人不食<br /><br />&nbsp;&nbsp;&nbsp;&nbsp;陛下之余。四海未定，大业甫尔，愿陛下以上成先帝鸿基为志，且塞耳勿听此狂<br /><br />&nbsp;&nbsp;&nbsp;&nbsp;简之言也。《诗》云：‘岂无他人，不如我同父。’陛下既不信诸弟，复谁可信<br /><br />&nbsp;&nbsp;&nbsp;&nbsp;哉！”锐、攸怒曰：“今日之议，理无有二。”于是命左右刃之。景惧曰：“惟<br /><br />&nbsp;&nbsp;&nbsp;&nbsp;陛下诏，臣等以死奉之，蔑不济矣。”乃相与盟于东堂，使锐、景攻聪，攸率刘<br /><br />&nbsp;&nbsp;&nbsp;&nbsp;安国攻裕，使侍中刘乘、武卫刘钦攻鲁王隆，尚书田密、武卫刘v攻北海王V。<br /><br />&nbsp;&nbsp;&nbsp;&nbsp;密、v等使人斩关奔于聪，聪命贯甲以待之。锐知聪之有备也，驰还，与攸、乘<br /><br />&nbsp;&nbsp;&nbsp;&nbsp;等会攻隆、裕。攸、乘惧安国、钦之有异志也，斩之。是日，斩裕及隆。聪攻西<br /><br />&nbsp;&nbsp;&nbsp;&nbsp;明门，克之。锐等奔入南宫，前锋随之，斩和于光极西室。锐、攸枭首通衢。<br /><br />&nbsp;&nbsp;&nbsp;&nbsp;刘宣，字士则。朴钝少言，好学修洁。师事乐安孙炎，沈精积思，不舍昼夜，<br /><br />&nbsp;&nbsp;&nbsp;&nbsp;好《毛诗》、《左氏传》。炎每叹之曰：“宣若遇汉武，当逾于金日也。”学<br /><br />&nbsp;&nbsp;&nbsp;&nbsp;成而返，不出门闾盖数年。每读《汉书》，至《萧何》、《邓禹传》，未曾不反<br /><br />&nbsp;&nbsp;&nbsp;&nbsp;覆咏之，曰：“大丈夫若遭二祖，终不令二公独擅美于前矣。”并州刺史王广言<br /><br />&nbsp;&nbsp;&nbsp;&nbsp;之于武帝，帝召见，嘉其占对，因曰：“吾未见宣，谓广言虚耳。今见其进止风<br /><br />&nbsp;&nbsp;&nbsp;&nbsp;仪，真所谓如圭如璋，观其性质，足能抚集本部。”乃以宣为右部都督，特给赤<br /><br />&nbsp;&nbsp;&nbsp;&nbsp;幛曲盖。莅官清恪，所部怀之。元海即王位，宣之谋也，故特荷尊重，勋戚莫二，<br /><br />&nbsp;&nbsp;&nbsp;&nbsp;军国内外靡不专之。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1544);">加入书签</a><a
                        href="1537.html">上一页</a>&larr;<a href="index.html">返回列表</a>&rarr;<a
                            href="1547.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1537.html"; var next_page = "1547.html"; var index_page = "index.html"; var sortid = "9"; var article_id = "23"; var chapter_id = "1544"; var articlename = "晋书"; var chaptername = " 卷一百一 载记第一"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>