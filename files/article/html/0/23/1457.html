<!DOCTYPE html>
<html>
<head>
<meta charset="gbk" />
<title>晋书- 卷六十五 列传第三十五-在线阅读-哈西文学网</title>
<meta name="keywords" content="房玄龄等，晋书， 卷六十五 列传第三十五全文， 卷六十五 列传第三十五在线阅读 哈西文学网" />
<meta name="description" content="哈西文学网提供房玄龄等的晋书  卷六十五 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1457.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1457.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十五 列传第三十五</h1>
            <div class="link xb">
                <a href="1456.html">上一页</a>&larr;<a href="index.html">返回列表</a>&rarr;<a
                    href="1458.html">下一页</a></div>			
            <div id="BookText">&nbsp;&nbsp;&nbsp;&nbsp;◎王导（子悦恬洽协劭C洽子殉珉劭子谧）<br /><br />&nbsp;&nbsp;&nbsp;&nbsp;王导，字茂弘，光禄大夫览之孙也。父裁，镇军司马。导少有风鉴，识量清<br /><br />&nbsp;&nbsp;&nbsp;&nbsp;远。年十四，陈留高士张公见而奇之，谓其从兄敦曰：“此儿容貌志气，将相之<br /><br />&nbsp;&nbsp;&nbsp;&nbsp;器也。”初袭祖爵即丘子。司空刘实寻引为东阁祭酒，迁秘书郎、太子舍人、尚<br /><br />&nbsp;&nbsp;&nbsp;&nbsp;书郎，并不行。后参东海王越军事。<br /><br />&nbsp;&nbsp;&nbsp;&nbsp;时元帝为琅邪王，与导素相亲善。导知天下已乱，遂倾心推奉，潜有兴复之<br /><br />&nbsp;&nbsp;&nbsp;&nbsp;志。帝亦雅相器重，契同友执。帝之在洛阳也，导每劝令之国。会帝出镇下邳，<br /><br />&nbsp;&nbsp;&nbsp;&nbsp;请导为安东司马，军谋密策，知无不为。及徙镇建康，吴人不附，居月余，士庶<br /><br />&nbsp;&nbsp;&nbsp;&nbsp;莫有至者，导患之。会敦来朝，导谓之曰：“琅邪王仁德虽厚，而名论犹轻。兄<br /><br />&nbsp;&nbsp;&nbsp;&nbsp;威风已振，宜有以匡济者。”会三月上巳，帝亲观禊，乘肩舆，具威仪，敦、导<br /><br />&nbsp;&nbsp;&nbsp;&nbsp;及诸名胜皆骑从。吴人纪瞻、顾荣，皆江南之望，窃觇之，见其如此，咸惊惧，<br /><br />&nbsp;&nbsp;&nbsp;&nbsp;乃相率拜于道左。导因进计曰：“古之王者，莫不宾礼故老，存问风俗，虚己倾<br /><br />&nbsp;&nbsp;&nbsp;&nbsp;心，以招俊V。况天下丧乱，九州分裂，大业草创，急于得人者乎！顾荣、贺循，<br /><br />&nbsp;&nbsp;&nbsp;&nbsp;此土之望，未若引之以结人心。二子既至，则无不来矣。”帝乃使导躬造循、荣，<br /><br />&nbsp;&nbsp;&nbsp;&nbsp;二人皆应命而至，由是吴会风靡，百姓归心焉。自此之后，渐相崇奉，君臣之礼<br /><br />&nbsp;&nbsp;&nbsp;&nbsp;始定。<br /><br />&nbsp;&nbsp;&nbsp;&nbsp;俄而洛京倾覆，中州士女避乱江左者十六七，导劝帝收其贤人君子，与之图<br /><br />&nbsp;&nbsp;&nbsp;&nbsp;事。时荆扬晏安，户口殷实，导为政务在清静，每劝帝克己励节，匡主宁邦。于<br /><br />&nbsp;&nbsp;&nbsp;&nbsp;是尤见委杖，情好日隆，朝野倾心，号为“仲父”。帝尝从容谓导曰：“卿，吾<br /><br />&nbsp;&nbsp;&nbsp;&nbsp;之萧何也。”对曰：“昔秦为无道，百姓厌乱，巨猾陵暴，人怀汉德，革命反正，<br /><br />&nbsp;&nbsp;&nbsp;&nbsp;易以为功。自魏氏以来，迄于太康之际，公卿世族，豪侈相高，政教陵迟，不遵<br /><br />&nbsp;&nbsp;&nbsp;&nbsp;法度，群公卿士，皆餍于安息，遂使人乘衅，有亏至道。然否终斯泰，天道之常。<br /><br />&nbsp;&nbsp;&nbsp;&nbsp;大王方立命世之勋，一匡九合，管仲、乐毅，于是乎在，岂区区国臣所可拟议！<br /><br />&nbsp;&nbsp;&nbsp;&nbsp;愿深弘神虑，广择良能。顾荣、贺循、纪赡、周^皆南土之秀，愿尽优礼，则天<br /><br />&nbsp;&nbsp;&nbsp;&nbsp;下安矣。”帝纳焉。<br /><br />&nbsp;&nbsp;&nbsp;&nbsp;永嘉末，迁丹阳太守，加辅国将军。导上笺曰：“昔魏武，达政之主也；荀<br /><br />&nbsp;&nbsp;&nbsp;&nbsp;文若，功臣之最也，封不过亭侯。仓舒，爱子之宠，赠不过别部司马。以此格万<br /><br />&nbsp;&nbsp;&nbsp;&nbsp;物，得不局迹乎！今者临郡，不问贤愚豪贱，皆加重号，辄有鼓盖，动见相准。<br /><br />&nbsp;&nbsp;&nbsp;&nbsp;时有不得者，或为耻辱。天官混杂，朝望颓毁。导忝荷重任，不能崇浚山海，而<br /><br />&nbsp;&nbsp;&nbsp;&nbsp;开导乱源，饕窃名位，取紊彝典，谨送鼓盖加崇之物，请从导始。庶令雅俗区别，<br /><br />&nbsp;&nbsp;&nbsp;&nbsp;群望无惑。”帝下令曰：“导德重勋高，孤所深倚，诚宜表彰殊礼。而更约己冲<br /><br />&nbsp;&nbsp;&nbsp;&nbsp;心，进思尽诚，以身率众，宜顺其雅志，式允开塞之机。”拜宁远将军，寻加振<br /><br />&nbsp;&nbsp;&nbsp;&nbsp;威将军。愍帝即位，征吏部郎，不拜。<br /><br />&nbsp;&nbsp;&nbsp;&nbsp;晋国既建，以导为丞相军谘祭酒。桓彝初过江，见朝廷微弱，谓周曰：<br /><br />&nbsp;&nbsp;&nbsp;&nbsp;“我以中州多故，来此欲求全活，而寡弱如此，将何以济！”忧惧不乐。往见导，<br /><br />&nbsp;&nbsp;&nbsp;&nbsp;极谈世事，还，谓曰：“向见管夷吾，无复忧矣。”过江人士，每至暇日，相<br /><br />&nbsp;&nbsp;&nbsp;&nbsp;要出新亭饮宴。周中坐而叹曰：“风景不殊，举目有江河之异。”皆相视流涕。<br /><br />&nbsp;&nbsp;&nbsp;&nbsp;惟导愀然变色曰：“当共戮力王室，克复神州，何至作楚囚相对泣邪！”众收泪<br /><br />&nbsp;&nbsp;&nbsp;&nbsp;而谢之。俄拜右将军、扬州刺史、监江南诸军事，迁骠骑将军，加散骑常侍、都<br /><br />&nbsp;&nbsp;&nbsp;&nbsp;督中外诸军、领中书监、录尚书事、假节，刺史如故。导以敦统六州，固辞中外<br /><br />&nbsp;&nbsp;&nbsp;&nbsp;都督。后坐事除节。<br /><br />&nbsp;&nbsp;&nbsp;&nbsp;于时军旅不息，学校未修，导上书曰：<br /><br />&nbsp;&nbsp;&nbsp;&nbsp;夫风化之本在于正人伦，人伦之正存乎设庠序。庠序设，五教明，德礼洽通，<br /><br />&nbsp;&nbsp;&nbsp;&nbsp;彝伦攸叙，而有耻且格，父子兄弟夫妇长幼之序顺，而君臣之义固矣。《易》所<br /><br />&nbsp;&nbsp;&nbsp;&nbsp;谓“正家而天下定”者也。故圣王蒙以养正，少而教之，使化沾肌骨，习以成性，<br /><br />&nbsp;&nbsp;&nbsp;&nbsp;迁善远罪而不自知，行成德立，然后裁之以位。虽王之世子，犹与国子齿，使知<br /><br />&nbsp;&nbsp;&nbsp;&nbsp;道而后贵。其取才用士，咸先本之于学。故《周礼》，卿大夫献贤能之书于王，<br /><br />&nbsp;&nbsp;&nbsp;&nbsp;王拜而受之，所以尊道而贵士也。人知士之贵由道存，则退而修其身以及家，正<br /><br />&nbsp;&nbsp;&nbsp;&nbsp;其家以及乡，学于乡以登朝，反本复始，各求诸己，敦朴之业著，浮伪之竞息，<br /><br />&nbsp;&nbsp;&nbsp;&nbsp;教使然也。故以之事君则忠，用之莅下则仁。孟轲所谓“未有仁而遗其亲，义而<br /><br />&nbsp;&nbsp;&nbsp;&nbsp;后其君者也”。<br /><br />&nbsp;&nbsp;&nbsp;&nbsp;自顷皇纲失统，颂声不兴，于今将二纪矣。《传》曰：“三年不为礼，礼必<br /><br />&nbsp;&nbsp;&nbsp;&nbsp;坏；三年不为乐，乐必崩。”而况如此之久乎！先进忘揖让之容，后生惟金鼓是<br /><br />&nbsp;&nbsp;&nbsp;&nbsp;闻，干戈日寻，俎豆不设，先王之道弥远，华伪之俗遂滋，非所以端本靖末之谓<br /><br />&nbsp;&nbsp;&nbsp;&nbsp;也。殿下以命世之资，属阳九之运，礼乐征伐，翼成中兴。诚宜经纶稽古，建明<br /><br />&nbsp;&nbsp;&nbsp;&nbsp;学业，以训后生，渐之教义，使文武之道坠而复兴，俎豆之仪幽而更彰。方今戎<br /><br />&nbsp;&nbsp;&nbsp;&nbsp;虏扇炽，国耻未雪，忠臣义夫所以扼腕拊心。苟礼仪胶固，淳风渐著，则化之所<br /><br />&nbsp;&nbsp;&nbsp;&nbsp;感者深而德之所被者大。使帝典阙而复补，皇纲弛而更张，兽心革面，饕餮检情，<br /><br />&nbsp;&nbsp;&nbsp;&nbsp;揖让而服四夷，缓带而天下从。得乎其道，岂难也哉！故有虞舞干戚而化三苗，<br /><br />&nbsp;&nbsp;&nbsp;&nbsp;鲁僖作泮宫而服淮夷。桓文之霸，皆先教而后战。今若聿遵前典，兴复道教，择<br /><br />&nbsp;&nbsp;&nbsp;&nbsp;朝之子弟并入于学，选明博修礼之士而为之师，化成俗定，莫尚于斯。<br /><br />&nbsp;&nbsp;&nbsp;&nbsp;帝甚纳之。<br /><br />&nbsp;&nbsp;&nbsp;&nbsp;及帝登尊号，百官陪列，命导升御床共坐。导固辞，至于三四，曰：“若太<br /><br />&nbsp;&nbsp;&nbsp;&nbsp;阳下同万物，苍生何由仰照！”帝乃止。进骠骑大将军、仪同三司。以讨华轶功，<br /><br />&nbsp;&nbsp;&nbsp;&nbsp;封武冈侯。进位侍中、司空、假节、录尚书，领中书监。会太山太守徐龛反，帝<br /><br />&nbsp;&nbsp;&nbsp;&nbsp;访可以镇抚河南者，导举太子左卫率羊鉴。既而鉴败，抵罪。导上疏曰：“徐龛<br /><br />&nbsp;&nbsp;&nbsp;&nbsp;叛戾，久稽天诛，臣创议征讨，调举羊鉴。鉴暗懦覆师，有司极法。圣恩降天地<br /><br />&nbsp;&nbsp;&nbsp;&nbsp;之施，全其首领。然臣受重任，总录机衡，使三军挫衄，臣之责也。乞自贬黜，<br /><br />&nbsp;&nbsp;&nbsp;&nbsp;以穆朝伦。”诏不许。寻代贺循领太子太傅。时中兴草创，未置史官，导始启立，<br /><br />&nbsp;&nbsp;&nbsp;&nbsp;于是典籍颇具。时孝怀太子为胡所害，始奉讳，有司奏天子三朝举哀，群臣一哭<br /><br />&nbsp;&nbsp;&nbsp;&nbsp;而已。导以为皇太子副贰宸极，普天有情，宜同三朝之哀。从之。及刘隗用事，<br /><br />&nbsp;&nbsp;&nbsp;&nbsp;导渐见疏远，任真推分，澹如也。有识咸称导善处兴废焉。<br /><br />&nbsp;&nbsp;&nbsp;&nbsp;王敦之反也，刘隗劝帝悉诛王氏，论者为之危心。导率群从昆弟子侄二十余<br /><br />&nbsp;&nbsp;&nbsp;&nbsp;人，每旦诣台待罪。帝以导忠节有素，特还朝服，召见之。导稽首谢曰：“逆臣<br /><br />&nbsp;&nbsp;&nbsp;&nbsp;贼子，何世无之，岂意今者近出臣族！”帝跣而执之曰：“茂弘，方托百里之命<br /><br />&nbsp;&nbsp;&nbsp;&nbsp;于卿，是何言邪！”乃诏曰：“导以大义灭亲，可以吾为安东时节假之。”及敦<br /><br />&nbsp;&nbsp;&nbsp;&nbsp;得志，加导守尚书令。初，西都覆没，海内思主，群臣及四方并劝进于帝。时王<br /><br />&nbsp;&nbsp;&nbsp;&nbsp;氏强盛，有专天下之心，敦惮帝贤明，欲更议所立，导固争乃止。及此役也，敦<br /><br />&nbsp;&nbsp;&nbsp;&nbsp;谓导曰：“不从吾言，几致覆族。”导犹执正议，敦无以能夺。<br /><br />&nbsp;&nbsp;&nbsp;&nbsp;自汉魏已来，赐谥多由封爵，虽位通德重，先无爵者，例不加谥。导乃上疏，<br /><br />&nbsp;&nbsp;&nbsp;&nbsp;称“武官有爵必谥，卿校常伯无爵不谥，甚失制度之本意也”。从之。自后公卿<br /><br />&nbsp;&nbsp;&nbsp;&nbsp;无爵而谥，导所议也。<br /><br />&nbsp;&nbsp;&nbsp;&nbsp;初，帝爱琅邪王裒，将有夺嫡之议，以问导。导曰：“夫立子以长，且绍又<br /><br />&nbsp;&nbsp;&nbsp;&nbsp;贤，不宜改革。”帝犹疑之。导日夕陈谏，故太子卒定。及明帝即位，导受遗诏<br /><br />&nbsp;&nbsp;&nbsp;&nbsp;辅政，解扬州，迁司徒，一依陈群辅魏故事。王敦又举兵内向。时敦始寝疾，导<br /><br />&nbsp;&nbsp;&nbsp;&nbsp;便率子弟发哀，众闻，谓敦死，咸有奋志。及帝伐敦，假导节，都督诸军，领扬<br /><br />&nbsp;&nbsp;&nbsp;&nbsp;州刺史。敦平，进封始兴郡公，邑三千户，赐绢九千匹，进位太保，司徒如故，<br /><br />&nbsp;&nbsp;&nbsp;&nbsp;剑履上殿，入朝不趋，赞拜不名。固让。帝崩，导复与庾亮等同受遗诏，共辅幼<br /><br />&nbsp;&nbsp;&nbsp;&nbsp;主，是为成帝。加羽葆鼓吹，班剑二十人。及石勒侵阜陵，诏加导大司马、假黄<br /><br />&nbsp;&nbsp;&nbsp;&nbsp;钺，出讨之。军次江宁，帝亲饯于郊。俄而贼退，解大司马。<br /><br />&nbsp;&nbsp;&nbsp;&nbsp;庾亮将征苏峻，访之于导。导曰：“峻猜阻，必不奉诏。且山薮藏疾，宜包<br /><br />&nbsp;&nbsp;&nbsp;&nbsp;容之。”固争不从，亮遂召峻。既而难作，六军败绩，导入宫侍帝。峻以导德望，<br /><br />&nbsp;&nbsp;&nbsp;&nbsp;不敢加害，犹以本官居己之右。峻又逼乘舆幸石头，导争之不得。峻日来帝前肆<br /><br />&nbsp;&nbsp;&nbsp;&nbsp;丑言，导深惧有不测之祸。时路永、匡术、贾宁并说峻，令杀导，尽诛大臣，更<br /><br />&nbsp;&nbsp;&nbsp;&nbsp;树腹心。峻敬导，不纳，故永等贰于峻。导使参军袁耽潜讽诱永等，谋奉帝出奔<br /><br />&nbsp;&nbsp;&nbsp;&nbsp;义军。而峻衙御甚严，事遂不果。导乃携二子随永奔于白石。<br /><br />&nbsp;&nbsp;&nbsp;&nbsp;及贼平，宗庙宫室并为灰烬，温峤议迁都豫章，三吴之豪请都会稽，二论纷<br /><br />&nbsp;&nbsp;&nbsp;&nbsp;纭，未有所适。导曰：“建康，古之金陵，旧为帝里，又孙仲谋、刘玄德俱言王<br /><br />&nbsp;&nbsp;&nbsp;&nbsp;者之宅。古之帝王不必以丰俭移都，苟弘卫文大帛之冠，则无往不可。若不绩其<br /><br />&nbsp;&nbsp;&nbsp;&nbsp;麻，则乐土为虚矣。且北寇游魂，伺我之隙，一旦示弱，窜于蛮越，求之望实，<br /><br />&nbsp;&nbsp;&nbsp;&nbsp;惧非良计。今特宜镇之以静，群情自安。”由是峤等谋并不行。<br /><br />&nbsp;&nbsp;&nbsp;&nbsp;导善于因事，虽无日用之益，而岁计有余。时帑藏空竭，库中惟有练数千端，<br /><br />&nbsp;&nbsp;&nbsp;&nbsp;鬻之不售，而国用不给。导患之，乃与朝贤俱制练布单衣，于是士人翕然竞服之，<br /><br />&nbsp;&nbsp;&nbsp;&nbsp;练遂踊贵。乃令主者出卖，端至一金。其为时所慕如此<br /><br />&nbsp;&nbsp;&nbsp;&nbsp;六年冬，A，诏归胙于导，曰：“无下拜。”导辞疾不敢当。初，帝幼冲，<br /><br />&nbsp;&nbsp;&nbsp;&nbsp;见导，每拜。又尝与导书手诏，则云“惶恐言”，中书作诏，则曰“敬问”，于<br /><br />&nbsp;&nbsp;&nbsp;&nbsp;是以为定制。自后元正，导入，帝犹为之兴焉。<br /><br />&nbsp;&nbsp;&nbsp;&nbsp;时大旱，导上疏逊位。诏曰：“夫圣王御世，动合至道，运无不周，故能人<br /><br />&nbsp;&nbsp;&nbsp;&nbsp;伦攸叙，万物获宜。朕荷祖宗之重，托于王公之上，不能仰陶玄风，俯洽宇宙，<br /><br />&nbsp;&nbsp;&nbsp;&nbsp;亢阳逾时，兆庶胥怨，邦之不臧，惟予一人。公体道明哲，弘犹深远，勋格四海，<br /><br />&nbsp;&nbsp;&nbsp;&nbsp;翼亮三世，国典之不坠，实仲山甫补之。而猥崇谦光，引咎克让，元道之愆，寄<br /><br />&nbsp;&nbsp;&nbsp;&nbsp;责宰辅，只增其阙。博综万机，不可一日有旷。公宜遗履谦之近节，遵经国之远<br /><br />&nbsp;&nbsp;&nbsp;&nbsp;略。门下速遣侍中以下敦喻。”导固让。诏累逼之，然后视事。<br /><br />&nbsp;&nbsp;&nbsp;&nbsp;导简素寡欲，仓无储谷，衣不重帛。帝知之，给布万匹，以供私费。导有羸<br /><br />&nbsp;&nbsp;&nbsp;&nbsp;疾，不堪朝会，帝幸其府，纵酒作乐，后令舆车入殿，其见敬如此。<br /><br />&nbsp;&nbsp;&nbsp;&nbsp;石季龙掠骑至历阳，导请出讨之。加大司马、假黄钺、中外诸军事，置左右<br /><br />&nbsp;&nbsp;&nbsp;&nbsp;长史、司马，给布万匹。俄而贼退，解大司马，复转中外大都督，进位太傅，又<br /><br />&nbsp;&nbsp;&nbsp;&nbsp;拜丞相，依汉制罢司徒官以并之。册曰：“朕夙罹不造，肆陟帝位，未堪多难，<br /><br />&nbsp;&nbsp;&nbsp;&nbsp;祸乱旁兴。公文贯九功，武经七德，外缉四海，内齐八政，天地以平，人神以和，<br /><br />&nbsp;&nbsp;&nbsp;&nbsp;业同伊尹，道隆姬旦。仰思唐虞，登庸隽V，申命群官，允庶绩。朕思凭高谟，<br /><br />&nbsp;&nbsp;&nbsp;&nbsp;弘济远献，维稽古建尔于上公，永为晋辅。往践厥职，敬敷道训，以亮天工。不<br /><br />&nbsp;&nbsp;&nbsp;&nbsp;亦休哉！公其戒之！”<br /><br />&nbsp;&nbsp;&nbsp;&nbsp;是岁，妻曹氏卒，赠金章紫绶。初，曹氏性妒，导甚惮之，乃密营别馆，以<br /><br />&nbsp;&nbsp;&nbsp;&nbsp;处众妾。曹氏知，将往焉。导恐妾被辱，遽令命驾，犹恐迟之，以所执麈尾柄驱<br /><br />&nbsp;&nbsp;&nbsp;&nbsp;牛而进。司徒蔡谟闻之，戏导曰：“朝廷欲加公九锡。”导弗之觉，但谦退而已。<br /><br />&nbsp;&nbsp;&nbsp;&nbsp;谟曰：“不闻余物，惟有短辕犊车，长柄麈尾。”导大怒，谓人曰：“吾往与群<br /><br />&nbsp;&nbsp;&nbsp;&nbsp;贤共游洛中，何曾闻有蔡克儿也。”<br /><br />&nbsp;&nbsp;&nbsp;&nbsp;于时庾亮以望重地逼，出镇于外。南蛮校尉陶称间说亮当举兵内向，或劝导<br /><br />&nbsp;&nbsp;&nbsp;&nbsp;密为之防。导曰：“吾与元规休戚是同，悠悠之谈，宜绝智者之口。则如君言，<br /><br />&nbsp;&nbsp;&nbsp;&nbsp;元规若来，吾便角巾还第，复何惧哉！”又与称书，以为庾公帝之元舅，宜善事<br /><br />&nbsp;&nbsp;&nbsp;&nbsp;之。于是谗间遂息。时亮虽居外镇，而执朝廷之权，既据上流，拥强兵，趣向者<br /><br />&nbsp;&nbsp;&nbsp;&nbsp;多归之。导内不能平，常遇西风尘起，举扇自蔽，徐曰：“元规尘污人。”<br /><br />&nbsp;&nbsp;&nbsp;&nbsp;自汉魏以来，群臣不拜山陵。导以元帝C同布衣，匪惟君臣而已，每一崇<br /><br />&nbsp;&nbsp;&nbsp;&nbsp;进，皆就拜，不胜哀戚。由是诏百官拜陵，自导始也。<br /><br />&nbsp;&nbsp;&nbsp;&nbsp;咸康五年薨，时年六十四。帝举哀于朝堂三日，遣大鸿胪持节监护丧事，R<br /><br />&nbsp;&nbsp;&nbsp;&nbsp;`之礼，一依汉博陆侯及安平献王故事。及葬，给九游dc车、黄屋左纛、<br /><br />&nbsp;&nbsp;&nbsp;&nbsp;前后羽葆鼓吹、武贲班剑百人，中兴名臣莫与为比。册曰：“盖高位以酬明德，<br /><br />&nbsp;&nbsp;&nbsp;&nbsp;厚爵以答懋勋；至乎阖棺标迹，莫尚号谥，风流百代，于是乎在。惟公迈达冲虚，<br /><br />&nbsp;&nbsp;&nbsp;&nbsp;玄鉴劭邈；夷淡以约其心，体仁以流其惠；栖迟务外，则名隽中夏，应期濯缨，<br /><br />&nbsp;&nbsp;&nbsp;&nbsp;则潜算独运。昔我中宗、肃祖之基中兴也，下帷委诚而策定江左，拱己宅心而庶<br /><br />&nbsp;&nbsp;&nbsp;&nbsp;绩咸熙。故能威之所振，寇虐改心，化之所鼓，杌易质；调阴阳之和，通彝伦<br /><br />&nbsp;&nbsp;&nbsp;&nbsp;之纪，辽陇承风，丹穴景附。隆高世之功，复宣武之绩，旧物不失，公协其猷。<br /><br />&nbsp;&nbsp;&nbsp;&nbsp;若乃荷负顾命，保朕冲人，遭遇艰圮，夷险委顺；拯其沦坠而济之以道，扶其颓<br /><br />&nbsp;&nbsp;&nbsp;&nbsp;倾而弘之以仁，经纬三朝而蕴道弥旷。方赖高谟，以穆四海，昊天不吊，奄忽薨<br /><br />&nbsp;&nbsp;&nbsp;&nbsp;殂，朕用震恸于心。虽有殷之殒保衡，有周之丧二南，曷谕兹怀！今遣使持节、<br /><br />&nbsp;&nbsp;&nbsp;&nbsp;谒者仆射任瞻锡谥曰文献，祠以太牢。魂而有灵，嘉兹荣宠！”<br /><br />&nbsp;&nbsp;&nbsp;&nbsp;二弟：颖、敞，少与导俱知名，时人以颖方温太真，以敞比邓伯道，并早卒。<br /><br />&nbsp;&nbsp;&nbsp;&nbsp;导六子：悦、恬、洽、协、邵、C。<br /><br />&nbsp;&nbsp;&nbsp;&nbsp;悦字长豫，弱冠有高名，事亲色养，导甚爱之。导尝共悦奕棋，争道，导笑<br /><br />&nbsp;&nbsp;&nbsp;&nbsp;曰：“相与有瓜葛，那得为尔邪！”导性俭节，帐下甘果烂败，令弃之，云：<br /><br />&nbsp;&nbsp;&nbsp;&nbsp;“勿使大郎知。”悦少侍讲东宫，历吴王友、中书侍郎，先导卒，谥贞世子。先<br /><br />&nbsp;&nbsp;&nbsp;&nbsp;是，导梦人以百万钱买悦，潜为祈祷者备矣。寻掘地，得钱百万，意甚恶之，一<br /><br />&nbsp;&nbsp;&nbsp;&nbsp;皆藏闭。及悦疾笃，导忧念特至，不食积日。忽见一人形状甚伟，被甲持刀，导<br /><br />&nbsp;&nbsp;&nbsp;&nbsp;问：“君是何人？”曰：“仆是蒋侯也。公儿不佳，欲为请命，故来耳。公勿复<br /><br />&nbsp;&nbsp;&nbsp;&nbsp;忧。”因求食，遂啖数升。食毕，勃然谓导曰：“中书患，非可救者。”言讫不<br /><br />&nbsp;&nbsp;&nbsp;&nbsp;见，悦亦殒绝。悦与导语，恒以慎密为端。导还台，及行，悦未尝不送至车后，<br /><br />&nbsp;&nbsp;&nbsp;&nbsp;又恒为母曹氏襞敛箱箧中物。悦亡后，导还台，自悦常所送处哭至台门，其母长<br /><br />&nbsp;&nbsp;&nbsp;&nbsp;封作箧，不忍复开。<br /><br />&nbsp;&nbsp;&nbsp;&nbsp;悦无子，以弟恬子琨为嗣，袭导爵丹阳尹，卒，赠太常。子嘏嗣，尚鄱阳公<br /><br />&nbsp;&nbsp;&nbsp;&nbsp;主，历中领军、尚书。卒，子恢嗣，义熙末，为游击将军。<br /><br />&nbsp;&nbsp;&nbsp;&nbsp;恬字敬豫。少好武，不为公门所重。导见悦辄喜，见恬便有怒色。州辟别驾，<br /><br />&nbsp;&nbsp;&nbsp;&nbsp;不行，袭爵即丘子。性傲诞，不拘礼法。谢万尝造恬，既坐，少顷，恬便入内。<br /><br />&nbsp;&nbsp;&nbsp;&nbsp;万以为必厚待己，殊有喜色。恬久之乃沐头散发而出，据胡床于庭中晒发，神气<br /><br />&nbsp;&nbsp;&nbsp;&nbsp;傲迈，竟无宾主之礼。万怅然而归。晚节更好士，多技艺，善奕棋，为中兴第一。<br /><br />&nbsp;&nbsp;&nbsp;&nbsp;迁中书郎。帝欲以为中书令，导固让，从之。除后将军、魏郡太守，加给事中，<br /><br />&nbsp;&nbsp;&nbsp;&nbsp;领兵镇石头。导薨，去官。俄起为后将军，复镇石头。转吴国、会稽内史，加散<br /><br />&nbsp;&nbsp;&nbsp;&nbsp;骑常侍。卒，赠中军将军，谥曰宪。<br /><br />&nbsp;&nbsp;&nbsp;&nbsp;洽字敬和，导诸子中最知名，与荀羡俱有美称。弱冠，历散骑、中书郎、中<br /><br />&nbsp;&nbsp;&nbsp;&nbsp;军长史、司徒左长史、建武将军、吴郡内史。征拜领军，寻加中书令，固让，表<br /><br />&nbsp;&nbsp;&nbsp;&nbsp;疏十上。穆帝诏曰：“敬和清裁贵令，昔为中书郎，吾时尚小，数呼见，意甚亲<br /><br />&nbsp;&nbsp;&nbsp;&nbsp;之。今所以用为令，既机任须才，且欲时时相见，共讲文章，待以友臣之义。而<br /><br />&nbsp;&nbsp;&nbsp;&nbsp;累表固让，甚违本怀。其催洽令拜。”苦让，遂不受。升平二年卒于官，年三十<br /><br />&nbsp;&nbsp;&nbsp;&nbsp;六。二子：、珉。<br /><br />&nbsp;&nbsp;&nbsp;&nbsp;字元琳。弱冠与陈郡谢玄为桓温掾，俱为温所敬重，尝谓之曰：“谢掾年<br /><br />&nbsp;&nbsp;&nbsp;&nbsp;四十，必拥旄杖节。王掾当作黑头公。皆未易才也。”转主簿。时温经略中夏，<br /><br />&nbsp;&nbsp;&nbsp;&nbsp;竟无宁岁，军中机务并委焉。文武数万人，悉识其面。从讨袁真，封东亭侯，<br /><br />&nbsp;&nbsp;&nbsp;&nbsp;转大司马参军、琅邪王友、中军长史、给事黄门侍郎。<br /><br />&nbsp;&nbsp;&nbsp;&nbsp;兄弟皆谢氏婿，以猜嫌致隙。太傅安既与绝婚，又离珉妻，由是二族遂<br /><br />&nbsp;&nbsp;&nbsp;&nbsp;成仇衅。时希安旨，乃出为豫章太守，不之官。除散骑常侍，不拜。迁秘书监。<br /><br />&nbsp;&nbsp;&nbsp;&nbsp;安卒后，迁侍中，孝武深杖之。转辅国将军、吴国内史，在郡为士庶所悦。征为<br /><br />&nbsp;&nbsp;&nbsp;&nbsp;尚书右仆射，领吏部，转左仆射，加征虏将军，复领太子詹事。<br /><br />&nbsp;&nbsp;&nbsp;&nbsp;时帝雅好典籍，与殷仲堪、徐邈、王恭、郗恢等并以才学文章见昵于帝。<br /><br />&nbsp;&nbsp;&nbsp;&nbsp;及王国宝自媚于会稽王道子，而与等不协，帝虑晏驾后怨隙必生，故出恭、恢<br /><br />&nbsp;&nbsp;&nbsp;&nbsp;为方伯，而委端右。梦人以大笔如椽与之，既觉，语人云：“此当有大手笔<br /><br />&nbsp;&nbsp;&nbsp;&nbsp;事。”俄而帝崩，哀册谥议，皆所草。<br /><br />&nbsp;&nbsp;&nbsp;&nbsp;隆安初，国宝用事，谋黜旧臣，迁尚书令。王恭赴山陵，欲杀国宝，止<br /><br />&nbsp;&nbsp;&nbsp;&nbsp;之曰：“国宝虽终为祸乱，要罪逆未彰，今便先事而发，必大失朝野之望。况拥<br /><br />&nbsp;&nbsp;&nbsp;&nbsp;强兵，窃发于京辇，谁谓非逆！国宝若遂不改，恶布天下，然后顺时望除之，亦<br /><br />&nbsp;&nbsp;&nbsp;&nbsp;无尤不济也。”恭乃止。既而谓曰：“比来视君，一似胡广。”旬曰：“王陵<br /><br />&nbsp;&nbsp;&nbsp;&nbsp;廷争，陈平慎默，但问岁终何如耳。”恭寻起兵，国宝将杀等，仅而得免，语<br /><br />&nbsp;&nbsp;&nbsp;&nbsp;在国宝传。二年，恭复举兵，假节，进卫将军、都督琅邪水陆军事。事平，上<br /><br />&nbsp;&nbsp;&nbsp;&nbsp;所假节，加散骑常侍。<br /><br />&nbsp;&nbsp;&nbsp;&nbsp;四年，以疾解职。岁余，卒，时年五十二。追赠车骑将军、开府，谥曰献穆。<br /><br />&nbsp;&nbsp;&nbsp;&nbsp;桓玄与会稽王道子书曰：“神情朗悟，经史明彻，风流之美，公私所寄。虽逼<br /><br />&nbsp;&nbsp;&nbsp;&nbsp;嫌谤，才用不尽；然君子在朝，弘益自多。时事艰难，忽尔丧失，叹惧之深，岂<br /><br />&nbsp;&nbsp;&nbsp;&nbsp;但风流相悼而已！其崎岖九折，风霜备经，虽赖明公神鉴，亦识会居之故也。卒<br /><br />&nbsp;&nbsp;&nbsp;&nbsp;以寿终，殆无所哀。但情发去来，置之未易耳。”玄辅政，改赠司徒。<br /><br />&nbsp;&nbsp;&nbsp;&nbsp;初，既与谢安有隙，在东闻安薨，便出京师，诣族弟献之，曰：“吾欲哭<br /><br />&nbsp;&nbsp;&nbsp;&nbsp;谢公。”献之惊曰：“所望于法护。”于是直前哭之甚恸。法护，小字也。<br /><br />&nbsp;&nbsp;&nbsp;&nbsp;五子：弘、虞、柳、孺、昙首，宋世并有高名。<br /><br />&nbsp;&nbsp;&nbsp;&nbsp;珉字季琰。少有才艺，善行书，名出右。时人为之语曰：“法护非不佳，<br /><br />&nbsp;&nbsp;&nbsp;&nbsp;僧弥难为兄。”僧弥，珉小字也。时有外国沙门，名提婆，妙解法理，为兄弟<br /><br />&nbsp;&nbsp;&nbsp;&nbsp;讲《毗昙经》。珉时尚幼，讲未半，便云已解，即于别室与沙门法纲等数人自讲。<br /><br />&nbsp;&nbsp;&nbsp;&nbsp;法纲叹曰：“大义皆是，但小未精耳。”辟州主簿，举秀才，不行。后历著作、<br /><br />&nbsp;&nbsp;&nbsp;&nbsp;散骑郎、国子博士、黄门侍郎、侍中，代王献之为长兼中书令。二人素齐名，世<br /><br />&nbsp;&nbsp;&nbsp;&nbsp;谓献之为“大令”，珉为“小令”。太元十三年卒，时年三十八，追赠太常。二<br /><br />&nbsp;&nbsp;&nbsp;&nbsp;子：朗、练。义熙中，并历侍中。<br /><br />&nbsp;&nbsp;&nbsp;&nbsp;协字敬祖，元帝抚军参军，袭爵武冈侯，早卒，无子，以弟劭子谧为嗣。<br /><br />&nbsp;&nbsp;&nbsp;&nbsp;谧字稚远。少有美誉，与谯国桓胤、太原王绥齐名。拜秘书郎，袭父爵，迁<br /><br />&nbsp;&nbsp;&nbsp;&nbsp;秘书丞，历中军长史、黄门郎、侍中。及桓玄举兵，诏谧衔命诣玄，玄深敬昵焉。<br /><br />&nbsp;&nbsp;&nbsp;&nbsp;拜建威将军、吴国内史，未至郡，玄以为中书令、领军将军、吏部尚书，迁中书<br /><br />&nbsp;&nbsp;&nbsp;&nbsp;监，加散骑常侍，领司徒。及玄将篡，以谧兼太保，奉玺册诣玄。玄篡，封武昌<br /><br />&nbsp;&nbsp;&nbsp;&nbsp;县开国公，加班剑二十人。<br /><br />&nbsp;&nbsp;&nbsp;&nbsp;初，刘裕为布衣，众未之识也，惟谧独奇贵之，尝谓裕曰：“卿当为一代英<br /><br />&nbsp;&nbsp;&nbsp;&nbsp;雄。”及裕破恒玄，谧以本官加侍中，领扬州刺史、录尚书事。谧既受宠桓氏，<br /><br />&nbsp;&nbsp;&nbsp;&nbsp;常不自安。护军将军刘毅尝问谧曰：“玺绶何在？”谧益惧。会王绥以桓氏甥自<br /><br />&nbsp;&nbsp;&nbsp;&nbsp;疑，谋反，父子兄弟皆伏诛。谧从弟谌，少骁果轻侠，欲诱谧还吴，起兵为乱，<br /><br />&nbsp;&nbsp;&nbsp;&nbsp;乃说谧曰：“王绥无罪，而义旗诛之，是除时望也。兄少立名誉，加位地如此，<br /><br />&nbsp;&nbsp;&nbsp;&nbsp;欲不危，得乎！”谧惧而出奔。刘裕笺诣大将军、武陵王遵，遣人追蹑，谧既还，<br /><br />&nbsp;&nbsp;&nbsp;&nbsp;委任如先，加谧班剑二十人。义熙三年卒，时年四十八。追赠侍中、司徒，谥曰<br /><br />&nbsp;&nbsp;&nbsp;&nbsp;文恭。三子：、球、L。入宋，皆至大官。<br /><br />&nbsp;&nbsp;&nbsp;&nbsp;劭字敬伦，历东阳太守、吏部郎、司徒左长史、丹阳尹。劭美姿容，有风操，<br /><br />&nbsp;&nbsp;&nbsp;&nbsp;虽家人近习，未尝见其坠替之容。桓温甚器之。迁吏部尚书、尚书仆射，领中领<br /><br />&nbsp;&nbsp;&nbsp;&nbsp;军，出为建威将军、吴国内史。卒，赠车骑将军，谥曰简。三子：穆、默、恢。<br /><br />&nbsp;&nbsp;&nbsp;&nbsp;穆，临海太守。默，吴国内史，加二千石。恢，右卫将军。穆三子：简、智、超。<br /><br />&nbsp;&nbsp;&nbsp;&nbsp;默二子：鉴、惠。义熙中，并历显职。<br /><br />&nbsp;&nbsp;&nbsp;&nbsp;C字敬文。恬虚守靖，不竞荣利，少历清官，除吏部郎、侍中、建威将军、<br /><br />&nbsp;&nbsp;&nbsp;&nbsp;吴国内史。时年饥粟贵，人多饿死，C以私米作粥，以饴饿者，所济活甚众。<br /><br />&nbsp;&nbsp;&nbsp;&nbsp;征补中领军，不拜。徙尚书，领中护军，复为征虏将军、吴国内史。顷之，桓冲<br /><br />&nbsp;&nbsp;&nbsp;&nbsp;表请C为江州刺史，固辞不拜。转督浙江东五郡、左将军、会稽内史，进号镇军<br /><br />&nbsp;&nbsp;&nbsp;&nbsp;将军，加散骑常侍。卒于官，赠卫将军。<br /><br />&nbsp;&nbsp;&nbsp;&nbsp;子Q，历太子中庶子、司徒左长史。以母丧，居于吴。王恭举兵，假Q建武<br /><br />&nbsp;&nbsp;&nbsp;&nbsp;将军、吴国内史，令起军，助为声援。Q即墨合众，诛杀异己，仍遣前吴国内<br /><br />&nbsp;&nbsp;&nbsp;&nbsp;史虞啸父等入吴兴、义兴聚兵，轻侠赴者万计。Q自谓义兵一动，势必未宁，可<br /><br />&nbsp;&nbsp;&nbsp;&nbsp;乘间而取富贵。而曾不旬日，国宝赐死，恭罢兵符，Q去职。Q大怒，回众讨恭。<br /><br />&nbsp;&nbsp;&nbsp;&nbsp;恭遣司马刘牢之距战于曲阿，Q众溃奔走，遂不知所在。长子泰为恭所杀，少子<br /><br />&nbsp;&nbsp;&nbsp;&nbsp;华以不知Q存亡，忧毁布衣蔬食。后从兄谧言其死所，华始发丧，入仕。<br /><br />&nbsp;&nbsp;&nbsp;&nbsp;初，导渡淮，使郭璞筮之，卦成，璞曰：“吉，无不利。淮水绝，王氏灭。”<br /><br />&nbsp;&nbsp;&nbsp;&nbsp;其后子孙繁衍，竟如璞言。<br /><br />&nbsp;&nbsp;&nbsp;&nbsp;史臣曰：飞龙御天，故资云雨之势；帝王兴运，必俟股肱之力。轩辕，圣人<br /><br />&nbsp;&nbsp;&nbsp;&nbsp;也，杖师臣而授图；商汤，哲后也，托负鼎而成业。自斯已降，罔不由之。原夫<br /><br />&nbsp;&nbsp;&nbsp;&nbsp;典午发踪，本于陵寡，金行抚运，无德在时。九土未宅其心，四夷已承其弊。既<br /><br />&nbsp;&nbsp;&nbsp;&nbsp;而中原荡覆，江左嗣兴，兆著玄石之图，乖少康之祀夏；时无思晋之士，异文叔<br /><br />&nbsp;&nbsp;&nbsp;&nbsp;之兴刘；辅佐中宗，艰哉甚矣！茂弘策名枝屏，叶情交好，负其才智，恃彼江湖，<br /><br />&nbsp;&nbsp;&nbsp;&nbsp;思建克复之功，用成翌宣之道。于是王敦内侮，凭天邑而狼顾；苏峻连兵，指宸<br /><br />&nbsp;&nbsp;&nbsp;&nbsp;居而隼击。实赖元宰，固怀匪石之心；潜运忠谟，竟翦吞沙之寇。乃诚贯日，主<br /><br />&nbsp;&nbsp;&nbsp;&nbsp;垂饵以终全；贞志陵霜，国缀旒而不灭。观其开设学校，存乎沸鼎之中，爰立章<br /><br />&nbsp;&nbsp;&nbsp;&nbsp;程，在乎栉风之际；虽则世道多故，而规模弘远矣。比夫萧曹弼汉，六合为家；<br /><br />&nbsp;&nbsp;&nbsp;&nbsp;]望匡周，万方同轨，功未半古，不足为俦。至若夷吾体仁，能相小国；孔明践<br /><br />&nbsp;&nbsp;&nbsp;&nbsp;义，善翊新邦，抚事论情，抑斯之类也。提挈三世，终始一心，称为“仲父”，<br /><br />&nbsp;&nbsp;&nbsp;&nbsp;盖其宜矣。恬踵德，副吕虔之赠刀；谧乃聩声，惭刘毅之征玺。语曰：“深山<br /><br />&nbsp;&nbsp;&nbsp;&nbsp;大泽，有龙有蛇。”实斯之谓也。<br /><br />&nbsp;&nbsp;&nbsp;&nbsp;赞曰：虎啸Y驰，龙升云映。武冈矫矫，匡时辑政。懿绩克宣，忠规靡竞。<br /><br />&nbsp;&nbsp;&nbsp;&nbsp;契叶三主，荣逾九命。贻刀表祥，巫水流庆。赫矣门族，重光斯盛。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1457);">加入书签</a><a
                        href="1456.html">上一页</a>&larr;<a href="index.html">返回列表</a>&rarr;<a
                            href="1458.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1456.html"; var next_page = "1458.html"; var index_page = "index.html"; var sortid = "9"; var article_id = "23"; var chapter_id = "1457"; var articlename = "晋书"; var chaptername = " 卷六十五 列传第三十五"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>