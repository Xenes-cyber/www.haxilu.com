<!DOCTYPE html>
<html>
<head>
<meta charset="gbk" />
<title>晋书- 卷九十 列传第六十-在线阅读-哈西文学网</title>
<meta name="keywords" content="房玄龄等，晋书， 卷九十 列传第六十全文， 卷九十 列传第六十在线阅读 哈西文学网" />
<meta name="description" content="哈西文学网提供房玄龄等的晋书  卷九十 列传第六十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1511.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1511.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十 列传第六十</h1>
            <div class="link xb">
                <a href="1508.html">上一页</a>&larr;<a href="index.html">返回列表</a>&rarr;<a
                    href="1513.html">下一页</a></div>			
            <div id="BookText">&nbsp;&nbsp;&nbsp;&nbsp;◎良吏<br /><br />&nbsp;&nbsp;&nbsp;&nbsp;○鲁芝胡威杜轸窦允王宏曹摅潘京范晷丁绍乔智明邓<br /><br />&nbsp;&nbsp;&nbsp;&nbsp;攸吴隐之<br /><br />&nbsp;&nbsp;&nbsp;&nbsp;汉宣帝有言：“百姓所以安其田里而无叹息愁恨之心者，政平讼理也。与我<br /><br />&nbsp;&nbsp;&nbsp;&nbsp;共此者，其唯良二千石乎！”此则长吏之官，实为抚导之本。是以东里相郑，西<br /><br />&nbsp;&nbsp;&nbsp;&nbsp;门宰邺，颍川黄霸，蜀郡文翁，或吏不敢欺，或人怀其惠，或教移齐鲁，或政务<br /><br />&nbsp;&nbsp;&nbsp;&nbsp;宽和，斯并史播其徽音，良能以为准的。<br /><br />&nbsp;&nbsp;&nbsp;&nbsp;有晋肇兹王业，光启霸图，授方任能，经文纬武。泰始受禅，改物君临，纂<br /><br />&nbsp;&nbsp;&nbsp;&nbsp;三叶之鸿基，膺百王之大宝，劳心庶绩，垂意黎元，申敕守宰之司，娄发忧矜之<br /><br />&nbsp;&nbsp;&nbsp;&nbsp;诏，辞旨恳切，诲谕殷勤，欲使直道正身，抑末敦本。当此时也，可谓农安其业，<br /><br />&nbsp;&nbsp;&nbsp;&nbsp;吏尽其能者欤！而帝宽厚足以君人，明威未能厉俗，政刑以之私谒，贿赂于此公<br /><br />&nbsp;&nbsp;&nbsp;&nbsp;行，结绶者以放浊为通，弹冠者以苟得为贵，流遁忘反，浸以为常。刘毅抗卖官<br /><br />&nbsp;&nbsp;&nbsp;&nbsp;之言，当时以为矫枉，察其风俗，岂虚也哉！爰及惠怀，中州鼎沸，逮于江左，<br /><br />&nbsp;&nbsp;&nbsp;&nbsp;晋政多门，元帝比少康之隆，处仲为梗，海西微昌邑之罪，元子乱常，既权逼是<br /><br />&nbsp;&nbsp;&nbsp;&nbsp;忧，故羁縻成俗。莅职者为身择利，铨综者为人择官，下僚多英俊之才，势位必<br /><br />&nbsp;&nbsp;&nbsp;&nbsp;高门之胄，遂使良能之绩仅有存焉。虽复茂弘以明允赞经纶，安石以时宗镇雅俗，<br /><br />&nbsp;&nbsp;&nbsp;&nbsp;然外虞孔炽，内难方殷，而匡救弥缝，方免倾覆，弘风革弊，彼则未遑。今采其<br /><br />&nbsp;&nbsp;&nbsp;&nbsp;政绩可称者，以为《良吏传》。<br /><br />&nbsp;&nbsp;&nbsp;&nbsp;鲁芝，字世英，扶风d人也。世有名德，为西州豪族。父为郭锼害，芝襁<br /><br />&nbsp;&nbsp;&nbsp;&nbsp;褓流离，年十七，乃移居雍，耽思坟籍。郡举上计吏，州辟别驾。魏车骑将军郭<br /><br />&nbsp;&nbsp;&nbsp;&nbsp;淮为雍州刺史，深敬重之。举孝廉，除郎中。会蜀相诸葛亮侵陇右，淮复请芝为<br /><br />&nbsp;&nbsp;&nbsp;&nbsp;别驾。事平，荐于公府，辟大司马曹真掾，转临淄侯文学。郑袤荐于司空王朗，<br /><br />&nbsp;&nbsp;&nbsp;&nbsp;朗即加礼命。后拜骑都尉、参军事、行安南太守，迁尚书郎。曹真出督关右，又<br /><br />&nbsp;&nbsp;&nbsp;&nbsp;参大司马军事。真薨，宣帝代焉，乃引芝参骠骑军事，转天水太守。郡邻于蜀，<br /><br />&nbsp;&nbsp;&nbsp;&nbsp;数被侵掠，户口减削，寇盗充斥，芝倾心镇卫，更造城市，数年间旧境悉复。迁<br /><br />&nbsp;&nbsp;&nbsp;&nbsp;广平太守。天水夷夏慕德，老幼赴阙献书，乞留芝。魏明帝许焉，仍策书嘉叹，<br /><br />&nbsp;&nbsp;&nbsp;&nbsp;勉以黄霸之美，加讨寇将军。<br /><br />&nbsp;&nbsp;&nbsp;&nbsp;曹爽辅政，引为司马。芝屡有谠言嘉谋，爽弗能纳。及宣帝起兵诛爽，芝率<br /><br />&nbsp;&nbsp;&nbsp;&nbsp;余众犯门斩关，驰出赴爽，劝爽曰：“公居伊周之位，一旦以罪见黜，虽欲牵黄<br /><br />&nbsp;&nbsp;&nbsp;&nbsp;犬，复可得乎！若挟天子保许昌，杖大威以羽檄征四方兵，孰敢不从！舍此而去，<br /><br />&nbsp;&nbsp;&nbsp;&nbsp;欲就东市，岂不痛哉！”爽懦惑不能用，遂委身受戮。芝坐爽下狱，当死，而口<br /><br />&nbsp;&nbsp;&nbsp;&nbsp;不讼直，志不苟免。宣帝嘉之，赦而不诛。俄而起为使持节、领护匈奴中郎将、<br /><br />&nbsp;&nbsp;&nbsp;&nbsp;振威将军、并州刺史。以绥缉有方，迁大鸿胪。<br /><br />&nbsp;&nbsp;&nbsp;&nbsp;高贵乡公即位，赐爵关内侯，邑二百户。丘俭平，随例增邑二百户，拜扬<br /><br />&nbsp;&nbsp;&nbsp;&nbsp;武将军、邢州刺史。诸葛诞以寿春叛，文帝奉魏帝出征，征兵四方，芝率荆州文<br /><br />&nbsp;&nbsp;&nbsp;&nbsp;武以为先驱。诞平，进爵武进亭侯，又增邑九百户。迁大尚书，掌刑理。常道乡<br /><br />&nbsp;&nbsp;&nbsp;&nbsp;公即位，进爵脸窍绾睿又增邑八百户，迁监青州诸军事、振武将军、青州刺史，<br /><br />&nbsp;&nbsp;&nbsp;&nbsp;转平东将军。五等建，封阴平伯。<br /><br />&nbsp;&nbsp;&nbsp;&nbsp;武帝践阼，转镇东将军，进爵为侯。帝以芝清忠履正，素无居宅，使军兵为<br /><br />&nbsp;&nbsp;&nbsp;&nbsp;作屋五十间。芝以年及悬车，告老逊位，章表十余上，于是征为光禄大夫，位特<br /><br />&nbsp;&nbsp;&nbsp;&nbsp;进，给吏卒，门施行马。羊祜为车骑将军，乃以位让芝，曰：“光禄大夫鲁芝洁<br /><br />&nbsp;&nbsp;&nbsp;&nbsp;身寡欲，和而不同，服事华发，以礼终始，未蒙此选，臣更越之，何以塞天下之<br /><br />&nbsp;&nbsp;&nbsp;&nbsp;望！”上不从。其为人所重如是。泰始九年卒，年八十四。帝为举哀，R赠有加，<br /><br />&nbsp;&nbsp;&nbsp;&nbsp;谥曰贞，赐茔田百亩。<br /><br />&nbsp;&nbsp;&nbsp;&nbsp;胡威，字伯武，一名貔。淮南寿春人也。父质，以忠清著称，少与乡人蒋济、<br /><br />&nbsp;&nbsp;&nbsp;&nbsp;朱绩俱知名于江淮间，仕魏至征东将军、荆州刺史。威早厉志尚。质之为荆州也，<br /><br />&nbsp;&nbsp;&nbsp;&nbsp;威自京都定省，家贫，无车马僮仆，自驱驴单行。每至客舍，躬放驴，取樵炊爨，<br /><br />&nbsp;&nbsp;&nbsp;&nbsp;食毕，复随侣进道。既至，见父，停厩中十余日。告归，父赐绢一匹为装。威曰：<br /><br />&nbsp;&nbsp;&nbsp;&nbsp;“大人清高，不审于何得此绢？”质曰：“是吾俸禄之余，以为汝粮耳。”威受<br /><br />&nbsp;&nbsp;&nbsp;&nbsp;之，辞归。质帐下都督先威未发，请假还家，阴资装于百余里，要威为伴，每事<br /><br />&nbsp;&nbsp;&nbsp;&nbsp;佐助。行数百里，威疑而诱问之，既知，乃取所赐绢与都督，谢而遣之。后因他<br /><br />&nbsp;&nbsp;&nbsp;&nbsp;信以白质，质杖都督一百，除吏名。其父子清慎如此。于是名誉著闻。拜侍御史，<br /><br />&nbsp;&nbsp;&nbsp;&nbsp;历南乡侯、安丰太守，迁徐州刺史。勤于政术，风化大行。<br /><br />&nbsp;&nbsp;&nbsp;&nbsp;后入朝，武帝语及平生，因叹其父清，谓威曰：“卿孰与父清？”对曰：<br /><br />&nbsp;&nbsp;&nbsp;&nbsp;“臣不如也。”帝曰：“卿父以何胜耶？”对曰：“臣父清恐人知，臣清恐人不<br /><br />&nbsp;&nbsp;&nbsp;&nbsp;知，是臣不及远也。”帝以威言直而婉，谦而顺。累迁监豫州诸军事、右将军、<br /><br />&nbsp;&nbsp;&nbsp;&nbsp;豫州刺史，入为尚书，加奉车都尉。<br /><br />&nbsp;&nbsp;&nbsp;&nbsp;威尝谏时政之宽，帝曰：“尚书郎以下，吾无所假借。”威曰：“臣之所陈，<br /><br />&nbsp;&nbsp;&nbsp;&nbsp;岂在丞郎令史，正谓如臣等辈，始可以肃化明法耳。”拜前将军、监青州诸军事、<br /><br />&nbsp;&nbsp;&nbsp;&nbsp;青州刺史，以功封平春侯。太康元年，卒于位，追赠使持节、都督青州诸军事、<br /><br />&nbsp;&nbsp;&nbsp;&nbsp;镇东将军，余如故，谥曰烈。子奕嗣。<br /><br />&nbsp;&nbsp;&nbsp;&nbsp;奕字次孙，仕至平东将军。威弟罴，字季象，亦有干用，仕至益州刺史、安<br /><br />&nbsp;&nbsp;&nbsp;&nbsp;东将军。<br /><br />&nbsp;&nbsp;&nbsp;&nbsp;杜轸，字超宗，蜀郡成都人也。父雄，绵竹令。轸师事谯周，博涉经书。州<br /><br />&nbsp;&nbsp;&nbsp;&nbsp;辟不就，为郡功曹史。时邓艾至成都，轸白太守曰：“今大军来征，必除旧布新，<br /><br />&nbsp;&nbsp;&nbsp;&nbsp;明府宜避之，此全福之道也。”太守乃出。艾果遣其参军牵弘自之郡，弘问轸前<br /><br />&nbsp;&nbsp;&nbsp;&nbsp;守所在，轸正色对曰：“前守达去就之机，辄自出官舍以俟君子。”弘器之，命<br /><br />&nbsp;&nbsp;&nbsp;&nbsp;复为功曹，轸固辞。察孝廉，除建宁令，导以德政，风化大行，夷夏悦服。秩满<br /><br />&nbsp;&nbsp;&nbsp;&nbsp;将归，群蛮追送，赂遗甚多，轸一无所受，去如初至。又除池阳令，为雍州十一<br /><br />&nbsp;&nbsp;&nbsp;&nbsp;郡最。百姓生为立祠，得罪者无怨言。累迁尚书郎。轸博闻广涉，奏议驳论多见<br /><br />&nbsp;&nbsp;&nbsp;&nbsp;施用。时涪人李骧亦为尚书郎，与轸齐名，每有论议，朝廷莫能逾之，号蜀有二<br /><br />&nbsp;&nbsp;&nbsp;&nbsp;郎。轸后拜犍为太守，甚有声誉。当迁，会病卒，年五十一。子毗。<br /><br />&nbsp;&nbsp;&nbsp;&nbsp;毗字长基。州举秀才，成都王颖辟大将军掾，迁尚书郎，参太傅军事。及洛<br /><br />&nbsp;&nbsp;&nbsp;&nbsp;阳覆没，毗南渡江，王敦表为益州刺史，将与宜都太守柳纯共固白帝。杜|遣军<br /><br />&nbsp;&nbsp;&nbsp;&nbsp;要毗，遂遇害。<br /><br />&nbsp;&nbsp;&nbsp;&nbsp;毗弟秀，字彦颖，为罗尚主簿。州没，为氏贼李骧所得，欲用为司马。秀不<br /><br />&nbsp;&nbsp;&nbsp;&nbsp;受，见害。毗次子歆，举秀才。<br /><br />&nbsp;&nbsp;&nbsp;&nbsp;轸弟烈，明政事，察孝廉，历平康、安阳令，所居有异绩，迁衡阳太守。闻<br /><br />&nbsp;&nbsp;&nbsp;&nbsp;轸亡，因自表兄子幼弱，求去官，诏转犍为太守，蜀土荣之。后迁湘东太守，为<br /><br />&nbsp;&nbsp;&nbsp;&nbsp;成都王颖郎中令，病卒。<br /><br />&nbsp;&nbsp;&nbsp;&nbsp;烈弟良，举秀才，除新都令、涪陵太守，不就，补州大中正，卒。<br /><br />&nbsp;&nbsp;&nbsp;&nbsp;窦允，字雅，始平人也。出自寒门，清尚自修。少仕县，稍迁郡主簿。察孝<br /><br />&nbsp;&nbsp;&nbsp;&nbsp;廉，除浩长。勤于为政，劝课田蚕，平均调役，百姓赖之。迁谒者。泰始中，<br /><br />&nbsp;&nbsp;&nbsp;&nbsp;诏曰：“当官者能洁身修己，然后在公之节乃全。身善有章，虽贱必赏，此兴化<br /><br />&nbsp;&nbsp;&nbsp;&nbsp;立教之务也。谒者窦允前为浩长，以修勤清白见称河右。是辈当擢用，使立行<br /><br />&nbsp;&nbsp;&nbsp;&nbsp;者有所劝。主者详复参访，有以旌表之。”拜临水令。克己厉俗，改修政事，士<br /><br />&nbsp;&nbsp;&nbsp;&nbsp;庶悦服，咸歌咏之。迁钜鹿太守，甚有政绩。卒于官。<br /><br />&nbsp;&nbsp;&nbsp;&nbsp;王宏，字正宗，高平人，魏侍中粲之从孙也。魏时辟公府，累迁尚书郎，历<br /><br />&nbsp;&nbsp;&nbsp;&nbsp;给事中。泰始初，为汲郡太守，抚百姓如家，耕桑树艺，屋宇阡陌，莫不躬自教<br /><br />&nbsp;&nbsp;&nbsp;&nbsp;示，曲尽事宜，在郡有殊绩。司隶校尉石鉴上其政术，武帝下诏称之曰：“朕惟<br /><br />&nbsp;&nbsp;&nbsp;&nbsp;人食之急，而惧天时水旱之运，夙夜警戒，念在于农。虽诏书屡下，敕厉殷勤，<br /><br />&nbsp;&nbsp;&nbsp;&nbsp;犹恐百姓废惰以损生植之功。而刺史、二千石、百里长吏未能尽勤，至使地有遗<br /><br />&nbsp;&nbsp;&nbsp;&nbsp;利而人有余力，每思闻监司纠举能不，将行其赏罚，以明沮劝。今司隶校尉石鉴<br /><br />&nbsp;&nbsp;&nbsp;&nbsp;上汲郡太守王宏勤恤百姓，导化有方，督劝开荒五千余顷，而熟田常课顷亩不减。<br /><br />&nbsp;&nbsp;&nbsp;&nbsp;比年普饥，人食不足，而宏郡界独无匮乏，可谓能矣。其赐宏谷千斛，布告天下，<br /><br />&nbsp;&nbsp;&nbsp;&nbsp;咸使闻知。”<br /><br />&nbsp;&nbsp;&nbsp;&nbsp;俄迁卫尉、河南尹、大司农，无复能名，更为苛碎。坐桎梏罪人，以泥墨涂<br /><br />&nbsp;&nbsp;&nbsp;&nbsp;面，置深坑中，饿不与食，又擅纵五岁刑以下二十一人，为有司所劾。帝以宏累<br /><br />&nbsp;&nbsp;&nbsp;&nbsp;有政绩，听以赎罪论。太康中，代刘毅为司隶校尉，于是检察士庶，使车服异制，<br /><br />&nbsp;&nbsp;&nbsp;&nbsp;庶人不得衣紫绛及绮绣锦缋。帝常遣左右微行，观察风俗，宏缘此复遣吏科检妇<br /><br />&nbsp;&nbsp;&nbsp;&nbsp;人z服，至褰发于路。论者以为暮年谬妄，由是获讥于世，复坐免官。后起为<br /><br />&nbsp;&nbsp;&nbsp;&nbsp;尚书。太康五年卒，追赠太常。<br /><br />&nbsp;&nbsp;&nbsp;&nbsp;曹摅，字颜远，谯国谯人也。祖肇，魏卫将军。摅少有孝行，好学善属文，<br /><br />&nbsp;&nbsp;&nbsp;&nbsp;太尉王衍见而器之，调补临淄令。县有寡妇，养姑甚谨。姑以其年少，劝令改适，<br /><br />&nbsp;&nbsp;&nbsp;&nbsp;妇守节不移。姑愍之，密自杀。亲党告妇杀姑，官为考鞫，寡妇不胜苦楚，乃自<br /><br />&nbsp;&nbsp;&nbsp;&nbsp;诬。狱当决，适值摅到。摅知其有冤，更加辩究，具得情实，时称其明。狱有死<br /><br />&nbsp;&nbsp;&nbsp;&nbsp;囚，岁夕，摅行狱，愍之，曰：“卿等不幸致此非所，如何？新岁人情所重，岂<br /><br />&nbsp;&nbsp;&nbsp;&nbsp;不欲暂见家邪？”众囚皆涕泣曰：“若得暂归，死无恨也。”摅悉开狱出之，克<br /><br />&nbsp;&nbsp;&nbsp;&nbsp;日令还。掾吏固争，咸谓不可。摅曰：“此虽小人，义不见负，自为诸君任之。”<br /><br />&nbsp;&nbsp;&nbsp;&nbsp;至日，相率而还，并无违者，一县叹服，号曰圣君。入为尚书郎，转洛阳令，仁<br /><br />&nbsp;&nbsp;&nbsp;&nbsp;惠明断，百姓怀之。时天大雨雪，宫门夜失行马，群官检察，莫知所在。摅使收<br /><br />&nbsp;&nbsp;&nbsp;&nbsp;门士，众官咸谓不然。摅曰：“宫掖禁严，非外人所敢盗，必是门士以燎寒耳。”<br /><br />&nbsp;&nbsp;&nbsp;&nbsp;诘之，果服。以病去官。复为洛阳令。<br /><br />&nbsp;&nbsp;&nbsp;&nbsp;及齐王赘ㄕ，摅与左思俱为记室督。壮⒋尤菸兽笤唬骸疤熳游贼臣所逼，<br /><br />&nbsp;&nbsp;&nbsp;&nbsp;莫有能奋。吾率四海义兵兴复王室，今入辅朝廷，匡振时艰，或有劝吾还国，于<br /><br />&nbsp;&nbsp;&nbsp;&nbsp;卿意如何？”摅曰：“荡平国贼，匡复帝祚，古今人臣之功未有如大王之盛也。<br /><br />&nbsp;&nbsp;&nbsp;&nbsp;然道罔隆而不杀，物无盛而不衰，非唯人事，抑亦天理。窃预下问，敢不尽情。<br /><br />&nbsp;&nbsp;&nbsp;&nbsp;愿大王居高虑危，在盈思冲，精选百官，存公屏欲，举贤进善，务得其才，然后<br /><br />&nbsp;&nbsp;&nbsp;&nbsp;脂车秣马，高揖归藩，则上下同庆，摅等幸甚。”撞荒伞Ｑ白中书侍郎。长沙<br /><br />&nbsp;&nbsp;&nbsp;&nbsp;王V以为骠骑司马。V败，免官。因丁母忧。惠帝末，起为襄城太守。<br /><br />&nbsp;&nbsp;&nbsp;&nbsp;永嘉二年，高密王简镇襄阳，以摅为征南司马。其年流人王等聚众屯冠军，<br /><br />&nbsp;&nbsp;&nbsp;&nbsp;寇掠城邑。简遣参军崔旷讨之，令摅督护旷。旷，奸凶人也，谲摅前战，期为后<br /><br />&nbsp;&nbsp;&nbsp;&nbsp;继，既而不至。摅独与战于郦县，军败死之。故吏及百姓并奔丧会葬，号哭即<br /><br />&nbsp;&nbsp;&nbsp;&nbsp;路，如赴父母焉。<br /><br />&nbsp;&nbsp;&nbsp;&nbsp;潘京，字世长，武陵汉寿人也。弱冠，郡辟主簿，太守赵Q甚器之，尝问曰：<br /><br />&nbsp;&nbsp;&nbsp;&nbsp;“贵郡何以名武陵？”京曰：“鄙郡本名义陵，在辰阳县界，与夷相接，数为所<br /><br />&nbsp;&nbsp;&nbsp;&nbsp;攻，光武时移东出，遂得全完，共议易号。《传》曰止戈为武，《诗》称高平曰<br /><br />&nbsp;&nbsp;&nbsp;&nbsp;陵，于是名焉。”为州所辟，因谒见问策，探得“不孝”字，刺史戏京曰：“辟<br /><br />&nbsp;&nbsp;&nbsp;&nbsp;士为不孝邪？”京举版答曰：“今为忠臣，不得复为孝子。”其机辩皆此类。后<br /><br />&nbsp;&nbsp;&nbsp;&nbsp;太庙立，州郡皆遣使贺，京白太守曰：“夫太庙立，移神主，应问讯，不应贺。”<br /><br />&nbsp;&nbsp;&nbsp;&nbsp;遂遣京作文，使诣京师，以为永式。京仍举秀才，到洛。尚书令乐广，京州人也，<br /><br />&nbsp;&nbsp;&nbsp;&nbsp;共谈累日，深叹其才，谓京曰：“君天才过人，恨不学耳。若学，必为一代谈宗。”<br /><br />&nbsp;&nbsp;&nbsp;&nbsp;京感其言，遂勤学不倦。时武陵太守戴昌亦善谈论，与京共谈，京假借之，昌以<br /><br />&nbsp;&nbsp;&nbsp;&nbsp;为不如己，笑而遣之，令过其子若思，京方极其言论。昌窃听之，乃叹服曰：<br /><br />&nbsp;&nbsp;&nbsp;&nbsp;“才不可假。”遂父子俱屈焉。历巴丘、邵陵、泉陵三令。京明于政术，路不拾<br /><br />&nbsp;&nbsp;&nbsp;&nbsp;遗。迁桂林太守，不就，归家，年五十卒。<br /><br />&nbsp;&nbsp;&nbsp;&nbsp;范晷，字彦长，南阳顺阳人也。少游学清河，遂徙家侨居。郡命为五官掾，<br /><br />&nbsp;&nbsp;&nbsp;&nbsp;历河内郡丞。太守裴楷雅知之，荐为侍御史。调补上谷太守，遭丧，不之官。后<br /><br />&nbsp;&nbsp;&nbsp;&nbsp;为司徒左长史，转冯翊太守，甚有政能，善于绥抚，百姓爱悦之。征拜少府，出<br /><br />&nbsp;&nbsp;&nbsp;&nbsp;为凉州刺史，转雍州。于时西土荒毁，氏羌蹈藉，田桑失收，百姓困弊，晷倾心<br /><br />&nbsp;&nbsp;&nbsp;&nbsp;化导，劝以农桑，所部甚赖之。元康中，加左将军，卒于官。二子：广、稚。<br /><br />&nbsp;&nbsp;&nbsp;&nbsp;广字仲将。举孝廉，除灵寿令，不之官。姊适孙氏，早亡，有孙名迈，广负<br /><br />&nbsp;&nbsp;&nbsp;&nbsp;以南奔，虽盗贼艰急，终不弃之。元帝承制，以为堂邑令。丞刘荣坐事当死，郡<br /><br />&nbsp;&nbsp;&nbsp;&nbsp;劾以付县。荣即县人，家有老母，至节，广辄听暂还，荣亦如期而反。县堂为野<br /><br />&nbsp;&nbsp;&nbsp;&nbsp;火所及，荣脱械救火，事毕，还自著械。后大旱，米贵，广散私谷振饥人，至数<br /><br />&nbsp;&nbsp;&nbsp;&nbsp;千斛，远近流寓归投之，户口十倍。卒于官。<br /><br />&nbsp;&nbsp;&nbsp;&nbsp;稚少知名，辟大将军掾，早卒。子汪，别有传。<br /><br />&nbsp;&nbsp;&nbsp;&nbsp;丁绍，字叔伦，谯国人也。少开朗公正，早历清官，为广平太守，政平讼理，<br /><br />&nbsp;&nbsp;&nbsp;&nbsp;道化大行。于时河北骚扰，靡有完邑，而广平一郡四境V安，是以皆悦其法而从<br /><br />&nbsp;&nbsp;&nbsp;&nbsp;其令。及临漳被围，南阳王模窘急，绍率郡兵赴之，模赖以获全。模感绍恩，生<br /><br />&nbsp;&nbsp;&nbsp;&nbsp;为立碑。迁徐州刺史，士庶恋慕，攀附如归。未之官，复转荆州刺史。从车千乘，<br /><br />&nbsp;&nbsp;&nbsp;&nbsp;南渡河至许。时南阳王模为都督，留绍，启转为冀州刺史。到镇，率州兵讨破汲<br /><br />&nbsp;&nbsp;&nbsp;&nbsp;桑有功，加宁北将军、假节、监冀州诸军事。时境内羯贼为患，绍捕而诛之，号<br /><br />&nbsp;&nbsp;&nbsp;&nbsp;为严肃，河北人畏而爱之。绍自以为才足为物雄，当官莅政，每事克举，视天下<br /><br />&nbsp;&nbsp;&nbsp;&nbsp;之事若运于掌握，遂慨然有董正四海之志矣。是时王浚盛于幽州，苟盛于青州，<br /><br />&nbsp;&nbsp;&nbsp;&nbsp;然绍视二人蔑如也。永嘉三年，暴疾而卒，临终叹曰：“此乃天亡冀州，岂吾命<br /><br />&nbsp;&nbsp;&nbsp;&nbsp;哉！”怀帝策赠车骑将军。<br /><br />&nbsp;&nbsp;&nbsp;&nbsp;乔智明，字元达，鲜卑前部人也。少丧二亲，哀毁过礼，长而以德行著称。<br /><br />&nbsp;&nbsp;&nbsp;&nbsp;成都王颖辟为辅国将军。颖之败赵王伦也，表智明为殄寇将军、隆虑、共二县令。<br /><br />&nbsp;&nbsp;&nbsp;&nbsp;二县爱之，号为“神君”。部人张兑为父报仇，母老单身，有妻无子，智明愍之，<br /><br />&nbsp;&nbsp;&nbsp;&nbsp;停其狱。岁余，令兑将妻入狱，兼阴纵之。人有劝兑逃者，兑曰：“有君如此，<br /><br />&nbsp;&nbsp;&nbsp;&nbsp;吾何忍累之！纵吾得免，作何面目视息世间！”于狱产一男。会赦，得免。其仁<br /><br />&nbsp;&nbsp;&nbsp;&nbsp;感如是。惠帝之伐邺也，颖以智明为折冲将军、参丞相前锋军事。智明劝颖奉迎<br /><br />&nbsp;&nbsp;&nbsp;&nbsp;乘舆，颖大怒曰：“卿名晓事，投身事孤。主上为群小所逼，将加非罪于孤，卿<br /><br />&nbsp;&nbsp;&nbsp;&nbsp;奈何欲使孤束手就刑邪！共事之义，正若此乎？”智明乃止。寻属永嘉之乱，仕<br /><br />&nbsp;&nbsp;&nbsp;&nbsp;于刘曜。<br /><br />&nbsp;&nbsp;&nbsp;&nbsp;邓攸，字伯道，平阳襄陵人也。祖殷，亮直强正。钟会伐蜀，奇其才，自黾<br /><br />&nbsp;&nbsp;&nbsp;&nbsp;池令召为主簿。贾充伐吴，请殷为长史。后授皇太子《诗》，为淮南太守。梦行<br /><br />&nbsp;&nbsp;&nbsp;&nbsp;水边，见一女子，猛兽自后断其盘囊。占者以为水边有女，汝字也，断盘囊者，<br /><br />&nbsp;&nbsp;&nbsp;&nbsp;新兽头代故兽头也，不作汝阴，当汝南也。果迁汝阴太守。后为中庶子。<br /><br />&nbsp;&nbsp;&nbsp;&nbsp;攸七岁丧父，寻丧母及祖母，居丧九年，以孝致称。清和平简，贞正寡欲。<br /><br />&nbsp;&nbsp;&nbsp;&nbsp;少孤，与弟同居。初，祖父殷有赐官，敕攸受之。后太守劝攸去王官，欲举为孝<br /><br />&nbsp;&nbsp;&nbsp;&nbsp;廉，攸曰：“先人所赐，不可改也。”尝诣镇军贾混，混以人讼事示攸，使决之。<br /><br />&nbsp;&nbsp;&nbsp;&nbsp;攸不视，曰：“孔子称听讼吾犹人也，必也使无讼乎！”混奇之，以女妻焉。举<br /><br />&nbsp;&nbsp;&nbsp;&nbsp;灼然二品，为吴王文学，历太子洗马、东海王越参军。越钦其为人，转为世子文<br /><br />&nbsp;&nbsp;&nbsp;&nbsp;学、吏部郎。越弟腾为东中郎将，请攸为长史。出为河东太守。<br /><br />&nbsp;&nbsp;&nbsp;&nbsp;永嘉末，没于石勒。然勒宿忌诸官长二千石，闻攸在营，驰召，将杀之。攸<br /><br />&nbsp;&nbsp;&nbsp;&nbsp;至门，门干乃攸为郎时干，识攸，攸求纸笔作辞。干候勒和悦，致之。勒重其辞，<br /><br />&nbsp;&nbsp;&nbsp;&nbsp;乃勿杀。勒长史张宾先与攸比舍，重攸名操，因称攸于勒。勒召至幕下，与语，<br /><br />&nbsp;&nbsp;&nbsp;&nbsp;悦之，以为参军，给车马。勒每东西，置攸车营中。勒夜禁火，犯之者死。攸与<br /><br />&nbsp;&nbsp;&nbsp;&nbsp;胡邻毂，胡夜失火烧车。吏按问，胡乃诬攸。攸度不可与争，遂对以弟妇散发温<br /><br />&nbsp;&nbsp;&nbsp;&nbsp;酒为辞。勒赦之。既而胡人深感，自缚诣勒以明攸，而阴遗攸马驴，诸胡莫不叹<br /><br />&nbsp;&nbsp;&nbsp;&nbsp;息宗敬之。石勒过泗水，攸乃斫坏车，以牛马负妻子而逃。又遇贼，掠其牛马，<br /><br />&nbsp;&nbsp;&nbsp;&nbsp;步走，担其儿及其弟子绥。度不能两全，乃谓其妻曰：“吾弟早亡，唯有一息，<br /><br />&nbsp;&nbsp;&nbsp;&nbsp;理不可绝，止应自弃我儿耳。幸而得存，我后当有子。”妻泣而从之，乃弃之。<br /><br />&nbsp;&nbsp;&nbsp;&nbsp;其子朝弃而暮及。明日，攸系之于树而去。<br /><br />&nbsp;&nbsp;&nbsp;&nbsp;至新郑，投李矩。三年，将去，而矩不听。荀组以为陈郡、汝南太守，愍帝<br /><br />&nbsp;&nbsp;&nbsp;&nbsp;征为尚书左丞、长水校尉，皆不果就。后密舍矩去，投荀组于许昌，矩深恨焉，<br /><br />&nbsp;&nbsp;&nbsp;&nbsp;久之，乃送家属还攸。攸与刁协、周素厚，遂至江东。元帝以攸为太子中庶子。<br /><br />&nbsp;&nbsp;&nbsp;&nbsp;时吴郡阙守，人多欲之，帝以授攸。攸载米之郡，俸禄无所受，唯饮吴水而已。<br /><br />&nbsp;&nbsp;&nbsp;&nbsp;时郡中大饥，攸表振贷，未报，乃辄开仓救之。台遣散骑常侍桓彝、虞<马斐>慰劳<br /><br />&nbsp;&nbsp;&nbsp;&nbsp;饥人，观听善不，乃劾攸以擅出谷。俄而有诏原之。攸在郡刑政清明，百姓欢悦，<br /><br />&nbsp;&nbsp;&nbsp;&nbsp;为中兴良守。后称疾去职。郡常有送迎钱数百万，攸去郡，不受一钱。百姓数千<br /><br />&nbsp;&nbsp;&nbsp;&nbsp;人留牵攸船，不得进，攸乃小停，夜中发去。吴人歌之曰：“如打五鼓，鸡鸣<br /><br />&nbsp;&nbsp;&nbsp;&nbsp;天欲曙。邓侯挽不留，谢令推不去。”百姓诣台乞留一岁，不听。拜侍中。岁余，<br /><br />&nbsp;&nbsp;&nbsp;&nbsp;转吏部尚书。蔬食弊衣，周急振乏。性谦和，善与人交，宾无贵贱，待之若一，<br /><br />&nbsp;&nbsp;&nbsp;&nbsp;而颇敬媚权贵。<br /><br />&nbsp;&nbsp;&nbsp;&nbsp;永昌中，代周为护军将军。太宁二年，王敦反，明帝密谋起兵，乃迁攸为<br /><br />&nbsp;&nbsp;&nbsp;&nbsp;会稽太守。初，王敦伐都之后，中外兵数每月言之于敦。攸已出在家，不复知护<br /><br />&nbsp;&nbsp;&nbsp;&nbsp;军事，有恶攸者，诬攸尚白敦兵数。帝闻而未之信，转攸为太常。时帝南郊，攸<br /><br />&nbsp;&nbsp;&nbsp;&nbsp;病不能从。车驾过攸问疾，攸力病出拜。有司奏攸不堪行郊而拜道左，坐免。攸<br /><br />&nbsp;&nbsp;&nbsp;&nbsp;每有进退，无喜愠之色。久之，迁尚书右仆射。咸和元年卒，赠光禄大夫，加金<br /><br />&nbsp;&nbsp;&nbsp;&nbsp;章紫绶，祠以少年。<br /><br />&nbsp;&nbsp;&nbsp;&nbsp;攸弃子之后，妻子不复孕。过江，纳妾，甚宠之，讯其家属，说是北人遭乱，<br /><br />&nbsp;&nbsp;&nbsp;&nbsp;忆父母姓名，乃攸之甥。攸素有德行，闻之感恨，遂不复畜妾，卒以无嗣。时人<br /><br />&nbsp;&nbsp;&nbsp;&nbsp;义而哀之，为之语曰：“天道无知，使邓伯道无儿。”弟子绥服攸丧三年。<br /><br />&nbsp;&nbsp;&nbsp;&nbsp;吴隐之，字处默，濮阳鄄城人，魏侍中质六世孙也。隐之美姿容，善谈论，<br /><br />&nbsp;&nbsp;&nbsp;&nbsp;博涉文史，以儒雅标名。弱冠而介立，有清操，虽日晏f菽，不飨非其粟，儋石<br /><br />&nbsp;&nbsp;&nbsp;&nbsp;无储，不取非其道。年十余，丁父忧，每号泣，行人为之流涕。事母孝谨，及其<br /><br />&nbsp;&nbsp;&nbsp;&nbsp;执丧，哀毁过礼。家贫，无人鸣鼓，每至哭临之时，恒有双鹤警叫，及祥练之夕，<br /><br />&nbsp;&nbsp;&nbsp;&nbsp;复有群雁俱集，时人咸以为孝感所至。尝食咸菹，以其味旨，掇而弃之。<br /><br />&nbsp;&nbsp;&nbsp;&nbsp;与太常韩康伯邻居，康伯母，殷浩之姊，贤明妇人也，每闻隐之哭声，辍餐<br /><br />&nbsp;&nbsp;&nbsp;&nbsp;投箸，为之悲泣。既而谓康伯曰：“汝若居铨衡，当举如此辈人。”及康伯为吏<br /><br />&nbsp;&nbsp;&nbsp;&nbsp;部尚书，隐之遂阶清级，解褐辅国功曹，转参征虏军事。兄坦之为袁真功曹，真<br /><br />&nbsp;&nbsp;&nbsp;&nbsp;败，将及祸，隐之诣桓温，乞代兄命，温矜而释之。遂为温所知赏，拜奉朝请、<br /><br />&nbsp;&nbsp;&nbsp;&nbsp;尚书郎，累迁晋陵太守。在郡清俭，妻自负薪。入为中书侍郎、国子博士、太子<br /><br />&nbsp;&nbsp;&nbsp;&nbsp;右卫率，转散骑常侍，领著作郎。孝武帝欲用为黄门郎，以隐之貌类简文帝，乃<br /><br />&nbsp;&nbsp;&nbsp;&nbsp;止。寻守廷尉、秘书监、御史中丞，领著作如故，迁左卫将军。虽居清显，禄赐<br /><br />&nbsp;&nbsp;&nbsp;&nbsp;皆班亲族，冬月无被，尝浣衣，乃披絮，勤苦同于贫庶。<br /><br />&nbsp;&nbsp;&nbsp;&nbsp;广州包带山海，珍异所出，一箧之宝，可资数世，然多瘴疫，人情惮焉。唯<br /><br />&nbsp;&nbsp;&nbsp;&nbsp;贫窭不能自立者，求补长史，故前后刺史皆多黩货。朝廷欲革岭南之弊，隆安中，<br /><br />&nbsp;&nbsp;&nbsp;&nbsp;以隐之为龙骧将军、广州刺史、假节，领平越中郎将。未至州二十里，地名石门，<br /><br />&nbsp;&nbsp;&nbsp;&nbsp;有水曰贪泉，饮者怀无厌之欲。隐之既至，语其亲人曰：“不见可欲，使心不乱。<br /><br />&nbsp;&nbsp;&nbsp;&nbsp;越岭丧清，吾知之矣。”乃至泉所，酌而饮之，因赋诗曰：“古人云此水，一歃<br /><br />&nbsp;&nbsp;&nbsp;&nbsp;怀千金。试使夷齐饮，终当不易心。”及在州，清操逾厉，常食不过菜及干鱼而<br /><br />&nbsp;&nbsp;&nbsp;&nbsp;已，帷帐器服皆付外库，时人颇谓其矫，然亦终始不易。帐下人进鱼，每剔去骨<br /><br />&nbsp;&nbsp;&nbsp;&nbsp;存肉，隐之觉其用意，罚而黜焉。元兴初，诏曰：“夫孝行笃于闺门，清节厉乎<br /><br />&nbsp;&nbsp;&nbsp;&nbsp;风霜，实立人之所难，而君子之美致也。龙骧将军、广州刺史吴隐之孝友过人，<br /><br />&nbsp;&nbsp;&nbsp;&nbsp;禄均九族，菲己洁素，俭愈鱼飧。夫处可欲之地，而能不改其操，飨惟错之富，<br /><br />&nbsp;&nbsp;&nbsp;&nbsp;而家人不易其服，革奢务啬，南域改观，朕有嘉焉。可进号前将军，赐钱五十万、<br /><br />&nbsp;&nbsp;&nbsp;&nbsp;谷千斛。”<br /><br />&nbsp;&nbsp;&nbsp;&nbsp;及卢循寇南海，隐之率厉将士，固守弥时，长子旷之战没。循攻击百有余日，<br /><br />&nbsp;&nbsp;&nbsp;&nbsp;逾城放火，焚烧三千余家，死者万余人，城遂陷。隐之携家累出，欲奔还都，为<br /><br />&nbsp;&nbsp;&nbsp;&nbsp;循所得。循表朝廷，以隐之党附桓玄，宜加裁戮，诏不许。刘裕与循书，令遣隐<br /><br />&nbsp;&nbsp;&nbsp;&nbsp;之还，久方得反。归舟之日，装无余资。及至，数亩小宅，篱垣仄陋，内外茅屋<br /><br />&nbsp;&nbsp;&nbsp;&nbsp;六间，不容妻子。刘裕赐车牛，更为起宅，固辞。寻拜度支尚书、太常，以竹篷<br /><br />&nbsp;&nbsp;&nbsp;&nbsp;为屏风，坐无毡席。后迁中领军，清俭不革，每月初得禄，裁留身粮，其余悉分<br /><br />&nbsp;&nbsp;&nbsp;&nbsp;振亲族，家人绩纺以供朝夕。时有困绝，或并日而食，身恒布衣不完，妻子不沾<br /><br />&nbsp;&nbsp;&nbsp;&nbsp;寸禄。<br /><br />&nbsp;&nbsp;&nbsp;&nbsp;义熙八年，请老致事，优诏许之，授光禄大夫，加金章紫绶，赐钱十万、米<br /><br />&nbsp;&nbsp;&nbsp;&nbsp;三百斛。九年，卒，追赠左光禄大夫，加散骑常侍。隐之清操不渝，屡被褒饰，<br /><br />&nbsp;&nbsp;&nbsp;&nbsp;致事及于身没，常蒙优锡显赠，廉士以为荣。<br /><br />&nbsp;&nbsp;&nbsp;&nbsp;初，隐之为奉朝请，谢石请为卫将军主簿。隐之将嫁女，石知其贫素，遣女<br /><br />&nbsp;&nbsp;&nbsp;&nbsp;必当率薄，乃令移厨帐助其经营。使者至，方见婢牵犬卖之，此外萧然无办。后<br /><br />&nbsp;&nbsp;&nbsp;&nbsp;至自番禺，其妻刘氏赍沈香一斤，隐之见之，遂投于湖亭之水。<br /><br />&nbsp;&nbsp;&nbsp;&nbsp;子延之复厉清操，为鄱阳太守。延之弟及子为郡县者，常以廉慎为门法，虽<br /><br />&nbsp;&nbsp;&nbsp;&nbsp;才学不逮隐之，而孝悌洁敬犹为不替。<br /><br />&nbsp;&nbsp;&nbsp;&nbsp;史臣曰：鲁芝等建剖竹，布政宣条，存树威恩，没留遗爱，咸见知明主，<br /><br />&nbsp;&nbsp;&nbsp;&nbsp;流誉当年。若伯武之洁己克勤，颜远之申冤缓狱，邓攸赢粮以述职，吴隐酌水以<br /><br />&nbsp;&nbsp;&nbsp;&nbsp;厉精，晋代良能，此焉为最。而攸弃子存侄，以义断恩，若力所不能，自可割情<br /><br />&nbsp;&nbsp;&nbsp;&nbsp;忍痛，何至预加徽g，绝其奔走者乎！斯岂慈父仁人之所用心也？卒以绝嗣，<br /><br />&nbsp;&nbsp;&nbsp;&nbsp;宜哉！勿谓天道无知，此乃有知矣。世英尽节曹氏，犯门斩关，宣帝收雷霆之威，<br /><br />&nbsp;&nbsp;&nbsp;&nbsp;奖忠贞之烈，岂非既已在我，欲其骂人者欤！<br /><br />&nbsp;&nbsp;&nbsp;&nbsp;赞曰：猗欤良宰，嗣美前贤。威同御黠，静若烹鲜。唯尝吴水，但挹贪泉。<br /><br />&nbsp;&nbsp;&nbsp;&nbsp;人风既偃，俗化斯迁。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1511);">加入书签</a><a
                        href="1508.html">上一页</a>&larr;<a href="index.html">返回列表</a>&rarr;<a
                            href="1513.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1508.html"; var next_page = "1513.html"; var index_page = "index.html"; var sortid = "9"; var article_id = "23"; var chapter_id = "1511"; var articlename = "晋书"; var chaptername = " 卷九十 列传第六十"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>