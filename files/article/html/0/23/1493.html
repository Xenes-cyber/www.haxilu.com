<!DOCTYPE html>
<html>
<head>
<meta charset="gbk" />
<title>晋书- 卷八十一 列传第五十一-在线阅读-哈西文学网</title>
<meta name="keywords" content="房玄龄等，晋书， 卷八十一 列传第五十一全文， 卷八十一 列传第五十一在线阅读 哈西文学网" />
<meta name="description" content="哈西文学网提供房玄龄等的晋书  卷八十一 列传第五十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1493.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1493.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十一 列传第五十一</h1>
            <div class="link xb">
                <a href="1490.html">上一页</a>&larr;<a href="index.html">返回列表</a>&rarr;<a
                    href="1494.html">下一页</a></div>			
            <div id="BookText">&nbsp;&nbsp;&nbsp;&nbsp;◎王逊蔡豹羊鉴刘胤桓宣（族子伊）朱伺毛宝（子穆之）刘遐<br /><br />&nbsp;&nbsp;&nbsp;&nbsp;邓岳（子遐朱序）<br /><br />&nbsp;&nbsp;&nbsp;&nbsp;王逊，字邵伯，魏兴人也。仕郡察孝廉，为吏部令史，转殿中将军。累迁上<br /><br />&nbsp;&nbsp;&nbsp;&nbsp;洛太守。私牛马在郡生驹犊者，秩满悉以付官，云是郡中所产也。转魏兴太守。<br /><br />&nbsp;&nbsp;&nbsp;&nbsp;惠帝末，西南夷叛，宁州刺史李毅卒，城中百余人奉毅女固守经年。永嘉四年，<br /><br />&nbsp;&nbsp;&nbsp;&nbsp;治中毛孟诣京师求刺史，不见省。孟固陈曰：“君亡亲丧，幽闭穷城，万里诉哀，<br /><br />&nbsp;&nbsp;&nbsp;&nbsp;不垂愍救。既惭包胥无哭秦之感，又愧梁妻无崩城之验，存不若亡，乞赐臣死。”<br /><br />&nbsp;&nbsp;&nbsp;&nbsp;朝廷怜之，乃以逊为南夷校尉、宁州刺史，使于郡便之镇。与孟俱行，道遇寇贼，<br /><br />&nbsp;&nbsp;&nbsp;&nbsp;逾年乃至。外逼李雄，内有夷寇，吏士散没，城邑丘墟。逊披荒纠厉，收聚离散，<br /><br />&nbsp;&nbsp;&nbsp;&nbsp;专杖威刑，鞭挞殊俗。逊未到州，遥举董联为秀才，建宁功曹周悦谓联非才，不<br /><br />&nbsp;&nbsp;&nbsp;&nbsp;下版檄。逊既到，收悦杀之。悦弟潜谋杀逊，以前建宁太守赵混子涛代为刺史。<br /><br />&nbsp;&nbsp;&nbsp;&nbsp;事觉，并诛之。又诛豪右不奉法度者数十家。征伐诸夷，俘馘千计，获马及牛羊<br /><br />&nbsp;&nbsp;&nbsp;&nbsp;数万余，于是莫不振服，威行宁土。又遣子澄奉表劝进于元帝，帝嘉之，累加散<br /><br />&nbsp;&nbsp;&nbsp;&nbsp;骑常侍、安南将军、假节，校尉、刺史如故，赐爵褒中县公。逊以地势形便，上<br /><br />&nbsp;&nbsp;&nbsp;&nbsp;分柯为平夷郡，分朱提为南广郡，分建宁为夜郎郡，分永昌为梁水郡，又改益<br /><br />&nbsp;&nbsp;&nbsp;&nbsp;州郡为晋宁郡，事皆施行。<br /><br />&nbsp;&nbsp;&nbsp;&nbsp;先是，越`太守李钊为李雄所执，自蜀逃归，逊复以钊为越`太守。李雄遣<br /><br />&nbsp;&nbsp;&nbsp;&nbsp;李骧、任回攻钊，钊自南秦与汉嘉太守王载共距之，战于温水，钊败绩，载遂以<br /><br />&nbsp;&nbsp;&nbsp;&nbsp;二郡附雄。后骧等又渡泸水寇宁州，逊使将军姚崇、爨琛距之，战于堂狼，大破<br /><br />&nbsp;&nbsp;&nbsp;&nbsp;骧等，崇追至泸水，透水死者千余人。崇以道远不敢渡水，逊以崇不穷追也，怒<br /><br />&nbsp;&nbsp;&nbsp;&nbsp;囚群帅，执崇，鞭之，怒甚，发上冲冠，冠为之裂，夜中卒。<br /><br />&nbsp;&nbsp;&nbsp;&nbsp;逊在州十四年，州人复立逊中子坚行州府事。诏除坚为南夷校尉、宁州刺史、<br /><br />&nbsp;&nbsp;&nbsp;&nbsp;假节，谥逊曰壮。陶侃惧坚不能抗对蜀人，太宁末，表以零陵太守尹奉为宁州，<br /><br />&nbsp;&nbsp;&nbsp;&nbsp;征坚还京，病卒。兄澄袭爵，历魏兴太守、散骑常侍。<br /><br />&nbsp;&nbsp;&nbsp;&nbsp;蔡豹，字士宣，陈留圉城人。高祖质，汉卫尉，左中郎将邕之叔父也。祖睦，<br /><br />&nbsp;&nbsp;&nbsp;&nbsp;魏尚书。父宏，阴平太守。豹有气干，历河南丞，长乐、清河太守。避乱南渡，<br /><br />&nbsp;&nbsp;&nbsp;&nbsp;元帝以为振武将军、临淮太守，迁建威将军、徐州刺史。初，祖逖为徐州，豹为<br /><br />&nbsp;&nbsp;&nbsp;&nbsp;司马，素易豹。至是，逖为豫州，而豹为徐州，俱受征讨之寄，逖甚愧之。<br /><br />&nbsp;&nbsp;&nbsp;&nbsp;是时太山太守徐龛与彭城内史刘遐同讨反贼周抚于寒山，龛将于药斩抚。及<br /><br />&nbsp;&nbsp;&nbsp;&nbsp;论功，而遐先之。龛怒，以太山叛，自号安北将军、兖州刺史，攻破东莞太守侯<br /><br />&nbsp;&nbsp;&nbsp;&nbsp;史旄而据其坞。石季龙伐之，龛惧，求降，元帝许焉。既而复叛归石勒，勒遣其<br /><br />&nbsp;&nbsp;&nbsp;&nbsp;将王伏都、张景等数百骑助龛。诏征虏将军羊鉴、武威将军侯礼、临淮太守刘遐、<br /><br />&nbsp;&nbsp;&nbsp;&nbsp;鲜卑段文鸯等与豹共讨之。诸将畏懦，顿兵下邳，不敢前。豹欲进军，鉴固不许。<br /><br />&nbsp;&nbsp;&nbsp;&nbsp;龛遣使请救于勒，勒辞以外难，而多求于龛。又王伏都等淫其室。龛知勒不救，<br /><br />&nbsp;&nbsp;&nbsp;&nbsp;且患伏都等纵暴，乃杀之，复求降。元帝恶其反覆不纳，敕豹、鉴以时进讨。鉴<br /><br />&nbsp;&nbsp;&nbsp;&nbsp;及刘遐等并疑惮不相听从，互有表闻，故豹久不得进。尚书令刁协奏曰：“臣等<br /><br />&nbsp;&nbsp;&nbsp;&nbsp;伏思淮北征军已失不速，今方盛暑，冒涉山险，山人便弓弩，习土俗，一人守厄，<br /><br />&nbsp;&nbsp;&nbsp;&nbsp;百夫不当。且运漕至难，一朝粮乏，非复智力所能防御也。《书》云宁致人，不<br /><br />&nbsp;&nbsp;&nbsp;&nbsp;致于人。宜顿兵所在，深壁固垒，至秋不了，乃进大军。”诏曰：“知难而退，<br /><br />&nbsp;&nbsp;&nbsp;&nbsp;诚合兵家之言。然小贼虽狡猾，故成擒耳。未战而退，先自摧衄，亦古之所忌。<br /><br />&nbsp;&nbsp;&nbsp;&nbsp;且邵存已据贼垒，威势既振，不可退一步也。”于是遣治书御史郝嘏为行台，催<br /><br />&nbsp;&nbsp;&nbsp;&nbsp;摄令进讨。豹欲径进，鉴执不听。协又奏免鉴官，委豹为前锋，以鉴兵配之，降<br /><br />&nbsp;&nbsp;&nbsp;&nbsp;号折冲将军，以责后效。豹进据卞城，欲以逼龛。时石季龙屯钜平，将攻豹，豹<br /><br />&nbsp;&nbsp;&nbsp;&nbsp;夜遁。退守下邳。徐龛袭取豹辎重于檀丘，将军留宠、陆党力战，死之。<br /><br />&nbsp;&nbsp;&nbsp;&nbsp;豹既败，将归谢罪，北中郎王舒止之，曰：“胡寇方至，使君且当摄职，为<br /><br />&nbsp;&nbsp;&nbsp;&nbsp;百姓障捍。贼退谢罪，不晚也。”豹从之。元帝闻豹退，使收之。使者至，王舒<br /><br />&nbsp;&nbsp;&nbsp;&nbsp;夜以兵围豹，豹以为他难，率麾下击之，闻有诏乃止。舒执豹，送至建康，斩之，<br /><br />&nbsp;&nbsp;&nbsp;&nbsp;尸于市三日，时年五十二。<br /><br />&nbsp;&nbsp;&nbsp;&nbsp;豹在徐土，内抚将士，外怀诸众，甚得远近情，闻其死，多悼惜之。无子，<br /><br />&nbsp;&nbsp;&nbsp;&nbsp;兄子裔字元子，散骑常侍、兖州刺史、高阳乡侯。殷浩北伐，使裔率众出彭城，<br /><br />&nbsp;&nbsp;&nbsp;&nbsp;卒于军。<br /><br />&nbsp;&nbsp;&nbsp;&nbsp;羊鉴，字景期，太山人也。父济，匈奴中郎将。兄炜，历太仆、兖徐二州刺<br /><br />&nbsp;&nbsp;&nbsp;&nbsp;史。鉴为东阳太守，累迁太子左卫率。时徐龛反叛，司徒王导以鉴是龛州里冠族，<br /><br />&nbsp;&nbsp;&nbsp;&nbsp;必能制之，请遣北讨。鉴深辞才非将帅。太尉郗鉴亦表谓鉴非才，不宜妄使。导<br /><br />&nbsp;&nbsp;&nbsp;&nbsp;不纳，强启授以征讨都督，果败绩。导以举鉴非才，请自贬，帝不从。有司正鉴<br /><br />&nbsp;&nbsp;&nbsp;&nbsp;斩刑，元帝诏以鉴太妃外属，特免死，除名。久之，为少府。及王敦反，明帝以<br /><br />&nbsp;&nbsp;&nbsp;&nbsp;鉴敦舅，又素相亲党，微被嫌责。及成帝即位，豫讨苏峻，以功封丰城县侯，徙<br /><br />&nbsp;&nbsp;&nbsp;&nbsp;光禄勋，卒。<br /><br />&nbsp;&nbsp;&nbsp;&nbsp;刘胤，字承胤，东莱掖人，汉齐悼惠王肥之后也，美姿容，善自任遇，交结<br /><br />&nbsp;&nbsp;&nbsp;&nbsp;时豪，名著海岱间，士咸慕之。举贤良，辟司空掾，并不就。且天下大乱，携母<br /><br />&nbsp;&nbsp;&nbsp;&nbsp;欲避地辽东，路经幽州，刺史王浚留胤，表为渤海太守。浚败，转依冀州刺史邵<br /><br />&nbsp;&nbsp;&nbsp;&nbsp;续。续徒众寡弱，谋降于石勒，胤言于续曰：“夫田单、包胥，齐楚之小吏耳，<br /><br />&nbsp;&nbsp;&nbsp;&nbsp;犹能存已灭之邦，全丧败之国。今将军杖精锐之众，居全胜之城，如何坠将登之<br /><br />&nbsp;&nbsp;&nbsp;&nbsp;功于一，委忠信之人于豺狼乎！且项羽、袁绍非不强也，高祖缟冠，人应如响；<br /><br />&nbsp;&nbsp;&nbsp;&nbsp;曹公奉帝，而诸侯绥穆。何者？盖逆顺之理殊，自然之数定也。况夷戎丑类，屯<br /><br />&nbsp;&nbsp;&nbsp;&nbsp;结无赖，虽有犬羊之盛，终有庖宰之患，而欲托根结援，无乃殆哉！”续曰：<br /><br />&nbsp;&nbsp;&nbsp;&nbsp;“若如君言，计将安出？”胤曰：“琅邪王以圣德钦明，创基江左，中兴之隆可<br /><br />&nbsp;&nbsp;&nbsp;&nbsp;企踵而待。今为将军计者，莫若抗大顺以激义士之心，奉忠正以厉军人之志。夫<br /><br />&nbsp;&nbsp;&nbsp;&nbsp;机事在密，时至难违，存亡废兴，在此举矣。”续从之，乃杀异议者数人，遣使<br /><br />&nbsp;&nbsp;&nbsp;&nbsp;江南，朝廷嘉之。胤仍求自行，续厚遣之。<br /><br />&nbsp;&nbsp;&nbsp;&nbsp;既至，元帝命为丞相参军，累迁尚书吏部郎。胤闻石季龙攻厌次，言于元帝<br /><br />&nbsp;&nbsp;&nbsp;&nbsp;曰：“北方镇皆没，惟余邵续而已。如使君为季龙所制，孤义士之心，阻归本之<br /><br />&nbsp;&nbsp;&nbsp;&nbsp;路。愚谓宜存救援。”元帝将遣救之，会续已没而止。王敦素与胤交，甚钦贵之，<br /><br />&nbsp;&nbsp;&nbsp;&nbsp;请为右司马。胤知敦有不臣心，枕疾不视事，以是忤敦意，出为豫章太守，辞以<br /><br />&nbsp;&nbsp;&nbsp;&nbsp;脚疾，诏就家授印绶。郡人莫鸿，南土豪族，因乱，杀本县令，横恣无道，百姓<br /><br />&nbsp;&nbsp;&nbsp;&nbsp;患之。胤至，诛鸿及诸豪右，界内肃然。咸和初，为平南军司，加散骑常侍。苏<br /><br />&nbsp;&nbsp;&nbsp;&nbsp;峻作乱，温峤率众而下，留胤等守溢口。事平，以勋赐爵丰城子。俄而代峤为平<br /><br />&nbsp;&nbsp;&nbsp;&nbsp;南将军、都督江州诸军事、领江州刺史、假节。<br /><br />&nbsp;&nbsp;&nbsp;&nbsp;胤位任转高，矜豪日甚，纵酒耽乐，不恤政事，大殖财货，商贩百万。初，<br /><br />&nbsp;&nbsp;&nbsp;&nbsp;胤之代峤也，远近皆为谓非选。陶侃、郗鉴咸云胤非方伯才，朝廷不从。或问王<br /><br />&nbsp;&nbsp;&nbsp;&nbsp;悦曰：“今大难之后，纲纪弛顿，自江陵至于建康三千余里，流人万计，布在江<br /><br />&nbsp;&nbsp;&nbsp;&nbsp;州。江州，国之南藩，要害之地，而胤以侈鲋性，卧而对之，不有外变，必<br /><br />&nbsp;&nbsp;&nbsp;&nbsp;有内患。”悦曰：“闻温平南语家公云，连得恶梦，思见代者。寻云可用刘胤。<br /><br />&nbsp;&nbsp;&nbsp;&nbsp;此乃温意，非家公也。”是时朝廷空罄，百官无禄，惟资江州运漕。而胤商旅继<br /><br />&nbsp;&nbsp;&nbsp;&nbsp;路，以私废公。有司奏免胤官。书始下，而胤为郭默所害，年四十九。<br /><br />&nbsp;&nbsp;&nbsp;&nbsp;子赤松嗣，尚南平长公主，位至黄门郎、义兴太守。<br /><br />&nbsp;&nbsp;&nbsp;&nbsp;桓宣，谯国人也。祖诩，义阳太守。父弼，冠军长史。宣开济笃素，为<br /><br />&nbsp;&nbsp;&nbsp;&nbsp;元帝丞相舍人。时坞主张平自称豫州刺史，樊雅自号谯郡太守，各据一城，众数<br /><br />&nbsp;&nbsp;&nbsp;&nbsp;千人。帝以宣信厚，又与平、雅同州里，转宣为参军，使就平、雅。平、雅遣军<br /><br />&nbsp;&nbsp;&nbsp;&nbsp;主簿随宣诣丞相府受节度，帝皆加四品将军，即其所部，使捍御北方。南中郎将<br /><br />&nbsp;&nbsp;&nbsp;&nbsp;王含请宣为参军。<br /><br />&nbsp;&nbsp;&nbsp;&nbsp;顷之，豫州刺史祖逖出屯芦洲，遣参军殷V诣平、雅。V意轻平，视其屋，<br /><br />&nbsp;&nbsp;&nbsp;&nbsp;云当持作马厩，见大镬，欲铸作铁器。平曰：“此是帝王大镬，天下定后方当用<br /><br />&nbsp;&nbsp;&nbsp;&nbsp;之，奈何打破！”V曰：“卿能保头不？而惜大镬邪！”平大怒，于坐斩V，阻<br /><br />&nbsp;&nbsp;&nbsp;&nbsp;兵固守。岁余，逖攻平杀之，而雅据谯城。逖以力弱，求助于含，含遣宣领兵五<br /><br />&nbsp;&nbsp;&nbsp;&nbsp;百助逖。逖谓宣曰：“卿先已说平、雅，信义大著于彼。今复为我说雅。雅若降<br /><br />&nbsp;&nbsp;&nbsp;&nbsp;者，方相擢用，不但免死而已。”宣复单马从两人诣雅，曰：“祖逖方欲平荡二<br /><br />&nbsp;&nbsp;&nbsp;&nbsp;寇，每何卿为援。前殷V轻薄，非豫州意。今若和解，则忠勋可立，富贵可保。<br /><br />&nbsp;&nbsp;&nbsp;&nbsp;若犹固执，东府赫然更遣猛将，以卿乌合之众，凭阻穷城，强贼伺其北，国家攻<br /><br />&nbsp;&nbsp;&nbsp;&nbsp;其南，万无一全也。愿善量之。”雅与宣置酒结友，遣子随宣诣逖。少日，雅便<br /><br />&nbsp;&nbsp;&nbsp;&nbsp;自诣逖，逖遣雅还抚其众。雅佥谓前数骂辱，惧罪不敢降。雅复闭城自守。逖往<br /><br />&nbsp;&nbsp;&nbsp;&nbsp;攻之，复遣宣入说雅。雅即斩异己者，遂出降。未几，石勒别将围谯城，含又遣<br /><br />&nbsp;&nbsp;&nbsp;&nbsp;宣率众救逖，未至而贼退。逖留宣讨诸未服，皆破之。迁谯国内史。<br /><br />&nbsp;&nbsp;&nbsp;&nbsp;祖约之弃谯城也，宣以笺谏，不从，由是石勒遂有陈留。及约与苏峻同反，<br /><br />&nbsp;&nbsp;&nbsp;&nbsp;宣谓祖智曰：“今强胡未灭，将戮力以讨之，而与峻俱反，此安得久乎！使君若<br /><br />&nbsp;&nbsp;&nbsp;&nbsp;欲为雄霸，何不助国讨峻，威名自举。”智等不能用。宣欲谏约，遣其子戎白约<br /><br />&nbsp;&nbsp;&nbsp;&nbsp;求入。约知宣必谏，不听。宣遂距约，不与之同。邵陵人陈光率部落数百家降宣，<br /><br />&nbsp;&nbsp;&nbsp;&nbsp;宣皆慰抚之。约还历阳，宣将数千家欲南投寻阳，营于马头山。值祖焕欲袭湓口，<br /><br />&nbsp;&nbsp;&nbsp;&nbsp;陶侃使毛宝救之。焕遣众攻宣，宣使戎求救于宝。宝击焕，破之，宣因投温峤。<br /><br />&nbsp;&nbsp;&nbsp;&nbsp;峤以戎为参军。贼平，宣居于武昌，戎复为刘胤参军。郭默害胤，复以戎为参军。<br /><br />&nbsp;&nbsp;&nbsp;&nbsp;陶侃讨默，默遣戎求救于宣，宣伪许之。西阳太守邓岳、武昌太守刘诩皆疑<br /><br />&nbsp;&nbsp;&nbsp;&nbsp;宣与默同。豫州西曹王随曰：“宣尚背祖约，何缘同郭默邪！”岳、诩乃遣随诣<br /><br />&nbsp;&nbsp;&nbsp;&nbsp;宣以观之。随谓宣曰：“明府心虽不尔，无以自明，惟有以戎付随耳。”宣乃遣<br /><br />&nbsp;&nbsp;&nbsp;&nbsp;戎与随俱迎陶侃。辟戎为掾，上宣为武昌太守。寻迁监沔中军事、南中郎将、江<br /><br />&nbsp;&nbsp;&nbsp;&nbsp;夏相。<br /><br />&nbsp;&nbsp;&nbsp;&nbsp;石勒荆州刺史郭敬戍襄阳。陶侃使其子平西参军斌与宣俱攻樊城，拔之。竟<br /><br />&nbsp;&nbsp;&nbsp;&nbsp;陵太守李阳又破新野。敬惧，遁走。宣与阳遂平襄阳，侃使宣镇之，以其淮南部<br /><br />&nbsp;&nbsp;&nbsp;&nbsp;曲立义成郡。宣招怀初附，劝课农桑，简刑罚，略威仪，或载锄耒于轺轩，或亲<br /><br />&nbsp;&nbsp;&nbsp;&nbsp;芸获于陇亩。十余年间，石季龙再遣骑攻之，宣能得众心，每以寡弱距守，论者<br /><br />&nbsp;&nbsp;&nbsp;&nbsp;以为次于祖逖、周访。<br /><br />&nbsp;&nbsp;&nbsp;&nbsp;侃方欲使宣北事中原，会侃薨。后庾亮为荆州，将谋北伐，以宣为都督沔北<br /><br />&nbsp;&nbsp;&nbsp;&nbsp;前锋征讨军事、平北将军、司州刺史、假节，镇襄阳。季龙使骑七千渡沔攻之，<br /><br />&nbsp;&nbsp;&nbsp;&nbsp;亮遣司马王愆期、辅国将军毛宝救宣。贼三面为地窟攻城，宣募精勇，出其不意，<br /><br />&nbsp;&nbsp;&nbsp;&nbsp;杀伤数百，多获铠马，贼解围退走。久之，宣遣步骑收南阳诸郡百姓没贼者八千<br /><br />&nbsp;&nbsp;&nbsp;&nbsp;余人以归。庾翼代亮，欲倾国北讨，更以宣为都督司梁雍三州荆州之南阳襄阳新<br /><br />&nbsp;&nbsp;&nbsp;&nbsp;野南乡四郡军事、梁州刺史、持节，将军如故。以前后功，封竟陵县男。<br /><br />&nbsp;&nbsp;&nbsp;&nbsp;宣久在襄阳，绥抚侨旧，甚有称绩。庾翼迁镇襄阳，令宣进伐石季龙将李罴，<br /><br />&nbsp;&nbsp;&nbsp;&nbsp;军次丹水，为贼所败。翼怒，贬宣为建威将军，使移戍岘山。宣望实俱丧，兼以<br /><br />&nbsp;&nbsp;&nbsp;&nbsp;老疾，时南蛮校尉王愆期守江陵，以疾求代，翼以宣为镇南将军、南郡太守，代<br /><br />&nbsp;&nbsp;&nbsp;&nbsp;愆期。宣不得志，未之官，发愤卒。追赠镇南将军。戎官至新野太守。<br /><br />&nbsp;&nbsp;&nbsp;&nbsp;伊字叔夏，父景，有当世才干，仕至侍中、丹阳尹、中领军、护军将军、长<br /><br />&nbsp;&nbsp;&nbsp;&nbsp;社侯，伊有武干，标悟简率，为王鳌⒘此知，频参诸府军事，累迁大司马<br /><br />&nbsp;&nbsp;&nbsp;&nbsp;参军。时苻坚强盛，边鄙多虞，朝议选能距捍疆场者，乃授伊淮南太守。以绥御<br /><br />&nbsp;&nbsp;&nbsp;&nbsp;有方，进督豫州之十二郡扬州之江西五郡军事、建威将军、历阳太守，淮南如故。<br /><br />&nbsp;&nbsp;&nbsp;&nbsp;与谢玄共破贼别将王鉴、张蚝等，以功封宣城县子，又进都督豫州诸军事、西中<br /><br />&nbsp;&nbsp;&nbsp;&nbsp;郎将、豫州刺史。及苻坚南寇，伊与冠军将军谢玄、辅国将军谢琰俱破坚于肥水，<br /><br />&nbsp;&nbsp;&nbsp;&nbsp;以功封永修县侯，进号右军将军，赐钱百万，袍表千端。<br /><br />&nbsp;&nbsp;&nbsp;&nbsp;伊性谦素，虽有大功，而始终不替。善音乐，尽一时之妙，为江左第一。有<br /><br />&nbsp;&nbsp;&nbsp;&nbsp;蔡邕柯亭笛，常自吹之。王徽之赴召京师，泊舟青溪侧。素不与徽之相识。伊于<br /><br />&nbsp;&nbsp;&nbsp;&nbsp;岸上过，船中客称伊小字曰：“此桓野王也。”徽之便令人谓伊曰：“闻君善吹<br /><br />&nbsp;&nbsp;&nbsp;&nbsp;笛，试为我一奏。”伊是时已贵显，素闻徽之名，便下车，踞胡床，为作三调，<br /><br />&nbsp;&nbsp;&nbsp;&nbsp;弄毕，便上车去，客主不交一言。<br /><br />&nbsp;&nbsp;&nbsp;&nbsp;时谢安女婿王国宝专利无检行，安恶其为人，每抑制之。及孝武末年，嗜酒<br /><br />&nbsp;&nbsp;&nbsp;&nbsp;好内，而会稽王道子昏尤甚，惟狎昵谄邪，于是国宝谗谀之计稍行于主相之<br /><br />&nbsp;&nbsp;&nbsp;&nbsp;间。而好利险之徒，以安功名盛极，而构会之，嫌隙遂成。帝召伊饮宴，安<br /><br />&nbsp;&nbsp;&nbsp;&nbsp;侍坐。帝命伊吹笛。伊神色无迕，即吹为一弄，乃放笛云：“臣于筝分乃不及笛，<br /><br />&nbsp;&nbsp;&nbsp;&nbsp;然自足以韵合歌管，请以筝歌，并请一吹笛人。”帝善其调达，乃敕御妓奏笛。<br /><br />&nbsp;&nbsp;&nbsp;&nbsp;伊又云：“御府人于臣必自不合，臣有一奴，善相便串。”帝弥赏其放率，乃许<br /><br />&nbsp;&nbsp;&nbsp;&nbsp;召之。奴既吹笛，伊便抚筝而歌《怨诗》曰：“为君既不易，为臣良独难。忠信<br /><br />&nbsp;&nbsp;&nbsp;&nbsp;事不显，乃有见疑患。周旦佐文武，《金g》功不刊。推心辅王政，二叔反流言。”<br /><br />&nbsp;&nbsp;&nbsp;&nbsp;声节慷慨，俯仰可观。安泣下沾衿，乃越席而就之，捋其须曰：“使君于此不凡！”<br /><br />&nbsp;&nbsp;&nbsp;&nbsp;帝甚有愧色。<br /><br />&nbsp;&nbsp;&nbsp;&nbsp;伊在州十年，绥抚荒杂，甚得物情。桓冲卒，迁都督江州荆州十郡豫州四郡<br /><br />&nbsp;&nbsp;&nbsp;&nbsp;军事、江州刺史，将军如故，假节。伊到镇，以边境无虞，宜以宽恤为务，乃上<br /><br />&nbsp;&nbsp;&nbsp;&nbsp;疏以江州虚m，加连岁不登，今余户有五万六千，宜并合小县，除诸郡逋米，<br /><br />&nbsp;&nbsp;&nbsp;&nbsp;移州还镇豫章。诏令移州寻阳，其余皆听之。伊随宜拯抚，百姓赖焉。在任累年，<br /><br />&nbsp;&nbsp;&nbsp;&nbsp;征拜护军将军。以右军府千人自随，配护军府。卒官。赠右将军，加散骑常侍，<br /><br />&nbsp;&nbsp;&nbsp;&nbsp;谥曰烈。<br /><br />&nbsp;&nbsp;&nbsp;&nbsp;初，伊有马步铠六百领，豫为表，令死乃上之。表曰：“臣过蒙殊宠，受任<br /><br />&nbsp;&nbsp;&nbsp;&nbsp;西藩。淮南之捷，逆兵奔北，人马器铠，随处放散。于时收拾败破，不足贯连。<br /><br />&nbsp;&nbsp;&nbsp;&nbsp;比年营缮，并已修整。今六合虽一，余烬未灭，臣不以朽迈，犹欲输效力命，仰<br /><br />&nbsp;&nbsp;&nbsp;&nbsp;报皇恩。此志永绝，衔恨泉壤。谨奉输马具装百具、步铠五百领，并在寻阳，请<br /><br />&nbsp;&nbsp;&nbsp;&nbsp;勒所属领受。”诏曰：“伊忠诚不遂，益以伤怀，仍受其所上之铠。”<br /><br />&nbsp;&nbsp;&nbsp;&nbsp;子肃之嗣。卒，子陵嗣。宋受禅，国除。伊弟不才，亦有将略。讨孙恩，至<br /><br />&nbsp;&nbsp;&nbsp;&nbsp;冠军将军。<br /><br />&nbsp;&nbsp;&nbsp;&nbsp;朱伺，字仲文，安陆人。少为吴牙门将陶丹给使。吴平，内徙江夏。伺有武<br /><br />&nbsp;&nbsp;&nbsp;&nbsp;勇，而讷口，不知书，为郡将督，见乡里士大夫，揖称名而已。及为将，遂以谦<br /><br />&nbsp;&nbsp;&nbsp;&nbsp;恭称。张昌之逆，太守弓钦走滠口，伺与同辈郴宝、布兴合众讨之，不克，乃与<br /><br />&nbsp;&nbsp;&nbsp;&nbsp;钦奔武昌。后更率部党攻灭之。转骑部曲督，加绥夷都尉。伺部曲等以诸县附昌，<br /><br />&nbsp;&nbsp;&nbsp;&nbsp;惟本部唱义讨逆，逆顺有嫌，求别立县，因此遂割安陆东界为滠阳县而贯焉。<br /><br />&nbsp;&nbsp;&nbsp;&nbsp;其后陈敏作乱，陶侃时镇江夏，以伺能水战，晓作舟舰，乃遣作大舰，署为<br /><br />&nbsp;&nbsp;&nbsp;&nbsp;左甄，据江口，摧破敏前锋。敏弟恢称荆州刺史，在武昌，侃率伺及诸军进讨，<br /><br />&nbsp;&nbsp;&nbsp;&nbsp;破之。敏、恢既平，伺以功封亭侯，领骑督。时西阳夷贼抄掠江夏，太守杨珉每<br /><br />&nbsp;&nbsp;&nbsp;&nbsp;请督将议距贼之计，伺独不言。珉曰：“朱将军何以不言？”伺答曰：“诸人以<br /><br />&nbsp;&nbsp;&nbsp;&nbsp;舌击贼，伺惟以力耳。”珉又问：“将军前后击贼，何以每得胜邪？”伺曰：<br /><br />&nbsp;&nbsp;&nbsp;&nbsp;“两敌共对，惟当忍之。彼不能忍，我能忍，是以胜耳。”珉大笑。<br /><br />&nbsp;&nbsp;&nbsp;&nbsp;永嘉中，石勒破江夏，伺与杨珉走夏口。及陶侃来戍夏口，伺依之，加明威<br /><br />&nbsp;&nbsp;&nbsp;&nbsp;将军。随侃讨杜|，有殊功，语在侃传。夏口之战，伺用铁面自卫，以弩的射贼<br /><br />&nbsp;&nbsp;&nbsp;&nbsp;大帅数人，皆杀之。贼挽船上岸，于水边作阵。伺逐水上下以邀之，箭中其胫，<br /><br />&nbsp;&nbsp;&nbsp;&nbsp;气色不变。诸军寻至，贼溃，追击之，皆弃船投水，死者太半。贼夜还长沙，伺<br /><br />&nbsp;&nbsp;&nbsp;&nbsp;追蒲圻，不及而反。加威远将军，赤幢曲盖。<br /><br />&nbsp;&nbsp;&nbsp;&nbsp;建兴中，陈声率诸无赖二千余家断江抄掠，侃遣伺为督护讨声。声众虽少，<br /><br />&nbsp;&nbsp;&nbsp;&nbsp;伺容之不击，求遣弟诣侃降，伺外许之。及声去，伺乃遣劲勇要声弟斩之，潜军<br /><br />&nbsp;&nbsp;&nbsp;&nbsp;袭声。声正旦并出祭祀饮食，伺军入其门方觉。声将阎晋、郑进皆死战，伺军人<br /><br />&nbsp;&nbsp;&nbsp;&nbsp;多伤，乃还营。声东走，保董城。伺又率诸军围守之，遂重柴绕城，作高橹，以<br /><br />&nbsp;&nbsp;&nbsp;&nbsp;劲弩下射之，又断其水道。城中无水，杀牛饮血。阎晋，声妇弟也，乃斩声首出<br /><br />&nbsp;&nbsp;&nbsp;&nbsp;降。又以平蜀贼袭高之功，加伺广威将军，领竟陵内史。<br /><br />&nbsp;&nbsp;&nbsp;&nbsp;时王敦欲用从弟贝侃为荆州，侃故将郑攀、马俊等乞侃于敦，敦不许。攀<br /><br />&nbsp;&nbsp;&nbsp;&nbsp;等以侃始灭大贼，人皆乐附，又以奔伸迥咽拢谋共距之。遂屯结榭冢遣使告<br /><br />&nbsp;&nbsp;&nbsp;&nbsp;伺。伺外许之，而称疾不赴。攀等遂进距薄＜榷士众疑阻，复散还横桑口，欲<br /><br />&nbsp;&nbsp;&nbsp;&nbsp;入杜曾。时朱轨、赵诱、李桓率众将击之，攀等惧诛，以司马孙景造谋距保因<br /><br />&nbsp;&nbsp;&nbsp;&nbsp;斩之，降轨等。<br /><br />&nbsp;&nbsp;&nbsp;&nbsp;M将西出，遣长史刘浚留镇扬口垒。时杜曾会请讨第五猗于襄阳，伺谓M曰：<br /><br />&nbsp;&nbsp;&nbsp;&nbsp;“曾是猾贼，外示西还，以疑众心，欲诱引官军使西，然后兼道袭扬口耳。宜大<br /><br />&nbsp;&nbsp;&nbsp;&nbsp;部分，未可便西。”M性矜厉自用，兼以伺老怯难信，遂西行。曾等果驰还。M<br /><br />&nbsp;&nbsp;&nbsp;&nbsp;乃遣伺归，裁至垒，即为曾等所围。刘浚以垒北门危，欲令伺守之。或说浚云：<br /><br />&nbsp;&nbsp;&nbsp;&nbsp;“伺与郑攀同者。”乃转守南门。贼知之，攻其北门。时郑攀党马俊等亦来攻垒，<br /><br />&nbsp;&nbsp;&nbsp;&nbsp;俊妻子先在垒内，或请皮其面以示之。伺曰：“杀其妻子，未能解围，但益其怒<br /><br />&nbsp;&nbsp;&nbsp;&nbsp;耳。”乃止。伺常所调弩忽噤不发，伺甚恶之。及贼攻陷北门，伺被伤退入船。<br /><br />&nbsp;&nbsp;&nbsp;&nbsp;初，浚开诸船底，以木掩之，名为船械。伺既入，贼举a摘伺，伺逆接得a，反<br /><br />&nbsp;&nbsp;&nbsp;&nbsp;以摘贼。贼走上船屋，大唤云：“贼帅在此！”伺从船底沈行五十步，乃免。遇<br /><br />&nbsp;&nbsp;&nbsp;&nbsp;医疗，创小差。杜曾遣说伺云：“马俊等感卿恩，妻孥得活。尽以卿家外内百口<br /><br />&nbsp;&nbsp;&nbsp;&nbsp;付俊，俊已尽心收视，卿可来也。”伺答曰：“贼无白首者，今吾年六十余，不<br /><br />&nbsp;&nbsp;&nbsp;&nbsp;能复与卿作贼。吾死，当归南，妻子付汝。”乃还甑山。时王庇肜罨浮⒍旁相<br /><br />&nbsp;&nbsp;&nbsp;&nbsp;持，累战甑山下。军士数惊唤云：“贼欲至！”伺惊创而卒。因葬甑山。<br /><br />&nbsp;&nbsp;&nbsp;&nbsp;毛宝，字硕真，荥阳阳武人也。王敦以为临湘令。敦卒，为温峤平南参军。<br /><br />&nbsp;&nbsp;&nbsp;&nbsp;苏峻作逆，峤将赴难，而征西将军陶侃怀疑不从。峤屡说不能回，更遣使顺侃意<br /><br />&nbsp;&nbsp;&nbsp;&nbsp;曰：“仁公且守，仆宜先下。”遣信已二日，会宝别使还，闻之，说峤曰：“凡<br /><br />&nbsp;&nbsp;&nbsp;&nbsp;举大事，当与天下共同，众克在和，不闻有异。假令可疑，犹当外示不觉，况自<br /><br />&nbsp;&nbsp;&nbsp;&nbsp;作疑耶！便宜急追信，改旧书，说必应俱征。若不及前信，宜更遣使。”峤意悟，<br /><br />&nbsp;&nbsp;&nbsp;&nbsp;即追信改书，侃果共征峻。宝领千人为峤前锋，俱次茄子浦。<br /><br />&nbsp;&nbsp;&nbsp;&nbsp;初，峤以南军习水，峻军便步，欲以所长制之，宜令三军，有上岸者死。时<br /><br />&nbsp;&nbsp;&nbsp;&nbsp;苏峻送米万斛馈祖约、约遣司马桓抚等迎之。宝告其众曰：“兵法，军令有所不<br /><br />&nbsp;&nbsp;&nbsp;&nbsp;从，岂可不上岸邪！”乃设变力战，悉获其米，虏杀万计，约用大饥。峤嘉其勋，<br /><br />&nbsp;&nbsp;&nbsp;&nbsp;上为庐江太守。<br /><br />&nbsp;&nbsp;&nbsp;&nbsp;约遣祖焕、桓抚等欲袭湓口，陶侃将自击之，宝曰：“义军恃公，公不可动，<br /><br />&nbsp;&nbsp;&nbsp;&nbsp;宝请讨之。”侃顾谓坐客曰：“此年少言可用也。”乃使宝行。先是，桓宣背约，<br /><br />&nbsp;&nbsp;&nbsp;&nbsp;南屯马头山，为焕、抚所攻，求救于宝。宝众以宣本是约党，疑之。宣遣子戎重<br /><br />&nbsp;&nbsp;&nbsp;&nbsp;请，宝即随戎赴之。未至，而贼已与宣战。宝军悬兵少，器杖滥恶，大为焕、抚<br /><br />&nbsp;&nbsp;&nbsp;&nbsp;所破。宝中箭，贯髀彻鞍，使人蹋鞍拔箭，血流满靴，夜奔船所百余里，望星而<br /><br />&nbsp;&nbsp;&nbsp;&nbsp;行。到，先哭战亡将士，洗疮讫，夜还救宣。宝至宣营，而焕、抚亦退。宝进攻<br /><br />&nbsp;&nbsp;&nbsp;&nbsp;祖约，军次东关，破合肥，寻召归石头。陶侃、温峤未能破贼，侃欲率众南还。<br /><br />&nbsp;&nbsp;&nbsp;&nbsp;宝谓峤曰：“下官能留之。”乃往说侃曰：“公本应领芜湖，为南北势援，前既<br /><br />&nbsp;&nbsp;&nbsp;&nbsp;已下，势不可还。且军政有进无退，非直整齐三军，示众必死而已，亦谓退无所<br /><br />&nbsp;&nbsp;&nbsp;&nbsp;据，终至灭亡。往者杜|非不强盛，公竟灭之，何至于峻独不可破邪！贼亦畏死，<br /><br />&nbsp;&nbsp;&nbsp;&nbsp;非皆勇健，公可试与宝兵，使上岸断贼资粮，出其不意，使贼困蹙。若宝不立效，<br /><br />&nbsp;&nbsp;&nbsp;&nbsp;然后公去，人心不恨。”侃然之，加宝督护。宝烧峻句容、湖孰积聚，峻颇乏食，<br /><br />&nbsp;&nbsp;&nbsp;&nbsp;侃遂留不去。<br /><br />&nbsp;&nbsp;&nbsp;&nbsp;峻既死，匡术以苑城降。侃使宝守南城，邓岳守西城。贼遣韩晃攻之，宝登<br /><br />&nbsp;&nbsp;&nbsp;&nbsp;城射杀数十人。晃问宝曰：“君是毛庐江邪？”宝曰：“是。”晃曰：“君名壮<br /><br />&nbsp;&nbsp;&nbsp;&nbsp;勇，何不出斗！”宝曰：“君若健将，何不入斗！”晃笑而退。贼平，封州陵县<br /><br />&nbsp;&nbsp;&nbsp;&nbsp;开国侯，千六百户。<br /><br />&nbsp;&nbsp;&nbsp;&nbsp;庾亮西镇，请为辅国将军、江夏相、督随义阳二郡，镇上明。又进南中郎。<br /><br />&nbsp;&nbsp;&nbsp;&nbsp;随亮讨郭默。默平，与亮司马王愆期救桓宣于章山，击贼将石遇，破之，进征虏<br /><br />&nbsp;&nbsp;&nbsp;&nbsp;将军。亮谋北伐，上疏解豫州，请以授宝。于是诏以宝监扬州之江西诸军事、豫<br /><br />&nbsp;&nbsp;&nbsp;&nbsp;州刺史，将军如故，与西阳太守樊峻以万人守邾城。石季龙恶之，乃遣其子鉴与<br /><br />&nbsp;&nbsp;&nbsp;&nbsp;其将夔安、李菟等五万人来寇，张C渡二万骑攻邾城。宝求救于亮，亮以城固，<br /><br />&nbsp;&nbsp;&nbsp;&nbsp;不时遣军，城遂陷。宝、峻等率左右突围出，赴江死者六千人，宝亦溺死。亮哭<br /><br />&nbsp;&nbsp;&nbsp;&nbsp;之恸，因发疾，遂薨。<br /><br />&nbsp;&nbsp;&nbsp;&nbsp;诏曰：“宝之倾败，宜在贬裁。然苏峻之难，致力王室。今咎其过，故不加<br /><br />&nbsp;&nbsp;&nbsp;&nbsp;赠，祭之可也。”其后公卿言宝有重勋，加死王事，不宜夺爵。升平三年，乃下<br /><br />&nbsp;&nbsp;&nbsp;&nbsp;诏复本封。<br /><br />&nbsp;&nbsp;&nbsp;&nbsp;初，宝在武昌，军人有于市买得一白龟，长四五寸，养之渐大，放诸江中。<br /><br />&nbsp;&nbsp;&nbsp;&nbsp;邾城之败，养龟人被铠持刀，自投于水中，如觉堕一石上，视之，乃先所养白龟，<br /><br />&nbsp;&nbsp;&nbsp;&nbsp;长五六尺，送至东岸，遂得免焉。<br /><br />&nbsp;&nbsp;&nbsp;&nbsp;宝二子：穆之、安之。<br /><br />&nbsp;&nbsp;&nbsp;&nbsp;穆之字宪祖，小字武生，名犯王靖后讳，故行字，后又以桓温母名宪，乃更<br /><br />&nbsp;&nbsp;&nbsp;&nbsp;称小字。穆之果毅有父风，安西将军庾翼以为参军。袭爵州陵侯，翼等专威陕西，<br /><br />&nbsp;&nbsp;&nbsp;&nbsp;以子方之为建武将军，守襄阳。方之年少，翼选武将可信杖者为辅弼，乃以穆之<br /><br />&nbsp;&nbsp;&nbsp;&nbsp;为建武司马。俄而翼薨，大将干瓒、戴羲等作乱，穆之与安西长史江、司<br /><br />&nbsp;&nbsp;&nbsp;&nbsp;马朱焘等共平之。<br /><br />&nbsp;&nbsp;&nbsp;&nbsp;桓温代翼，复取为参军。从温平蜀，以功赐次子都乡侯。寻除扬威将军、颍<br /><br />&nbsp;&nbsp;&nbsp;&nbsp;川太守，随温平洛，入关。温将旋师，以谢尚未至，留穆之以二千人卫山陵。升<br /><br />&nbsp;&nbsp;&nbsp;&nbsp;平初，迁督宁州诸军事、扬威将军、宁州刺史。以桓温封南郡，徙穆之为建安侯，<br /><br />&nbsp;&nbsp;&nbsp;&nbsp;复为温太尉参军。加冠军将军，以所募兵配之。温伐慕容ィ使穆之监凿钜野百<br /><br />&nbsp;&nbsp;&nbsp;&nbsp;余里，引汶会于济川。及温焚舟步归，使穆之督东燕四郡军事。领东燕太守，本<br /><br />&nbsp;&nbsp;&nbsp;&nbsp;官如故。袁真以寿阳叛，温将征之。穆之以冠军领淮南太守，守历阳。真平，余<br /><br />&nbsp;&nbsp;&nbsp;&nbsp;党分散，乃以穆之督扬州之江西军事，复领陈郡太守。俄而徙督扬州之义成荆州<br /><br />&nbsp;&nbsp;&nbsp;&nbsp;五郡雍州之兆军事、襄阳义成河南三郡太守，将军如故。寻进领梁州刺史。顷之，<br /><br />&nbsp;&nbsp;&nbsp;&nbsp;以疾解职，诏以冠军征还。<br /><br />&nbsp;&nbsp;&nbsp;&nbsp;苻坚别将寇彭城，复以将军假节、监江北军事。镇广陵。迁右将军、宣城内<br /><br />&nbsp;&nbsp;&nbsp;&nbsp;史、假节，镇姑孰。穆之以为戍在近畿，无复军警，不宜加节，上疏辞让，许之。<br /><br />&nbsp;&nbsp;&nbsp;&nbsp;苻坚别将围襄阳，诏穆之就上明受桓冲节度。冲使穆之游军沔中。穆之始至，而<br /><br />&nbsp;&nbsp;&nbsp;&nbsp;朱序陷没，引军还郡。坚众又寇蜀汉，梁州刺史杨亮、益州刺史周仲孙奔退，冲<br /><br />&nbsp;&nbsp;&nbsp;&nbsp;使穆之督梁州之三郡军事、右将军、西蛮校尉、益州刺史、领建平太守、假节，<br /><br />&nbsp;&nbsp;&nbsp;&nbsp;戍巴郡。以子球为梓潼太守。穆之与球伐坚，至于巴西郡，以粮运乏少，退屯巴<br /><br />&nbsp;&nbsp;&nbsp;&nbsp;东，病卒。追赠中军将军，谥曰烈。子珍嗣，位至天门太守。珍弟璩、球、[、<br /><br />&nbsp;&nbsp;&nbsp;&nbsp;瑾、瑗，璩最知名。<br /><br />&nbsp;&nbsp;&nbsp;&nbsp;璩字叔琏。弱冠，右将军桓豁以为参军。寻遭父忧，服阙，为谢安卫将军参<br /><br />&nbsp;&nbsp;&nbsp;&nbsp;军，除尚书郎。安复请为参军，转安子琰征虏司马。淮肥之役，苻坚迸走，璩与<br /><br />&nbsp;&nbsp;&nbsp;&nbsp;田次之共蹑坚，至中阳，不及而归。迁宁朔将军、淮南太守。寻补镇北将军、谯<br /><br />&nbsp;&nbsp;&nbsp;&nbsp;王恬司马。海陵县界地名青蒲，四面湖泽，皆是菰葑，逃亡所聚，威令不能及。<br /><br />&nbsp;&nbsp;&nbsp;&nbsp;璩建议率千讨人。时大旱，璩因放火，菰葑尽然，亡户窘迫，悉出诣璩自首，近<br /><br />&nbsp;&nbsp;&nbsp;&nbsp;有万户，皆以补兵，朝廷嘉之。转西中郎司马、龙骧将军、谯梁二郡内史。寻代<br /><br />&nbsp;&nbsp;&nbsp;&nbsp;郭铨为建威将军、益州刺史。<br /><br />&nbsp;&nbsp;&nbsp;&nbsp;安帝初，进征虏将军。及桓玄篡位，遣使加璩散骑常侍、左将军。璩执留玄<br /><br />&nbsp;&nbsp;&nbsp;&nbsp;使，不受命。玄以桓希为梁州刺史，王异据涪，郭法戍宕渠，师寂戍巴郡，周道<br /><br />&nbsp;&nbsp;&nbsp;&nbsp;子戍白帝以防之。璩传檄远近，列玄罪状，遣巴东太守柳约之、建平太守罗述、<br /><br />&nbsp;&nbsp;&nbsp;&nbsp;征虏司马甄季之击破希等，仍率众次于白帝。武陵王令曰：“益州刺史毛璩忠诚<br /><br />&nbsp;&nbsp;&nbsp;&nbsp;悫亮，自桓玄萌祸，常思蹑其后。今若平殄凶逆，肃清荆郢者，便当即授上流之<br /><br />&nbsp;&nbsp;&nbsp;&nbsp;任。”<br /><br />&nbsp;&nbsp;&nbsp;&nbsp;初，璩弟宁州刺史[卒官，璩兄球孙v之及参军费恬以数百人送丧，葬江陵。<br /><br />&nbsp;&nbsp;&nbsp;&nbsp;会玄败，谋奔梁州。璩弟瑾子修之时为玄屯骑校尉，诱玄使入蜀，既而修之与v<br /><br />&nbsp;&nbsp;&nbsp;&nbsp;之、费恬及汉嘉人冯迁共杀玄。约之等闻玄死，进军到枝复攻没江陵。刘毅等还<br /><br />&nbsp;&nbsp;&nbsp;&nbsp;寻阳，约之亦退。俄而季子、述皆病，约子诣振伪降，因欲袭振而桓振。事泄，<br /><br />&nbsp;&nbsp;&nbsp;&nbsp;被害。约之司马时延祖、涪陵太守文处茂等抚其余众，保涪陵。振遣桓放之为益<br /><br />&nbsp;&nbsp;&nbsp;&nbsp;州，屯西陵。处茂距击，破之。振死，安帝反正，诏曰：“夫贞松标于岁寒，忠<br /><br />&nbsp;&nbsp;&nbsp;&nbsp;臣亮于国危。益州刺史璩体识弘正，诚契义旗，受命偏师，次于近畿，匡翼之勋，<br /><br />&nbsp;&nbsp;&nbsp;&nbsp;实感朕心。可进征西将军，加散骑常侍，都督益梁秦凉宁五州军事，行宜都、宁<br /><br />&nbsp;&nbsp;&nbsp;&nbsp;蜀太守。文处茂宣赞蕃牧，蒙险夷难，可辅国将军、西夷校尉、巴西梓潼二郡太<br /><br />&nbsp;&nbsp;&nbsp;&nbsp;守。”又诏西夷校尉瑾为持节、监梁秦二州军事、征虏将军、梁秦二州刺史、略<br /><br />&nbsp;&nbsp;&nbsp;&nbsp;阳武都太守。瑾弟蜀郡太守瑗为辅国将军、宁州刺史。<br /><br />&nbsp;&nbsp;&nbsp;&nbsp;初，璩闻振陷江陵，率众赴难，使瑾、瑗顺外江而下，使参军谯纵领巴西、<br /><br />&nbsp;&nbsp;&nbsp;&nbsp;梓潼二郡军下涪水，当与璩军会于巴郡。蜀人不乐东征，纵因人情思归，于五城<br /><br />&nbsp;&nbsp;&nbsp;&nbsp;水口反，还袭涪，害瑾，瑾留府长史郑纯之自成都驰使告璩。璩时在略城，去成<br /><br />&nbsp;&nbsp;&nbsp;&nbsp;都四百里，遣参军王琼讨反者，相距于广汉。k道令何林聚党助纵，而璩下人受<br /><br />&nbsp;&nbsp;&nbsp;&nbsp;纵诱说，遂共害璩及瑗，并子侄之在蜀者，一时殄没。璩子弘之嗣。<br /><br />&nbsp;&nbsp;&nbsp;&nbsp;义熙中，时延祖为始康太守，上疏讼璩兄弟，于是诏曰：“故益州刺史璩、<br /><br />&nbsp;&nbsp;&nbsp;&nbsp;西夷校尉瑾、蜀郡太守瑗勤王忠烈，事乖虑外。葬送日近，益怀恻怆，可皆赠先<br /><br />&nbsp;&nbsp;&nbsp;&nbsp;所授官，给钱三十万、布三百匹。”论璩讨桓玄功，追封归乡公，千五百户。又<br /><br />&nbsp;&nbsp;&nbsp;&nbsp;以v之斩玄功，封夷道县侯。<br /><br />&nbsp;&nbsp;&nbsp;&nbsp;自宝至璩三叶，拥旄开国者四人，将帅之家，与寻阳周氏为辈，而人物不及<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;瑾子修之，频历清显，至右卫将军，从刘裕平姚泓。后为安西司马，没于魏。<br /><br />&nbsp;&nbsp;&nbsp;&nbsp;安之字仲祖，亦有武干，累迁抚军参军、魏郡太守。简文辅政，委以爪牙。<br /><br />&nbsp;&nbsp;&nbsp;&nbsp;及登阼，安之领兵从驾，使止宿宫中。寻拜游击将军。时庾希入京口，朝廷震动，<br /><br />&nbsp;&nbsp;&nbsp;&nbsp;命安之督城门诸军事。孝武即位，妖贼卢悚突入殿廷。安之闻难，率众直入云龙<br /><br />&nbsp;&nbsp;&nbsp;&nbsp;门，手自奋击。既而左卫将军殷康、领军将军桓秘等至，与安之并力，悚因剿灭。<br /><br />&nbsp;&nbsp;&nbsp;&nbsp;迁右卫将军。定后崩，领将作大匠。卒官。追赠光禄勋。<br /><br />&nbsp;&nbsp;&nbsp;&nbsp;四子：潭、泰、邃、遁。潭嗣爵，官至江夏相。泰历太傅从事中郎、后军谘<br /><br />&nbsp;&nbsp;&nbsp;&nbsp;议参军，与邃俱为会稽王父子所昵，乃追论安之讨卢悚勋，赐爵平都子，命潭袭<br /><br />&nbsp;&nbsp;&nbsp;&nbsp;爵。元显尝宴泰家，既而欲去，泰苦留之曰：“公若遂去，当取公脚。”元显大<br /><br />&nbsp;&nbsp;&nbsp;&nbsp;怒，奋衣而出，遂与元显有隙。及元显败，泰时为冠军将军、堂邑太山二郡太守。<br /><br />&nbsp;&nbsp;&nbsp;&nbsp;邃为游击将军，遁为太傅主簿，桓玄得志，使泰收元显，遂于新亭，泰因宿恨，<br /><br />&nbsp;&nbsp;&nbsp;&nbsp;手加殴辱。俄并为玄所杀，惟遁被徙广州。义熙初，得还，至宜都太守。<br /><br />&nbsp;&nbsp;&nbsp;&nbsp;德祖，璩宗人也。父祖并没于贼中。德祖兄弟五人，相携南渡，皆有武干，<br /><br />&nbsp;&nbsp;&nbsp;&nbsp;荆州刺史刘道规以德祖为建武将军、始平太守，又徙涪陵太守。卢循之役，道规<br /><br />&nbsp;&nbsp;&nbsp;&nbsp;又以为参军，伐徐道覆于始兴。寻遭母忧。刘裕伐司马休之，版补太尉参军、义<br /><br />&nbsp;&nbsp;&nbsp;&nbsp;阳太守，赐爵迁陵县侯，转南阳太守，从刘裕伐姚泓，频攻荥阳、扶风、南安、<br /><br />&nbsp;&nbsp;&nbsp;&nbsp;冯诩数郡，所在克捷。裕嘉之，以为龙骧将军、秦州刺史。裕留第二子义真为安<br /><br />&nbsp;&nbsp;&nbsp;&nbsp;西将军、雍州刺史。以德祖为中兵参军，领天水太守，从义真还。裕以德祖督河<br /><br />&nbsp;&nbsp;&nbsp;&nbsp;东平阳二郡军事、辅国将军、河东太守，代刘遵考守蒲坂。及河北覆败，德祖全<br /><br />&nbsp;&nbsp;&nbsp;&nbsp;军而归。裕方欲荡平关洛，先以德祖督九郡军事、冠军将军、荥阳京兆太守，以<br /><br />&nbsp;&nbsp;&nbsp;&nbsp;前后功，赐爵灌阳县男，寻迁督司雍并三州诸军事、冠军将军、司州刺史，戍武<br /><br />&nbsp;&nbsp;&nbsp;&nbsp;牢，为魏所没。<br /><br />&nbsp;&nbsp;&nbsp;&nbsp;德祖次弟嶷，嶷弟辩，并有志节。嶷死于卢循之难，辩没于鲁宗之役，并奋<br /><br />&nbsp;&nbsp;&nbsp;&nbsp;不顾命，为世所叹。<br /><br />&nbsp;&nbsp;&nbsp;&nbsp;刘遐，字正长，广平易阳人也。性果毅，便弓马，开豁勇壮。值天下大乱，<br /><br />&nbsp;&nbsp;&nbsp;&nbsp;遐为坞主，每击贼，率壮士陷坚摧锋，冀方比之张飞、关羽。乡人冀州刺史邵续<br /><br />&nbsp;&nbsp;&nbsp;&nbsp;深器之，以女妻焉，遂壁于河济之间，贼不敢逼。遐间道遣使受元帝节度，朝廷<br /><br />&nbsp;&nbsp;&nbsp;&nbsp;嘉之，玺书慰勉，以为龙骧将军、平原内史。建武初，元帝令曰：“遐忠勇果毅，<br /><br />&nbsp;&nbsp;&nbsp;&nbsp;义诚可嘉。以遐为下邳内史，将军如故。”<br /><br />&nbsp;&nbsp;&nbsp;&nbsp;初，沛人周坚，一名抚，与同郡周默因天下乱，各为坞主，以寇抄为事。默<br /><br />&nbsp;&nbsp;&nbsp;&nbsp;降祖逖，抚怒，遂袭杀默，以彭城叛，石勒遣骑援之。诏遐领彭城内史，与徐州<br /><br />&nbsp;&nbsp;&nbsp;&nbsp;刺史蔡豹、太山太守徐龛共讨抚，战于寒山，抚败走。诏徙遐为临淮太守。徐龛<br /><br />&nbsp;&nbsp;&nbsp;&nbsp;复反，事平，以遐为北中郎将、兖州刺史。<br /><br />&nbsp;&nbsp;&nbsp;&nbsp;太宁初，自彭城移屯泗口。王含反，遐与苏峻俱赴京都。含败，随丹阳尹温<br /><br />&nbsp;&nbsp;&nbsp;&nbsp;峤追含至于淮南，遐颇放兵虏掠。峤曰：“天道助顺，故王含剿绝，不可因乱为<br /><br />&nbsp;&nbsp;&nbsp;&nbsp;乱也。”遐深自陈而拜谢。事平，以功封泉陵公，迁散骑常侍、监淮北军事、北<br /><br />&nbsp;&nbsp;&nbsp;&nbsp;中郎将、徐州刺史、假节，代王邃镇淮阴。咸和元年卒，追赠安北将军。<br /><br />&nbsp;&nbsp;&nbsp;&nbsp;子肇年幼，成帝以徐州授郗鉴，以郭默为北中郎将，领遐部曲。遐妹夫田防<br /><br />&nbsp;&nbsp;&nbsp;&nbsp;及遐故将史迭、卞咸、李龙等不乐他属，共立肇，袭遐故位以叛。成帝遣郭默等<br /><br />&nbsp;&nbsp;&nbsp;&nbsp;率诸郡讨之。默等始上道，而临淮太守刘矫率将士数百掩袭遐营，迭等迸走，斩<br /><br />&nbsp;&nbsp;&nbsp;&nbsp;田防及督护卞咸等，追斩迭、龙于下邳，传首诣阙。遐母妻子参佐将士悉还建康。<br /><br />&nbsp;&nbsp;&nbsp;&nbsp;遐妻骁果有父风。遐尝为石季龙所围，妻单将数骑，拔遐出于万众之中。及<br /><br />&nbsp;&nbsp;&nbsp;&nbsp;田防等欲为乱，遐妻止之，不从，乃密起火烧甲杖都尽。<br /><br />&nbsp;&nbsp;&nbsp;&nbsp;肇袭爵，官至散骑侍郎。肇卒，子举嗣。卒，子遵之嗣。卒，子伯龄嗣。宋<br /><br />&nbsp;&nbsp;&nbsp;&nbsp;受禅，国除。<br /><br />&nbsp;&nbsp;&nbsp;&nbsp;邓岳，字伯山，陈郡人也。本名岳，以犯康帝讳，改为岳，后竟改名为岱焉。<br /><br />&nbsp;&nbsp;&nbsp;&nbsp;少有将帅才略，为王敦参军。转从事中郎、西阳太守。王含构产逆，岳领兵随含<br /><br />&nbsp;&nbsp;&nbsp;&nbsp;向京都。及含败，岳与周抚俱奔蛮王向蚕。后遇赦，与抚俱出。久之，司徒王导<br /><br />&nbsp;&nbsp;&nbsp;&nbsp;命为从事中郎，后复为西阳太守。<br /><br />&nbsp;&nbsp;&nbsp;&nbsp;及苏峻反，平南将军温峤遣岳与督护王愆期、鄱阳太守纪睦等率舟军赴难。<br /><br />&nbsp;&nbsp;&nbsp;&nbsp;峻平，还郡。郭默之杀刘胤也，大司马陶侃使岳率西阳之众讨之。默平，迁督交<br /><br />&nbsp;&nbsp;&nbsp;&nbsp;广二州军事、建武将军、领平越中郎将、广州刺史、假节，录前后勋，封宜城县<br /><br />&nbsp;&nbsp;&nbsp;&nbsp;伯。咸康三年，岳遣军伐夜郎，破之，加督宁州，进征虏将军，迁平南将军。卒，<br /><br />&nbsp;&nbsp;&nbsp;&nbsp;子遐嗣。<br /><br />&nbsp;&nbsp;&nbsp;&nbsp;遐字应远。勇力绝人，气盖当时，时人方之樊哙。桓温以为参军，数从温征<br /><br />&nbsp;&nbsp;&nbsp;&nbsp;伐，历冠军将军，数郡太守，号为名将。襄阳城北沔水中有蛟，常为人害，遐遂<br /><br />&nbsp;&nbsp;&nbsp;&nbsp;拔剑入水，蛟绕其足，遐挥剑截蛟数段而出。枋头之役，温既怀耻忿，且忌惮遐<br /><br />&nbsp;&nbsp;&nbsp;&nbsp;之勇果，因免遐官，寻卒。宁康中，追赠庐陵太守。<br /><br />&nbsp;&nbsp;&nbsp;&nbsp;岳弟逸，字茂山，亦有武干。岳卒后，以逸监交广州、建威将军、平越中郎<br /><br />&nbsp;&nbsp;&nbsp;&nbsp;将、广州刺史、假节。<br /><br />&nbsp;&nbsp;&nbsp;&nbsp;朱序，字次伦，义阳人也。父焘，以才干历西蛮校尉、益州刺史。序世为名<br /><br />&nbsp;&nbsp;&nbsp;&nbsp;将，累迁鹰扬将军、江夏相。兴宁末，梁州刺史司马勋反，桓温表序为征讨都护<br /><br />&nbsp;&nbsp;&nbsp;&nbsp;往讨之，以功拜征虏将军，封襄平子。太和中，迁兖州刺史。时长城人钱弘聚党<br /><br />&nbsp;&nbsp;&nbsp;&nbsp;百余人，藏匿原乡山。以序为中军司马、吴兴太守。序至郡，讨擒之。事讫，还<br /><br />&nbsp;&nbsp;&nbsp;&nbsp;兖州。<br /><br />&nbsp;&nbsp;&nbsp;&nbsp;宁康初，拜使持节、监沔中诸军事、南中郎将、梁州刺史，镇襄阳。是岁，<br /><br />&nbsp;&nbsp;&nbsp;&nbsp;苻坚遣其将苻不等率众围序，序固守，贼粮将尽，率众苦攻之。初，苻丕之来攻<br /><br />&nbsp;&nbsp;&nbsp;&nbsp;也，序母韩自登城履行，谡西北角当先受弊，遂领百余婢并城中女子于其角斜筑<br /><br />&nbsp;&nbsp;&nbsp;&nbsp;城二十余丈。贼攻西北角，果溃，众便固新筑城。丕遂引退。襄阳人谓此城为夫<br /><br />&nbsp;&nbsp;&nbsp;&nbsp;人城。序累战破贼，人情劳懈，又以贼退稍远，疑未能来，守备不谨，督护李伯<br /><br />&nbsp;&nbsp;&nbsp;&nbsp;护密与贼相应，襄阳遂没，序陷于苻坚。坚杀伯护徇之，以其不忠也。序欲逃归，<br /><br />&nbsp;&nbsp;&nbsp;&nbsp;潜至宜阳，藏夏揆家。坚疑揆，收之，序乃诣苻晖自首，坚嘉而不问，以为尚书。<br /><br />&nbsp;&nbsp;&nbsp;&nbsp;太元中，苻坚南侵，谢石率众距之。时坚大兵尚在项，苻融以三十万众先至。<br /><br />&nbsp;&nbsp;&nbsp;&nbsp;坚遣序说谢石，称己兵威。序反谓石曰：“若坚百万之众悉到，莫可与敌，及其<br /><br />&nbsp;&nbsp;&nbsp;&nbsp;未会，击之，可以得志。”于是石遣谢琰选勇士八千人涉肥水挑战。坚众小却，<br /><br />&nbsp;&nbsp;&nbsp;&nbsp;序时在其军后，唱云：“坚败！”众遂大奔，序乃得归。拜龙骧将军、琅邪内史，<br /><br />&nbsp;&nbsp;&nbsp;&nbsp;转扬州豫州五郡军事、豫州刺史，屯洛阳。<br /><br />&nbsp;&nbsp;&nbsp;&nbsp;后丁零翟辽反，序遣将军秦膺、童斌与淮泗诸郡共讨之。又监兖青二州诸军<br /><br />&nbsp;&nbsp;&nbsp;&nbsp;事、二州刺史，将军如故，进镇彭城。序求镇淮阴，帝许焉。翟辽又使其子钊寇<br /><br />&nbsp;&nbsp;&nbsp;&nbsp;陈颍，序还遣秦膺讨钊，走之，拜征虏将军。表求运江州米十万斛，布五千匹以<br /><br />&nbsp;&nbsp;&nbsp;&nbsp;资军费，诏听之。加都督司、雍、梁、秦四州军事。帝遣广威将军、河南太守杨<br /><br />&nbsp;&nbsp;&nbsp;&nbsp;缙冢南阳太守赵睦，各领兵千人隶序。序又表求故荆州刺史桓石生府田百顷，<br /><br />&nbsp;&nbsp;&nbsp;&nbsp;并谷八万斛，给之。仍戍洛阳，卫山陵也。<br /><br />&nbsp;&nbsp;&nbsp;&nbsp;其后慕容永率众向洛阳，序自河阴北济，与永伪将王次等相遇，乃战于沁水，<br /><br />&nbsp;&nbsp;&nbsp;&nbsp;次改走，斩其支将勿支首。参军赵睦、江夏相桓不才追永，破之于太行。永归上<br /><br />&nbsp;&nbsp;&nbsp;&nbsp;党。时杨楷聚众数千，在湖陕，闻永败，遣任子诣序乞降。序追永至上党之白水，<br /><br />&nbsp;&nbsp;&nbsp;&nbsp;与永相持二旬。闻翟辽欲向金墉，乃还，遂攻翟钊于石门，遣参军赵蕃破翟辽于<br /><br />&nbsp;&nbsp;&nbsp;&nbsp;怀县，辽宵遁。序退次洛阳，留鹰扬将军朱党戍石门。序仍使子略督护洛城，赵<br /><br />&nbsp;&nbsp;&nbsp;&nbsp;蕃为助。序还襄阳。会稽王道子以序胜负相补，不加褒贬。<br /><br />&nbsp;&nbsp;&nbsp;&nbsp;其后东羌校尉窦冲欲入汉川，安定人皇甫钊、京兆人周勋等谋纳之。梁州刺<br /><br />&nbsp;&nbsp;&nbsp;&nbsp;史周琼失巴西三郡，众寡力弱，告急于序，序遣将军皇甫贞率众赴之。冲据长安<br /><br />&nbsp;&nbsp;&nbsp;&nbsp;东，钊、勋散走。<br /><br />&nbsp;&nbsp;&nbsp;&nbsp;序以老病，累表解职，不许。诏断表，遂辄去任。数旬，归罪廷尉，诏原不<br /><br />&nbsp;&nbsp;&nbsp;&nbsp;问。太元十八年卒，赠左将军、散骑常侍。<br /><br />&nbsp;&nbsp;&nbsp;&nbsp;史臣曰：晋氏沦丧，播迁江表，内难荐臻，外虞不息，经略之道，是所未弘，<br /><br />&nbsp;&nbsp;&nbsp;&nbsp;将帅之功，无闻焉尔。逊、豹、宣、胤服勤于太兴之间，毛、邓、刘、朱驰骛乎<br /><br />&nbsp;&nbsp;&nbsp;&nbsp;咸和之后。虽人不逮古，亦足列于当世焉。<br /><br />&nbsp;&nbsp;&nbsp;&nbsp;赞曰：气分淮海，灾流e涧。覆类玄W，兴微《鸿雁》。鼓@在听，《兔<br /><br />&nbsp;&nbsp;&nbsp;&nbsp;D》有作。赳赳群英，勤兹王略。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1493);">加入书签</a><a
                        href="1490.html">上一页</a>&larr;<a href="index.html">返回列表</a>&rarr;<a
                            href="1494.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1490.html"; var next_page = "1494.html"; var index_page = "index.html"; var sortid = "9"; var article_id = "23"; var chapter_id = "1493"; var articlename = "晋书"; var chaptername = " 卷八十一 列传第五十一"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>