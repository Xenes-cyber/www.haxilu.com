<!DOCTYPE html>
<html>
<head>
<meta charset="gbk" />
<title>晋书- 卷八 帝纪第八-在线阅读-哈西文学网</title>
<meta name="keywords" content="房玄龄等，晋书， 卷八 帝纪第八全文， 卷八 帝纪第八在线阅读 哈西文学网" />
<meta name="description" content="哈西文学网提供房玄龄等的晋书  卷八 帝纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1366.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1366.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 帝纪第八</h1>
            <div class="link xb">
                <a href="1364.html">上一页</a>&larr;<a href="index.html">返回列表</a>&rarr;<a
                    href="1368.html">下一页</a></div>			
            <div id="BookText">&nbsp;&nbsp;&nbsp;&nbsp;◎穆帝哀帝海西公<br /><br />&nbsp;&nbsp;&nbsp;&nbsp;穆皇帝讳聃，字彭子，康帝子也。建元二年九月丙申，立为皇太子。戊戌，<br /><br />&nbsp;&nbsp;&nbsp;&nbsp;康帝崩。己亥，太子即皇帝位，时年二岁。大赦，尊皇后为皇太后。壬寅，皇太<br /><br />&nbsp;&nbsp;&nbsp;&nbsp;后临朝摄政。冬十月乙丑，葬康皇帝于崇平陵。十一月庚辰，车骑将军庾冰卒。<br /><br />&nbsp;&nbsp;&nbsp;&nbsp;永和元年春正月甲戌朔，皇太后设白纱帷于太极殿，抱帝临轩。改元。甲申，<br /><br />&nbsp;&nbsp;&nbsp;&nbsp;进镇军将军、武陵王为镇军大将军、开府仪同三司，以镇军将军顾众为尚书右<br /><br />&nbsp;&nbsp;&nbsp;&nbsp;仆射。夏四月壬戌，诏会稽王昱录尚书六条事。五月戊寅，大雩。尚书令、金紫<br /><br />&nbsp;&nbsp;&nbsp;&nbsp;光禄大夫、建安伯诸葛恢卒。六月癸亥，地震。秋七月庚午，持节、都尉江荆司<br /><br />&nbsp;&nbsp;&nbsp;&nbsp;梁雍益宁七州诸军事、江州刺史、征西将军、都亭侯庾翼卒。翼部将于瓒、戴羲<br /><br />&nbsp;&nbsp;&nbsp;&nbsp;等杀冠军将军曹据，举兵反，安西司马朱焘讨平之。八月，豫州刺史路永叛奔于<br /><br />&nbsp;&nbsp;&nbsp;&nbsp;石季龙。庚辰，以辅国将军、徐州刺史桓温为安西将军、持节、都督荆司雍益梁<br /><br />&nbsp;&nbsp;&nbsp;&nbsp;宁六州诸军事，领护南蛮校尉、荆州刺史。石季龙将路永屯于寿春。九月丙申，<br /><br />&nbsp;&nbsp;&nbsp;&nbsp;皇太后诏曰：“今百姓劳弊，其共思详所以振恤之宜。及岁常调非军国要急者，<br /><br />&nbsp;&nbsp;&nbsp;&nbsp;并宜停之。”冬十二月，李势将爨Q来奔。凉州牧张骏伐焉耆，降之。<br /><br />&nbsp;&nbsp;&nbsp;&nbsp;二年春正月丙寅，大赦。己卯，使持节、侍中、都督扬州诸军事、扬州刺史、<br /><br />&nbsp;&nbsp;&nbsp;&nbsp;骠骑将军、录尚书事、都乡侯何充卒。二月癸丑，以左光禄大夫葵谟领司徒，录<br /><br />&nbsp;&nbsp;&nbsp;&nbsp;尚书六条事、抚军大将军、会稽王昱及谟并辅政。三月丙子，以前司徒左长史殷<br /><br />&nbsp;&nbsp;&nbsp;&nbsp;浩为建武将军、扬州刺史。夏四月己酉朔，日有蚀之。五月丙戌，凉州牧张骏卒，<br /><br />&nbsp;&nbsp;&nbsp;&nbsp;子重华嗣。六月。石季龙将王擢袭武街，执张重华护军胡宣。又使麻秋、孙伏都<br /><br />&nbsp;&nbsp;&nbsp;&nbsp;伐金城，太守张冲降之。重华将谢艾击秋，败之。秋七月，以兖州刺史褚裒为征<br /><br />&nbsp;&nbsp;&nbsp;&nbsp;北大将军，开府仪同三司。冬十月，地震。十一月辛未，安西将军桓温帅征虏将<br /><br />&nbsp;&nbsp;&nbsp;&nbsp;军周抚，辅国将军、谯王无忌，建武将军袁乔伐蜀，拜表辄行。十二月，枉矢自<br /><br />&nbsp;&nbsp;&nbsp;&nbsp;东南流于西北，其长竟天。<br /><br />&nbsp;&nbsp;&nbsp;&nbsp;三年春正月乙卯，桓温攻成都，克之。丁亥，李势降，益州平。林邑范文攻<br /><br />&nbsp;&nbsp;&nbsp;&nbsp;陷日南，害太守夏侯览，以尸祭天。夏四月，地震。蜀人邓定、隗文举兵反，桓<br /><br />&nbsp;&nbsp;&nbsp;&nbsp;温又击破之，使益州刺史周抚镇彭模。丁巳，邓定、隗文复入据成都，征虏将军<br /><br />&nbsp;&nbsp;&nbsp;&nbsp;杨谦弃涪城，退保德阳。五月戊申，进慕容为安北将军。石季龙又使其将石宁、<br /><br />&nbsp;&nbsp;&nbsp;&nbsp;麻秋等伐凉州，次于曲柳。张重华使将军牛旋御之，退守⒑薄Ａ月辛酉，大赦。<br /><br />&nbsp;&nbsp;&nbsp;&nbsp;秋七月，范文复陷日南，害督护刘雄。隗文立范贲为帝。八月戊午，张重华将谢<br /><br />&nbsp;&nbsp;&nbsp;&nbsp;艾进击麻秋，大败之。九月，地震。冬十月乙丑，假凉州刺史张重华大都督陇右<br /><br />&nbsp;&nbsp;&nbsp;&nbsp;关中诸军事、护羌校尉、大将军，武都氐王杨初为征南将军、雍州刺史、平羌校<br /><br />&nbsp;&nbsp;&nbsp;&nbsp;尉、仇池公，并假节。十二月，振威护军萧敬文害征虏将军杨谦，攻涪城，陷之。<br /><br />&nbsp;&nbsp;&nbsp;&nbsp;遂取巴西，通于汉中。<br /><br />&nbsp;&nbsp;&nbsp;&nbsp;四年夏四月，范文寇九德，多所杀害。五月，大水。秋八月，进安西将军桓<br /><br />&nbsp;&nbsp;&nbsp;&nbsp;温为征西大将军、开府仪同三司，封临贺郡公；西中郎将谢尚为安西将军。九月<br /><br />&nbsp;&nbsp;&nbsp;&nbsp;丙申，慕容死，子隽嗣伪位。冬十月己未，地震。石季龙使其将苻健寇竟陵。<br /><br />&nbsp;&nbsp;&nbsp;&nbsp;十二月，豫章人黄韬自号孝神皇帝，聚众数千，寇临川，太守庾条讨平之。<br /><br />&nbsp;&nbsp;&nbsp;&nbsp;五年春正月辛巳朔，大赦。庚寅，地震。石季龙c即皇帝位于邺。二月，征<br /><br />&nbsp;&nbsp;&nbsp;&nbsp;北大将军褚裒使部将王龛北伐，获石季龙将支重。夏四月，益州刺史周抚、龙骧<br /><br />&nbsp;&nbsp;&nbsp;&nbsp;将军朱焘击范贲，获之，益州平。封周抚为建城公。假慕容隽大将军、幽平二州<br /><br />&nbsp;&nbsp;&nbsp;&nbsp;牧、大单于、燕王。征西大将军桓温遣督军滕讨范文，为文所败。石季龙死，<br /><br />&nbsp;&nbsp;&nbsp;&nbsp;子世嗣伪位。五月，石遵废世而自立。六月，桓温屯安陆，遣诸将讨河北。石遵<br /><br />&nbsp;&nbsp;&nbsp;&nbsp;扬州刺史王浃以寿阳来降。秋七月，褚裒进次彭城，遣部将王龛、李迈及石遵将<br /><br />&nbsp;&nbsp;&nbsp;&nbsp;李农战于代陂，王师败绩，王龛为农所执，李迈死之。八月，褚裒退屯广陵，西<br /><br />&nbsp;&nbsp;&nbsp;&nbsp;中郎将陈逵焚寿春而遁。梁州刺史司马勋功石遵长城戍，仇池公杨初袭西城，皆<br /><br />&nbsp;&nbsp;&nbsp;&nbsp;破之。冬十月，石遵将石遇攻宛，陷之，执南阳太守郭启。司马勋进次悬钩，石<br /><br />&nbsp;&nbsp;&nbsp;&nbsp;季龙故将麻秋距之，勋退还梁州。十一月丙辰，石鉴弑石遵而自立。十二月己酉，<br /><br />&nbsp;&nbsp;&nbsp;&nbsp;使持节、都督徐兖二州诸军事、徐州刺史、征北大将军、开府仪同三司、都乡侯<br /><br />&nbsp;&nbsp;&nbsp;&nbsp;褚裒卒。以建武将军、吴国内史荀羡为使持节、监徐兖二州诸军事、北中郎将、<br /><br />&nbsp;&nbsp;&nbsp;&nbsp;徐州刺史。<br /><br />&nbsp;&nbsp;&nbsp;&nbsp;六年春正月，帝临朝，以褚裒丧故，悬而不乐。闰月，冉闵弑石鉴，c称天<br /><br />&nbsp;&nbsp;&nbsp;&nbsp;王，国号魏。鉴弟祗c帝号于襄国。丁丑，彗星见于亢。己丑，加中军将军殷浩<br /><br />&nbsp;&nbsp;&nbsp;&nbsp;督扬豫徐兖青五州诸军事、假节。氐帅苻洪遣使来降，以为氐王，封广川郡公。<br /><br />&nbsp;&nbsp;&nbsp;&nbsp;假洪子健节，监河北诸军事、右将军，封襄国县公。三月，石季龙故将麻秋鸩杀<br /><br />&nbsp;&nbsp;&nbsp;&nbsp;苻洪于枋头。夏五月，大水。庐江太守袁真攻合肥，克之。六月，石祗遣其弟琨<br /><br />&nbsp;&nbsp;&nbsp;&nbsp;攻冉闵将王泰于邯郸，琨师败绩。秋八月，辅国将军、谯王无忌薨。苻健帅众入<br /><br />&nbsp;&nbsp;&nbsp;&nbsp;关。冬十一月，冉闵围襄国。十二月，免司徒蔡谟为庶人。是岁，大疫。<br /><br />&nbsp;&nbsp;&nbsp;&nbsp;七年春正月丁酉，日有蚀之。辛丑，鲜卑段龛以青州来降。苻健c称王，国<br /><br />&nbsp;&nbsp;&nbsp;&nbsp;号秦。二月戊寅，以段龛为镇北将军，封齐公。石祗大败冉闵于襄国。夏四月，<br /><br />&nbsp;&nbsp;&nbsp;&nbsp;梁州刺史司马勋出步骑三万，自汉中入秦川，与苻健战于五丈原，王师败绩。加<br /><br />&nbsp;&nbsp;&nbsp;&nbsp;尚书令顾和开府仪同三司。刘显杀石祗。五月，祗兖州刺史刘启自鄄城来奔。秋<br /><br />&nbsp;&nbsp;&nbsp;&nbsp;七月，尚书令、左光禄大夫、开府仪同三司顾和卒。甲辰，涛水入石头，溺死者<br /><br />&nbsp;&nbsp;&nbsp;&nbsp;数百人。八月，冉闵豫州牧张遇以许昌来降，拜镇西将军。九月，峻阳、太阳二<br /><br />&nbsp;&nbsp;&nbsp;&nbsp;陵崩。甲辰，帝素服临于太极殿三日，遣兼太常赵拔修复山陵。冬十月，雷雨，<br /><br />&nbsp;&nbsp;&nbsp;&nbsp;震电。十一月，石祗将姚弋仲、冉闵将魏脱各遣使来降，以弋仲为车骑将军、大<br /><br />&nbsp;&nbsp;&nbsp;&nbsp;单于，封高陵郡公；弋仲子襄为平北将军、都督并州诸军事、并州刺史、平乡县<br /><br />&nbsp;&nbsp;&nbsp;&nbsp;公；脱为安北将军、监冀州诸军事、冀州刺史。十二月辛未，征西大将军桓温帅<br /><br />&nbsp;&nbsp;&nbsp;&nbsp;众北伐，次于武昌而止。时石季龙故将周成屯廪丘，高昌屯野王，乐立屯许昌，<br /><br />&nbsp;&nbsp;&nbsp;&nbsp;李历屯卫国，皆相次来降。<br /><br />&nbsp;&nbsp;&nbsp;&nbsp;八年春正月辛卯，日有蚀之。刘显c帝号于襄国，冉闵击破，杀之。苻健c<br /><br />&nbsp;&nbsp;&nbsp;&nbsp;帝号于长安。二月，峻平、崇阳二陵崩。戊辰，帝临三日，遣殿中都尉王惠如洛<br /><br />&nbsp;&nbsp;&nbsp;&nbsp;阳，以卫五陵。镇西将军张遇反于许昌，使其党上官恩据洛阳。乐弘攻督护戴施<br /><br />&nbsp;&nbsp;&nbsp;&nbsp;于仓垣。三月，使北中郎荀羡镇淮阴。苻健别帅侵顺阳，太守薛珍击破之。夏四<br /><br />&nbsp;&nbsp;&nbsp;&nbsp;月，冉闵为慕容隽所灭。隽c帝号于中山，称燕。安西将军谢尚帅姚襄与张遇战<br /><br />&nbsp;&nbsp;&nbsp;&nbsp;于许昌之诫桥，王师败绩。苻健使其弟雄袭遇，虏之。秋七月，大雩。石季龙故<br /><br />&nbsp;&nbsp;&nbsp;&nbsp;将王擢遣使请降，拜征西将军、秦州刺史。丁酉，以镇军大将军、武陵王为太<br /><br />&nbsp;&nbsp;&nbsp;&nbsp;宰，抚军大将军、会稽王昱为司徒，征西大将军桓温为太尉。八月，平西将军周<br /><br />&nbsp;&nbsp;&nbsp;&nbsp;抚讨萧敬文于涪城，斩之。冉闵子智以邺降，督护戴施获其传国玺，送之，文曰<br /><br />&nbsp;&nbsp;&nbsp;&nbsp;“受天之命，皇帝寿昌”，百僚毕贺。九月，冉智为其将马愿所执，降于慕容恪。<br /><br />&nbsp;&nbsp;&nbsp;&nbsp;中军将军殷浩帅众北伐，次泗口，遣河南太守戴施据石门，荥阳太守刘遂戍仓垣。<br /><br />&nbsp;&nbsp;&nbsp;&nbsp;冬十月，秦州刺史王擢为苻健所逼，奔于凉州。<br /><br />&nbsp;&nbsp;&nbsp;&nbsp;九年春正月乙卯朔，大赦。张重华使王擢与苻健将苻雄战，擢师败绩。丙寅，<br /><br />&nbsp;&nbsp;&nbsp;&nbsp;皇太后与帝同拜建平陵。三月，旱。交州刺史阮敷讨林邑范佛于日南，破其五十<br /><br />&nbsp;&nbsp;&nbsp;&nbsp;余垒。夏四月，以安西将军谢尚为尚书仆射。五月，大疫。张重华复使王擢袭秦<br /><br />&nbsp;&nbsp;&nbsp;&nbsp;州，取之。仇池公杨初为苻雄所败。秋七月丁酉，地震，有声如雷。八月，遣兼<br /><br />&nbsp;&nbsp;&nbsp;&nbsp;太尉、河间王钦修复五陵。冬十月，中军将军殷浩进次山桑，使平北将军姚襄为<br /><br />&nbsp;&nbsp;&nbsp;&nbsp;前锋，襄叛，反击浩，浩弃辎重，退保谯城。丁未，凉州牧张重华卒，子耀灵嗣。<br /><br />&nbsp;&nbsp;&nbsp;&nbsp;是月，张祚弑耀灵而自称凉州牧。十一月，殷浩使部将刘启、王彬之讨姚襄，复<br /><br />&nbsp;&nbsp;&nbsp;&nbsp;为襄所败，襄遂进据芍陂。十二月，加尚书仆射谢尚为都督豫、扬、江西诸军事，<br /><br />&nbsp;&nbsp;&nbsp;&nbsp;领豫州刺史，镇历阳。<br /><br />&nbsp;&nbsp;&nbsp;&nbsp;十年春正月己酉朔，帝临朝，以五陵未复，悬而不乐。凉州牧张祚c帝位。<br /><br />&nbsp;&nbsp;&nbsp;&nbsp;冉闵降将周成举兵反，自宛陵袭洛阳。辛酉，河南太守戴施奔鲔渚。丁卯，地震，<br /><br />&nbsp;&nbsp;&nbsp;&nbsp;有声如雷。二月己丑，太尉、征西将军桓温帅师伐关中。废扬州刺史殷浩为庶人，<br /><br />&nbsp;&nbsp;&nbsp;&nbsp;以前会稽内史王述为扬州刺史。夏四月己亥，温及苻健子苌战于蓝田，大败之。<br /><br />&nbsp;&nbsp;&nbsp;&nbsp;五月，江西乞活郭敞等执陈留内史刘仕而叛，京师震骇，以吏部尚书周闵为中军<br /><br />&nbsp;&nbsp;&nbsp;&nbsp;将军，屯于中堂，豫州刺史谢尚自历阳还卫京师。六月，苻健将苻雄悉众及桓温<br /><br />&nbsp;&nbsp;&nbsp;&nbsp;战于白鹿原，王师败绩。秋九月辛酉，桓温粮尽，引还。<br /><br />&nbsp;&nbsp;&nbsp;&nbsp;十一年春正月甲辰，侍中、汝南王统薨。平羌校尉、仇池公杨初为其部将梁<br /><br />&nbsp;&nbsp;&nbsp;&nbsp;式所害，初子国嗣位，因拜镇北将军、秦州刺史。齐公段龛袭慕容隽将荣国于郎<br /><br />&nbsp;&nbsp;&nbsp;&nbsp;山，败之。夏四月壬申，陨霜。乙酉，地震。姚襄帅众寇外黄，冠军将军高季大<br /><br />&nbsp;&nbsp;&nbsp;&nbsp;破之。五月丁未，地又震。六月，苻健死，其子生嗣伪位。秋七月，宋混、张<br /><br />&nbsp;&nbsp;&nbsp;&nbsp;弑张祚，而立耀灵弟玄靓为大将军、凉州牧，遣使来降。以吏部尚书周闵为尚书<br /><br />&nbsp;&nbsp;&nbsp;&nbsp;左仆射，领军将军王彪之为尚书右仆射。冬十月，进豫州刺史谢尚督并冀幽三州<br /><br />&nbsp;&nbsp;&nbsp;&nbsp;诸军事、镇西将军，镇马头。十二月，慕容恪帅众寇广固。壬戌，上党人冯鸯自<br /><br />&nbsp;&nbsp;&nbsp;&nbsp;称太守，背苻生遣使来降。<br /><br />&nbsp;&nbsp;&nbsp;&nbsp;十二年春正月丁卯，帝临朝，以皇太后母丧，悬而不乐。镇北将军段龛及慕<br /><br />&nbsp;&nbsp;&nbsp;&nbsp;容恪战于广固，大败之，恪退据安平。二月辛丑，帝讲《孝经》。三月，姚襄入<br /><br />&nbsp;&nbsp;&nbsp;&nbsp;于许昌，以太尉桓温为征讨大都督以讨之。秋八月己亥，桓温及姚襄战于伊水，<br /><br />&nbsp;&nbsp;&nbsp;&nbsp;大败之，襄走平阳，徙其余众三千余家于江汉之间，执周成而归。使扬武将军毛<br /><br />&nbsp;&nbsp;&nbsp;&nbsp;穆之，督护陈午，辅国将军、河南太守戴施镇洛阳。冬十月癸巳朔，日有蚀之。<br /><br />&nbsp;&nbsp;&nbsp;&nbsp;慕容恪攻段龛于广固，使北中郎将荀羡帅师次于琅邪以救之。十一月，遣兼司空、<br /><br />&nbsp;&nbsp;&nbsp;&nbsp;散骑常侍车灌，龙骧将军袁真等持节如洛阳，修五陵。十二月庚戌，以有事于五<br /><br />&nbsp;&nbsp;&nbsp;&nbsp;陵，告于太庙，帝及群臣皆服，于太极殿临三日。是岁，仇池公杨国为其从父<br /><br />&nbsp;&nbsp;&nbsp;&nbsp;俊所杀，俊自立。<br /><br />&nbsp;&nbsp;&nbsp;&nbsp;升平元年春正月壬戌朔，帝加元服，告天太庙，始亲万机。大赦，改元，增<br /><br />&nbsp;&nbsp;&nbsp;&nbsp;文武位一等。皇太后居崇德宫。丁丑，陨石于槐里一。是月，镇北将军、齐公段<br /><br />&nbsp;&nbsp;&nbsp;&nbsp;龛为慕容恪所陷，遇害。扶南竺旃檀献驯象，诏曰：“昔先帝以殊方异兽或为人<br /><br />&nbsp;&nbsp;&nbsp;&nbsp;患，禁之。今及其未至，可令还本土。”三月，帝讲《孝经》。壬申，亲释奠于<br /><br />&nbsp;&nbsp;&nbsp;&nbsp;中堂。夏五月庚午，镇西将军谢尚卒。苻生将苻眉、苻坚击姚襄，战于三原，斩<br /><br />&nbsp;&nbsp;&nbsp;&nbsp;之。六月，苻坚杀苻生而自立。以军司谢奕为使持节、都督、安西将军、豫州刺<br /><br />&nbsp;&nbsp;&nbsp;&nbsp;史。秋七月，苻坚将张平以并州降，遂以为并州刺史。八月丁未，立皇后何氏，<br /><br />&nbsp;&nbsp;&nbsp;&nbsp;大赦，赐孝悌鳏寡米，人五斛，逋租宿债皆勿收，大T三日。冬十月，皇后见于<br /><br />&nbsp;&nbsp;&nbsp;&nbsp;太庙。十一月，雷。十二月，以太常王彪之为尚书左仆射。<br /><br />&nbsp;&nbsp;&nbsp;&nbsp;二年春正月，司徒、会稽王昱稽首归政，帝不许。三月，慕容隽陷冀州诸郡，<br /><br />&nbsp;&nbsp;&nbsp;&nbsp;诏安西将军谢奕、北中郎将荀羡北伐。三月，璺啥酵跞南尊材瘢帝怒，鞭之二<br /><br />&nbsp;&nbsp;&nbsp;&nbsp;百，使殿中御史焚其鸟于四达之衢。夏五月，大水。有星孛于天船。六月，并州<br /><br />&nbsp;&nbsp;&nbsp;&nbsp;刺史张平为苻坚所逼，帅众三千奔于平阳，坚追败之。慕容恪进据上党，冠军将<br /><br />&nbsp;&nbsp;&nbsp;&nbsp;军冯鸯以众叛归慕容隽，隽尽陷河北之地。秋八月，安西将军谢奕卒。壬申，以<br /><br />&nbsp;&nbsp;&nbsp;&nbsp;吴兴太守谢万为西中郎将、持节、监司豫冀并四州诸军事、豫州刺史。以散骑常<br /><br />&nbsp;&nbsp;&nbsp;&nbsp;侍郗昙为北中郎将、持节、都督徐兖青冀幽五州诸军事、徐兖二州刺史，镇下邳。<br /><br />&nbsp;&nbsp;&nbsp;&nbsp;冬十月乙丑，陈留王曹劢薨。十一月庚子，雷。辛酉，地震。十二月，北中郎将<br /><br />&nbsp;&nbsp;&nbsp;&nbsp;荀羡及慕容隽战于山荏，王师败绩。<br /><br />&nbsp;&nbsp;&nbsp;&nbsp;三年春三月甲辰，诏以比年出军，粮运不继，王公已下十三户借一人一年助<br /><br />&nbsp;&nbsp;&nbsp;&nbsp;运。秋七月，平北将军高昌为慕容隽所逼，自白马奔于荥阳。冬十月慕容隽寇东<br /><br />&nbsp;&nbsp;&nbsp;&nbsp;阿，遣西中郎将谢万次下蔡，北中郎将郗昙次高平以击之，王师败绩。十一月戊<br /><br />&nbsp;&nbsp;&nbsp;&nbsp;子，进扬州刺史王述为卫将军。十二月，又以中军将军、琅邪王丕为骠骑将军，<br /><br />&nbsp;&nbsp;&nbsp;&nbsp;东海王奕为车骑将军。封武陵王子<王逢>为梁王。交州刺史温放之帅兵讨林邑参<br /><br />&nbsp;&nbsp;&nbsp;&nbsp;黎、耽潦，并降之。<br /><br />&nbsp;&nbsp;&nbsp;&nbsp;四年春正月，仇池公杨俊卒，子世嗣。丙戌，慕容隽死，子ニ梦蔽弧６月，<br /><br />&nbsp;&nbsp;&nbsp;&nbsp;凤皇将九雏见于丰城。秋七月，以军役繁兴，省用撤膳。八月辛丑朔，日有蚀之，<br /><br />&nbsp;&nbsp;&nbsp;&nbsp;既。冬十月，天狗流于西南。十一月，封太尉桓温为南郡公，温弟冲为丰城县公，<br /><br />&nbsp;&nbsp;&nbsp;&nbsp;子济为临贺郡公。凤皇复见丰城，众鸟随之。<br /><br />&nbsp;&nbsp;&nbsp;&nbsp;五年春正月戊戌，大赦，赐鳏寡孤独不能自存者，人米五斛。北中郎将、都<br /><br />&nbsp;&nbsp;&nbsp;&nbsp;督徐兖青冀幽五州诸军事、徐兖二州刺史郗昙卒。二月，以镇军将军范汪为都督<br /><br />&nbsp;&nbsp;&nbsp;&nbsp;徐兖青冀幽五州诸军事、安北将军、徐兖二州刺史。平南将军、广州刺史、阳夏<br /><br />&nbsp;&nbsp;&nbsp;&nbsp;侯滕含卒。夏四月，大水。太尉桓温镇宛，使其弟豁将兵取许昌。凤皇见于沔北。<br /><br />&nbsp;&nbsp;&nbsp;&nbsp;五月丁巳，帝崩于显阳殿，时年十九。葬永平陵，庙号孝宗。<br /><br />&nbsp;&nbsp;&nbsp;&nbsp;哀皇帝讳丕，字千龄，成帝长子也。咸康八年，封为琅邪王。永和元年拜散<br /><br />&nbsp;&nbsp;&nbsp;&nbsp;骑常侍，十二年加中军将军，升平三年除骠骑将军。五年五月丁巳，穆帝崩。皇<br /><br />&nbsp;&nbsp;&nbsp;&nbsp;太后令曰：“帝奄不救疾，胤嗣未建。琅邪王丕，中兴正统，明德懋亲。昔在咸<br /><br />&nbsp;&nbsp;&nbsp;&nbsp;康，属当储贰。以年在幼冲，未堪国难，故显宗高让。今义望情地，莫与为比，<br /><br />&nbsp;&nbsp;&nbsp;&nbsp;其以王奉大统。”于是百官备法驾，迎于琅邪第。庚申，即皇帝位，大赦。壬戌，<br /><br />&nbsp;&nbsp;&nbsp;&nbsp;诏曰：“朕获承明命，入纂大统。顾惟先王宗庙，蒸尝无主，太妃丧庭，廓然靡<br /><br />&nbsp;&nbsp;&nbsp;&nbsp;寄，悲痛感摧，五内抽割。宗国之尊，情礼兼隆，胤嗣之重，义无与二。东海王<br /><br />&nbsp;&nbsp;&nbsp;&nbsp;奕，戚属亲近，宜奉本统，其以奕为琅邪王。”秋七月戊午，葬穆皇帝于永平陵。<br /><br />&nbsp;&nbsp;&nbsp;&nbsp;慕容恪攻陷野王，守将吕护退保荥阳。八月己卯夜，天裂，广数丈，有声如雷。<br /><br />&nbsp;&nbsp;&nbsp;&nbsp;九月戊申，立皇后王氏。穆帝皇后何氏称永安宫。吕护叛奔于莫容ァ６十月，<br /><br />&nbsp;&nbsp;&nbsp;&nbsp;安北将军范汪有罪废为庶人。十一月丙辰，诏曰：“显宗成皇帝顾命，以时事多<br /><br />&nbsp;&nbsp;&nbsp;&nbsp;艰，弘高世之风，树德博重，以隆社稷。而国故不巳，康穆早世，胤祚不融。朕<br /><br />&nbsp;&nbsp;&nbsp;&nbsp;以寡德，复承先绪，感惟永慕，悲育兼摧。夫昭穆之义，固宜本之天属。继体承<br /><br />&nbsp;&nbsp;&nbsp;&nbsp;基，古今常道。宜上嗣显宗，以修本统。”十二月，加凉州刺史张玄靓为大都督<br /><br />&nbsp;&nbsp;&nbsp;&nbsp;陇右诸军事、护羌校尉、西平公。<br /><br />&nbsp;&nbsp;&nbsp;&nbsp;隆和元年春正月壬子，大赦，改元。甲寅，减田税，亩收二升。是月，慕容<br /><br />&nbsp;&nbsp;&nbsp;&nbsp;ソ吕护、傅末波攻陷小垒，以逼洛阳。二月辛未，以辅国将军、吴国内史庾希<br /><br />&nbsp;&nbsp;&nbsp;&nbsp;为北中郎将、徐兖二州刺史，镇下邳；前锋监军、龙骧将军袁真为西中郎将、监<br /><br />&nbsp;&nbsp;&nbsp;&nbsp;护豫司并冀四州诸军事、豫州刺史，镇汝南，并假节。丙子，尊所生周氏为皇太<br /><br />&nbsp;&nbsp;&nbsp;&nbsp;妃。三月甲寅朔，日有蚀之。夏四月，旱。诏出轻系，振困乏。丁丑，梁州地震，<br /><br />&nbsp;&nbsp;&nbsp;&nbsp;浩衅山崩。吕护复寇洛阳。乙酉，辅国将军、河南太守戴施奔于宛。五月丁巳，<br /><br />&nbsp;&nbsp;&nbsp;&nbsp;遣北中郎将庾希、竟陵太守邓遐以舟师救洛阳。秋七月，吕护等退守小平津。进<br /><br />&nbsp;&nbsp;&nbsp;&nbsp;琅邪王奕为侍中、骠骑大将军、开府。邓遐进屯新城，庾希部将何谦及慕容ソ<br /><br />&nbsp;&nbsp;&nbsp;&nbsp;刘则战于檀丘，破之。八月，西中郎将袁真进次汝南，运米五万斛以馈洛阳。冬<br /><br />&nbsp;&nbsp;&nbsp;&nbsp;十月，赐贫乏者米，人五斛。章武王珍薨。十二月戊午朔，日有蚀之。诏曰：<br /><br />&nbsp;&nbsp;&nbsp;&nbsp;“戎旅路次，未得轻简赋役。玄象失度，亢旱为患，岂政事未洽，将有板筑、渭<br /><br />&nbsp;&nbsp;&nbsp;&nbsp;滨之士邪！其搜扬隐滞，蠲除苛碎，详议法令，咸从损耍。”庾希自下邳退镇山<br /><br />&nbsp;&nbsp;&nbsp;&nbsp;阳，袁真自汝南退镇寿阳。<br /><br />&nbsp;&nbsp;&nbsp;&nbsp;兴宁元年春二月己亥，大赦，改元。三月壬寅，皇太妃薨于琅邪第。癸卯，<br /><br />&nbsp;&nbsp;&nbsp;&nbsp;帝奔丧，诏司徒、会稽王昱总内外众务。夏四月，慕容タ苘阳，太守刘远奔鲁<br /><br />&nbsp;&nbsp;&nbsp;&nbsp;阳。甲戌，扬州地震，湖渎溢。五月，加征西大将军桓温侍中、大司马、都督中<br /><br />&nbsp;&nbsp;&nbsp;&nbsp;外诸军事、录尚书事、假黄钺。复以西中郎将袁真都督司、冀、并三州诸军事，<br /><br />&nbsp;&nbsp;&nbsp;&nbsp;北中郎将瘦希都督青州诸军事。癸卯，慕容ハ菝艹牵荥阳太守刘远奔于江陵。<br /><br />&nbsp;&nbsp;&nbsp;&nbsp;秋七月，张天锡弑凉州刺史、西平公张玄靓，自称大将军、护羌校尉、凉州牧、<br /><br />&nbsp;&nbsp;&nbsp;&nbsp;西平公。丁酉，葬章皇太妃。八月，有星孛于角亢，入天市。九月壬戌，大司马<br /><br />&nbsp;&nbsp;&nbsp;&nbsp;桓温帅众北伐。癸亥，以皇子生，大赦。冬十月甲申，立陈留王世子恢为王。十<br /><br />&nbsp;&nbsp;&nbsp;&nbsp;一月，姚襄故将张骏杀江州督护赵毗，焚武昌，略府藏以叛，江州刺史桓冲讨斩<br /><br />&nbsp;&nbsp;&nbsp;&nbsp;之。是岁，慕容ソ慕容尘攻陈留太守袁披于长平。汝南太守朱斌承虚袭许昌，<br /><br />&nbsp;&nbsp;&nbsp;&nbsp;克之。<br /><br />&nbsp;&nbsp;&nbsp;&nbsp;二年春二月庚寅，江陵地震。慕容ソ慕容评袭许昌，颍川太守李福死之。<br /><br />&nbsp;&nbsp;&nbsp;&nbsp;评遂侵汝南，太守朱斌遁于寿阳。又进围陈郡，太守朱辅婴城固守。桓温遣江夏<br /><br />&nbsp;&nbsp;&nbsp;&nbsp;相刘岵击退之。改左军将军为游击将军，罢右军、前军、后军将军五校三将官。<br /><br />&nbsp;&nbsp;&nbsp;&nbsp;癸卯，帝亲耕藉田。三月庚戌朔，大阅户人，严法禁，称为庚戌制。辛未，帝不<br /><br />&nbsp;&nbsp;&nbsp;&nbsp;豫。帝雅好黄老，断谷，饵长生药，服食过多，遂中毒，不识万机，崇德太后复<br /><br />&nbsp;&nbsp;&nbsp;&nbsp;临朝摄政。夏四月甲申，慕容デ财浣李洪侵许昌，王师败绩于悬瓠，朱斌奔于<br /><br />&nbsp;&nbsp;&nbsp;&nbsp;淮南，朱辅退保彭城。桓温遣西中郎将袁真、江夏相刘岵等凿阳仪道以通运，温<br /><br />&nbsp;&nbsp;&nbsp;&nbsp;帅舟师次于合肥，慕容尘复屯许昌。五月，迁陈人于陆以避之。戊辰，以扬州刺<br /><br />&nbsp;&nbsp;&nbsp;&nbsp;史王述为尚书令、卫将军。以桓温为扬州牧、录尚书事。壬申，遣使喻温入相，<br /><br />&nbsp;&nbsp;&nbsp;&nbsp;温不从。秋七月丁卯，复征温入朝。八月，温至赭圻，遂城而居之。苻坚别帅侵<br /><br />&nbsp;&nbsp;&nbsp;&nbsp;河南，慕容タ苈逖簟＞旁拢冠军将军陈v留长史沈劲守洛阳，帅众奔新城。<br /><br />&nbsp;&nbsp;&nbsp;&nbsp;三年春正月庚申，皇后王氏崩。二月乙未，以右将军桓豁监荆州扬州之义城<br /><br />&nbsp;&nbsp;&nbsp;&nbsp;雍州之京兆诸军事、领南蛮校尉、荆州刺史；桓冲监江州荆州之江夏随郡豫州之<br /><br />&nbsp;&nbsp;&nbsp;&nbsp;汝南西阳新蔡颍川六郡诸军事、南中郎将、江州刺史，领南蛮校尉，并假节。<br /><br />&nbsp;&nbsp;&nbsp;&nbsp;丙申，帝崩于西堂，时年二十五。葬安平陵。<br /><br />&nbsp;&nbsp;&nbsp;&nbsp;废帝讳奕，字延龄，哀帝之母弟也。咸康八年封为东海王。永和八年拜散骑<br /><br />&nbsp;&nbsp;&nbsp;&nbsp;常侍，寻加镇军将军；升平四年拜车骑将军。五年，改封琅邪王。隆和初，转侍<br /><br />&nbsp;&nbsp;&nbsp;&nbsp;中、骠骑大将军、开府仪同三司。兴宁三年二月丙申，哀帝崩，无嗣。丁酉，皇<br /><br />&nbsp;&nbsp;&nbsp;&nbsp;太后诏曰：“帝遂不救厥疾，艰祸仍臻，遗绪泯然，哀恸切心。琅邪王奕，明德<br /><br />&nbsp;&nbsp;&nbsp;&nbsp;茂亲，属当储嗣，宜奉祖宗，纂承大统。便速正大礼，以宁人神。”于是百官奉<br /><br />&nbsp;&nbsp;&nbsp;&nbsp;迎于琅邪第。是日，即皇帝位，大赦。三月壬申，葬哀皇帝于安平陵。癸酉，散<br /><br />&nbsp;&nbsp;&nbsp;&nbsp;骑常侍、河间王钦薨。丙子，慕容ソ慕容恪陷洛阳，宁朔将军竺瑶奔于襄阳，<br /><br />&nbsp;&nbsp;&nbsp;&nbsp;冠军长史、扬武将军沈劲死之。夏六月戊子，使持节、都督益宁二州诸军事、镇<br /><br />&nbsp;&nbsp;&nbsp;&nbsp;西将军、益州刺史、建城公周抚卒。秋七月，匈奴左贤王卫辰、右贤王曹谷帅众<br /><br />&nbsp;&nbsp;&nbsp;&nbsp;二万侵苻坚杏城。己酉，改封会稽王昱为琅邪王。壬子，立皇后庾氏。封琅邪王<br /><br />&nbsp;&nbsp;&nbsp;&nbsp;昱子昌明为会稽王。冬十月，梁州刺史司马勋反，自称成都王。十一月，帅众人<br /><br />&nbsp;&nbsp;&nbsp;&nbsp;剑阁，攻涪，西夷校尉丘テ城而遁。乙卯，围益州刺史周楚于成都，桓温遣<br /><br />&nbsp;&nbsp;&nbsp;&nbsp;江夏相朱序救之。十二月戊戌，以会稽内史王彪之为尚书仆射。<br /><br />&nbsp;&nbsp;&nbsp;&nbsp;太和元年春二月己丑，以凉州刺史张天锡为大将军、都督陇右关中诸军事、<br /><br />&nbsp;&nbsp;&nbsp;&nbsp;西平郡公。丙申，以宣城内史桓秘为持节、监梁益二州征讨诸军事。三月辛亥，<br /><br />&nbsp;&nbsp;&nbsp;&nbsp;新蔡王邈薨。荆州刺史桓豁遣督护桓罴攻南郑，魏兴人毕钦举兵以应罴。夏四月，<br /><br />&nbsp;&nbsp;&nbsp;&nbsp;旱。五月戊寅，皇后庾氏崩。朱序攻司马勋于成都，众溃，执勋，斩之。秋七月<br /><br />&nbsp;&nbsp;&nbsp;&nbsp;癸酉，葬孝皇后于敬平陵。九月甲午，曲赦梁、益二州。冬十月辛丑，苻坚将王<br /><br />&nbsp;&nbsp;&nbsp;&nbsp;猛、杨安攻南乡，荆州刺史桓豁救之，师次新野而猛、安退。以会稽王昱为丞相。<br /><br />&nbsp;&nbsp;&nbsp;&nbsp;十二月，南阳人赵弘、赵忆等据宛城反，太守桓澹走保新野。慕容ソ慕容厉陷<br /><br />&nbsp;&nbsp;&nbsp;&nbsp;鲁郡、高平。<br /><br />&nbsp;&nbsp;&nbsp;&nbsp;二年春正月，北中郎将庾希有罪，走入于海。夏四月，慕容ソ慕容尘寇竟<br /><br />&nbsp;&nbsp;&nbsp;&nbsp;陵，太守罗崇击破之。苻坚将王猛寇凉州，张天锡距之，猛师败绩。五月，右将<br /><br />&nbsp;&nbsp;&nbsp;&nbsp;军桓豁击赵忆，走之，进获慕容ソ赵，送于京师。秋九月，以会稽内史郗<br /><br />&nbsp;&nbsp;&nbsp;&nbsp;为都督徐兖青幽四州诸军事、平北将军、徐州刺史。冬十月乙巳，彭城王玄薨。<br /><br />&nbsp;&nbsp;&nbsp;&nbsp;三年春三月丁巳朔，日有蚀之。癸亥，大赦。夏四月癸巳，雨雹，大风折木。<br /><br />&nbsp;&nbsp;&nbsp;&nbsp;秋八月壬寅，尚书令、卫将军、蓝田侯王述卒。<br /><br />&nbsp;&nbsp;&nbsp;&nbsp;四年夏四月庚戌，大司马桓温帅众伐慕容ァＧ锲咴滦撩，ソ慕容垂帅众<br /><br />&nbsp;&nbsp;&nbsp;&nbsp;距温，温击败之。九月戊寅，桓温裨将邓遐、朱序遇ソ傅末波于林渚，又大破<br /><br />&nbsp;&nbsp;&nbsp;&nbsp;之。戊子，温至枋头。丙申，以粮运不继，焚舟而归。辛丑，慕容垂追败温后军<br /><br />&nbsp;&nbsp;&nbsp;&nbsp;于襄邑。冬十月，大星西流，有声如雷。己巳，温收散卒，屯于山阳。豫州刺史<br /><br />&nbsp;&nbsp;&nbsp;&nbsp;袁真以寿阳叛。十一月辛丑，桓温自山阳及会稽王昱会于涂中，将谋后举。十二<br /><br />&nbsp;&nbsp;&nbsp;&nbsp;月，遂城广陵而居之。<br /><br />&nbsp;&nbsp;&nbsp;&nbsp;五年春正月己亥，袁真子双之、爱之害梁国内史朱宪、汝南内史朱斌。二月<br /><br />&nbsp;&nbsp;&nbsp;&nbsp;癸酉，袁真死，陈郡太守朱辅立真子瑾嗣事，求救于慕容ァＯ乃脑滦廖矗桓温<br /><br />&nbsp;&nbsp;&nbsp;&nbsp;部将竺瑶破瑾于武丘。秋七月癸酉朔，日有蚀之。八月癸丑，桓温击袁瑾于寿阳，<br /><br />&nbsp;&nbsp;&nbsp;&nbsp;败之。九月，苻坚将猛伐慕容ィ陷其上党。广汉妖贼李弘与益州妖贼李金根聚<br /><br />&nbsp;&nbsp;&nbsp;&nbsp;众反，弘自称圣王，众万余人，梓潼太守周讨平之。冬十月，王猛大破慕容<br /><br />&nbsp;&nbsp;&nbsp;&nbsp;将慕容评于潞川。十一月，猛克邺，获慕容ィ尽有其地。<br /><br />&nbsp;&nbsp;&nbsp;&nbsp;六年春正月，苻坚遣将王鉴来援袁瑾，将军桓伊逆击，大破之。丁亥，桓温<br /><br />&nbsp;&nbsp;&nbsp;&nbsp;克寿阳，斩袁瑾。三月壬辰，监益宁二州诸军事、冠军将军、益州刺史、建城公<br /><br />&nbsp;&nbsp;&nbsp;&nbsp;周楚卒。夏四月戊午，大赦，赐穷独米，人五斛。苻坚将苻雅伐仇池，仇池公杨<br /><br />&nbsp;&nbsp;&nbsp;&nbsp;纂降之。六月，京都及丹阳、晋陵、吴郡、吴兴、临海并大水。秋八月，以前宁<br /><br />&nbsp;&nbsp;&nbsp;&nbsp;州刺史周仕孙为假节、监益梁二州诸军事、益州刺史。冬十月壬子，高密王俊薨。<br /><br />&nbsp;&nbsp;&nbsp;&nbsp;十一月癸卯，桓温自广陵屯于白石。丁未，诣阙，因图废立，诬帝在藩夙有痿疾，<br /><br />&nbsp;&nbsp;&nbsp;&nbsp;嬖人相龙、计好、朱灵宝等参侍内寝，而二美人田氏、孟氏生三男，长欲封树，<br /><br />&nbsp;&nbsp;&nbsp;&nbsp;时人惑之，温因讽太后以伊霍之举。己酉，集百官于朝堂，宣崇德太后令曰：<br /><br />&nbsp;&nbsp;&nbsp;&nbsp;“王室艰难，穆、哀短祚，国嗣不育储宫靡立。琅邪王奕亲则母弟，故以入纂大<br /><br />&nbsp;&nbsp;&nbsp;&nbsp;位。不图德之不建，乃至于斯。昏浊溃乱，动违礼度。有此三孽，莫知谁子。人<br /><br />&nbsp;&nbsp;&nbsp;&nbsp;伦道丧，丑声遐布。既不可以奉守社稷，敬承宗庙，且昏孽并大，便欲建树储藩。<br /><br />&nbsp;&nbsp;&nbsp;&nbsp;诬罔祖宗，颂移皇基，是而可忍，孰不可怀！今废奕为东海王，以王还第，供卫<br /><br />&nbsp;&nbsp;&nbsp;&nbsp;之仪，皆如汉朝昌邑故事。但未亡人不幸，罹此百忧，感念存没，心焉如割。社<br /><br />&nbsp;&nbsp;&nbsp;&nbsp;稷大计，义不获已。临纸悲塞，如何可言。”于是百官入太极前殿，即日桓温使<br /><br />&nbsp;&nbsp;&nbsp;&nbsp;散骑侍郎刘享收帝玺绶。帝著白单衣，步下西堂，乘犊车出神兽门。群臣拜<br /><br />&nbsp;&nbsp;&nbsp;&nbsp;辞，莫不觑欷。侍御史、殿中监将兵百人卫送东海第。<br /><br />&nbsp;&nbsp;&nbsp;&nbsp;初，桓温有不臣之心，欲先立功河朔，以收时望。及枋头之败，威名顿挫，<br /><br />&nbsp;&nbsp;&nbsp;&nbsp;逐潜谋废立，以长威权。然惮帝守道，恐招时议。以宫阐重闷，床笫易诬，乃言<br /><br />&nbsp;&nbsp;&nbsp;&nbsp;帝为阉，遂行废辱。初，帝平生每以为虑，尝召术人扈谦筮之，卦成，答曰：<br /><br />&nbsp;&nbsp;&nbsp;&nbsp;“晋室有盘石之固，陛下有出宫之象。”竟如其言。<br /><br />&nbsp;&nbsp;&nbsp;&nbsp;咸安二年正月，降封帝为海西县公。四月，徙居吴县，敕吴国内史刁彝防卫，<br /><br />&nbsp;&nbsp;&nbsp;&nbsp;又遣御史顾允监察之。十一月，妖贼卢悚遣弟子殿中监许龙晨到其门，称太后密<br /><br />&nbsp;&nbsp;&nbsp;&nbsp;诏，奉迎兴复。帝初欲从之，纳保母谏而止。龙曰：“大事将捷，焉用儿女子言<br /><br />&nbsp;&nbsp;&nbsp;&nbsp;乎？”帝曰：“我得罪于此，幸蒙宽宥，岂敢妄动哉！且太后有诏，便应官属来，<br /><br />&nbsp;&nbsp;&nbsp;&nbsp;何独使汝也？汝必为乱。”因叱左右缚之，龙惧而走。帝知天命不可再，深虑横<br /><br />&nbsp;&nbsp;&nbsp;&nbsp;祸，乃杜塞聪明，无思无虑，终日酣畅，耽于内宠，有子不育，庶保天年。时人<br /><br />&nbsp;&nbsp;&nbsp;&nbsp;怜之，为作歌焉。朝廷以帝安于屈辱，不复为虞。太元十一年十月甲申，薨于吴，<br /><br />&nbsp;&nbsp;&nbsp;&nbsp;时年四十五。<br /><br />&nbsp;&nbsp;&nbsp;&nbsp;史臣曰：孝宗因H抱之姿，用母氏之化，中外无事，十有余年。以武安之<br /><br />&nbsp;&nbsp;&nbsp;&nbsp;才，启之疆埸；以文王之风，被乎江汉，则孔子所谓吾无间然矣。哀皇宽惠，可<br /><br />&nbsp;&nbsp;&nbsp;&nbsp;以为君，而鸿祀禳天，用尘其德。东海违许龙之驾，屈放命之臣，所谓柔弱胜刚<br /><br />&nbsp;&nbsp;&nbsp;&nbsp;强，得尽于天年者也。<br /><br />&nbsp;&nbsp;&nbsp;&nbsp;赞曰：委裘称化，大孝为宗，遵彼圣善，成兹允恭。西旌玉垒，北旆金墉。<br /><br />&nbsp;&nbsp;&nbsp;&nbsp;迁殷旧k，莫不来从。哀后宽仁，惟灵既集。海西多故，时灾见及。彼异阿衡，<br /><br />&nbsp;&nbsp;&nbsp;&nbsp;我非昌邑。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1366);">加入书签</a><a
                        href="1364.html">上一页</a>&larr;<a href="index.html">返回列表</a>&rarr;<a
                            href="1368.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1364.html"; var next_page = "1368.html"; var index_page = "index.html"; var sortid = "9"; var article_id = "23"; var chapter_id = "1366"; var articlename = "晋书"; var chaptername = " 卷八 帝纪第八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>