<!DOCTYPE html>
<html>
<head>
<meta charset="gbk" />
<title>晋书- 卷六十八 列传第三十八-在线阅读-哈西文学网</title>
<meta name="keywords" content="房玄龄等，晋书， 卷六十八 列传第三十八全文， 卷六十八 列传第三十八在线阅读 哈西文学网" />
<meta name="description" content="哈西文学网提供房玄龄等的晋书  卷六十八 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1461.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1461.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十八 列传第三十八</h1>
            <div class="link xb">
                <a href="1459.html">上一页</a>&larr;<a href="index.html">返回列表</a>&rarr;<a
                    href="1463.html">下一页</a></div>			
            <div id="BookText">&nbsp;&nbsp;&nbsp;&nbsp;◎顾荣纪瞻贺循杨方薛兼<br /><br />&nbsp;&nbsp;&nbsp;&nbsp;顾荣，字彦先，吴国吴人也，为南土著姓。祖雍，吴丞相。父穆，宜都太守。<br /><br />&nbsp;&nbsp;&nbsp;&nbsp;荣机神朗悟，弱冠仕吴，为黄门侍郎、太子辅义都尉。吴平，与陆机兄弟同入洛，<br /><br />&nbsp;&nbsp;&nbsp;&nbsp;时人号为“三俊。”例拜为郎中，历尚书郎、太子中舍人、廷尉正。恒纵酒酣畅，<br /><br />&nbsp;&nbsp;&nbsp;&nbsp;谓友人张翰曰：“惟酒可以忘忧，但无如作病何耳。”<br /><br />&nbsp;&nbsp;&nbsp;&nbsp;会赵王伦诛淮南王允，收允僚属付廷尉，皆欲诛之，荣平心处当，多所全宥。<br /><br />&nbsp;&nbsp;&nbsp;&nbsp;及伦篡位，伦子虔为大将军，以荣为长史。初，荣与同僚宴饮，见执炙者貌状不<br /><br />&nbsp;&nbsp;&nbsp;&nbsp;凡，有欲炙之色，荣割炙啖之。坐者问其故，荣曰：“岂有终日执之而不知其味！”<br /><br />&nbsp;&nbsp;&nbsp;&nbsp;及伦败，荣被执，将诛，而执炙者为督率，遂救之，得免。<br /><br />&nbsp;&nbsp;&nbsp;&nbsp;齐王渍傥大司马主簿。咨萌骄恣，荣惧及祸，终日昏酣，不综府事，以<br /><br />&nbsp;&nbsp;&nbsp;&nbsp;情告友人长乐冯熊。熊谓壮な犯曰：“以顾荣为主簿，所以甄拔才望，委以<br /><br />&nbsp;&nbsp;&nbsp;&nbsp;事机，不复计南北亲疏，欲平海内之心也。今府大事殷，非酒客之政。”曰：<br /><br />&nbsp;&nbsp;&nbsp;&nbsp;“荣江南望士，且居职日浅，不宜轻代易之。”熊曰：“可转为中书侍郎，荣不<br /><br />&nbsp;&nbsp;&nbsp;&nbsp;失清显，而府更收实才。”然之，白祝以为中书侍郎。在职不复饮酒。人或<br /><br />&nbsp;&nbsp;&nbsp;&nbsp;问之曰：“何前醉而后醒邪？”荣惧罪，乃复更饮。与州里杨彦明书曰：“吾为<br /><br />&nbsp;&nbsp;&nbsp;&nbsp;齐王主簿，恒虑祸及，见刀与绳，每欲自杀，但人不知耳。”及诛，荣以讨葛<br /><br />&nbsp;&nbsp;&nbsp;&nbsp;功，封喜兴伯，转太子中庶子。<br /><br />&nbsp;&nbsp;&nbsp;&nbsp;长沙王V为骠骑，复以荣为长史。V败，转成都王颖丞相从事中郎。惠帝幸<br /><br />&nbsp;&nbsp;&nbsp;&nbsp;临漳，以荣兼侍中，遣行园陵。会张方据洛，不得进，避之陈留。及帝西迁长安，<br /><br />&nbsp;&nbsp;&nbsp;&nbsp;征为散骑常侍，以世乱不应，遂还吴。东海王越聚兵于徐州，以荣为军谘祭酒。<br /><br />&nbsp;&nbsp;&nbsp;&nbsp;属广陵相陈敏反，南渡江，逐扬州刺史刘机、丹阳内史王旷，阻兵据州，分<br /><br />&nbsp;&nbsp;&nbsp;&nbsp;置子弟为列郡，收礼豪桀，有孙氏鼎峙之计。假荣右将军、丹阳内史。荣数践危<br /><br />&nbsp;&nbsp;&nbsp;&nbsp;亡之际，恒以恭逊自勉。会敏欲诛诸士人，荣说之曰：“中国丧乱，胡夷内侮，<br /><br />&nbsp;&nbsp;&nbsp;&nbsp;观太傅今日不能复振华夏，百姓无复遗种。江南虽有石冰之寇，人物尚全。荣常<br /><br />&nbsp;&nbsp;&nbsp;&nbsp;忧无窦氏、孙、刘之策，有以存之耳。今将军怀神武之略，有孙吴之能，功勋效<br /><br />&nbsp;&nbsp;&nbsp;&nbsp;于已著，勇略冠于当世，带甲数万，舳舻山积，上方虽有数州，亦可传檄而定也。<br /><br />&nbsp;&nbsp;&nbsp;&nbsp;若能委信君子，各得尽怀，散蒂芥之恨，塞谗谄之口，则大事可图也。”敏纳其<br /><br />&nbsp;&nbsp;&nbsp;&nbsp;言，悉引诸豪族委任之。敏仍遣甘卓出横江，坚甲利器，尽以委之。荣私于卓曰：<br /><br />&nbsp;&nbsp;&nbsp;&nbsp;“若江东之事可济，当共成之。然卿观事势当有济理不？敏既常才，本无大略，<br /><br />&nbsp;&nbsp;&nbsp;&nbsp;政令反覆，计无所定，然其子弟各已骄矜，其败必矣。而吾等安然受其官禄，事<br /><br />&nbsp;&nbsp;&nbsp;&nbsp;败之日，使江西诸军函首送洛，题曰逆贼顾荣、甘卓之首，岂惟一身颠覆，辱及<br /><br />&nbsp;&nbsp;&nbsp;&nbsp;万世，可不图之！”卓从之。明年，周^与荣及甘卓、纪瞻潜谋起兵攻敏。荣废<br /><br />&nbsp;&nbsp;&nbsp;&nbsp;桥敛舟于南岸，敏率万余人出，不获济，荣麾以羽扇，其众溃散。事平，还吴。<br /><br />&nbsp;&nbsp;&nbsp;&nbsp;永嘉初，征拜侍中，行至彭城，见祸难方作，遂轻舟而还，语在《纪瞻传》。<br /><br />&nbsp;&nbsp;&nbsp;&nbsp;元帝镇江东，以荣为军司，加散骑常侍，凡所谋画，皆以谘焉。荣既南州望<br /><br />&nbsp;&nbsp;&nbsp;&nbsp;士，躬处右职，朝野甚推敬之。时帝所幸郑贵嫔有疾，以祈祷颇废万机，荣上笺<br /><br />&nbsp;&nbsp;&nbsp;&nbsp;谏曰：“昔文王父子兄弟乃有三圣，可谓穷理者也。而文王日昃不暇食，周公一<br /><br />&nbsp;&nbsp;&nbsp;&nbsp;沐三握发，何哉？诚以一日万机，不可不理；一言蹉跌，患必及之故也。当今衰<br /><br />&nbsp;&nbsp;&nbsp;&nbsp;季之末，属乱离之运，而天子流播，豺狼塞路，公宜露营野次，星言夙驾，伏轼<br /><br />&nbsp;&nbsp;&nbsp;&nbsp;怒蛙以募勇士，悬胆于庭以表辛苦。贵嫔未安，药石实急；祷祀之事，诚复可修；<br /><br />&nbsp;&nbsp;&nbsp;&nbsp;岂有便塞参佐白事，断宾客问讯？今强贼临境，流言满国，人心万端，去就纷纭。<br /><br />&nbsp;&nbsp;&nbsp;&nbsp;愿冲虚纳下，广延俊彦，思画今日之要，塞鬼道淫祀，弘九合之勤，雪天下之耻，<br /><br />&nbsp;&nbsp;&nbsp;&nbsp;则群生有赖，开泰有期矣。”<br /><br />&nbsp;&nbsp;&nbsp;&nbsp;时南土之士未尽才用，荣又言：“陆士光贞正清贵，金玉其质；甘季思忠款<br /><br />&nbsp;&nbsp;&nbsp;&nbsp;尽诚，胆干殊快；殷庆元质略有明规，文武可施用；荣族兄公让明亮守节，困不<br /><br />&nbsp;&nbsp;&nbsp;&nbsp;易操；会稽杨彦明、谢行言皆服膺儒教，足为公望；贺生沈潜，青云之士；陶恭<br /><br />&nbsp;&nbsp;&nbsp;&nbsp;兄弟才干虽少，实事极佳。凡此诸人，皆南金也。”书奏，皆纳之。<br /><br />&nbsp;&nbsp;&nbsp;&nbsp;六年，卒官。帝临丧尽哀，欲表赠荣，依齐王功臣格。吴郡内史殷v笺曰：<br /><br />&nbsp;&nbsp;&nbsp;&nbsp;昔贼臣陈敏凭宠藉权，滔天作乱，兄弟姻娅盘固州郡，威逼士庶以为臣仆，<br /><br />&nbsp;&nbsp;&nbsp;&nbsp;于时贤愚计无所出。故散骑常侍、安东军司、嘉兴伯顾荣经德体道，谋猷弘远，<br /><br />&nbsp;&nbsp;&nbsp;&nbsp;忠贞之节，在困弥厉。崎岖艰险之中，逼迫奸逆之下，每惟社稷，发愤慷忾。密<br /><br />&nbsp;&nbsp;&nbsp;&nbsp;结腹心，同谋致讨。信著群士，名冠东夏，德声所振，莫不响应，荷戈骏奔，其<br /><br />&nbsp;&nbsp;&nbsp;&nbsp;会如林。荣躬当矢石，为众率先，忠义奋发，忘家为国，历年逋寇，一朝土崩，<br /><br />&nbsp;&nbsp;&nbsp;&nbsp;兵不血刃，荡平六州，勋茂上代，义彰天下。<br /><br />&nbsp;&nbsp;&nbsp;&nbsp;伏闻论功依故大司马齐王格，不在帷幕密谋参议之例，下附州征野战之比，<br /><br />&nbsp;&nbsp;&nbsp;&nbsp;不得进爵拓土，赐拜子弟，遐迩同叹，江表失望。齐王亲则近属，位为方岳，杖<br /><br />&nbsp;&nbsp;&nbsp;&nbsp;节握兵，都督近畿，外有五国之援，内有宗室之助，称兵弥时，役连天下，元功<br /><br />&nbsp;&nbsp;&nbsp;&nbsp;虽建，所丧亦多。荣众无一旅，任非藩翰，孤绝江外，王命不通，临危独断，以<br /><br />&nbsp;&nbsp;&nbsp;&nbsp;身徇国，官无一金之费，人无终朝之劳。元恶既殄，高尚成功，封闭仓廪，以俟<br /><br />&nbsp;&nbsp;&nbsp;&nbsp;大军，故国安物阜，以义成俗，今日匡霸事举，未必不由此而隆也。方之于齐，<br /><br />&nbsp;&nbsp;&nbsp;&nbsp;强弱不同，优劣亦异。至于齐府参佐，扶义助强，非创谋之主，皆锡受瑞，或<br /><br />&nbsp;&nbsp;&nbsp;&nbsp;公或侯。荣首建密谋，为方面盟主，功高元帅，赏卑下佐，上亏经国纪功之班，<br /><br />&nbsp;&nbsp;&nbsp;&nbsp;下孤忠义授命之士。<br /><br />&nbsp;&nbsp;&nbsp;&nbsp;夫考绩幽明，王教所崇，况若荣者，济难宁国，应天先事，历观古今，未有<br /><br />&nbsp;&nbsp;&nbsp;&nbsp;立功若彼，酬报如此者也。<br /><br />&nbsp;&nbsp;&nbsp;&nbsp;由是赠荣侍中、骠骑将军、开府仪同三司，谥曰元。及帝为晋王，追封为公，<br /><br />&nbsp;&nbsp;&nbsp;&nbsp;开国，食邑。<br /><br />&nbsp;&nbsp;&nbsp;&nbsp;荣素好琴，及卒，家人常置琴于灵座。吴郡张翰哭之恸，既而上床鼓琴数曲，<br /><br />&nbsp;&nbsp;&nbsp;&nbsp;抚琴而叹曰：“顾彦先复能赏此不？”因又恸哭，不吊丧主而去。子毗嗣，官至<br /><br />&nbsp;&nbsp;&nbsp;&nbsp;散骑侍郎。<br /><br />&nbsp;&nbsp;&nbsp;&nbsp;纪瞻，字思远，丹阳秣陵人也。祖亮，吴尚书令。父陟，光禄大夫。瞻少以<br /><br />&nbsp;&nbsp;&nbsp;&nbsp;方直知名。吴平，徙家历阳郡。察孝廉，不行。<br /><br />&nbsp;&nbsp;&nbsp;&nbsp;后举秀才，尚书郎陆机策之曰：“昔三代明王，启建洪业，文质殊制，而令<br /><br />&nbsp;&nbsp;&nbsp;&nbsp;名一致。然夏人尚忠，忠之弊也朴，救朴莫若敬。殷人革而修焉，敬之弊也鬼，<br /><br />&nbsp;&nbsp;&nbsp;&nbsp;救鬼莫若文。周人矫而变焉，文之弊也薄，救薄则又反之于忠。然则王道之反覆<br /><br />&nbsp;&nbsp;&nbsp;&nbsp;其无一定邪，亦所祖之不同而功业各异也？自无圣王，人散久矣。三代之损益，<br /><br />&nbsp;&nbsp;&nbsp;&nbsp;百姓之变迁，其故可得而闻邪？今将反古以救其弊，明风以荡其秽，三代之制将<br /><br />&nbsp;&nbsp;&nbsp;&nbsp;何所从？太古之化有何异道？”瞻对曰：“瞻闻有国有家者，皆欲迈化隆政，以<br /><br />&nbsp;&nbsp;&nbsp;&nbsp;康庶绩，垂歌亿载，永传于后。然而俗变事弊，得不随时，虽经圣哲，无以易也。<br /><br />&nbsp;&nbsp;&nbsp;&nbsp;故忠弊质野，敬失多仪。周鉴二王之弊，崇文以辩等差，而流遁者归薄而无款诚，<br /><br />&nbsp;&nbsp;&nbsp;&nbsp;款诚之薄，则又反之于忠。三代相循，如水济火，所谓随时之义，救弊之术也。<br /><br />&nbsp;&nbsp;&nbsp;&nbsp;羲皇简朴，无为而化；后圣因承，所务或异。非贤圣之不同，世变使之然耳。今<br /><br />&nbsp;&nbsp;&nbsp;&nbsp;大晋阐元，圣功日Y，承天顺时，九有一贯，荒服之君，莫不来同。然而大道<br /><br />&nbsp;&nbsp;&nbsp;&nbsp;既往，人变由久，谓当今之政宜去文存朴，以反其本，则兆庶渐化，太和可致也。”<br /><br />&nbsp;&nbsp;&nbsp;&nbsp;又问：“在昔哲王象事备物，明堂所以崇上帝，清庙所以宁祖考，辟雍所以<br /><br />&nbsp;&nbsp;&nbsp;&nbsp;班礼教，太学所以讲艺文，此盖有国之盛典，为帮之大司。亡秦废学，制度荒阙。<br /><br />&nbsp;&nbsp;&nbsp;&nbsp;诸儒之论，损益异物。汉氏遗作，居为异事，而蔡邕《月令》谓之一物。将何所<br /><br />&nbsp;&nbsp;&nbsp;&nbsp;从？”对曰：“周制明堂，所以宗其祖以配上帝，敬恭明祀，永光孝道也。其大<br /><br />&nbsp;&nbsp;&nbsp;&nbsp;数有六。古者圣帝明王南面而听政，其六则以明堂为主。又其正中，皆云太庙，<br /><br />&nbsp;&nbsp;&nbsp;&nbsp;以顺天时，施行法令，宗祀养老，训学讲肄，朝诸侯而选造士，备礼辩物，一教<br /><br />&nbsp;&nbsp;&nbsp;&nbsp;化之由也。故取其宗祀之类，则曰清庙；取其正室之貌，则曰太庙；取其室，则<br /><br />&nbsp;&nbsp;&nbsp;&nbsp;曰太室；取其堂，则曰明堂；取其四门之学，则曰太学；取其周水圜如璧，则白<br /><br />&nbsp;&nbsp;&nbsp;&nbsp;璧雍。异名同事，其实一也。是以蔡邕谓之一物。”<br /><br />&nbsp;&nbsp;&nbsp;&nbsp;又问：“庶明亮采，故时雍穆唐；有命既集，而多士隆周。故《书》称明良<br /><br />&nbsp;&nbsp;&nbsp;&nbsp;之歌，《易》贵金兰之美。此长世所以废兴，有邦所以崇替。夫成功之君勤于求<br /><br />&nbsp;&nbsp;&nbsp;&nbsp;才，立名之士急于招世，理无世不对，而事千载恒背。古之兴王何道而如彼？后<br /><br />&nbsp;&nbsp;&nbsp;&nbsp;之衰世何阙而如此？”对曰：“兴隆之政务在得贤，清平之化急于拔才，故二八<br /><br />&nbsp;&nbsp;&nbsp;&nbsp;登庸，则百揆序；有乱十人，而天下泰。武丁擢傅岩之徒，周文携渭滨之士，居<br /><br />&nbsp;&nbsp;&nbsp;&nbsp;之上司，委之国政，故能龙奋天衢，垂勋百代。先王身下白屋，搜扬仄陋，使山<br /><br />&nbsp;&nbsp;&nbsp;&nbsp;无扶苏之才，野无《伐檀》之咏。是以化厚物感，神o来应，翔凤飘u，甘露丰<br /><br />&nbsp;&nbsp;&nbsp;&nbsp;坠，醴泉吐液，朱草自生，万物滋茂，日月重光，和气四塞，大道以成；序君臣<br /><br />&nbsp;&nbsp;&nbsp;&nbsp;之义，敦父子之亲，明夫妇之道，别长幼之宜，自九州，被八荒，海外移心，重<br /><br />&nbsp;&nbsp;&nbsp;&nbsp;译入贡，颂声穆穆，南面垂拱也。今贡贤之途已]，而教学之务未广，是以进竞<br /><br />&nbsp;&nbsp;&nbsp;&nbsp;之志恒锐，而务学之心不修。若辟四门以延造士，宣五教以明令德，考绩殿最，<br /><br />&nbsp;&nbsp;&nbsp;&nbsp;审其优劣，厝之百僚，置之群司，使调物度宜，节宣国典，必协济康哉，符契往<br /><br />&nbsp;&nbsp;&nbsp;&nbsp;代，明良来应，金兰复存也。”<br /><br />&nbsp;&nbsp;&nbsp;&nbsp;又问：“昔唐虞垂五刑之教，周公明四罪之制，故世叹清问而时歌缉熙。奸<br /><br />&nbsp;&nbsp;&nbsp;&nbsp;宄既殷，法物滋有。叔世崇三辟之文，暴秦加族诛之律，淫刑沦胥，虐滥已甚。<br /><br />&nbsp;&nbsp;&nbsp;&nbsp;汉魏遵承，因而弗革。亦由险泰不同，而救世异术，不得已而用之故也。宽克之<br /><br />&nbsp;&nbsp;&nbsp;&nbsp;中，将何立而可？族诛之法足为永制与不？”对曰：“二仪分则兆庶生，兆庶生<br /><br />&nbsp;&nbsp;&nbsp;&nbsp;则利害作。利害之作，有由而然也。太古之时，化道德之教，贱勇力而贵仁义。<br /><br />&nbsp;&nbsp;&nbsp;&nbsp;仁义贵则强不陵弱，众不暴寡。三皇结绳而天下泰，非惟象刑缉熙而已也。且太<br /><br />&nbsp;&nbsp;&nbsp;&nbsp;古知法，所以远狱。及其末，不失有罪，是以狱用弥繁，而人弥暴，法令滋章，<br /><br />&nbsp;&nbsp;&nbsp;&nbsp;盗贼多有。《书》曰：‘惟敬五刑，以成三德。’叔世道衰，既兴三辟，而文公<br /><br />&nbsp;&nbsp;&nbsp;&nbsp;之弊，又加族诛，淫刑沦胥，感伤和气，化染后代，不能变改。故汉祖指麾而六<br /><br />&nbsp;&nbsp;&nbsp;&nbsp;合响应，魏承汉末，因而未革，将以俗变由久，权时之宜也。今四海一统，人思<br /><br />&nbsp;&nbsp;&nbsp;&nbsp;反本，渐尚简朴，则贪夫不竞；尊贤黜否，则不仁者远。尔则斟参夷之刑，除族<br /><br />&nbsp;&nbsp;&nbsp;&nbsp;诛之律，品物各顺其生，缉熙异世而偕也。”<br /><br />&nbsp;&nbsp;&nbsp;&nbsp;又问曰：“夫五行迭代，阴阳相须，二仪所以隗育，四时所以化生。《易》<br /><br />&nbsp;&nbsp;&nbsp;&nbsp;称‘在天成象，在地成形’。形象之作，相须之道也。若阴阳不调，则大数不得<br /><br />&nbsp;&nbsp;&nbsp;&nbsp;不否；一气偏废，则万物不得独成。此应同之至验，不偏之明证也。今有温泉而<br /><br />&nbsp;&nbsp;&nbsp;&nbsp;无寒火，其故何也？思闻辩之，以释不同之理。”对曰：“盖闻阴阳升降，山泽<br /><br />&nbsp;&nbsp;&nbsp;&nbsp;通气，初九纯卦，潜龙勿用，泉源所托，其温宜也。若夫水润下，火炎上，刚柔<br /><br />&nbsp;&nbsp;&nbsp;&nbsp;燥湿，自然之性，故阳动而外，阴静而内。内性柔弱，以含容为质；外动刚直，<br /><br />&nbsp;&nbsp;&nbsp;&nbsp;以外接为用。是以金水之明内鉴，火日之光外辉，刚施柔受，阳胜阴伏。水之受<br /><br />&nbsp;&nbsp;&nbsp;&nbsp;温，含容之性也。”<br /><br />&nbsp;&nbsp;&nbsp;&nbsp;又问曰：“夫穷神知化，才之尽称；备物致用，功之极目。以之为政，则黄<br /><br />&nbsp;&nbsp;&nbsp;&nbsp;羲之规可踵；以之革乱，则玄古之风可绍。然而唐虞密皇人之阔纲，夏殷繁帝者<br /><br />&nbsp;&nbsp;&nbsp;&nbsp;之约法，机心起而日进，淳德往而莫返。岂太朴一离，理不可振，将圣人之道稍<br /><br />&nbsp;&nbsp;&nbsp;&nbsp;有降杀邪？”对曰：“政因时以兴，机随物而动，故圣王究穷通之源，审始终之<br /><br />&nbsp;&nbsp;&nbsp;&nbsp;理，适时之宜，期于济世。皇代质朴，祸难不作，结绳为信，人知所守。大道既<br /><br />&nbsp;&nbsp;&nbsp;&nbsp;离，智惠扰物，夷险不同，否泰异数，故唐虞密皇人之纲，夏殷繁帝者之法，皆<br /><br />&nbsp;&nbsp;&nbsp;&nbsp;废兴有由，轻重以节，此穷神之道，知化之术，随时之宜，非有降杀也。”<br /><br />&nbsp;&nbsp;&nbsp;&nbsp;永康初，州又举寒素，大司马辟东阁祭酒。其年，除鄢陵公国相，不之官。<br /><br />&nbsp;&nbsp;&nbsp;&nbsp;明年，左降松滋侯相。太安中，弃官归家，与顾荣等共诛陈敏，语在荣传。<br /><br />&nbsp;&nbsp;&nbsp;&nbsp;召拜尚书郎，与荣同赴洛，在途共论《易》太极。荣曰：“太极者，盖谓混<br /><br />&nbsp;&nbsp;&nbsp;&nbsp;沌之时涿廖捶郑日月含其辉，八卦隐其神，天地混其体，圣人藏其身。然后<br /><br />&nbsp;&nbsp;&nbsp;&nbsp;廓然既变，清浊乃陈，二仪著象，阴阳交泰，万物始萌，六合]拓。《老子》云<br /><br />&nbsp;&nbsp;&nbsp;&nbsp;‘有物混成，先天地生’，诚《易》之太极也。而王氏云‘太极天地’，愚谓末<br /><br />&nbsp;&nbsp;&nbsp;&nbsp;当。夫两仪之谓，以体为称，则是天地；以气为名，则名阴阳。今若谓太极为天<br /><br />&nbsp;&nbsp;&nbsp;&nbsp;地，则是天地自生，无生天地者也。《老子》又云‘天地所以能长且久者，以其<br /><br />&nbsp;&nbsp;&nbsp;&nbsp;不自生，故能长久’‘一生二，二生三，三生万物’，以资始冲气以为和。原元<br /><br />&nbsp;&nbsp;&nbsp;&nbsp;气之本，求天地之根，恐宜以此为准也。”瞻曰：“昔疱牺画八卦，阴阳之理尽<br /><br />&nbsp;&nbsp;&nbsp;&nbsp;矣。文王、仲尼系其遗业，三圣相承，共同一致，称《易》准天，无复其余也。<br /><br />&nbsp;&nbsp;&nbsp;&nbsp;夫天清地平，两仪交泰，四时推移，日月辉其间，自然之数，虽经诸圣，孰知其<br /><br />&nbsp;&nbsp;&nbsp;&nbsp;始。吾子云‘涿廖捶帧分，岂其然乎！圣人，人也，安得混沌之初能藏其身<br /><br />&nbsp;&nbsp;&nbsp;&nbsp;于未分之内！老氏先天之言，此盖虚诞之说，非《易》者之意也。亦谓吾子神通<br /><br />&nbsp;&nbsp;&nbsp;&nbsp;体解，所不应疑。意者直谓太极极尽之称，言其理极，无复外形；外形既极，而<br /><br />&nbsp;&nbsp;&nbsp;&nbsp;生两仪。王氏指向可谓近之。古人举至极以为验，谓二仪生于此，非复谓有父母。<br /><br />&nbsp;&nbsp;&nbsp;&nbsp;若必有父母，非天地其孰在？”荣遂止。至徐州，闻乱日甚，将不行。会刺史裴<br /><br />&nbsp;&nbsp;&nbsp;&nbsp;盾得东海王越书，若荣等顾望，以军礼发遣，乃与荣及陆玩等各解船弃车牛，一<br /><br />&nbsp;&nbsp;&nbsp;&nbsp;日一夜行三百里，得还扬州。<br /><br />&nbsp;&nbsp;&nbsp;&nbsp;元帝为安东将军，引为军谘祭酒，转镇东长史。帝亲幸瞻宅，与之同乘而归。<br /><br />&nbsp;&nbsp;&nbsp;&nbsp;以讨周馥、华轶功，封都乡侯。石勒入寇，加扬威将军、都督京口以南至芜湖诸<br /><br />&nbsp;&nbsp;&nbsp;&nbsp;军事，以距勒。勒退，除会稽内史。时有诈作大将军府符收诸暨令，令已受拘，<br /><br />&nbsp;&nbsp;&nbsp;&nbsp;瞻觉其诈，便破槛出之，讯问使者，果伏诈妄。寻迁丞相军谘祭酒。论讨陈敏功，<br /><br />&nbsp;&nbsp;&nbsp;&nbsp;封临湘县侯。西台除侍中，不就。<br /><br />&nbsp;&nbsp;&nbsp;&nbsp;及长安不守，与王导俱入劝进。帝不许。瞻曰：“陛下性与天道，犹复役机<br /><br />&nbsp;&nbsp;&nbsp;&nbsp;神于史籍，观古人之成败，今世事举目可知，不为难见。二帝失御，宗庙虚废，<br /><br />&nbsp;&nbsp;&nbsp;&nbsp;神器去晋，于今二载，梓宫未殡，人神失御。陛下膺录受图，特天所授。使六合<br /><br />&nbsp;&nbsp;&nbsp;&nbsp;革面，遐荒来庭，宗庙既建，神主复安，亿兆向风，殊俗毕至，若列宿之绾北极，<br /><br />&nbsp;&nbsp;&nbsp;&nbsp;百川之归巨海，而犹欲守匹夫之谦，非所以阐七庙，隆中兴也。但国贼宜诛，当<br /><br />&nbsp;&nbsp;&nbsp;&nbsp;以此屈己谢天下耳。而欲逆天时，违人事，失地利，三者一去，虽复倾匡于将来，<br /><br />&nbsp;&nbsp;&nbsp;&nbsp;岂得救祖宗之危急哉！适时之宜万端，其可纲维大业者，惟理与当。晋祚屯否，<br /><br />&nbsp;&nbsp;&nbsp;&nbsp;理尽于今。促之则得，可以隆中兴之祚；纵之则失，所以资奸寇之权：此所谓理<br /><br />&nbsp;&nbsp;&nbsp;&nbsp;也。陛下身当厄运，纂承帝绪，顾望宗室，谁复与让！当承大位，此所谓当也。<br /><br />&nbsp;&nbsp;&nbsp;&nbsp;四祖廓开宇宙，大业如此。今五都燔k，宗庙无主，刘载窃弄神器于西北，陛下<br /><br />&nbsp;&nbsp;&nbsp;&nbsp;方欲高让于东南，此所谓揖让而救火也。臣等区区，尚所不许，况大人与天地合<br /><br />&nbsp;&nbsp;&nbsp;&nbsp;德，日月并明，而可以失机后时哉！”帝犹不许，使殿中将军韩绩撤去御坐。瞻<br /><br />&nbsp;&nbsp;&nbsp;&nbsp;叱绩曰：“帝坐上应星宿，敢有动者斩！”帝为之改容。<br /><br />&nbsp;&nbsp;&nbsp;&nbsp;及帝践位，拜侍中，转尚书，上疏谏诤，多所匡益，帝甚嘉其忠烈。会久疾，<br /><br />&nbsp;&nbsp;&nbsp;&nbsp;不堪朝请，上疏曰：<br /><br />&nbsp;&nbsp;&nbsp;&nbsp;臣疾M不痊，旷废转久，比陈诚款，未见哀察。重以尸素，抱罪枕席，忧责<br /><br />&nbsp;&nbsp;&nbsp;&nbsp;之重，不知垂没之余当所投厝。臣闻易失者时，不再者年，故古之志士义人负鼎<br /><br />&nbsp;&nbsp;&nbsp;&nbsp;趣走，商歌于市，诚欲及时效其忠规，名传不朽也。然失之者亿万，得之者一两<br /><br />&nbsp;&nbsp;&nbsp;&nbsp;耳。常人之情，贪求荣利。臣以凡庸，邂逅遭遇，劳无负鼎，口不商歌，横逢大<br /><br />&nbsp;&nbsp;&nbsp;&nbsp;运，频烦饕窃。虽思慕古人自效之志，竟无毫厘报塞之效，而犬马齿衰，众疾废<br /><br />&nbsp;&nbsp;&nbsp;&nbsp;顿，僵卧救命，百有余日，叩棺曳衾，日顿一日。如复天假之年，蒙陛下行苇之<br /><br />&nbsp;&nbsp;&nbsp;&nbsp;惠，适可薄存性命，枕息陋巷，亦无由复厕八坐，升降台阁也。臣目冥齿堕，胸<br /><br />&nbsp;&nbsp;&nbsp;&nbsp;腹冰冷，创既不差，足复偏跛，为病受困，既以荼毒。七十之年，礼典所遗，衰<br /><br />&nbsp;&nbsp;&nbsp;&nbsp;老之征，皎然露见。臣虽欲勤自藏护，隐伏何地！<br /><br />&nbsp;&nbsp;&nbsp;&nbsp;臣之职掌，户口租税，国之所重。方今六合波荡，人未安居，始被大化，百<br /><br />&nbsp;&nbsp;&nbsp;&nbsp;度草创，发卒转运，皆须人力。以臣平强，兼以晨夜，尚不及事，今俟命漏刻，<br /><br />&nbsp;&nbsp;&nbsp;&nbsp;而当久停机职，使王事有废。若朝廷以之广恩，则忧责日重；以之序官，则官废<br /><br />&nbsp;&nbsp;&nbsp;&nbsp;事弊；须臣差，则臣日月衰退。今以天慈，使官旷事滞，臣受偏私之宥，于大望<br /><br />&nbsp;&nbsp;&nbsp;&nbsp;亦有亏损。今万国革面，贤俊比迹，而当虚停好爵，不以縻贤，以臣秽病之余，<br /><br />&nbsp;&nbsp;&nbsp;&nbsp;妨官固职，诚非古今黜进之急。惟陛下割不已之仁，赐以敝帷，陨仆之日，得以<br /><br />&nbsp;&nbsp;&nbsp;&nbsp;藉尸；时铨俊V，使官修事举，臣免罪戮，死生厚幸！<br /><br />&nbsp;&nbsp;&nbsp;&nbsp;因以疾免。寻除尚书右仆射，屡辞不听，遂称病笃，还第，不许。<br /><br />&nbsp;&nbsp;&nbsp;&nbsp;时郗鉴据邹山，屡为石勒等所侵逼。瞻以鉴有将相之材，恐朝廷弃而不恤，<br /><br />&nbsp;&nbsp;&nbsp;&nbsp;上疏请征之，曰：“臣闻皇代之兴，必有爪牙之佐，捍城之用，帝王之利器也。<br /><br />&nbsp;&nbsp;&nbsp;&nbsp;故虞舜举十六相而南面垂拱。伏见前辅国将军郗鉴，少立高操，体清望峻，文武<br /><br />&nbsp;&nbsp;&nbsp;&nbsp;之略，时之良干。昔与戴若思同辟，推放荒地，所在孤特，众无一旅，救援不至。<br /><br />&nbsp;&nbsp;&nbsp;&nbsp;然能绥集残余，据险历载，遂使凶寇不敢南侵。但士众单寡，无以立功，既统名<br /><br />&nbsp;&nbsp;&nbsp;&nbsp;州，又为常伯。若使鉴从容台闼，出内王命，必能尽抗直之规，补衮职之阙。自<br /><br />&nbsp;&nbsp;&nbsp;&nbsp;先朝以来，诸所授用，已有成比。戴若思以尚书为六州都督、征西将军，复加常<br /><br />&nbsp;&nbsp;&nbsp;&nbsp;侍，刘隗镇北，陈p镇东。以鉴年时，则与若思同；以资，则俱八坐。况鉴雅<br /><br />&nbsp;&nbsp;&nbsp;&nbsp;望清重，一代名器。圣朝以至公临天下，惟平是与，是以臣寝顿陋巷，思尽闻见，<br /><br />&nbsp;&nbsp;&nbsp;&nbsp;惟开圣怀，垂问臣导，冀有毫厘万分之一。”<br /><br />&nbsp;&nbsp;&nbsp;&nbsp;明帝尝独引瞻于广室，慨然忧天下，曰：“社稷之臣，欲无复十人，如何？”<br /><br />&nbsp;&nbsp;&nbsp;&nbsp;因屈指曰：“君便其一。”瞻辞让。帝曰：“方欲与君善语，复云何崇谦让邪！”<br /><br />&nbsp;&nbsp;&nbsp;&nbsp;瞻才兼文武，朝廷称其忠亮雅正。俄转领军将军，当时服其严毅。虽恒疾病，六<br /><br />&nbsp;&nbsp;&nbsp;&nbsp;军敬惮之。瞻以久病，请去官，不听，复加散骑常侍。及王敦之逆，帝使谓瞻曰：<br /><br />&nbsp;&nbsp;&nbsp;&nbsp;“卿虽病，但为朕卧护六军，所益多矣。”乃赐布千匹。瞻不以归家，分赏将士。<br /><br />&nbsp;&nbsp;&nbsp;&nbsp;贼平，复自表还家，帝不许，固辞不起。诏曰：“瞻忠亮雅正，识局经济，屡以<br /><br />&nbsp;&nbsp;&nbsp;&nbsp;年耆病久，逡巡告诚。朕深明此操，重违高志，今听所执，其以为骠骑将军，常<br /><br />&nbsp;&nbsp;&nbsp;&nbsp;侍如故。服物制度，一按旧典。”遣使就拜，止家为府。寻卒，时年七十二。册<br /><br />&nbsp;&nbsp;&nbsp;&nbsp;赠本官、开府仪同三司，谥曰穆，遣御史持节监护丧事。论讨王含功，追封华容<br /><br />&nbsp;&nbsp;&nbsp;&nbsp;子，降先爵二等，封次子一人亭侯。<br /><br />&nbsp;&nbsp;&nbsp;&nbsp;瞻性静默，少交游，好读书，或手自抄写，凡所著述，诗赋笺表数十篇。兼<br /><br />&nbsp;&nbsp;&nbsp;&nbsp;解音乐，殆尽其妙。厚自奉养，立宅于乌衣巷，馆宇崇丽，园池竹木，有足赏玩<br /><br />&nbsp;&nbsp;&nbsp;&nbsp;焉。慎行爱士，老而弥笃。尚书闵鸿、太常薛兼、广川太守河南褚沈、给事中宣<br /><br />&nbsp;&nbsp;&nbsp;&nbsp;城章辽、历阳太守沛国武嘏，并与瞻素疏，咸藉其高义，临终托后于瞻。瞻悉营<br /><br />&nbsp;&nbsp;&nbsp;&nbsp;护其家，为起居宅，同于骨肉焉。少与陆机兄弟亲善，及机被诛，赡恤其家周至，<br /><br />&nbsp;&nbsp;&nbsp;&nbsp;及嫁机女，资送同于所生。长子景早卒。景子友嗣，官至廷尉。景弟鉴，太子庶<br /><br />&nbsp;&nbsp;&nbsp;&nbsp;子、大将军从事中郎，先瞻卒。<br /><br />&nbsp;&nbsp;&nbsp;&nbsp;贺循，字彦先，会稽山阴人也。其先庆普，汉世传《礼》，世所谓庆氏学。<br /><br />&nbsp;&nbsp;&nbsp;&nbsp;族高祖纯，博学有重名，汉安帝时为侍中，避安帝父讳，改为贺氏。曾祖齐，仕<br /><br />&nbsp;&nbsp;&nbsp;&nbsp;吴为名将。祖景，灭贼校尉。父邵，中书令，为孙皓所杀，徙家属边郡。循少婴<br /><br />&nbsp;&nbsp;&nbsp;&nbsp;家难，流放海隅，吴平，乃还本郡。操尚高厉，童龀不群，言行进止，必以礼让，<br /><br />&nbsp;&nbsp;&nbsp;&nbsp;国相丁V请为五官掾。刺史嵇喜举秀才，除阳羡令，以宽惠为本，不求课最。后<br /><br />&nbsp;&nbsp;&nbsp;&nbsp;为武康令，俗多厚葬，及有拘忌回避岁月，停丧不葬者，循皆禁焉。政教大行，<br /><br />&nbsp;&nbsp;&nbsp;&nbsp;邻城宗之。然无援于朝，久不进序。著作郎陆机上疏荐循曰：“伏见武康令贺循<br /><br />&nbsp;&nbsp;&nbsp;&nbsp;德量邃茂，才鉴清远，服膺道素，风操凝峻，历试二城，刑政肃穆。前蒸阳令郭<br /><br />&nbsp;&nbsp;&nbsp;&nbsp;讷风度简旷，器识朗拔，通济敏悟，才足干事。循守下县，编名凡悴；讷归家巷，<br /><br />&nbsp;&nbsp;&nbsp;&nbsp;栖迟有年。皆出自新邦，朝无知己，居在遐外，志不自营，年时倏忽，而邈无阶<br /><br />&nbsp;&nbsp;&nbsp;&nbsp;绪，实州党愚智所为恨恨。臣等伏思台郎所以使州，州有人，非徒以均分显路，<br /><br />&nbsp;&nbsp;&nbsp;&nbsp;惠及外州而已。诚以庶士殊风，四方异俗，壅隔之害，远国益甚。至于荆、扬二<br /><br />&nbsp;&nbsp;&nbsp;&nbsp;州，户各数十万，今扬州无郎，而荆州江南乃无一人为京城职者，诚非圣朝待四<br /><br />&nbsp;&nbsp;&nbsp;&nbsp;方之本心。至于才望资品，循可尚书郎，讷可太子洗马、舍人。此乃众望所积，<br /><br />&nbsp;&nbsp;&nbsp;&nbsp;非但企及清途，苟充方选也。谨条资品，乞蒙简察。”久之，召补太子舍人。<br /><br />&nbsp;&nbsp;&nbsp;&nbsp;赵王伦篡位，转侍御史，辞疾去职。后除南中郎长史，不就，会逆贼李辰起<br /><br />&nbsp;&nbsp;&nbsp;&nbsp;兵江夏，征镇不能讨，皆望尘奔走。辰别帅石冰略有扬州，逐会稽相张景，以前<br /><br />&nbsp;&nbsp;&nbsp;&nbsp;宁远护军程超代之，以其长史宰与领山阴令。前南平内史王矩、吴兴内史顾秘、<br /><br />&nbsp;&nbsp;&nbsp;&nbsp;前秀才周^等唱义，传檄州郡以讨之，循亦合众应之。冰大将抗宠有众数千，屯<br /><br />&nbsp;&nbsp;&nbsp;&nbsp;郡讲堂。循移檄于宠，为陈逆顺，宠遂遁走，超、与皆降，一郡悉平。循迎景还<br /><br />&nbsp;&nbsp;&nbsp;&nbsp;郡，即谢遣兵士，杜门不出，论功报赏，一无豫焉。<br /><br />&nbsp;&nbsp;&nbsp;&nbsp;及陈敏之乱，诈称诏书，以循为丹阳内史。循辞以脚疾，手不制笔，又服寒<br /><br />&nbsp;&nbsp;&nbsp;&nbsp;食散，露发袒身，示不可用，敏竟不敢逼。是时州内豪杰皆见维絷，或有老疾，<br /><br />&nbsp;&nbsp;&nbsp;&nbsp;就加秩命，惟循与吴郡朱诞不豫其事。及敏破，征东将军周馥上循领会稽相，寻<br /><br />&nbsp;&nbsp;&nbsp;&nbsp;除吴国内史，公车征贤良，皆不就。<br /><br />&nbsp;&nbsp;&nbsp;&nbsp;元帝为安东将军，复上循为吴国内史，与循言及吴时事，因问曰：“孙皓尝<br /><br />&nbsp;&nbsp;&nbsp;&nbsp;烧锯截一贺头，是谁邪？”循未及言，帝悟曰：“是贺邵也。”循流涕曰：“先<br /><br />&nbsp;&nbsp;&nbsp;&nbsp;父遭遇无道，循创巨痛深，无以上答。”帝甚愧之，三日不出。东海王越命为参<br /><br />&nbsp;&nbsp;&nbsp;&nbsp;军，征拜博士，并不起。<br /><br />&nbsp;&nbsp;&nbsp;&nbsp;及帝迁镇东大将军，以军司顾荣卒，引循代之。循称疾笃，笺疏十余上。帝<br /><br />&nbsp;&nbsp;&nbsp;&nbsp;遗之书曰：<br /><br />&nbsp;&nbsp;&nbsp;&nbsp;夫百行不同，故出处道殊，因性而用，各任其真耳。当宇宙清泰，彝伦攸序，<br /><br />&nbsp;&nbsp;&nbsp;&nbsp;随运所遇，动默在己。或有遐栖高蹈，轻举绝俗，逍遥养和，恬神自足，斯盖道<br /><br />&nbsp;&nbsp;&nbsp;&nbsp;隆人逸，势使其然。若乃时运屯弊，主危国急，义士救时，驱驰拯世，烛之武乘<br /><br />&nbsp;&nbsp;&nbsp;&nbsp;缒以入秦，园绮弹冠而匡汉，岂非大雅君子卷舒合道乎！虚薄寡德，忝备近亲，<br /><br />&nbsp;&nbsp;&nbsp;&nbsp;谬荷宠位，受任方镇，餐服玄风，景羡高矩，常愿弃结驷之轩轨，策柴筚而造门，<br /><br />&nbsp;&nbsp;&nbsp;&nbsp;徒有其怀，而无从贤之实者何？良以寇逆殷扰，诸夏分崩，皇居失御，黎元荼毒，<br /><br />&nbsp;&nbsp;&nbsp;&nbsp;是以日夜忧怀，慷慨发愤，志在竭节耳。前者顾公临朝，深赖高算。元凯既登，<br /><br />&nbsp;&nbsp;&nbsp;&nbsp;巢许获逸。至于今日，所谓道之云亡，邦国殄悴，群望JJ，实在君侯。苟义之<br /><br />&nbsp;&nbsp;&nbsp;&nbsp;所在，岂得让劳居逸！想达者亦一以贯之也。庶禀徽猷，以弘远规。今上尚书，<br /><br />&nbsp;&nbsp;&nbsp;&nbsp;屈德为军司，谨遣参军沈祯衔命奉授，望必屈临，以副倾迟。<br /><br />&nbsp;&nbsp;&nbsp;&nbsp;循犹不起。<br /><br />&nbsp;&nbsp;&nbsp;&nbsp;及帝承制，复以为军谘祭酒。循称疾，敦逼不得已，乃X疾至。帝亲幸其舟，<br /><br />&nbsp;&nbsp;&nbsp;&nbsp;因谘以政道。循羸疾不拜谒，乃就加朝服，赐第一区，车马床帐衣褥等物。循辞<br /><br />&nbsp;&nbsp;&nbsp;&nbsp;让，一无所受。<br /><br />&nbsp;&nbsp;&nbsp;&nbsp;廷尉张]住在小市，将夺左右近宅以广其居，乃私作都门，早闭晏开，人多<br /><br />&nbsp;&nbsp;&nbsp;&nbsp;患之，论于州府，皆不见省。会循出，至破冈，连名诣循质之。循曰：“见张廷<br /><br />&nbsp;&nbsp;&nbsp;&nbsp;尉，当为言及之。”]闻而遽毁其门，诣循致谢。其为世所敬服如此。<br /><br />&nbsp;&nbsp;&nbsp;&nbsp;时江东草创，盗贼多有，帝思所以防之，以问于循。循答曰：“江道万里，<br /><br />&nbsp;&nbsp;&nbsp;&nbsp;通涉五州，朝贡商旅之所来往也。今议者欲出宣城以镇江渚，或使诸县领兵。愚<br /><br />&nbsp;&nbsp;&nbsp;&nbsp;谓令长威弱，而兼才难备，发惮役之人，而御之不肃，恐未必为用。以循所闻，<br /><br />&nbsp;&nbsp;&nbsp;&nbsp;江中剧地惟有阖庐一处，地势险奥，亡逃所聚。特宜以重兵备戍，随势讨除，绝<br /><br />&nbsp;&nbsp;&nbsp;&nbsp;其根带。沿江诸县各有分界，分界之内，官长所任，自可度土分力，多置亭行，<br /><br />&nbsp;&nbsp;&nbsp;&nbsp;恒使徼行，峻其纲目，严其刑赏，使越常科，勤则有殊荣之报，堕则有一身之罪，<br /><br />&nbsp;&nbsp;&nbsp;&nbsp;谓于大理不得不肃。所给人以时番休，役不至困，代易有期。案汉制十里一亭，<br /><br />&nbsp;&nbsp;&nbsp;&nbsp;亦以防禁切密故也。当今纵不能尔，要宜筹量，使力足相周。若寇劫强多，不能<br /><br />&nbsp;&nbsp;&nbsp;&nbsp;独制者，可指其纵迹，言所在都督寻当致讨。今不明部分，使所在百姓与军家杂<br /><br />&nbsp;&nbsp;&nbsp;&nbsp;其徼备，两情俱堕，莫适任负，故所以徒有备名而不能为益者也。”帝从之。<br /><br />&nbsp;&nbsp;&nbsp;&nbsp;及愍帝即位，征为宗正，元帝在镇，又表为侍中，道险不行。以讨华轶功，<br /><br />&nbsp;&nbsp;&nbsp;&nbsp;将封乡侯，循自以卧疾私门，固让不受。建武初，为中书令，加散骑常侍，又以<br /><br />&nbsp;&nbsp;&nbsp;&nbsp;老疾固辞。帝下令曰：“孤以寡德，忝当大位，若涉巨川，罔知所凭。循言行以<br /><br />&nbsp;&nbsp;&nbsp;&nbsp;礼，乃时之望，俗之表也。实赖其谋猷，以康万机。疾患有素，犹望卧相规辅，<br /><br />&nbsp;&nbsp;&nbsp;&nbsp;而固守智，自陈恳至，此贤履信思顺，苟以让为高者也。今从其所执。”于是<br /><br />&nbsp;&nbsp;&nbsp;&nbsp;改拜太常，常侍如故。循以九卿旧不加官，今又疾患，不宜兼处此职，惟拜太常<br /><br />&nbsp;&nbsp;&nbsp;&nbsp;而已。<br /><br />&nbsp;&nbsp;&nbsp;&nbsp;时宗庙始建，旧仪多阙，或以惠怀二帝应各为世，则颍川世数过七，宜在迭<br /><br />&nbsp;&nbsp;&nbsp;&nbsp;毁。事下太常。循议以为：<br /><br />&nbsp;&nbsp;&nbsp;&nbsp;礼，兄弟不相为后，不得以承代为世。殷之盘庚不序阳甲，汉之光武不继成<br /><br />&nbsp;&nbsp;&nbsp;&nbsp;帝，别立庙寝，使臣下祭之，此前代之明典，而承继之著义也。惠帝无后，怀帝<br /><br />&nbsp;&nbsp;&nbsp;&nbsp;承统，弟不后兄，则怀帝自上继世祖，不继惠帝，当同殷之阳甲，汉之成帝。议<br /><br />&nbsp;&nbsp;&nbsp;&nbsp;者以圣德冲远，未便改旧。诸如此礼，通所未论。是以惠帝尚在太庙，而怀帝复<br /><br />&nbsp;&nbsp;&nbsp;&nbsp;人，数则盈八。盈八之理，由惠帝不出，非上祖宜迁也。下世既升，上世乃迁，<br /><br />&nbsp;&nbsp;&nbsp;&nbsp;迁毁对代，不得相通，未有下升一世而上毁二世者也。惠怀二帝俱继世祖，兄弟<br /><br />&nbsp;&nbsp;&nbsp;&nbsp;旁亲，同为一世，而上毁二为一世。今以惠帝之崩已毁豫章，怀帝之入复毁颍川，<br /><br />&nbsp;&nbsp;&nbsp;&nbsp;如此则一世再迁，祖位横析。求之古义，未见此例。惠帝宜出，尚未轻论，况可<br /><br />&nbsp;&nbsp;&nbsp;&nbsp;轻毁一祖而无义例乎？颍川既无可毁之理，则见神之数居然自八，此尽有由而然，<br /><br />&nbsp;&nbsp;&nbsp;&nbsp;非谓数之常也。既有八神，则不得不于七室之外权安一位也。至尊于惠怀俱是兄<br /><br />&nbsp;&nbsp;&nbsp;&nbsp;弟，自上后世祖，不继二帝，则二帝之神行应别出，不为庙中恒有八室也。又武<br /><br />&nbsp;&nbsp;&nbsp;&nbsp;帝初成太庙时，正神止七，而杨元后之神亦权立一室。永熙元年，告世祖谥于太<br /><br />&nbsp;&nbsp;&nbsp;&nbsp;庙八室，此是苟有八神，不拘于七之旧例也。<br /><br />&nbsp;&nbsp;&nbsp;&nbsp;又议者以景帝俱已在庙，则惠怀一例。景帝盛德元功，王基之本，义著祖宗，<br /><br />&nbsp;&nbsp;&nbsp;&nbsp;百世不毁，故所以特在本庙，且亦世代尚近，数得相容，安神而已，无逼上祖，<br /><br />&nbsp;&nbsp;&nbsp;&nbsp;如王氏昭穆既满，终应别庙也。以今方之，既轻重义异，又七庙七世之亲；昭穆，<br /><br />&nbsp;&nbsp;&nbsp;&nbsp;父子位也。若当兄弟旁满，辄毁上祖，则祖位空悬，世数不足，何取于三昭三穆<br /><br />&nbsp;&nbsp;&nbsp;&nbsp;与太祖之庙然后成七哉！今七庙之义，出于王氏。从祢以上至于高祖，亲庙四世，<br /><br />&nbsp;&nbsp;&nbsp;&nbsp;高祖以上复有五世六世无服之祖，故为三昭三穆并太祖而七也。故世祖郊定庙礼，<br /><br />&nbsp;&nbsp;&nbsp;&nbsp;京兆、颍川会、高之亲，豫章五世，征西六世，以应此义。今至尊继统，亦宜有<br /><br />&nbsp;&nbsp;&nbsp;&nbsp;五六世之祖，豫章六世，颍川五世，俱不应毁。今既云豫章先毁，又当重毁颍川，<br /><br />&nbsp;&nbsp;&nbsp;&nbsp;此为庙中之亲惟从高祖已下，无复高祖以上二世之祖，于王氏之义，三昭三穆废<br /><br />&nbsp;&nbsp;&nbsp;&nbsp;阙其二，其非宗庙之本所据承，又违世祖祭征西、豫章之意，于一王定礼所阙不<br /><br />&nbsp;&nbsp;&nbsp;&nbsp;少。<br /><br />&nbsp;&nbsp;&nbsp;&nbsp;时尚书仆射刁协与循异议，循答义深备，辞多不载，竟从循议焉。朝廷疑滞<br /><br />&nbsp;&nbsp;&nbsp;&nbsp;皆谘之于循，循辄依经礼而对，为当世儒宗。<br /><br />&nbsp;&nbsp;&nbsp;&nbsp;其后帝以循清贫，下令曰：“循冰清玉洁，行为俗表，位处上卿，而居身服<br /><br />&nbsp;&nbsp;&nbsp;&nbsp;物盖周形而已，屋室财庇风雨。孤近造其庐，以为慨然。其赐六尺床荐席褥并钱<br /><br />&nbsp;&nbsp;&nbsp;&nbsp;二十万，以表至德，畅孤意焉。”循又让，不许，不得已留之，初不服用。及帝<br /><br />&nbsp;&nbsp;&nbsp;&nbsp;践位，有司奏琅邪恭王宜称皇考，循又议曰：“案礼子不敢以己爵加父。”帝纳<br /><br />&nbsp;&nbsp;&nbsp;&nbsp;之。俄以循行太子太傅，太常如故。<br /><br />&nbsp;&nbsp;&nbsp;&nbsp;循自以枕疾废顿，臣节不修，上隆降尊之义，不替交叙之敬，惧非垂典之教<br /><br />&nbsp;&nbsp;&nbsp;&nbsp;也，累表固让。帝以循体德率物，有不言之益，敦厉备至，期于不许，命皇太子<br /><br />&nbsp;&nbsp;&nbsp;&nbsp;亲往拜焉。循有羸疾，而恭于接对；诏断宾客，其崇遇如此。疾渐笃，表乞骸骨，<br /><br />&nbsp;&nbsp;&nbsp;&nbsp;上还印绶，改授左光禄大夫、开府仪同三司。帝临轩，遣使持节，加印绶。循虽<br /><br />&nbsp;&nbsp;&nbsp;&nbsp;口不能言，指麾左右，推去章服。车驾亲幸，执手流涕。太子亲临者三焉，往还<br /><br />&nbsp;&nbsp;&nbsp;&nbsp;皆拜，儒者以为荣。太兴二年卒，时年六十。帝素服举哀，哭之甚恸。赠司空，<br /><br />&nbsp;&nbsp;&nbsp;&nbsp;谥曰穆。将葬，帝又出临其柩，哭之尽哀，遣兼侍御史持节监护。皇太子追送近<br /><br />&nbsp;&nbsp;&nbsp;&nbsp;途，望船流涕。<br /><br />&nbsp;&nbsp;&nbsp;&nbsp;循少玩篇籍，善属文，博览众书，尤精礼传。雅有知人之鉴，拔同郡杨方于<br /><br />&nbsp;&nbsp;&nbsp;&nbsp;卑陋，卒成名于世。子隰，康帝时官至临海太守。<br /><br />&nbsp;&nbsp;&nbsp;&nbsp;杨方，字公回。少好学，有异才。初为郡铃下威仪，公事之暇，辄读《五经》，<br /><br />&nbsp;&nbsp;&nbsp;&nbsp;乡邑未之知。内史诸葛恢见而奇之，待以门人之礼，由是始得周旋贵人间。时虞<br /><br />&nbsp;&nbsp;&nbsp;&nbsp;喜兄弟以儒学立名，雅爱方，为之延誉。恢尝遣方为文，荐郡功曹主簿。虞预称<br /><br />&nbsp;&nbsp;&nbsp;&nbsp;美之，送以示循。循报书曰：“此子开拔有志，意只言异于凡猥耳，不图伟才如<br /><br />&nbsp;&nbsp;&nbsp;&nbsp;此。其文甚有奇分，若出其胸臆，乃是一国所推，岂但牧竖中逸群邪！闻处旧党<br /><br />&nbsp;&nbsp;&nbsp;&nbsp;之中，好有谦冲之行，此亦立身之一隅。然世衰道丧，人物凋弊，每闻一介之徒<br /><br />&nbsp;&nbsp;&nbsp;&nbsp;有向道之志，冀之愿之。如方者乃荒莱之特苗，卤田之善秀，姿质已良，但沾染<br /><br />&nbsp;&nbsp;&nbsp;&nbsp;未足耳；移植丰壤，必成嘉竖。足下才为世英，位为朝右，道隆化立，然后为贵。<br /><br />&nbsp;&nbsp;&nbsp;&nbsp;昔许子将拔樊仲昭于贾坚，郭林宗成魏德公于畎亩。足下志隆此业，二贤之功不<br /><br />&nbsp;&nbsp;&nbsp;&nbsp;为难及也。”循遂称方于京师。司徒王导辟为掾，转东安太守，迁司徒参军事。<br /><br />&nbsp;&nbsp;&nbsp;&nbsp;方在都邑，|绅之士咸厚遇之，自以地寒，不愿久留京华，求补远郡，欲闲居著<br /><br />&nbsp;&nbsp;&nbsp;&nbsp;述。导从之，上补高梁太守。在郡积年，著《五经钩沈》，更撰《吴越春秋》，<br /><br />&nbsp;&nbsp;&nbsp;&nbsp;并杂文笔，皆行于世。以年老，弃郡归。导将进之台阁，固辞还乡里，终于家。<br /><br />&nbsp;&nbsp;&nbsp;&nbsp;薛兼，字令长，丹阳人也。祖综，仕吴为尚书仆射。父莹，有名吴朝。吴平，<br /><br />&nbsp;&nbsp;&nbsp;&nbsp;为散骑常侍。兼清素有器宇，少与同郡纪瞻、广陵闵鸿、吴郡顾荣、会稽贺循齐<br /><br />&nbsp;&nbsp;&nbsp;&nbsp;名，号为“五俊”。初入洛，司空张华见而奇之，曰：“皆南金也。”察河南孝<br /><br />&nbsp;&nbsp;&nbsp;&nbsp;谦，辟公府，除比阳相，莅任有能名。历太子洗马、散骑常侍、怀令。司空、东<br /><br />&nbsp;&nbsp;&nbsp;&nbsp;海王越引为参军，转祭酒，赐爵安阳亭侯。元帝为安东将军，以为军谘祭酒，稍<br /><br />&nbsp;&nbsp;&nbsp;&nbsp;迁丞相长史。甚勤王事，以上佐禄优，每自约损，取周而已。进爵安阳乡侯，拜<br /><br />&nbsp;&nbsp;&nbsp;&nbsp;丹阳太守。中兴建，转尹，加秩中二千石，迁尚书，领太子少傅。自综至兼，三<br /><br />&nbsp;&nbsp;&nbsp;&nbsp;世傅东宫，谈者美之。<br /><br />&nbsp;&nbsp;&nbsp;&nbsp;永昌初，王敦表兼为太常。明帝即位，加散骑常侍。帝以东宫时师傅，犹宜<br /><br />&nbsp;&nbsp;&nbsp;&nbsp;尽敬，乃下诏曰：“朕以不德，夙遭闵凶。猥以眇身，托于王公之上。哀茕在疚，<br /><br />&nbsp;&nbsp;&nbsp;&nbsp;靡所谘仰，忧怀惴惴，如临于谷。孔子有云：‘故虽天子，必有尊也。’朕将祗<br /><br />&nbsp;&nbsp;&nbsp;&nbsp;奉先师之礼，以谘有德。太宰西阳王秩尊望重，在贵思降。丞相武昌公、司空即<br /><br />&nbsp;&nbsp;&nbsp;&nbsp;丘子体道高邈，勋德兼备，先帝执友，朕之师傅。太常安阳乡侯训保朕躬，忠肃<br /><br />&nbsp;&nbsp;&nbsp;&nbsp;笃诚。夫崇亲尊贤，先帝所重，朕见四君及书疏仪体，一如东宫故事。”是岁，<br /><br />&nbsp;&nbsp;&nbsp;&nbsp;卒。诏曰：“太常、安阳乡侯兼履德冲素，尽忠恪己。方赖德训，弘济政道，不<br /><br />&nbsp;&nbsp;&nbsp;&nbsp;幸殂殒，痛于厥心。今遣持节侍御史赠左光禄大夫、开府仪同三司。魂而有灵，<br /><br />&nbsp;&nbsp;&nbsp;&nbsp;嘉兹荣宠。”及葬，属王敦作逆，朝廷多故，不得议谥，直遣使者祭以太牢。子<br /><br />&nbsp;&nbsp;&nbsp;&nbsp;J，先兼卒，无后。<br /><br />&nbsp;&nbsp;&nbsp;&nbsp;史臣曰：元帝树基淮海，百度权舆，梦想群材，共康庶绩。顾、纪、贺、薛<br /><br />&nbsp;&nbsp;&nbsp;&nbsp;等并南金东箭，世胄高门，委质霸朝，豫闻邦政；典宪资其刊辑，帷幄伫其谋猷；<br /><br />&nbsp;&nbsp;&nbsp;&nbsp;望重|绅，任惟元凯，官成名立，光国荣家。非惟感会所钟，抑亦材能斯至。而<br /><br />&nbsp;&nbsp;&nbsp;&nbsp;循位登保傅，朝望特隆，遂使銮跸降临，承明下拜。虽西汉之恩崇张禹，东都之<br /><br />&nbsp;&nbsp;&nbsp;&nbsp;礼重桓荣，弗是过也。<br /><br />&nbsp;&nbsp;&nbsp;&nbsp;赞曰：彦先通识，思远方直。薛既清贞，贺惟学植。逢时遇主，抟风矫翼。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1461);">加入书签</a><a
                        href="1459.html">上一页</a>&larr;<a href="index.html">返回列表</a>&rarr;<a
                            href="1463.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1459.html"; var next_page = "1463.html"; var index_page = "index.html"; var sortid = "9"; var article_id = "23"; var chapter_id = "1461"; var articlename = "晋书"; var chaptername = " 卷六十八 列传第三十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>