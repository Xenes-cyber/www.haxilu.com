<!DOCTYPE html>
<html>
<head>
<meta charset="gbk" />
<title>晋书- 卷七十八 列传第四十八-在线阅读-哈西文学网</title>
<meta name="keywords" content="房玄龄等，晋书， 卷七十八 列传第四十八全文， 卷七十八 列传第四十八在线阅读 哈西文学网" />
<meta name="description" content="哈西文学网提供房玄龄等的晋书  卷七十八 列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1485.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1485.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十八 列传第四十八</h1>
            <div class="link xb">
                <a href="1482.html">上一页</a>&larr;<a href="index.html">返回列表</a>&rarr;<a
                    href="1487.html">下一页</a></div>			
            <div id="BookText">&nbsp;&nbsp;&nbsp;&nbsp;◎孔愉（子汪安国弟祗从子坦严从弟群群子沉）丁潭张茂<br /><br />&nbsp;&nbsp;&nbsp;&nbsp;陶回<br /><br />&nbsp;&nbsp;&nbsp;&nbsp;孔愉，字敬康，会稽山阴人也。其先世居梁国。曾祖潜，太子少傅，汉末避<br /><br />&nbsp;&nbsp;&nbsp;&nbsp;地会稽，因家焉。祖竺，吴豫章太守。父恬，湘东太守。从兄侃，大司农。俱有<br /><br />&nbsp;&nbsp;&nbsp;&nbsp;名江左。愉年十三而孤，养祖母以孝闻，与同郡张茂字伟康、丁潭字世康齐名，<br /><br />&nbsp;&nbsp;&nbsp;&nbsp;时人号曰“会稽三康”。吴平，愉迁于洛。惠帝末，归乡里，行至江淮间，遇石<br /><br />&nbsp;&nbsp;&nbsp;&nbsp;冰、封云为乱，云逼愉为参军，不从将杀之，赖云司马张统营救获免。东还会稽，<br /><br />&nbsp;&nbsp;&nbsp;&nbsp;人新安山中，改姓孙氏，以稼穑读书为务，信著乡里。后忽舍去，皆谓为神人，<br /><br />&nbsp;&nbsp;&nbsp;&nbsp;而为之立祠。永嘉中，元帝始以安东将军镇扬土，命愉为参军。邦族寻求，莫知<br /><br />&nbsp;&nbsp;&nbsp;&nbsp;所在。建兴初，始出应召。为丞相掾，仍除驸马都尉、参丞相军事，时年已五十<br /><br />&nbsp;&nbsp;&nbsp;&nbsp;矣。以讨华轶功，封余不亭侯。愉尝行经余不亭，见笼龟于路者，愉买而放之溪<br /><br />&nbsp;&nbsp;&nbsp;&nbsp;中，龟中流左顾者数四。及是，铸侯印，而印龟左顾，三铸如初。印工以告，愉<br /><br />&nbsp;&nbsp;&nbsp;&nbsp;乃悟，遂佩焉。<br /><br />&nbsp;&nbsp;&nbsp;&nbsp;帝为晋王，使长兼中书郎。于时刁协、刘隗用事，王导颇见疏远。愉陈导忠<br /><br />&nbsp;&nbsp;&nbsp;&nbsp;贤，有佐命之勋，谓事无大小皆宜谘访。由是不合旨，出为司徒左长史，累迁吴<br /><br />&nbsp;&nbsp;&nbsp;&nbsp;兴太守。沈充反，愉弃官还京师，拜御史中丞，迁侍中、太常。及苏峻反，愉朝<br /><br />&nbsp;&nbsp;&nbsp;&nbsp;服守宗庙。初，愉为司徒长史，以平南将军温峤母亡遭乱不葬，乃不过其品。至<br /><br />&nbsp;&nbsp;&nbsp;&nbsp;是，峻平，而峤有重功，愉往石头诣峤，峤执愉手而流涕曰：“天下丧乱，忠孝<br /><br />&nbsp;&nbsp;&nbsp;&nbsp;道废。能持古人之节，岁寒不凋者，唯君一人耳。”时人咸称峤居公而重愉之守<br /><br />&nbsp;&nbsp;&nbsp;&nbsp;正。寻徙大尚书，迁安南将军、江州刺史，不行。转尚书右仆射，领东海王师。<br /><br />&nbsp;&nbsp;&nbsp;&nbsp;寻迁左仆射。<br /><br />&nbsp;&nbsp;&nbsp;&nbsp;咸和八年，诏曰：“尚书令玩、左仆射愉并恪居官次，禄不代耕。端右任重，<br /><br />&nbsp;&nbsp;&nbsp;&nbsp;先朝所崇，其给玩亲信三十人，愉二十人，禀赐。”愉上疏固让，优诏不许。重<br /><br />&nbsp;&nbsp;&nbsp;&nbsp;表曰：“臣以朽暗，忝厕朝右，而以惰劣，无益毗佐。方今强寇未殄，疆场日骇，<br /><br />&nbsp;&nbsp;&nbsp;&nbsp;政烦役重，百姓困苦，奸吏擅威，暴人肆虐。大弊之后，仓库空虚，功劳之士，<br /><br />&nbsp;&nbsp;&nbsp;&nbsp;赏报不足，困悴之余，未见拯恤，呼嗟之怨，人鬼感动。宜并官省职，贬食节用，<br /><br />&nbsp;&nbsp;&nbsp;&nbsp;勤抚其人，以济其艰。臣等不能赞扬大化，纠明刑政，而偷安高位，横受宠给，<br /><br />&nbsp;&nbsp;&nbsp;&nbsp;无德而禄，殃必及之，不敢横受殊施，以重罪戾。”从之。王导闻而非之，于都<br /><br />&nbsp;&nbsp;&nbsp;&nbsp;坐谓愉曰：“君言奸吏擅威，暴人肆虐，为患是谁？”愉欲大论朝廷得失，陆玩<br /><br />&nbsp;&nbsp;&nbsp;&nbsp;抑之乃止。后导将以赵胤为护军，愉谓导曰：“中兴以来，处此官者，周伯仁、<br /><br />&nbsp;&nbsp;&nbsp;&nbsp;应思远耳。今诚乏才，岂宜以赵胤居之邪！”导不从。其守正如此。由是为导所<br /><br />&nbsp;&nbsp;&nbsp;&nbsp;衔。<br /><br />&nbsp;&nbsp;&nbsp;&nbsp;后省左右仆射，以愉为尚书仆射。愉年在悬车，累乞骸骨，不许，转护军将<br /><br />&nbsp;&nbsp;&nbsp;&nbsp;军，加散骑常侍。复徙领军将军，加金紫光禄大夫，领国子祭酒。顷之，出为镇<br /><br />&nbsp;&nbsp;&nbsp;&nbsp;军将军、会稽内史，加散骑常侍。句章县有汉时旧陂，毁废数百年。愉自巡行，<br /><br />&nbsp;&nbsp;&nbsp;&nbsp;修复故堰，溉田二百余顷，皆成良业。在郡三年，乃营山阴湖南侯山下数亩地为<br /><br />&nbsp;&nbsp;&nbsp;&nbsp;宅，草屋数间，便弃官居之。送资数百万，悉无所取。病笃，遗令敛以时服，乡<br /><br />&nbsp;&nbsp;&nbsp;&nbsp;邑义R，一不得受。年七十五，咸康八年卒。赠车骑将军、开府仪同三司，谥曰<br /><br />&nbsp;&nbsp;&nbsp;&nbsp;贞。<br /><br />&nbsp;&nbsp;&nbsp;&nbsp;三子：、汪、安国。嗣爵，位至建安太守。子静，字季恭，再为会稽<br /><br />&nbsp;&nbsp;&nbsp;&nbsp;内史，累迁尚书左仆射，加后将军。<br /><br />&nbsp;&nbsp;&nbsp;&nbsp;汪字德泽，好学有志行，孝武帝时位至侍中。时茹千秋以佞媚见幸于会稽王<br /><br />&nbsp;&nbsp;&nbsp;&nbsp;道子，汪屡言之于帝，帝不纳。迁尚书太常卿，以不合意，求出。为假节、都督<br /><br />&nbsp;&nbsp;&nbsp;&nbsp;交广二州诸军事、征虏将军、平越中郎将、广州刺史，甚有政绩，为岭表所称。<br /><br />&nbsp;&nbsp;&nbsp;&nbsp;太元十七年卒。<br /><br />&nbsp;&nbsp;&nbsp;&nbsp;安国字安国，年小诸兄三十余岁。群从诸兄并乏才名，以富强自立，唯安国<br /><br />&nbsp;&nbsp;&nbsp;&nbsp;与汪少厉孤贫之操。汪既以直亮称，安国亦以儒素显。孝武帝时甚蒙礼遇，仕历<br /><br />&nbsp;&nbsp;&nbsp;&nbsp;侍中、太常。及帝崩，安国形素赢瘦，服衰，涕泗竟日，见者以为真孝，再为<br /><br />&nbsp;&nbsp;&nbsp;&nbsp;会稽内史、领军将军。安帝隆安中下诏曰：“领军将军孔安国贞慎清正，出内播<br /><br />&nbsp;&nbsp;&nbsp;&nbsp;誉，可以本官领东海王师，必能导达津梁，依仁游艺。”后历尚书左右仆射。义<br /><br />&nbsp;&nbsp;&nbsp;&nbsp;熙四年卒，赠左光禄大夫。<br /><br />&nbsp;&nbsp;&nbsp;&nbsp;祗字承祖。太守周札命为功曹史。札为沈充所害，故人宾吏莫敢近者。祗冒<br /><br />&nbsp;&nbsp;&nbsp;&nbsp;刃号哭，亲行殡礼，送丧还义兴，时人义之。<br /><br />&nbsp;&nbsp;&nbsp;&nbsp;坦字君平。祖冲，丹阳太守。父侃，大司农。坦少方直，有雅望，通《左氏<br /><br />&nbsp;&nbsp;&nbsp;&nbsp;传》，解属文。完帝为晋王，以坦为世子文学。东宫建，补太子舍人，迁尚书郎。<br /><br />&nbsp;&nbsp;&nbsp;&nbsp;时台郎初到，普加策试，帝手策问曰：“吴兴徐馥为贼，杀郡将，郡今应举孝廉<br /><br />&nbsp;&nbsp;&nbsp;&nbsp;不？”坦对曰：“四罪不相及，殛鲧而兴禹。徐馥为逆，何妨一郡之贤！”又问：<br /><br />&nbsp;&nbsp;&nbsp;&nbsp;“奸臣贼子弑君，污宫潴宅，莫大之恶也。乡旧废四科之选，今何所依？”坦曰：<br /><br />&nbsp;&nbsp;&nbsp;&nbsp;“季平子逐鲁昭公，岂可以废仲尼也！”竟不能屈<br /><br />&nbsp;&nbsp;&nbsp;&nbsp;先是，以兵乱之后，务存慰悦，远方秀孝到，不策试，普皆除署。至是，帝<br /><br />&nbsp;&nbsp;&nbsp;&nbsp;申明旧制，皆令试《经》，有不中科，刺史、太守免官。太兴三年，秀孝多不敢<br /><br />&nbsp;&nbsp;&nbsp;&nbsp;行，其有到者，并托疾。帝欲除署孝廉，而秀才如前制。坦奏议曰：<br /><br />&nbsp;&nbsp;&nbsp;&nbsp;臣闻经邦建国，教学为先，移风崇化，莫尚斯矣。古者且耕且学，三年而通<br /><br />&nbsp;&nbsp;&nbsp;&nbsp;一经，以平康之世，犹假渐渍，积以日月。自丧乱以来，十有余年，于戈载扬，<br /><br />&nbsp;&nbsp;&nbsp;&nbsp;俎豆礼戢，家废讲诵，国阙庠序，率尔责试，窃以为疑。然宣下以来，涉历三载，<br /><br />&nbsp;&nbsp;&nbsp;&nbsp;累遇庆会，遂未一试。扬州诸郡，接近京都，惧累及君父，多不敢行。其远州边<br /><br />&nbsp;&nbsp;&nbsp;&nbsp;郡，掩诬朝廷，冀于不试，冒昧来赴，既到审试，遂不敢会。臣愚以不会与不行，<br /><br />&nbsp;&nbsp;&nbsp;&nbsp;其为阙也同。若当偏加除署，是为肃法奉宪者失分，侥幸投射者得官，颓风伤教，<br /><br />&nbsp;&nbsp;&nbsp;&nbsp;惧于是始。<br /><br />&nbsp;&nbsp;&nbsp;&nbsp;夫王言如丝，其出如纶，临事改制，示短天下，人听有惑，臣窃惜之。愚以<br /><br />&nbsp;&nbsp;&nbsp;&nbsp;王命无贰，宪制宜信。去年察举，一皆策试。如不能试，可不拘到，遣归不署。<br /><br />&nbsp;&nbsp;&nbsp;&nbsp;又秀才虽以事策，亦汜问经义，苟所未学，实难暗通，不足复曲碎垂例，违旧造<br /><br />&nbsp;&nbsp;&nbsp;&nbsp;异。谓宜因其不会，徐更革制。可申明前下，崇修学校，普延五年，以展讲习，<br /><br />&nbsp;&nbsp;&nbsp;&nbsp;钧法齐训，示人轨则。夫信之与法，为政之纲，施之家室，犹弗可贰，况经国之<br /><br />&nbsp;&nbsp;&nbsp;&nbsp;典而可玩黩乎！<br /><br />&nbsp;&nbsp;&nbsp;&nbsp;帝纳焉。听孝廉申至七年，秀才如故。<br /><br />&nbsp;&nbsp;&nbsp;&nbsp;时典客令万默领诸胡，胡人相诬，朝廷疑默有所偏助，将加大辟。坦独不署，<br /><br />&nbsp;&nbsp;&nbsp;&nbsp;由是被谴，遂弃官归会稽。久之，除领军司马，未赴召。会王敦反，与右卫将军<br /><br />&nbsp;&nbsp;&nbsp;&nbsp;虞潭俱在会稽起义，而讨沈充。事平，始就职。扬州刺史王导请为别驾。<br /><br />&nbsp;&nbsp;&nbsp;&nbsp;咸和初，迁尚书左丞，深为台中之所敬惮。寻属苏峻反，坦与司徒司马陶回<br /><br />&nbsp;&nbsp;&nbsp;&nbsp;白王导曰：“及峻未至，宜急断阜陵之界，守江西当利诸口，彼少我众，一战决<br /><br />&nbsp;&nbsp;&nbsp;&nbsp;矣。若峻未至，可往逼其城。今不先往，峻必先至。先人有夺人之功，时不可失。”<br /><br />&nbsp;&nbsp;&nbsp;&nbsp;导然之。庾亮以为峻脱径来，是袭朝廷虚也，故计不行。峻遂破姑熟，取盐米，<br /><br />&nbsp;&nbsp;&nbsp;&nbsp;亮方悔之。坦谓人曰：“观峻之势，必破台城。自非战士，不须戎服。”既而台<br /><br />&nbsp;&nbsp;&nbsp;&nbsp;城陷，戎服者多死，白衣者无他，时人称其先见。及峻挟天子幸石头，坦奔陶侃，<br /><br />&nbsp;&nbsp;&nbsp;&nbsp;侃引为长史。时侃等夜筑白石垒，至晓而成。闻峻军严声，咸惧来攻。坦曰：<br /><br />&nbsp;&nbsp;&nbsp;&nbsp;“不然。若峻攻垒，必须东北风急，令我水军不得往救。今天清静，贼必不动，<br /><br />&nbsp;&nbsp;&nbsp;&nbsp;决遣军出江乘，掠京口以东矣。”果如所筹。时郗鉴镇京口，侃等各以兵会。既<br /><br />&nbsp;&nbsp;&nbsp;&nbsp;至，坦议以为本不应须召郗公，遂使东门无限。今宜遣还，虽晚，犹胜不也。侃<br /><br />&nbsp;&nbsp;&nbsp;&nbsp;等犹疑，坦固争甚切，始令鉴还据京口，遣郭默屯大业，又令骁将李闳、曹统、<br /><br />&nbsp;&nbsp;&nbsp;&nbsp;周光与默并力，贼遂势分，卒如坦计。<br /><br />&nbsp;&nbsp;&nbsp;&nbsp;及峻平，以坦为吴郡太守。自陈吴多贤豪，而坦年少，未宜临之。王导、庾<br /><br />&nbsp;&nbsp;&nbsp;&nbsp;亮并欲用坦为丹阳尹。时乱离之后，百姓凋弊，坦固辞之。导等犹未之许。坦慨<br /><br />&nbsp;&nbsp;&nbsp;&nbsp;然曰：“昔肃祖临崩，诸君亲据御床，共奉遗诏。孔坦疏贱，不在顾命之限。既<br /><br />&nbsp;&nbsp;&nbsp;&nbsp;有艰难，则以微臣为先。今由俎上肉，任人脍截耳！”乃拂衣而去。导等亦止。<br /><br />&nbsp;&nbsp;&nbsp;&nbsp;于是迁吴兴内史，封晋陵男，加建威将军。以岁饥，运家米以振穷乏，百姓赖之。<br /><br />&nbsp;&nbsp;&nbsp;&nbsp;时使坦募江淮流人为军，有殿中兵，因乱东还，来应坦募，坦不知而纳之。或讽<br /><br />&nbsp;&nbsp;&nbsp;&nbsp;朝廷，以坦藏台叛兵，遂坐免。寻拜侍中。<br /><br />&nbsp;&nbsp;&nbsp;&nbsp;三康元年，石聪寇历阳，王导为大司马，讨之，请坦为司马。会石勒新死，<br /><br />&nbsp;&nbsp;&nbsp;&nbsp;季龙专恣，石聪及谯郡太守彭彪等各遣使请降。坦与聪书曰：<br /><br />&nbsp;&nbsp;&nbsp;&nbsp;华狄道乖，南北回邈，瞻河企宋，每怀饥渴。数会阳九，天祸晋国，奸凶猾<br /><br />&nbsp;&nbsp;&nbsp;&nbsp;夏，乘衅肆虐。我德虽衰，天命未改。乾符启再集之庆，中兴应灵期之会，百六<br /><br />&nbsp;&nbsp;&nbsp;&nbsp;之艰既过，惟新之美日隆。而神州振荡，遗氓波散，誓命戎狄之手，局豺狼之<br /><br />&nbsp;&nbsp;&nbsp;&nbsp;穴，朝廷每临寐永叹，痛心疾首。天罚既集，罪人斯陨，王旅未加，自相鱼肉。<br /><br />&nbsp;&nbsp;&nbsp;&nbsp;岂非人怨神怒，天降其灾！兰艾同焚，贤愚所叹，哀矜勿喜，我后之仁，大赦旷<br /><br />&nbsp;&nbsp;&nbsp;&nbsp;廓，唯季龙是讨。彭谯使至，粗具动静，知将军忿疾丑类，翻然同举。承问欣豫，<br /><br />&nbsp;&nbsp;&nbsp;&nbsp;庆若在己。何知几之先觉，V石之易悟哉！引领来仪，怪无声息。<br /><br />&nbsp;&nbsp;&nbsp;&nbsp;将军出自名族，诞育洪胄。遭世多故，国倾家覆，生离亲属，假养异类。虽<br /><br />&nbsp;&nbsp;&nbsp;&nbsp;逼伪宠，将亦何赖！闻之者犹或有悼，况身婴之，能不愤慨哉！非我族类，其心<br /><br />&nbsp;&nbsp;&nbsp;&nbsp;必异，诚反族归正之秋，图义建功之日也。若将军喻纳往言，宣之同盟，率关右<br /><br />&nbsp;&nbsp;&nbsp;&nbsp;之众，辅河南之卒，申威赵魏，为国前驱，虽窦融之保西河，黥布之去项羽，比<br /><br />&nbsp;&nbsp;&nbsp;&nbsp;诸古今，未足为喻。圣上宽明，宰辅弘纳，虽射钩之隙，赏之故行，雍齿之恨，<br /><br />&nbsp;&nbsp;&nbsp;&nbsp;侯之列国。况二三子无曩人之嫌，而遇天启之会，当如影响，有何迟疑！<br /><br />&nbsp;&nbsp;&nbsp;&nbsp;今六军诫严，水陆齐举，熊罴踊跃，噬争先，锋镝一交，玉石同碎，虽复<br /><br />&nbsp;&nbsp;&nbsp;&nbsp;后悔，何嗟及矣！仆以不才，世荷国宠，虽实不敏，诚为行李之主，区区之情，<br /><br />&nbsp;&nbsp;&nbsp;&nbsp;还信所具。夫机事不先，鲜不后悔，自求多福，唯将军图之。<br /><br />&nbsp;&nbsp;&nbsp;&nbsp;朝廷遂不果北伐，人皆怀恨。<br /><br />&nbsp;&nbsp;&nbsp;&nbsp;坦在职数年，迁侍中。时成帝每幸丞相王导府，拜导妻曹氏，有同家人，坦<br /><br />&nbsp;&nbsp;&nbsp;&nbsp;每切谏。时帝刻日纳后，而尚书左仆射王彬卒，议者以为欲却期。坦曰：“婚礼<br /><br />&nbsp;&nbsp;&nbsp;&nbsp;之重，重于救日蚀。救日蚀，有后之丧，太子堕井，则止。纳后盛礼，岂可以臣<br /><br />&nbsp;&nbsp;&nbsp;&nbsp;丧而废！”从之。及帝既加元服，犹委政王导，坦每发愤，以国事为己忧，尝从<br /><br />&nbsp;&nbsp;&nbsp;&nbsp;容言于帝曰：“陛下春秋以长，圣敬日跻，宜博纳朝臣，谘诹善道。”由是忤导，<br /><br />&nbsp;&nbsp;&nbsp;&nbsp;出为廷尉，怏怏不悦，以疾去职。加散骑常侍，迁尚书，未拜。<br /><br />&nbsp;&nbsp;&nbsp;&nbsp;疾笃，庾冰省之，乃流涕。坦慨然曰：“大丈夫将终不问安国宁家之术，乃<br /><br />&nbsp;&nbsp;&nbsp;&nbsp;作儿女子相问邪！”冰深谢焉。临终，与庾亮书曰：“不谓疾苦，遂至顿弊，自<br /><br />&nbsp;&nbsp;&nbsp;&nbsp;省绵绵，奄忽无日。修短命也，将何所悲！但以身往名没，朝恩不报，所怀未叙，<br /><br />&nbsp;&nbsp;&nbsp;&nbsp;即命多恨耳！足下以伯舅之尊，居方伯之重，抗威顾眄，名震天下，榱椽之佐，<br /><br />&nbsp;&nbsp;&nbsp;&nbsp;常愿下风。使九服式序，四海一统，封京观于中原，反紫极于华壤，是宿昔之味<br /><br />&nbsp;&nbsp;&nbsp;&nbsp;咏，慷慨之本诚矣。今中道而毙，岂不惜哉！若死而有灵，潜听风烈。”俄卒，<br /><br />&nbsp;&nbsp;&nbsp;&nbsp;时年五十一。追赠光禄勋，谥曰简。亮报书曰：“廷尉孔君，神游体离，呜呼哀<br /><br />&nbsp;&nbsp;&nbsp;&nbsp;哉！得八月十五日书，知疾患转笃，遂不起济，悲恨伤楚，不能自胜。足下方在<br /><br />&nbsp;&nbsp;&nbsp;&nbsp;中年，素少疾患，虽天命有在，亦祸出不图。且足下才经于世，世常须才，况于<br /><br />&nbsp;&nbsp;&nbsp;&nbsp;今日，倍相痛惜。吾以寡乏，忝当大任，国耻未雪，夙夜忧愤。常欲足下同在外<br /><br />&nbsp;&nbsp;&nbsp;&nbsp;藩，戮力时事。此情未果，来书奄至。申寻往复，不觉涕陨。深明足下慷慨之怀，<br /><br />&nbsp;&nbsp;&nbsp;&nbsp;深痛足下不遂之志。邈然永隔，夫复何言！谨遣报答，并致薄祭，望足下降神飨<br /><br />&nbsp;&nbsp;&nbsp;&nbsp;之。”子混嗣。<br /><br />&nbsp;&nbsp;&nbsp;&nbsp;严字彭祖。祖父奕，全椒令，明察过人。时有遗其酒者，始提入门，奕遥呵<br /><br />&nbsp;&nbsp;&nbsp;&nbsp;之曰：“人饷吾两罂酒，其一何故非也？”检视之，一罂果是水。或问奕何以知<br /><br />&nbsp;&nbsp;&nbsp;&nbsp;之，笑曰：“酒重水轻，提酒者手有轻重之异故耳。”在官有惠化，及卒，市人<br /><br />&nbsp;&nbsp;&nbsp;&nbsp;若丧慈亲焉。父伦，黄门郎。严少仕州郡，历司徒掾、尚书殿中郎。殷浩临扬州，<br /><br />&nbsp;&nbsp;&nbsp;&nbsp;请为别驾。迁尚书左丞。时朝廷崇树浩，以抗拟桓温，温深以不平。浩又引接荒<br /><br />&nbsp;&nbsp;&nbsp;&nbsp;人，谋立功于阃外。严言于浩曰：“当今时事艰难，可谓百六之运，使君屈己应<br /><br />&nbsp;&nbsp;&nbsp;&nbsp;务，属当其会。圣怀所以日昃匪懈，临朝斤斤，每欲深根固本，静边宁国耳，亦<br /><br />&nbsp;&nbsp;&nbsp;&nbsp;岂至私哉！而处任者所志不同，所见各异，人口云云，无所不至。顷来天时人情，<br /><br />&nbsp;&nbsp;&nbsp;&nbsp;良可寒心。古人为政，防人之口甚于防川。间日侍座，亦已粗申所怀，不审竟当<br /><br />&nbsp;&nbsp;&nbsp;&nbsp;何以镇之？《老子》云‘夫唯不争，则万物不难与之争’，此言不可不察也。愚<br /><br />&nbsp;&nbsp;&nbsp;&nbsp;意故谓朝廷宜更明授任之方，韩彭可专征伐，萧曹守管a，内外之任，各有攸司。<br /><br />&nbsp;&nbsp;&nbsp;&nbsp;深思廉蔺屈申之道，平勃相和之义，令婉然通顺，人无间言，然后乃可保大定功，<br /><br />&nbsp;&nbsp;&nbsp;&nbsp;平济天下也。又观顷日降附之徒，皆人面兽心，贪而无亲，难以义感。而聚著都<br /><br />&nbsp;&nbsp;&nbsp;&nbsp;邑，杂处人间，使君常疲圣体以接之，虚府库以拯之，足以疑惑视听耳。”浩深<br /><br />&nbsp;&nbsp;&nbsp;&nbsp;纳之。<br /><br />&nbsp;&nbsp;&nbsp;&nbsp;及哀帝践阼，议所承统，时多异议。严与丹阳尹庾和议曰：“顺本居正，亲<br /><br />&nbsp;&nbsp;&nbsp;&nbsp;亲不可夺，宜继成皇帝。”诸儒咸以严议为长，竟从之。<br /><br />&nbsp;&nbsp;&nbsp;&nbsp;隆和元年，诏曰：“天文失度，太史虽有禳祈之事，犹衅眚屡彰。今欲依鸿<br /><br />&nbsp;&nbsp;&nbsp;&nbsp;祀之制，于太极殿前庭亲执虔肃。”严谏曰：“鸿祀虽出《尚书大传》，先儒所<br /><br />&nbsp;&nbsp;&nbsp;&nbsp;不究，历代莫之兴，承天接神，岂可以疑殆行事乎！天道无亲，唯德是辅，陛下<br /><br />&nbsp;&nbsp;&nbsp;&nbsp;祗顺恭敬，留心兆庶，可以消灾复异。皆已蹈而行之，德合神明，丘祷久矣，岂<br /><br />&nbsp;&nbsp;&nbsp;&nbsp;须屈万乘之尊，修杂祀之事！君举必书，可不慎欤！”帝嘉之而止。以为扬州大<br /><br />&nbsp;&nbsp;&nbsp;&nbsp;中正，严不就。有司奏免，诏特以侯领尚书<br /><br />&nbsp;&nbsp;&nbsp;&nbsp;时东海王奕求海盐、钱塘以水牛牵埭税取钱直，帝初从之，严谏乃止。初，<br /><br />&nbsp;&nbsp;&nbsp;&nbsp;帝或施私恩，以钱帛赐左右。严又启诸所别赐及给厨食，皆应减省。帝曰：“左<br /><br />&nbsp;&nbsp;&nbsp;&nbsp;右多困乏，故有所赐，今通断之。又厨膳宜有减撤，思详具闻。”严多所匡益。<br /><br />&nbsp;&nbsp;&nbsp;&nbsp;太和中，拜吴兴太守，加秩中二千石。善于宰牧，甚得人和。余杭妇人经年<br /><br />&nbsp;&nbsp;&nbsp;&nbsp;荒，卖其子以活夫之兄子。武康有兄弟二人，妻各有孕，弟远行未反，遇荒岁，<br /><br />&nbsp;&nbsp;&nbsp;&nbsp;不能两全，弃其子而活弟子。严并褒荐之。又甄赏才能之士，论者美焉。五年，<br /><br />&nbsp;&nbsp;&nbsp;&nbsp;以疾去职，卒于家。<br /><br />&nbsp;&nbsp;&nbsp;&nbsp;三子：道民，宣城内史；静民，散骑侍郎；福民，太子洗马，皆为孙恩所害。<br /><br />&nbsp;&nbsp;&nbsp;&nbsp;群字敬林，严叔父也。有智局，志尚不羁。苏峻入石头，时匡术有宠于峻，<br /><br />&nbsp;&nbsp;&nbsp;&nbsp;宾从甚盛。群与从兄愉同行于横塘，遇之，愉止与语，而群初不视术。术怒，欲<br /><br />&nbsp;&nbsp;&nbsp;&nbsp;刃之。愉下车抱术曰：“吾弟发狂，卿为我宥之。”乃获免。后峻平，王导保存<br /><br />&nbsp;&nbsp;&nbsp;&nbsp;术，尝因众坐，令术劝群酒，以释横塘之憾。群答曰：“群非孔子，厄同匡人。<br /><br />&nbsp;&nbsp;&nbsp;&nbsp;虽阳和布气，鹰化为鸠，至于识者，犹憎其目。”导有愧色。仕历中丞。性嗜酒，<br /><br />&nbsp;&nbsp;&nbsp;&nbsp;导尝戒之曰：“卿恒饮，不见酒家覆瓿布，日月久糜烂邪？”答曰：“公不见肉<br /><br />&nbsp;&nbsp;&nbsp;&nbsp;糟淹更堪久邪？”尝与亲友书云：“今年田得七百石秫米，不足了曲f事。”其<br /><br />&nbsp;&nbsp;&nbsp;&nbsp;耽湎如此。卒于官。嗣子沉。<br /><br />&nbsp;&nbsp;&nbsp;&nbsp;沉字德度，有美名。何充荐沉于王导曰：“文思通敏，宜登宰门。”辟丞相<br /><br />&nbsp;&nbsp;&nbsp;&nbsp;司徒掾、琅邪王文学，并不就。从兄坦以裘遗之，辞不受。坦曰：“晏平仲俭，<br /><br />&nbsp;&nbsp;&nbsp;&nbsp;祀其先人，豚肩不掩豆，犹狐裘数十年，卿复何辞！”于是受而服之。是时沉与<br /><br />&nbsp;&nbsp;&nbsp;&nbsp;魏、虞球、虞存、谢奉并为四族之俊。<br /><br />&nbsp;&nbsp;&nbsp;&nbsp;沉子Q，位至吴兴太守、廷尉。Q子琳之，以草书擅名，又为吴兴太守，侍<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;丁潭，字世康，会稽山阴人也。祖固，吴司徒。父弥，梁州刺史。潭初为郡<br /><br />&nbsp;&nbsp;&nbsp;&nbsp;功曹，察孝廉，除郎中，稍迁丞相西阁祭酒。时元帝称制，使各陈时事损益，潭<br /><br />&nbsp;&nbsp;&nbsp;&nbsp;上书曰：<br /><br />&nbsp;&nbsp;&nbsp;&nbsp;为国者恃人须才，盖二千石长吏是也。安可不明简其才，使必允当。既然得<br /><br />&nbsp;&nbsp;&nbsp;&nbsp;其人，使久于其职，在官者无苟且，居下者有恒心，此为政之较也。今之长吏，<br /><br />&nbsp;&nbsp;&nbsp;&nbsp;迁转既数，有送迎之费。古人三载考绩，三考黜陟，中才处局，故难以速成矣。<br /><br />&nbsp;&nbsp;&nbsp;&nbsp;夫兵所以防御未然，镇压奸凶，周虽三圣，功成由武。今戎战之世，益宜留<br /><br />&nbsp;&nbsp;&nbsp;&nbsp;心，简选精锐，以备不虞。无事则优其身，有难则责其力。窃闻今之兵士，或私<br /><br />&nbsp;&nbsp;&nbsp;&nbsp;有役使，而营陈不充。夫为国者，由为家也。计财力之所任，审趋舍之举动，不<br /><br />&nbsp;&nbsp;&nbsp;&nbsp;营难成之功，损弃分外之役。今兵人未强，当审其宜，经涂远举，未献大捷，更<br /><br />&nbsp;&nbsp;&nbsp;&nbsp;使力单财尽而威望挫弱也。<br /><br />&nbsp;&nbsp;&nbsp;&nbsp;及帝践阼，拜驸马都尉、奉朝请、尚书祠部郎。时琅邪王裒始受封，帝欲引<br /><br />&nbsp;&nbsp;&nbsp;&nbsp;朝贤为其国上卿，将用潭，以问中书令贺循。循曰：“郎中令职望清重，实宜审<br /><br />&nbsp;&nbsp;&nbsp;&nbsp;授。潭清淳贞粹，雅有隐正，圣明所简，才实宜之。”遂为琅邪王郎中令。会裒<br /><br />&nbsp;&nbsp;&nbsp;&nbsp;薨，潭上疏求行终丧礼，曰：“在三之义，礼有达制，近代已来，或随时降杀，<br /><br />&nbsp;&nbsp;&nbsp;&nbsp;宜一匡革，以敦于后，辄案令文，王侯之丧，官僚服斩，既葬而除。今国无继统，<br /><br />&nbsp;&nbsp;&nbsp;&nbsp;丧庭无主，臣实陋贱，不足当重，谬荷首任，礼宜终丧。”诏下博议。国子祭酒<br /><br />&nbsp;&nbsp;&nbsp;&nbsp;杜夷议：“古者谅，三年不言。下及周世，税衰效命。春秋之时，天子诸侯既<br /><br />&nbsp;&nbsp;&nbsp;&nbsp;葬而除。此所谓三代损益，礼有不同。故三年之丧，由此而废。然则汉文之诏，<br /><br />&nbsp;&nbsp;&nbsp;&nbsp;合于随时，凡有国者，皆宜同也，非唯施于帝皇而已。案礼，殇与无后，降于成<br /><br />&nbsp;&nbsp;&nbsp;&nbsp;人。有后，既葬而除。今不得以无后之故而独不除也。愚以丁郎中应除衰麻，自<br /><br />&nbsp;&nbsp;&nbsp;&nbsp;宜主祭，以终三年。”太常贺循议：“礼，天子诸侯俱以至尊临人，上下之义，<br /><br />&nbsp;&nbsp;&nbsp;&nbsp;群臣之礼，自古以来，其例一也。故礼盛则并全其重，礼杀则从其降。春秋之事，<br /><br />&nbsp;&nbsp;&nbsp;&nbsp;天子诸侯不行三年。至于臣为君服，亦宜以君为节，未有君除而臣服，君服而臣<br /><br />&nbsp;&nbsp;&nbsp;&nbsp;除者。今法令，诸侯卿相官属为君斩衰，既葬而除。以令文言之，明诸侯不以三<br /><br />&nbsp;&nbsp;&nbsp;&nbsp;年之丧与天子同可知也。君若遂服，则臣子轻重无应除者也。若当皆除，无一人<br /><br />&nbsp;&nbsp;&nbsp;&nbsp;独重之文。礼有摄主而无摄重，故大功之亲主人丧者，必为之再祭练祥，以大功<br /><br />&nbsp;&nbsp;&nbsp;&nbsp;之服，主人三年丧者也。苟谓诸侯与天子同制，国有嗣王，自不全服，而人主居<br /><br />&nbsp;&nbsp;&nbsp;&nbsp;丧，素服主祭，三年不摄吉事，以尊令制。若当远迹三代，令复旧典，不依法令<br /><br />&nbsp;&nbsp;&nbsp;&nbsp;者，则侯之服贵贱一例，亦不得唯一人论。”于是诏使除服，心丧三年。<br /><br />&nbsp;&nbsp;&nbsp;&nbsp;太兴三年，迁王导骠骑司马，转中书郎，出为广武将军、东阳太守，以清洁<br /><br />&nbsp;&nbsp;&nbsp;&nbsp;见称。征为太子左卫率，不拜。成帝践阼，以为散骑常侍、侍中。苏峻作乱，帝<br /><br />&nbsp;&nbsp;&nbsp;&nbsp;蒙尘于石头，唯潭及侍中钟雅、刘超等随从不离帝侧。峻诛，以功赐爵永安伯，<br /><br />&nbsp;&nbsp;&nbsp;&nbsp;迁大尚书，徙廷尉，累迁左光禄大夫、领国子祭酒、本国大中正，加散骑常侍。<br /><br />&nbsp;&nbsp;&nbsp;&nbsp;康帝即位，屡表乞骸骨。诏以光禄大夫还第，门施行马，禄秩一如旧制，给<br /><br />&nbsp;&nbsp;&nbsp;&nbsp;传诏二人，赐钱二十万，床帐褥席。年八十，卒。赠侍中，大夫如故，谥曰简。<br /><br />&nbsp;&nbsp;&nbsp;&nbsp;王导尝谓孔敬康有公才而无公望，丁世康有公望而无公才。子话，位至散骑侍郎。<br /><br />&nbsp;&nbsp;&nbsp;&nbsp;张茂，字伟康，少单贫，有志行，为乡里所敬信。初起义兵，讨贼陈斌，一<br /><br />&nbsp;&nbsp;&nbsp;&nbsp;郡用全。元帝辟为掾属。官有老牛数十，将卖之，茂曰：“杀牛有禁，买者不得<br /><br />&nbsp;&nbsp;&nbsp;&nbsp;辄屠，齿力疲老，又不任耕驾，是以无用之物收百姓利也。”帝乃止。迁太子右<br /><br />&nbsp;&nbsp;&nbsp;&nbsp;卫率，出补吴兴内史。沈充之反也，茂与三子并遇害。茂弟盎，为周札将军，充<br /><br />&nbsp;&nbsp;&nbsp;&nbsp;讨札，盎又死之。赠茂太仆。茂少时梦得大象，以问占梦万推。推曰：“君当为<br /><br />&nbsp;&nbsp;&nbsp;&nbsp;大郡，而不善也。”问其故，推曰：“象者大兽，兽者守也，故知当得大郡。然<br /><br />&nbsp;&nbsp;&nbsp;&nbsp;象以齿焚，为人所害。”果如其言。<br /><br />&nbsp;&nbsp;&nbsp;&nbsp;陶回，丹阳人也。祖基，吴交州刺史。父抗，太子中庶子。回辟司空府中军、<br /><br />&nbsp;&nbsp;&nbsp;&nbsp;主簿，并不就。大将军王敦命为参军，转州别驾。敦死，司徒王导引为从事中郎，<br /><br />&nbsp;&nbsp;&nbsp;&nbsp;迁司马。苏峻之役，回与孔坦言于导，请早出兵守江口，语在坦传。峻将至，回<br /><br />&nbsp;&nbsp;&nbsp;&nbsp;复谓亮曰：“峻知石头有重戍，不敢直下，必向小丹阳南道步来，宜伏兵要之，<br /><br />&nbsp;&nbsp;&nbsp;&nbsp;可一战而擒。”亮不从。峻果由小丹阳经秣陵，迷失道，逢郡人，执以为乡导。<br /><br />&nbsp;&nbsp;&nbsp;&nbsp;时峻夜行，甚无部分。亮闻之，深悔不从回等之言。寻王师败绩，回还本县，收<br /><br />&nbsp;&nbsp;&nbsp;&nbsp;合义军，得千余人，并为步军，与陶侃、温峤等并力攻峻，又别破韩晁，以功封<br /><br />&nbsp;&nbsp;&nbsp;&nbsp;康乐伯。<br /><br />&nbsp;&nbsp;&nbsp;&nbsp;时大贼新平，纲维弛废，司徒王导以回有器干，擢补北军中候，俄转中护军。<br /><br />&nbsp;&nbsp;&nbsp;&nbsp;久之，迁征虏将军、吴兴太守。时人饥谷贵，三吴尤甚。诏欲听相鬻卖，以拯一<br /><br />&nbsp;&nbsp;&nbsp;&nbsp;时之急。回上疏曰：“当今天下不普荒俭，唯独东土谷价偏贵，便相鬻卖，声必<br /><br />&nbsp;&nbsp;&nbsp;&nbsp;远流，北贼闻之，将窥疆场。如愚臣意，不如开仓廪以振之。”乃不待报，辄便<br /><br />&nbsp;&nbsp;&nbsp;&nbsp;开仓，及割府郡军资数万斛米以救乏绝，由是一境获全。既而下诏，并敕会稽、<br /><br />&nbsp;&nbsp;&nbsp;&nbsp;吴郡依回振恤，二郡赖之。在郡四年，征拜领军将军，加散骑常侍，征虏将军如<br /><br />&nbsp;&nbsp;&nbsp;&nbsp;故。<br /><br />&nbsp;&nbsp;&nbsp;&nbsp;回性雅正，不惮强御。丹阳尹桓景佞事王导，甚为导所昵。回常慷慨谓景非<br /><br />&nbsp;&nbsp;&nbsp;&nbsp;正人，不宜亲狎。会荧惑守南斗经旬，导语回曰：“南斗，扬州分，而荧惑守之，<br /><br />&nbsp;&nbsp;&nbsp;&nbsp;吾当逊位以厌此谪。”回答曰：“公以明德作相，辅弼圣主，当亲忠贞，远邪佞，<br /><br />&nbsp;&nbsp;&nbsp;&nbsp;而与桓景造膝，荧惑何由退舍！”导深愧之咸和二年，以疾辞职，帝不许。徙护<br /><br />&nbsp;&nbsp;&nbsp;&nbsp;军将军，常侍、领军如故，未拜，卒，年五十一。谥曰威。<br /><br />&nbsp;&nbsp;&nbsp;&nbsp;四子：汪、陋、隐、无忌。汪嗣爵，位至辅国将军、宣城内史，陋冠军将军，<br /><br />&nbsp;&nbsp;&nbsp;&nbsp;隐少府，无忌光禄勋，兄弟咸有于用。<br /><br />&nbsp;&nbsp;&nbsp;&nbsp;史臣曰：孔愉父子暨丁潭等，咸以筱{q汤}之材，邀缔构之运，策名霸府，<br /><br />&nbsp;&nbsp;&nbsp;&nbsp;骋足高衢，历试清阶，遂登显要，外宣政绩，内尽谋猷，罄心力以佐时，竭股肱<br /><br />&nbsp;&nbsp;&nbsp;&nbsp;以卫主，并能保全名节，善始令终。而愉高谢百万之赀，辞荣数亩之宅，弘止足<br /><br />&nbsp;&nbsp;&nbsp;&nbsp;之分，有廉让之风者矣。陶回陈邪佞之宜远，明鬻卖之非宜，并补阙弼违，良可<br /><br />&nbsp;&nbsp;&nbsp;&nbsp;称也。<br /><br />&nbsp;&nbsp;&nbsp;&nbsp;赞曰：愉既公才，潭唯公望。领军儒雅，平越忠亮。君平料敌，彭祖弘益。<br /><br />&nbsp;&nbsp;&nbsp;&nbsp;茂以象焚，群由匡厄。陶回规过，言同金石。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1485);">加入书签</a><a
                        href="1482.html">上一页</a>&larr;<a href="index.html">返回列表</a>&rarr;<a
                            href="1487.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1482.html"; var next_page = "1487.html"; var index_page = "index.html"; var sortid = "9"; var article_id = "23"; var chapter_id = "1485"; var articlename = "晋书"; var chaptername = " 卷七十八 列传第四十八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>