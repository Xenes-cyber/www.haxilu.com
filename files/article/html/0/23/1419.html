<!DOCTYPE html>
<html>
<head>
<meta charset="gbk" />
<title>晋书- 卷三十八 列传第八-在线阅读-哈西文学网</title>
<meta name="keywords" content="房玄龄等，晋书， 卷三十八 列传第八全文， 卷三十八 列传第八在线阅读 哈西文学网" />
<meta name="description" content="哈西文学网提供房玄龄等的晋书  卷三十八 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1419.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1419.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八 列传第八</h1>
            <div class="link xb">
                <a href="1418.html">上一页</a>&larr;<a href="index.html">返回列表</a>&rarr;<a
                    href="1420.html">下一页</a></div>			
            <div id="BookText">&nbsp;&nbsp;&nbsp;&nbsp;◎宣五王平原王o琅邪王谱雨铄ｔy清惠亭侯京扶风王<br /><br />&nbsp;&nbsp;&nbsp;&nbsp;骏子畅歆梁王肜文六王<br /><br />&nbsp;&nbsp;&nbsp;&nbsp;宣帝九男，穆张皇后生景帝、文帝、平原王干，伏夫人生汝南文成王亮、琅<br /><br />&nbsp;&nbsp;&nbsp;&nbsp;邪武王啤⑶寤萃ず罹、扶风武王骏，张夫人生梁王肜，柏夫人生赵王伦。亮及<br /><br />&nbsp;&nbsp;&nbsp;&nbsp;伦别有传。<br /><br />&nbsp;&nbsp;&nbsp;&nbsp;平原王o，字子良。少以公子魏时封安阳亭侯，稍迁抚军中郎将，进爵平阳<br /><br />&nbsp;&nbsp;&nbsp;&nbsp;乡侯。五等建，改封定陶伯。武帝践阼，封平原王，邑万一千三百户，给鼓吹、<br /><br />&nbsp;&nbsp;&nbsp;&nbsp;驸马二匹，加侍中之服。咸宁初，遣诸王之国，干有笃疾，性理不恒，而颇清虚<br /><br />&nbsp;&nbsp;&nbsp;&nbsp;静退，简于情欲，故特诏留之。太康末，拜光禄大夫，加侍中，特假金章紫绶，<br /><br />&nbsp;&nbsp;&nbsp;&nbsp;班次三司。惠帝即位，进左光禄大夫，侍中如故，剑履上殿，入朝不趋。<br /><br />&nbsp;&nbsp;&nbsp;&nbsp;o虽王大国，不事其务，有所调补，必以才能。虽有爵禄，若不在己，秩奉<br /><br />&nbsp;&nbsp;&nbsp;&nbsp;布帛，皆露积腐烂。阴雨则出犊车而内露车，或问其故，对曰：“露者宜内也。”<br /><br />&nbsp;&nbsp;&nbsp;&nbsp;朝士造之，虽通姓名，必令立车马于门外，或终夕不见。时有得观，与人物酬接，<br /><br />&nbsp;&nbsp;&nbsp;&nbsp;亦恂恂恭逊，初无阙失。前后爱妾死，既敛，辄不钉棺，置后空室中，数日一发<br /><br />&nbsp;&nbsp;&nbsp;&nbsp;视，或行淫秽，须其尸坏乃葬之。<br /><br />&nbsp;&nbsp;&nbsp;&nbsp;赵王伦辅政，以o为卫将军。惠帝反正，复为侍中，加太保。齐王字平赵<br /><br />&nbsp;&nbsp;&nbsp;&nbsp;王伦也，宗室朝士皆以牛酒劳祝o独怀百钱，见V之，曰：“赵王逆乱，汝<br /><br />&nbsp;&nbsp;&nbsp;&nbsp;能义举，是汝之功，今以百钱贺汝。虽然，大势难居，不可不慎。”准雀ㄕ，<br /><br />&nbsp;&nbsp;&nbsp;&nbsp;o诣之，壮鲇拜。o入，踞其床，不命鬃，语之曰：“汝勿效白女儿，”其<br /><br />&nbsp;&nbsp;&nbsp;&nbsp;意指伦也。及字铮o哭之恸，谓左右曰：“宗室日衰，唯此儿最可，而复害之，<br /><br />&nbsp;&nbsp;&nbsp;&nbsp;从今殆矣！”<br /><br />&nbsp;&nbsp;&nbsp;&nbsp;东海王越兴义，至洛阳，往视干，干闭门不通。越驻车良久，干乃使人谢遣，<br /><br />&nbsp;&nbsp;&nbsp;&nbsp;而自于门间窥之。当时莫能测其意，或谓之有疾，或以为晦迹焉。永嘉五年薨，<br /><br />&nbsp;&nbsp;&nbsp;&nbsp;时年八十。会刘聪寇洛，不遑赠谥，有二子，世子广早卒，次子永以太熙中封安<br /><br />&nbsp;&nbsp;&nbsp;&nbsp;德县公，散骑常侍，皆为善士。遇难，合门堙灭。<br /><br />&nbsp;&nbsp;&nbsp;&nbsp;琅邪武王疲字子将，正始初封南安亭侯。早有才望，起家为宁朔将军，监<br /><br />&nbsp;&nbsp;&nbsp;&nbsp;守邺城，有绥怀之称。累迁散骑常侍，进封东武乡侯，拜右将军、监兖州诸军事、<br /><br />&nbsp;&nbsp;&nbsp;&nbsp;兖州刺史。五等初建，封南皮伯。转征虏将军、假节，。武帝践阼，封东莞郡王，<br /><br />&nbsp;&nbsp;&nbsp;&nbsp;邑万六百户。始置二卿，特诏诸王自选令长。票砣茫不许。入为尚书右仆射、<br /><br />&nbsp;&nbsp;&nbsp;&nbsp;抚军将军，出为镇东大将军、假节、徐州诸军事，代卫镇下邳。普蛴有方，<br /><br />&nbsp;&nbsp;&nbsp;&nbsp;得将士死力，吴人惮之。加开府仪同三司，改封琅邪王，以东莞益其国。<br /><br />&nbsp;&nbsp;&nbsp;&nbsp;平吴之役，率众数万出涂中，孙皓奉笺送玺绶，诣魄虢担诏曰：“琅邪王<br /><br />&nbsp;&nbsp;&nbsp;&nbsp;贫铰仕统，连据涂中，使贼不得相救。又使琅邪相刘弘等进军逼江，贼震惧，<br /><br />&nbsp;&nbsp;&nbsp;&nbsp;遣使奉伪玺绶。又使长史王恒率诸军渡江，破贼边守，获督蔡机，斩道降附五六<br /><br />&nbsp;&nbsp;&nbsp;&nbsp;万计，诸葛靓、孙奕皆归命请死，功勋茂著。其封子二人为亭侯，各三千户，赐<br /><br />&nbsp;&nbsp;&nbsp;&nbsp;绢六千匹。”顷之，并督青州诸军事，加侍中之服。进拜大将军、开府仪同三司。<br /><br />&nbsp;&nbsp;&nbsp;&nbsp;萍绕菔糇鹬兀加有平吴之功，克己恭俭，无矜满之色，僚吏尽力，百姓怀<br /><br />&nbsp;&nbsp;&nbsp;&nbsp;化。疾笃，赐床帐、衣服、钱帛、p梁等物，遣侍中问焉。太康四年薨，时年<br /><br />&nbsp;&nbsp;&nbsp;&nbsp;五十七。临终表求葬母太妃陵次，并乞分国封四子，帝许之。子恭王觐立。又封<br /><br />&nbsp;&nbsp;&nbsp;&nbsp;次子澹为武陵王，繇为东安王，y为淮陵王。<br /><br />&nbsp;&nbsp;&nbsp;&nbsp;觐字思祖，拜冗从仆射。太熙元年薨，时年三十五。子睿立，是为元帝。中<br /><br />&nbsp;&nbsp;&nbsp;&nbsp;兴初，以皇子裒为琅邪王，奉恭王祀。裒早薨，更以皇子焕为琅邪王。其日薨，<br /><br />&nbsp;&nbsp;&nbsp;&nbsp;复以皇子昱为琅邪王。咸和之初，既徙封会稽，成帝又以康帝为琅邪王，康帝即<br /><br />&nbsp;&nbsp;&nbsp;&nbsp;位，封成帝长子哀帝为琅邪王。哀帝即位，以废帝为琅邪王。废帝即位，以会稽<br /><br />&nbsp;&nbsp;&nbsp;&nbsp;王摄行琅邪国祀。简文帝登阼，琅邪王无嗣。及帝临崩，封少子道子为琅邪王。<br /><br />&nbsp;&nbsp;&nbsp;&nbsp;道子后为会稽王，更以恭帝为琅邪王。帝既即位，琅邪国除。<br /><br />&nbsp;&nbsp;&nbsp;&nbsp;武陵庄王澹字思弘。初为冗从仆射，后封东武公，邑五千二百户。转前将军、<br /><br />&nbsp;&nbsp;&nbsp;&nbsp;中护军。性忌害，无孝友之行。弟东安王繇有令名，为父母所爱，澹恶之如仇，<br /><br />&nbsp;&nbsp;&nbsp;&nbsp;遂谮繇于汝南王亮，亮素与繇有隙，奏废徙之。赵王伦作乱，以澹为领军将军。<br /><br />&nbsp;&nbsp;&nbsp;&nbsp;澹素与河内郭m、m弟侃亲善。酒酣，m等言张华之冤，澹性酗酒，因并杀之，<br /><br />&nbsp;&nbsp;&nbsp;&nbsp;送首于伦，其酗虐如此。<br /><br />&nbsp;&nbsp;&nbsp;&nbsp;澹妻郭氏，贾后内妹也。初恃势，无礼于澹母。齐王赘ㄕ，澹母诸葛太妃<br /><br />&nbsp;&nbsp;&nbsp;&nbsp;表澹不孝，乞还繇，由是澹与妻子徙辽东。其子禧年五岁，不肯随去，曰：“耍<br /><br />&nbsp;&nbsp;&nbsp;&nbsp;当为父求还，无为俱徙。”陈诉历年，太妃薨，繇被害，然后得还。拜光禄大夫、<br /><br />&nbsp;&nbsp;&nbsp;&nbsp;尚书、太子太傅，改封武陵王。永嘉末为石勒所害，子哀王戳。醋志傲郑拜<br /><br />&nbsp;&nbsp;&nbsp;&nbsp;散骑常侍，亦为勒所害。无子，其后元帝立皇子为武陵王，以奉澹祀焉。<br /><br />&nbsp;&nbsp;&nbsp;&nbsp;东安王繇字思玄。初拜东安公，历散骑黄门侍郎，迁散骑常侍。美须髯，性<br /><br />&nbsp;&nbsp;&nbsp;&nbsp;刚毅，有威望，博学多才，事亲孝，居丧尽礼。诛杨骏之际，繇屯云龙门，兼统<br /><br />&nbsp;&nbsp;&nbsp;&nbsp;诸军，以功拜右卫将军，领射声校尉，进封郡王，邑二万户，加侍中，兼典军大<br /><br />&nbsp;&nbsp;&nbsp;&nbsp;将军，领右卫如故。迁尚书右仆射，加散骑常侍。是日诛赏三百余人，皆自繇出。<br /><br />&nbsp;&nbsp;&nbsp;&nbsp;东夷校尉文m父钦为繇外祖诸葛诞所杀，繇虑m为舅家之患，是日亦以非罪诛m。<br /><br />&nbsp;&nbsp;&nbsp;&nbsp;繇兄澹屡构繇于汝南王亮，亮不纳。至是以繇专行诛赏，澹因隙谮之，亮惑<br /><br />&nbsp;&nbsp;&nbsp;&nbsp;其说，遂免繇官，以公就第，坐有悖言，废徙带方。永康初，征繇，复封，拜宗<br /><br />&nbsp;&nbsp;&nbsp;&nbsp;正卿，迁尚书，转左仆射。惠帝之讨成都王颖，时繇遭母丧在邺，劝颖解兵而降。<br /><br />&nbsp;&nbsp;&nbsp;&nbsp;及王师败绩，颖怨繇，乃害之。后立琅邪王觐子长乐亭侯浑为东安王，以奉繇祀。<br /><br />&nbsp;&nbsp;&nbsp;&nbsp;寻薨，国除。<br /><br />&nbsp;&nbsp;&nbsp;&nbsp;淮陵元王y字思冲。初封广陵公，食邑二千九百户。历左将军、散骑常侍。<br /><br />&nbsp;&nbsp;&nbsp;&nbsp;赵王伦之篡也，三王起义，y与左卫将军王舆攻杀孙秀，因而废伦。以功进封淮<br /><br />&nbsp;&nbsp;&nbsp;&nbsp;陵王，入为尚书，加侍中，转宗正、光禄大夫。薨，子贞王融立。薨，无子，安<br /><br />&nbsp;&nbsp;&nbsp;&nbsp;帝时立武陵威王孙蕴为淮陵王，以奉元王之祀，位至散骑常侍。薨，无子，以临<br /><br />&nbsp;&nbsp;&nbsp;&nbsp;川王宝子安之为嗣。宋受禅，国除。<br /><br />&nbsp;&nbsp;&nbsp;&nbsp;清惠亭侯京，字子佐，魏末以公子赐爵。年二十四薨，追赠射声校尉，以文<br /><br />&nbsp;&nbsp;&nbsp;&nbsp;帝子机字太玄为嗣。泰始元年，封燕王，邑六千六百六十三户。机之国，咸宁初<br /><br />&nbsp;&nbsp;&nbsp;&nbsp;征为步兵校尉，以渔阳郡益其国，加侍中之服。拜青州都督、镇东将军、假节，<br /><br />&nbsp;&nbsp;&nbsp;&nbsp;以北平、上谷、广宁郡一万三百三十七户增燕国为二万户。薨，无子，齐王妆<br /><br />&nbsp;&nbsp;&nbsp;&nbsp;以子几嗣。后装埽国除。<br /><br />&nbsp;&nbsp;&nbsp;&nbsp;扶风武王骏，字子臧。幼聪惠，年五六岁能书疏，讽诵经籍，见者奇之。及<br /><br />&nbsp;&nbsp;&nbsp;&nbsp;长，清贞守道，宗室之中最为俊望，魏景初中，封平阳亭侯。齐王芳立，骏年八<br /><br />&nbsp;&nbsp;&nbsp;&nbsp;岁，为散骑常侍侍讲焉。寻迁步兵、屯骑校尉，常侍如故。进爵乡侯，出为平南<br /><br />&nbsp;&nbsp;&nbsp;&nbsp;将军、假节、都督淮北诸军事，改封平寿侯，转安东将军。咸熙初，徙封东牟侯，<br /><br />&nbsp;&nbsp;&nbsp;&nbsp;转安东大将军，镇许昌。<br /><br />&nbsp;&nbsp;&nbsp;&nbsp;武帝践阼，进封汝阴王，邑万户，都督豫州诸军事。吴将丁奉寇芍陂，骏督<br /><br />&nbsp;&nbsp;&nbsp;&nbsp;诸军距退之。迁使持节、都督扬州诸军事，代石苞镇寿春。寻复都督豫州，还镇<br /><br />&nbsp;&nbsp;&nbsp;&nbsp;许昌。迁镇西大将军、使持节、都督雍凉等州诸军事，代汝南王亮镇关中，加衮<br /><br />&nbsp;&nbsp;&nbsp;&nbsp;冕侍中之服。<br /><br />&nbsp;&nbsp;&nbsp;&nbsp;骏善扶御，有威恩，劝督农桑，与士卒分役，已及僚佐并将帅兵士等人限田<br /><br />&nbsp;&nbsp;&nbsp;&nbsp;十亩，具以表闻。诏遣普下州县，使各务农事。<br /><br />&nbsp;&nbsp;&nbsp;&nbsp;咸宁初，羌虏树机能等叛，遣众讨之，斩三千余级。进位征西大将军。开府<br /><br />&nbsp;&nbsp;&nbsp;&nbsp;辟召，仪同三司，持节、都督如故。又诏骏遣七千人代凉州守兵。树机能、侯弹<br /><br />&nbsp;&nbsp;&nbsp;&nbsp;勃等欲先劫佃兵，骏命平虏护军文m督凉、秦、雍诸军各进屯以威之。机能乃遣<br /><br />&nbsp;&nbsp;&nbsp;&nbsp;所领二十部弹勃面缚军门，各遣入质子。安定、北地、金城诸胡吉轲罗、侯金多<br /><br />&nbsp;&nbsp;&nbsp;&nbsp;及北虏热椎榷十万口又来降。其年入朝，徙封扶风王，以氐户在国界者增封，<br /><br />&nbsp;&nbsp;&nbsp;&nbsp;给羽葆、鼓吹。太康初，进拜骠骑将军，开府、持节、都督如故。<br /><br />&nbsp;&nbsp;&nbsp;&nbsp;骏有孝行，母伏太妃随兄亮在官，骏常涕泣思慕，若闻有疾，辄忧惧不食，<br /><br />&nbsp;&nbsp;&nbsp;&nbsp;或时委官定省。少好学，能著论，与荀论仁孝先后，文有可称。及齐王攸出镇，<br /><br />&nbsp;&nbsp;&nbsp;&nbsp;骏表谏恳切，以帝不从，遂发病薨。追赠大司马，加侍中、假黄钺。西土闻其薨<br /><br />&nbsp;&nbsp;&nbsp;&nbsp;也，泣者盈路，百姓为之树碑，长老见碑无不下拜，其遗爱如此。有子十人，畅、<br /><br />&nbsp;&nbsp;&nbsp;&nbsp;歆最知名。<br /><br />&nbsp;&nbsp;&nbsp;&nbsp;畅字玄舒。改封顺阳王，拜给事中、屯骑校尉、游击将军。永嘉末，刘聪入<br /><br />&nbsp;&nbsp;&nbsp;&nbsp;洛，不知所终。<br /><br />&nbsp;&nbsp;&nbsp;&nbsp;新野庄王歆字弘舒。武王薨后，兄畅推恩请分国封歆。太康中，诏封新野县<br /><br />&nbsp;&nbsp;&nbsp;&nbsp;公，邑千八百户，仪比县王。歆虽少贵，而谨身履道。母臧太妃薨，居丧过礼，<br /><br />&nbsp;&nbsp;&nbsp;&nbsp;以孝闻。拜散骑常侍。<br /><br />&nbsp;&nbsp;&nbsp;&nbsp;赵王伦篡位，以为南中郎将。齐王拙僖灞，移檄天下，歆未知所从。嬖人<br /><br />&nbsp;&nbsp;&nbsp;&nbsp;王绥曰：“赵亲而强，齐疏而弱，公宜从赵。”参军孙洵大言于众曰：“赵王凶<br /><br />&nbsp;&nbsp;&nbsp;&nbsp;逆，天下当共讨之，大义灭亲，古之明典。”歆从之。乃使洵诣祝子执其手<br /><br />&nbsp;&nbsp;&nbsp;&nbsp;曰：“使我得成大节者，新野公也。”兹肼澹歆躬贯甲胄，率所领导住Ｒ匝<br /><br />&nbsp;&nbsp;&nbsp;&nbsp;进封新野郡王，邑二万户。迁使持节、都督荆州诸军事、镇南大将军、开府仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;歆将之镇，与淄乘谒陵，因说自唬骸俺啥贾燎祝同建大勋，今宜留之与<br /><br />&nbsp;&nbsp;&nbsp;&nbsp;辅政。若不能尔，当夺其兵权。”撞淮印６矶装埽歆惧，自结于成都王颖。<br /><br />&nbsp;&nbsp;&nbsp;&nbsp;歆为政严刻，蛮夷并怨。及张昌作乱于江夏，歆表请讨之。时长沙王V执政，<br /><br />&nbsp;&nbsp;&nbsp;&nbsp;与成都王颖有隙，疑歆与颖连谋，不听歆出兵，昌众日盛。时孙洵为从事中郎，<br /><br />&nbsp;&nbsp;&nbsp;&nbsp;谓歆曰：“古人有言，一日纵敌，数世之患。公荷藩屏之任，居推毂之重，拜表<br /><br />&nbsp;&nbsp;&nbsp;&nbsp;辄行，有何不可！而使奸凶滋蔓，祸衅不测，岂维翰王室，镇静方夏之谓乎！”<br /><br />&nbsp;&nbsp;&nbsp;&nbsp;歆将出军，王绥又曰：“昌等小贼，偏裨自足制之，不烦违帝命，亲矢石也！”<br /><br />&nbsp;&nbsp;&nbsp;&nbsp;乃止。昌至樊城，歆出距之，众溃，为昌所害。追赠骠骑将军。无子，以兄子劭<br /><br />&nbsp;&nbsp;&nbsp;&nbsp;为后，永嘉末没于石勒。<br /><br />&nbsp;&nbsp;&nbsp;&nbsp;梁孝王肜，字子徽，清修恭慎，无他才能，以公子封平乐亭侯。及五等建，<br /><br />&nbsp;&nbsp;&nbsp;&nbsp;改封开平子。武帝践阼，封梁王，邑五千三百五十八户。及之国，迁北中郎将，<br /><br />&nbsp;&nbsp;&nbsp;&nbsp;督邺城守事。<br /><br />&nbsp;&nbsp;&nbsp;&nbsp;时诸王自选官属，肜以汝阴上计吏张蕃为中大夫。蕃素无行，本名雄，妻刘<br /><br />&nbsp;&nbsp;&nbsp;&nbsp;氏解音乐，为曹爽教伎，蕃又往来何晏所，而恣为奸淫。晏诛，徙河间，乃变名<br /><br />&nbsp;&nbsp;&nbsp;&nbsp;自结于肜。为有司所奏，诏削一县。咸宁中，复以陈国、汝南南顿增封为次国。<br /><br />&nbsp;&nbsp;&nbsp;&nbsp;太康中，代孔洵监豫州军事，加平东将军，镇许昌。顷之，又以本官代下邳王晃<br /><br />&nbsp;&nbsp;&nbsp;&nbsp;监青徐州军事，进号安东将军。<br /><br />&nbsp;&nbsp;&nbsp;&nbsp;元康初，转征西将军，代秦王柬都督关中军事，领护西戎校尉。加侍中，进<br /><br />&nbsp;&nbsp;&nbsp;&nbsp;督梁州。寻征为卫将军、录尚书事，行太子太保，给千兵百骑。久之，复为征西<br /><br />&nbsp;&nbsp;&nbsp;&nbsp;大将军，代赵王伦镇关中，都督凉、雍诸军事，置左右长史、司马。又领西戎校<br /><br />&nbsp;&nbsp;&nbsp;&nbsp;尉，屯好，督建威将军周处、振威将军卢播等伐氐贼齐万年于六陌。肜与处有<br /><br />&nbsp;&nbsp;&nbsp;&nbsp;隙，促令进军而绝其后，播又不救之，故处见害。朝廷尤之。寻征拜大将军、尚<br /><br />&nbsp;&nbsp;&nbsp;&nbsp;书令、领军将军、录尚书事。<br /><br />&nbsp;&nbsp;&nbsp;&nbsp;肜尝大会，谓参军王铨曰：“我从兄为尚书令，不能啖大脔。大脔故难。”<br /><br />&nbsp;&nbsp;&nbsp;&nbsp;铨曰：“公在此独嚼，尚难矣。”肜曰：“长史大脔为谁？”曰：“卢播是也。”<br /><br />&nbsp;&nbsp;&nbsp;&nbsp;肜曰：“是家吏，隐之耳。”铨曰：“天下咸是家吏，便恐王法不可复行。”肜<br /><br />&nbsp;&nbsp;&nbsp;&nbsp;又曰：“我在长安，作何等不善！”因指单衣补乙晕清。铨答曰：“朝野望公<br /><br />&nbsp;&nbsp;&nbsp;&nbsp;举荐贤才，使不仁者远。而位居公辅，以衣补遥以此为清，无足称也。”肜有<br /><br />&nbsp;&nbsp;&nbsp;&nbsp;惭色。<br /><br />&nbsp;&nbsp;&nbsp;&nbsp;永康初，共赵王伦废贾后，诏以肜为太宰、守尚书令，增封二万户。赵王伦<br /><br />&nbsp;&nbsp;&nbsp;&nbsp;辅政，有星变，占曰“不利上相。”孙秀惧伦受灾，乃省司徒为丞相，以授肜，<br /><br />&nbsp;&nbsp;&nbsp;&nbsp;猥加崇进，欲以应之。或曰：“肜无权，不益也。”肜固让不受。及伦篡位，以<br /><br />&nbsp;&nbsp;&nbsp;&nbsp;肜为阿衡，给武贲百人，轩悬之乐十人。伦灭，诏以肜为太宰，领司徒，又代高<br /><br />&nbsp;&nbsp;&nbsp;&nbsp;密王泰为宗师。<br /><br />&nbsp;&nbsp;&nbsp;&nbsp;永康二年薨，丧葬依汝南文成王亮故事。博士陈留蔡克议谥曰：“肜位为宰<br /><br />&nbsp;&nbsp;&nbsp;&nbsp;相，责深任重，属尊亲近，且为宗师，朝所仰望，下所具瞻。而临大节，无不可<br /><br />&nbsp;&nbsp;&nbsp;&nbsp;夺之志；当危事，不能舍生取义；愍怀之废，不闻一言之谏；淮南之难，不能因<br /><br />&nbsp;&nbsp;&nbsp;&nbsp;势辅义；赵王伦篡逆，不能引身去朝。宋有荡氏之乱，华元自以不能居官，曰<br /><br />&nbsp;&nbsp;&nbsp;&nbsp;“君臣之训，我所司也。公室卑而不正，吾罪大矣！”夫以区区之宋，犹有不素<br /><br />&nbsp;&nbsp;&nbsp;&nbsp;餐之臣，而况帝王之朝，而有苟容之相，此而不贬，法将何施！谨案《谥法》<br /><br />&nbsp;&nbsp;&nbsp;&nbsp;‘不勤成名曰灵”，肜见义不为，不可谓勤，宜谥曰灵。”梁国常侍孙霖及肜亲<br /><br />&nbsp;&nbsp;&nbsp;&nbsp;党称枉，台乃下符曰：“贾氏专权，赵王伦篡逆，皆力制朝野，肜势不得去，而<br /><br />&nbsp;&nbsp;&nbsp;&nbsp;责其不能引身去朝，义何所据？”克重议曰：“肜为宗臣，而国乱不能匡，主颠<br /><br />&nbsp;&nbsp;&nbsp;&nbsp;不能扶，非所以为相。故《春秋》讥华元乐举，谓之不臣。且贾氏之酷烈，不甚<br /><br />&nbsp;&nbsp;&nbsp;&nbsp;于吕后，而王陵犹得杜门；赵王伦之无道，不甚于殷纣，而微子犹得去之。近者<br /><br />&nbsp;&nbsp;&nbsp;&nbsp;太尉陈准，异姓之人，加弟徽有射钩之隙，亦得托疾辞位，不涉伪朝。何至于肜<br /><br />&nbsp;&nbsp;&nbsp;&nbsp;亲伦之兄，而独不得去乎？赵盾入谏不从，出亡不远，犹不免于责，况肜不能去<br /><br />&nbsp;&nbsp;&nbsp;&nbsp;位，北面事伪主乎？宜如前议，加其贬责，以广为臣之节，明事君之道。”于是<br /><br />&nbsp;&nbsp;&nbsp;&nbsp;朝廷从克议。肜故吏复追诉不已，故改焉。<br /><br />&nbsp;&nbsp;&nbsp;&nbsp;无子，以武陵王澹子禧为后，是为怀王，拜征虏将军，与澹俱没于石勒。元<br /><br />&nbsp;&nbsp;&nbsp;&nbsp;帝时，以西阳王k子悝为肜嗣，早薨，是为殇王。至是怀王子翘自石氏归国得立，<br /><br />&nbsp;&nbsp;&nbsp;&nbsp;是为声王，官至散骑常侍。薨，无子，诏以武陵威王子<王逢>为翘嗣，历永安太仆，<br /><br />&nbsp;&nbsp;&nbsp;&nbsp;与父俱废徙新安。薨，太元中复国，子和立。薨，子珍之立。桓玄篡位，国臣<br /><br />&nbsp;&nbsp;&nbsp;&nbsp;孔璞奉珍之奔于寿阳，义熙初乃归，累迁左卫将军、太常卿。刘裕伐姚泓，请为<br /><br />&nbsp;&nbsp;&nbsp;&nbsp;谘议参军，为裕所害。国除。<br /><br />&nbsp;&nbsp;&nbsp;&nbsp;文帝九男，文明王皇后生武帝、齐献王攸、城阳哀王兆、辽东悼惠王定国、<br /><br />&nbsp;&nbsp;&nbsp;&nbsp;广汉殇王广德，其乐安平王鉴、燕王机、皇子永祚、乐平王延祚不知母氏。燕王<br /><br />&nbsp;&nbsp;&nbsp;&nbsp;机继清惠亭侯，别有传。永祚早亡，无传。<br /><br />&nbsp;&nbsp;&nbsp;&nbsp;齐献王攸，字大猷，少而岐嶷。及长，清和平允，亲贤好施，爱经籍，能属<br /><br />&nbsp;&nbsp;&nbsp;&nbsp;文，善尺牍，为世所楷。才望出武帝之右，宣帝每器之。景帝无子，命攸为嗣。<br /><br />&nbsp;&nbsp;&nbsp;&nbsp;从征王凌，封长乐亭侯。及景帝崩，攸年十岁，哀动左右，大见称叹。袭封舞阳<br /><br />&nbsp;&nbsp;&nbsp;&nbsp;侯。奉景献羊后于别第，事后以孝闻。复历散骑常侍、步兵校尉，时年十八，绥<br /><br />&nbsp;&nbsp;&nbsp;&nbsp;抚营部，甚有威惠。五等建，改封安昌侯，迁卫将军。居文帝丧，哀毁过礼，杖<br /><br />&nbsp;&nbsp;&nbsp;&nbsp;而后起。左右以稻米干饭杂理中丸进之，攸泣而不受。太后自往勉喻曰：“若万<br /><br />&nbsp;&nbsp;&nbsp;&nbsp;一加以他疾，将复如何！宜远虑深计，不可专守一志。”常遣人逼进饮食，司马<br /><br />&nbsp;&nbsp;&nbsp;&nbsp;嵇喜又谏曰：“毁不灭性，圣人之教。且大王地即密亲，任惟元辅。匹夫犹惜其<br /><br />&nbsp;&nbsp;&nbsp;&nbsp;命，以为祖宗，况荷天下之大业，辅帝室之重任，而可尽无极之哀，与颜闵争孝！<br /><br />&nbsp;&nbsp;&nbsp;&nbsp;不可令贤人笑，愚人幸也。”喜躬自进食，攸不得已，为之强饭。喜退，攸谓左<br /><br />&nbsp;&nbsp;&nbsp;&nbsp;右曰：“嵇司马将令我不忘居丧之节，得存区区之身耳。”<br /><br />&nbsp;&nbsp;&nbsp;&nbsp;武帝践阼，封齐王，时朝廷草创，而攸总统军事，抚宁内外，莫不景附焉。<br /><br />&nbsp;&nbsp;&nbsp;&nbsp;诏议藩王令自选国内长吏，攸奏议曰；“昔圣王封建万国，以亲诸侯，轨迹相承，<br /><br />&nbsp;&nbsp;&nbsp;&nbsp;莫之能改。诚以君不世居，则人心偷幸；人无常主，则风俗伪薄。是以先帝深览<br /><br />&nbsp;&nbsp;&nbsp;&nbsp;经远之统，思复先哲之轨，分土画疆，建爵五等，或以进德，或以酬功。伏惟陛<br /><br />&nbsp;&nbsp;&nbsp;&nbsp;下应期创业，树建亲戚，听使藩国自除长吏。而今草创，制度初立，虽庸蜀顺轨，<br /><br />&nbsp;&nbsp;&nbsp;&nbsp;吴犹未宾，宜俟清泰，乃议复古之制。”书比三上，辄报不许。其后国相上长吏<br /><br />&nbsp;&nbsp;&nbsp;&nbsp;缺，典书令请求差选。攸下令曰：“忝受恩礼，不称惟忧。至于官人叙才，皆朝<br /><br />&nbsp;&nbsp;&nbsp;&nbsp;廷之事，非国所宜裁也。其令自上请之。”时王家人衣食皆出御府，攸表租秩足<br /><br />&nbsp;&nbsp;&nbsp;&nbsp;以自供，求绝之。前后十余上，帝又不许。攸虽未之国，文武官属，下至士卒，<br /><br />&nbsp;&nbsp;&nbsp;&nbsp;分租赋以给之，疾病死丧赐与之。而时有水旱，国内百姓则加振贷，须丰年乃责，<br /><br />&nbsp;&nbsp;&nbsp;&nbsp;十减其二，国内赖之。<br /><br />&nbsp;&nbsp;&nbsp;&nbsp;迁骠骑将军，开府辟召，礼同三司。降身虚己，待物以信。常叹公府不案吏，<br /><br />&nbsp;&nbsp;&nbsp;&nbsp;然以董御戎政，复有威克之宜，乃下教曰：“夫先王驭世，明罚敕法，鞭扑作教，<br /><br />&nbsp;&nbsp;&nbsp;&nbsp;以正逋慢。且唐虞之朝，犹须督责。前欲撰次其事，使粗有常。惧烦简之宜，未<br /><br />&nbsp;&nbsp;&nbsp;&nbsp;审其要，故令刘、程二君详定。然思惟之，郑铸刑书，叔向不韪；范宣议制，仲<br /><br />&nbsp;&nbsp;&nbsp;&nbsp;尼讥之。令皆如旧，无所增损。其常节度所不及者，随事处决。诸吏各竭乃心，<br /><br />&nbsp;&nbsp;&nbsp;&nbsp;思同在公古人之节。如有所阙，以赖股肱匡救之规，庶以免负。”于是内外祗肃。<br /><br />&nbsp;&nbsp;&nbsp;&nbsp;时骠骑当罢营兵，兵士数千人恋攸恩德，不肯去，遮京兆主言之，帝乃还攸兵。<br /><br />&nbsp;&nbsp;&nbsp;&nbsp;攸每朝政大议，悉心陈之。诏以比年饥馑，议所节省，攸奏议曰：“臣闻先<br /><br />&nbsp;&nbsp;&nbsp;&nbsp;王之教，莫不先正其本。务农重本，国之大纲。当今方隅清穆，武夫释甲，广分<br /><br />&nbsp;&nbsp;&nbsp;&nbsp;休假，以就农业。然守相不能勤心恤公，以尽地利。昔汉宣叹曰：‘与朕理天下<br /><br />&nbsp;&nbsp;&nbsp;&nbsp;者，惟良二千石乎！’勤加赏罚，黜陟幽明，于时翕然，用多名守。计今地有余<br /><br />&nbsp;&nbsp;&nbsp;&nbsp;羡，而不农者众，加附业之人复有虚假，通天下谋之，则饥者必不少矣。今宜严<br /><br />&nbsp;&nbsp;&nbsp;&nbsp;敕州郡，检诸虚诈害农之事，督实南亩，上下同奉所务。则天下之谷可复古政，<br /><br />&nbsp;&nbsp;&nbsp;&nbsp;岂患于暂一水旱，便忧饥馁哉！考绩黜陟，毕使严明，畏威怀惠，莫不自厉。又<br /><br />&nbsp;&nbsp;&nbsp;&nbsp;都邑之内，游食滋多，巧伎末业，服饰奢丽，富人兼美，犹有魏之遗弊，染化日<br /><br />&nbsp;&nbsp;&nbsp;&nbsp;浅，靡财害谷，动复万计。宜申明旧法，必禁绝之。使去奢即俭，不夺农时，毕<br /><br />&nbsp;&nbsp;&nbsp;&nbsp;力稼穑，以实仓廪。则荣辱礼节，由之而生，兴化反本，于兹为盛。”<br /><br />&nbsp;&nbsp;&nbsp;&nbsp;转镇军大将军，加侍中，羽葆、鼓吹，行太子少傅。数年，授太子太傅，献<br /><br />&nbsp;&nbsp;&nbsp;&nbsp;箴于太子曰：“伊昔上皇，建国立君，仰观天文，俯察地理，创业恢道，以安人<br /><br />&nbsp;&nbsp;&nbsp;&nbsp;承祀，祚延统重，故援立太子。尊以弘道，固以贰己，储德既立，邦有所恃。夫<br /><br />&nbsp;&nbsp;&nbsp;&nbsp;亲仁者功成，迩佞者国倾，故保相之材，必择贤明。昔在周成，旦]作傅，外以<br /><br />&nbsp;&nbsp;&nbsp;&nbsp;明德自辅，内以亲亲立固，德以义济，亲则自然。嬴废公族，其崩如山；刘建子<br /><br />&nbsp;&nbsp;&nbsp;&nbsp;弟，汉祚永傅。楚以无极作乱，宋以伊戾兴难。张禹佞给，卒危强汉。辅弼不忠，<br /><br />&nbsp;&nbsp;&nbsp;&nbsp;祸及乃躬；匪徒乃躬，乃丧乃邦。无曰父子不间，昔有江充；无曰至亲匪贰，或<br /><br />&nbsp;&nbsp;&nbsp;&nbsp;容潘崇。谀言乱真，谮润离亲，骊姬之谗。晋侯疑申。固亲以道，勿固以恩；修<br /><br />&nbsp;&nbsp;&nbsp;&nbsp;身以敬，勿托以尊。自损者有余，自益者弥昏。庶事不可以不恤，大本不可以不<br /><br />&nbsp;&nbsp;&nbsp;&nbsp;敦。见亡戒危，睹安思存。冢子司义，敢告在阍。”世以为工。<br /><br />&nbsp;&nbsp;&nbsp;&nbsp;咸宁二年，代贾充为司空，侍中、太傅如故。初，攸特为文帝所宠爱，每见<br /><br />&nbsp;&nbsp;&nbsp;&nbsp;攸，辄抚床呼其小字曰“此桃符座也”，几为太子者数矣。及帝寝疾，虑攸不安，<br /><br />&nbsp;&nbsp;&nbsp;&nbsp;为武帝叙汉淮南王、魏陈思故事而泣。临崩，执攸手以授帝。先是太后有疾，既<br /><br />&nbsp;&nbsp;&nbsp;&nbsp;瘳，帝与攸奉觞上寿，攸以太后前疾危笃，因[欷流涕，帝有愧焉。攸尝侍帝疾，<br /><br />&nbsp;&nbsp;&nbsp;&nbsp;恒有忧戚之容，时人以此称叹之。及太后临崩，亦流涕谓帝曰：“桃符性急，而<br /><br />&nbsp;&nbsp;&nbsp;&nbsp;汝为兄不慈，我若遂不起，恐必不能相容。以是属汝，勿忘我言。”<br /><br />&nbsp;&nbsp;&nbsp;&nbsp;及帝晚年，诸子并弱，而太子不令，朝臣内外，皆属意于攸。中书监荀勖、<br /><br />&nbsp;&nbsp;&nbsp;&nbsp;侍中冯皆谄谀自进，攸素疾之。勖等以朝望在攸，恐其为嗣，祸必及己，乃从<br /><br />&nbsp;&nbsp;&nbsp;&nbsp;容言于帝曰：“陛下万岁之后，太子不得立也。”帝曰：“何故？”勖曰：“百<br /><br />&nbsp;&nbsp;&nbsp;&nbsp;僚内外皆归心于齐王，太子焉得立乎！陛下试诏齐王之国，必举朝以为不可，则<br /><br />&nbsp;&nbsp;&nbsp;&nbsp;臣言有征矣。”又言曰：“陛下遣诸侯之国，成五等之制者，宜先从亲始。亲<br /><br />&nbsp;&nbsp;&nbsp;&nbsp;莫若齐王。”帝既信勖言，又纳说，太康三年乃下诏曰：“古者九命作伯，或<br /><br />&nbsp;&nbsp;&nbsp;&nbsp;入毗朝政，或出御方岳。周之吕望，五侯九伯，实得征之，侍中、司空、齐王攸，<br /><br />&nbsp;&nbsp;&nbsp;&nbsp;明德清畅，忠允笃诚。以母弟之亲，受台辅之任，佐命立勋，劬劳王室，宜登显<br /><br />&nbsp;&nbsp;&nbsp;&nbsp;位，以称具瞻。其以为大司马、都督青州诸军事，侍中如故，假节，将本营千人，<br /><br />&nbsp;&nbsp;&nbsp;&nbsp;亲骑帐下司马大车皆如旧，增鼓吹一部，官骑满二十人，置骑司马五人。余主者<br /><br />&nbsp;&nbsp;&nbsp;&nbsp;详案旧制施行。”攸不悦，主簿丁颐曰：“昔太公封齐，犹表东海；桓公九合，<br /><br />&nbsp;&nbsp;&nbsp;&nbsp;以长五伯。况殿下诞德钦明，恢弼大藩，穆然东轸，莫不得所。何必绛阙，乃弘<br /><br />&nbsp;&nbsp;&nbsp;&nbsp;帝载！”攸曰：“吾无匡时之用，卿言何多。”<br /><br />&nbsp;&nbsp;&nbsp;&nbsp;明年，策攸曰：“於戏！惟命不于常，天既迁有魏之祚。我有晋既受顺天明<br /><br />&nbsp;&nbsp;&nbsp;&nbsp;命，光建群后，越造王国于东土，锡兹青社，用藩翼我邦家。茂哉无怠，以永保<br /><br />&nbsp;&nbsp;&nbsp;&nbsp;宗庙。”又诏下太常，议崇锡之物，以济南郡益齐国。又以攸子为北海王。于<br /><br />&nbsp;&nbsp;&nbsp;&nbsp;是备物典策，设轩悬之乐、六佾之舞，黄钺朝车乘舆之副从焉。<br /><br />&nbsp;&nbsp;&nbsp;&nbsp;攸知勖、构己，愤怨发疾，乞守先后陵，不许。帝遣御医诊视，诸医希旨，<br /><br />&nbsp;&nbsp;&nbsp;&nbsp;皆言无疾。疾转笃，犹催上道。攸自强入辞，素持容仪，疾虽困，尚自整厉，举<br /><br />&nbsp;&nbsp;&nbsp;&nbsp;止如常，帝益疑无疾。辞出信宿，欧血而薨，时年三十六。帝哭之恸，冯侍侧<br /><br />&nbsp;&nbsp;&nbsp;&nbsp;曰：“齐王名过其实，而天下归之。今自薨陨，社稷之福也，陛下何哀之过！”<br /><br />&nbsp;&nbsp;&nbsp;&nbsp;帝收泪而止。诏丧礼依安平王孚故事，庙设轩悬之乐，配飨太庙。子琢，别有<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;攸以礼自拘，鲜有过事。就人借书，必手刊其谬，然后反之。加以至性过人，<br /><br />&nbsp;&nbsp;&nbsp;&nbsp;有触其讳者，辄泫然流涕。虽武帝亦敬惮之，每引之同处，必择言而后发。三子：<br /><br />&nbsp;&nbsp;&nbsp;&nbsp;蕤、赞、。<br /><br />&nbsp;&nbsp;&nbsp;&nbsp;蕤字景回，出继辽东王定国。太康初，徙封东莱王。元康中，历步兵、屯骑<br /><br />&nbsp;&nbsp;&nbsp;&nbsp;校尉。蕤性强暴，使酒，数陵侮弟祝滓孕止嗜葜。灼鹨灞，赵王伦收蕤及<br /><br />&nbsp;&nbsp;&nbsp;&nbsp;弟北海王系廷尉，当诛。伦太子中庶子祖纳上疏谏曰：“罪不相反，恶止其身，<br /><br />&nbsp;&nbsp;&nbsp;&nbsp;此先哲之弘谟，百王之达制也。是故鲧既殛死，禹乃嗣兴；二叔诛放，而邢卫无<br /><br />&nbsp;&nbsp;&nbsp;&nbsp;责。逮乎战国，及至秦汉，明恕之道寝，猜嫌之情用，乃立质任以御众，设从罪<br /><br />&nbsp;&nbsp;&nbsp;&nbsp;以发奸，其所由来，盖三代之弊法耳。蕤、，献王之子，明德之胤，宜蒙特宥，<br /><br />&nbsp;&nbsp;&nbsp;&nbsp;以全穆亲之典。”会孙秀死，蕤等悉得免。子抵谌肼澹蕤于路迎之。撞患醇，<br /><br />&nbsp;&nbsp;&nbsp;&nbsp;须符付前顿。蕤恚曰：“吾坐尔殆死，曾无友于之情！”<br /><br />&nbsp;&nbsp;&nbsp;&nbsp;及赘ㄕ，诏以蕤为散骑常侍，加大将军，领后军、侍中、特进，增邑满二<br /><br />&nbsp;&nbsp;&nbsp;&nbsp;万户。又从浊罂府，自唬骸拔涞圩游狻⒃フ律形纯府，宜且须后。”蕤以是<br /><br />&nbsp;&nbsp;&nbsp;&nbsp;益怨，密表鬃ㄈǎ与左卫将军王舆谋共废住Ｊ戮酰免为庶人。寻诏曰：“大<br /><br />&nbsp;&nbsp;&nbsp;&nbsp;司马以经识明断，高谋远略，猥率同盟，安复社稷。自书契所载，周召之美未足<br /><br />&nbsp;&nbsp;&nbsp;&nbsp;比勋，故授公上宰。东莱王蕤潜怀怨妒，包藏祸心，与王舆密谋，图欲谮害。收<br /><br />&nbsp;&nbsp;&nbsp;&nbsp;舆之日，蕤与青衣共载，微服奔走，经宿乃还。奸凶赫然，妖惑外内。又前表<br /><br />&nbsp;&nbsp;&nbsp;&nbsp;所言深重，虽管蔡失道，牙庆乱宗，不复过也。《春秋》之典，大义灭亲，其徙<br /><br />&nbsp;&nbsp;&nbsp;&nbsp;蕤上庸。”后封微阳侯。永宁初，上庸内史陈锺承字己蕤。死，诏诛锺，复蕤<br /><br />&nbsp;&nbsp;&nbsp;&nbsp;封，改葬以王礼。<br /><br />&nbsp;&nbsp;&nbsp;&nbsp;赞字景期，继广汉殇王广德后。年六岁，太康元年薨，谥冲王。<br /><br />&nbsp;&nbsp;&nbsp;&nbsp;字景深，初为长乐亭侯。攸以赞薨，又以继广汉殇王后，改封北海王。<br /><br />&nbsp;&nbsp;&nbsp;&nbsp;永宁初为平东将军、假节，加散骑常侍，代齐王渍蛐聿。寻进安南将军，都督<br /><br />&nbsp;&nbsp;&nbsp;&nbsp;豫州军事，增邑满二万户。未发，留为侍中、上军将军，给千兵百骑。<br /><br />&nbsp;&nbsp;&nbsp;&nbsp;城阳哀王兆，字千秋，年十岁而夭。武帝践阼，诏曰：“亡弟千秋，少聪慧，<br /><br />&nbsp;&nbsp;&nbsp;&nbsp;有夙成之质，不幸早亡，先帝先后特所哀愍。先后欲绍立其后，而竟未遂，每追<br /><br />&nbsp;&nbsp;&nbsp;&nbsp;遗意，情怀感伤。其以皇子景度为千秋后，虽非典礼，亦近世之所行，且以述先<br /><br />&nbsp;&nbsp;&nbsp;&nbsp;后本旨也。”于是追加兆封谥。景度以泰始六年薨，复以第五子宪继哀王后。薨，<br /><br />&nbsp;&nbsp;&nbsp;&nbsp;复以第六子祗为东海王，继哀王后。薨，咸宁初又封第十三子遐为清河王，以继<br /><br />&nbsp;&nbsp;&nbsp;&nbsp;兆后。<br /><br />&nbsp;&nbsp;&nbsp;&nbsp;辽东悼惠王定国，年三岁薨。咸宁初追加封谥，齐王攸以长子蕤为嗣。蕤薨，<br /><br />&nbsp;&nbsp;&nbsp;&nbsp;子遵嗣。<br /><br />&nbsp;&nbsp;&nbsp;&nbsp;广汉殇王广德，年二岁薨。咸宁初追加封谥，齐王攸以第五子赞绍封。薨，<br /><br />&nbsp;&nbsp;&nbsp;&nbsp;攸更以第二子嗣广德。<br /><br />&nbsp;&nbsp;&nbsp;&nbsp;乐安平王鉴，字大明，初封临泗亭侯。武帝践阼，封乐安王。帝为鉴及燕王<br /><br />&nbsp;&nbsp;&nbsp;&nbsp;机高选师友，下诏曰：“乐安王鉴、燕王机并以长大，宜得辅导师友，取明经儒<br /><br />&nbsp;&nbsp;&nbsp;&nbsp;学，有行义节俭，使足严惮。昔韩起与田苏游而好善，宜必得其人。”泰始中，<br /><br />&nbsp;&nbsp;&nbsp;&nbsp;拜越骑校尉。咸宁初，以齐之梁邹益封，因之国，服侍中之服。元康初，征为散<br /><br />&nbsp;&nbsp;&nbsp;&nbsp;骑常侍、上军大将军，领射声校尉。寻迁使持节、都督豫州军事、安南将军，代<br /><br />&nbsp;&nbsp;&nbsp;&nbsp;清河王遐镇许昌，以疾不行。七年薨，子殇王籍立。薨，无子，齐王滓宰颖绍<br /><br />&nbsp;&nbsp;&nbsp;&nbsp;鉴后。以济阴万一千二百一十九户改为广阳国，立冰为广阳王。装埽废。<br /><br />&nbsp;&nbsp;&nbsp;&nbsp;乐平王延祚，字大思，少有笃疾，不任封爵。太康初，诏曰：“弟祚早孤无<br /><br />&nbsp;&nbsp;&nbsp;&nbsp;识，情所哀愍。幼得笃疾，日冀其差，今遂废痼，无复后望，意甚伤之。其封为<br /><br />&nbsp;&nbsp;&nbsp;&nbsp;乐平王，使有名号，以慰吾心。”寻薨，无子。<br /><br />&nbsp;&nbsp;&nbsp;&nbsp;史臣曰：平原性理不恒，世莫之测。及其处乱离之际，属交争之秋，而能远<br /><br />&nbsp;&nbsp;&nbsp;&nbsp;害全身，享兹介福，其愚不可及已！琅邪武功既畅，饰之以温恭，扶风文教克宣，<br /><br />&nbsp;&nbsp;&nbsp;&nbsp;加之以孝行，抑宗室之可称者也。齐王以两献之亲，弘二南之化，道光雅俗，望<br /><br />&nbsp;&nbsp;&nbsp;&nbsp;重台衡，百辟具瞻，万方属意。既而地疑致逼，文雅见疵，勖陈蔓草之邪谋，<br /><br />&nbsp;&nbsp;&nbsp;&nbsp;武皇深翼子之滞爱。遂乃褫龙章于衮职，徙侯服于下藩，未及戒涂，终于愤恚，<br /><br />&nbsp;&nbsp;&nbsp;&nbsp;惜哉！若使天假之年而除其害，奉缀衣之命，膺负图之托，光辅嗣君，允厘邦政，<br /><br />&nbsp;&nbsp;&nbsp;&nbsp;求诸冥兆，或废兴之有期，徵之人事，庶胜残之可及，何八王之敢力争，五胡之<br /><br />&nbsp;&nbsp;&nbsp;&nbsp;能竞逐哉！《诗》云“人之云亡，邦国殄瘁，”攸实有之；“谗人罔极，交乱四<br /><br />&nbsp;&nbsp;&nbsp;&nbsp;国，”其荀冯之谓也。<br /><br />&nbsp;&nbsp;&nbsp;&nbsp;赞曰：文宣孙子，或贤或鄙。扶风遗爱，琅邪克己。澹谄凶魁，肜参衅始。<br /><br />&nbsp;&nbsp;&nbsp;&nbsp;干虽静退，性乖恒理。彼美齐献，卓尔不群。自家刑国，纬武经文。木摧于秀，<br /><br />&nbsp;&nbsp;&nbsp;&nbsp;兰烧以薰。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1419);">加入书签</a><a
                        href="1418.html">上一页</a>&larr;<a href="index.html">返回列表</a>&rarr;<a
                            href="1420.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1418.html"; var next_page = "1420.html"; var index_page = "index.html"; var sortid = "9"; var article_id = "23"; var chapter_id = "1419"; var articlename = "晋书"; var chaptername = " 卷三十八 列传第八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>