<!DOCTYPE html>
<html>
<head>
<meta charset="gbk" />
<title>晋书- 卷二十二 志第十二-在线阅读-哈西文学网</title>
<meta name="keywords" content="房玄龄等，晋书， 卷二十二 志第十二全文， 卷二十二 志第十二在线阅读 哈西文学网" />
<meta name="description" content="哈西文学网提供房玄龄等的晋书  卷二十二 志第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1391.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1391.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 志第十二</h1>
            <div class="link xb">
                <a href="1389.html">上一页</a>&larr;<a href="index.html">返回列表</a>&rarr;<a
                    href="1392.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐上<br /><br />&nbsp;&nbsp;&nbsp;&nbsp;夫性灵之表，不知所以发于咏歌；感动之端，不知所以关于手足。生于心者<br /><br />&nbsp;&nbsp;&nbsp;&nbsp;谓之道，成于形者谓之用。譬诸天地，其犹影响，百兽率舞，而况于人乎！美其<br /><br />&nbsp;&nbsp;&nbsp;&nbsp;和平而哀其丧乱，以兹援律，乃播其声焉。<br /><br />&nbsp;&nbsp;&nbsp;&nbsp;农瑟羲琴，钟和磬，达灵成性，象物昭功，由此言之，其来自远。殷氏<br /><br />&nbsp;&nbsp;&nbsp;&nbsp;不纲，遗风馀孽，淫奏既兴，雅章奔散，《英》《茎》之制，盖已微矣。孔子曰：<br /><br />&nbsp;&nbsp;&nbsp;&nbsp;“人能弘道，非道弘人。”周始二《南》，《风》兼六代。昔黄帝作《云门》，<br /><br />&nbsp;&nbsp;&nbsp;&nbsp;尧作《咸池》，舜作《大韶》，禹作《大夏》，殷作《大C》，周作《大武》，<br /><br />&nbsp;&nbsp;&nbsp;&nbsp;所谓因前王之礼，设俯仰之容，和顺积中，英华发外。《书》称命夔典乐，教胄<br /><br />&nbsp;&nbsp;&nbsp;&nbsp;子，则《周官》所谓奏大吕，歌黄钟。天贶来下，人祗动色，抑扬周监，以弘雅<br /><br />&nbsp;&nbsp;&nbsp;&nbsp;音。及褒艳兴灾，平王逢乱，礼废亲疏，乐沈河海。是以延陵季子闻歌《小雅》<br /><br />&nbsp;&nbsp;&nbsp;&nbsp;曰：“其周德之衰乎！犹有先王之遗风焉。”而列壤称孤，各兴吟咏。魏文侯聆<br /><br />&nbsp;&nbsp;&nbsp;&nbsp;古乐而恐卧，晋平公听新声而忘食，先王之道，渐以陵夷。八方殊风，九州异则。<br /><br />&nbsp;&nbsp;&nbsp;&nbsp;秦氏并吞，遂专刑宪，至于弦歌《诗》《颂》，干戚旄羽，投诸烟火，扫地无遗。<br /><br />&nbsp;&nbsp;&nbsp;&nbsp;汉祖提剑寰中，削平天下，文匪躬于德化，武有心于制作。太后摈儒家之道，<br /><br />&nbsp;&nbsp;&nbsp;&nbsp;大臣排贾氏之言，|绅先生所以长叹，而子政、仲舒犹不能已也。炎汉中兴，明<br /><br />&nbsp;&nbsp;&nbsp;&nbsp;皇帝即位，表圭景而陈《清庙》，树槐阴而疏璧流；祀光武于明堂，以配上帝；<br /><br />&nbsp;&nbsp;&nbsp;&nbsp;召桓荣于太学，袒而割牲；济济焉，皇皇焉，有足观者。自斯厥后，礼乐弥殷。<br /><br />&nbsp;&nbsp;&nbsp;&nbsp;永平三年，官之司乐，改名大予，式扬典礼，旁求图谶，道邻《雅》《颂》，事<br /><br />&nbsp;&nbsp;&nbsp;&nbsp;迩中和。其有五方之乐者，则所谓“大乐九变，天神可得而礼”也。其有宗庙之<br /><br />&nbsp;&nbsp;&nbsp;&nbsp;乐者，则所谓“肃雍和鸣，先祖是听”者也。其有社稷之乐者，则所谓“琴瑟击<br /><br />&nbsp;&nbsp;&nbsp;&nbsp;鼓，以迓田祖”者也。其有辟雍之乐者，则所谓“移风易俗，莫善于乐”者也。<br /><br />&nbsp;&nbsp;&nbsp;&nbsp;其有黄门之乐者，则所谓“宴乐群臣，蹲蹲舞我”者也。其有短箫之乐者，则所<br /><br />&nbsp;&nbsp;&nbsp;&nbsp;谓“王师大捷，令军中凯歌”者也。<br /><br />&nbsp;&nbsp;&nbsp;&nbsp;魏武挟天子而令诸侯，思一戎而匡九服，时逢吞灭，宪章咸荡。及削平刘表，<br /><br />&nbsp;&nbsp;&nbsp;&nbsp;始获杜夔，扬鼙总干，式遵前记。三祖纷纶，咸工篇什，声歌虽有损益，爱玩在<br /><br />&nbsp;&nbsp;&nbsp;&nbsp;乎雕章。是以王粲等各造新诗，抽其藻思，吟咏神灵，赞扬来飨。<br /><br />&nbsp;&nbsp;&nbsp;&nbsp;武皇帝采汉魏之遗范，览景文之垂则，鼎鼐唯新，前音不改。泰始九年，光<br /><br />&nbsp;&nbsp;&nbsp;&nbsp;禄大夫荀勖始作古尺，以调声韵，仍以张华等所制高文，陈诸下管。永嘉之乱，<br /><br />&nbsp;&nbsp;&nbsp;&nbsp;伶官既减，曲台宣榭，咸变污莱。虽复《象舞》歌工，自胡归晋，至于孤竹之管，<br /><br />&nbsp;&nbsp;&nbsp;&nbsp;云和之瑟，空桑之琴，泗滨之磬，其能备者，百不一焉。夫人受天地之灵，蕴菁<br /><br />&nbsp;&nbsp;&nbsp;&nbsp;华之气，刚柔递用，哀乐分情。经春阳而自喜，遇秋雕而不悦。游乎金石之端，<br /><br />&nbsp;&nbsp;&nbsp;&nbsp;出乎管弦之外，因物迁逝，乘流不反。是以楚王升轻轩于彭蠡，汉顺听鸣鸟于樊<br /><br />&nbsp;&nbsp;&nbsp;&nbsp;衢。圣人功成作乐，化平裁曲，乃扬节奏，以畅中和，饰其欢欣，止于哀思者也。<br /><br />&nbsp;&nbsp;&nbsp;&nbsp;凡乐之道，五声、八音、六律、十二管，为之纲纪云。<br /><br />&nbsp;&nbsp;&nbsp;&nbsp;五声：宫为君，宫之为言中也。中和之道，无往而不理焉。商为臣，商之为<br /><br />&nbsp;&nbsp;&nbsp;&nbsp;言强也，谓金性之坚强也。角为民，角之为言触也，谓象诸阳气触物而生也。徵<br /><br />&nbsp;&nbsp;&nbsp;&nbsp;为事，徵之为言止也，言物盛则止也。羽为物，羽之为言舒也，言阳气将复，万<br /><br />&nbsp;&nbsp;&nbsp;&nbsp;物孳育而舒生也。古人有言曰：“礼乐不可斯须去身。”化上迁善，有如不及。<br /><br />&nbsp;&nbsp;&nbsp;&nbsp;是以闻其宫声，使人温良而宽大；闻其商声，使人方廉而好义；闻其角声，使人<br /><br />&nbsp;&nbsp;&nbsp;&nbsp;恻隐而仁爱；闻其徵声，使人乐养而好施；闻其羽声，使人恭俭而好礼。<br /><br />&nbsp;&nbsp;&nbsp;&nbsp;八音，八方之风也。乾之音石，其风不周。坎之音革，其风广莫。艮之音匏，<br /><br />&nbsp;&nbsp;&nbsp;&nbsp;其风融。震之音竹，其风明庶。巽之音木，其风清明。离之音丝，其风景。坤之<br /><br />&nbsp;&nbsp;&nbsp;&nbsp;音土，其风凉。兑之音金，其风阊阖。<br /><br />&nbsp;&nbsp;&nbsp;&nbsp;阳六为律，谓黄钟、太蔟、姑洗、蕤宾、夷则、无射；阴六为吕，谓大吕、<br /><br />&nbsp;&nbsp;&nbsp;&nbsp;应钟、南吕、林钟、仲吕、夹钟：凡有十二，以配十二辰焉。律之为言法也，言<br /><br />&nbsp;&nbsp;&nbsp;&nbsp;阳气施生各有法也；吕之为言助也，所以助成阳功也。<br /><br />&nbsp;&nbsp;&nbsp;&nbsp;正月之辰谓之寅，寅者津也，谓生物之津涂也。二月之辰名为卯，卯者茂也，<br /><br />&nbsp;&nbsp;&nbsp;&nbsp;言阳气生而孳茂也。三月之辰名为辰，辰者震也，谓时物尽震动而长也。四月之<br /><br />&nbsp;&nbsp;&nbsp;&nbsp;辰谓为巳，巳者起也，物至此时毕尽而起也。五月之辰谓为午，午者长也，大也，<br /><br />&nbsp;&nbsp;&nbsp;&nbsp;言物皆长大也。六月之辰谓之未，未者味也，言时万物向成，有滋味也。七月之<br /><br />&nbsp;&nbsp;&nbsp;&nbsp;辰谓为申，申者身也，言时万物身体皆成就也。八月之辰谓为酉，酉者也，<br /><br />&nbsp;&nbsp;&nbsp;&nbsp;谓时物皆缩也。九月之辰谓为戌，戌者灭也，谓时物皆衰灭也。十月之辰谓<br /><br />&nbsp;&nbsp;&nbsp;&nbsp;为亥，亥者劾也，言时阴气劾杀万物也。十一月之辰谓为子，子者孳也，谓阳气<br /><br />&nbsp;&nbsp;&nbsp;&nbsp;至此更孳生也。十二月之辰谓为丑，丑者纽也，言终始之际，以纽结为名也。<br /><br />&nbsp;&nbsp;&nbsp;&nbsp;十一月之管谓之黄钟，黄者，阴阳之中色也。天有六气，地有五才，而天地<br /><br />&nbsp;&nbsp;&nbsp;&nbsp;数毕焉。或曰，冬至德气为土，土色黄，故曰黄钟。正月之管谓为太蔟，蔟者蔟<br /><br />&nbsp;&nbsp;&nbsp;&nbsp;也，谓万物随于阳气太蔟而生也。三月之管名为姑洗，姑洗者：姑，枯也；洗，<br /><br />&nbsp;&nbsp;&nbsp;&nbsp;濯也，谓物生新洁，洗除其枯，改柯易叶也。五月之管名为蕤宾，葳蕤，垂下貌<br /><br />&nbsp;&nbsp;&nbsp;&nbsp;也；宾，敬也，谓时阳气下降，阴气始起，相宾敬也。七月之管名为夷则，夷，<br /><br />&nbsp;&nbsp;&nbsp;&nbsp;平也；则，法也，谓万物将成，平均皆有法则也。九月之管名为无射，射者出也，<br /><br />&nbsp;&nbsp;&nbsp;&nbsp;言时阳气上升，万物收藏无复出也。十二月之管名为大吕，吕者助也，谓阳气方<br /><br />&nbsp;&nbsp;&nbsp;&nbsp;之，阴气助也。十月之管名为应钟，应者和也，谓岁功皆成，应和阳功，收而聚<br /><br />&nbsp;&nbsp;&nbsp;&nbsp;之也。八月之管名为南吕，南者任也，谓时物皆秀，有怀任之象也。六月之管名<br /><br />&nbsp;&nbsp;&nbsp;&nbsp;为林钟，林者茂也，谓时物茂盛于野也。四月之管名为仲吕者，吕，助也，谓阳<br /><br />&nbsp;&nbsp;&nbsp;&nbsp;气盛长，阴助成功也。二月之管名为夹钟者，夹，佐也，谓时物尚未尽出，阴德<br /><br />&nbsp;&nbsp;&nbsp;&nbsp;佐阳而出物也。<br /><br />&nbsp;&nbsp;&nbsp;&nbsp;汉自东京大乱，绝无金石之乐，乐章亡缺，不可复知。及魏武平荆州，获汉<br /><br />&nbsp;&nbsp;&nbsp;&nbsp;雅乐郎河南杜夔，能识旧法，以为军谋祭酒，使创定雅乐。时又有散骑侍郎邓静、<br /><br />&nbsp;&nbsp;&nbsp;&nbsp;尹商善训雅乐，歌师尹胡能歌宗庙郊祀之曲，舞师冯肃、服养晓知先代诸舞，夔<br /><br />&nbsp;&nbsp;&nbsp;&nbsp;悉总领之。远详经籍，近采故事，考会古乐，始设轩悬钟磬。而黄初中柴玉、左<br /><br />&nbsp;&nbsp;&nbsp;&nbsp;延年之徒，复以新声被宠，改其声韵。<br /><br />&nbsp;&nbsp;&nbsp;&nbsp;及武帝受命之初，百度草创。泰始二年，诏郊祀明堂礼乐权用魏仪，遵周室<br /><br />&nbsp;&nbsp;&nbsp;&nbsp;肇称殷礼之义，但改乐章而已，使傅玄为之词云。<br /><br />&nbsp;&nbsp;&nbsp;&nbsp;祀天地五郊夕牲歌<br /><br />&nbsp;&nbsp;&nbsp;&nbsp;天命有晋，穆穆明明。我其夙夜，祗事上灵。常于时假，迄用其成。于荐玄<br /><br />&nbsp;&nbsp;&nbsp;&nbsp;牡，进夕其牲。崇德作乐，神o是听。<br /><br />&nbsp;&nbsp;&nbsp;&nbsp;祀天地五郊迎送神歌<br /><br />&nbsp;&nbsp;&nbsp;&nbsp;宣文蒸哉，日靖四方。永言保之，夙夜匪康。光天之命，上帝是皇。嘉乐殷<br /><br />&nbsp;&nbsp;&nbsp;&nbsp;荐，灵祚景祥。神祗降假，享福无疆。<br /><br />&nbsp;&nbsp;&nbsp;&nbsp;飨天地五郊歌<br /><br />&nbsp;&nbsp;&nbsp;&nbsp;天祚有晋，其命惟新。受终于魏，奄有黎民。燕及皇天，怀和百神。丕显遗<br /><br />&nbsp;&nbsp;&nbsp;&nbsp;烈，之德之纯。享其玄牡，式用肇。神祗来格，福禄是臻。<br /><br />&nbsp;&nbsp;&nbsp;&nbsp;时迈其犹，昊天子之。v享有晋，肇庶戴之。畏天之威，敬授人时。丕显丕<br /><br />&nbsp;&nbsp;&nbsp;&nbsp;承，于犹绎思。皇极斯建，庶绩咸熙。庶几夙夜，惟晋之祺。<br /><br />&nbsp;&nbsp;&nbsp;&nbsp;宣文惟后，克配彼天。抚宁四海，保有康年。于乎缉熙，肆用靖民。爰立典<br /><br />&nbsp;&nbsp;&nbsp;&nbsp;制，爰修礼纪。作民之极，莫匪资始。克昌厥后，永言保之。<br /><br />&nbsp;&nbsp;&nbsp;&nbsp;天地郊明堂夕牲歌<br /><br />&nbsp;&nbsp;&nbsp;&nbsp;皇矣有晋，时迈其德。受终于天，光济万国。万国既光，神定厥祥。虔于郊<br /><br />&nbsp;&nbsp;&nbsp;&nbsp;祀，祗事上皇。祗事上皇，百福是臻。巍巍祖考，克配彼天。嘉牲匪歆，德馨惟<br /><br />&nbsp;&nbsp;&nbsp;&nbsp;飨。受天之v，神化四方。<br /><br />&nbsp;&nbsp;&nbsp;&nbsp;天地郊明堂降神歌<br /><br />&nbsp;&nbsp;&nbsp;&nbsp;于赫大晋，应天景祥。二帝迈德，宣此重光。我皇受命，奄有万方。郊祀配<br /><br />&nbsp;&nbsp;&nbsp;&nbsp;享，礼乐孔章。神祗嘉享，祖考是皇。克昌厥后，保祚无疆。<br /><br />&nbsp;&nbsp;&nbsp;&nbsp;天郊飨神歌<br /><br />&nbsp;&nbsp;&nbsp;&nbsp;整泰坛，礼皇神。精气感，百灵宾。蕴朱火，缭芳薪。紫烟游，冠青云。神<br /><br />&nbsp;&nbsp;&nbsp;&nbsp;之体，靡象形。旷无方，幽以清。神之来，光景昭。听无闻，视无兆。神之至，<br /><br />&nbsp;&nbsp;&nbsp;&nbsp;举歆歆。灵爽协，动余心。神之坐，同欢娱。泽云翔，化风舒。嘉乐奏，文中声。<br /><br />&nbsp;&nbsp;&nbsp;&nbsp;八音谐，神是听。咸契齐，并芬芳。烹簧，享玉觞。神悦飨，歆祀。v大晋，<br /><br />&nbsp;&nbsp;&nbsp;&nbsp;降繁祉。作京邑，广四海。保天年，穷地纪。<br /><br />&nbsp;&nbsp;&nbsp;&nbsp;地郊飨神歌<br /><br />&nbsp;&nbsp;&nbsp;&nbsp;整泰折，俟皇祗。众神感，群灵仪。阴祀设，吉礼施。夜将极，时未移。<br /><br />&nbsp;&nbsp;&nbsp;&nbsp;祗之体，无形象。潜泰幽，洞忽荒。祗之出，{艹爱}若有。灵无远，天下母。祗<br /><br />&nbsp;&nbsp;&nbsp;&nbsp;之来，遗光景。昭若存，终冥冥。祗之至，举欣欣。舞象德，歌成文。祗既坐，<br /><br />&nbsp;&nbsp;&nbsp;&nbsp;同欢豫。泽雨施，化云布。乐八变，声教敷。物咸亨，祗是娱。齐既洁，侍者肃。<br /><br />&nbsp;&nbsp;&nbsp;&nbsp;玉觞进，咸穆穆。飨嘉豢，歆德馨。祚有晋，暨群生。溢九壤，格天庭。保万寿，<br /><br />&nbsp;&nbsp;&nbsp;&nbsp;延亿龄。<br /><br />&nbsp;&nbsp;&nbsp;&nbsp;明堂飨神歌<br /><br />&nbsp;&nbsp;&nbsp;&nbsp;经始明堂，享祀匪懈。于皇烈考，光配上帝。赫赫上帝，既高既崇。圣考是<br /><br />&nbsp;&nbsp;&nbsp;&nbsp;配，明德显融。率土敬职，万方来祭。常于时假，保祚永世。<br /><br />&nbsp;&nbsp;&nbsp;&nbsp;祠庙夕牲歌<br /><br />&nbsp;&nbsp;&nbsp;&nbsp;我夕我牲，猗欤敬止。嘉豢孔时，供兹享祀。神鉴厥诚，博硕斯歆。祖考降<br /><br />&nbsp;&nbsp;&nbsp;&nbsp;飨，以虞孝孙之心。<br /><br />&nbsp;&nbsp;&nbsp;&nbsp;祠庙迎送神歌<br /><br />&nbsp;&nbsp;&nbsp;&nbsp;呜呼悠哉，日监在兹。以时享祀，神明降之。神明斯降，既v飨之。祚我无<br /><br />&nbsp;&nbsp;&nbsp;&nbsp;疆，受天之祜。赫赫太上，巍巍圣祖。明明烈考，丕承继序。<br /><br />&nbsp;&nbsp;&nbsp;&nbsp;祠征西将军登歌<br /><br />&nbsp;&nbsp;&nbsp;&nbsp;经始宗庙，神明戾止。申锡无疆，祗承享祀。假哉皇祖，绥予孙子。燕及后<br /><br />&nbsp;&nbsp;&nbsp;&nbsp;昆，锡兹繁祉。<br /><br />&nbsp;&nbsp;&nbsp;&nbsp;祠豫章府君登歌<br /><br />&nbsp;&nbsp;&nbsp;&nbsp;嘉乐肆筵，荐祀在堂。皇皇宗庙，乃祖乃皇。济济辟公，相予蒸尝。享祀不<br /><br />&nbsp;&nbsp;&nbsp;&nbsp;忒，降福穰穰。<br /><br />&nbsp;&nbsp;&nbsp;&nbsp;祠颍川府君登歌<br /><br />&nbsp;&nbsp;&nbsp;&nbsp;于邈先后，实司于天。显矣皇祖，帝祉肇臻。本枝克昌，资始开元。惠我无<br /><br />&nbsp;&nbsp;&nbsp;&nbsp;疆，享祚永年。<br /><br />&nbsp;&nbsp;&nbsp;&nbsp;祠京兆府君登歌<br /><br />&nbsp;&nbsp;&nbsp;&nbsp;于惟曾皇，显显令德。商明清亮，匪竞柔克，保V命v，基命惟则。笃生圣<br /><br />&nbsp;&nbsp;&nbsp;&nbsp;祖，光济四国。<br /><br />&nbsp;&nbsp;&nbsp;&nbsp;祠宣皇帝登歌<br /><br />&nbsp;&nbsp;&nbsp;&nbsp;于铄皇祖，圣德钦明。勤施四方，夙夜敬止。载敷文教，载扬武烈。匡定社<br /><br />&nbsp;&nbsp;&nbsp;&nbsp;稷，龚行天罚。经始大业，造创帝基。畏天之命，于时保之。<br /><br />&nbsp;&nbsp;&nbsp;&nbsp;祠景皇帝登歌<br /><br />&nbsp;&nbsp;&nbsp;&nbsp;执竞景皇，克明克哲。旁作穆穆，惟祗惟畏。纂宣之绪，耆定厥功。登此隽<br /><br />&nbsp;&nbsp;&nbsp;&nbsp;V，纠彼群凶。业业在位，帝既勤止。惟天之命，于穆之已。<br /><br />&nbsp;&nbsp;&nbsp;&nbsp;祠文皇帝登歌<br /><br />&nbsp;&nbsp;&nbsp;&nbsp;于皇时晋，允文文皇，聪明睿智，圣敬神武。万机莫综，皇斯清之。蛇豕放<br /><br />&nbsp;&nbsp;&nbsp;&nbsp;命，皇斯平之。柔远能迩，简授英贤。创业垂统，勋格皇天。<br /><br />&nbsp;&nbsp;&nbsp;&nbsp;祠庙飨神歌二篇<br /><br />&nbsp;&nbsp;&nbsp;&nbsp;曰晋是常，享祀时序。宗庙致敬，礼乐具举。惟其来祭，普天率土。牺樽既<br /><br />&nbsp;&nbsp;&nbsp;&nbsp;奠，清酤既载。亦有和羹，荐羞斯备。蒸蒸永慕，感时兴思。登歌奏舞，神乐其<br /><br />&nbsp;&nbsp;&nbsp;&nbsp;和。祖考来格，v我邦家。溥天之下，罔不休嘉。<br /><br />&nbsp;&nbsp;&nbsp;&nbsp;肃肃在位，济济臣工。四海来格，神仪有容。钟鼓振，管弦理，舞开元，歌<br /><br />&nbsp;&nbsp;&nbsp;&nbsp;永始，神胥乐兮！肃肃在位，臣工济济。小大咸敬，上下有礼。理管弦，振鼓钟，<br /><br />&nbsp;&nbsp;&nbsp;&nbsp;舞象德，歌咏功，神胥乐兮！肃肃在位，有来雍雍。穆穆天子，相维辟公。礼有<br /><br />&nbsp;&nbsp;&nbsp;&nbsp;仪，乐有则，舞象功，歌咏德，神胥乐兮！<br /><br />&nbsp;&nbsp;&nbsp;&nbsp;杜夔传旧雅乐四曲，一曰《鹿鸣》，二曰《驺虞》，三曰《伐檀》，四曰《<br /><br />&nbsp;&nbsp;&nbsp;&nbsp;文王》，皆古声辞。及太和中，左延年改夔《驺虞》、《伐檀》、《文王》三曲，<br /><br />&nbsp;&nbsp;&nbsp;&nbsp;更自作声节，其名虽存，而声实异。唯因夔《鹿鸣》，全不改易。每正旦大会，<br /><br />&nbsp;&nbsp;&nbsp;&nbsp;太尉奉璧，群后行礼，东厢雅乐常作者是也。后又改三篇之行礼诗。第一日《于<br /><br />&nbsp;&nbsp;&nbsp;&nbsp;赫篇》，咏武帝，声节与古《鹿鸣》同。第二曰《巍巍篇》，咏文帝，用延年所<br /><br />&nbsp;&nbsp;&nbsp;&nbsp;改《驺虞》声。第三日《洋洋篇》，咏明帝，用延年所改《文王》声。第四曰复<br /><br />&nbsp;&nbsp;&nbsp;&nbsp;用《鹿鸣》。《鹿鸣》之声重用，而除古《伐檀》。及晋初，食举亦用《鹿鸣》。<br /><br />&nbsp;&nbsp;&nbsp;&nbsp;至泰始五年，尚书奏，使太仆傅玄、中书监荀勖、黄门侍郎张华各造正旦行礼及<br /><br />&nbsp;&nbsp;&nbsp;&nbsp;王公上寿酒、食举乐歌诗。荀勖云：‘魏氏行礼、食举，再取周诗《鹿鸣》以为<br /><br />&nbsp;&nbsp;&nbsp;&nbsp;乐章。又《鹿鸣》以宴嘉宾，无取于朝，考之旧闻，未知所应。”勖乃除《鹿鸣》<br /><br />&nbsp;&nbsp;&nbsp;&nbsp;旧歌更作行礼诗四篇，先陈三朝朝宗之义。又为正旦大会、王公上寿歌诗并食举<br /><br />&nbsp;&nbsp;&nbsp;&nbsp;乐歌诗，合十三篇。又以魏氏歌诗或二言，或三言，或四言，或五言，与古诗不<br /><br />&nbsp;&nbsp;&nbsp;&nbsp;类，以问司律中郎将陈颀。颀曰：“被之金石，未必皆当。”故勖造晋歌，皆为<br /><br />&nbsp;&nbsp;&nbsp;&nbsp;四言，唯王公上寿酒一篇为三言五言焉。张华以为“魏上寿、食举诗及汉氏所施<br /><br />&nbsp;&nbsp;&nbsp;&nbsp;用，其文句长短不齐，未皆合古。盖以依咏弦节，本有因循，而识乐知音，足以<br /><br />&nbsp;&nbsp;&nbsp;&nbsp;制声度曲，法用率非凡近之所能改。二代三京，袭而不变，虽诗章辞异，兴废随<br /><br />&nbsp;&nbsp;&nbsp;&nbsp;时，至其韵逗留曲折，皆系于旧，有由然也。是以一皆因就，不敢有所改易。”<br /><br />&nbsp;&nbsp;&nbsp;&nbsp;此则华、勖所明异旨也。时诏又使中书侍郎成公绥亦作焉。今并采列之云。<br /><br />&nbsp;&nbsp;&nbsp;&nbsp;四厢乐歌<br /><br />&nbsp;&nbsp;&nbsp;&nbsp;正旦大会行礼歌成公绥<br /><br />&nbsp;&nbsp;&nbsp;&nbsp;穆穆天子，光临万国。多士盈朝，莫匪俊德。流化罔极，王猷允塞。嘉会置<br /><br />&nbsp;&nbsp;&nbsp;&nbsp;酒，嘉宾充庭。羽旄曜宸极，钟鼓振泰清。百辟朝三朝，明仪形。济济锵锵，<br /><br />&nbsp;&nbsp;&nbsp;&nbsp;金声玉振。<br /><br />&nbsp;&nbsp;&nbsp;&nbsp;礼乐具，宴嘉宾。眉寿祚圣皇，景福惟日新。群后戾止，有来雍雍。献酬纳<br /><br />&nbsp;&nbsp;&nbsp;&nbsp;贽，崇此礼容。丰羞万俎，旨酒千钟。嘉乐尽宴乐，福禄咸攸同。<br /><br />&nbsp;&nbsp;&nbsp;&nbsp;乐哉！天下安宁。道化行，风俗清。箫《韶》作，咏九成。年丰穰，世泰平。<br /><br />&nbsp;&nbsp;&nbsp;&nbsp;至治哉，乐无穷。元首聪明，股肱忠。澍丰泽，扬清风。<br /><br />&nbsp;&nbsp;&nbsp;&nbsp;嘉瑞出，灵应彰。麒麟见，凤皇翔。醴泉涌，流中唐。嘉禾生，穗盈箱。降<br /><br />&nbsp;&nbsp;&nbsp;&nbsp;繁祉，祚圣皇。承天位，统万国。受命应期，授圣德，四世重光。宣开洪业，景<br /><br />&nbsp;&nbsp;&nbsp;&nbsp;克昌，文钦明，德弥彰。肇启晋邦，流祚无疆。<br /><br />&nbsp;&nbsp;&nbsp;&nbsp;泰始建元，凤皇龙兴。龙兴伊何，享祚万乘。奄有八荒，化育黎蒸。图书既<br /><br />&nbsp;&nbsp;&nbsp;&nbsp;焕，金石有徵。德光大，道熙隆。被四表，格皇穹。奕奕万嗣，明明显融，高朗<br /><br />&nbsp;&nbsp;&nbsp;&nbsp;令终。保兹永祚，与天比崇。<br /><br />&nbsp;&nbsp;&nbsp;&nbsp;圣皇君四海，顺人应天期。三叶合重光，泰始开洪基。明曜参日月，功化侔<br /><br />&nbsp;&nbsp;&nbsp;&nbsp;四时。宇宙清且泰，黎庶咸雍熙，善哉雍熙！<br /><br />&nbsp;&nbsp;&nbsp;&nbsp;惟天降命，翼仁v圣。于穆三皇，载德弥盛。总齐璇玑，光统七政。百揆时<br /><br />&nbsp;&nbsp;&nbsp;&nbsp;序，化若神圣。四海同风，兴至仁。济民育物，拟陶均。拟陶均，垂惠润。皇皇<br /><br />&nbsp;&nbsp;&nbsp;&nbsp;群贤，峨峨英隽。德化宣，芬芳播来胤。播来胤，垂后昆。清庙何穆穆，皇极辟<br /><br />&nbsp;&nbsp;&nbsp;&nbsp;四门。皇极辟四门，万机无不综。翼翼，乐不及荒，饥不遑食。大礼既行，<br /><br />&nbsp;&nbsp;&nbsp;&nbsp;乐无极。<br /><br />&nbsp;&nbsp;&nbsp;&nbsp;登昆仑，上层城。乘飞龙，升泰清。冠日月，佩五星。扬虹霓，建_旌。披<br /><br />&nbsp;&nbsp;&nbsp;&nbsp;庆云，荫繁荣。览八极，游天庭。顺天地，和阴阳。序四时，曜三光。张帝纲，<br /><br />&nbsp;&nbsp;&nbsp;&nbsp;正皇纲。播仁风，流惠康。迈洪化，振灵威。怀万方，纳九夷。朝阊阖，宴紫微。<br /><br />&nbsp;&nbsp;&nbsp;&nbsp;建五旗，罗钟。列四悬，奏《韶》《武》。铿金石，扬旌羽。纵八佾，《巴渝<br /><br />&nbsp;&nbsp;&nbsp;&nbsp;舞》。咏雅颂，和律吕。于胥乐，乐圣主。<br /><br />&nbsp;&nbsp;&nbsp;&nbsp;化荡荡，清风泄。总英雄，御俊杰。开宇宙，扫四裔。光缉熙，美圣哲。超<br /><br />&nbsp;&nbsp;&nbsp;&nbsp;百代，扬休烈。流景祚，显万世。<br /><br />&nbsp;&nbsp;&nbsp;&nbsp;皇皇显祖，翼世佐时。宁济六合，受命应期。神武鹰扬，大化咸熙。廊开皇<br /><br />&nbsp;&nbsp;&nbsp;&nbsp;衢，用成帝基。<br /><br />&nbsp;&nbsp;&nbsp;&nbsp;光光景皇，无竞惟烈。匡时拯俗，休功盖世。宇宙既康，九域有截。天命降<br /><br />&nbsp;&nbsp;&nbsp;&nbsp;监，启祚明哲。<br /><br />&nbsp;&nbsp;&nbsp;&nbsp;穆穆烈考，克明克隽。实天生德，诞应灵运。肇建帝业，开国有晋。载德奕<br /><br />&nbsp;&nbsp;&nbsp;&nbsp;世，垂庆洪胤。<br /><br />&nbsp;&nbsp;&nbsp;&nbsp;明明圣帝，龙飞在天。与灵合契，通德幽玄。仰化青云，俯育重川。受灵之<br /><br />&nbsp;&nbsp;&nbsp;&nbsp;v，于万斯年。<br /><br />&nbsp;&nbsp;&nbsp;&nbsp;正旦大会王公上寿酒歌荀勖<br /><br />&nbsp;&nbsp;&nbsp;&nbsp;践元辰，延显融。献羽觞，祈令终。我皇寿而隆，我皇茂而嵩。本枝奋百世，<br /><br />&nbsp;&nbsp;&nbsp;&nbsp;休祚钟圣躬。<br /><br />&nbsp;&nbsp;&nbsp;&nbsp;食举乐东西厢歌荀勖<br /><br />&nbsp;&nbsp;&nbsp;&nbsp;煌煌七曜，重明交畅。我有嘉宾，是应是贶。邦政既图，接以大飨。人之好<br /><br />&nbsp;&nbsp;&nbsp;&nbsp;我，式遵德让。<br /><br />&nbsp;&nbsp;&nbsp;&nbsp;宾之初筵，蔼蔼济济。既朝乃宴，以洽百礼。颁以位叙，或庭或陛。登傧台<br /><br />&nbsp;&nbsp;&nbsp;&nbsp;叟，亦有兄弟。胥子陪寮，宪兹度楷。观颐养正，降福孔偕。<br /><br />&nbsp;&nbsp;&nbsp;&nbsp;昔我三后，大业是维。今我圣皇，j炔前晖。奕世重规，明照九畿。思辑用<br /><br />&nbsp;&nbsp;&nbsp;&nbsp;光，时罔有违。陟禹之迹，莫不来威。天被显禄，福履是绥。<br /><br />&nbsp;&nbsp;&nbsp;&nbsp;赫矣太祖，克广明德。廊开宇宙，正世立则。变化不经，民无瑕慝。创业垂<br /><br />&nbsp;&nbsp;&nbsp;&nbsp;统，兆我晋国。<br /><br />&nbsp;&nbsp;&nbsp;&nbsp;烈文伯考，时维帝景。夷险平乱，威而不猛。御衡不迷，皇涂焕景。七德咸<br /><br />&nbsp;&nbsp;&nbsp;&nbsp;宣，其宁惟永。<br /><br />&nbsp;&nbsp;&nbsp;&nbsp;猗欤盛欤！先皇圣文。则天作孚，大哉为君。慎徽五典，帝载是勤。文武发<br /><br />&nbsp;&nbsp;&nbsp;&nbsp;挥，茂建嘉勋。修己济治，民用宁殷。怀远烛幽，玄教氤氲。善世不伐，服事三<br /><br />&nbsp;&nbsp;&nbsp;&nbsp;分。德博化隆，道昌无垠。<br /><br />&nbsp;&nbsp;&nbsp;&nbsp;隆化洋洋，帝命溥将。登我晋道，越惟圣王。龙飞革运，临焘八荒。睿哲钦<br /><br />&nbsp;&nbsp;&nbsp;&nbsp;明，配踪虞唐。封建厥福，骏发其祥。三朝习吉，终然允臧。其臧维何，总彼万<br /><br />&nbsp;&nbsp;&nbsp;&nbsp;方。元侯列辟，四岳藩王。时见世享，率兹有常。旅揖在庭，嘉客在堂。宋卫既<br /><br />&nbsp;&nbsp;&nbsp;&nbsp;臻，陈留山阳。有宾有使，观国之光。贡贤纳计，献璧奉璋。保v命之，申锡无<br /><br />&nbsp;&nbsp;&nbsp;&nbsp;疆。<br /><br />&nbsp;&nbsp;&nbsp;&nbsp;振鹭于飞，鸿渐其翼。京邑穆穆，四方是式。无竞维人，王纲允敕。君子来<br /><br />&nbsp;&nbsp;&nbsp;&nbsp;朝，言观其极。<br /><br />&nbsp;&nbsp;&nbsp;&nbsp;痹谴缶，民之攸暨。信理天工，惠康不匮。将远不仁，训以醇粹。幽明有<br /><br />&nbsp;&nbsp;&nbsp;&nbsp;伦，俊V在位。九族既睦，庶邦顺比。开元布宪，四海鳞萃。协时正统，殊涂同<br /><br />&nbsp;&nbsp;&nbsp;&nbsp;致。厚德载物，灵心隆贵。敷奏谠言，纳以无讳。树之典象，诲之义类。上教如<br /><br />&nbsp;&nbsp;&nbsp;&nbsp;风，下应如卉。一人有废，群萌以遂。我后宴喜，令问不坠。<br /><br />&nbsp;&nbsp;&nbsp;&nbsp;既宴既喜，翕是万邦。礼仪卒度，物有其容。晰晰庭燎，拧┕闹印ｓ享<br /><br />&nbsp;&nbsp;&nbsp;&nbsp;咏德，万舞象功。八音克谐，俗易化从。其和如乐，庶品时邕。<br /><br />&nbsp;&nbsp;&nbsp;&nbsp;时邕斌斌，六合同尘。往我祖宣，威静殊邻。首定荆楚，遂平燕秦。文<br /><br />&nbsp;&nbsp;&nbsp;&nbsp;皇，迈德流仁。爰造草昧，应乾顺民。灵瑞告符，休徵响震。天地弗违，以和神<br /><br />&nbsp;&nbsp;&nbsp;&nbsp;人。既禽庸蜀，吴会是宾。肃慎率职，矢来陈。韩杞乐，宫徵清钧。西旅<br /><br />&nbsp;&nbsp;&nbsp;&nbsp;献獒，扶南效珍。蛮裔重译，玄齿文身。我皇抚之，景命惟新。<br /><br />&nbsp;&nbsp;&nbsp;&nbsp;旨位幔有闻无声。清酤既奠，笾豆既升。礼充乐备，箫《韶》九成。恺<br /><br />&nbsp;&nbsp;&nbsp;&nbsp;乐饮酒，酣而不盈。率土欢豫，邦国以宁。王猷允塞，万载无倾。<br /><br />&nbsp;&nbsp;&nbsp;&nbsp;冬至初岁小会歌张华<br /><br />&nbsp;&nbsp;&nbsp;&nbsp;日月不留，四气回周。节庆代序，万国同休。庶尹群后，奉寿升朝。我有寿<br /><br />&nbsp;&nbsp;&nbsp;&nbsp;礼，式宴百僚。繁肴绮错，旨酒泉s。笙镛和奏，磬管流声。上隆其爱，下尽<br /><br />&nbsp;&nbsp;&nbsp;&nbsp;其心。宣其壅滞，训之德音。乃宣乃训，配享交泰。永载仁风，长抚无外。<br /><br />&nbsp;&nbsp;&nbsp;&nbsp;宴会歌张华<br /><br />&nbsp;&nbsp;&nbsp;&nbsp;我皇，配天垂光。留精日昃，经览无方。听朝有暇，延命众臣。冠盖云<br /><br />&nbsp;&nbsp;&nbsp;&nbsp;集，樽俎星陈。肴蒸多品，八珍代变。羽爵无算，究乐极宴。歌者流声，舞者投<br /><br />&nbsp;&nbsp;&nbsp;&nbsp;袂。动容有节，丝竹并设。宜扬四体，繁手趣挚。欢足发和，酣不忘礼。好乐无<br /><br />&nbsp;&nbsp;&nbsp;&nbsp;荒，翼翼济济。<br /><br />&nbsp;&nbsp;&nbsp;&nbsp;命将出征歌张华<br /><br />&nbsp;&nbsp;&nbsp;&nbsp;重华隆帝道，戎蛮或不宾。徐夷兴有周，鬼方亦违殷。今在盛明世，寇虐动<br /><br />&nbsp;&nbsp;&nbsp;&nbsp;四垠。豺狼染牙爪，群生号穹F。元帅统方夏，出车抚凉秦。众贞必以律，臧否<br /><br />&nbsp;&nbsp;&nbsp;&nbsp;实在人。威信加殊类，疏逖思自亲。单醪岂有味，挟纩感至仁。武功尚止戈，七<br /><br />&nbsp;&nbsp;&nbsp;&nbsp;德美安民。远迹由斯举，永世无风尘。<br /><br />&nbsp;&nbsp;&nbsp;&nbsp;劳还师歌张华<br /><br />&nbsp;&nbsp;&nbsp;&nbsp;N犭允背天德，构乱扰邦畿。戎车震朔野，群帅赞皇威。将士齐心旅，感<br /><br />&nbsp;&nbsp;&nbsp;&nbsp;义忘其私。积势如T弩，赴节如发机。嚣声动山谷，金光曜素晖。挥戈陵劲敌，<br /><br />&nbsp;&nbsp;&nbsp;&nbsp;武步蹈横尸。鲸鲵皆授首，北土永清夷。昔往冒隆暑，今来白雪霏。征夫信勤瘁，<br /><br />&nbsp;&nbsp;&nbsp;&nbsp;自古咏《采薇》。收荣于舍爵，燕喜在凯归。<br /><br />&nbsp;&nbsp;&nbsp;&nbsp;中宫所歌张华<br /><br />&nbsp;&nbsp;&nbsp;&nbsp;先王统大业，玄化渐八维。仪刑孚万邦，内训隆足恰；视⒋沟鄣洌《大雅》<br /><br />&nbsp;&nbsp;&nbsp;&nbsp;咏三妃。执德宣隆教，正位理厥机。含章体柔顺，帅礼蹈谦祗。《螽斯》弘慈惠，<br /><br />&nbsp;&nbsp;&nbsp;&nbsp;《湍尽反幽微。徽音穆清风，高义邈不追。遗荣参日月，百世仰余晖。<br /><br />&nbsp;&nbsp;&nbsp;&nbsp;宗亲会歌张华<br /><br />&nbsp;&nbsp;&nbsp;&nbsp;族燕明礼顺，啜食序亲亲。骨肉散不殊，昆弟岂他人。本枝笃同庆，《棠棣》<br /><br />&nbsp;&nbsp;&nbsp;&nbsp;著先民。于皇圣明后，天覆弘且仁。降礼崇亲戚，旁施协族姻。式宴尽酣娱，饮<br /><br />&nbsp;&nbsp;&nbsp;&nbsp;御备羞珍。和乐既宣洽，上下同欢欣。德教加四海，敦睦被无垠。<br /><br />&nbsp;&nbsp;&nbsp;&nbsp;泰始九年，光禄大夫荀勖以杜夔所制律吕，校太乐、总章、鼓吹八音，与律<br /><br />&nbsp;&nbsp;&nbsp;&nbsp;吕乖错，乃制古尺，作新律吕，以调声韵。事具《律历志》。律成，遂班下太常，<br /><br />&nbsp;&nbsp;&nbsp;&nbsp;使太乐、总章、鼓吹、清商施用。勖遂典知乐事，启朝士解音律者共掌之。使郭<br /><br />&nbsp;&nbsp;&nbsp;&nbsp;夏、宋识等造《正德》、《大豫》二舞，其乐章亦张华之所作云。<br /><br />&nbsp;&nbsp;&nbsp;&nbsp;正德舞歌张华<br /><br />&nbsp;&nbsp;&nbsp;&nbsp;日皇上天，玄鉴惟光。神器周回，五德代章。祚命于晋，世有哲王。弘济区<br /><br />&nbsp;&nbsp;&nbsp;&nbsp;夏，陶甄万方。大明垂曜，旁烛无疆。蚩蚩庶类，风德永康。皇道惟清，礼乐斯<br /><br />&nbsp;&nbsp;&nbsp;&nbsp;经。金石在悬，万舞在庭。象容表庆，协律被声。轶《武》超《C》，取节《六<br /><br />&nbsp;&nbsp;&nbsp;&nbsp;英》。同进退让，化渐无形。大和宣洽，通于幽冥。<br /><br />&nbsp;&nbsp;&nbsp;&nbsp;大豫舞歌张华<br /><br />&nbsp;&nbsp;&nbsp;&nbsp;惟天之命，符运有归。赫赫大晋，三后重晖。继明绍世，光抚九围。我皇绍<br /><br />&nbsp;&nbsp;&nbsp;&nbsp;期，遂在璇玑。群生属命，奄有庶邦。慎徽五典，玄教遐通。万方同轨，率土咸<br /><br />&nbsp;&nbsp;&nbsp;&nbsp;雍。爰制《大豫》，宣德舞功。醇化既穆，王道协隆。仁及草木，惠加昆虫。亿<br /><br />&nbsp;&nbsp;&nbsp;&nbsp;兆夷人，悦仰皇风。丕显大业，永世弥崇。<br /><br />&nbsp;&nbsp;&nbsp;&nbsp;荀勖又作新律笛十二枚，以调律吕，正雅乐，正会殿庭作之，自谓宫商克谐，<br /><br />&nbsp;&nbsp;&nbsp;&nbsp;然论者犹谓勖暗解。时阮咸妙达八音，论者谓之神解。咸常心讥勖新律声高，以<br /><br />&nbsp;&nbsp;&nbsp;&nbsp;为高近哀思，不合中和。每公会乐作，勖意咸谓之不调，以为异己，乃出咸为始<br /><br />&nbsp;&nbsp;&nbsp;&nbsp;平相。后有田父耕于野，得周时玉尺，勖以校己所治钟鼓金石丝竹，皆短校一米，<br /><br />&nbsp;&nbsp;&nbsp;&nbsp;于此伏咸之妙，复徵咸归。勖既以新律造二舞，次更修正钟声。会勖薨，未竟其<br /><br />&nbsp;&nbsp;&nbsp;&nbsp;业。元康三年，诏其子藩修定金石，以施郊庙。寻值丧乱，莫有记之者。<br /><br />&nbsp;&nbsp;&nbsp;&nbsp;汉高祖自蜀汉将定三秦，阆中范因率z人以从帝，为前锋。及定秦中，封因<br /><br />&nbsp;&nbsp;&nbsp;&nbsp;为阆中侯，复z人七姓。其俗喜舞，高祖乐其猛锐，数观其舞，后使乐人习之。<br /><br />&nbsp;&nbsp;&nbsp;&nbsp;阆中有渝水，因其所居，故名曰《巴渝舞》。舞曲有《矛渝本歌曲》、《安弩渝<br /><br />&nbsp;&nbsp;&nbsp;&nbsp;本歌曲》、《安台本歌曲》、《行辞本歌曲》，总四篇。其辞既古，莫能晓其句<br /><br />&nbsp;&nbsp;&nbsp;&nbsp;度。魏初，乃使军谋祭酒王粲改创其词。粲问巴渝帅李管、种玉歌曲意，试使歌，<br /><br />&nbsp;&nbsp;&nbsp;&nbsp;听之，以考校歌曲，而为之改为《矛渝新福歌曲》、《弩渝新福歌曲》、《安台<br /><br />&nbsp;&nbsp;&nbsp;&nbsp;新福歌曲》、《行辞新福歌曲》，《行辞》以述魏德。黄初三年，又改《巴渝舞》<br /><br />&nbsp;&nbsp;&nbsp;&nbsp;曰《昭武舞》。至景初元年，尚书奏，考览三代礼乐遗曲，据功象德，奏作《武<br /><br />&nbsp;&nbsp;&nbsp;&nbsp;始》、《咸熙》、《章斌》三舞，皆执羽龠。及晋又改《昭武舞》曰《宣武舞》，<br /><br />&nbsp;&nbsp;&nbsp;&nbsp;《羽龠舞》曰《宣文舞》。咸宁元年，诏定祖宗之号，而庙乐乃停《宣武》、《<br /><br />&nbsp;&nbsp;&nbsp;&nbsp;宣文》二舞，而同用荀勖所使郭夏、宋识等所造《正德》、《大豫》二舞云。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1391);">加入书签</a><a
                        href="1389.html">上一页</a>&larr;<a href="index.html">返回列表</a>&rarr;<a
                            href="1392.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1389.html"; var next_page = "1392.html"; var index_page = "index.html"; var sortid = "9"; var article_id = "23"; var chapter_id = "1391"; var articlename = "晋书"; var chaptername = " 卷二十二 志第十二"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>