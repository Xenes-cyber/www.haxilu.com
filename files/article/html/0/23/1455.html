<!DOCTYPE html>
<html>
<head>
<meta charset="gbk" />
<title>晋书- 卷六十三 列传第三十三-在线阅读-哈西文学网</title>
<meta name="keywords" content="房玄龄等，晋书， 卷六十三 列传第三十三全文， 卷六十三 列传第三十三在线阅读 哈西文学网" />
<meta name="description" content="哈西文学网提供房玄龄等的晋书  卷六十三 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1455.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1455.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十三 列传第三十三</h1>
            <div class="link xb">
                <a href="1454.html">上一页</a>&larr;<a href="index.html">返回列表</a>&rarr;<a
                    href="1456.html">下一页</a></div>			
            <div id="BookText">&nbsp;&nbsp;&nbsp;&nbsp;◎邵续李矩段匹魏浚（族子该郭默）<br /><br />&nbsp;&nbsp;&nbsp;&nbsp;邵续，字嗣祖，魏郡安阳人也。父乘，散骑侍郎。续朴素有志烈，博览经史，<br /><br />&nbsp;&nbsp;&nbsp;&nbsp;善谈理义，妙解天文。初为成都王颖参军，颖将讨长沙王V，续谏曰：“续闻兄<br /><br />&nbsp;&nbsp;&nbsp;&nbsp;弟如左右手，今明公当天下之敌，而欲去一手乎？续窃惑之。”颖不纳。后为苟<br /><br />&nbsp;&nbsp;&nbsp;&nbsp;参军，除沁水令。<br /><br />&nbsp;&nbsp;&nbsp;&nbsp;时天下渐乱，续去县还家，纠合亡命，得数百人。王浚假续绥集将军、乐陵<br /><br />&nbsp;&nbsp;&nbsp;&nbsp;太守，屯厌次，以续子V为督护。续绥怀流散，多归附之。石勒既破浚，遣V还<br /><br />&nbsp;&nbsp;&nbsp;&nbsp;招续，续以孤危无援，权附于勒，勒亦以V为督护。既而段匹在蓟，遗书要续<br /><br />&nbsp;&nbsp;&nbsp;&nbsp;俱归元帝，续从之。其下谏曰：“今弃勒归匹，任子危矣。”续垂泣曰：“我<br /><br />&nbsp;&nbsp;&nbsp;&nbsp;出身为国，岂得顾子而为叛臣哉！”遂绝于勒，勒乃害V。续惧勒攻，先求救于<br /><br />&nbsp;&nbsp;&nbsp;&nbsp;匹，匹遣弟文鸯救续。文鸯未至，勒已率八千骑围续。勒素畏鲜卑，又闻文<br /><br />&nbsp;&nbsp;&nbsp;&nbsp;鸯至，乃弃攻具东走。续与文鸯追勒至安陵，不及，虏勒所署官，并驱三千余家，<br /><br />&nbsp;&nbsp;&nbsp;&nbsp;又遣骑入抄勒北边，掠常山，亦二千家而还。<br /><br />&nbsp;&nbsp;&nbsp;&nbsp;匹既杀刘琨，夷晋多怨叛，遂率其徒依续。勒南和令赵领等率广川、渤海<br /><br />&nbsp;&nbsp;&nbsp;&nbsp;千余家背勒归续。而帝以续为平原乐安太守、右将军、冀州刺史，进平北将军、<br /><br />&nbsp;&nbsp;&nbsp;&nbsp;假节，封祝阿子。续遣兄子武邑内史存与文鸯率匹众就食平原，为石季龙所破。<br /><br />&nbsp;&nbsp;&nbsp;&nbsp;续先与曹嶷互相侵掠，嶷因存等败，乃破续屯田，又抄其户口，续首尾相救，疲<br /><br />&nbsp;&nbsp;&nbsp;&nbsp;于奔命。太兴初，续遣存及文鸯屯济南黄巾固，因以逼嶷，嶷惧，求和。俄而匹<br /><br />&nbsp;&nbsp;&nbsp;&nbsp;率众攻段末杯，石勒知续孤危，遣季龙乘虚围续。季龙骑至城下，掠其居人，<br /><br />&nbsp;&nbsp;&nbsp;&nbsp;续率众出救，季龙伏骑断其后，遂为季龙所得，使续降其城。续呼其兄子竺等曰：<br /><br />&nbsp;&nbsp;&nbsp;&nbsp;“吾志雪国难，以报所受，不幸至此。汝等努力自勉，便奉匹为主，勿有二心。”<br /><br />&nbsp;&nbsp;&nbsp;&nbsp;时帝既闻续没，下诏曰：“邵续忠烈在公，义诚慷慨，绥集荒余，忧国亡身。<br /><br />&nbsp;&nbsp;&nbsp;&nbsp;功勋未遂，不幸陷没，朕用悼恨于怀。所统任重，宜时有代。其部曲文武，已共<br /><br />&nbsp;&nbsp;&nbsp;&nbsp;推其息缉为营主。续之忠诚，著于公私，今立其子，足以安众，一以续本位即授<br /><br />&nbsp;&nbsp;&nbsp;&nbsp;缉，使总率所统，效节国难，雪其家仇。”<br /><br />&nbsp;&nbsp;&nbsp;&nbsp;季龙遣使送续于勒，勒使使徐光让之曰：“国家应符拨乱，八表宅心，遗晋<br /><br />&nbsp;&nbsp;&nbsp;&nbsp;怖威，远窜扬越。而续蚁封海阿，跋扈王命，以夷狄不足为君邪？何无上之甚也！<br /><br />&nbsp;&nbsp;&nbsp;&nbsp;国有常刑，于分甘乎？”续对曰：“晋末饥乱，奔控无所，保合乡宗，庶全老幼。<br /><br />&nbsp;&nbsp;&nbsp;&nbsp;属大王龙飞之始，委命纳质，精诚无感，不蒙慈恕。言归遗晋，仍荷宠授，誓尽<br /><br />&nbsp;&nbsp;&nbsp;&nbsp;忠节，实无二心。且受彼厚荣，而复二三其趣者，恐亦不容于明朝矣。周文生于<br /><br />&nbsp;&nbsp;&nbsp;&nbsp;东夷，大禹出于西羌，帝王之兴，盖惟天命所属，德之所招，当何常邪！伏惟大<br /><br />&nbsp;&nbsp;&nbsp;&nbsp;王圣武自天，道隆虞夏，凡在含生，孰不延首神化，耻隔皇风，而况囚乎！使囚<br /><br />&nbsp;&nbsp;&nbsp;&nbsp;去真即伪，不得早叩天门者，大王负囚，囚不负大王也。衅鼓之刑，囚之恒分，<br /><br />&nbsp;&nbsp;&nbsp;&nbsp;但恨天实为之，谓之何哉！”勒曰：“其言慨至，孤愧之多矣。夫忠于其君者，<br /><br />&nbsp;&nbsp;&nbsp;&nbsp;乃吾所求也。”命张宝延之于馆，厚抚之，寻以为从事中郎。今自后诸克敌擒俊，<br /><br />&nbsp;&nbsp;&nbsp;&nbsp;皆送之，不得辄害，冀获如续之流。<br /><br />&nbsp;&nbsp;&nbsp;&nbsp;初，季龙之攻续也，朝廷有王敦之逼，不遑救恤。续既为勒所执，身灌园鬻<br /><br />&nbsp;&nbsp;&nbsp;&nbsp;菜，以供衣食。勒屡遣察之，叹曰；“此真高人矣。不如是，安足贵乎！”嘉其<br /><br />&nbsp;&nbsp;&nbsp;&nbsp;清苦，数赐谷帛。每临朝嗟叹，以励群官。<br /><br />&nbsp;&nbsp;&nbsp;&nbsp;续被获之后，存及竺、缉等与匹婴城距寇，而帝又假存扬武将军、武邑太<br /><br />&nbsp;&nbsp;&nbsp;&nbsp;守。勒屡遣季龙攻之，战守疲苦，不能自立。久之，匹及其弟文鸯与竺、缉等<br /><br />&nbsp;&nbsp;&nbsp;&nbsp;悉见获，惟存得溃围南奔，在道为贼所杀。续竟亦遇害。<br /><br />&nbsp;&nbsp;&nbsp;&nbsp;李矩，字世回，平阳人也。童龀时，与群儿聚戏，便为其率，计画指授，有<br /><br />&nbsp;&nbsp;&nbsp;&nbsp;成人之量。及长，为吏，送故县令于长安，征西将军梁王肜以为牙门。伐氐齐万<br /><br />&nbsp;&nbsp;&nbsp;&nbsp;年有殊功，封东明亭侯。还为本郡督护。太守宋胄欲以所亲吴畿代之，矩谢病去。<br /><br />&nbsp;&nbsp;&nbsp;&nbsp;畿恐矩复还，阴使人刺矩，会有人救之，故得免。属刘元海攻平阳，百姓奔走，<br /><br />&nbsp;&nbsp;&nbsp;&nbsp;矩素为乡人所爱，乃推为坞主，东屯荥阳，后移新郑。<br /><br />&nbsp;&nbsp;&nbsp;&nbsp;矩勇毅多权略，志在立功，东海王越以为汝阴太守。永嘉初，使矩与汝南太<br /><br />&nbsp;&nbsp;&nbsp;&nbsp;守袁孚率众修洛阳千金欤以利运漕。及洛阳不守，太尉荀藩奔阳城，卫将军<br /><br />&nbsp;&nbsp;&nbsp;&nbsp;华C奔成皋。时大饥，贼帅侯都等每略人而食之，藩、C部曲多为所啖。矩讨都<br /><br />&nbsp;&nbsp;&nbsp;&nbsp;等灭之，乃营护藩、C，各为立屋宇，输谷以给之。及藩承制，建行台，假矩荥<br /><br />&nbsp;&nbsp;&nbsp;&nbsp;阳太守。矩招怀离散，远近多附之。<br /><br />&nbsp;&nbsp;&nbsp;&nbsp;石勒亲率大众袭矩，矩遣老弱入山，令所在散牛马，因设伏以待之。贼争取<br /><br />&nbsp;&nbsp;&nbsp;&nbsp;牛马。伏发，齐呼，声动山谷，遂大破之，斩获甚众，勒乃退。藩表元帝，加矩<br /><br />&nbsp;&nbsp;&nbsp;&nbsp;冠军将军，轺车幢盖，进封阳武县侯，领河东、平阳太守。时饥馑相仍，又多疫<br /><br />&nbsp;&nbsp;&nbsp;&nbsp;疠，矩垂心抚恤，百姓赖焉。会长安群盗东下，所在多虏掠，矩遣部将击破之，<br /><br />&nbsp;&nbsp;&nbsp;&nbsp;尽得贼所略妇女千余人。诸将以非矩所部。欲遂留之。矩曰：“俱是国家臣妾，<br /><br />&nbsp;&nbsp;&nbsp;&nbsp;焉有此彼此！”乃一时遣之。<br /><br />&nbsp;&nbsp;&nbsp;&nbsp;时刘琨所假河内太守郭默为刘元海所逼，乞归于矩，矩将使其甥郭诵迎致之，<br /><br />&nbsp;&nbsp;&nbsp;&nbsp;而不敢进。会刘琨遣参军张肇，率鲜卑范胜等五百馀骑往长安，属默被围，道路<br /><br />&nbsp;&nbsp;&nbsp;&nbsp;不通，将还依邵续，行至矩营，矩谓肇曰：“默是刘公所授，公家之事，知无不<br /><br />&nbsp;&nbsp;&nbsp;&nbsp;为。”屠各旧畏鲜卑，遂邀肇为声援，肇许之。贼望见鲜卑，不战而走。诵潜遣<br /><br />&nbsp;&nbsp;&nbsp;&nbsp;轻舟济河，使勇士夜袭怀城，掩贼留营，又大破之。默遂率其属归于矩。后刘聪<br /><br />&nbsp;&nbsp;&nbsp;&nbsp;遣从弟畅步骑三万讨矩，屯于韩王故垒，相去七里，遣使招矩。时畅卒至，矩未<br /><br />&nbsp;&nbsp;&nbsp;&nbsp;暇为备，遣使奉牛酒诈降于畅，潜匿精勇，见其老弱。畅不以为虞，大飨渠帅，<br /><br />&nbsp;&nbsp;&nbsp;&nbsp;人皆醉饱。矩谋夜袭之，兵士以贼众，皆有惧色。矩令郭诵祷郑子产祠曰：“君<br /><br />&nbsp;&nbsp;&nbsp;&nbsp;昔相郑，恶鸟不鸣。凶胡臭羯，何得过庭！”使巫扬言：“东里有教，当遣神兵<br /><br />&nbsp;&nbsp;&nbsp;&nbsp;相助。”将士闻之，皆踊跃争进。乃使诵及督选杨璋等选勇敢千人，夜掩畅营，<br /><br />&nbsp;&nbsp;&nbsp;&nbsp;获铠马甚多，斩首数千级，畅仅以身免。<br /><br />&nbsp;&nbsp;&nbsp;&nbsp;先是，郭默闻矩被攻，遣弟芝率众援之。既而闻破畅，芝复驰来赴矩。矩乃<br /><br />&nbsp;&nbsp;&nbsp;&nbsp;与芝马五百匹，分军为三道，夜追贼，复大获而旋。<br /><br />&nbsp;&nbsp;&nbsp;&nbsp;先是，聪使其将赵固镇洛阳，长史周振与固不协，密陈固罪。矩之破畅也，<br /><br />&nbsp;&nbsp;&nbsp;&nbsp;帐中得聪书，敕畅平矩讫，过洛阳，收固斩之，便以振代固。矩送以示固，固即<br /><br />&nbsp;&nbsp;&nbsp;&nbsp;斩振父子，遂率骑一千来降，矩还令守洛。后数月，聪遣其太子粲率刘雅生等步<br /><br />&nbsp;&nbsp;&nbsp;&nbsp;骑十万屯孟津北岸，分遣雅生攻赵固于洛。固奔阳城山，遣弟告急，矩遣郭诵屯<br /><br />&nbsp;&nbsp;&nbsp;&nbsp;洛口以救之。诵使将张皮简精卒千人夜渡河。粲候者告有兵至，粲恃其众，不以<br /><br />&nbsp;&nbsp;&nbsp;&nbsp;为虞。既而诵等奄至，十道俱攻，粲众惊扰，一时奔溃，杀伤太半，因据其营，<br /><br />&nbsp;&nbsp;&nbsp;&nbsp;获其器械军资不可胜数。及旦，粲见皮等人少，更与雅生悉余众攻之，苦战二十<br /><br />&nbsp;&nbsp;&nbsp;&nbsp;余日不能下。矩进救之，使壮士三千泛舟迎皮。贼临河列阵，作长钩以钩船，连<br /><br />&nbsp;&nbsp;&nbsp;&nbsp;战数日不得渡。矩夜遣部将格增潜济入皮垒，与皮选精骑千余，而杀所获牛马，<br /><br />&nbsp;&nbsp;&nbsp;&nbsp;焚烧器械，夜穴围而出，奔武牢。聪追之，不及而退。聪因愤恚，发病而死。帝<br /><br />&nbsp;&nbsp;&nbsp;&nbsp;嘉其功，除矩都督河南三郡军事、安西将军、荥阳太守，封修武县侯。<br /><br />&nbsp;&nbsp;&nbsp;&nbsp;及刘粲嗣位，昏虐日甚，其将靳准乃起兵杀粲，并其宗族，发聪冢，斩其尸，<br /><br />&nbsp;&nbsp;&nbsp;&nbsp;遣使归矩，称“刘元海屠各小丑，因大晋事故之际，作乱幽并，矫称天命，至令<br /><br />&nbsp;&nbsp;&nbsp;&nbsp;二帝幽没虏庭。辄率众扶侍梓宫，因请上闻”。矩驰表于帝，帝遣太常韩胤等奉<br /><br />&nbsp;&nbsp;&nbsp;&nbsp;迎梓宫，未至而准已为石勒、刘曜所没。矩以众少不足立功，每慷慨愤叹。及帝<br /><br />&nbsp;&nbsp;&nbsp;&nbsp;践阼，以为都督司州诸军事、司州刺史，改封平阳县侯，将军如故。时弘农太守<br /><br />&nbsp;&nbsp;&nbsp;&nbsp;尹安、振威将军宋始等四军并屯洛阳，各相疑阻，莫有固志。矩、默各遣千骑至<br /><br />&nbsp;&nbsp;&nbsp;&nbsp;洛以镇之。安等乃同谋告石勒，勒遣石生率骑五千至洛阳，矩、默军皆退还。俄<br /><br />&nbsp;&nbsp;&nbsp;&nbsp;而四将复背勒，遣使乞迎，默又遣步卒五百人入洛。石生以四将相谋，不能自安，<br /><br />&nbsp;&nbsp;&nbsp;&nbsp;乃虏宋始一军，渡河而南。百姓相率归矩，于是洛中遂空。矩乃表郭诵为扬武将<br /><br />&nbsp;&nbsp;&nbsp;&nbsp;军、阳翟令，阻水筑垒，且耕且守，为灭贼之计。属赵固死，石生遣骑袭诵，诵<br /><br />&nbsp;&nbsp;&nbsp;&nbsp;多计略，贼至，辄设伏破之，虏掠无所得。生怒，又自率四千余骑暴掠诸县，因<br /><br />&nbsp;&nbsp;&nbsp;&nbsp;攻诵垒，接战须臾，退军褊唷Ｋ新示⒂挛灏僮芳吧于磐脂故亭，又大破之。<br /><br />&nbsp;&nbsp;&nbsp;&nbsp;矩以诵功多，表加赤幢曲盖，封吉阳亭侯。<br /><br />&nbsp;&nbsp;&nbsp;&nbsp;郭默欲侵祖约，矩禁之不可，遂为约所破。石勒遣其养子匆袭默，默惧后患<br /><br />&nbsp;&nbsp;&nbsp;&nbsp;未已，将降于刘曜，遣参军郑雄诣矩谋之，矩距而不许。后勒遣其将石良率精兵<br /><br />&nbsp;&nbsp;&nbsp;&nbsp;五千袭矩，矩逆击不利。郭诵弟元复为贼所执，贼遣元以书说矩曰：“去年东平<br /><br />&nbsp;&nbsp;&nbsp;&nbsp;曹嶷，西宾猗卢，矩如牛角，何不归命？”矩以示诵，诵曰：“昔王陵母在贼，<br /><br />&nbsp;&nbsp;&nbsp;&nbsp;犹不改意，弟当何论！”勒复遗诵麈尾马鞭，以示殷勤，诵不答。勒将石生屯洛<br /><br />&nbsp;&nbsp;&nbsp;&nbsp;阳，大掠河南，矩、默大饥，默因复说矩降曜。矩既为石良所破遂，从默计，遣<br /><br />&nbsp;&nbsp;&nbsp;&nbsp;使于曜。曜遣从弟岳军于河阴，欲与矩谋攻石生。勒遣将围岳，岳闭门不敢出。<br /><br />&nbsp;&nbsp;&nbsp;&nbsp;默后为石匆所败，自密南奔建康。矩闻之大怒，遣其将郭诵等赍书与默，又敕诵<br /><br />&nbsp;&nbsp;&nbsp;&nbsp;曰：“汝识唇亡之谈不？迎接郭默，皆由于卿，临难逃走，其必留之。”诵追及<br /><br />&nbsp;&nbsp;&nbsp;&nbsp;襄城，默自知负矩，弃妻子而遁。诵拥其余众而归，矩待其妻子如初。刘岳以外<br /><br />&nbsp;&nbsp;&nbsp;&nbsp;援不至，降于石季龙。<br /><br />&nbsp;&nbsp;&nbsp;&nbsp;矩所统将士有阴欲归勒者，矩知之而不能讨，乃率众南走，将归朝廷，众皆<br /><br />&nbsp;&nbsp;&nbsp;&nbsp;道亡，惟郭诵及参军郭方，功曹张景，主簿苟远，将军骞韬、江霸、梁志、司马<br /><br />&nbsp;&nbsp;&nbsp;&nbsp;尚、季弘、李瑰、段秀等百余人弃家送矩。至于鲁阳县，矩坠马卒，葬襄阳之岘<br /><br />&nbsp;&nbsp;&nbsp;&nbsp;山。<br /><br />&nbsp;&nbsp;&nbsp;&nbsp;段匹，东部鲜卑人也。种类劲健，世为大人。父务勿尘，遣军助东海王越<br /><br />&nbsp;&nbsp;&nbsp;&nbsp;征讨有功，王浚表为亲晋王，封辽西公，嫁女与务勿尘，以结邻援。怀帝即位，<br /><br />&nbsp;&nbsp;&nbsp;&nbsp;以务勿尘为大单于，匹为左贤王，率众助国征讨，假抚军大将军。务勿尘死，<br /><br />&nbsp;&nbsp;&nbsp;&nbsp;弟涉复辰以务勿尘子疾陆眷袭号。<br /><br />&nbsp;&nbsp;&nbsp;&nbsp;刘曜逼洛阳，王浚遣督护王昌等率疾陆眷及弟文鸯、从弟末杯攻石勒于襄国。<br /><br />&nbsp;&nbsp;&nbsp;&nbsp;勒败还垒，末杯追入垒门，为勒所获。勒质末杯，遣使求和于疾陆眷，疾陆眷将<br /><br />&nbsp;&nbsp;&nbsp;&nbsp;许之，文鸯谏曰：“受命讨勒，宁以末杯一人，故纵成擒之冠？既失浚意，且有<br /><br />&nbsp;&nbsp;&nbsp;&nbsp;后忧，必不可许。”疾陆眷不听，以铠马二百五十匹、金银各一簏赠末杯。勒归<br /><br />&nbsp;&nbsp;&nbsp;&nbsp;之，又厚以金宝采绢报疾陆眷。疾陆眷令文鸯与石季龙同盟，约为兄弟，遂引骑<br /><br />&nbsp;&nbsp;&nbsp;&nbsp;还。昌等不能独守，亦还。<br /><br />&nbsp;&nbsp;&nbsp;&nbsp;建武初，匹推刘琨为大都督，结盟讨勒，并檄涉复辰、疾陆眷、末杯等三<br /><br />&nbsp;&nbsp;&nbsp;&nbsp;面俱集襄国，琨、匹进屯固安，以候众军。勒惧，遣间使厚赂末杯。然末杯既<br /><br />&nbsp;&nbsp;&nbsp;&nbsp;思报其旧恩，且因匹在外，欲袭夺其国，乃间匹于涉复辰、疾陆眷曰：“以<br /><br />&nbsp;&nbsp;&nbsp;&nbsp;父兄而从子弟邪？虽一旦有功，匹独收之矣。”涉复辰等以为然，引军而还。<br /><br />&nbsp;&nbsp;&nbsp;&nbsp;匹亦止。会疾陆眷病死，匹自蓟奔丧，至于右北平。末杯宣言匹将篡，出<br /><br />&nbsp;&nbsp;&nbsp;&nbsp;军击败之。末杯遂害涉复辰及其子弟党与二百余人，自立为单于。<br /><br />&nbsp;&nbsp;&nbsp;&nbsp;及王浚败，匹领幽州刺史，刘琨自并州依之，复与匹结盟，俱讨石勒。<br /><br />&nbsp;&nbsp;&nbsp;&nbsp;匹复为末杯所败，士众离散，惧琨图己，遂害之，于是晋人离散矣。匹不能<br /><br />&nbsp;&nbsp;&nbsp;&nbsp;自固，北依邵续，末杯又攻败之。匹被疮，谓续曰：“吾夷狄慕义，以至破家，<br /><br />&nbsp;&nbsp;&nbsp;&nbsp;君若不忘旧要，与吾进讨，君之惠也。”续曰：“赖公威德，续得效节。今公有<br /><br />&nbsp;&nbsp;&nbsp;&nbsp;难，岂敢不俱！遂并力追末杯，斩获略尽。又令文鸯北讨末杯弟于蓟城，及还，<br /><br />&nbsp;&nbsp;&nbsp;&nbsp;去城八十里，闻续已没，众惧而散，复为石季龙所遮，文鸯以其亲兵数百人力战<br /><br />&nbsp;&nbsp;&nbsp;&nbsp;破之，始得入城。季龙复抄城下，文鸯登城临见，欲出击之，匹不许。文鸯曰：<br /><br />&nbsp;&nbsp;&nbsp;&nbsp;“我以勇闻，故百姓杖我。见人被略而不救，非丈夫也。令众失望，谁复为我致<br /><br />&nbsp;&nbsp;&nbsp;&nbsp;死乎！”遂将壮士数十骑出战，杀胡甚多。遇马乏，伏不能起。季龙呼曰：“大<br /><br />&nbsp;&nbsp;&nbsp;&nbsp;兄与我俱是戎狄，久望共同。天不违愿，今日相见，何故复战？请释杖。”文鸯<br /><br />&nbsp;&nbsp;&nbsp;&nbsp;骂曰：“汝为寇虐，久应合死，吾兄不用吾计，故令汝得至此，吾宁死，不为汝<br /><br />&nbsp;&nbsp;&nbsp;&nbsp;擒。”遂下马苦战，槊折，执刀力战不已。季龙军四面解马罗披自鄣，前捉文鸯。<br /><br />&nbsp;&nbsp;&nbsp;&nbsp;文鸯战自辰至申，力极而后被执。城内大惧。<br /><br />&nbsp;&nbsp;&nbsp;&nbsp;匹欲单骑归朝，续弟乐安内史洎协兵，不许，洎复欲执台使王英送于季龙，<br /><br />&nbsp;&nbsp;&nbsp;&nbsp;匹正色责之曰：“卿不能遵兄之志，逼吾不得归朝，亦以甚矣，复欲执天子使<br /><br />&nbsp;&nbsp;&nbsp;&nbsp;者，我虽胡素，所未闻也。”因谓英曰：“匹世受重恩，不忘忠孝。今日事逼，<br /><br />&nbsp;&nbsp;&nbsp;&nbsp;欲归罪朝廷，而见逼迫，忠款不遂。若得假息，未死之日，心不忘本。”遂渡黄<br /><br />&nbsp;&nbsp;&nbsp;&nbsp;河南。匹著朝服，持节，宾从出见季龙曰：“我受国恩，志在灭汝。不幸吾国<br /><br />&nbsp;&nbsp;&nbsp;&nbsp;自乱，以至于此。既不能死，又不能为汝敬也。”勒及季龙素与匹结为兄弟，<br /><br />&nbsp;&nbsp;&nbsp;&nbsp;季龙起而拜之。匹到襄国，又不为勒礼，常著朝服，持晋节。经年，国中谋推<br /><br />&nbsp;&nbsp;&nbsp;&nbsp;匹为主，事露，被害。文鸯亦遇鸩而死，惟末波存焉。及死，弟牙立。牙死，<br /><br />&nbsp;&nbsp;&nbsp;&nbsp;其后从祖就陆眷之孙辽立。<br /><br />&nbsp;&nbsp;&nbsp;&nbsp;自务勿尘已后，值晋丧乱，自称位号，据有辽西之地，而臣御晋人。其地西<br /><br />&nbsp;&nbsp;&nbsp;&nbsp;尽幽州，东界辽水。然所统胡晋可三万余家，控弦可四五万骑，而与石季龙递相<br /><br />&nbsp;&nbsp;&nbsp;&nbsp;侵掠，连兵不息，竟为季龙所破，徙其遗黎数万家于司雍之地。其子兰复聚兵，<br /><br />&nbsp;&nbsp;&nbsp;&nbsp;与季龙为患久之。及石氏之亡，末波之子勤鸠集胡羯得万余人，保枉人山，自称<br /><br />&nbsp;&nbsp;&nbsp;&nbsp;赵王，附于慕容俊。俄为冉闵所败，徙于绎幕，c即尊号。俊遣慕容恪击之，勤<br /><br />&nbsp;&nbsp;&nbsp;&nbsp;惧而降。<br /><br />&nbsp;&nbsp;&nbsp;&nbsp;魏浚，东郡东阿人也，寓居关中。初为雍州小吏，河间王J败乱之际，以为<br /><br />&nbsp;&nbsp;&nbsp;&nbsp;武威将军。后为度支校尉，有干用。永嘉末，与流人数百家东保河阴之硖石。时<br /><br />&nbsp;&nbsp;&nbsp;&nbsp;京邑荒俭，浚劫掠得谷麦，献之怀帝，帝以为扬威将军、平阳太守，度支如故。<br /><br />&nbsp;&nbsp;&nbsp;&nbsp;以乱不之官。及洛阳陷，屯于洛北石梁坞，抚养遗众，渐修军器。其附贼者，皆<br /><br />&nbsp;&nbsp;&nbsp;&nbsp;先解喻，说大晋运数灵长，行已建立，归之者甚众。其有恃远不从命者，遣将讨<br /><br />&nbsp;&nbsp;&nbsp;&nbsp;之，服从而已，不加侵暴。于是远近感悦，襁负至者渐众。刘琨承制，假浚河南<br /><br />&nbsp;&nbsp;&nbsp;&nbsp;尹。时太尉荀藩建行台在密县，浚诣藩谘谋军事，藩甚悦，要李矩同会。矩将夜<br /><br />&nbsp;&nbsp;&nbsp;&nbsp;赴之，矩官属以浚不可信，不宜夜往。矩曰：“忠臣同心，将何疑乎！”及会，<br /><br />&nbsp;&nbsp;&nbsp;&nbsp;客主尽叹，浚因与矩相结而去。刘曜忌浚得众，率众军围之。刘演、郭默遣军来<br /><br />&nbsp;&nbsp;&nbsp;&nbsp;救，曜分兵逆于河北，乃伏兵深隐处，以邀演、默军，大破之，尽虏演等骑。浚<br /><br />&nbsp;&nbsp;&nbsp;&nbsp;夜遁走，为曜所得，遂死之。追赠平西将军。族子该领其众。<br /><br />&nbsp;&nbsp;&nbsp;&nbsp;该一名亥，本侨居京兆阴磐。河间王J之伐赵王伦，以该为将兵都尉。及刘<br /><br />&nbsp;&nbsp;&nbsp;&nbsp;曜攻洛阳，随浚赴难，先领兵守金墉城，故得无他。曜引去，余众依之。<br /><br />&nbsp;&nbsp;&nbsp;&nbsp;时杜预子尹为弘农太守，屯宜阳界一泉坞，数为诸贼所抄掠。尹要该共距之，<br /><br />&nbsp;&nbsp;&nbsp;&nbsp;该遣其将马瞻将三百人赴尹。瞻知其无备，夜袭尹杀之，迎该据坞。坞人震惧，<br /><br />&nbsp;&nbsp;&nbsp;&nbsp;并服从之。乃与李炬、郭默相结以距贼。荀藩即以该为武威将军，统城西雍凉人，<br /><br />&nbsp;&nbsp;&nbsp;&nbsp;使讨刘曜。元帝承制，加冠军将军、河东太守。督护河东、河南、平阳三郡。<br /><br />&nbsp;&nbsp;&nbsp;&nbsp;曜尝攻李矩，该破之。及矩将迎郭默，该遣军助之，又与河南尹任窒嗔结。<br /><br />&nbsp;&nbsp;&nbsp;&nbsp;后渐饥弊，曜寇日至，欲率众南徙，众不从，该遂单骑走至南阳。帝又以为前锋<br /><br />&nbsp;&nbsp;&nbsp;&nbsp;都督、平北将军、雍州刺史。马瞻率该余众降曜。曜征发既苦，瞻又骄虐，部曲<br /><br />&nbsp;&nbsp;&nbsp;&nbsp;遣使呼该，该密往赴之，其众杀瞻而纳该。该迁于新野，率众助周访讨平杜曾，<br /><br />&nbsp;&nbsp;&nbsp;&nbsp;诏以该为顺阳太守。<br /><br />&nbsp;&nbsp;&nbsp;&nbsp;王敦之反也，梁州刺史甘卓不从，欲观该去就，试以敦旨动之。该曰：“我<br /><br />&nbsp;&nbsp;&nbsp;&nbsp;本去贼，惟忠于国。今王公举兵向天子，非吾所宜与也。”遂距而不应。及苏峻<br /><br />&nbsp;&nbsp;&nbsp;&nbsp;反，率众救台，军次石头，受陶侃节度。峻未平，该病笃还屯，卒于道，葬于武<br /><br />&nbsp;&nbsp;&nbsp;&nbsp;陵。从子雄统其众。<br /><br />&nbsp;&nbsp;&nbsp;&nbsp;郭默，河内怀人。少微贱，以壮勇事太守裴整，为督将。永嘉之乱，默率遗<br /><br />&nbsp;&nbsp;&nbsp;&nbsp;众自为坞主，以渔舟抄东归行旅，积年遂致巨富，流人依附者渐众。抚循将士，<br /><br />&nbsp;&nbsp;&nbsp;&nbsp;甚得其欢心。默妇兄同郡陆嘉取官米数石饷妹，默以为违制，将杀嘉，嘉惧，奔<br /><br />&nbsp;&nbsp;&nbsp;&nbsp;石勒。默乃自射杀妇，以明无私。遣使谒刘琨，琨加默河内太守。刘元海遣从子<br /><br />&nbsp;&nbsp;&nbsp;&nbsp;曜讨默，曜列三屯围之，欲使饿死。默送妻子为质，并请籴焉，籴毕，设守。曜<br /><br />&nbsp;&nbsp;&nbsp;&nbsp;怒，沈默妻子于河而攻之。默遣弟芝求救于刘琨，琨知默狡猾，留之而缓其救。<br /><br />&nbsp;&nbsp;&nbsp;&nbsp;默更遣人告急。会芝出城浴马，使强与俱归。默乃遣芝质于石勒，勒以默多诈，<br /><br />&nbsp;&nbsp;&nbsp;&nbsp;封默书与刘曜。默使人伺得勒书，便突围投李矩。后与矩并力距刘、石，事见矩<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;太兴初，除颍川太守。默与石匆战败，矩转蹙弱，默深忧惧，解印授其参军<br /><br />&nbsp;&nbsp;&nbsp;&nbsp;殷峤，谓之曰：“李使君遇吾甚厚，今遂弃去，无颜谢之，三日可白吾去也。”<br /><br />&nbsp;&nbsp;&nbsp;&nbsp;乃奔阳翟。矩闻之，大怒，遣其将郭诵追默，至襄城，及之。默弃家人，单马驰<br /><br />&nbsp;&nbsp;&nbsp;&nbsp;去。默至京都，明帝授征虏将军。刘遐卒，以默为北中郎将、监淮北军事、假节。<br /><br />&nbsp;&nbsp;&nbsp;&nbsp;遐故部曲李龙等谋反，诏默与右卫将军赵胤讨平之。<br /><br />&nbsp;&nbsp;&nbsp;&nbsp;朝廷将征苏峻，惧其为乱，召默拜后将军，领屯骑校尉。初战有功，及六军<br /><br />&nbsp;&nbsp;&nbsp;&nbsp;败绩，南奔。郗鉴议于曲阿北大业里作垒，以分贼势，使默守之。峻遣韩晁等攻<br /><br />&nbsp;&nbsp;&nbsp;&nbsp;默甚急，垒中颇乏水，默惧，分人马出外，乃潜从南门荡出，留人坚守。会峻死，<br /><br />&nbsp;&nbsp;&nbsp;&nbsp;围解，征为右军将军。<br /><br />&nbsp;&nbsp;&nbsp;&nbsp;默乐为边将，不愿宿卫，及赴召，谓平南将军刘胤曰：“我能御胡而不见用。<br /><br />&nbsp;&nbsp;&nbsp;&nbsp;右军主禁兵，若疆场有虞，被使出征，方始配给，将卒无素，恩信不著，以此临<br /><br />&nbsp;&nbsp;&nbsp;&nbsp;敌，少有不败矣。时当为官择才，若人臣自择官，安得不乱乎”胤曰：“所论事<br /><br />&nbsp;&nbsp;&nbsp;&nbsp;虽然，非小人所及也。”当发，求资于胤。时胤被诏免官，不即归罪，方自申理，<br /><br />&nbsp;&nbsp;&nbsp;&nbsp;而骄侈更甚，远近怪之。<br /><br />&nbsp;&nbsp;&nbsp;&nbsp;初，默之被征距苏峻也，下次寻阳，见胤，胤参佐张满等轻默，倮露视之，<br /><br />&nbsp;&nbsp;&nbsp;&nbsp;默常切齿。至是，胤腊日饷默酒一器，肫一头，默对信投之水中，忿愤益甚。又<br /><br />&nbsp;&nbsp;&nbsp;&nbsp;侨人盖肫先略取祖焕所杀孔炜女为妻，炜家求之，张满等使还其家，肫不与，因<br /><br />&nbsp;&nbsp;&nbsp;&nbsp;与胤、满有隙。至是，肫谓默曰：“刘江州不受免，密有异图，与长史司马张满、<br /><br />&nbsp;&nbsp;&nbsp;&nbsp;荀楷等日夜计谋，反逆已形，惟忌郭侯一人，云当先除郭侯而后起事。祸将至矣，<br /><br />&nbsp;&nbsp;&nbsp;&nbsp;宜深备之。”默既怀恨，便率其徒候旦门开袭胤。胤将吏欲距默，默橹曰：<br /><br />&nbsp;&nbsp;&nbsp;&nbsp;“我被诏有所讨，动者诛及三族。”遂入至内寝。胤尚与妾卧，默牵下斩之。出<br /><br />&nbsp;&nbsp;&nbsp;&nbsp;取胤僚佐张满、荀楷等，诬以大逆。传胤首于京师，诈作诏书，宜视内外。掠胤<br /><br />&nbsp;&nbsp;&nbsp;&nbsp;女及诸妾，并金宝还船。初云下都，俄而还，停胤故府，招桓宣、王愆期。愆期<br /><br />&nbsp;&nbsp;&nbsp;&nbsp;惧逼，劝默为平南、江州，默从之。愆期因逃庐山，桓宣固守不应。<br /><br />&nbsp;&nbsp;&nbsp;&nbsp;司徒王导惧不可制，乃大赦天下，枭胤首于大航，以默为西中郎将、豫州刺<br /><br />&nbsp;&nbsp;&nbsp;&nbsp;史。武昌太守邓岳驰白太尉陶侃，侃闻之，投袂起曰：“此必诈也。”即日率众<br /><br />&nbsp;&nbsp;&nbsp;&nbsp;讨默，上疏陈默罪恶。导闻之，乃收胤首，诏庾亮助侃讨默。默欲南据豫章，而<br /><br />&nbsp;&nbsp;&nbsp;&nbsp;侃已至城下筑土山以临之。诸军大集，围之数重。侃惜默骁勇，欲活之，遣郭诵<br /><br />&nbsp;&nbsp;&nbsp;&nbsp;见默，默许降，而默将张丑、宋侯等恐为侃所杀，故致进退，不时得出。攻之转<br /><br />&nbsp;&nbsp;&nbsp;&nbsp;急，宋侯遂缚默求降，即斩于军门，同党死者四十人，传首京师。<br /><br />&nbsp;&nbsp;&nbsp;&nbsp;史臣曰：邵、李、魏、郭等诸将，契阔丧乱之辰，驱驰戎马之际，威怀足以<br /><br />&nbsp;&nbsp;&nbsp;&nbsp;容众，勇略足以制人，乃保据危城，折冲千里，招集义勇，抗御仇雠，虽艰阻备<br /><br />&nbsp;&nbsp;&nbsp;&nbsp;尝，皆乃心王室。而矩能以少击众，战胜获多，遂使玄明愤恚，世龙挫衄。惜其<br /><br />&nbsp;&nbsp;&nbsp;&nbsp;寡弱，功亏一篑。方之数子，其最优乎！默既拔迹危亡，参陪朝伍，忿因眦睚，<br /><br />&nbsp;&nbsp;&nbsp;&nbsp;祸及诛夷，非夫狂悖，岂宜至此！段匹本自遐方，而系心朝廷，始则尽忠国难，<br /><br />&nbsp;&nbsp;&nbsp;&nbsp;终乃抗节虏廷，自苏子卿以来，一人而已。越石之见诛段氏，实以威名；匹之<br /><br />&nbsp;&nbsp;&nbsp;&nbsp;取戮世龙，亦由众望：祸福之应，何其速哉！《诗》云：“无言不酬，无德不报”，<br /><br />&nbsp;&nbsp;&nbsp;&nbsp;此之谓也。<br /><br />&nbsp;&nbsp;&nbsp;&nbsp;赞曰：邵李诸将，实惟忠壮。蒙犯艰危，驱驰亭鄣。力小任重，功亏身丧。<br /><br />&nbsp;&nbsp;&nbsp;&nbsp;匹劲烈，陨身全节。默实凶残，自贻罪戾。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1455);">加入书签</a><a
                        href="1454.html">上一页</a>&larr;<a href="index.html">返回列表</a>&rarr;<a
                            href="1456.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1454.html"; var next_page = "1456.html"; var index_page = "index.html"; var sortid = "9"; var article_id = "23"; var chapter_id = "1455"; var articlename = "晋书"; var chaptername = " 卷六十三 列传第三十三"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>