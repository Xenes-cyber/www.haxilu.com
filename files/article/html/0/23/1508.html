<!DOCTYPE html>
<html>
<head>
<meta charset="gbk" />
<title>晋书- 卷八十九 列传第五十九-在线阅读-哈西文学网</title>
<meta name="keywords" content="房玄龄等，晋书， 卷八十九 列传第五十九全文， 卷八十九 列传第五十九在线阅读 哈西文学网" />
<meta name="description" content="哈西文学网提供房玄龄等的晋书  卷八十九 列传第五十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1508.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1508.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传第五十九</h1>
            <div class="link xb">
                <a href="1505.html">上一页</a>&larr;<a href="index.html">返回列表</a>&rarr;<a
                    href="1511.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义<br /><br />&nbsp;&nbsp;&nbsp;&nbsp;○嵇绍（从子含王豹刘沉L允）焦嵩贾浑王育韦忠辛勉<br /><br />&nbsp;&nbsp;&nbsp;&nbsp;刘敏元周该桓雄韩阶周崎易雄乐道融虞悝沈劲吉挹王谅<br /><br />&nbsp;&nbsp;&nbsp;&nbsp;宋矩车济丁穆辛恭靖罗企生张t<br /><br />&nbsp;&nbsp;&nbsp;&nbsp;古人有言：“君子杀身以成仁，不求生以害仁。”又云：“非死之难，处死<br /><br />&nbsp;&nbsp;&nbsp;&nbsp;之难。”信哉斯言也！是知陨节苟合其宜，义夫岂吝其没；捐躯若得其所，烈士<br /><br />&nbsp;&nbsp;&nbsp;&nbsp;不爱其存。故能守铁石之深衷，厉松筠之雅操，见贞心于岁暮，标劲节于严风，<br /><br />&nbsp;&nbsp;&nbsp;&nbsp;赴鼎镬其如归，履危亡而不顾，书名竹帛，画象丹青，前史以为美谈，后来仰其<br /><br />&nbsp;&nbsp;&nbsp;&nbsp;徽烈者也。<br /><br />&nbsp;&nbsp;&nbsp;&nbsp;晋自元康之后，政乱朝昏，祸难荐兴，艰虞孔炽，遂使奸凶放命，戎狄交侵，<br /><br />&nbsp;&nbsp;&nbsp;&nbsp;函夏沸腾，苍生涂炭，干戈日用，战争方兴。虽背恩忘义之徒不可胜载，而蹈节<br /><br />&nbsp;&nbsp;&nbsp;&nbsp;轻生之士无乏于时。至若嵇绍之卫难乘舆，卡字亡躯锋镝，桓雄之义高田叔，<br /><br />&nbsp;&nbsp;&nbsp;&nbsp;周崎之节迈解扬，罗丁致命于旧君，辛吉耻臣于戎虏，张t引鸩以全节，王谅断<br /><br />&nbsp;&nbsp;&nbsp;&nbsp;臂以厉忠，莫不志烈秋霜，精贯白日，足以激清风于万古，厉薄俗于当年者欤！<br /><br />&nbsp;&nbsp;&nbsp;&nbsp;所谓乱世识忠臣，斯之谓也。卡住⒘醭、钟雅、周等已入列传，其余即叙其<br /><br />&nbsp;&nbsp;&nbsp;&nbsp;行事以为《忠义传》，用旌晋氏之有人焉。<br /><br />&nbsp;&nbsp;&nbsp;&nbsp;嵇绍，字延祖，魏中散大夫康之子也。十岁而孤，事母孝谨。以父得罪，靖<br /><br />&nbsp;&nbsp;&nbsp;&nbsp;居私门。山涛领选，启武帝曰：“《康诰》有言：‘父子罪不相及。’嵇绍贤侔<br /><br />&nbsp;&nbsp;&nbsp;&nbsp;S缺，宜加旌命，请为秘书郎。”帝谓涛曰：“如卿所言，乃堪为丞，何但郎也。”<br /><br />&nbsp;&nbsp;&nbsp;&nbsp;乃发诏征之，起家为秘书丞。<br /><br />&nbsp;&nbsp;&nbsp;&nbsp;绍始入洛，或谓王戎曰：“昨于稠人中始见嵇绍，昂昂然如野鹤之在鸡群。”<br /><br />&nbsp;&nbsp;&nbsp;&nbsp;戎曰：“君复未见其父耳。”累迁汝阴太守。尚书左仆射裴Q亦深器之，每曰：<br /><br />&nbsp;&nbsp;&nbsp;&nbsp;“使延祖为吏部尚书，可使天下无复遗才矣。”沛国戴少有才智，与绍从子含<br /><br />&nbsp;&nbsp;&nbsp;&nbsp;相友善，时人许以远致，绍以为必不成器。后为司州主簿，以无行被斥，州党<br /><br />&nbsp;&nbsp;&nbsp;&nbsp;称绍有知人之明。转豫章内史，以母忧，不之官。服阕，拜徐州刺史。时石崇为<br /><br />&nbsp;&nbsp;&nbsp;&nbsp;都督，性虽骄暴，而绍将之以道，崇甚亲敬之。后以长子丧去职。<br /><br />&nbsp;&nbsp;&nbsp;&nbsp;元康初，为给事黄门侍郎。时侍中贾谧以外戚之宠，年少居位，潘岳、杜斌<br /><br />&nbsp;&nbsp;&nbsp;&nbsp;等皆附托焉。谧求交于绍，绍距而不答。及谧诛，绍时在省，以不阿比凶族，封<br /><br />&nbsp;&nbsp;&nbsp;&nbsp;弋阳子，迁散骑常侍，领国子博士。太尉、广陵公陈准薨，太常奏谥，绍驳曰：<br /><br />&nbsp;&nbsp;&nbsp;&nbsp;“谥号所以垂之不朽，大行受大名，细行受细名，文武显于功德，灵厉表于暗蔽。<br /><br />&nbsp;&nbsp;&nbsp;&nbsp;自顷礼官协情，谥不依本。准谥为过，宜谥曰缪。”事下太常。时虽不从，朝廷<br /><br />&nbsp;&nbsp;&nbsp;&nbsp;惮焉。<br /><br />&nbsp;&nbsp;&nbsp;&nbsp;赵王伦篡位，署为侍中。惠帝复阼，遂居其职。司空张华为伦所诛，议者追<br /><br />&nbsp;&nbsp;&nbsp;&nbsp;理其事，欲复其爵，绍又驳曰：“臣之事君，当除烦去惑。华历位内外，虽粗有<br /><br />&nbsp;&nbsp;&nbsp;&nbsp;善事，然阖棺之责，著于远近，兆祸始乱，华实为之。故郑讨幽公之乱，斫子家<br /><br />&nbsp;&nbsp;&nbsp;&nbsp;之棺；鲁戮隐罪，终篇贬。未忍重戮，事已弘矣，谓不宜复其爵位，理其无罪。”<br /><br />&nbsp;&nbsp;&nbsp;&nbsp;时帝初反正，绍又上疏曰：“臣闻改前辙者则车不倾，革往弊者则政不爽。太一<br /><br />&nbsp;&nbsp;&nbsp;&nbsp;统于元首，百司役于多士，故周文兴于上，成康穆于下也。存不忘亡，《易》之<br /><br />&nbsp;&nbsp;&nbsp;&nbsp;善义；愿陛下无忘金墉，大司马无忘颍上，大将军无忘黄桥，则祸乱之萌无由而<br /><br />&nbsp;&nbsp;&nbsp;&nbsp;兆矣。”<br /><br />&nbsp;&nbsp;&nbsp;&nbsp;齐王准雀ㄕ，大兴第舍，骄奢滋甚，绍以书谏曰：“夏禹以卑室称美，唐<br /><br />&nbsp;&nbsp;&nbsp;&nbsp;虞以茅茨显德，丰屋家，无益危亡。窃承毁败太乐以广第舍，兴造功力为三王<br /><br />&nbsp;&nbsp;&nbsp;&nbsp;立宅，此岂今日之先急哉！今大事始定，万姓J，咸待覆润，宜省起造之烦，深<br /><br />&nbsp;&nbsp;&nbsp;&nbsp;思谦损之理。复主之勋不可弃矣，矢石之殆不可忘也。”姿淝顺以报之，而卒<br /><br />&nbsp;&nbsp;&nbsp;&nbsp;不能用。绍尝诣炯谘事，遇炯宴会，召董艾、葛旗等共论时政。艾言于炯曰：<br /><br />&nbsp;&nbsp;&nbsp;&nbsp;“嵇侍中善于丝竹，公可令操之。”左右进琴，绍推不受。自唬骸敖袢瘴欢，<br /><br />&nbsp;&nbsp;&nbsp;&nbsp;卿何吝此邪！”绍对曰：“公匡复社稷，当轨物作则，垂之于后。绍虽虚鄙，忝<br /><br />&nbsp;&nbsp;&nbsp;&nbsp;备常伯，腰绂冠冕，鸣玉殿省，岂可操执丝竹，以为伶人之事！若释公服从私宴，<br /><br />&nbsp;&nbsp;&nbsp;&nbsp;所不敢辞也。”状蟛选０等不自得而退。顷之，以公事免，滓晕左司马。旬<br /><br />&nbsp;&nbsp;&nbsp;&nbsp;日，妆恢铩３酰兵交，绍奔散赴宫，有持弩在东阁下者，将射之，遇有殿中将<br /><br />&nbsp;&nbsp;&nbsp;&nbsp;兵萧隆，见绍姿容长者，疑非凡人，趣前拔箭，于此得免。遂还荥阳旧宅。<br /><br />&nbsp;&nbsp;&nbsp;&nbsp;寻征为御史中丞，未拜，复为侍中。河间王J、成都王颖举兵向京都，以讨<br /><br />&nbsp;&nbsp;&nbsp;&nbsp;长沙王V，大驾次于城东。V言于众曰：“今日西讨，欲谁为都督乎？”六军之<br /><br />&nbsp;&nbsp;&nbsp;&nbsp;士皆曰：“愿嵇侍中戮力前驱，死犹生也。”遂拜绍使持节、平西将军。属V被<br /><br />&nbsp;&nbsp;&nbsp;&nbsp;执，绍复为侍中。公王以下皆诣邺谢罪于颖，绍等咸见废黜，免为庶人。寻而朝<br /><br />&nbsp;&nbsp;&nbsp;&nbsp;廷复有北征之役，征绍，复其爵位。绍以天子蒙尘，承诏驰诣行在所。值王师败<br /><br />&nbsp;&nbsp;&nbsp;&nbsp;绩于荡阴，百官及侍卫莫不散溃，唯绍俨然端冕，以身捍卫，兵交御辇，飞箭雨<br /><br />&nbsp;&nbsp;&nbsp;&nbsp;集，绍遂被害于帝侧，血溅御服，天子深哀叹之。及事定，左右欲浣衣，帝曰：<br /><br />&nbsp;&nbsp;&nbsp;&nbsp;“此嵇侍中血，勿去。”<br /><br />&nbsp;&nbsp;&nbsp;&nbsp;初，绍之行也，侍中秦准谓曰：“今日向难，卿有佳马否？”绍正色曰：<br /><br />&nbsp;&nbsp;&nbsp;&nbsp;“大驾亲征，以正伐逆，理必有征无战。若使皇舆失守，臣节有在，骏马何为！”<br /><br />&nbsp;&nbsp;&nbsp;&nbsp;闻者莫不叹息。及张方逼帝迁长安，河间王J表赠绍司空，进爵为公。会帝还洛<br /><br />&nbsp;&nbsp;&nbsp;&nbsp;阳，事遂未行。东海王越屯许，路经荥阳，过绍墓，哭之悲恸，刊石立碑，又表<br /><br />&nbsp;&nbsp;&nbsp;&nbsp;赠官爵。帝乃遣使册赠侍中、光禄大夫，加金章紫绶，进爵为侯，赐墓田一顷，<br /><br />&nbsp;&nbsp;&nbsp;&nbsp;客十户，祠以少牢。元帝为左丞相，承制，以绍死节事重，而赠礼未副勋德，更<br /><br />&nbsp;&nbsp;&nbsp;&nbsp;表赠太尉，祠以太牢。及帝即位，赐谥曰忠穆，复加太牢之祠。<br /><br />&nbsp;&nbsp;&nbsp;&nbsp;绍诞于行己，不饰小节，然旷而有检，通而不杂。与从子含等五人共居，抚<br /><br />&nbsp;&nbsp;&nbsp;&nbsp;恤如所同生。门人故吏思慕遗爱，行服墓次，毕三年者三十余人。长子p，有<br /><br />&nbsp;&nbsp;&nbsp;&nbsp;父风，早夭。以从孙翰袭封。成帝时追述绍忠，以翰为奉朝请。翰以无兄弟，自<br /><br />&nbsp;&nbsp;&nbsp;&nbsp;表还本宗。太元中，孝武帝诏曰：“褒德显仁，哲王令典。故太尉、忠穆公执德<br /><br />&nbsp;&nbsp;&nbsp;&nbsp;高邈，在否弥宣，贞洁之风，义著千载。每念其事，怆然伤怀。忠贞之胤，蒸尝<br /><br />&nbsp;&nbsp;&nbsp;&nbsp;宜远，所以大明至节，崇奖名教。可访其宗族，袭爵主祀。”于是复以翰孙旷为<br /><br />&nbsp;&nbsp;&nbsp;&nbsp;弋阳侯。<br /><br />&nbsp;&nbsp;&nbsp;&nbsp;含字君道。祖喜，徐州刺史。父蕃，太子舍人。含好学能属文。家在巩县亳<br /><br />&nbsp;&nbsp;&nbsp;&nbsp;丘，自号亳丘子，门曰归厚之门，室曰慎终之室。楚王玮辟为掾。玮诛，坐免。<br /><br />&nbsp;&nbsp;&nbsp;&nbsp;举秀才，除郎中。时弘农王粹以贵公子尚主，馆宇甚盛，图庄周于室，广集朝士，<br /><br />&nbsp;&nbsp;&nbsp;&nbsp;使含为之赞。含援笔为吊文，文不加点。其序曰：“帝婿王弘远华池丰屋，广延<br /><br />&nbsp;&nbsp;&nbsp;&nbsp;贤彦，图庄生垂纶之象，记先达辞聘之事，画真人于刻桷之室，载退士于进趣之<br /><br />&nbsp;&nbsp;&nbsp;&nbsp;堂，可谓托非其所，可吊不可赞也。”其辞曰：“迈矣庄周，天纵特放，大块授<br /><br />&nbsp;&nbsp;&nbsp;&nbsp;其生，自然资其量，器虚神清，穷玄极旷。人伪俗季，真风既散，野无讼屈之声，<br /><br />&nbsp;&nbsp;&nbsp;&nbsp;朝有争宠之叹，上下相陵，长幼失贯，于是借玄虚以助溺，引道德以自奖，户咏<br /><br />&nbsp;&nbsp;&nbsp;&nbsp;恬旷之辞，家画老庄之象。今王生沈沦名利，身尚帝女，连耀三光，有出无处，<br /><br />&nbsp;&nbsp;&nbsp;&nbsp;池非岩石之溜，宅非茅茨之宇，驰屈产于皇衢，画兹象其焉取！嗟乎先生，高迹<br /><br />&nbsp;&nbsp;&nbsp;&nbsp;何局！生处岩岫之居，死寄雕楹之屋，托非其所，没有余辱，悼大道之湮晦，遂<br /><br />&nbsp;&nbsp;&nbsp;&nbsp;含悲而吐曲。”粹有愧色。<br /><br />&nbsp;&nbsp;&nbsp;&nbsp;齐王妆傥征西参军，袭爵武昌乡侯。长沙王V召为骠骑记室督、尚书郎。<br /><br />&nbsp;&nbsp;&nbsp;&nbsp;V与成都王颖交战，颖军转盛，尚书郎旦出督战，夜还理事。含言于V曰：“昔<br /><br />&nbsp;&nbsp;&nbsp;&nbsp;魏武每有军事，增置掾属。青龙二年，尚书令陈矫以有军务，亦奏增郎。今奸逆<br /><br />&nbsp;&nbsp;&nbsp;&nbsp;四逼，王路拥塞，倒悬之急，不复过此。但居曹理事，尚须增郎，况今都官中骑<br /><br />&nbsp;&nbsp;&nbsp;&nbsp;三曹昼出督战，夜还理事，一人两役，内外废乏。含谓今有十万人，都督各有主<br /><br />&nbsp;&nbsp;&nbsp;&nbsp;帅，推毂授绥，委付大将，不宜复令台僚杂与其间。”V从之，乃增郎及令史。<br /><br />&nbsp;&nbsp;&nbsp;&nbsp;怀帝为抚军将军，以含为从事中郎。惠帝北征，转中书侍郎。及荡阴之败，<br /><br />&nbsp;&nbsp;&nbsp;&nbsp;含走归荥阳。永兴初，除太弟中庶子。西道阻阂，未得应召。范阳王为征南将<br /><br />&nbsp;&nbsp;&nbsp;&nbsp;军，屯许昌，复以含为从事中郎。寻授振威将军、襄城太守。为刘乔所破，含<br /><br />&nbsp;&nbsp;&nbsp;&nbsp;奔镇南将军刘弘于襄阳，弘待以上宾之礼。含性通敏，好荐达才贤，常欲崇赵武<br /><br />&nbsp;&nbsp;&nbsp;&nbsp;之谥，加臧文之罪。属陈敏作乱，江扬震荡，南越险远，而广州刺史王毅病卒，<br /><br />&nbsp;&nbsp;&nbsp;&nbsp;弘表含为平越中郎将、广州刺史、假节。未发，会弘卒，时或欲留含领刑州。含<br /><br />&nbsp;&nbsp;&nbsp;&nbsp;性刚躁，素与弘司马郭劢有隙，劢疑含将为己害，夜掩杀之，时年四十四。怀帝<br /><br />&nbsp;&nbsp;&nbsp;&nbsp;即位，谥曰宪。<br /><br />&nbsp;&nbsp;&nbsp;&nbsp;王豹，顺阳人也。少而抗直。初为豫州别驾，齐王孜大司马，以豹为主簿。<br /><br />&nbsp;&nbsp;&nbsp;&nbsp;捉咀荩失天下心，豹致笺于自唬<br /><br />&nbsp;&nbsp;&nbsp;&nbsp;豹闻王臣蹇蹇，匪躬之故，将以安主定时，保存社稷者也。是以为人臣而欺<br /><br />&nbsp;&nbsp;&nbsp;&nbsp;其君者，刑罚不足以为诛；为人主而逆其谏者，灵厉不足以为谥。伏惟明公虚心<br /><br />&nbsp;&nbsp;&nbsp;&nbsp;下士，开怀纳善，款诚以著，而逆耳之言未入于听。豹伏思晋政渐缺，始自元康<br /><br />&nbsp;&nbsp;&nbsp;&nbsp;以来，宰相在位，未有一人获终，乃事势使然，未为辄有不善也。今公克平祸乱，<br /><br />&nbsp;&nbsp;&nbsp;&nbsp;安国定家，故复因前倾败之法，寻中间覆车之轨，欲冀长存，非所敢闻。今河间<br /><br />&nbsp;&nbsp;&nbsp;&nbsp;树根于关右，成都盘桓于旧魏，新野大封于江汉，三面贵王，各以方刚强盛，并<br /><br />&nbsp;&nbsp;&nbsp;&nbsp;典戎马，处险害之地。且明公兴义讨逆，功盖天下，圣德光茂，名震当世。今以<br /><br />&nbsp;&nbsp;&nbsp;&nbsp;难赏之功，挟震主之威，独据京都，专执大权，进则亢龙有悔，退则蒺藜生庭，<br /><br />&nbsp;&nbsp;&nbsp;&nbsp;冀此求安，未知其福。敢以浅见，陈写愚情。<br /><br />&nbsp;&nbsp;&nbsp;&nbsp;昔武王伐纣，封建诸侯为二伯，自陕以东，周公主之，自陕以西，召公主之。<br /><br />&nbsp;&nbsp;&nbsp;&nbsp;及至其末，霸国之世，不过数州之地，四海强兵不敢入窥九鼎，所以然者，天下<br /><br />&nbsp;&nbsp;&nbsp;&nbsp;习于所奉故也。今诚能尊用周法，以成都为北州伯，统河北之王侯，明公为南州<br /><br />&nbsp;&nbsp;&nbsp;&nbsp;伯，以摄南土之官长，各因本职，出居其方，树德于外，尽忠于内，岁终率所领<br /><br />&nbsp;&nbsp;&nbsp;&nbsp;而贡于朝，简良才，命贤俊，以为天子百官，则四海长宁，万国幸甚，明公之德<br /><br />&nbsp;&nbsp;&nbsp;&nbsp;当与周召同其至美，危败路塞，社稷可保。顾明公思高祖纳娄敬之策，悟张良履<br /><br />&nbsp;&nbsp;&nbsp;&nbsp;足之谋，远临深之危，保泰山之安。若合圣思，宛许可都也。<br /><br />&nbsp;&nbsp;&nbsp;&nbsp;书入，无报，豹重笺曰：<br /><br />&nbsp;&nbsp;&nbsp;&nbsp;豹书御已来，十有二日，而圣旨高远，未垂采察，不赐一字之令，不敕可否<br /><br />&nbsp;&nbsp;&nbsp;&nbsp;之宜。盖霸王之神宝，安危之秘术，不可须臾而忽者也。伏思明公挟大功，抱大<br /><br />&nbsp;&nbsp;&nbsp;&nbsp;名，怀大德，执大权，此四大者，域中所不能容，贤圣所以战战兢兢，日昃不暇<br /><br />&nbsp;&nbsp;&nbsp;&nbsp;食，虽休勿休者也。昔周公以武王为兄，成王为君，伐纣有功，以亲辅政，执德<br /><br />&nbsp;&nbsp;&nbsp;&nbsp;弘深，圣思博远，至忠至仁，至孝至敬。而摄事之日，四国流言，离主出奔，居<br /><br />&nbsp;&nbsp;&nbsp;&nbsp;东三年，赖风雨之变，成王感悟。若不遭皇天之应，神人之察，恐公旦之祸未知<br /><br />&nbsp;&nbsp;&nbsp;&nbsp;所限也。至于执政，犹与召公分陕为伯。今明公自视功德孰如周公。且元康以来，<br /><br />&nbsp;&nbsp;&nbsp;&nbsp;宰相之患，危机窃发，不及容思，密祸潜起，辄在呼q，岂复晏然得全生计！<br /><br />&nbsp;&nbsp;&nbsp;&nbsp;前鉴不远，公所亲见也。君子不有远虑，必有近忧，忧至乃悟，悔无所及也。<br /><br />&nbsp;&nbsp;&nbsp;&nbsp;今若从豹此策，皆遣王侯之国，北与成都分河为伯，成都在邺，明公都宛，<br /><br />&nbsp;&nbsp;&nbsp;&nbsp;宽方千里，以与圻内侯伯子男小大相率，结好要盟，同奖皇家；贡御之法，一如<br /><br />&nbsp;&nbsp;&nbsp;&nbsp;周典。若合圣规，可先旨与成都共论。虽以小才，愿备行人。昔厮养，燕赵之微<br /><br />&nbsp;&nbsp;&nbsp;&nbsp;者耳，百里奚，秦楚之商人也，一开其说，两国以宁。况豹虽陋，大州之纲纪，<br /><br />&nbsp;&nbsp;&nbsp;&nbsp;加明公起事险难之主簿也。故身虽轻，其言未必否也。<br /><br />&nbsp;&nbsp;&nbsp;&nbsp;琢钤唬骸暗们昂蟀资拢具意，辄别思量也。”会长沙王V至，于装干霞<br /><br />&nbsp;&nbsp;&nbsp;&nbsp;豹笺，谓自唬骸靶∽永爰涔侨猓何不铜驼下打杀！”准炔荒芗伪之策，遂纳<br /><br />&nbsp;&nbsp;&nbsp;&nbsp;V言，乃奏豹曰：“臣忿奸凶肆逆，皇祚颠坠，与成都、长沙、新野共兴义兵，<br /><br />&nbsp;&nbsp;&nbsp;&nbsp;安复社稷，唯欲戮力皇家，与亲亲宗室腹心从事，此臣夙夜自誓，无负神明。而<br /><br />&nbsp;&nbsp;&nbsp;&nbsp;主簿王豹比有白事，敢造异端，谓臣忝备宰相，必遘危害，虑在一旦，不祥之声<br /><br />&nbsp;&nbsp;&nbsp;&nbsp;可F足而待，欲臣与成都分陕为伯，尽出藩王。上诬圣朝鉴御之威，下长妖惑，<br /><br />&nbsp;&nbsp;&nbsp;&nbsp;疑阻众心，g<口沓>背憎，巧卖两端，讪上谤下，谗内间外，遘恶导奸，坐生猜<br /><br />&nbsp;&nbsp;&nbsp;&nbsp;嫌。昔孔丘匡鲁，乃诛少正；子产相郑，先戮邓析，诚以交乱名实，若赵高诡怪<br /><br />&nbsp;&nbsp;&nbsp;&nbsp;之类也。豹为臣不忠不顺不义，辄敕都街考竟，以明邪正。”豹将死，曰：“悬<br /><br />&nbsp;&nbsp;&nbsp;&nbsp;吾头大司马门，见兵之攻齐也。”众庶冤之。俄而装堋<br /><br />&nbsp;&nbsp;&nbsp;&nbsp;刘沈，字道真，燕国蓟人也。世为北州名族。少仕州郡，博学好古。太保卫<br /><br />&nbsp;&nbsp;&nbsp;&nbsp;辟为掾，领本邑大中正。敦儒道，爱贤能，进霍原为二品，及申理张华，皆辞<br /><br />&nbsp;&nbsp;&nbsp;&nbsp;旨明峻，为当时所称。齐王赘ㄕ，引为左长史，迁侍中。于时李流乱蜀，诏沈<br /><br />&nbsp;&nbsp;&nbsp;&nbsp;以侍中、假节，统益州刺史罗尚、梁州刺史许雄等以讨流。行次长安，河间王J<br /><br />&nbsp;&nbsp;&nbsp;&nbsp;请留沉为军司，遣席e代之。后领雍州刺史。及张昌作乱，诏J遣沉将州兵万人<br /><br />&nbsp;&nbsp;&nbsp;&nbsp;并征西府五千人，自蓝田关以讨之，J不奉诏。沉自领州兵至蓝田，J又逼夺其<br /><br />&nbsp;&nbsp;&nbsp;&nbsp;众。长沙王V命沉将武吏四百人还州。<br /><br />&nbsp;&nbsp;&nbsp;&nbsp;张方既逼京都，王师屡败，王瑚、祖逖言于V曰：“刘沈忠义果毅，雍州兵<br /><br />&nbsp;&nbsp;&nbsp;&nbsp;力足制河间，宜启上诏与沈，使发兵袭J，J窘急，必召张方以自救，此计之良<br /><br />&nbsp;&nbsp;&nbsp;&nbsp;也。”V从之。沈奉诏驰檄四境，合七郡之众及守防诸军、坞壁甲士万余人，以<br /><br />&nbsp;&nbsp;&nbsp;&nbsp;安定太守卫博、新平太守张光、安定功曹皇甫澹为先登，袭长安。J时顿于郑县<br /><br />&nbsp;&nbsp;&nbsp;&nbsp;之高平亭，为东军声援，闻沈兵起，还镇渭城，遣督护虞夔率步骑万余人逆沈于<br /><br />&nbsp;&nbsp;&nbsp;&nbsp;好。接战，夔众败，J大惧，退入长安，果急呼张方。沈渡渭而垒，J每遣兵<br /><br />&nbsp;&nbsp;&nbsp;&nbsp;出斗，辄不利，沈乘胜攻之，使澹、博以精甲五千，从长安门而入，力战至J帐<br /><br />&nbsp;&nbsp;&nbsp;&nbsp;下。沈军来迟，J军见澹等无继，气益倍。冯翊太守张辅率众救J，横击之，大<br /><br />&nbsp;&nbsp;&nbsp;&nbsp;战于府门，博父子皆死之，澹又被擒。J奇澹壮勇，将活之。澹不为之屈，于是<br /><br />&nbsp;&nbsp;&nbsp;&nbsp;见杀。沈军遂败，率余卒屯于故营。张方遣其将敦伟夜至，沈军大惊而溃，与麾<br /><br />&nbsp;&nbsp;&nbsp;&nbsp;下百余人南遁，为陈仓令所执。沈谓J曰：“夫知己之顾轻，在三之节重，不可<br /><br />&nbsp;&nbsp;&nbsp;&nbsp;违君父之诏，量强弱以苟全。投袂之日，期之必死，菹醢之戮，甘之如荠。”辞<br /><br />&nbsp;&nbsp;&nbsp;&nbsp;义慷慨，见者哀之。J怒，鞭之而后腰斩。有识者以J干上犯顺，虐害忠义，知<br /><br />&nbsp;&nbsp;&nbsp;&nbsp;其灭亡不久也。<br /><br />&nbsp;&nbsp;&nbsp;&nbsp;L允，金城人也。与游氏世为豪族，西州为之语曰：“L与游，牛羊不数头。<br /><br />&nbsp;&nbsp;&nbsp;&nbsp;南开朱门，北望青楼。”洛阳倾覆，阎鼎等立秦王为皇太子于长安，鼎总摄百揆。<br /><br />&nbsp;&nbsp;&nbsp;&nbsp;允时为安夷护军、始平太守，心害鼎功，且规权势，因鼎杀京兆太守梁综，乃与<br /><br />&nbsp;&nbsp;&nbsp;&nbsp;综弟冯翊太守纬等攻鼎，走之。会雍州刺史贾疋为屠各所杀，允代其任。愍帝即<br /><br />&nbsp;&nbsp;&nbsp;&nbsp;尊位，以允为尚书左仆射、领军、持节、西戎校尉、录尚书事，雍州如故。时刘<br /><br />&nbsp;&nbsp;&nbsp;&nbsp;曜、殷凯、赵染数万众逼长安，允击破之，擒凯于阵。曜复攻北地，允为太都督、<br /><br />&nbsp;&nbsp;&nbsp;&nbsp;骠骑将军，次于青白城以救之。曜闻而转寇上郡，允军于灵武，以兵弱不敢进。<br /><br />&nbsp;&nbsp;&nbsp;&nbsp;曜后复围北地，太守L昌遣使求救，允率步骑赴之。去城数十里，群贼绕城放火，<br /><br />&nbsp;&nbsp;&nbsp;&nbsp;烟尘蔽天，纵反间诈允曰：“郡城已陷，焚烧向尽，无及矣。”允信之，众惧而<br /><br />&nbsp;&nbsp;&nbsp;&nbsp;溃。后数日，L昌突围赴长安，北地遂陷。<br /><br />&nbsp;&nbsp;&nbsp;&nbsp;允性仁厚，无威断，吴皮、王隐之徒，无赖凶人，皆加重爵，新平太守竺恢，<br /><br />&nbsp;&nbsp;&nbsp;&nbsp;始平太守杨像、扶风太守竺爽、安定太守焦嵩，皆征镇杖节，加侍中、常侍，村<br /><br />&nbsp;&nbsp;&nbsp;&nbsp;坞主帅小者，犹假银青、将军之号，欲以抚结众心。然诸将骄恣，恩不及下，人<br /><br />&nbsp;&nbsp;&nbsp;&nbsp;情颇离，由是羌胡因此跋扈，关中淆乱，刘曜复攻长安，百姓饥甚，死者太半。<br /><br />&nbsp;&nbsp;&nbsp;&nbsp;久之，城中窘逼，帝将出降，叹曰：“误我事者，L、索二公也。”帝至平阳，<br /><br />&nbsp;&nbsp;&nbsp;&nbsp;为刘聪所幽辱，允伏地号哭不能起。聪大怒，幽之于狱，允发愤自杀。聪嘉其忠<br /><br />&nbsp;&nbsp;&nbsp;&nbsp;烈，赠车骑将军，谥节愍侯。<br /><br />&nbsp;&nbsp;&nbsp;&nbsp;焦嵩，安定人。初率众据雍。曜之逼京都，允告难于嵩，嵩素侮允，曰：<br /><br />&nbsp;&nbsp;&nbsp;&nbsp;“须允困，当救之。”及京都败，嵩亦寻为寇所灭。<br /><br />&nbsp;&nbsp;&nbsp;&nbsp;贾浑，不知何郡人也。太安中，为介休令。及刘元海作乱，遣其将乔攻陷<br /><br />&nbsp;&nbsp;&nbsp;&nbsp;之。浑抗节不降，曰：“吾为晋守，不能全之，岂苟求生以事贼虏，何面目以视<br /><br />&nbsp;&nbsp;&nbsp;&nbsp;息世间哉！”怒，执将杀之，将尹崧曰：“将军舍之，以劝事君。”不听，<br /><br />&nbsp;&nbsp;&nbsp;&nbsp;遂害之。<br /><br />&nbsp;&nbsp;&nbsp;&nbsp;王育，字伯春，京兆人也。少孤贫，为人佣牧羊，每过小学，必[欷流涕。<br /><br />&nbsp;&nbsp;&nbsp;&nbsp;时有暇，即折蒲学书，忘而失羊，为羊主所责，育将鬻己以偿之。同郡许子章，<br /><br />&nbsp;&nbsp;&nbsp;&nbsp;敏达之士也，闻而嘉之，代育偿羊，给其衣食，使与子同学，遂博通经史。身长<br /><br />&nbsp;&nbsp;&nbsp;&nbsp;八尺余，须长三尺，容貌绝异，音声动人。子章以兄之子妻之，为立别宅，分之<br /><br />&nbsp;&nbsp;&nbsp;&nbsp;资业，育受之无愧色。然行己任性，颇不偶俗。妻丧，吊之者不过四五人，然皆<br /><br />&nbsp;&nbsp;&nbsp;&nbsp;乡闾名士。太守杜宣命为主簿。俄而宣左迁万年令，杜令王攸诣宣，宣不迎之，<br /><br />&nbsp;&nbsp;&nbsp;&nbsp;攸怒曰：“卿往为二千石，吾所敬也。今吾侪耳，何故不见迎？欲以小雀遇我，<br /><br />&nbsp;&nbsp;&nbsp;&nbsp;使我畏死鹞乎？”育执刀叱攸曰：“君辱臣死，自昔而然。我府君以非罪黜降，<br /><br />&nbsp;&nbsp;&nbsp;&nbsp;如日月之蚀耳，小县令敢轻辱吾君！汝谓吾刀钝邪，敢如是乎！”前将杀之。宣<br /><br />&nbsp;&nbsp;&nbsp;&nbsp;惧，跣下抱育，乃止。自此知名。司徒王浑辟为掾，除南武阳令。为政清约，宿<br /><br />&nbsp;&nbsp;&nbsp;&nbsp;盗逃奔他郡。迁并州督护。成都王颖在邺，又以育为振武将军。刘元海之为北单<br /><br />&nbsp;&nbsp;&nbsp;&nbsp;于，育说颖曰：“元海今去，育请为殿下促之，不然，惧不至也。”颖然之，以<br /><br />&nbsp;&nbsp;&nbsp;&nbsp;育为破虏将军。元海遂拘之，其后以为太傅。<br /><br />&nbsp;&nbsp;&nbsp;&nbsp;韦忠字子节，平阳人也。少慷慨，有不可夺之志。好学博通，性不虚诺。闭<br /><br />&nbsp;&nbsp;&nbsp;&nbsp;门修己，不交当世，每至吉凶，亲表赠遗，一无所受。年十二，丧父，哀慕毁悴，<br /><br />&nbsp;&nbsp;&nbsp;&nbsp;杖而后起。司空裴秀吊之，匍匐号诉，哀恸感人。秀出而告人曰：“此子长大必<br /><br />&nbsp;&nbsp;&nbsp;&nbsp;为佳器。”归而命子Q造焉。服阕，遂庐于墓所。Q慕而造之，皆托行不见。家<br /><br />&nbsp;&nbsp;&nbsp;&nbsp;贫，藜藿不充，人不堪其忧，而忠不改其乐。Q为仆射，数言之于司空张华，华<br /><br />&nbsp;&nbsp;&nbsp;&nbsp;辟之，辞疾不起。人问其故，忠曰：“吾茨檐贱士，本无宦情。且茂先华而不实，<br /><br />&nbsp;&nbsp;&nbsp;&nbsp;裴Q欲而无厌，弃典礼而附贼后，若此，岂大丈夫之所宜行邪！裴常有心托我，<br /><br />&nbsp;&nbsp;&nbsp;&nbsp;常恐洪涛荡岳，余波见漂，况可临尾闾而窥沃焦哉！”太守陈楚迫为功曹。会山<br /><br />&nbsp;&nbsp;&nbsp;&nbsp;羌破郡，楚携子出走，贼射之，中三创。忠冒刃伏楚。以身捍之，泣曰：“韦忠<br /><br />&nbsp;&nbsp;&nbsp;&nbsp;愿以身代君，乞诸君哀之。”亦遭五矢。贼相谓曰：“义士也！”舍之。忠于是<br /><br />&nbsp;&nbsp;&nbsp;&nbsp;负楚以归。后仕刘聪，为镇西大将军，平羌校尉，讨叛羌，矢尽，不屈节而死。<br /><br />&nbsp;&nbsp;&nbsp;&nbsp;辛勉，字伯力，陇西狄道人也。父洪，左卫将军。勉博学，有贞固之操。怀<br /><br />&nbsp;&nbsp;&nbsp;&nbsp;帝世，累迁为侍中。及洛阳陷，随帝至平阳。刘聪将署为光禄大夫，勉固辞不受。<br /><br />&nbsp;&nbsp;&nbsp;&nbsp;聪遣其黄门侍郎乔度赍药酒逼之，勉曰：“大丈夫岂以数年之命而亏高节，事二<br /><br />&nbsp;&nbsp;&nbsp;&nbsp;姓，下见武皇帝哉！”引药将饮，度遽止之曰：“主上相试耳，君真高士也！”<br /><br />&nbsp;&nbsp;&nbsp;&nbsp;叹息而去。聪嘉其贞节，深敬异之，为筑室于平阳西山，月致酒米，勉亦辞而不<br /><br />&nbsp;&nbsp;&nbsp;&nbsp;受。年八十，卒。<br /><br />&nbsp;&nbsp;&nbsp;&nbsp;勉族弟宾，愍帝时为尚书郎。及帝蒙尘于平阳，刘聪使帝行酒洗爵，欲观晋<br /><br />&nbsp;&nbsp;&nbsp;&nbsp;臣在朝者意。宾起而抱帝大哭，聪曰：“前杀庾珉辈，故不足为戒邪！”引出，<br /><br />&nbsp;&nbsp;&nbsp;&nbsp;遂加害焉。<br /><br />&nbsp;&nbsp;&nbsp;&nbsp;刘敏元，字道光，北海人也。厉己修学，不以险难改心。好星历阴阳术数，<br /><br />&nbsp;&nbsp;&nbsp;&nbsp;潜心《易》、《太玄》，不好读史，常谓同志曰：“诵书当味义根，何为费功于<br /><br />&nbsp;&nbsp;&nbsp;&nbsp;浮辞之文！《易》者，义之源，《太玄》，理之门，能明此者，即吾师也。”永<br /><br />&nbsp;&nbsp;&nbsp;&nbsp;嘉之乱，自齐西奔。同县管平年七十余，随敏元而西，行及荥阳，为盗所劫。敏<br /><br />&nbsp;&nbsp;&nbsp;&nbsp;元已免，乃还谓贼曰：“此公孤老，余年无几，敏元请以身代，愿诸君舍之。”<br /><br />&nbsp;&nbsp;&nbsp;&nbsp;贼曰：“此公于君何亲？”敏元曰：“同邑人也。穷窭无子，依敏元为命。诸君<br /><br />&nbsp;&nbsp;&nbsp;&nbsp;若欲役之，老不堪使，若欲食之，复不如敏元，乞诸君哀也。”有一贼_目叱<br /><br />&nbsp;&nbsp;&nbsp;&nbsp;敏元曰：“吾不放此公，忧不得汝乎！”敏元奋剑曰：“吾岂望生邪！当杀汝而<br /><br />&nbsp;&nbsp;&nbsp;&nbsp;后死。此公穷老，神o尚当哀矜之。吾亲非骨肉，义非师友，但以见投之故，乞<br /><br />&nbsp;&nbsp;&nbsp;&nbsp;以身代。诸大夫慈惠，皆有听吾之色，汝何有t面目而发斯言！”顾谓诸盗长曰：<br /><br />&nbsp;&nbsp;&nbsp;&nbsp;“夫仁义何常，宁可失诸君子！上当为高皇、光武之事，下岂失为陈项乎！当取<br /><br />&nbsp;&nbsp;&nbsp;&nbsp;之由道，使所过称咏威德，柰何容畜此人以损盛美！当为诸君除此人，以成诸君<br /><br />&nbsp;&nbsp;&nbsp;&nbsp;霸王之业。”前将斩之。盗长遽止之，而相谓曰：“义士也！害之犯义。”乃俱<br /><br />&nbsp;&nbsp;&nbsp;&nbsp;免之。后仕刘曜，为中书侍郎、太尉长史。<br /><br />&nbsp;&nbsp;&nbsp;&nbsp;周该，天门人也。性果烈，以义勇称。虽不好学，而率由名教。叔父级为宜<br /><br />&nbsp;&nbsp;&nbsp;&nbsp;都内史，亦忠节士也。闻谯王承立义湘州，甘卓又不同王敦之举，而书檄不至，<br /><br />&nbsp;&nbsp;&nbsp;&nbsp;级谓该曰：“吾尝疾王敦挟陵上之心，今称兵构逆，有危社稷之势。谯王宗室之<br /><br />&nbsp;&nbsp;&nbsp;&nbsp;望，据方州之重，建旗誓众，图袭武昌。甘安南少著勇名，士马器械当今为盛，<br /><br />&nbsp;&nbsp;&nbsp;&nbsp;闻与谯王w期举义，此乃烈士急病之秋，吾致死之时也，汝其成吾之志，申款<br /><br />&nbsp;&nbsp;&nbsp;&nbsp;于谯王乎？”该欣然奉命，潜至湘州，与承相见，口陈至诚。承大悦。会王敦遣<br /><br />&nbsp;&nbsp;&nbsp;&nbsp;其将魏V围承甚急，该乃与湘州从事周崎间出反命，俱为V所见，考之至死，竟<br /><br />&nbsp;&nbsp;&nbsp;&nbsp;不言其故，级由是获免王敦之难。<br /><br />&nbsp;&nbsp;&nbsp;&nbsp;桓雄，长沙人也。少仕州郡。谯王承为湘州刺史，命为主簿。王敦之逆，承<br /><br />&nbsp;&nbsp;&nbsp;&nbsp;为敦将魏又所执，佐吏奔散，雄与西曹韩阶，从事武延并毁服为僮竖，随承向武<br /><br />&nbsp;&nbsp;&nbsp;&nbsp;昌。V见雄姿貌长者，进退有礼，知非凡人，有畏惮之色，因害之。<br /><br />&nbsp;&nbsp;&nbsp;&nbsp;韩阶，长沙人也。性廉谨笃慎，为闾里所敬爱。刺史、谯王承辟为议曹祭酒，<br /><br />&nbsp;&nbsp;&nbsp;&nbsp;转西曹书佐。及承为魏V所执，送武昌，阶与武延等同心随从，在承左右。桓雄<br /><br />&nbsp;&nbsp;&nbsp;&nbsp;被害之后，二人执志愈固。及承遇祸，阶、延亲营殡敛，送柩还都，朝夕哭奠，<br /><br />&nbsp;&nbsp;&nbsp;&nbsp;俱葬毕乃还。<br /><br />&nbsp;&nbsp;&nbsp;&nbsp;周崎，邵陵人也。为湘州从事。王敦之难，谯王承使崎求救于外，与周该俱<br /><br />&nbsp;&nbsp;&nbsp;&nbsp;为魏V侦人所执，V责崎辞情，临以白刃。崎曰：“州将使求援于外，本无定指，<br /><br />&nbsp;&nbsp;&nbsp;&nbsp;随时制宜耳。”又谓崎曰：“汝为我语城中，称大将军已破刘隗、戴若思，甘卓<br /><br />&nbsp;&nbsp;&nbsp;&nbsp;住襄阳，无复异议，三江州郡，万里肃清，外援理绝。如是者，我当活汝。”崎<br /><br />&nbsp;&nbsp;&nbsp;&nbsp;伪许之。既到城下，大呼曰：“王敦军败于于湖，甘安南已克武昌，即日分遣大<br /><br />&nbsp;&nbsp;&nbsp;&nbsp;众来赴此急，努力坚守，贼今散矣！”V于是数而杀之。<br /><br />&nbsp;&nbsp;&nbsp;&nbsp;易雄，字兴长，长沙浏阳人也。少为县吏，自念卑贱，无由自达，乃脱帻挂<br /><br />&nbsp;&nbsp;&nbsp;&nbsp;县门而去。因习律令及施行故事，交结豪右，州里稍称之。仕郡，为主簿。张昌<br /><br />&nbsp;&nbsp;&nbsp;&nbsp;之乱也，执太守万嗣，将斩之，雄与贼争论曲直。贼怒，叱使牵雄斩之，雄趋出<br /><br />&nbsp;&nbsp;&nbsp;&nbsp;自若。贼又呼问之，雄对如初。如此者三，贼乃舍之。嗣由是获免，雄遂知名。<br /><br />&nbsp;&nbsp;&nbsp;&nbsp;举孝廉，为州主簿，迁别驾。自以门寒，不宜久处上纲，谢职还家。后为舂陵令。<br /><br />&nbsp;&nbsp;&nbsp;&nbsp;刺史、谯王承既距王敦，将谋起兵以赴朝廷。雄承符驰檄远近，列敦罪恶，<br /><br />&nbsp;&nbsp;&nbsp;&nbsp;宣募县境，数日之中，有众千人，负粮荷戈而从之。承既固守，而湘中残荒之后，<br /><br />&nbsp;&nbsp;&nbsp;&nbsp;城池不完，兵资又阙。敦遣魏V、李恒攻之，雄勉厉所统，捍御累旬，士卒死伤<br /><br />&nbsp;&nbsp;&nbsp;&nbsp;者相枕。力屈城陷，为V所虏，意气慷慨，神无惧色。送到武昌，敦遣人以檄示<br /><br />&nbsp;&nbsp;&nbsp;&nbsp;雄而数之。雄曰：“此实有之，惜雄位微力弱不能救国之难。王室如毁。雄安用<br /><br />&nbsp;&nbsp;&nbsp;&nbsp;生为！今日即戮，得作忠鬼，乃所愿也。”敦惮其辞正，释之。众人皆贺，雄笑<br /><br />&nbsp;&nbsp;&nbsp;&nbsp;曰：“昨夜梦乘车，挂肉其傍。夫肉必有筋，筋者斤也，车傍有斤，吾其戮乎！”<br /><br />&nbsp;&nbsp;&nbsp;&nbsp;寻而敦遣杀之。当时见者，莫不伤惋。<br /><br />&nbsp;&nbsp;&nbsp;&nbsp;乐道融，丹阳人也。少有大志，好学不倦，与朋友信，每约己而务周给，有<br /><br />&nbsp;&nbsp;&nbsp;&nbsp;国士之风。为王敦参军。敦将图逆，谋害朝贤，以告甘卓。卓以为不可，迟留不<br /><br />&nbsp;&nbsp;&nbsp;&nbsp;赴。敦遣道融召之。道融虽为敦佐，忿其逆节，因说卓曰：“主上躬统万机，非<br /><br />&nbsp;&nbsp;&nbsp;&nbsp;专任刘隗。今虑七国之祸，故割湘州以削诸侯，而王氏擅权日久，卒见分政，便<br /><br />&nbsp;&nbsp;&nbsp;&nbsp;谓被夺耳。王敦背恩肆逆，举兵伐主，国家待君至厚，今若同之，岂不负义！生<br /><br />&nbsp;&nbsp;&nbsp;&nbsp;为逆臣，死为愚鬼，永成宗党之耻邪！君当伪许应命，而驰袭武昌，敦众闻之，<br /><br />&nbsp;&nbsp;&nbsp;&nbsp;必不战自散，大勋可就矣。”卓大然之，乃与巴东监军柳纯等露檄陈敦过逆，率<br /><br />&nbsp;&nbsp;&nbsp;&nbsp;所统致讨，又遣赍表诣台。卓怍不果决，且年老多疑，遂待诸方同进，出军稽迟。<br /><br />&nbsp;&nbsp;&nbsp;&nbsp;至猪口，敦闻卓已下兵，卓兄子仰时为敦参军，使仰求和于卓，令其旋军。卓信<br /><br />&nbsp;&nbsp;&nbsp;&nbsp;之，将旋，主簿邓骞与道融劝卓曰：“将军起义兵而中废，为败军之将，窃为将<br /><br />&nbsp;&nbsp;&nbsp;&nbsp;军不取。今将军之下，士卒各求其利，一旦而还，恐不可得也。”卓不从。道融<br /><br />&nbsp;&nbsp;&nbsp;&nbsp;昼夜涕泣谏卓，忧愤而死。<br /><br />&nbsp;&nbsp;&nbsp;&nbsp;虞悝，长沙人也。弟望，字子都。并有士操，孝悌廉信为乡党所称，而俱好<br /><br />&nbsp;&nbsp;&nbsp;&nbsp;臧否，以人伦为己任。少仕州郡，兄弟更为治中、别驾。元帝为丞相，招延四方<br /><br />&nbsp;&nbsp;&nbsp;&nbsp;之士，多辟府掾，时人谓之“百六掾”。望亦被召，耻而不应。<br /><br />&nbsp;&nbsp;&nbsp;&nbsp;谯王承临州，知其名，檄悝为长史。未到，遭母丧。会王敦作逆，承往吊悝，<br /><br />&nbsp;&nbsp;&nbsp;&nbsp;因留与语曰：“吾前被诏，遣镇此州，正以王敦专擅，防其为祸。今敦果为逆谋，<br /><br />&nbsp;&nbsp;&nbsp;&nbsp;吾受任一方，欲率所领驰赴朝廷，而众少粮乏，且始到贵州，恩信未著。卿兄弟<br /><br />&nbsp;&nbsp;&nbsp;&nbsp;南夏之翘俊，而智勇远闻，古人墨即戎，况今鲸鲵塞路，王室危急，安得遂罔<br /><br />&nbsp;&nbsp;&nbsp;&nbsp;极之情，忘忠义之节乎！如今起事，将士器械可以济不？”悝、望对曰：“王敦<br /><br />&nbsp;&nbsp;&nbsp;&nbsp;居分陕之任，一旦构逆，图危社稷，此天地所不容，人神所忿疾。大王不以猥劣，<br /><br />&nbsp;&nbsp;&nbsp;&nbsp;枉驾访及，悝兄弟并受国恩，敢不自奋！今天朝中兴，人思晋德，大王以宗子之<br /><br />&nbsp;&nbsp;&nbsp;&nbsp;亲，奉信顺而诛有罪，孰不荷戈致命！但鄙州荒弊，粮器空竭，舟舰寡少，难以<br /><br />&nbsp;&nbsp;&nbsp;&nbsp;进讨。宜且收众固守，传檄四方，其势必分，然后图之，事可捷也。”承以为然，<br /><br />&nbsp;&nbsp;&nbsp;&nbsp;乃命悝为长史，望为司马，督护诸军。<br /><br />&nbsp;&nbsp;&nbsp;&nbsp;湘东太守郑澹，敦之姊夫也，不顺承旨，遣望讨之。望率众一旅，直人郡斩<br /><br />&nbsp;&nbsp;&nbsp;&nbsp;澹，以徇四境。及魏V来攻，望每先登，力战而死。城破，悝复为V所执，将害<br /><br />&nbsp;&nbsp;&nbsp;&nbsp;之，子弟对之号泣，悝谓曰：“人生有死，阖门为忠义鬼，亦何恨哉！”及王敦<br /><br />&nbsp;&nbsp;&nbsp;&nbsp;平，赠悝襄阳太守，望荥阳太守，遣谒者至墓，祭以少牢。<br /><br />&nbsp;&nbsp;&nbsp;&nbsp;沈劲，字世坚，吴兴武康人也。父充，与王敦构逆，众败而逃，为部曲将吴<br /><br />&nbsp;&nbsp;&nbsp;&nbsp;儒所杀。劲当坐诛，乡人钱举匿之得免。其后竟杀仇人。劲少有节操，哀父死于<br /><br />&nbsp;&nbsp;&nbsp;&nbsp;非义，志欲立勋以雪先耻。年三十余，以刑家不得仕进。郡将王胡之深异之，及<br /><br />&nbsp;&nbsp;&nbsp;&nbsp;迁平北将军、司马刺史，将镇洛阳，上疏曰：“臣当藩卫山陵，式遏戎狄，虽义<br /><br />&nbsp;&nbsp;&nbsp;&nbsp;督群心，人思自百，然方翦荆棘，奉宣国恩，艰难急病，非才不济。吴兴男子沈<br /><br />&nbsp;&nbsp;&nbsp;&nbsp;劲，清操著于乡邦，贞固足以干事。且臣今西，文武义故，吴兴人最多，若令劲<br /><br />&nbsp;&nbsp;&nbsp;&nbsp;参臣府事者，见人既悦，义附亦众。劲父充昔虽得罪先朝，然其门户累蒙旷荡，<br /><br />&nbsp;&nbsp;&nbsp;&nbsp;不审可得特垂沛然，许臣所上否？”诏听之。劲既应命，胡之以疾病解职。<br /><br />&nbsp;&nbsp;&nbsp;&nbsp;升平中，慕容恪侵逼山陵。时冠军将军陈v守洛阳，众不过二千，劲自表求<br /><br />&nbsp;&nbsp;&nbsp;&nbsp;配v效力，因以劲补冠军长史，令自募壮士，得千余人，以助v击贼，频以寡制<br /><br />&nbsp;&nbsp;&nbsp;&nbsp;众。而粮尽援绝，v惧不能保全。会贼寇许昌，v因以救许昌为名，兴宁三年，<br /><br />&nbsp;&nbsp;&nbsp;&nbsp;留劲以五百人守城，v率众而东。会许昌已没，v因奔崖坞。劲志欲致命，欣获<br /><br />&nbsp;&nbsp;&nbsp;&nbsp;死所。寻为恪所攻，城陷，被执，神气自若。恪奇而将宥之，其中军将军慕容虔<br /><br />&nbsp;&nbsp;&nbsp;&nbsp;曰：“劲虽奇士，观其志度，终不为人用。今若赦之，必为后患。”遂遇害。恪<br /><br />&nbsp;&nbsp;&nbsp;&nbsp;还，从容言于慕容曰：“前平广固，不能济辟闾，今定洛阳而杀沈劲，实有愧<br /><br />&nbsp;&nbsp;&nbsp;&nbsp;于四海。”朝廷闻而嘉之，赠东阳太守。子赤黔为大长秋。赤黔子叔任，义熙中<br /><br />&nbsp;&nbsp;&nbsp;&nbsp;为益州刺史。<br /><br />&nbsp;&nbsp;&nbsp;&nbsp;吉挹，字祖冲，冯翊莲芍人也。祖朗，愍帝时为御史中丞。西朝不守，朗叹<br /><br />&nbsp;&nbsp;&nbsp;&nbsp;曰：“吾智不能谋，勇不能死，何忍君臣相随北面事贼虏乎！”乃自杀。挹少有<br /><br />&nbsp;&nbsp;&nbsp;&nbsp;志节。孝武帝初，苻坚陷梁益，桓豁表挹为魏兴太守，寻加轻车将军，领晋昌太<br /><br />&nbsp;&nbsp;&nbsp;&nbsp;守。以距坚之功，拜员外散骑侍郎。苻坚将韦钟攻魏兴，挹遣众距之，斩七百余<br /><br />&nbsp;&nbsp;&nbsp;&nbsp;级，加督五郡军事。钟率众欲趣襄阳，挹又邀击，斩五千余级。钟怒，回军围之，<br /><br />&nbsp;&nbsp;&nbsp;&nbsp;挹又屡挫其锐。其后贼众继至，挹力不能抗，城将陷，引刃欲自杀，其友止之曰：<br /><br />&nbsp;&nbsp;&nbsp;&nbsp;“且苟存以展他计，为计不立，死未晚也。”挹不从，友人逼夺其刀。会贼执之，<br /><br />&nbsp;&nbsp;&nbsp;&nbsp;挹闭口不言，不食而死。<br /><br />&nbsp;&nbsp;&nbsp;&nbsp;车骑将军桓冲上言曰：“故轻车将军、魏兴太守吉挹祖朗，西台倾覆，陨身<br /><br />&nbsp;&nbsp;&nbsp;&nbsp;守节。挹世笃忠孝，乃心本朝。臣亡兄温昔伐咸阳，军次灞水，挹携将二弟，单<br /><br />&nbsp;&nbsp;&nbsp;&nbsp;马来奔，录其此诚，仍加擢授，自新野太守转在魏兴。久处兵任，委以边戍，疆<br /><br />&nbsp;&nbsp;&nbsp;&nbsp;场归怀，著称所莅。前年狡氏纵逸，浮河而下，挹孤城独立，众无一旅，外摧凶<br /><br />&nbsp;&nbsp;&nbsp;&nbsp;锐，内固津要，虏贼舟船，俘馘千计，而贼并力功围，经历时月，会襄阳失守，<br /><br />&nbsp;&nbsp;&nbsp;&nbsp;边情沮丧，加众寡势殊，以至陷设。挹辞气慷慨，志在不辱，杖刃推戈，期之以<br /><br />&nbsp;&nbsp;&nbsp;&nbsp;陨，将吏持守，用不即毙，遂乃杜口无言，绝粒而死。挹参军史颖，近于贼中得<br /><br />&nbsp;&nbsp;&nbsp;&nbsp;还，赍挹临终手疏，并具说意状。挹之忠志，犹在可录。若蒙天地垂曲宥之恩，<br /><br />&nbsp;&nbsp;&nbsp;&nbsp;则荣加枯朽，惠隆泉壤矣。”帝嘉之，追赠益州刺史。<br /><br />&nbsp;&nbsp;&nbsp;&nbsp;王谅，字幼成，丹阳人也。少有干略，为王敦所擢，参其府事，稍迁武昌太<br /><br />&nbsp;&nbsp;&nbsp;&nbsp;守。初，新昌太守梁硕专威交土，迎立陶咸为刺史。咸卒，王敦以王机为刺史，<br /><br />&nbsp;&nbsp;&nbsp;&nbsp;硕发兵距机，自领交趾太守，乃迎前刺史修则子湛行州事。永兴三年，敦以谅为<br /><br />&nbsp;&nbsp;&nbsp;&nbsp;交州刺史。谅将之任，敦谓曰：“修湛、梁硕皆国贼也，卿至，便收斩之。”谅<br /><br />&nbsp;&nbsp;&nbsp;&nbsp;既到境，湛退还九真。广州刺史陶侃遣人诱湛来诣谅所，谅敕从人不得入阁，既<br /><br />&nbsp;&nbsp;&nbsp;&nbsp;前，执之。硕时在坐，曰：“湛故州将之子，有罪可遣，不足杀也。”谅曰：<br /><br />&nbsp;&nbsp;&nbsp;&nbsp;“是君义故，无豫我事。”即斩之。硕怒而出。谅阴谋诛硕，使客刺之，弗克，<br /><br />&nbsp;&nbsp;&nbsp;&nbsp;遂率众围谅于龙编。陶侃遣军救之，未至而谅败。硕逼谅夺其节，谅固执不与，<br /><br />&nbsp;&nbsp;&nbsp;&nbsp;遂断谅右臂。谅正色曰：“死且不畏，臂断何有！”十余日，愤恚而卒。硕据交<br /><br />&nbsp;&nbsp;&nbsp;&nbsp;州，凶暴酷虐，一境患之，竟为侃军所灭，传首京都。<br /><br />&nbsp;&nbsp;&nbsp;&nbsp;宋矩，字处规，敦煌人也。慷慨有志节。张重华据凉州地，以矩为宛戍都尉。<br /><br />&nbsp;&nbsp;&nbsp;&nbsp;石季龙遣将麻秋攻大夏，护军梁式执太守宋晏，以城应秋。秋遣晏以书致矩。矩<br /><br />&nbsp;&nbsp;&nbsp;&nbsp;既至，谓秋曰：“辞父事君，当立功与义；苟功义不立，当守名节。矩终不背主<br /><br />&nbsp;&nbsp;&nbsp;&nbsp;覆宗，偷生于世。”先杀妻子，自刎而死。秋曰：“义士也！”命葬之。重华嘉<br /><br />&nbsp;&nbsp;&nbsp;&nbsp;其诚节，赠振威将军。<br /><br />&nbsp;&nbsp;&nbsp;&nbsp;车济，字万度，敦煌人也。果毅有大量。张重华以为金城令，为石季龙将麻<br /><br />&nbsp;&nbsp;&nbsp;&nbsp;秋所陷，济不为秋屈。秋必欲降之，乃临之以兵。济辞色不挠，曰：“吾虽才非<br /><br />&nbsp;&nbsp;&nbsp;&nbsp;庞德，而受任同之。身可杀，志不可移。”乃伏剑而死。秋叹其忠节，以礼葬之。<br /><br />&nbsp;&nbsp;&nbsp;&nbsp;后重华迎致其丧，亲临恸哭，赠宜禾都尉。<br /><br />&nbsp;&nbsp;&nbsp;&nbsp;丁穆，字彦远，谯国人也。积功劳，封真定侯，累迁为顺阳太守。太元四年，<br /><br />&nbsp;&nbsp;&nbsp;&nbsp;除振武将军、梁州刺史。受诏未发，会苻坚遣众寇顺阳，穆战败，被执至长安，<br /><br />&nbsp;&nbsp;&nbsp;&nbsp;称疾不仕伪朝。坚又倾国南寇，穆与关中人士唱义，谋袭长安，事泄，遇害，临<br /><br />&nbsp;&nbsp;&nbsp;&nbsp;死作表以付其妻周。其后周得至京师，诣阙上之。孝武帝下诏曰：“故顺阳太守、<br /><br />&nbsp;&nbsp;&nbsp;&nbsp;真定侯丁穆力屈身陷，而诚节弥固，直亮壮劲，义贯古烈。其丧柩始反，言寻伤<br /><br />&nbsp;&nbsp;&nbsp;&nbsp;悼。可赠龙骧将军、雍州刺史，赙赐一依周故事。为立屋宅，并给其妻衣食，<br /><br />&nbsp;&nbsp;&nbsp;&nbsp;以终厥身。”<br /><br />&nbsp;&nbsp;&nbsp;&nbsp;辛恭靖，陇西狄道人也。少有器干，才量过人。隆安中，为河南太守。会姚<br /><br />&nbsp;&nbsp;&nbsp;&nbsp;兴来寇，恭靖固守百余日，以无救而陷，被执至长安。兴谓之曰：“朕将任卿以<br /><br />&nbsp;&nbsp;&nbsp;&nbsp;东南之事，可乎？”恭靖厉色曰：“我宁为国家鬼，不为羌贼臣。”兴怒，幽之<br /><br />&nbsp;&nbsp;&nbsp;&nbsp;别室。经三年，至元兴中，诳守者，乃逾垣而遁，归于江东，安帝嘉之。桓玄请<br /><br />&nbsp;&nbsp;&nbsp;&nbsp;为谘议参军，置之朝首。寻而病卒。<br /><br />&nbsp;&nbsp;&nbsp;&nbsp;罗企生，字宗伯，豫章人也。多才艺。初拜佐著作郎，以家贫亲老，求补临<br /><br />&nbsp;&nbsp;&nbsp;&nbsp;汝令，刺史王凝之请为别驾。殷仲堪之镇江陵，引为功曹。累迁武陵太守。未之<br /><br />&nbsp;&nbsp;&nbsp;&nbsp;郡而桓玄攻仲堪，仲堪更以企生为谘议参军。仲堪多疑少决，企生深忧之，谓弟<br /><br />&nbsp;&nbsp;&nbsp;&nbsp;遵生曰：“殷侯仁而无断，事必无成。成败，天也，吾当死生以之。”仲堪果走，<br /><br />&nbsp;&nbsp;&nbsp;&nbsp;文武无送者，唯企生从焉。路经家门，遵生曰：“作如此分离，何可不执手！”<br /><br />&nbsp;&nbsp;&nbsp;&nbsp;企生回马授手，遵生有勇力，便牵下之，谓曰：“家有老母，将欲何之？”企生<br /><br />&nbsp;&nbsp;&nbsp;&nbsp;挥泪曰：“今日之事，我必死之。汝等奉养不失子道，一门之中有忠与孝，亦复<br /><br />&nbsp;&nbsp;&nbsp;&nbsp;何恨！”遵生抱之愈急。仲堪于路待之，企生遥呼曰：“生死是同，愿少见待。”<br /><br />&nbsp;&nbsp;&nbsp;&nbsp;仲堪见企生无脱理，策马而去。<br /><br />&nbsp;&nbsp;&nbsp;&nbsp;玄至荆州，人士无不诣者，企生独不往，而营理仲堪家。或谓之曰：“玄猜<br /><br />&nbsp;&nbsp;&nbsp;&nbsp;忍之性，未能取卿诚节，若遂不诣，祸必至矣。”企生正色曰：“我是殷侯吏，<br /><br />&nbsp;&nbsp;&nbsp;&nbsp;见遇以国士，为弟以力见制，遂不我从，不能共殄丑逆，致此奔败，亦何面目复<br /><br />&nbsp;&nbsp;&nbsp;&nbsp;就桓求生乎！”玄闻之大怒，然素待企生厚，先遣人谓曰：“若谢我，当释汝。”<br /><br />&nbsp;&nbsp;&nbsp;&nbsp;企生曰：“为殷荆州吏，荆州奔亡，存亡未判，何颜复谢！”玄即收企生，遣人<br /><br />&nbsp;&nbsp;&nbsp;&nbsp;问欲何言，答曰：“文帝杀嵇康，嵇绍为晋忠臣，从公乞一弟，以养老母。”玄<br /><br />&nbsp;&nbsp;&nbsp;&nbsp;许之。又引企生于前，谓曰：“吾相遇甚厚，何以见负？今者死矣！”企生对曰：<br /><br />&nbsp;&nbsp;&nbsp;&nbsp;“使君既兴晋阳之甲，军次寻阳，并奉王命，各还所镇，升坛盟誓，口血未干，<br /><br />&nbsp;&nbsp;&nbsp;&nbsp;而生奸计。自伤力劣，不能翦灭凶逆，恨死晚也。”玄遂害之，时年三十七，众<br /><br />&nbsp;&nbsp;&nbsp;&nbsp;咸悼焉。先是，玄以羔裘遗企生母胡氏，及企生遇害，即日焚裘。<br /><br />&nbsp;&nbsp;&nbsp;&nbsp;张t，吴郡人也。少有操行。恭帝为琅邪王，以t为郎中令。及帝践阼，刘<br /><br />&nbsp;&nbsp;&nbsp;&nbsp;裕以t帝之故吏，素所亲信，封药酒一罂付t密令鸩帝。t既受命而叹曰：“鸩<br /><br />&nbsp;&nbsp;&nbsp;&nbsp;君而求生，何面目视息世间哉，不如死也！”因自饮之而死。<br /><br />&nbsp;&nbsp;&nbsp;&nbsp;史臣曰：中散以肤受见诛，王仪以抗言获戾，时皆可谓死非其罪也。伟元耻<br /><br />&nbsp;&nbsp;&nbsp;&nbsp;臣晋室，延祖甘赴危亡，所由之理虽同，所趣之途即异，而并见称当世，垂芳竹<br /><br />&nbsp;&nbsp;&nbsp;&nbsp;帛，岂不以君父居在三之极，忠孝为百行之先者乎！且裒独善其身，故得全其孝，<br /><br />&nbsp;&nbsp;&nbsp;&nbsp;而绍兼济于物，理宜竭其忠，可谓兰桂异质而齐芳，《韶》《武》殊音而并美。<br /><br />&nbsp;&nbsp;&nbsp;&nbsp;或有论绍者以死难获讥，扬榷言之，未为笃论。夫君，天也，天可仇乎！安既享<br /><br />&nbsp;&nbsp;&nbsp;&nbsp;其荣，危乃违其祸，进退无据，何以立人！嵇生之陨身全节，用此道也。<br /><br />&nbsp;&nbsp;&nbsp;&nbsp;赞曰：重义轻生，亡躯殉节。劲松方操，严霜比烈。白刃可陵，贞心难折。<br /><br />&nbsp;&nbsp;&nbsp;&nbsp;道光振古，芳流来哲。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1508);">加入书签</a><a
                        href="1505.html">上一页</a>&larr;<a href="index.html">返回列表</a>&rarr;<a
                            href="1511.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1505.html"; var next_page = "1511.html"; var index_page = "index.html"; var sortid = "9"; var article_id = "23"; var chapter_id = "1508"; var articlename = "晋书"; var chaptername = " 卷八十九 列传第五十九"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>