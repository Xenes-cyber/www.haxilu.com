<!DOCTYPE html>
<html>
<head>
<meta charset="gbk" />
<title>晋书- 卷七 帝纪第七-在线阅读-哈西文学网</title>
<meta name="keywords" content="房玄龄等，晋书， 卷七 帝纪第七全文， 卷七 帝纪第七在线阅读 哈西文学网" />
<meta name="description" content="哈西文学网提供房玄龄等的晋书  卷七 帝纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1364.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1364.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 帝纪第七</h1>
            <div class="link xb">
                <a href="1362.html">上一页</a>&larr;<a href="index.html">返回列表</a>&rarr;<a
                    href="1366.html">下一页</a></div>			
            <div id="BookText">&nbsp;&nbsp;&nbsp;&nbsp;◎成帝康帝<br /><br />&nbsp;&nbsp;&nbsp;&nbsp;成皇帝讳衍，字世根，明帝长子也。太宁三年三月戊辰，立为皇太子。闰月<br /><br />&nbsp;&nbsp;&nbsp;&nbsp;戊子，明帝崩。己丑，太子即皇帝位，大赦，增文武位二等，赐鳏寡孤老帛，人<br /><br />&nbsp;&nbsp;&nbsp;&nbsp;二匹，尊皇后庾氏为皇太后。秋九月癸卯，皇太后临朝称制。司徒王导录尚书事，<br /><br />&nbsp;&nbsp;&nbsp;&nbsp;与中书令庾亮参辅朝政。以抚军将军、南顿王宗为骠骑将军，领军将军、汝南王<br /><br />&nbsp;&nbsp;&nbsp;&nbsp;v为卫将军。辛丑，葬明帝于武平陵。冬十一月癸巳朔，日有蚀之。广陵相曹浑<br /><br />&nbsp;&nbsp;&nbsp;&nbsp;有罪，下狱死。<br /><br />&nbsp;&nbsp;&nbsp;&nbsp;咸和元年春二月丁亥，大赦，改元，大T五日，赐鳏寡孤老米，二人斛，京<br /><br />&nbsp;&nbsp;&nbsp;&nbsp;师百里内复一年。夏四月，石勒遣其将石生寇汝南，汝南人执内史祖济以叛。甲<br /><br />&nbsp;&nbsp;&nbsp;&nbsp;子，尚书左仆射邓攸卒。五月，大水。六月癸亥，使持节、散骑常侍、监淮北诸<br /><br />&nbsp;&nbsp;&nbsp;&nbsp;军事、北中郎将、徐州刺史、泉陵公刘遐卒。癸酉，以车骑将军郗鉴领徐州刺史，<br /><br />&nbsp;&nbsp;&nbsp;&nbsp;征虏将军郭默为北中郎将、假节、监淮北诸军。刘遐部曲将李龙、史迭奉遐子肇<br /><br />&nbsp;&nbsp;&nbsp;&nbsp;代遐位以距默，临淮太守刘矫击破之，斩龙，传首京师。秋七月癸丑，使持节、<br /><br />&nbsp;&nbsp;&nbsp;&nbsp;都督江州诸军事、江州刺史、平南将军、观阳伯应詹卒。八月，以给事中、前将<br /><br />&nbsp;&nbsp;&nbsp;&nbsp;军、丹阳尹温峤为平南将军、假节、都督，江州刺史。九月，旱。李雄将张龙寇<br /><br />&nbsp;&nbsp;&nbsp;&nbsp;涪陵，执太守谢俊。冬十月，封魏武帝玄孙曹励为陈留王，以绍魏。丙寅，卫将<br /><br />&nbsp;&nbsp;&nbsp;&nbsp;军、汝南王v薨。己巳，封皇弟岳为吴王。车骑将军、南顿王宗有罪，伏诛，贬<br /><br />&nbsp;&nbsp;&nbsp;&nbsp;其族为马氏。免太宰、西阳王k，降为弋阳县王。庚辰，赦百里内五岁以下刑。<br /><br />&nbsp;&nbsp;&nbsp;&nbsp;是月，刘曜将黄秀、帛成寇，平北将军魏该帅众奔襄阳。十一月壬子，大阅于<br /><br />&nbsp;&nbsp;&nbsp;&nbsp;南郊。改定王侯国秩，九分食一。石勒将石聪攻寿阳，不克，遂侵逡遒、阜陵。<br /><br />&nbsp;&nbsp;&nbsp;&nbsp;加司徒王导大司马、假黄钺、都督中外征讨诸军事以御之。历阳太守苏峻遣其将<br /><br />&nbsp;&nbsp;&nbsp;&nbsp;韩晃讨石聪，走之。时大旱，自六月不雨，至于是月。十二月，济岷太守刘]杀<br /><br />&nbsp;&nbsp;&nbsp;&nbsp;下邳内史夏侯嘉，叛降石勒。梁王翘薨。<br /><br />&nbsp;&nbsp;&nbsp;&nbsp;二年春正月，宁州秀才庞遗起义兵，攻李雄将任回、李谦等，雄遣其将罗恒、<br /><br />&nbsp;&nbsp;&nbsp;&nbsp;费黑救之。宁州刺史尹奉遣裨将姚岳、朱提太守杨术援遗，战于台登，岳等败绩，<br /><br />&nbsp;&nbsp;&nbsp;&nbsp;术死之。三月，益州地震。夏四月，旱。己未，豫章地震。五月甲申朔，日有蚀<br /><br />&nbsp;&nbsp;&nbsp;&nbsp;之。丙戌，加豫州刺史祖约为镇西将军。戊子，京师大水。冬十月，刘曜使其子<br /><br />&nbsp;&nbsp;&nbsp;&nbsp;胤侵⒑保遂略河南地。十一月，豫州刺史祖约、历阳太守苏峻等反。十二月辛<br /><br />&nbsp;&nbsp;&nbsp;&nbsp;亥，苏峻使其将韩晃入姑孰，屠于湖。壬子，彭城王雄、章武王休叛，奔峻。庚<br /><br />&nbsp;&nbsp;&nbsp;&nbsp;申，京师戒严。假护军将军庾亮节为征讨都督，以右卫将军赵胤为冠军将军、历<br /><br />&nbsp;&nbsp;&nbsp;&nbsp;阳太守，使与左将军司马流帅师距峻，战于慈湖，流败，死之。假骁骑将军钟雅<br /><br />&nbsp;&nbsp;&nbsp;&nbsp;节，帅舟军，与赵胤为前锋，以距峻。丙寅，徒封琅邪王昱为会稽王，吴王岳为<br /><br />&nbsp;&nbsp;&nbsp;&nbsp;琅邪王。辛未，宣城内桓彝及峻战于芜湖，彝军败绩。军骑将军郗鉴遣广陵相刘<br /><br />&nbsp;&nbsp;&nbsp;&nbsp;矩帅师赴京师。<br /><br />&nbsp;&nbsp;&nbsp;&nbsp;三年春正月，平南将军温峤帅师救京师，次于寻阳，遣督护王愆期、西阳太<br /><br />&nbsp;&nbsp;&nbsp;&nbsp;守邓岳、鄱阳太守纪睦为前锋。征西大将军陶侃遣督护龚登受峤节度。钟雅、赵<br /><br />&nbsp;&nbsp;&nbsp;&nbsp;胤等次慈湖，王愆期、邓岳等次直渎。丁未，峻济自横江，登牛渚。二月庚戌，<br /><br />&nbsp;&nbsp;&nbsp;&nbsp;峻至于蒋山。假领军将军卞捉冢帅六军，及峻战于西陵，王师败绩。丙辰，峻<br /><br />&nbsp;&nbsp;&nbsp;&nbsp;攻青溪栅，因风纵火，王师又大败。尚书令、领军将军卞祝丹阳尹羊曼，黄门<br /><br />&nbsp;&nbsp;&nbsp;&nbsp;侍郎周导，庐江太守陶瞻并遇害，死者数千人。庾亮又败于宣阳门内，遂携其诸<br /><br />&nbsp;&nbsp;&nbsp;&nbsp;弟与郭默、赵胤奔寻阳。于是司徒王导、右光禄大夫陆晔、荀崧等卫帝于太极殿，<br /><br />&nbsp;&nbsp;&nbsp;&nbsp;太常孔愉守宗庙。贼乘胜麾戈接于帝座，突入太后后宫，左右侍人皆见掠夺。是<br /><br />&nbsp;&nbsp;&nbsp;&nbsp;时太官唯有烧余米数石，以供御膳。百姓号泣，响震都邑。丁巳，峻矫诏大赦，<br /><br />&nbsp;&nbsp;&nbsp;&nbsp;又以祖约为侍中、太尉、尚书令，自为骠骑将军、录尚书事。吴郡太守庾冰奔于<br /><br />&nbsp;&nbsp;&nbsp;&nbsp;会稽。三月丙子，皇太后庾氏崩。夏四月，石勒攻宛，南阳太守王国叛，降于勒。<br /><br />&nbsp;&nbsp;&nbsp;&nbsp;壬申，葬明穆皇后于武平陵。五月乙未，峻逼迁天子于石头，帝哀泣升车，宫中<br /><br />&nbsp;&nbsp;&nbsp;&nbsp;恸哭。峻以仓屋为宫，遣管商、张瑾、弘徽寇晋陵，韩晃寇义兴。吴兴太守虞潭<br /><br />&nbsp;&nbsp;&nbsp;&nbsp;与庚冰、王舒等起义兵于三吴。丙午，征西大将军陶侃、平南将军温峤、护军将<br /><br />&nbsp;&nbsp;&nbsp;&nbsp;军庾亮、平北将军魏该舟军四万，次于蔡洲。六月，韩晃攻宣城，内史桓彝力战，<br /><br />&nbsp;&nbsp;&nbsp;&nbsp;死之。壬辰，平北将军、雍州刺史魏该卒于师。庐江太守毛宝攻贼合肥戍，拔之。<br /><br />&nbsp;&nbsp;&nbsp;&nbsp;秋七月，祖约为石勒将石聪所攻，众溃，奔于历阳。石勒将石季龙攻刘曜于蒲坂。<br /><br />&nbsp;&nbsp;&nbsp;&nbsp;八月，曜及石季龙战于高候，季龙败绩，曜遂围石生于洛阳。九月戊申，司徒王<br /><br />&nbsp;&nbsp;&nbsp;&nbsp;导奔于白石。庚午，陶侃使督护杨谦攻峻于石头。温峤、庾亮阵于白石，竟陵太<br /><br />&nbsp;&nbsp;&nbsp;&nbsp;守李阳距贼南偏。峻轻骑出战，坠马，斩之，众遂大溃。贼党复立峻弟逸为帅。<br /><br />&nbsp;&nbsp;&nbsp;&nbsp;前交州刺史张琏据始兴反，进攻广州，镇南司马曾勰等击破之。冬十月，李雄将<br /><br />&nbsp;&nbsp;&nbsp;&nbsp;张龙寇涪陵，太守赵弼没于贼。十二月乙未，石勒败刘曜于洛阳，获之。是岁，<br /><br />&nbsp;&nbsp;&nbsp;&nbsp;石勒将石季龙攻氐帅蒲洪于陇山，降之。<br /><br />&nbsp;&nbsp;&nbsp;&nbsp;四年春正月，帝在石头，贼将匡术以苑城归顺，百官赴焉。侍中钟雅、右卫<br /><br />&nbsp;&nbsp;&nbsp;&nbsp;将军刘超谋奉帝出，为贼所害。戊辰，冠军将军赵胤遣将甘苗讨祖约于历阳，败<br /><br />&nbsp;&nbsp;&nbsp;&nbsp;之，约奔于石勒，其将牵腾帅众降。峻子硕攻台城，又焚太极东堂、秘阁，皆尽。<br /><br />&nbsp;&nbsp;&nbsp;&nbsp;城中大饥，米斗万钱。二月，大雨霖。丙戌，诸军攻石头。李阳与苏逸战于<br /><br />&nbsp;&nbsp;&nbsp;&nbsp;浦，阳军败。建威长史滕含以锐卒击之，逸等大败。含奉帝御于温峤舟，群臣顿<br /><br />&nbsp;&nbsp;&nbsp;&nbsp;首号泣请罪。弋阳王k有罪，伏诛。丁亥，大赦。时兵火之后，宫阙灰烬，以建<br /><br />&nbsp;&nbsp;&nbsp;&nbsp;平园为宫。甲午，苏逸以万余人自延陵湖将入吴兴。乙未，将军王允之及逸战于<br /><br />&nbsp;&nbsp;&nbsp;&nbsp;溧阳，获之。壬寅，以湘州并荆州。刘曜太子毗与其大司马刘胤帅百官奔于上，<br /><br />&nbsp;&nbsp;&nbsp;&nbsp;关中大乱。三月壬子，以征西大将军陶侃为太尉，封长沙郡公；车骑将军郗鉴为<br /><br />&nbsp;&nbsp;&nbsp;&nbsp;司空，封南昌县公；平南将军温峤为骠骑将军、开府仪同三司，封始安郡公。其<br /><br />&nbsp;&nbsp;&nbsp;&nbsp;余封拜各有差。庚午，以右光禄大夫陆晔为卫将军、开府仪同三司，复封高密王<br /><br />&nbsp;&nbsp;&nbsp;&nbsp;为彭城王。以护军将军庾亮为平西将军、都督扬州之宣城江西诸军事、假节，<br /><br />&nbsp;&nbsp;&nbsp;&nbsp;领豫州刺史，镇芜湖。夏四月乙未，骠骑将军、始安公温峤卒。秋七月，有星孛<br /><br />&nbsp;&nbsp;&nbsp;&nbsp;于西北。会稽、吴兴、宣城、丹阳大水。诏复遭贼郡县租税三年。八月，利曜将<br /><br />&nbsp;&nbsp;&nbsp;&nbsp;刘胤等帅众侵石生，次于雍。九月，石勒将石季龙击胤，斩之，进屠上，尽灭<br /><br />&nbsp;&nbsp;&nbsp;&nbsp;刘氏，坑其党三千余人。冬十月，庐山崩。十二月壬辰，右将军郭默害平南将军、<br /><br />&nbsp;&nbsp;&nbsp;&nbsp;江州刺史刘胤，太尉陶侃帅众讨默。是岁，天裂西北。<br /><br />&nbsp;&nbsp;&nbsp;&nbsp;五年春正月己亥，大赦。癸亥，诏除诸将任子。二月，以尚书陆玩为尚书左<br /><br />&nbsp;&nbsp;&nbsp;&nbsp;仆射，孔愉为右仆射。夏五月，旱，且饥疫。乙卯，太尉陶侃擒郭默于寻阳，斩<br /><br />&nbsp;&nbsp;&nbsp;&nbsp;之。石勒将刘徵寇南沙，都尉许儒遇害，进入海虞。六月癸巳，初税田，亩三升。<br /><br />&nbsp;&nbsp;&nbsp;&nbsp;秋八月，石勒c即皇帝位，使其将郭敬寇襄阳。南中郎将周抚退归武昌，中州流<br /><br />&nbsp;&nbsp;&nbsp;&nbsp;人悉降于勒。郭敬遂寇襄阳，屯于樊城。九月，造新宫，始缮苑城。甲辰，徒乐<br /><br />&nbsp;&nbsp;&nbsp;&nbsp;成王钦为河间王，封彭城王子浚为高密王。冬十月丁丑，幸司徒王导第，置酒<br /><br />&nbsp;&nbsp;&nbsp;&nbsp;大会。李雄将李寿寇巴东、建平，监军丘奥、太守杨谦退归宜都。十二月，张<br /><br />&nbsp;&nbsp;&nbsp;&nbsp;骏称臣于石勒。<br /><br />&nbsp;&nbsp;&nbsp;&nbsp;六年春正月癸巳，刘徵复寇娄县，遂掠武进。乙未，进司空郗鉴都督吴国诸<br /><br />&nbsp;&nbsp;&nbsp;&nbsp;军事。戊午，以运漕不继，发王公已下千余丁，各运米六斛。二月己丑，以幽州<br /><br />&nbsp;&nbsp;&nbsp;&nbsp;刺史、大单于段辽为骠骑将军。三月壬戌朔，日有蚀之。癸未，诏举贤良直言之<br /><br />&nbsp;&nbsp;&nbsp;&nbsp;士。夏四月，旱。六月丙申，复故河间王J爵位，封彭城王植子融为乐成王，章<br /><br />&nbsp;&nbsp;&nbsp;&nbsp;武王混子珍为章武王。秋七月，李雄将李寿侵阴平，武都氐帅杨难敌降之。八月<br /><br />&nbsp;&nbsp;&nbsp;&nbsp;庚子，以左仆射陆玩为尚书令。<br /><br />&nbsp;&nbsp;&nbsp;&nbsp;七年春正月辛未，大赦。三月，西中郎将赵胤、司徒中郎匡术攻石勒马头坞，<br /><br />&nbsp;&nbsp;&nbsp;&nbsp;克之。勒将韩雍寇南沙及海虞。夏四月，勒将郭敬陷襄阳。五月，大水。秋七月<br /><br />&nbsp;&nbsp;&nbsp;&nbsp;丙辰，诏诸养兽之属，损费者多，一切除之。太尉陶侃遣子平西参军斌与南中郎<br /><br />&nbsp;&nbsp;&nbsp;&nbsp;将桓宣攻石勒将郭敬，破之，克樊城。竟陵太守李阳拔新野、襄阳，因而戍之。<br /><br />&nbsp;&nbsp;&nbsp;&nbsp;冬十一月壬子朔，进太尉陶侃为大将军。诏举贤良。十二月庚戌，帝迁于新宫。<br /><br />&nbsp;&nbsp;&nbsp;&nbsp;八年春正月辛亥朔，诏曰：“昔犬贼纵暴，宫室焚荡，元恶虽翦，未暇营筑。<br /><br />&nbsp;&nbsp;&nbsp;&nbsp;有司屡陈，朝会逼狭，遂作斯宫，子来之劳，不日而成。既获临御，大飨群后，<br /><br />&nbsp;&nbsp;&nbsp;&nbsp;九宾充诞，百官象物。知君子勤礼，小人尽力矣。思蠲密纲，咸同斯惠，其赦五<br /><br />&nbsp;&nbsp;&nbsp;&nbsp;岁刑以下。”令诸郡举力人能举千五百斤以上者。丙寅，李雄将李寿陷宁州，刺<br /><br />&nbsp;&nbsp;&nbsp;&nbsp;史尹奉及建宁太守霍彪并降之。癸酉，以张骏为镇西大将军。丙子，石勒遣使致<br /><br />&nbsp;&nbsp;&nbsp;&nbsp;赂，诏焚之。夏四月，诏封故新蔡王弼弟邈为新蔡王。以束帛征处士寻阳翟汤、<br /><br />&nbsp;&nbsp;&nbsp;&nbsp;会稽虞喜。五月，有星陨于肥乡。麒麟、驺虞见于辽东。乙未，车骑将军、辽东<br /><br />&nbsp;&nbsp;&nbsp;&nbsp;公慕容@卒，子嗣位。六月甲辰，抚军将军王舒卒。秋七月戊辰，石勒死，子<br /><br />&nbsp;&nbsp;&nbsp;&nbsp;弘嗣伪位，其将石聪以谯来降。冬十月，石弘将石生起兵于关中，称秦州刺史，<br /><br />&nbsp;&nbsp;&nbsp;&nbsp;遣使来降。石弘将石季龙攻石朗于洛阳，因进击石生，俱灭之。十二月，石生故<br /><br />&nbsp;&nbsp;&nbsp;&nbsp;部将郭权遣使请降。<br /><br />&nbsp;&nbsp;&nbsp;&nbsp;九年春正月，陨石于凉州二。以郭权为镇西将军、雍州刺史。二月丁卯，加<br /><br />&nbsp;&nbsp;&nbsp;&nbsp;镇西大将军张骏为大将军。三月丁酉，会稽地震。夏四月，石弘将石季龙使石斌<br /><br />&nbsp;&nbsp;&nbsp;&nbsp;攻郭权于d，陷之。六月，李雄死，其兄子班嗣伪位。乙卯，太尉、长沙公陶侃<br /><br />&nbsp;&nbsp;&nbsp;&nbsp;薨。大旱，诏太官撤膳；省刑，恤孤寡，贬费节用。辛末，加平西将军庾亮都督<br /><br />&nbsp;&nbsp;&nbsp;&nbsp;江、荆、豫、益、梁、雍六州诸军事。秋八月，大雩。自五月不雨，至于是月。<br /><br />&nbsp;&nbsp;&nbsp;&nbsp;九月戊寅，散骑常侍，卫将军、江陵公陆晔卒。冬十月，李雄子期弑李班而自立，<br /><br />&nbsp;&nbsp;&nbsp;&nbsp;班弟b与其将焦会、罗凯等并来降。十一月，石季龙弑石弘，自立为天王。十<br /><br />&nbsp;&nbsp;&nbsp;&nbsp;二月丁卯，以东海王冲为车骑将军，琅邪王岳为骠骑将军。兰陵人朱纵斩石季龙<br /><br />&nbsp;&nbsp;&nbsp;&nbsp;将郭祥，以彭城来降。<br /><br />&nbsp;&nbsp;&nbsp;&nbsp;咸康元年春正月庚午朔，帝加元服，大赦，改元，增文武位一等，大T三日，<br /><br />&nbsp;&nbsp;&nbsp;&nbsp;赐鳏寡孤独不能自存者米，人五斛。二月甲子，帝亲释奠。扬州诸郡饥，遣使振<br /><br />&nbsp;&nbsp;&nbsp;&nbsp;给。三月乙酉，幸司徒府。夏四月癸卯，石季龙寇历阳，加司徒王导大司马、假<br /><br />&nbsp;&nbsp;&nbsp;&nbsp;黄钺、都督征讨诸军事，以御之。癸丑，帝观兵于广莫门，分命诸将，遣将军刘<br /><br />&nbsp;&nbsp;&nbsp;&nbsp;仕救历阳，平西将军赵胤屯慈湖，龙骧将军路永戍牛渚，建武将军王允之戍芜湖。<br /><br />&nbsp;&nbsp;&nbsp;&nbsp;司空郗鉴使广陵相陈光帅众卫京师，贼退向襄阳。戊午，解严。石季龙将石遇寇<br /><br />&nbsp;&nbsp;&nbsp;&nbsp;中庐，南中郎将王国退保襄阳。秋八月，长沙、武陵大水。束帛徵处士翟汤、郭<br /><br />&nbsp;&nbsp;&nbsp;&nbsp;翻。冬十月乙未朔，日有蚀之。是岁，大旱，会稽余姚尤甚，米斗五百价，人相<br /><br />&nbsp;&nbsp;&nbsp;&nbsp;卖。<br /><br />&nbsp;&nbsp;&nbsp;&nbsp;二年春正月辛巳，彗星见于奎。以吴国内史虞潭为卫将军。二月，算军用税<br /><br />&nbsp;&nbsp;&nbsp;&nbsp;米，空悬五十余万石，尚书谢褒巳下免官。辛亥，立皇后杜氏，大赦，增文武位<br /><br />&nbsp;&nbsp;&nbsp;&nbsp;一等。庚申，高句骊遣使贡方物。三月，旱，诏太官减膳，免所旱郡县繇役。戊<br /><br />&nbsp;&nbsp;&nbsp;&nbsp;寅，大雩。夏四月丁巳，皇后见于太庙。雨雹。秋七月，扬州会稽饥，开仓振给。<br /><br />&nbsp;&nbsp;&nbsp;&nbsp;冬十月，广州刺史邓岳遣督护王随击夜郎，新昌太守陶协击兴古，并克之。诏曰：<br /><br />&nbsp;&nbsp;&nbsp;&nbsp;“历观先代，莫不褒崇明祀，宾礼三恪。故杞宋启土，光于周典；宗姬侯卫，垂<br /><br />&nbsp;&nbsp;&nbsp;&nbsp;美汉册。自顷丧乱，庶邦殄悴，周汉之后，绝而莫继。其祥求卫公、山阳公近属，<br /><br />&nbsp;&nbsp;&nbsp;&nbsp;有履行修明，可以继承其祀者，依旧典施行。”新作朱雀浮桁。十一月，遣建威<br /><br />&nbsp;&nbsp;&nbsp;&nbsp;将军司马勋安集汉中，为李期将李寿所败。<br /><br />&nbsp;&nbsp;&nbsp;&nbsp;三年春正月辛卯，立太学。夏六月，旱。冬十一月丁卯，慕容自立为燕王。<br /><br />&nbsp;&nbsp;&nbsp;&nbsp;四年春二月，石季龙帅众七万，击段辽于辽西，辽奔于平岗。夏四月，李寿<br /><br />&nbsp;&nbsp;&nbsp;&nbsp;弑李期。c即伪位，国号汉。石季龙为慕容所败，癸丑，加征北大将军。五<br /><br />&nbsp;&nbsp;&nbsp;&nbsp;月乙未，以司徒王导为太傅、都督中外诸军事，司空郗鉴为太尉，征西将军庾亮<br /><br />&nbsp;&nbsp;&nbsp;&nbsp;为司空。六月，改司徒为丞相，以太傅王导为之。秋八月丙午，分宁州置安州。<br /><br />&nbsp;&nbsp;&nbsp;&nbsp;五年春正月辛丑，大赦。三月乙丑，广州刺史邓岳伐蜀，建宁人孟彦执李寿<br /><br />&nbsp;&nbsp;&nbsp;&nbsp;将霍彪以降。夏四月辛未，征西将军庾亮遣参军赵松击巴郡、江阳，获石季龙将<br /><br />&nbsp;&nbsp;&nbsp;&nbsp;李闳、黄桓等。秋七月庚申，使持节、侍中、丞相、领扬州刺史、始兴公王导薨。<br /><br />&nbsp;&nbsp;&nbsp;&nbsp;辛酉，以护军将军何充录尚书事。八月壬午，复改丞相为司徒。辛酉，太尉、南<br /><br />&nbsp;&nbsp;&nbsp;&nbsp;昌公郗鉴薨。九月，石季龙将夔安、李农陷沔南，张貉陷邾城，因寇江夏、义阳，<br /><br />&nbsp;&nbsp;&nbsp;&nbsp;征虏将军毛宝、西阳太守樊俊、义阳太守郑进并死之。夔安等进围石城，竟陵太<br /><br />&nbsp;&nbsp;&nbsp;&nbsp;守李阳距战，破之，斩首五千余级。安乃退，遂略汉东，拥七千余家迁于幽冀。<br /><br />&nbsp;&nbsp;&nbsp;&nbsp;冬十二月丙戌，以骠骑将军、琅邪王岳为司徒。李寿将李奕寇巴东，守将劳扬战<br /><br />&nbsp;&nbsp;&nbsp;&nbsp;败，死之。<br /><br />&nbsp;&nbsp;&nbsp;&nbsp;六年春正月庚子，使持节、都督江豫益梁雍交广七州诸军事、司空、都亭侯<br /><br />&nbsp;&nbsp;&nbsp;&nbsp;庾亮薨。辛亥，以左光禄大夫陆玩为司空。二月，慕容及石季龙将石成战于辽<br /><br />&nbsp;&nbsp;&nbsp;&nbsp;西，败之，献捷于京师。庚辰，有星孛于太微。三月丁卯，大赦。以车骑将军、<br /><br />&nbsp;&nbsp;&nbsp;&nbsp;东海王冲为骠骑将军。李寿陷丹川，守将孟彦、刘齐、李秋皆死之。秋七月乙卯，<br /><br />&nbsp;&nbsp;&nbsp;&nbsp;初依中兴故事，朔望听政于东堂。冬十月，林邑献驯象。十一月癸卯，复琅邪，<br /><br />&nbsp;&nbsp;&nbsp;&nbsp;比汉丰沛。<br /><br />&nbsp;&nbsp;&nbsp;&nbsp;七年春二月甲子朔，日有蚀之，己卯，慕容遣使求假燕王章玺，许之。三<br /><br />&nbsp;&nbsp;&nbsp;&nbsp;月戊戌，杜皇后崩。夏四月丁卯。葬恭皇后于兴平陵。实编户，王公已下皆正土<br /><br />&nbsp;&nbsp;&nbsp;&nbsp;断白籍。秋八月辛酉，骠骑将军、东海王冲薨。九月，罢太仆官。冬十二月癸酉，<br /><br />&nbsp;&nbsp;&nbsp;&nbsp;司空、兴平伯陆玩薨。除乐府杂伎。罢安州。<br /><br />&nbsp;&nbsp;&nbsp;&nbsp;八年春正月己未朔，日有蚀之。乙丑，大赦。三月，初以武悼杨皇后配飨武<br /><br />&nbsp;&nbsp;&nbsp;&nbsp;帝庙。夏六月庚寅，帝不豫，诏曰：“朕以眇年，获嗣洪绪，托于王公之上，于<br /><br />&nbsp;&nbsp;&nbsp;&nbsp;兹十有八年。未能阐融政道。翦除逋昆，夙夜战兢，匪遑宁处。今遘疾殆不兴，<br /><br />&nbsp;&nbsp;&nbsp;&nbsp;是用震悼于厥心。千龄眇眇，未堪艰难。司徒、琅邪王岳，亲则母弟，体则仁长，<br /><br />&nbsp;&nbsp;&nbsp;&nbsp;君人之风，允塞时望。肆尔王公卿士，其辅之！以祗奉祖宗明祀，协和内外，允<br /><br />&nbsp;&nbsp;&nbsp;&nbsp;执其中。呜呼，敬之哉！无坠祖宗之显命。”壬辰，引武陵王、会稽王昱、中<br /><br />&nbsp;&nbsp;&nbsp;&nbsp;书监庾冰、中书令何充、尚书令诸葛恢并受顾命。癸巳，帝崩于西堂，时年二十<br /><br />&nbsp;&nbsp;&nbsp;&nbsp;二，葬兴平陵，庙号显宗。<br /><br />&nbsp;&nbsp;&nbsp;&nbsp;帝少而聪敏，有成人之量。南顿王宗之诛也，帝不之知，及苏峻平，问庾亮<br /><br />&nbsp;&nbsp;&nbsp;&nbsp;曰：“常日白头公何在？”亮对以谋反伏诛，帝泣谓亮曰：“舅言人作贼，便杀<br /><br />&nbsp;&nbsp;&nbsp;&nbsp;之，人言舅作贼，复若何？”亮惧，变色。庾怿尝送酒于江州刺史王允之，允之<br /><br />&nbsp;&nbsp;&nbsp;&nbsp;与犬，犬毙，惧而表之。帝怒曰：“大舅已乱天下，小舅复欲尔邪？”怿闻，饮<br /><br />&nbsp;&nbsp;&nbsp;&nbsp;药而死。然少为舅氏所制，不亲庶政。及长，颇留心万机，务在简约，常欲于后<br /><br />&nbsp;&nbsp;&nbsp;&nbsp;园作射堂，计用四十金，以劳费乃止。雄武之度，虽有愧于前王；恭俭之德，足<br /><br />&nbsp;&nbsp;&nbsp;&nbsp;追踪于住烈矣。<br /><br />&nbsp;&nbsp;&nbsp;&nbsp;康皇帝讳岳，字世同，成帝母弟也。咸和元年封吴王，二年徙封琅邪王；九<br /><br />&nbsp;&nbsp;&nbsp;&nbsp;年拜散骑常侍，加骠骑将军，咸康五年迁侍中、司徒。八年六月庚寅，成帝不豫，<br /><br />&nbsp;&nbsp;&nbsp;&nbsp;诏以琅邪王为嗣。癸巳，成帝崩。甲午，即皇帝位，大赦。诸屯戍文武及二千石<br /><br />&nbsp;&nbsp;&nbsp;&nbsp;官长，不得辄离所局而来奔赴。己亥，封成帝子丕为琅邪王，奕为东海王。时帝<br /><br />&nbsp;&nbsp;&nbsp;&nbsp;谅阴不言，委政于庾冰、何充。秋七月丙辰，葬成皇帝于兴平陵。帝亲奉奠于西<br /><br />&nbsp;&nbsp;&nbsp;&nbsp;阶，既发引，徒行至阊阖门，升素舆，至于陵所。己未，以中书令何充为骠骑将<br /><br />&nbsp;&nbsp;&nbsp;&nbsp;军。八月辛丑，彭城王薨。以江州刺史王允之为卫将军。九月，诏琅邪国及府<br /><br />&nbsp;&nbsp;&nbsp;&nbsp;史进位各有差。冬十月甲午，卫将军王允之卒。十二月，增文武位二等。壬子，<br /><br />&nbsp;&nbsp;&nbsp;&nbsp;立皇后褚氏。<br /><br />&nbsp;&nbsp;&nbsp;&nbsp;建元元年春正月，改元，振恤鳏寡孤独。三月，以中书监庾冰为车骑将军。<br /><br />&nbsp;&nbsp;&nbsp;&nbsp;夏四月，益州刺史周抚、西阳太守曹据伐李寿，败其将恒于江阳。五月，旱。六<br /><br />&nbsp;&nbsp;&nbsp;&nbsp;月壬午，又以束帛征处士寻阳翟汤、会稽虞喜。有司奏，成帝崩一周，请改素服，<br /><br />&nbsp;&nbsp;&nbsp;&nbsp;御进膳如旧。壬寅，诏曰：“礼之降杀，因时而寝兴，诚无常矣。至于君亲相准，<br /><br />&nbsp;&nbsp;&nbsp;&nbsp;名教之重，莫之改也。权制之作，盖出近代，虽曰适事，实弊薄之始。先王崇之，<br /><br />&nbsp;&nbsp;&nbsp;&nbsp;后世犹怠，而况因循，又从轻降，义弗可矣。”石季龙帅众伐慕容，大败之。<br /><br />&nbsp;&nbsp;&nbsp;&nbsp;秋七月，石季龙将戴开帅众来降。丁巳，诏曰：“慕容摧殄羯寇，乃云死没八<br /><br />&nbsp;&nbsp;&nbsp;&nbsp;万余人，将是其天亡之始也。中原之事，宜加筹量。且戴开已帅部党归顺，宜见<br /><br />&nbsp;&nbsp;&nbsp;&nbsp;慰劳。其遣使诣安西、骠骑，咨谋诸军事。”以辅国将军、琅邪内史桓温为前锋<br /><br />&nbsp;&nbsp;&nbsp;&nbsp;小督、假节，帅众入临淮，安西将军庾翼为征讨大都督，迁镇襄阳。庚申，晋陵、<br /><br />&nbsp;&nbsp;&nbsp;&nbsp;吴郡灾。八月，李寿死，子势嗣伪位。石季龙使其将刘宁攻陷狄道。冬十月辛巳，<br /><br />&nbsp;&nbsp;&nbsp;&nbsp;以车骑将军庾冰都督荆江司雍益梁六州诸军事、江州刺史，以骠骑将军何充为中<br /><br />&nbsp;&nbsp;&nbsp;&nbsp;书监、都督扬豫二州诸军事、扬州刺史、录尚书事，辅政。以琅邪内史桓温都督<br /><br />&nbsp;&nbsp;&nbsp;&nbsp;青徐兖三州诸军事、徐州刺史，褚裒为卫将军、领中书令。十一月己巳，大赦。<br /><br />&nbsp;&nbsp;&nbsp;&nbsp;十二月，石季龙侵张骏，骏使其将军谢艾拒之，大战于河西，季龙败绩。十二月，<br /><br />&nbsp;&nbsp;&nbsp;&nbsp;高句骊遣使朝献。<br /><br />&nbsp;&nbsp;&nbsp;&nbsp;二年春正月，张骏遣其将和、谢艾讨南羌于阗和，大破之。二月，慕容<br /><br />&nbsp;&nbsp;&nbsp;&nbsp;及鲜卑帅宇文归战于昌黎，归众大败，奔于漠北。四月，张骏将张败石季龙将<br /><br />&nbsp;&nbsp;&nbsp;&nbsp;王擢于三交城。秋八月丙子，进安西将军庾翼为征西将军。庚辰，持节、都督司<br /><br />&nbsp;&nbsp;&nbsp;&nbsp;雍梁三州诸军事、梁州刺史、平北将军、竟陵公桓宣卒。丁巳，以卫将军褚裒为<br /><br />&nbsp;&nbsp;&nbsp;&nbsp;特进、都督徐兖二州诸军事、兖州刺史，镇金城。九月，巴东太守杨谦击李势将<br /><br />&nbsp;&nbsp;&nbsp;&nbsp;申阳，走之，获其将乐高。丙申，立皇子聃为皇太子。戊戌，帝崩于式乾殿。时<br /><br />&nbsp;&nbsp;&nbsp;&nbsp;年二十三，葬崇平陵。<br /><br />&nbsp;&nbsp;&nbsp;&nbsp;初，成帝有疾，中书令庾冰自以舅氏当朝，权侔人主，恐异世之后，戚属将<br /><br />&nbsp;&nbsp;&nbsp;&nbsp;疏，乃言国有强敌，宜立长君，遂以帝为嗣。制度年号，再兴中朝，因改元曰建<br /><br />&nbsp;&nbsp;&nbsp;&nbsp;元。或谓冰曰：“郭璞谶云‘立始之际丘山倾’，立者，建也；始者，元也；丘<br /><br />&nbsp;&nbsp;&nbsp;&nbsp;山，讳也。”冰瞿然，既而叹曰：“如有吉凶，岂改易所能救乎？”至是果验云。<br /><br />&nbsp;&nbsp;&nbsp;&nbsp;史臣曰：肆虐滔天，岂伊朝夕。若乃详刑不怨，庶情犹仰，又可以见逆顺之<br /><br />&nbsp;&nbsp;&nbsp;&nbsp;机焉。成帝因削弱之资，守江淮之地，政出渭阳，声乖威服。凶徒既纵，神器阽<br /><br />&nbsp;&nbsp;&nbsp;&nbsp;危，京华元敖之资，宫室类咸阳之火。桀犬吠尧。封狐嗣乱，方诸后羿，曷若斯<br /><br />&nbsp;&nbsp;&nbsp;&nbsp;之甚也。反我皇驾，不有晋文之师，系于苞桑，且赖陶公之力。古之侯服，不幸<br /><br />&nbsp;&nbsp;&nbsp;&nbsp;臣家，天子宣游，则避宫北面，闻诸遗策，用为恒范。显宗于王导之门，敛衣前<br /><br />&nbsp;&nbsp;&nbsp;&nbsp;拜，岂鲁公受玉之卑乎！帝亦克俭于躬，庶能激扬流弊者也。<br /><br />&nbsp;&nbsp;&nbsp;&nbsp;赞曰：惟皇夙表，余舅为毗。勤于致寇，拙于行师。火及君屋，兵缠帝帷。<br /><br />&nbsp;&nbsp;&nbsp;&nbsp;石头之驾，海内含悲。康后天资，居哀礼缛。坠典方兴，降龄奚促。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1364);">加入书签</a><a
                        href="1362.html">上一页</a>&larr;<a href="index.html">返回列表</a>&rarr;<a
                            href="1366.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1362.html"; var next_page = "1366.html"; var index_page = "index.html"; var sortid = "9"; var article_id = "23"; var chapter_id = "1364"; var articlename = "晋书"; var chaptername = " 卷七 帝纪第七"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>