<!DOCTYPE html>
<html>
<head>
<meta charset="gbk" />
<title>晋书- 卷十四 志第四-在线阅读-哈西文学网</title>
<meta name="keywords" content="房玄龄等，晋书， 卷十四 志第四全文， 卷十四 志第四在线阅读 哈西文学网" />
<meta name="description" content="哈西文学网提供房玄龄等的晋书  卷十四 志第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1378.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1378.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 志第四</h1>
            <div class="link xb">
                <a href="1376.html">上一页</a>&larr;<a href="index.html">返回列表</a>&rarr;<a
                    href="1380.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理上<br /><br />&nbsp;&nbsp;&nbsp;&nbsp;昔者元胎无象，太素流形，对越在天，以为元首，则《记》所谓冬居营窟，<br /><br />&nbsp;&nbsp;&nbsp;&nbsp;夏居I巢，饮血茹毛，未有麻丝者也。及燧人钻火，庖牺出震，风宗下武，炎<br /><br />&nbsp;&nbsp;&nbsp;&nbsp;胤昌基，画野无闻，其归一揆。黄帝则东海南江，登空蹑岱，至于昆峰振辔，崆<br /><br />&nbsp;&nbsp;&nbsp;&nbsp;山防道，存诸汗竹，不可厚诬。高阳任地依神，帝喾顺天行义。东逾蟠木，西济<br /><br />&nbsp;&nbsp;&nbsp;&nbsp;流沙，北至幽陵，南抚交址，日月所经，舟车所至，莫匪王臣，不逾兹域。帝尧<br /><br />&nbsp;&nbsp;&nbsp;&nbsp;时，禹平水土，以为九州。虞舜登庸，厥功弥劭，表提类而分区宇，判山河而考<br /><br />&nbsp;&nbsp;&nbsp;&nbsp;疆域，冀北创并部之名，燕齐起幽营之号，则《书》所谓肇十有二州，封十有二<br /><br />&nbsp;&nbsp;&nbsp;&nbsp;山者也。夏功在于唐尧，殷因无所损益。周武克商，自丰徂镐。至成王时，改作<br /><br />&nbsp;&nbsp;&nbsp;&nbsp;《禹贡》，徐梁入于青雍，冀野析于幽并。职方掌天下之土，以周厥利；保章辩<br /><br />&nbsp;&nbsp;&nbsp;&nbsp;九州之野，皆有分星。东南曰扬州，正南曰荆州，河南曰豫州，正东曰青州，河<br /><br />&nbsp;&nbsp;&nbsp;&nbsp;东曰兖州，正西曰雍州，东北曰幽州，河内曰冀州，正北曰并州。始皇初并天下，<br /><br />&nbsp;&nbsp;&nbsp;&nbsp;惩{V心}战国，削罢列侯，分天下为三十六郡。（三川、河东、南阳、南郡、九<br /><br />&nbsp;&nbsp;&nbsp;&nbsp;江、鄣郡、会稽、颍川、砀郡、泗水、薛郡、东郡、琅邪、齐郡、上谷、渔阳、<br /><br />&nbsp;&nbsp;&nbsp;&nbsp;右北平、辽西、辽东、代郡、钜鹿、邯郸、上党、太原、云中、九原、雁门、上<br /><br />&nbsp;&nbsp;&nbsp;&nbsp;郡、陇西、北地、汉中、巴郡、蜀郡、黔中、长沙、凡三十五郡，与内史为三十<br /><br />&nbsp;&nbsp;&nbsp;&nbsp;六郡也。）于是兴师逾江，平取百越，又置闽中、南海、桂林、象郡，凡四十郡，<br /><br />&nbsp;&nbsp;&nbsp;&nbsp;郡一守焉。其他则西临洮而北沙漠，东萦西带，皆临大海。汉祖龙兴，革秦之弊，<br /><br />&nbsp;&nbsp;&nbsp;&nbsp;分内史为三部，更置郡国二十有三，（桂阳、江夏、豫章、河内、魏郡、东海、<br /><br />&nbsp;&nbsp;&nbsp;&nbsp;楚国、平原、梁国、定襄、泰山、汝南、淮阳、千乘、东莱、燕国、清河、信都、<br /><br />&nbsp;&nbsp;&nbsp;&nbsp;常山、中山、渤海、广汉、涿郡，合二十三也。三内史者，河上、渭南、中地也。<br /><br />&nbsp;&nbsp;&nbsp;&nbsp;《地理志》曰：高祖增二十六，武帝改河上、渭南、中地以为京兆、冯翊、扶风<br /><br />&nbsp;&nbsp;&nbsp;&nbsp;是为三辅也。）文增厥九，（广平、城阳、淄川、济南、胶西、胶东、河间、庐<br /><br />&nbsp;&nbsp;&nbsp;&nbsp;江、衡山、武帝改衡山曰六安。）景加其四。（济北、济阴、山阳、北海也。宣<br /><br />&nbsp;&nbsp;&nbsp;&nbsp;改济北曰东平。）武帝开越攘胡，初置十七，（南海、苍梧、郁林、合浦、交耻、<br /><br />&nbsp;&nbsp;&nbsp;&nbsp;九真、日南、珠崖、儋耳九郡，平西南夷置柯、越嵩、沈黎、汶山、犍为、益<br /><br />&nbsp;&nbsp;&nbsp;&nbsp;州六郡，西置武都郡，又分立零陵郡，合十七郡。）拓土分疆，又增十四。（弘<br /><br />&nbsp;&nbsp;&nbsp;&nbsp;农、临淮、西河、朔方、酒泉、陈留、安定、天水、玄菟、乐浪、广陵、敦煌、<br /><br />&nbsp;&nbsp;&nbsp;&nbsp;武威、张掖。）昭帝少事，又增其一。（金城也。）至平帝元始二年，凡新置郡<br /><br />&nbsp;&nbsp;&nbsp;&nbsp;国七十有一，与秦四十，合一百一十有一。改雍曰凉，改梁曰益，又置徐州，复<br /><br />&nbsp;&nbsp;&nbsp;&nbsp;夏旧号，南置交址，北有朔方，凡为十三部。（凉、益、荆、扬、青、豫、兖、<br /><br />&nbsp;&nbsp;&nbsp;&nbsp;徐、幽、并、冀十一州，交址、朔方二刺史，合十三部。）光武投戈之岁，在雕<br /><br />&nbsp;&nbsp;&nbsp;&nbsp;m之辰，郡国萧条，并省者八。（城阳、淄川、高密、胶东、六安、真定、泗<br /><br />&nbsp;&nbsp;&nbsp;&nbsp;水、广阳。）建武十一年，省州牧，复为刺史，员十三人，各掌一州。明帝置一，<br /><br />&nbsp;&nbsp;&nbsp;&nbsp;（永昌也。）章帝置二，（任城、吴郡。）和顺改作，其名有九。（和置济北、<br /><br />&nbsp;&nbsp;&nbsp;&nbsp;广阳，顺改淮阳为陈，改楚为彭城，济东为东平，临淮为下邳，千乘为六安，信<br /><br />&nbsp;&nbsp;&nbsp;&nbsp;都为安平，天水为汉阳。）省朔方刺史，合之于司隶，凡十三部，其与西汉不同<br /><br />&nbsp;&nbsp;&nbsp;&nbsp;者，司隶校尉部郡治河南，朔方隶于并部。而郡国百有八焉。（省前汉八，分置<br /><br />&nbsp;&nbsp;&nbsp;&nbsp;五，改旧名七，因旧九十六，少前汉三也。）桓灵颇增于前，复置六郡。桓，高<br /><br />&nbsp;&nbsp;&nbsp;&nbsp;阳、高凉、博陵；灵，南安、鄱阳、庐陵。魏武定霸，三方鼎立，生宁版荡，关<br /><br />&nbsp;&nbsp;&nbsp;&nbsp;洛荒芜，所置者十二，（新兴、乐平、西平、新平、略阳、阴平、带方、谯、乐<br /><br />&nbsp;&nbsp;&nbsp;&nbsp;陵、章武、南乡、襄阳。）所省者七，（上郡、朔方、五原、云中、定襄、渔阳、<br /><br />&nbsp;&nbsp;&nbsp;&nbsp;庐江。）而文帝置七，（朝歌、阳平、弋阳、魏兴、新城、义阳、安丰。）明及<br /><br />&nbsp;&nbsp;&nbsp;&nbsp;少帝增二，（明，上庸也；少，平阳也。）得汉郡者五十四焉。蜀先主于汉建安<br /><br />&nbsp;&nbsp;&nbsp;&nbsp;之间初置郡九，（巴东、巴西、梓潼、江阳、汶山、汉嘉、朱提、宕渠、涪陵。）<br /><br />&nbsp;&nbsp;&nbsp;&nbsp;后主增二，（云南、兴古。）得汉郡者十有一焉。吴主大皇帝初置郡五，（临<br /><br />&nbsp;&nbsp;&nbsp;&nbsp;贺、武昌、珠崖、新安、庐陵南部。）少帝、景帝各四，（少，临川、临海、衡<br /><br />&nbsp;&nbsp;&nbsp;&nbsp;阳、湘东。景，天门、建安、建平、合浦北部。）归命侯亦置十有二郡，（始安、<br /><br />&nbsp;&nbsp;&nbsp;&nbsp;始兴、邵陵、安成、新昌、武平、九德、吴兴、东阳、桂林、荥阳、宜都。）得<br /><br />&nbsp;&nbsp;&nbsp;&nbsp;汉郡者十有八焉。晋武帝太康元年，既平孙氏，凡增置郡国二十有三，（荥<br /><br />&nbsp;&nbsp;&nbsp;&nbsp;阳、上洛、顿丘、临淮、东莞、襄城、汝阴、长广、广宁、昌黎、新野、随郡、<br /><br />&nbsp;&nbsp;&nbsp;&nbsp;阴平、义阳、毗陵、宣城、南康、晋安、宁浦、始平、咯阳、乐平、南平。）省<br /><br />&nbsp;&nbsp;&nbsp;&nbsp;司隶置司州，别立梁、秦、宁、平四州，仍吴之广州，凡十九州，（司、冀、兖、<br /><br />&nbsp;&nbsp;&nbsp;&nbsp;豫、荆、徐、扬、青、幽、平、并、雍、凉、秦、梁、益、宁、交、广州。）<br /><br />&nbsp;&nbsp;&nbsp;&nbsp;郡国一百七十三，（仍吴所置二十五，仍蜀新置十一，仍魏所置二十一，仍汉旧<br /><br />&nbsp;&nbsp;&nbsp;&nbsp;九十三，置二十三。）以为冠带之国，尽有殷周之土。若乃敦庞于天地之始，昭<br /><br />&nbsp;&nbsp;&nbsp;&nbsp;晰于牺农之世，用长黎元，未争疆埸。而玉环矢，夷裘风驾，南表贶，东<br /><br />&nbsp;&nbsp;&nbsp;&nbsp;风入律，光乎上德，奚远弗臻。然则星象丽天，山河纪地，端掖裁其弘敞，崤函<br /><br />&nbsp;&nbsp;&nbsp;&nbsp;判其都邑，仰观俯察，万物攸归。是以洛b咸阳，宛然秦汉，晋滨河西，同知尧<br /><br />&nbsp;&nbsp;&nbsp;&nbsp;禹，于兹新邑，宅是镐京，五尺童子皆能口诵者，史官弗之书也。<br /><br />&nbsp;&nbsp;&nbsp;&nbsp;昔庖牺氏生于成纪，而为天子，都于陈。神农氏都陈，而别营于曲阜。黄帝<br /><br />&nbsp;&nbsp;&nbsp;&nbsp;生于寿丘。而都于涿鹿。少昊始自穷桑，而迁都曲阜。颛顼始自穷桑，而徙邑商<br /><br />&nbsp;&nbsp;&nbsp;&nbsp;丘。高辛即号，建都于亳。孙卿子曰：“不登高山，不知天之高；不临深G，不<br /><br />&nbsp;&nbsp;&nbsp;&nbsp;知地之厚也。”大哉坤象，万物资生，载昆华而不坠，倾河海而宁泄。考卜惟王，<br /><br />&nbsp;&nbsp;&nbsp;&nbsp;乘飞驻轸，睨<山m>山而镌勒，览曾城以为玩。时逢稽浸，道接陵夷，平王东迁，<br /><br />&nbsp;&nbsp;&nbsp;&nbsp;星离豆剖，当涂驭寓，瓜分鼎立。世祖武皇帝接千祀之余，当八尧之禅，先王桑<br /><br />&nbsp;&nbsp;&nbsp;&nbsp;梓，罄宇来归，斯固可得而言者矣。惠皇不虞，中州尽弃，永嘉南度，纶行建邺，<br /><br />&nbsp;&nbsp;&nbsp;&nbsp;九分天下而有二焉。<br /><br />&nbsp;&nbsp;&nbsp;&nbsp;昔大禹观于浊河而受绿字，寰瀛之内可得而言也。天有七星，地有七表；天<br /><br />&nbsp;&nbsp;&nbsp;&nbsp;有四维，地有四渎。八之外，名为八极。地不足东南，天不足西北。八极之广，<br /><br />&nbsp;&nbsp;&nbsp;&nbsp;东西二亿三万一千三百里，南北二亿三万一千三百里。自地至天，半八极之数，<br /><br />&nbsp;&nbsp;&nbsp;&nbsp;自下亦如之。昔黄帝令竖亥步自东极，至于西极，五亿十万九千八百八步。史臣<br /><br />&nbsp;&nbsp;&nbsp;&nbsp;案，凡周天积百七万九百一十三里，径三十五万六千九百七十里。所谓南北为经，<br /><br />&nbsp;&nbsp;&nbsp;&nbsp;东西为纬。天有十二次，日月之所躔；地有十二辰，王侯之所国也。或因生得姓，<br /><br />&nbsp;&nbsp;&nbsp;&nbsp;因功命土，祁、酉、燕、齐，在乎兹域。<br /><br />&nbsp;&nbsp;&nbsp;&nbsp;昔黄帝旁行天下，方制万里，得百里之国万区，则《周易》所谓“首出庶物，<br /><br />&nbsp;&nbsp;&nbsp;&nbsp;万国咸宁”者也。昔在帝尧，叶和万邦，制八家为邻，三邻为朋，三朋为里，五<br /><br />&nbsp;&nbsp;&nbsp;&nbsp;里为邑，十邑为都，十都为师，州十有二师焉。夏后氏东渐于海，西被于流沙，<br /><br />&nbsp;&nbsp;&nbsp;&nbsp;南浮于江，而朔南暨声教，穷竖亥所步，莫不率俾，会群臣于涂山，执玉帛者万<br /><br />&nbsp;&nbsp;&nbsp;&nbsp;国。于是九州之内，作为五服。天子之国，内五百里甸服，百里赋纳总，二百里<br /><br />&nbsp;&nbsp;&nbsp;&nbsp;纳，三百里纳秸服，四百里粟，五百里米。甸服外五百里侯服，百里采，二<br /><br />&nbsp;&nbsp;&nbsp;&nbsp;百里任，三百里候。侯服外五百里绥服，三百里揆文教，二百里奋武卫。绥服外<br /><br />&nbsp;&nbsp;&nbsp;&nbsp;五百里要服，三百里夷，二百里蔡。要服外五百里荒服，三百里蛮，二百里流。<br /><br />&nbsp;&nbsp;&nbsp;&nbsp;讫于四海，弼成五服，五服至于五千里。夏德中微，遇有穷之乱。少康中兴，不<br /><br />&nbsp;&nbsp;&nbsp;&nbsp;失旧物。自孔甲之后，以至于桀，诸侯相兼，其能存者三千余国，方于涂山，十<br /><br />&nbsp;&nbsp;&nbsp;&nbsp;损其七矣。成汤败桀于焦，迁鼎于亳，伊挚、仲虺之徒，大明宪典。王者之制爵<br /><br />&nbsp;&nbsp;&nbsp;&nbsp;禄，公侯伯子男凡五等。天子之田方千里，公侯田方百里，伯七十里，子男五十<br /><br />&nbsp;&nbsp;&nbsp;&nbsp;里。不能五十里者，不达于天子，附于诸侯，曰附庸。凡四海之内九州，州方千<br /><br />&nbsp;&nbsp;&nbsp;&nbsp;里。州建百里之国三十，七十里之国六十，五十里之国百有二十，凡二百一十国。<br /><br />&nbsp;&nbsp;&nbsp;&nbsp;名山大泽不以封，其余以为附庸间田。八州，州二百一十国。天子之县内，百里<br /><br />&nbsp;&nbsp;&nbsp;&nbsp;之国九。七十里之国二十有一，五十里之国六十有三，凡九十三国。名山大泽不<br /><br />&nbsp;&nbsp;&nbsp;&nbsp;以班，其余以禄士，以为间田。凡九州，千七百七十三国。天子之元士，诸侯之<br /><br />&nbsp;&nbsp;&nbsp;&nbsp;附庸，不与。天子百里之内以供官，千里之内以为御，千里之外设方伯。五国以<br /><br />&nbsp;&nbsp;&nbsp;&nbsp;为属，属有长；十国以为连，连有帅；三十国以为卒，卒有正；二百一十国以为<br /><br />&nbsp;&nbsp;&nbsp;&nbsp;州，州有伯。八州，八伯，五十六正，百六十八帅，三百三十六长。八伯各以其<br /><br />&nbsp;&nbsp;&nbsp;&nbsp;属属于天子之老二人，分天下为左右，曰二伯。千里之内曰甸，千里之外曰采，<br /><br />&nbsp;&nbsp;&nbsp;&nbsp;曰流。天子使其大夫为三监，监于方伯之国，国三人。天子之县，内，诸侯禄也；<br /><br />&nbsp;&nbsp;&nbsp;&nbsp;外，诸侯嗣也。武王归丰，监于二代，设爵惟五，分土惟三。封同姓五十余国，<br /><br />&nbsp;&nbsp;&nbsp;&nbsp;周公、康叔建于鲁卫，各数百里。太公封于齐，表东海者也。凡一千八百国，布<br /><br />&nbsp;&nbsp;&nbsp;&nbsp;列于五千里内。而太昊、黄帝之后，唐虞侯伯犹存。大司徒以诸公之地封疆方五<br /><br />&nbsp;&nbsp;&nbsp;&nbsp;百里，其食者半；诸侯之地方四百里，其食者参之一；诸伯之地方三百里，其食<br /><br />&nbsp;&nbsp;&nbsp;&nbsp;者参之一；诸子之地方二百里，其食者四之一；诸男之地方百里，其食者四之一。<br /><br />&nbsp;&nbsp;&nbsp;&nbsp;不易之地家百亩，一易之地家二百亩，再易之地家三百亩。五家为比，使之相保；<br /><br />&nbsp;&nbsp;&nbsp;&nbsp;五比为闾，使之相受；四闾为族，使之相葬；五族为党，使之相救；五党为州，<br /><br />&nbsp;&nbsp;&nbsp;&nbsp;使之相Q；五州为乡，使之相宾。小司徒以五人为伍，五伍为两，四两为卒，五<br /><br />&nbsp;&nbsp;&nbsp;&nbsp;卒为旅，五旅为师，五师为军。以起军旅，以作田役，以比追胥，以令贡赋。乃<br /><br />&nbsp;&nbsp;&nbsp;&nbsp;经土地而井牧其田野，九夫为井，四井为邑，四邑为丘，四丘为甸，四甸为县，<br /><br />&nbsp;&nbsp;&nbsp;&nbsp;四县为都。遗人则十里有庐，庐有饮食。三十里有宿，宿有路室，路室有委。五<br /><br />&nbsp;&nbsp;&nbsp;&nbsp;十里有市，市有候，候有馆，馆有积。遂人则五家为邻，五邻为里，四里为，<br /><br />&nbsp;&nbsp;&nbsp;&nbsp;五为鄙，五鄙为县，五县为遂。大司马以九畿之籍，施邦国之政。方千里曰国<br /><br />&nbsp;&nbsp;&nbsp;&nbsp;畿，其外方五百里曰侯畿，又其外方五百里曰甸畿，又其外方五百里曰男畿，又<br /><br />&nbsp;&nbsp;&nbsp;&nbsp;其外方五百里曰采畿，又其外方五百里曰卫畿，又其外方五百里曰蛮畿，又其外<br /><br />&nbsp;&nbsp;&nbsp;&nbsp;方五百里曰夷畿，又其外方五百里曰镇畿，又其外方五百里曰藩畿。畿，田限也。<br /><br />&nbsp;&nbsp;&nbsp;&nbsp;自王城以外，面五千里为界，有分限者九也。于时治致太平，政称刑措，民口千<br /><br />&nbsp;&nbsp;&nbsp;&nbsp;三百七十一万四千九百三十三，盖周之盛者也。其衰也，则礼乐征伐出自诸侯，<br /><br />&nbsp;&nbsp;&nbsp;&nbsp;强吞弱而众暴寡。春秋之初，尚有千二百国；迄获麟之末，二百四十二年，弑君<br /><br />&nbsp;&nbsp;&nbsp;&nbsp;三十六，亡国五十二，诸侯奔走不得保其社稷者不可胜数，而见于《春秋》经传<br /><br />&nbsp;&nbsp;&nbsp;&nbsp;者百有七十国焉。百三十九知其所居，鲁、邾、郑、宋、纪、卫、西<豸虎>、莒、<br /><br />&nbsp;&nbsp;&nbsp;&nbsp;齐、陈、杞、蔡、邢、J、晋、薛、许、邓、秦、曹、楚、随、黄、梁、虞、<br /><br />&nbsp;&nbsp;&nbsp;&nbsp;郧、小邾、徐、燕、e、麋、舒、庸、郯、莱、吴、越、有穷、三苗、瓜州、<br /><br />&nbsp;&nbsp;&nbsp;&nbsp;有虞、东<豸虎>、共、宿、申、夷、向、南燕、滕、凡、戴、息、郜、芮、魏、<br /><br />&nbsp;&nbsp;&nbsp;&nbsp;淳于、谷、巴、州、蓼、罗、赖、牟、葛、谭、萧、遂、滑、权、鄣、霍、耿、<br /><br />&nbsp;&nbsp;&nbsp;&nbsp;江、冀、弦、道、柏、微、、厉、项、密、任、须句、颛臾、顿、管、雍、<br /><br />&nbsp;&nbsp;&nbsp;&nbsp;毕、丰、、应、蒋、茅、胙、夔、介、焦、沈、六、巢、根牟、唐、黎、郇<br /><br />&nbsp;&nbsp;&nbsp;&nbsp;瑕、寒、有鬲、斟灌、斟寻、过、有过、戈、垦簟⑦、铸、豕韦、唐杜、杨、<br /><br />&nbsp;&nbsp;&nbsp;&nbsp;豳、郐、观、扈、邳、胡、黎、大庭、骀、岐、邶、锺吾、浦姑、昆吾、房、密<br /><br />&nbsp;&nbsp;&nbsp;&nbsp;须、甲父、h、桐、亳、韩、赵。三十一国尽亡其处，祭、极、荀、贾、贰、<br /><br />&nbsp;&nbsp;&nbsp;&nbsp;轸、绞、于余丘、阳、箕、英氏、毛、聃、莘、俊⒎飧浮⑷浴⒂腥浴⒊纭⑧、<br /><br />&nbsp;&nbsp;&nbsp;&nbsp;庸、贰⒀佟⑸萄佟褒姒、蓐、有缗、阙巩、f、i、穷桑。蛮夷戎狄<br /><br />&nbsp;&nbsp;&nbsp;&nbsp;不在其间。五伯迭兴，总其盟会。陵夷至于战国，遂有七王，韩、魏、赵、燕、<br /><br />&nbsp;&nbsp;&nbsp;&nbsp;齐、秦、楚。又有宋、卫、中山，不断如线，如三晋篡夺，亦称孤也。<br /><br />&nbsp;&nbsp;&nbsp;&nbsp;《司马法》广陈三代，曰：古者六尺为步，步百为亩，亩百为夫，夫三为屋，<br /><br />&nbsp;&nbsp;&nbsp;&nbsp;屋三为井。井方一里，是为九夫，八家共之。一夫一妇受私田百亩，公田十亩，<br /><br />&nbsp;&nbsp;&nbsp;&nbsp;是为八百八十亩，余二十亩为庐舍，出入相友，守望相助，疾病相救。民受田，<br /><br />&nbsp;&nbsp;&nbsp;&nbsp;上田夫百亩，中田夫二百亩，下田夫三百亩，岁受耕之，爰自其处。其家众男为<br /><br />&nbsp;&nbsp;&nbsp;&nbsp;余夫，亦以口受田如此。士工商家受田，五口乃当农夫一口。有赋有税，税谓公<br /><br />&nbsp;&nbsp;&nbsp;&nbsp;田什一及工商衡虞之入也，赋供车马甲兵士从之役。民年二十受田，六十归田。<br /><br />&nbsp;&nbsp;&nbsp;&nbsp;种谷必杂五种，以备灾旱。田中不得有树，以妨五谷。环庐种桑柘，菜茹有畦，<br /><br />&nbsp;&nbsp;&nbsp;&nbsp;瓜瓠果z植于疆埸，鸡犭屯狗豕无失其时。闾有序，乡有庠，序有明教，庠以行<br /><br />&nbsp;&nbsp;&nbsp;&nbsp;礼。司马之法，官设六军之众，因井田而制军。令地方一里为井，井十为通，通<br /><br />&nbsp;&nbsp;&nbsp;&nbsp;十为成，成方十里。成十为终，终十为同，同方百里。同十为封，封十为畿，畿<br /><br />&nbsp;&nbsp;&nbsp;&nbsp;方千里。故井四为邑，邑四为丘，丘十六井，有戎马一区，牛三头。四丘为甸，<br /><br />&nbsp;&nbsp;&nbsp;&nbsp;甸六十四井也，有戎马四匹，兵车一乘，牛十二头，甲士三人，卒七十二人。是<br /><br />&nbsp;&nbsp;&nbsp;&nbsp;谓乘车之制。一同百里，提封万井，除山川、坑岸、城池、邑居、园囿、街路三<br /><br />&nbsp;&nbsp;&nbsp;&nbsp;千六百井，定出赋六千四百井，戎马四百匹，兵车百乘，此卿大夫采地之大者也，<br /><br />&nbsp;&nbsp;&nbsp;&nbsp;是谓百乘之家。一封三百六十六里，提封十万井，定出赋六万四千井，戎马四千<br /><br />&nbsp;&nbsp;&nbsp;&nbsp;匹，兵车千乘，此谓诸侯之大者也，谓之千乘之国。天子畿内方千里，提封百万<br /><br />&nbsp;&nbsp;&nbsp;&nbsp;井，定出赋六十四万井，戎马四万匹，兵车万乘，戎卒七十二万人，故天子称万<br /><br />&nbsp;&nbsp;&nbsp;&nbsp;乘之主焉。<br /><br />&nbsp;&nbsp;&nbsp;&nbsp;秦始皇既得志于天下，访周之败，以为处士横议，诸侯寻戈，四夷交侵，以<br /><br />&nbsp;&nbsp;&nbsp;&nbsp;弱见夺，于是削去五等焉。汉兴，创艾亡秦孤立而败，于是割裂封疆，立爵二等，<br /><br />&nbsp;&nbsp;&nbsp;&nbsp;功臣侯者百有余邑。于时民罹秦项，户口凋弊，大侯不过万家，小者五六百户，<br /><br />&nbsp;&nbsp;&nbsp;&nbsp;而尊王子弟，大启九国。古者有分土而无分民，若乃大者跨州连郡，小则十有余<br /><br />&nbsp;&nbsp;&nbsp;&nbsp;城，以户口为差降，略封疆之远近，所谓分民自汉始也。起雁门以东，尽辽阳，<br /><br />&nbsp;&nbsp;&nbsp;&nbsp;为燕代。常山以南，太行左转，渡河济，渐于海，为齐赵。谷泗以注，奄有龟蒙，<br /><br />&nbsp;&nbsp;&nbsp;&nbsp;为梁楚。东带江湖，薄会稽，为荆吴。北界淮濒，略庐衡，为淮南。波汉之阳，<br /><br />&nbsp;&nbsp;&nbsp;&nbsp;亘九疑，为长沙。诸侯比境，周匝三垂，外接胡越。天子自有三河、东郡、颍川、<br /><br />&nbsp;&nbsp;&nbsp;&nbsp;南阳，自江陵以不西至巴蜀，北至云中，西至陇西，与京师内史，凡十五郡。文<br /><br />&nbsp;&nbsp;&nbsp;&nbsp;帝采贾生之议分齐赵，景帝用朝错之计削吴楚。武帝施主父之册，下推恩之令，<br /><br />&nbsp;&nbsp;&nbsp;&nbsp;使诸侯王得分户邑以封子弟，不行黜陟，而藩国自析。自此以来，齐分为七，赵<br /><br />&nbsp;&nbsp;&nbsp;&nbsp;分为六，梁分为五，淮南分为三。皇子始立者大国不过十余城，长沙、燕、代虽<br /><br />&nbsp;&nbsp;&nbsp;&nbsp;有旧名，皆亡南北边矣。自文景与民休息，至平帝元始二年，民户千二百二十三<br /><br />&nbsp;&nbsp;&nbsp;&nbsp;万三千六十二，口五千九百五十九万四千九百七十八，其地东西九千三百二里，<br /><br />&nbsp;&nbsp;&nbsp;&nbsp;南北万三千三百六十八里。大率十里一亭，亭有长。十亭一乡，乡有三老，有秩<br /><br />&nbsp;&nbsp;&nbsp;&nbsp;啬夫、游徼各一人。县大率方百里，民稠则减，稀则旷，乡、亭亦如之。皆秦制<br /><br />&nbsp;&nbsp;&nbsp;&nbsp;也。光武中兴，不逾前制，东海王疆以去就有礼，故优以大封，兼食鲁郡二十九<br /><br />&nbsp;&nbsp;&nbsp;&nbsp;县，其余称为宠锡者，兼一郡而已。至桓帝永寿三年，户千六十七万七千九百六<br /><br />&nbsp;&nbsp;&nbsp;&nbsp;十，口五千六百四十八万六千八百五十六，斯亦户口之滋殖者也。献帝建安元年<br /><br />&nbsp;&nbsp;&nbsp;&nbsp;拜曹操为镇东将军，封费亭侯。魏文帝黄初三年，初制封王之庶子为乡公，嗣王<br /><br />&nbsp;&nbsp;&nbsp;&nbsp;之庶子为亭侯，公侯之庶子为亭伯。刘备章武元年，亦以郡国封建诸王，或遥采<br /><br />&nbsp;&nbsp;&nbsp;&nbsp;嘉名，不由检土地所出。其户二十万九十万。孙叔赤乌五年，亦取中州嘉号封建<br /><br />&nbsp;&nbsp;&nbsp;&nbsp;诸王。其户五十二万三千，男女口二百四十万。晋文帝为晋王，命裴秀等建立五<br /><br />&nbsp;&nbsp;&nbsp;&nbsp;等之制，惟安平郡公孚邑万户，制度如魏诸王。其余县公邑千八百户，地方七十<br /><br />&nbsp;&nbsp;&nbsp;&nbsp;五里；大国侯邑千六百户，地方七十里；次国侯邑千四百户，地方六十五里；大<br /><br />&nbsp;&nbsp;&nbsp;&nbsp;国伯邑千二百户，地方六十里；次国伯邑千户，地方五十五里；大国子邑八百户，<br /><br />&nbsp;&nbsp;&nbsp;&nbsp;地方五十里；次国子邑六百户，地方四十五里；男邑四百户，地方四十里。武帝<br /><br />&nbsp;&nbsp;&nbsp;&nbsp;泰始元年，封诸王以郡为国。邑二万户为大国，置上下中下三军，兵五千人；邑<br /><br />&nbsp;&nbsp;&nbsp;&nbsp;万户为次国，置上军下军，兵三千人；五千户为小国，置一军，兵千五百人。王<br /><br />&nbsp;&nbsp;&nbsp;&nbsp;不之国，官于京师。罢五等之制，公侯邑万户以上为大国，五千户以上为次国，<br /><br />&nbsp;&nbsp;&nbsp;&nbsp;不满五千户为小国。太康元年，平吴，大凡户二百四十五万九千八百四十，口一<br /><br />&nbsp;&nbsp;&nbsp;&nbsp;千六百一十六万三千八百六十三。而江左诸国并三分食一，元帝渡江，太兴元年，<br /><br />&nbsp;&nbsp;&nbsp;&nbsp;始制九分食一。<br /><br />&nbsp;&nbsp;&nbsp;&nbsp;司州。案《禹贡》豫州之地。及汉武帝，初置司隶校尉，所部三辅、三河诸<br /><br />&nbsp;&nbsp;&nbsp;&nbsp;郡。其界西得雍州之京兆、冯翊、扶风三郡，北得冀州分河东、河内二郡，东得<br /><br />&nbsp;&nbsp;&nbsp;&nbsp;豫州之弘农、河南二郡，郡凡七。位望降于牧伯，银印青绶。及光武都洛阳，司<br /><br />&nbsp;&nbsp;&nbsp;&nbsp;隶所部与前汉不异。魏氏受禅，即都汉宫，司隶所部河南、河东、河内、弘农并<br /><br />&nbsp;&nbsp;&nbsp;&nbsp;冀州之平阳，合五郡，置司州。晋仍居魏都，乃以三辅还属雍州，分河南立荥阳，<br /><br />&nbsp;&nbsp;&nbsp;&nbsp;分雍州之京兆立上洛，废东郡立顿丘，遂定名司州，以司隶校尉统之。州统郡一<br /><br />&nbsp;&nbsp;&nbsp;&nbsp;十二，县一百，户四十七万五千七百。<br /><br />&nbsp;&nbsp;&nbsp;&nbsp;河南郡（汉置。统县十二，户一十一万四千四百。置尹。）<br /><br />&nbsp;&nbsp;&nbsp;&nbsp;洛阳（置尉。五部、三市。东西七里，南北九里。东有建春、东阳、清明三<br /><br />&nbsp;&nbsp;&nbsp;&nbsp;门，南有开阳、平昌、宣阳、建阳四门，西有广阳、西明、阊阖三门，北有大夏、<br /><br />&nbsp;&nbsp;&nbsp;&nbsp;广莫二门。司隶校尉、河南尹及百官列城内也。）河南（周东都王城郏r也。）<br /><br />&nbsp;&nbsp;&nbsp;&nbsp;巩（周孝王封周桓公孙惠公于巩，号东周，故战国时有东、西周号。芒山、首<br /><br />&nbsp;&nbsp;&nbsp;&nbsp;阳其界也。）河阴新安（函谷关所居。）成皋（有关，郑之武牢。）缑<br /><br />&nbsp;&nbsp;&nbsp;&nbsp;氏（有刘聚，周大夫刘子邑。有延寿城、仙人祠。）阳城（有鄂阪关。此邑是<br /><br />&nbsp;&nbsp;&nbsp;&nbsp;为地中，夏至景尺五寸。有阳城山、箕山，许由墓在焉。）新城（有延寿关。<br /><br />&nbsp;&nbsp;&nbsp;&nbsp;故戎蛮子之国。）陆浑（故蛮子国，楚壮王伐陆浑是也。）梁（战国时谓为<br /><br />&nbsp;&nbsp;&nbsp;&nbsp;南梁，别少梁也。）阳翟<br /><br />&nbsp;&nbsp;&nbsp;&nbsp;荥阳郡（泰始二年置。统县八，户三万四千。）<br /><br />&nbsp;&nbsp;&nbsp;&nbsp;荥阳（地名敖，秦置敖仓者。）京（郑太叔段所居。）密（故周畿内。）<br /><br />&nbsp;&nbsp;&nbsp;&nbsp;卷（有博浪长沙，张良击秦始皇处。）阳武苑陵中牟（六国时，赵献侯<br /><br />&nbsp;&nbsp;&nbsp;&nbsp;都。）开封（宋蓬池在东北，或曰蓬泽。）<br /><br />&nbsp;&nbsp;&nbsp;&nbsp;弘农郡（汉置。统县六，户一万四千。）<br /><br />&nbsp;&nbsp;&nbsp;&nbsp;弘农（本函谷关。汉武帝迁于新安县。）湖（故曰胡，汉武更名湖。）<br /><br />&nbsp;&nbsp;&nbsp;&nbsp;陕（故虢国，周分陕东西，二相主之。）宜阳黾池华阴（华山在县南。）<br /><br />&nbsp;&nbsp;&nbsp;&nbsp;上洛郡（泰始二年，分京兆南郡置。统县三，户万七千。）<br /><br />&nbsp;&nbsp;&nbsp;&nbsp;上洛（i关在县西北。）商（秦相卫商鞅邑。）庐氏（熊耳山在东，伊<br /><br />&nbsp;&nbsp;&nbsp;&nbsp;水所出。）<br /><br />&nbsp;&nbsp;&nbsp;&nbsp;平阳郡（故属河东，魏分立。统县十二，户四万二千。）<br /><br />&nbsp;&nbsp;&nbsp;&nbsp;平阳（旧尧都。侯国。）杨（故杨侯国。）端氏（韩、魏。赵既为诸侯，<br /><br />&nbsp;&nbsp;&nbsp;&nbsp;以端氏封晋君也。）永安（故霍伯国。霍山在东。）浦子狐襄陵<br /><br />&nbsp;&nbsp;&nbsp;&nbsp;（公国相。）绛邑（晋武公自曲沃徙此。）C泽（析城山在西南。）临汾<br /><br />&nbsp;&nbsp;&nbsp;&nbsp;（公国相。）北屈（壶口山在东南。有南屈，故称北。）皮氏（故耿国。）<br /><br />&nbsp;&nbsp;&nbsp;&nbsp;河东郡（秦置。统县九，户四万二千五百。）<br /><br />&nbsp;&nbsp;&nbsp;&nbsp;安邑（旧舜都。）闻喜（故曲沃。晋武公自晋阳徙此。）垣（王屋山在<br /><br />&nbsp;&nbsp;&nbsp;&nbsp;东北，W水所出。）汾阳（公国相。）大阳（吴山在西周武王封西周太<br /><br />&nbsp;&nbsp;&nbsp;&nbsp;伯后于此）猗氏（古猗顿城。）解（有盐池。）蒲坂（有历山，舜所耕也。<br /><br />&nbsp;&nbsp;&nbsp;&nbsp;有雷首山，夷齐居其阳，所谓首阳山。）河北<br /><br />&nbsp;&nbsp;&nbsp;&nbsp;汲郡（泰始二年置。统县六，户三万七千。）<br /><br />&nbsp;&nbsp;&nbsp;&nbsp;汲（有铜关。）朝歌（纣所都。）共（故国。北山，淇水所出。）林<br /><br />&nbsp;&nbsp;&nbsp;&nbsp;虑获嘉（故汲新中乡。汉武帝行过时，获吕嘉首，因改名。）修武（晋所启<br /><br />&nbsp;&nbsp;&nbsp;&nbsp;南阳，秦改名修武。）<br /><br />&nbsp;&nbsp;&nbsp;&nbsp;河内郡（汉置。统县九，户五万二千。）<br /><br />&nbsp;&nbsp;&nbsp;&nbsp;野王（太行山在西北。）州（故晋邑。）怀平皋（邢侯自襄国徙此。）<br /><br />&nbsp;&nbsp;&nbsp;&nbsp;河阳沁水轵（故周原邑。）山阳温（故国也，苏忿生封。）<br /><br />&nbsp;&nbsp;&nbsp;&nbsp;广平郡（魏置。统县十五，户三万五千二百。）<br /><br />&nbsp;&nbsp;&nbsp;&nbsp;广平邯郸（秦置为郡。）易阳武安涉襄国（故邢侯国都。）<br /><br />&nbsp;&nbsp;&nbsp;&nbsp;南和任曲梁列人肥乡临水广年（侯相。）斥漳平恩<br /><br />&nbsp;&nbsp;&nbsp;&nbsp;阳平郡（魏置。统县七，户五万一千。）<br /><br />&nbsp;&nbsp;&nbsp;&nbsp;元城（汉元后生邑。）馆陶清泉发干东武阳阳平乐平<br /><br />&nbsp;&nbsp;&nbsp;&nbsp;魏郡（汉置。统县八，户四万七百。）<br /><br />&nbsp;&nbsp;&nbsp;&nbsp;邺（魏武受封居此。）长乐魏斥丘安阳荡阴内黄（黄池在<br /><br />&nbsp;&nbsp;&nbsp;&nbsp;西。）黎阳（故黎侯国。）<br /><br />&nbsp;&nbsp;&nbsp;&nbsp;顿丘郡（泰始二年置。统县四，户六千三百。）<br /><br />&nbsp;&nbsp;&nbsp;&nbsp;顿丘繁阳阴安卫<br /><br />&nbsp;&nbsp;&nbsp;&nbsp;永嘉之后，司州沦没刘聪。聪以洛阳为荆州，及石勒，复以为司州。石季龙<br /><br />&nbsp;&nbsp;&nbsp;&nbsp;又分司州之河南、河东、弘农、荥阳，兖州之陈留、东燕为洛州。元帝渡江，亦<br /><br />&nbsp;&nbsp;&nbsp;&nbsp;侨置司州于徐，非本所也。后以弘农人流寓寻阳者侨立为弘农郡。又以河东人南<br /><br />&nbsp;&nbsp;&nbsp;&nbsp;寓者，于汉武陵郡孱陵县界上明地侨立河东郡，统安邑、闻喜、永安、临汾、弘<br /><br />&nbsp;&nbsp;&nbsp;&nbsp;农、谯、松滋、大戚八县。并寄居焉。永和五年，桓温入洛，复置河南郡，属司<br /><br />&nbsp;&nbsp;&nbsp;&nbsp;州。<br /><br />&nbsp;&nbsp;&nbsp;&nbsp;兖州。案《禹贡》济河之地，舜置十二牧，则其一也。《周礼》：“河东曰<br /><br />&nbsp;&nbsp;&nbsp;&nbsp;兖州。”《春秋元命包》云命：“五星流为兖州。兖，瑞也，信也。”又云：<br /><br />&nbsp;&nbsp;&nbsp;&nbsp;“盖取兖水以名焉。”汉武帝置十三州，以旧名为兖州，自此不改。州统郡国八，<br /><br />&nbsp;&nbsp;&nbsp;&nbsp;县五十六，户八万三千三百。<br /><br />&nbsp;&nbsp;&nbsp;&nbsp;陈留国汉置。统县十，户三万。魏武帝封。<br /><br />&nbsp;&nbsp;&nbsp;&nbsp;小黄浚仪有洪沟，汉高祖项羽欲分处。封丘酸枣乌巢地在东南。<br /><br />&nbsp;&nbsp;&nbsp;&nbsp;济阳长垣故匡城，孔子所厄也。雍丘故杞国。尉氏襄邑外黄<br /><br />&nbsp;&nbsp;&nbsp;&nbsp;濮阳国故属东郡，晋初分东郡置。统县四，户二万一千。<br /><br />&nbsp;&nbsp;&nbsp;&nbsp;濮阳古昆吾国。师延为纣作靡靡之乐，即而投此水。公国相。廪丘公国<br /><br />&nbsp;&nbsp;&nbsp;&nbsp;相。有羊角城。白马有瓠子堤。鄄城公国相。<br /><br />&nbsp;&nbsp;&nbsp;&nbsp;济阴郡汉置。统县九，户七千六百。<br /><br />&nbsp;&nbsp;&nbsp;&nbsp;定陶汉高祖封彭越为梁王，都此。乘氏故侯国。句阳离狐<br /><br />&nbsp;&nbsp;&nbsp;&nbsp;宛句己氏成武有楚丘亭。单父故侯国。城阳舜所渔，尧冢在西。<br /><br />&nbsp;&nbsp;&nbsp;&nbsp;高平国。故属梁国，晋初分山阳置。统县七，户三千八百。<br /><br />&nbsp;&nbsp;&nbsp;&nbsp;昌邑侯相。有甲父亭。钜野鲁获麟所。方与金乡湖陆<br /><br />&nbsp;&nbsp;&nbsp;&nbsp;高平侯国。南平阳侯国。有漆亭。<br /><br />&nbsp;&nbsp;&nbsp;&nbsp;任城国汉置。统县三，户一千七百。<br /><br />&nbsp;&nbsp;&nbsp;&nbsp;任城古任国。亢父樊<br /><br />&nbsp;&nbsp;&nbsp;&nbsp;东平国汉置。统县七，户六千四百。<br /><br />&nbsp;&nbsp;&nbsp;&nbsp;须昌寿张有蚩尤祠。范无盐富城东平陆刚平<br /><br />&nbsp;&nbsp;&nbsp;&nbsp;济北国汉置。统县五，户三千五百。<br /><br />&nbsp;&nbsp;&nbsp;&nbsp;庐扁鹊所生。县西有石门。临邑东阿谷城有乌下聚。蛇丘<br /><br />&nbsp;&nbsp;&nbsp;&nbsp;有下灌亭。<br /><br />&nbsp;&nbsp;&nbsp;&nbsp;泰山郡汉置。统县十一，户九千三百。<br /><br />&nbsp;&nbsp;&nbsp;&nbsp;奉高西南有明堂。博有龟山。赢南武城梁父侯国。有菟裘<br /><br />&nbsp;&nbsp;&nbsp;&nbsp;聚。山茌茌山在东北。新泰故曰平阳。南武阳有颛臾城。莱芜<br /><br />&nbsp;&nbsp;&nbsp;&nbsp;有原山。东牟故牟国。钜平有阳关亭。<br /><br />&nbsp;&nbsp;&nbsp;&nbsp;惠帝之末，兖州阖境沦没石勒。后石季龙改陈留郡为建昌郡，属洛州。是时<br /><br />&nbsp;&nbsp;&nbsp;&nbsp;遗黎南渡，元帝侨置兖州，寄居京口。明帝以郗鉴为刺史，寄居广陵，置濮阳、<br /><br />&nbsp;&nbsp;&nbsp;&nbsp;济阴、高平、太山等郡。后改为南兖州，或还江南，或居盱眙，或居山阳。后始<br /><br />&nbsp;&nbsp;&nbsp;&nbsp;割地为境，常居广陵，南与京口对岸。咸康四年，于北谯界立陈留郡。安帝分广<br /><br />&nbsp;&nbsp;&nbsp;&nbsp;陵郡之建陵、临江、如皋、宁海、蒲涛五县置山阳郡，属南兖州。<br /><br />&nbsp;&nbsp;&nbsp;&nbsp;豫州。案《禹贡》为荆河之地。《周礼》：“河南曰豫州。”豫者舒也，言<br /><br />&nbsp;&nbsp;&nbsp;&nbsp;禀中和之气，性理安舒也。《春秋元命包》云：“钩钤星别为豫州。”地界，西<br /><br />&nbsp;&nbsp;&nbsp;&nbsp;自华山，东至于淮，北自济，南界荆山。秦兼天下，以为三川、河东、南阳、颍<br /><br />&nbsp;&nbsp;&nbsp;&nbsp;川、砀、泗水、薛七郡。汉改三川为河南郡，武帝置十三州，豫州旧名不改，以<br /><br />&nbsp;&nbsp;&nbsp;&nbsp;河南、河东二郡属司隶，又以南阳属荆州。先是，改泗水曰沛郡，改砀郡曰梁，<br /><br />&nbsp;&nbsp;&nbsp;&nbsp;改薛曰鲁，分梁沛立汝南郡，分颍川立淮阳郡。后汉章帝改淮阳曰陈郡。魏武分<br /><br />&nbsp;&nbsp;&nbsp;&nbsp;沛立谯郡，魏文分汝南立弋阳郡。及武帝受命，又分颍川立襄城都，分汝南立汝<br /><br />&nbsp;&nbsp;&nbsp;&nbsp;阴郡，合陈郡于梁国。州统郡国十，县八十五，户十一万六千七百九十六。<br /><br />&nbsp;&nbsp;&nbsp;&nbsp;颍川郡秦置。统县九，户二万八千三百。<br /><br />&nbsp;&nbsp;&nbsp;&nbsp;许昌汉献帝都许。魏禅，徙都洛阳，许宫室武库存焉，改为许昌。长社<br /><br />&nbsp;&nbsp;&nbsp;&nbsp;颍阴临颍公国相。郾邵陵公国相。鄢陵公国相。新汲<br /><br />&nbsp;&nbsp;&nbsp;&nbsp;长平<br /><br />&nbsp;&nbsp;&nbsp;&nbsp;汝南郡汉置。统县十五，户二万一千五百。<br /><br />&nbsp;&nbsp;&nbsp;&nbsp;新息南安阳安成侯相。慎阳北宜春朗陵阳安故江<br /><br />&nbsp;&nbsp;&nbsp;&nbsp;国。有江亭。上蔡平舆故沈子国。有沈亭。定颍阳南<br /><br />&nbsp;&nbsp;&nbsp;&nbsp;顿汝阳吴房故房子国。西平故柏国。有龙泉，水可用淬刀剑。<br /><br />&nbsp;&nbsp;&nbsp;&nbsp;襄城郡泰始二年置。统县七，户一万八千。<br /><br />&nbsp;&nbsp;&nbsp;&nbsp;襄城侯相。有西不羹城。繁昌魏文受禅于此。郏定陵侯相。<br /><br />&nbsp;&nbsp;&nbsp;&nbsp;父城侯相。昆阳公国相。舞阳宣帝始封此邑。<br /><br />&nbsp;&nbsp;&nbsp;&nbsp;汝阴郡魏置郡，后废，泰始二年复置。统县八，户八千五百。<br /><br />&nbsp;&nbsp;&nbsp;&nbsp;汝阴故胡子国。慎故楚邑。原鹿固始j阳新蔡宋<br /><br />&nbsp;&nbsp;&nbsp;&nbsp;侯相褒信<br /><br />&nbsp;&nbsp;&nbsp;&nbsp;梁国汉置。统县十二，户一万三千。<br /><br />&nbsp;&nbsp;&nbsp;&nbsp;睢阳春秋时宋都。蒙虞下邑有阳山，山有文石。宁陵故葛<br /><br />&nbsp;&nbsp;&nbsp;&nbsp;伯国。谷熟陈项长平阳夏武平苦东有赖乡祠，老<br /><br />&nbsp;&nbsp;&nbsp;&nbsp;子所生地。<br /><br />&nbsp;&nbsp;&nbsp;&nbsp;沛国汉置。统县九，户五千九十六。<br /><br />&nbsp;&nbsp;&nbsp;&nbsp;相沛汉高祖所起处。丰竺邑符离杼秋汶虹<br /><br />&nbsp;&nbsp;&nbsp;&nbsp;萧<br /><br />&nbsp;&nbsp;&nbsp;&nbsp;谯郡魏置。统县七，户一千。<br /><br />&nbsp;&nbsp;&nbsp;&nbsp;谯城父山桑龙亢蕲<br /><br />&nbsp;&nbsp;&nbsp;&nbsp;鲁郡汉置。统县七，户三千五百。<br /><br />&nbsp;&nbsp;&nbsp;&nbsp;鲁曲阜之地，鲁侯伯禽所居。汶阳卞邹有绎山。番故小邾<br /><br />&nbsp;&nbsp;&nbsp;&nbsp;之国。薛奚仲所封。公丘<br /><br />&nbsp;&nbsp;&nbsp;&nbsp;弋阳郡魏置。统县七，户一万六千七百。<br /><br />&nbsp;&nbsp;&nbsp;&nbsp;西阳故弦子国。a蕲春邾西陵期思弋阳<br /><br />&nbsp;&nbsp;&nbsp;&nbsp;安丰郡魏置。统县五，户一千二百。<br /><br />&nbsp;&nbsp;&nbsp;&nbsp;安风雩娄安丰侯相。蓼松滋侯相。<br /><br />&nbsp;&nbsp;&nbsp;&nbsp;惠帝分汝阴立新蔡，分梁国立陈郡，分汝南立南顿。永嘉之乱，豫州沦没石<br /><br />&nbsp;&nbsp;&nbsp;&nbsp;氏。元帝渡江，以春谷县侨立襄城郡及繁昌县。成帝乃侨立豫州于江淮之间，居<br /><br />&nbsp;&nbsp;&nbsp;&nbsp;芜湖。时淮南入北，乃分丹阳侨立淮南郡，居于湖。又以旧当涂县流人渡江，侨<br /><br />&nbsp;&nbsp;&nbsp;&nbsp;立为县，并淮南、庐江、安丰并属豫州。宁康元年，移镇姑孰。孝武改蕲春县为<br /><br />&nbsp;&nbsp;&nbsp;&nbsp;蕲阳县，因新蔡县人于汉九江王黥布旧城置南新蔡郡，属南豫州。又于汉庐江郡<br /><br />&nbsp;&nbsp;&nbsp;&nbsp;之南部置晋熙郡。<br /><br />&nbsp;&nbsp;&nbsp;&nbsp;冀州。案《禹贡》、《周礼》并为河内之地，舜置十二牧，则其一也。《春<br /><br />&nbsp;&nbsp;&nbsp;&nbsp;秋元命包》云：“昴毕散为冀州，分为赵国。”其地有险有易，帝王所都，则冀<br /><br />&nbsp;&nbsp;&nbsp;&nbsp;安，弱则冀强，荒则冀丰。舜以冀州南北阔大，分卫以西为并州，燕以北为幽州，<br /><br />&nbsp;&nbsp;&nbsp;&nbsp;周人因焉。及汉武置十三州，以其地依旧名焉冀州，历后汉至晋不改。州统郡国<br /><br />&nbsp;&nbsp;&nbsp;&nbsp;十三，县八十三，户三十二万六千。<br /><br />&nbsp;&nbsp;&nbsp;&nbsp;赵国。汉置。统县九，户四万二千。<br /><br />&nbsp;&nbsp;&nbsp;&nbsp;房子元氏平棘高邑。公国相。中丘柏人平乡<br /><br />&nbsp;&nbsp;&nbsp;&nbsp;下曲阳故鼓子国。邬<br /><br />&nbsp;&nbsp;&nbsp;&nbsp;钜鹿国秦置。统县二，户一万四十。<br /><br />&nbsp;&nbsp;&nbsp;&nbsp;黾陶钜鹿<br /><br />&nbsp;&nbsp;&nbsp;&nbsp;安平国汉置。统县八，户二万一千。<br /><br />&nbsp;&nbsp;&nbsp;&nbsp;信都下博武邑武遂观津侯相。扶柳广宗侯国。<br /><br />&nbsp;&nbsp;&nbsp;&nbsp;经<br /><br />&nbsp;&nbsp;&nbsp;&nbsp;平原国汉置。统县五。户五万一千。<br /><br />&nbsp;&nbsp;&nbsp;&nbsp;平原高唐茌平博平聊城安德西平昌般鬲<br /><br />&nbsp;&nbsp;&nbsp;&nbsp;乐陵国汉置。统县五，户三万三千。<br /><br />&nbsp;&nbsp;&nbsp;&nbsp;厌次阳信漯沃新乐乐陵有都尉居。<br /><br />&nbsp;&nbsp;&nbsp;&nbsp;勃海郡汉置。统县十，户四万。<br /><br />&nbsp;&nbsp;&nbsp;&nbsp;南皮东光浮阳饶安高城重合东安陵修广<br /><br />&nbsp;&nbsp;&nbsp;&nbsp;川侯相。阜城<br /><br />&nbsp;&nbsp;&nbsp;&nbsp;章武国泰始元年置。统县四，户一万三千。<br /><br />&nbsp;&nbsp;&nbsp;&nbsp;东平舒文安章武束州<br /><br />&nbsp;&nbsp;&nbsp;&nbsp;河间国汉置。统县六，户二万七千。<br /><br />&nbsp;&nbsp;&nbsp;&nbsp;乐城侯相。武垣|侯相。易城中水成平<br /><br />&nbsp;&nbsp;&nbsp;&nbsp;高阳国泰始元年置。统县四，户七千。<br /><br />&nbsp;&nbsp;&nbsp;&nbsp;博陆高阳北新城侯相蠡吾<br /><br />&nbsp;&nbsp;&nbsp;&nbsp;博陵郡汉置。统县四，户一万。<br /><br />&nbsp;&nbsp;&nbsp;&nbsp;安平饶阳南深泽安国<br /><br />&nbsp;&nbsp;&nbsp;&nbsp;清河国汉置。统县六，户二万二千。<br /><br />&nbsp;&nbsp;&nbsp;&nbsp;清河东武城绎幕侯相。贝丘灵<br /><br />&nbsp;&nbsp;&nbsp;&nbsp;中山国汉置。统县八，户三万三千。<br /><br />&nbsp;&nbsp;&nbsp;&nbsp;卢奴魏昌新市安喜蒲阴望都唐北平<br /><br />&nbsp;&nbsp;&nbsp;&nbsp;常山郡汉置。统县八，户二万四千。<br /><br />&nbsp;&nbsp;&nbsp;&nbsp;真定石邑井陉上曲阳恒山在县西北，有坂号飞狐口。蒲吾<br /><br />&nbsp;&nbsp;&nbsp;&nbsp;南行唐灵寿九门侯相。<br /><br />&nbsp;&nbsp;&nbsp;&nbsp;惠帝之后，冀州沦没于石勒。勒以太兴二年c号于襄国，称赵。后为慕容俊<br /><br />&nbsp;&nbsp;&nbsp;&nbsp;所灭，慕容氏又为苻坚所灭。孝武太元八年，坚败，其地入慕容垂。垂c号于中<br /><br />&nbsp;&nbsp;&nbsp;&nbsp;山，是为后燕。后燕卒灭于魏。<br /><br />&nbsp;&nbsp;&nbsp;&nbsp;幽州。案《禹贡》冀州之域，舜置十二牧，则其一也。《周礼》“东北曰幽<br /><br />&nbsp;&nbsp;&nbsp;&nbsp;州。”《春秋元命包》云：“箕星散为幽州，分为燕国。”言北方太阴，故以幽<br /><br />&nbsp;&nbsp;&nbsp;&nbsp;冥为号。武王定殷，封召公于燕，其后与六国俱称王。及秦灭燕，以为渔阳、上<br /><br />&nbsp;&nbsp;&nbsp;&nbsp;谷、右北平、辽西、辽东五郡。汉高祖分上谷置涿郡。武帝置十三州，幽州依旧<br /><br />&nbsp;&nbsp;&nbsp;&nbsp;名不改。其后开东边，置玄菟、乐浪等郡，亦皆属焉。元凤元年，改燕曰广阳郡。<br /><br />&nbsp;&nbsp;&nbsp;&nbsp;幽州所部凡九郡，至晋不改。幽州统都国七，县三十四，户五万九千二十。<br /><br />&nbsp;&nbsp;&nbsp;&nbsp;范阳国汉置涿郡。魏文更名范阳郡。武帝置国，封宣帝弟子绥为王。统县八，<br /><br />&nbsp;&nbsp;&nbsp;&nbsp;户一万一千。<br /><br />&nbsp;&nbsp;&nbsp;&nbsp;涿良乡方城长乡遒故安范阳容城侯相。<br /><br />&nbsp;&nbsp;&nbsp;&nbsp;燕国汉置，孝昭改为广阳郡。统县十，户二万九千。<br /><br />&nbsp;&nbsp;&nbsp;&nbsp;蓟安次侯相。昌平军都有关。广阳潞安乐国相。<br /><br />&nbsp;&nbsp;&nbsp;&nbsp;蜀主刘禅封此县公。泉州侯相。雍奴狐奴<br /><br />&nbsp;&nbsp;&nbsp;&nbsp;北平郡秦置。统县四，户五千。<br /><br />&nbsp;&nbsp;&nbsp;&nbsp;徐无土垠俊靡无终<br /><br />&nbsp;&nbsp;&nbsp;&nbsp;上谷郡秦置，郡在谷之上头，故因名焉。统县二，户四千七十。<br /><br />&nbsp;&nbsp;&nbsp;&nbsp;沮阳居庸<br /><br />&nbsp;&nbsp;&nbsp;&nbsp;广宁郡故属上谷，太康中置郡，都尉居。统县三，户三千九百五十。<br /><br />&nbsp;&nbsp;&nbsp;&nbsp;下洛潘涿鹿<br /><br />&nbsp;&nbsp;&nbsp;&nbsp;代郡。秦置。统县四，户三千四百。<br /><br />&nbsp;&nbsp;&nbsp;&nbsp;代广昌平舒当城<br /><br />&nbsp;&nbsp;&nbsp;&nbsp;辽西郡秦置。统县三，户二千八百。<br /><br />&nbsp;&nbsp;&nbsp;&nbsp;阳乐肥如海阳<br /><br />&nbsp;&nbsp;&nbsp;&nbsp;惠帝之后，幽州没于石勒。及穆帝永和五年，慕容俊c早于蓟，是为前燕。<br /><br />&nbsp;&nbsp;&nbsp;&nbsp;七年，俊移都于邺。俊死，子ノ苻坚所灭。坚败，地复入慕容垂，是为后燕。<br /><br />&nbsp;&nbsp;&nbsp;&nbsp;垂死，宝迁于和龙。<br /><br />&nbsp;&nbsp;&nbsp;&nbsp;平州。案《禹贡》冀州之域，于周为幽州界，汉属右北平郡。后汉末，公孙<br /><br />&nbsp;&nbsp;&nbsp;&nbsp;度自号平州牧。及其子康、康子文懿并擅据辽东，东夷九种皆服事焉。魏置东夷<br /><br />&nbsp;&nbsp;&nbsp;&nbsp;校尉，居襄平，而分辽东、昌黎、玄菟、带方、乐浪五郡为平州，后还合为幽州。<br /><br />&nbsp;&nbsp;&nbsp;&nbsp;及文懿灭后，有护东夷校尉，居襄平。咸宁二年十月，分昌黎、辽东、玄菟、带<br /><br />&nbsp;&nbsp;&nbsp;&nbsp;方、乐浪等郡国五置平州。统县二十六，户一万八千一百。<br /><br />&nbsp;&nbsp;&nbsp;&nbsp;昌黎郡汉属辽东属国都尉，魏置郡。统县二，户九百。<br /><br />&nbsp;&nbsp;&nbsp;&nbsp;昌黎宾徒<br /><br />&nbsp;&nbsp;&nbsp;&nbsp;辽东国秦立为郡。汉光武以辽东等属青州，后还幽州。统县八，户五千四百。<br /><br />&nbsp;&nbsp;&nbsp;&nbsp;襄平东夷校尉所居。汶居就乐就安市西安平新昌<br /><br />&nbsp;&nbsp;&nbsp;&nbsp;力城<br /><br />&nbsp;&nbsp;&nbsp;&nbsp;乐浪郡汉置。统县六，户三千七百。<br /><br />&nbsp;&nbsp;&nbsp;&nbsp;朝鲜周封箕子地。屯有浑弥遂城秦筑长城之所起。镂方<br /><br />&nbsp;&nbsp;&nbsp;&nbsp;驷望<br /><br />&nbsp;&nbsp;&nbsp;&nbsp;玄菟郡汉置。统县三，户三千二百。<br /><br />&nbsp;&nbsp;&nbsp;&nbsp;高句丽望平高显<br /><br />&nbsp;&nbsp;&nbsp;&nbsp;带方郡公孙度置。统县七，户四千九百。<br /><br />&nbsp;&nbsp;&nbsp;&nbsp;带方列口南新长岑提奚含资海冥<br /><br />&nbsp;&nbsp;&nbsp;&nbsp;平州初置，以慕容@为刺史，遂属永嘉之乱，@为众所推。及其孙俊移都于<br /><br />&nbsp;&nbsp;&nbsp;&nbsp;蓟。其后慕容垂子宝又迁于和龙，自幽州至子庐溥镇以南地入于魏。慕容熙以幽<br /><br />&nbsp;&nbsp;&nbsp;&nbsp;州刺史镇令支，青州刺史镇新城，并州刺史镇凡城，营州刺史镇宿军，冀州刺史<br /><br />&nbsp;&nbsp;&nbsp;&nbsp;镇肥如。高云以幽、冀二州牧镇肥如，并州刺史镇白狼。后为冯跋所篡，跋c号<br /><br />&nbsp;&nbsp;&nbsp;&nbsp;于和龙，是为后燕，卒灭于魏。<br /><br />&nbsp;&nbsp;&nbsp;&nbsp;并州。案《禹贡》盖冀州之域，舜置十二牧，则其一也。《周礼》：正北曰<br /><br />&nbsp;&nbsp;&nbsp;&nbsp;并州，其镇曰恒山。《春秋元命包》云：“营室流为并州，分为卫国。”州不以<br /><br />&nbsp;&nbsp;&nbsp;&nbsp;卫水为号，又不以恒山为称，而云并者，盖以其在两谷之间也。汉武帝置十三州，<br /><br />&nbsp;&nbsp;&nbsp;&nbsp;并州依旧名不改，统上党、太原、云中、上郡、雁门、代郡、定襄、五原、西河、<br /><br />&nbsp;&nbsp;&nbsp;&nbsp;朔方十郡，又别置朔方刺史。后汉建武十一年，省朔方入并州。灵帝末，羌胡大<br /><br />&nbsp;&nbsp;&nbsp;&nbsp;扰，定襄、云中、五原、朔方、上郡等五郡并流徙分散。建安十八年，省入冀州。<br /><br />&nbsp;&nbsp;&nbsp;&nbsp;二十年，始集塞下荒地立新兴郡，后又分上党立乐平郡。魏黄初元年，复置并州，<br /><br />&nbsp;&nbsp;&nbsp;&nbsp;自陉岭以北并弃之，至晋因而不改。并州统郡国六，县四十五，户五万九千二百。<br /><br />&nbsp;&nbsp;&nbsp;&nbsp;太原国（秦置。统县十三，户一万四千。）<br /><br />&nbsp;&nbsp;&nbsp;&nbsp;晋阳侯相。阳曲榆次于离盂狼孟阳邑大陵<br /><br />&nbsp;&nbsp;&nbsp;&nbsp;祁平陶京陵中都邬<br /><br />&nbsp;&nbsp;&nbsp;&nbsp;上党郡（秦置。统县十，户一万三千。）<br /><br />&nbsp;&nbsp;&nbsp;&nbsp;潞屯留壶关长子泫氏高都铜L涅襄垣武乡<br /><br />&nbsp;&nbsp;&nbsp;&nbsp;西河国（汉置。统县四，户六千三百。）<br /><br />&nbsp;&nbsp;&nbsp;&nbsp;离石隰城中阳介休<br /><br />&nbsp;&nbsp;&nbsp;&nbsp;乐平郡（泰始中置。统县五，户四千三百。）<br /><br />&nbsp;&nbsp;&nbsp;&nbsp;沾上艾寿阳L阳乐平<br /><br />&nbsp;&nbsp;&nbsp;&nbsp;雁门郡（秦置。统县八，户一万二千七百。）<br /><br />&nbsp;&nbsp;&nbsp;&nbsp;广武崞氵枉陶平城{艹俊}人繁原平马邑<br /><br />&nbsp;&nbsp;&nbsp;&nbsp;新兴郡（魏置。统县五，户九千。）<br /><br />&nbsp;&nbsp;&nbsp;&nbsp;九原定襄云中广牧晋昌<br /><br />&nbsp;&nbsp;&nbsp;&nbsp;惠帝改新兴为晋昌郡。及永兴元年，刘元海c号于平阳，称汉，于是并州之<br /><br />&nbsp;&nbsp;&nbsp;&nbsp;地皆为元海所有。元海乃以雍州刺史镇平阳，幽州刺史镇离石。及刘聪攻陷洛阳，<br /><br />&nbsp;&nbsp;&nbsp;&nbsp;置左右司隶，各领户二十余万，万户置一内史，凡内史四十三人，单于左右辅各<br /><br />&nbsp;&nbsp;&nbsp;&nbsp;主六夷。又置殷、卫、东梁、西河阳、北兖五州，以怀安新附。刘曜徙都长安，<br /><br />&nbsp;&nbsp;&nbsp;&nbsp;其平阳以东地入石勒。勒平朔方，又置朔州。自惠怀之间，离石县荒废，勒于其<br /><br />&nbsp;&nbsp;&nbsp;&nbsp;处置永石郡，又别置武乡郡。及苻坚、姚兴、赫连勃勃，并州并徙置河东，又姚<br /><br />&nbsp;&nbsp;&nbsp;&nbsp;兴以河东为并、冀二州云。<br /><br />&nbsp;&nbsp;&nbsp;&nbsp;雍州。案《禹贡》黑水、西河之地，舜置十二牧，则其一也。以其四山之地，<br /><br />&nbsp;&nbsp;&nbsp;&nbsp;故以雍名焉。亦谓西北之位，阳所不及，阴气雍阏也。《周礼》：西曰雍州。盖<br /><br />&nbsp;&nbsp;&nbsp;&nbsp;并禹梁州之地。周自武王克殷，都于酆镐，雍州为王畿。及平王东迁洛邑，以岐<br /><br />&nbsp;&nbsp;&nbsp;&nbsp;酆之地赐秦襄公，则为秦地，累世都之，至始皇遂平六国。秦灭，汉又都之。及<br /><br />&nbsp;&nbsp;&nbsp;&nbsp;武帝置十三州，其地以西偏为凉州，其余并属司隶，不统于州。后汉光武都洛阳，<br /><br />&nbsp;&nbsp;&nbsp;&nbsp;关中复置雍州。后罢，复置司隶校尉，统三辅如旧。献帝时又置雍州，自三辅距<br /><br />&nbsp;&nbsp;&nbsp;&nbsp;西域皆属焉。魏文帝即位，分河西为凉州，分陇右为秦州，改京兆尹为太守，冯<br /><br />&nbsp;&nbsp;&nbsp;&nbsp;翊、扶风各除左右，仍以三辅属司隶。晋初于长安置雍州，统郡国七，县三十九，<br /><br />&nbsp;&nbsp;&nbsp;&nbsp;户九万九千五百。<br /><br />&nbsp;&nbsp;&nbsp;&nbsp;京兆郡汉置。统县九，户四万。<br /><br />&nbsp;&nbsp;&nbsp;&nbsp;长安杜陵霸城蓝田高陆万年故栎阳县。新丰<br /><br />&nbsp;&nbsp;&nbsp;&nbsp;阴般郑周宣王弟郑桓公邑。<br /><br />&nbsp;&nbsp;&nbsp;&nbsp;冯翊郡汉置，名左冯翊。统县八，户七千七百。<br /><br />&nbsp;&nbsp;&nbsp;&nbsp;临晋。故大荔，秦获之，更名。有河水祠，祠临晋水，故名。下秦武<br /><br />&nbsp;&nbsp;&nbsp;&nbsp;公伐戎，置有上，故加下。重泉频阳秦厉公置，在频水之阳。<br /><br />&nbsp;&nbsp;&nbsp;&nbsp;粟邑莲芍A阳夏阳故少梁，秦惠文王更名。梁山在西北。<br /><br />&nbsp;&nbsp;&nbsp;&nbsp;扶风郡汉武帝以为主爵都尉，太初中更名右扶风。统县六，户二万三千。<br /><br />&nbsp;&nbsp;&nbsp;&nbsp;池阳汉惠帝置。有Y{山辟}山。d成国渠首受渭。雍侯相。有<br /><br />&nbsp;&nbsp;&nbsp;&nbsp;五、太昊、黄帝以下祠三百三所。F吴山在西，古文以为F山。陈仓<br /><br />&nbsp;&nbsp;&nbsp;&nbsp;美阳岐山在西北，周太王所邑。<br /><br />&nbsp;&nbsp;&nbsp;&nbsp;安定郡汉置。统县七，户五千五百。<br /><br />&nbsp;&nbsp;&nbsp;&nbsp;临泾朝那乌氏都卢鹑觚阴密殷时密国。西川<br /><br />&nbsp;&nbsp;&nbsp;&nbsp;北地郡秦置。统县二，户二千六百。<br /><br />&nbsp;&nbsp;&nbsp;&nbsp;泥阳富平<br /><br />&nbsp;&nbsp;&nbsp;&nbsp;始平郡泰始二年置。统县五，户一万八千。<br /><br />&nbsp;&nbsp;&nbsp;&nbsp;槐里秦曰废丘，汉高帝更名。有黄山宫。始平武功太一山在东，古<br /><br />&nbsp;&nbsp;&nbsp;&nbsp;文以为终南。古国，夏启所伐。蒯城<br /><br />&nbsp;&nbsp;&nbsp;&nbsp;新平郡汉置。统县二，户二千七百。<br /><br />&nbsp;&nbsp;&nbsp;&nbsp;漆漆水在西。汾邑<br /><br />&nbsp;&nbsp;&nbsp;&nbsp;惠帝即位，改扶风国为秦国。徙都。建兴之后，雍州没于刘聪。及刘曜徙都<br /><br />&nbsp;&nbsp;&nbsp;&nbsp;长安，改号曰赵，以秦、凉二州牧镇上，朔州牧镇高平，幽州刺史镇北地，并<br /><br />&nbsp;&nbsp;&nbsp;&nbsp;州牧镇蒲坂。石勒克长安，复置雍州。石氏既败，苻健c据关中，又都长安，是<br /><br />&nbsp;&nbsp;&nbsp;&nbsp;为前秦。于是乃于雍州置司隶校尉，以豫州刺史镇许昌，秦州刺史镇上，荆州<br /><br />&nbsp;&nbsp;&nbsp;&nbsp;刺史镇丰阳，洛州刺史镇宜阳，并州刺史镇蒲坂。苻坚时，分司隶为雍州，分京<br /><br />&nbsp;&nbsp;&nbsp;&nbsp;兆为咸阳郡，洛州刺史镇陕城。灭燕之后，分幽州置平州，镇龙城，幽州刺史镇<br /><br />&nbsp;&nbsp;&nbsp;&nbsp;蓟城，河州刺史镇桴罕，并州刺史镇晋阳，豫州刺史镇洛阳，兖州刺史镇仓垣，<br /><br />&nbsp;&nbsp;&nbsp;&nbsp;雍州刺史镇蒲坂。于是移洛州居丰阳，以许昌置东豫州，以荆州刺史镇襄阳，徐<br /><br />&nbsp;&nbsp;&nbsp;&nbsp;州刺史镇彭城。即而姚苌灭苻氏，是为后秦。及苌子兴克洛阳，以并、冀二州牧<br /><br />&nbsp;&nbsp;&nbsp;&nbsp;镇蒲坂，豫州牧镇洛阳，兖州刺史镇仓垣，分司隶领北五郡，置幽州刺史镇安定。<br /><br />&nbsp;&nbsp;&nbsp;&nbsp;及姚泓为刘裕所灭，其地寻入赫连勃勃。勃勃c号于统万，是为夏。置幽州牧于<br /><br />&nbsp;&nbsp;&nbsp;&nbsp;大城，又平刘义真于长安，遣子Y镇焉，号曰南台。以朔州牧镇三城，秦州刺<br /><br />&nbsp;&nbsp;&nbsp;&nbsp;史镇杏城，雍州刺史镇阴密，并州刺史镇蒲坂，梁州牧镇安定，北秦州刺史镇武<br /><br />&nbsp;&nbsp;&nbsp;&nbsp;功，豫州牧镇李闰，荆州刺史镇陕，其州郡之名并不可知也。然自元帝渡江，所<br /><br />&nbsp;&nbsp;&nbsp;&nbsp;置州亦皆遥领。初以魏该为雍州刺史，镇城，寻省，侨立始平郡，寄居武当城。<br /><br />&nbsp;&nbsp;&nbsp;&nbsp;有秦国流人至江南，改堂邑为秦郡，侨立尉氏县属焉。康帝时，庾翼为荆州刺史，<br /><br />&nbsp;&nbsp;&nbsp;&nbsp;迁镇襄阳。其后秦雍流人多南出樊沔，孝武始于襄阳侨立雍州，仍立京兆、始平、<br /><br />&nbsp;&nbsp;&nbsp;&nbsp;扶风、河南、广平、义成、北河南七郡，并属襄阳。襄阳故属荆州。<br /><br />&nbsp;&nbsp;&nbsp;&nbsp;凉州。案《禹贡》雍州之西界，周衰，其地为狄。秦兴美阳甘泉宫，本匈奴<br /><br />&nbsp;&nbsp;&nbsp;&nbsp;铸金人祭天之处。匈奴既失甘泉，又使休屠、浑邪王等居凉州之地。二王后以地<br /><br />&nbsp;&nbsp;&nbsp;&nbsp;降汉，汉置张掖、酒泉、敦煌、武威郡。其后又置金城郡，谓之河西五郡。汉改<br /><br />&nbsp;&nbsp;&nbsp;&nbsp;周之雍州为凉州，盖以地处西方，常寒凉也。地势西北邪出，在南山之间，南隔<br /><br />&nbsp;&nbsp;&nbsp;&nbsp;西羌，西通西域，于时号为断匈奴右臂。献帝时，凉州数有乱，河西五郡去州隔<br /><br />&nbsp;&nbsp;&nbsp;&nbsp;远，于是乃别以为雍州。末又依古典定九州，乃合关右以为雍州。魏时复分以为<br /><br />&nbsp;&nbsp;&nbsp;&nbsp;凉州，刺史领戊己校尉，护西域，如汉故事，至晋不改。统郡八，县四十六，户<br /><br />&nbsp;&nbsp;&nbsp;&nbsp;三万七百。<br /><br />&nbsp;&nbsp;&nbsp;&nbsp;金城郡汉置。统县五，户二千。<br /><br />&nbsp;&nbsp;&nbsp;&nbsp;榆中允街金城白土浩<br /><br />&nbsp;&nbsp;&nbsp;&nbsp;西平郡汉置。统县四，户四千<br /><br />&nbsp;&nbsp;&nbsp;&nbsp;西都临羌长宁安夷<br /><br />&nbsp;&nbsp;&nbsp;&nbsp;武威郡汉置。统县七，户五千九百。<br /><br />&nbsp;&nbsp;&nbsp;&nbsp;姑臧宣威揖次仓松显美骊y番禾<br /><br />&nbsp;&nbsp;&nbsp;&nbsp;张掖郡汉置。统县三，户三千七百。<br /><br />&nbsp;&nbsp;&nbsp;&nbsp;永平临泽汉昭武县，避文帝讳改也。屋兰汉因屋兰名焉。<br /><br />&nbsp;&nbsp;&nbsp;&nbsp;西郡汉置。统县五，户一千九百。<br /><br />&nbsp;&nbsp;&nbsp;&nbsp;日勒删丹仙提万岁兰池一云兰绝池。<br /><br />&nbsp;&nbsp;&nbsp;&nbsp;酒泉郡汉置。统县九，户四千四百。<br /><br />&nbsp;&nbsp;&nbsp;&nbsp;福禄会水安弥U马乐涫表氏延寿玉门沙头<br /><br />&nbsp;&nbsp;&nbsp;&nbsp;敦煌郡汉置。统县十二，户六千三百。<br /><br />&nbsp;&nbsp;&nbsp;&nbsp;昌蒲敦煌龙勒阳关效谷广至宜禾宜安深<br /><br />&nbsp;&nbsp;&nbsp;&nbsp;泉伊吾新乡乾齐<br /><br />&nbsp;&nbsp;&nbsp;&nbsp;西海郡故属张掖，汉献帝兴平二年，武威太守张雅请置。统县一，户二千五<br /><br />&nbsp;&nbsp;&nbsp;&nbsp;百。<br /><br />&nbsp;&nbsp;&nbsp;&nbsp;居延泽在东南，《尚书》所谓流沙也。<br /><br />&nbsp;&nbsp;&nbsp;&nbsp;元康五年，惠帝分敦煌郡之宜禾、伊吾、宜安、深泉、广至等五县，分酒泉<br /><br />&nbsp;&nbsp;&nbsp;&nbsp;之沙头县，又别立会稽、新乡，凡八县为晋昌郡。永宁中，张轨为凉州刺史，镇<br /><br />&nbsp;&nbsp;&nbsp;&nbsp;武威，上表请合秦雍流移人于姑臧西北，置武兴郡，统武兴、大城、乌支、襄武、<br /><br />&nbsp;&nbsp;&nbsp;&nbsp;晏然、新鄣、平狄、司监等县。又分西平界置晋兴郡，统晋兴、⒑薄⒂拦獭⒘<br /><br />&nbsp;&nbsp;&nbsp;&nbsp;津、临鄣、广昌、大夏、遂兴、罕唐、左南等县。是时中原沦没，元帝徙居江左，<br /><br />&nbsp;&nbsp;&nbsp;&nbsp;轨乃控据河西，称晋正朔，是为前凉。及张，分金城之令居、枝阳二县，又立<br /><br />&nbsp;&nbsp;&nbsp;&nbsp;永登县，合三县立广武郡。张茂分武兴、金城、西平、安故为定州。张骏分武威、<br /><br />&nbsp;&nbsp;&nbsp;&nbsp;武兴、西平、张掖、酒泉、建康、西海、西郡、湟河、晋兴、广武合十一郡为凉<br /><br />&nbsp;&nbsp;&nbsp;&nbsp;州，兴晋、金城、武始、南安、永晋、大夏、武成、汉中为河州，敦煌、晋昌、<br /><br />&nbsp;&nbsp;&nbsp;&nbsp;高昌、西域都护、戊己校尉、玉门大护军三郡三营为沙州。张骏假凉州都督，摄<br /><br />&nbsp;&nbsp;&nbsp;&nbsp;三州。张祚又以敦煌郡为商州。永兴中，置汉阳县以守牧地，张玄靓改为祁连郡。<br /><br />&nbsp;&nbsp;&nbsp;&nbsp;张天锡又别置临松郡。天锡降于苻氏，其地寻为吕光所据。吕光都于姑臧后，以<br /><br />&nbsp;&nbsp;&nbsp;&nbsp;郭Q言谶，改昌松为东张掖郡。及吕隆降于姚兴，其地三分。武昭王为西凉，建<br /><br />&nbsp;&nbsp;&nbsp;&nbsp;号于敦煌，秃发乌孤为南凉，建号于乐都。沮渠蒙逊为北凉，建号于张掖。而分<br /><br />&nbsp;&nbsp;&nbsp;&nbsp;据河西五郡。<br /><br />&nbsp;&nbsp;&nbsp;&nbsp;秦州。案《禹贡》本雍州之域，魏始分陇右置焉，刺史领护羌校尉，中间暂<br /><br />&nbsp;&nbsp;&nbsp;&nbsp;废。及泰始五年，又以雍州陇右五郡及凉州之金城、梁州之阴平，合七郡置秦州，<br /><br />&nbsp;&nbsp;&nbsp;&nbsp;镇冀城。太康三年，罢秦州，并雍州。七年，复立，镇上。统郡六，县二十四，<br /><br />&nbsp;&nbsp;&nbsp;&nbsp;户三万二千一百。<br /><br />&nbsp;&nbsp;&nbsp;&nbsp;陇西郡秦置。统县四，户三千。<br /><br />&nbsp;&nbsp;&nbsp;&nbsp;襄武首阳乌鼠山在东。临洮狄道<br /><br />&nbsp;&nbsp;&nbsp;&nbsp;南安郡汉置。统县三，户四千三百。<br /><br />&nbsp;&nbsp;&nbsp;&nbsp;x道新兴中陶<br /><br />&nbsp;&nbsp;&nbsp;&nbsp;天水郡汉武置，孝明改为汉阳，晋复为天水。统县六，户八千五百。<br /><br />&nbsp;&nbsp;&nbsp;&nbsp;上冀秦州故居。始昌新阳显新汉显亲县。成纪<br /><br />&nbsp;&nbsp;&nbsp;&nbsp;略阳郡本名广魏，泰始中更名焉。统县四，户九千三百二十。<br /><br />&nbsp;&nbsp;&nbsp;&nbsp;临渭平襄略阳清水<br /><br />&nbsp;&nbsp;&nbsp;&nbsp;武都郡汉置。统县五，户三千。<br /><br />&nbsp;&nbsp;&nbsp;&nbsp;下辩河池沮武都故道<br /><br />&nbsp;&nbsp;&nbsp;&nbsp;阴平郡泰始中置。统县二，户三千。<br /><br />&nbsp;&nbsp;&nbsp;&nbsp;阴平平广<br /><br />&nbsp;&nbsp;&nbsp;&nbsp;惠帝分陇西之狄道、临洮、河关，又立洮阳、遂平、武街、始兴、第五、真<br /><br />&nbsp;&nbsp;&nbsp;&nbsp;仇六县，合九县置狄道郡，属秦州。张骏分属凉州，又以狄道县立武始郡。江左<br /><br />&nbsp;&nbsp;&nbsp;&nbsp;分梁为秦，寄居梁州，又立氐池为北秦州。<br /><br />&nbsp;&nbsp;&nbsp;&nbsp;梁州。案《禹贡》华阳黑水之地，舜置十二牧，则其一也。梁者，言西方金<br /><br />&nbsp;&nbsp;&nbsp;&nbsp;刚之气强梁，故因名焉。《周礼》职方氏以梁并雍。汉不立州名，以其地为益州。<br /><br />&nbsp;&nbsp;&nbsp;&nbsp;及献帝初平六年，以临江县属永宁郡。建安六年，刘璋改永宁为巴东郡，分巴郡<br /><br />&nbsp;&nbsp;&nbsp;&nbsp;垫江置巴西郡。刘备据蜀，又分广汉之葭萌，涪城、梓潼、白水四县，改葭萌曰<br /><br />&nbsp;&nbsp;&nbsp;&nbsp;汉寿，又立汉德县，以为梓潼郡；割巴郡之宕渠、宣汉、汉昌三县宕渠郡，寻省，<br /><br />&nbsp;&nbsp;&nbsp;&nbsp;以县并属巴西郡。泰始三年，分益州，立梁州于汉中，改汉寿为晋寿，又分广汉<br /><br />&nbsp;&nbsp;&nbsp;&nbsp;置新都郡。梁州统郡八，县四十四，户七万六千三百。<br /><br />&nbsp;&nbsp;&nbsp;&nbsp;汉中郡秦置，统县八，户一万五千。<br /><br />&nbsp;&nbsp;&nbsp;&nbsp;南郑蒲池褒中沔阳成固西乡黄金兴道<br /><br />&nbsp;&nbsp;&nbsp;&nbsp;梓潼郡蜀置。统县八，户一万二百。<br /><br />&nbsp;&nbsp;&nbsp;&nbsp;梓潼涪城武连黄安汉德晋寿剑阁白水<br /><br />&nbsp;&nbsp;&nbsp;&nbsp;广汉郡汉置。统县三，户五千一百。<br /><br />&nbsp;&nbsp;&nbsp;&nbsp;广汉德阳五城<br /><br />&nbsp;&nbsp;&nbsp;&nbsp;新都郡泰始二年置。统县四，户二万四千五百。<br /><br />&nbsp;&nbsp;&nbsp;&nbsp;雒什方绵竹新都<br /><br />&nbsp;&nbsp;&nbsp;&nbsp;涪陵郡蜀置。统县五，户四千二百。<br /><br />&nbsp;&nbsp;&nbsp;&nbsp;汉复涪陵汉平汉葭万宁<br /><br />&nbsp;&nbsp;&nbsp;&nbsp;巴郡秦置。统县四，户三千三百。<br /><br />&nbsp;&nbsp;&nbsp;&nbsp;江州垫江临江枳<br /><br />&nbsp;&nbsp;&nbsp;&nbsp;巴西郡蜀置。统县九，户一万二千。<br /><br />&nbsp;&nbsp;&nbsp;&nbsp;阆中西充国苍溪岐惬南充国汉昌宕渠安汉<br /><br />&nbsp;&nbsp;&nbsp;&nbsp;平州<br /><br />&nbsp;&nbsp;&nbsp;&nbsp;巴东郡汉置。统县三，户六千五百。<br /><br />&nbsp;&nbsp;&nbsp;&nbsp;鱼复朐<月忍>南浦<br /><br />&nbsp;&nbsp;&nbsp;&nbsp;太康六年九月，罢新都郡并广汉郡。惠帝复分巴西置宕渠郡，统宕渠、汉昌，<br /><br />&nbsp;&nbsp;&nbsp;&nbsp;宣汉三县，并以新城、魏兴、上庸合四郡以属梁州。寻而梁州郡县没于李特，永<br /><br />&nbsp;&nbsp;&nbsp;&nbsp;嘉中又分属杨茂搜，其晋人流寓于梁益者，仍于二州立南北二阴平郡。及桓温平<br /><br />&nbsp;&nbsp;&nbsp;&nbsp;蜀之后，以巴汉流人立晋昌郡，领长乐、安晋、延寿、安乐、宣汉、宁都、新兴、<br /><br />&nbsp;&nbsp;&nbsp;&nbsp;吉阳、东关、永安十县；又置益昌、晋兴二县，属巴西郡；于德阳界东南置遂宁<br /><br />&nbsp;&nbsp;&nbsp;&nbsp;郡；又于晋寿置剑阁县，属梁州。后孝武分梓潼北界立晋寿郡，统晋寿、白水、<br /><br />&nbsp;&nbsp;&nbsp;&nbsp;邵欢、兴安四县；梓潼郡徙居梓潼，罢剑阁县；又别置南汉中郡，分巴西、梓潼<br /><br />&nbsp;&nbsp;&nbsp;&nbsp;为金山郡。及安帝时，又立新巴、汶阳二郡，又有北新巴、华阳、南阴平、北阴<br /><br />&nbsp;&nbsp;&nbsp;&nbsp;平四郡，其后又立巴渠、怀安、宋熙、白水、上洛、北上洛、南宕渠、怀汉、新<br /><br />&nbsp;&nbsp;&nbsp;&nbsp;兴、安康等十郡。<br /><br />&nbsp;&nbsp;&nbsp;&nbsp;益州。案《禹贡》及舜十二牧俱为梁州之域，周合梁于雍，则又为雍州之地。<br /><br />&nbsp;&nbsp;&nbsp;&nbsp;《春秋元命包》云：“参伐流为益州，益之为言厄也。”言其所在之地险厄也，<br /><br />&nbsp;&nbsp;&nbsp;&nbsp;亦曰疆壤益大，故以名焉。始秦惠王灭蜀，置郡，以张若为蜀守。及始皇置三十<br /><br />&nbsp;&nbsp;&nbsp;&nbsp;六郡，蜀郡之名不改。汉初有汉中、巴蜀。高祖六年，分蜀置广汉，凡为四郡。<br /><br />&nbsp;&nbsp;&nbsp;&nbsp;武帝开西南夷，更置犍为、柯、越`、益州四郡，凡八郡，遂置益州统焉，益<br /><br />&nbsp;&nbsp;&nbsp;&nbsp;州始此也。及后汉，明帝以新附置永昌郡，安帝又以诸道置蜀、广汉、犍为三郡<br /><br />&nbsp;&nbsp;&nbsp;&nbsp;属国都尉，及灵帝又以汶江、蚕陵、广柔三县立汶山郡。献帝初平元年，刘璋分<br /><br />&nbsp;&nbsp;&nbsp;&nbsp;巴郡立永宁郡。建安六年，改永宁为巴东，以巴郡为巴西，又立涪陵郡。二十一<br /><br />&nbsp;&nbsp;&nbsp;&nbsp;年，刘备分巴郡立固陵郡。蜀章武元年又改固陵为巴东郡，巴西郡为巴郡，又分<br /><br />&nbsp;&nbsp;&nbsp;&nbsp;广汉立梓潼郡，分犍为立江阳郡，以蜀郡属国为汉嘉郡，以犍为属国为朱提郡。<br /><br />&nbsp;&nbsp;&nbsp;&nbsp;刘禅建兴二年，改益州郡为建宁郡，广汉属国为阴平郡，分建宁永昌立云南郡，<br /><br />&nbsp;&nbsp;&nbsp;&nbsp;分建宁柯立兴古郡，分广汉立东广汉郡。魏景元中，蜀平，省东广汉郡。<br /><br />&nbsp;&nbsp;&nbsp;&nbsp;及武帝泰始二年，分益州置梁州，以汉中属焉。七年，又分益州置宁州。益州统<br /><br />&nbsp;&nbsp;&nbsp;&nbsp;郡八，县四十四，户十四万九千三百。<br /><br />&nbsp;&nbsp;&nbsp;&nbsp;蜀郡秦置。统县六，户五万。<br /><br />&nbsp;&nbsp;&nbsp;&nbsp;成都广都繁江原临邛郫<br /><br />&nbsp;&nbsp;&nbsp;&nbsp;犍为郡汉置。统县五，户一万。<br /><br />&nbsp;&nbsp;&nbsp;&nbsp;武阳南安k道资中牛@<br /><br />&nbsp;&nbsp;&nbsp;&nbsp;汶山郡汉置。统县八，户一万六千。<br /><br />&nbsp;&nbsp;&nbsp;&nbsp;汶山升迁都安广阳兴乐平康蚕陵广柔<br /><br />&nbsp;&nbsp;&nbsp;&nbsp;汉嘉郡蜀置。统县四，户一万三千。<br /><br />&nbsp;&nbsp;&nbsp;&nbsp;汉嘉徙阳严道旄牛<br /><br />&nbsp;&nbsp;&nbsp;&nbsp;江阳郡蜀置。统县三，户三千一百。<br /><br />&nbsp;&nbsp;&nbsp;&nbsp;江阳符汉安<br /><br />&nbsp;&nbsp;&nbsp;&nbsp;朱提郡蜀置。统县五，户二千六百。<br /><br />&nbsp;&nbsp;&nbsp;&nbsp;朱提南广汉阳南秦堂狼<br /><br />&nbsp;&nbsp;&nbsp;&nbsp;越`郡汉置。统县五，户五万三千四百。<br /><br />&nbsp;&nbsp;&nbsp;&nbsp;会无邛都卑水定z台登<br /><br />&nbsp;&nbsp;&nbsp;&nbsp;柯郡汉置。统县八，户一千二百。<br /><br />&nbsp;&nbsp;&nbsp;&nbsp;万寿且兰谈指夜郎毋敛并渠平夷<br /><br />&nbsp;&nbsp;&nbsp;&nbsp;惠帝之后，李特c号于蜀，称汉，益州郡县皆没于特。李雄又分汉嘉、蜀二<br /><br />&nbsp;&nbsp;&nbsp;&nbsp;郡立沈黎、汉原二郡。是时益州郡县虽没李氏，江左并遥置之。桓温灭蜀，其地<br /><br />&nbsp;&nbsp;&nbsp;&nbsp;复为晋有，省汉原、沈黎而立南阴平、晋原、宁蜀、始宁四郡焉。咸安二年，益<br /><br />&nbsp;&nbsp;&nbsp;&nbsp;州复没于苻氏。太元八年，复为晋有。隆安二年，又立晋熙、遂宁、晋宁三郡云。<br /><br />&nbsp;&nbsp;&nbsp;&nbsp;宁州。于汉魏为益州之域。泰始七年，武帝以益州地广，分益州之建宁、兴<br /><br />&nbsp;&nbsp;&nbsp;&nbsp;古、云南，交州之永昌，合四郡为宁州，统县四十五，户八万三千。<br /><br />&nbsp;&nbsp;&nbsp;&nbsp;云南郡蜀置。统县九，户九千二百。<br /><br />&nbsp;&nbsp;&nbsp;&nbsp;云平云南Y栋青蛉姑复邪龙榆遂久永宁<br /><br />&nbsp;&nbsp;&nbsp;&nbsp;兴古郡蜀置。统县十一，户六千二百。<br /><br />&nbsp;&nbsp;&nbsp;&nbsp;律高句町宛温漏卧毋掇贲古滕休镡封汉<br /><br />&nbsp;&nbsp;&nbsp;&nbsp;兴进乘都L<br /><br />&nbsp;&nbsp;&nbsp;&nbsp;建宁郡蜀置。统县十七，户二万九千。<br /><br />&nbsp;&nbsp;&nbsp;&nbsp;味昆泽存<马邑>新定谈槁母单同濑漏江牧<br /><br />&nbsp;&nbsp;&nbsp;&nbsp;麻谷昌连然秦臧双柏<br /><br />&nbsp;&nbsp;&nbsp;&nbsp;俞元修云泠丘滇池<br /><br />&nbsp;&nbsp;&nbsp;&nbsp;永昌郡汉置。统县八，户三万八千。<br /><br />&nbsp;&nbsp;&nbsp;&nbsp;不韦永寿比苏雍乡南涪`唐哀牢博南<br /><br />&nbsp;&nbsp;&nbsp;&nbsp;太康三年，武帝又废宁州入益州，立南夷校尉以护之。太安二年，惠帝复置<br /><br />&nbsp;&nbsp;&nbsp;&nbsp;宁州，又分建宁以西七县别立为益州郡。永嘉二年，改益州郡曰晋宁，分柯立<br /><br />&nbsp;&nbsp;&nbsp;&nbsp;平夷、夜郎二郡，然是时其地再为李特所有。其后李寿分宁州兴古、永昌、云南、<br /><br />&nbsp;&nbsp;&nbsp;&nbsp;朱提、越`、河阳六郡为汉州。咸康四年，分柯、夜郎、朱提、越`四郡置安<br /><br />&nbsp;&nbsp;&nbsp;&nbsp;州。八年，又罢并宁州。以越`还属益州，省永昌郡焉。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1378);">加入书签</a><a
                        href="1376.html">上一页</a>&larr;<a href="index.html">返回列表</a>&rarr;<a
                            href="1380.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1376.html"; var next_page = "1380.html"; var index_page = "index.html"; var sortid = "9"; var article_id = "23"; var chapter_id = "1378"; var articlename = "晋书"; var chaptername = " 卷十四 志第四"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>