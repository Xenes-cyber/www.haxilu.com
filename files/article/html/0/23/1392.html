<!DOCTYPE html>
<html>
<head>
<meta charset="gbk" />
<title>晋书- 卷二十三 志第十三-在线阅读-哈西文学网</title>
<meta name="keywords" content="房玄龄等，晋书， 卷二十三 志第十三全文， 卷二十三 志第十三在线阅读 哈西文学网" />
<meta name="description" content="哈西文学网提供房玄龄等的晋书  卷二十三 志第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1392.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1392.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 志第十三</h1>
            <div class="link xb">
                <a href="1391.html">上一页</a>&larr;<a href="index.html">返回列表</a>&rarr;<a
                    href="1394.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐下<br /><br />&nbsp;&nbsp;&nbsp;&nbsp;永嘉之乱，海内分崩，伶官乐器，皆没于刘、石。江左初立宗庙，尚书下太<br /><br />&nbsp;&nbsp;&nbsp;&nbsp;常祭祀所用乐名。太常贺循答云：“魏氏增损汉乐，以为一代之礼，未审大晋乐<br /><br />&nbsp;&nbsp;&nbsp;&nbsp;名所以为异。遭离丧乱，旧典不存。然此诸乐皆和之以钟律，文之以五声，咏之<br /><br />&nbsp;&nbsp;&nbsp;&nbsp;于歌辞，陈之于舞列。宫悬在庭，琴瑟在堂，八音迭奏，雅乐并作，登歌下管，<br /><br />&nbsp;&nbsp;&nbsp;&nbsp;各有常咏，周人之旧也。自汉氏以来，依仿此礼，自造新诗而已。旧京荒废，今<br /><br />&nbsp;&nbsp;&nbsp;&nbsp;既散亡，音韵曲折，又无识者，则于今难以意言。”于时以无雅乐器及伶人，省<br /><br />&nbsp;&nbsp;&nbsp;&nbsp;太乐并鼓吹令。是后颇得登歌，食举之乐，犹有未备。太宁末，明帝又访阮孚等<br /><br />&nbsp;&nbsp;&nbsp;&nbsp;增益之。咸和中，成帝乃复置太乐官，鸠集遗逸，而尚未有金石也。庾亮为荆州，<br /><br />&nbsp;&nbsp;&nbsp;&nbsp;与谢尚修复雅乐，未具而亮薨。庾翼、桓温专事军旅，乐器在库，遂至朽坏焉。<br /><br />&nbsp;&nbsp;&nbsp;&nbsp;及慕容y平冉闵，兵戈之际，而邺下乐人亦颇有来者。永和十一年，谢尚镇寿<br /><br />&nbsp;&nbsp;&nbsp;&nbsp;阳，于是采拾乐人，以备太乐，并制石磬，雅乐始颇具。面王猛平邺，慕容氏所<br /><br />&nbsp;&nbsp;&nbsp;&nbsp;得乐声又入关右。太元中，破苻坚，又获其乐工杨蜀等，闲习旧乐，于是四厢金<br /><br />&nbsp;&nbsp;&nbsp;&nbsp;石始备焉。乃使曹毗、王等增造宗庙歌诗，然郊祀遂不设乐。今列其词于后云。<br /><br />&nbsp;&nbsp;&nbsp;&nbsp;歌宣帝（曹毗）<br /><br />&nbsp;&nbsp;&nbsp;&nbsp;于赫高祖，德协灵符。应运拨乱，厘整天衢。勋格宇宙，化动八区。肃以典<br /><br />&nbsp;&nbsp;&nbsp;&nbsp;刑，陶以玄珠。神石吐瑞，灵芝自敷。肇基天命，道均唐虞。<br /><br />&nbsp;&nbsp;&nbsp;&nbsp;歌景帝（曹毗）<br /><br />&nbsp;&nbsp;&nbsp;&nbsp;景皇承运，纂隆洪绪。皇罗重抗，天晖再举。蠢矣二寇，扰我扬楚。乃整元<br /><br />&nbsp;&nbsp;&nbsp;&nbsp;戎，以膏齐斧。神算，赫赫王旅。鲸鲵既平，功冠帝宇。<br /><br />&nbsp;&nbsp;&nbsp;&nbsp;歌文帝（曹毗）<br /><br />&nbsp;&nbsp;&nbsp;&nbsp;太祖齐圣，王猷诞融。仁教四塞，天基累崇。皇室多难，严清紫宫。威厉秋<br /><br />&nbsp;&nbsp;&nbsp;&nbsp;霜，惠过春风。平蜀夷楚，以文以戎。奄有参墟，声流无穷。<br /><br />&nbsp;&nbsp;&nbsp;&nbsp;歌武帝（曹毗）<br /><br />&nbsp;&nbsp;&nbsp;&nbsp;于穆武皇，允龚钦明。应期登禅，龙飞紫庭。百揆时序，听断以情。殊域既<br /><br />&nbsp;&nbsp;&nbsp;&nbsp;宾，伪吴亦平。晨流甘露，宵映朗星。野有击壤，路垂颂声。<br /><br />&nbsp;&nbsp;&nbsp;&nbsp;歌元帝（曹毗）<br /><br />&nbsp;&nbsp;&nbsp;&nbsp;运屯百六，天罗解贯。元皇勃兴，网笼江汉。仰齐七政，俯平祸乱。化若风<br /><br />&nbsp;&nbsp;&nbsp;&nbsp;行，泽犹雨散。沦光更曜，金辉复焕。德冠千载，蔚有余粲。<br /><br />&nbsp;&nbsp;&nbsp;&nbsp;歌明帝（曹毗）<br /><br />&nbsp;&nbsp;&nbsp;&nbsp;明明肃祖，阐弘帝祚。英风夙发，清晖载路。奸逆纵忒，罔式皇度。躬振朱<br /><br />&nbsp;&nbsp;&nbsp;&nbsp;旗，遂豁天步。宏猷允塞，高罗云布。品物咸宁，洪基永固。<br /><br />&nbsp;&nbsp;&nbsp;&nbsp;歌成帝（曹毗）<br /><br />&nbsp;&nbsp;&nbsp;&nbsp;于休显宗，道泽玄播。式宣德音，畅物以和。迈德蹈仁，匪礼不过。敷以纯<br /><br />&nbsp;&nbsp;&nbsp;&nbsp;风，濯以清波。连理映阜，鸣凤栖柯。同规放勋，义盖山河。<br /><br />&nbsp;&nbsp;&nbsp;&nbsp;歌康帝（曹毗）<br /><br />&nbsp;&nbsp;&nbsp;&nbsp;康皇穆穆，仰嗣洪德。为而不宰，雅音四塞。闲邪以诚，镇物以默。威静区<br /><br />&nbsp;&nbsp;&nbsp;&nbsp;宇，道宣邦国。<br /><br />&nbsp;&nbsp;&nbsp;&nbsp;歌穆帝（曹毗）<br /><br />&nbsp;&nbsp;&nbsp;&nbsp;孝宗夙哲，休音久臧。如彼晨离，耀景扶桑。垂训华幄，流润八荒。幽赞玄<br /><br />&nbsp;&nbsp;&nbsp;&nbsp;妙，爰该典章。西平c蜀，北静旧疆。高猷远畅，朝有遗芳。<br /><br />&nbsp;&nbsp;&nbsp;&nbsp;歌哀帝（曹毗）<br /><br />&nbsp;&nbsp;&nbsp;&nbsp;于穆哀皇，圣心虚远。雅好玄古，大庭是践。道尚无为，治存易简。化若风<br /><br />&nbsp;&nbsp;&nbsp;&nbsp;行，时犹草偃。虽曰登遐，徽音弥阐。帧对啤贰渡亍罚尽美尽善。<br /><br />&nbsp;&nbsp;&nbsp;&nbsp;歌简文帝（王）<br /><br />&nbsp;&nbsp;&nbsp;&nbsp;皇矣简文，于昭于天。灵明若神，周淡如川。冲应其来，实与其迁。心<br /><br />&nbsp;&nbsp;&nbsp;&nbsp;化，日用不言。易而有亲，简而可传。观流弥远，求本逾玄。<br /><br />&nbsp;&nbsp;&nbsp;&nbsp;歌孝武帝（王）<br /><br />&nbsp;&nbsp;&nbsp;&nbsp;天监有晋，钦哉烈宗。同规文考，玄默允恭。威而不猛，约而能通。神钲一<br /><br />&nbsp;&nbsp;&nbsp;&nbsp;震，九域来同。道积淮海，雅颂自东。气陶醇露，化协时雍。<br /><br />&nbsp;&nbsp;&nbsp;&nbsp;四时祠祀（曹毗）<br /><br />&nbsp;&nbsp;&nbsp;&nbsp;肃肃清庙，巍巍圣功。万国来宾，礼仪有容。钟鼓振，金石熙。宣兆祚，武<br /><br />&nbsp;&nbsp;&nbsp;&nbsp;开基。神斯乐兮！理管弦，有来斯和。说功德，吐清歌。神斯乐兮！洋洋玄化，<br /><br />&nbsp;&nbsp;&nbsp;&nbsp;润被九壤。民无不悦，道无不往。礼有仪，乐有式。咏九功，永无极。神斯乐兮！<br /><br />&nbsp;&nbsp;&nbsp;&nbsp;汉时有《短箫铙歌》之乐，其曲有《朱鹭》、《思悲翁》、《艾如张》、《<br /><br />&nbsp;&nbsp;&nbsp;&nbsp;上之回》、《雍离》、《战城南》、《巫山高》、《上陵》、《将进酒》、《君<br /><br />&nbsp;&nbsp;&nbsp;&nbsp;马黄》、《芳树》、《有所思》、《雉子班》、《圣人出》、《上邪》、《临高<br /><br />&nbsp;&nbsp;&nbsp;&nbsp;台》、《远如期》、《石留》、《务成》、《玄云》、《黄爵行》《钓竿》等曲，<br /><br />&nbsp;&nbsp;&nbsp;&nbsp;列于鼓吹，多序战阵之事。<br /><br />&nbsp;&nbsp;&nbsp;&nbsp;及魏受命，改其十二曲，使缪袭为词，述以功德代汉。改《朱鹭》为《楚之<br /><br />&nbsp;&nbsp;&nbsp;&nbsp;平》，言魏也。改《思悲翁》为《战荥阳》，言曹公也。改《艾如张》为《获吕<br /><br />&nbsp;&nbsp;&nbsp;&nbsp;布》，言曹公东围临淮，擒吕布也。改《上之回》为《克官渡》，言曹公与袁绍<br /><br />&nbsp;&nbsp;&nbsp;&nbsp;战，破之于官渡也。改《雍离》为《旧邦》，言曹公胜袁绍于官渡，还谯收藏死<br /><br />&nbsp;&nbsp;&nbsp;&nbsp;亡士卒也。改《战城南》为《定武功》，言曹公初破邺，武功之定始乎此也。改<br /><br />&nbsp;&nbsp;&nbsp;&nbsp;《巫山高》为《屠柳城》，言曹公越北塞，历白檀，破三郡乌桓于柳城也。改《<br /><br />&nbsp;&nbsp;&nbsp;&nbsp;上陵》为《平南荆》，言曹公平荆州也。改《将进酒》为《平关中》，言曹公征<br /><br />&nbsp;&nbsp;&nbsp;&nbsp;马超，定关中也。改《有所思》为《应帝期》，言文帝以圣德受命，应运期也。<br /><br />&nbsp;&nbsp;&nbsp;&nbsp;改《芳树》为《邕熙》，言魏氏临其国，君臣邕穆，庶绩咸熙也。改《上邪》为<br /><br />&nbsp;&nbsp;&nbsp;&nbsp;《太和》，言明帝继体承统，太和改元，德泽流布也。其余并同旧名。<br /><br />&nbsp;&nbsp;&nbsp;&nbsp;是时吴亦使韦昭制十二曲名，以述功德受命。改《朱鹭》为《炎精缺》，言<br /><br />&nbsp;&nbsp;&nbsp;&nbsp;汉室衰，孙坚奋迅猛志，念在匡救，王迹始乎此也。改《思悲翁》为《汉之季》，<br /><br />&nbsp;&nbsp;&nbsp;&nbsp;言坚悼汉之微，痛董卓之乱，兴兵奋击，功盖海内也。改《艾如张》为《摅武师》，<br /><br />&nbsp;&nbsp;&nbsp;&nbsp;言权卒父之业而征伐也。改《上之回》为《乌林》，言魏武既破荆州，顺流东下，<br /><br />&nbsp;&nbsp;&nbsp;&nbsp;欲来争锋，权命将周瑜逆击之于乌林而破走也。改《雍离》为《秋风》，言权悦<br /><br />&nbsp;&nbsp;&nbsp;&nbsp;以使人，人忘其死也。改《战城南》为《克皖城》，言魏武志图并兼，而权亲征，<br /><br />&nbsp;&nbsp;&nbsp;&nbsp;破之于皖也。改《巫山高》为《关背德》，言蜀将关羽背弃吴德，权引师浮江而<br /><br />&nbsp;&nbsp;&nbsp;&nbsp;擒之也。改《上陵曲》为通荆州，言权与蜀交好齐盟，中有关羽自失之愆，终复<br /><br />&nbsp;&nbsp;&nbsp;&nbsp;初好也。改《将进酒》为《章洪德》，言权章其大德，而远方来附也。改《有所<br /><br />&nbsp;&nbsp;&nbsp;&nbsp;思》为《顺历数》，言权顺图之符，而建大号也。改《芳树》为《承天命》，<br /><br />&nbsp;&nbsp;&nbsp;&nbsp;言其时主圣德践位，道化至盛也。改《上邪曲》为《玄化》，言其时主修文武，<br /><br />&nbsp;&nbsp;&nbsp;&nbsp;则天而行，仁泽流洽，天下喜乐也。其余亦用旧名不改。<br /><br />&nbsp;&nbsp;&nbsp;&nbsp;及武帝受禅，乃令傅玄制为二十二篇，亦述以功德代魏。改《朱鹭》为《灵<br /><br />&nbsp;&nbsp;&nbsp;&nbsp;之祥》，言宣帝之佐魏，犹虞舜之事尧，既有石瑞之徵，又能用武以诛孟达之逆<br /><br />&nbsp;&nbsp;&nbsp;&nbsp;命也。改《思悲翁》为《宣受命》，言宣帝御诸葛亮，养威重，运神兵，亮震怖<br /><br />&nbsp;&nbsp;&nbsp;&nbsp;而死也。改《艾如张》为《征辽东》，言宣帝陵大海之表，讨灭公孙氏而枭其首<br /><br />&nbsp;&nbsp;&nbsp;&nbsp;也。改《上之回》为《宣辅政》，言宣帝圣道深远，拨乱反正，网罗文武之才，<br /><br />&nbsp;&nbsp;&nbsp;&nbsp;以定二仪之序也。改《雍离》为《时运多难》，言宣帝致讨吴方，有征无战也。<br /><br />&nbsp;&nbsp;&nbsp;&nbsp;改《战城南》为《景龙飞》，言景帝克明威教，赏顺夷逆，隆无疆，崇洪基也。<br /><br />&nbsp;&nbsp;&nbsp;&nbsp;改《巫山高》为《平玉衡》，言景帝一万国之殊风，齐四海之乖心，礼贤养士，<br /><br />&nbsp;&nbsp;&nbsp;&nbsp;而纂洪业也。改《上陵》为《文皇统百揆》，言文帝始统百揆，用人有序，以敷<br /><br />&nbsp;&nbsp;&nbsp;&nbsp;太平之化也。改《将进酒》为《因时运》，言因时运变，圣谋潜施，解长蛇之交，<br /><br />&nbsp;&nbsp;&nbsp;&nbsp;离群桀之党，以武济文，以迈其德也。改《有所思》为《惟庸蜀》，言文帝既平<br /><br />&nbsp;&nbsp;&nbsp;&nbsp;万乘之蜀，封建万国，复五等之爵也。改《芳树》为《天序》，言圣皇应历受禅，<br /><br />&nbsp;&nbsp;&nbsp;&nbsp;弘济大化，用人各尽其才也。改《上邪》为《大晋承运期》，言圣皇应受图，<br /><br />&nbsp;&nbsp;&nbsp;&nbsp;化象神明也。改《君马黄》为《金灵运》，言圣皇践阼，致敬宗庙，而孝道行于<br /><br />&nbsp;&nbsp;&nbsp;&nbsp;天下也。改《雉子班》为《于穆我皇》，言圣皇受禅，德合神明也。改《圣人出》<br /><br />&nbsp;&nbsp;&nbsp;&nbsp;为《仲春振旅》，言大晋申文武之教，畋猎以时也。改《临高台》为《夏苗田》，<br /><br />&nbsp;&nbsp;&nbsp;&nbsp;言大晋畋狩顺时，为苗除害也。改《远如期》为《仲秋A田》，言大晋虽有文德，<br /><br />&nbsp;&nbsp;&nbsp;&nbsp;不废武事，顺时以杀伐也。改《石留》为《顺天道》，言仲冬大阅，用武修文，<br /><br />&nbsp;&nbsp;&nbsp;&nbsp;大晋之德配天也。改《务成》为《唐尧》，言圣皇陟帝位，德化光四表也。《玄<br /><br />&nbsp;&nbsp;&nbsp;&nbsp;云》依旧名，言圣皇用人，各尽其材也。改《黄爵行》为《伯益》，言赤乌衔书，<br /><br />&nbsp;&nbsp;&nbsp;&nbsp;有周以兴，今圣皇受命，神雀来也。《钓竿》依旧名，言圣皇德配尧舜，又有吕<br /><br />&nbsp;&nbsp;&nbsp;&nbsp;望之佐，济大功，致太平也。其辞并列之于后云。<br /><br />&nbsp;&nbsp;&nbsp;&nbsp;灵之祥<br /><br />&nbsp;&nbsp;&nbsp;&nbsp;灵之祥，石瑞章。旌金德，出西方。天降命，授宣皇。应期运，时龙骧。继<br /><br />&nbsp;&nbsp;&nbsp;&nbsp;大舜，佐陶唐。赞武文，建帝纲。孟氏叛，据南疆。追有扈，乱五常。吴寇叛，<br /><br />&nbsp;&nbsp;&nbsp;&nbsp;蜀虏强。交誓盟，连遐荒。宣赫怒，奋鹰扬。震乾威，曜电光。陵九天，陷石城。<br /><br />&nbsp;&nbsp;&nbsp;&nbsp;枭逆命，拯有生。万国安，四海宁。<br /><br />&nbsp;&nbsp;&nbsp;&nbsp;宣受命<br /><br />&nbsp;&nbsp;&nbsp;&nbsp;宣受命，应天机，风云时动神龙飞。御葛亮，镇雍梁。边境安，夷夏康。务<br /><br />&nbsp;&nbsp;&nbsp;&nbsp;节事，勤定倾。揽英雄，保持盈。深穆穆，赫明明。冲而泰，天之经。养威重，<br /><br />&nbsp;&nbsp;&nbsp;&nbsp;运神兵。亮乃震毙，天下安宁。<br /><br />&nbsp;&nbsp;&nbsp;&nbsp;征辽东<br /><br />&nbsp;&nbsp;&nbsp;&nbsp;征辽东，敌失据，威灵迈日域。公孙既授首，群逆破胆，咸震怖。朔北响应，<br /><br />&nbsp;&nbsp;&nbsp;&nbsp;海表景附。武功赫赫，德云布。<br /><br />&nbsp;&nbsp;&nbsp;&nbsp;宣辅政<br /><br />&nbsp;&nbsp;&nbsp;&nbsp;宣皇辅政，圣烈深。拨乱反正，顺天心。网罗文武才，慎厥所生。所生贤，<br /><br />&nbsp;&nbsp;&nbsp;&nbsp;遗教施。安上治民，化风移。肇创帝基，洪业垂。于铄明明，时赫戏。功济万世，<br /><br />&nbsp;&nbsp;&nbsp;&nbsp;定二仪。定二仪，云行雨施，海外风驰。<br /><br />&nbsp;&nbsp;&nbsp;&nbsp;时运多难<br /><br />&nbsp;&nbsp;&nbsp;&nbsp;时运多难，道教j。天地变化，有盈虚。蠢尔吴蛮，武视江湖。我皇赫斯，<br /><br />&nbsp;&nbsp;&nbsp;&nbsp;致天诛。有征无战，弭其图。天威横被，廓东隅。<br /><br />&nbsp;&nbsp;&nbsp;&nbsp;景龙飞<br /><br />&nbsp;&nbsp;&nbsp;&nbsp;景龙飞，御天威。聪鉴玄察，动与神明协机。从之者显，逆之者灭夷。文教<br /><br />&nbsp;&nbsp;&nbsp;&nbsp;敷，武功巍。普被四海，万邦望风，莫不来绥。圣德潜断，先天弗违。弗违祥，<br /><br />&nbsp;&nbsp;&nbsp;&nbsp;享世永长。猛以致宽，道化光。赫明明，祚隆无疆。帝绩惟期，有命既集，崇此<br /><br />&nbsp;&nbsp;&nbsp;&nbsp;洪基。<br /><br />&nbsp;&nbsp;&nbsp;&nbsp;平玉衡<br /><br />&nbsp;&nbsp;&nbsp;&nbsp;平玉衡，纠奸回。万国殊风，四海乖。礼贤养士，羁御英雄，思心齐。纂戎<br /><br />&nbsp;&nbsp;&nbsp;&nbsp;洪业，崇皇阶。品物咸亨，圣敬日跻。聪鉴尽下情，明明综天机。<br /><br />&nbsp;&nbsp;&nbsp;&nbsp;文皇统百揆<br /><br />&nbsp;&nbsp;&nbsp;&nbsp;文皇统百揆，继天理万方。武将镇四隅，英佐盈朝堂，谋言协秋兰，清风发<br /><br />&nbsp;&nbsp;&nbsp;&nbsp;其芳。洪泽所渐润，砾石为璋。大道侔五帝，盛德逾三王。咸光大，上参天与<br /><br />&nbsp;&nbsp;&nbsp;&nbsp;地，至化无内外。无内外，六合并康V。并康V，遘兹嘉会。在昔羲与农，大晋<br /><br />&nbsp;&nbsp;&nbsp;&nbsp;德斯迈。镇征及诸州，为藩卫。功济四海，洪烈流万世。<br /><br />&nbsp;&nbsp;&nbsp;&nbsp;因时运<br /><br />&nbsp;&nbsp;&nbsp;&nbsp;因时运，圣策施。长蛇交解，群桀离。势穷奔吴，兽骑厉。惟武进，审大计。<br /><br />&nbsp;&nbsp;&nbsp;&nbsp;时迈其德，清一世。<br /><br />&nbsp;&nbsp;&nbsp;&nbsp;惟庸蜀<br /><br />&nbsp;&nbsp;&nbsp;&nbsp;惟庸蜀，c号天一隅。刘备逆帝命，禅亮承其余。拥众数十万，窥隙乘我虚。<br /><br />&nbsp;&nbsp;&nbsp;&nbsp;驿骑进羽檄，天下不遑居。姜维屡寇边，陇上为荒芜。文皇愍斯民，历世受罪辜。<br /><br />&nbsp;&nbsp;&nbsp;&nbsp;外谟藩屏臣，内谟众士夫。爪牙应指受，腹心献良图。良图协成文，大兴百万军。<br /><br />&nbsp;&nbsp;&nbsp;&nbsp;雷鼓震地起，猛势陵浮云。逋虏畏天诛，面缚造垒门。万里同风教，逆命称妾臣。<br /><br />&nbsp;&nbsp;&nbsp;&nbsp;光建五等，纪纲天人。<br /><br />&nbsp;&nbsp;&nbsp;&nbsp;天序<br /><br />&nbsp;&nbsp;&nbsp;&nbsp;天序，应历受禅，承灵祜。御群龙，勒螭武。弘济大化，英隽作辅。明明统<br /><br />&nbsp;&nbsp;&nbsp;&nbsp;万机，赫赫镇四方，咎繇稷契之畴，协兰芳。礼王臣，覆兆民。化之如天与地，<br /><br />&nbsp;&nbsp;&nbsp;&nbsp;谁敢爱其身？<br /><br />&nbsp;&nbsp;&nbsp;&nbsp;大晋承运期<br /><br />&nbsp;&nbsp;&nbsp;&nbsp;大晋承运期，德隆圣皇。时清晏，白日垂光。应图，陟帝位，继天正玉衡。<br /><br />&nbsp;&nbsp;&nbsp;&nbsp;化行象神明，至哉道隆虞与唐。元首敷洪化，百僚股肱并忠良。时太康，隆隆赫<br /><br />&nbsp;&nbsp;&nbsp;&nbsp;赫，福祚盈无疆。<br /><br />&nbsp;&nbsp;&nbsp;&nbsp;金灵运<br /><br />&nbsp;&nbsp;&nbsp;&nbsp;金灵运，天符发。圣徵见，参日月。惟我皇，体神圣。受魏禅，应天命。皇<br /><br />&nbsp;&nbsp;&nbsp;&nbsp;之兴，灵有徵。登大麓，御万乘。皇之辅，若阚武。爪牙奋，莫之御。皇之佐，<br /><br />&nbsp;&nbsp;&nbsp;&nbsp;赞清化。百事理，万邦贺。神祗应，嘉瑞章。恭享礼，荐先皇。乐时奏，磬管锵。<br /><br />&nbsp;&nbsp;&nbsp;&nbsp;鼓殷殷，钟BB。奠樽俎，实玉觞。神歆飨，咸悦康。宴孙子，v无疆。大孝蒸<br /><br />&nbsp;&nbsp;&nbsp;&nbsp;蒸，德教被万方。<br /><br />&nbsp;&nbsp;&nbsp;&nbsp;于穆我皇<br /><br />&nbsp;&nbsp;&nbsp;&nbsp;于穆我皇，盛德圣且明。受禅君世，光济群生。普天率土，莫不来庭。JJ<br /><br />&nbsp;&nbsp;&nbsp;&nbsp;六合内，望风仰泰清。万国雍雍，兴颂声。大化洽，地平而天成。七政齐，玉衡<br /><br />&nbsp;&nbsp;&nbsp;&nbsp;惟平。峨峨佐命，济济群英。夙夜乾乾，万机是经。虽治兴，匪荒宁。谦道乐，<br /><br />&nbsp;&nbsp;&nbsp;&nbsp;冲不盈。天地合德，日月同荣。赫赫煌煌，曜幽冥。三光克从，于显天，垂景星。<br /><br />&nbsp;&nbsp;&nbsp;&nbsp;龙凤臻，甘露宵零。肃神祗，祗上灵。万物欣戴，自天效其成。<br /><br />&nbsp;&nbsp;&nbsp;&nbsp;仲春振旅<br /><br />&nbsp;&nbsp;&nbsp;&nbsp;仲春振旅，大致人，武教于时日新。师执提，工执鼓。坐作从，节有序。盛<br /><br />&nbsp;&nbsp;&nbsp;&nbsp;矣允文允武！搜田表l，申法誓。遂围禁，献社祭。允以时，明国制。文武并用，<br /><br />&nbsp;&nbsp;&nbsp;&nbsp;礼之经。列车如战，大教明，古今谁能去兵？大晋继天，济群生。<br /><br />&nbsp;&nbsp;&nbsp;&nbsp;夏苗田<br /><br />&nbsp;&nbsp;&nbsp;&nbsp;夏苗田，运将徂。军国异容，文武殊。乃命群吏，撰车徒，辩其号名，赞契<br /><br />&nbsp;&nbsp;&nbsp;&nbsp;书。王军启八门，行同上帝居。时路建大麾，云旗翳紫虚。百官象其事，疾则疾，<br /><br />&nbsp;&nbsp;&nbsp;&nbsp;徐则徐。回衡旋轸，罢阵弊车。献禽享祀，蒸蒸配有虞。惟大晋，德参两仪，化<br /><br />&nbsp;&nbsp;&nbsp;&nbsp;云敷。<br /><br />&nbsp;&nbsp;&nbsp;&nbsp;仲秋A田<br /><br />&nbsp;&nbsp;&nbsp;&nbsp;仲秋A田，金德常纲。凉风清且厉，凝露结为霜。白藏司辰，金隼时鹰扬。<br /><br />&nbsp;&nbsp;&nbsp;&nbsp;鹰扬犹尚父，顺天以杀伐，春秋时序。雷霆震威曜，进退由钲鼓。致禽祀p，<br /><br />&nbsp;&nbsp;&nbsp;&nbsp;羽毛之用充军府。赫赫大晋德，芬烈陵三五。敷化以文，虽安不废武。光宅四海，<br /><br />&nbsp;&nbsp;&nbsp;&nbsp;永享天之祜。<br /><br />&nbsp;&nbsp;&nbsp;&nbsp;顺天道<br /><br />&nbsp;&nbsp;&nbsp;&nbsp;顺天道，握神契，三时示，讲武事。冬大阅，鸣镯振鼓铎，旌旗象虹霓。文<br /><br />&nbsp;&nbsp;&nbsp;&nbsp;制其中，武不穷武。动军誓众，礼成而义举。三驱以崇仁，进止不失其序。兵卒<br /><br />&nbsp;&nbsp;&nbsp;&nbsp;练，将如阚武。惟阚武，气陵青云。解围三面，杀不殄群。偃旌麾，班六军。献<br /><br />&nbsp;&nbsp;&nbsp;&nbsp;享蒸，修典文。嘉大晋，德配天。禄报功，爵俟贤。飨燕乐，受兹百禄，寿万年。<br /><br />&nbsp;&nbsp;&nbsp;&nbsp;唐尧<br /><br />&nbsp;&nbsp;&nbsp;&nbsp;唐尧谘务成，谦谦德其兴。积渐终光大，履霜致坚冰。神明道自成，河海犹<br /><br />&nbsp;&nbsp;&nbsp;&nbsp;可凝。舜禹统百揆，元凯以次升。禅让应大历，睿圣世相承。我皇陟帝位，平衡<br /><br />&nbsp;&nbsp;&nbsp;&nbsp;正准绳。德化飞四表，祥气见其徵。兴王坐俟旦，亡主恬自矜。致远由近始，覆<br /><br />&nbsp;&nbsp;&nbsp;&nbsp;篑成山陵。披图案先籍，有其证灵液。<br /><br />&nbsp;&nbsp;&nbsp;&nbsp;玄云<br /><br />&nbsp;&nbsp;&nbsp;&nbsp;玄云起丘山，祥气万里会。龙飞何蜿蜿，凤翔何。昔在唐虞朝，时见青<br /><br />&nbsp;&nbsp;&nbsp;&nbsp;云际。今亲游万国，流兴溢天外。鹤鸣在后园，清音随风迈。成汤隆显命，伊挚<br /><br />&nbsp;&nbsp;&nbsp;&nbsp;来如飞。周文猎渭滨，遂载吕望归。符合如影响，先天天不违。辍耕综地纲，解<br /><br />&nbsp;&nbsp;&nbsp;&nbsp;褐衿天维。元功配二王，芬馨世所稀。我皇叙群才，洪烈何巍巍。桓桓征四表，<br /><br />&nbsp;&nbsp;&nbsp;&nbsp;济济理万机。神化感无方，髦才盈帝畿。丕显惟昧旦，日新孔所谘。茂哉明圣德，<br /><br />&nbsp;&nbsp;&nbsp;&nbsp;日月同光辉。<br /><br />&nbsp;&nbsp;&nbsp;&nbsp;伯益<br /><br />&nbsp;&nbsp;&nbsp;&nbsp;伯益佐舜禹，职掌山与川。德侔十六相，思心入无间。智理周万物，下知众<br /><br />&nbsp;&nbsp;&nbsp;&nbsp;鸟言。黄雀应清化，翔习何翩翩。和鸣栖庭树，徘徊云日间。夏桀为无道，密网<br /><br />&nbsp;&nbsp;&nbsp;&nbsp;施山河。酷祝振纤网，当柰黄雀何。殷汤崇天德，去其三面罗。逍遥群飞来，鸣<br /><br />&nbsp;&nbsp;&nbsp;&nbsp;声乃复和。朱雀作南宿，凤皇统羽群。赤乌衔书至，天命瑞周文。神雀今来游，<br /><br />&nbsp;&nbsp;&nbsp;&nbsp;为我受命君。嘉祥致天和，膏泽隆青云。兰风发芳气，盖世同其芬。<br /><br />&nbsp;&nbsp;&nbsp;&nbsp;钓竿<br /><br />&nbsp;&nbsp;&nbsp;&nbsp;钓竿何冉冉，甘饵芳且鲜。临川运思心，微纶沈九泉。太公宝此术，乃在《<br /><br />&nbsp;&nbsp;&nbsp;&nbsp;灵秘》篇。机变随物移，精妙贯未然。游鱼惊著钓，潜龙飞戾天。戾天安所至？<br /><br />&nbsp;&nbsp;&nbsp;&nbsp;抚翼翔太清。太清一何异，两仪出浑成。玉衡正三辰，造化赋群形。退愿辅圣君，<br /><br />&nbsp;&nbsp;&nbsp;&nbsp;与神合其灵。我君弘远略，天人不足并。天人初并时，昧昧何芒芒。日月有徵兆，<br /><br />&nbsp;&nbsp;&nbsp;&nbsp;文象兴二皇。蚩尤乱生灵，黄帝用兵征万方。逮夏禹而德衰，三代不及虞与唐。<br /><br />&nbsp;&nbsp;&nbsp;&nbsp;我皇盛德配尧舜，受禅即阼享天祥。率土蒙v，靡不肃，庶事康。庶事康，穆穆<br /><br />&nbsp;&nbsp;&nbsp;&nbsp;明明。荷百禄，保无极，永太平。<br /><br />&nbsp;&nbsp;&nbsp;&nbsp;鼙舞，未详所起，然汉代已施于燕享矣。傅毅、张衡所赋，皆其事也。旧曲<br /><br />&nbsp;&nbsp;&nbsp;&nbsp;有五篇，一、《关东有贤女》，二、《章和二年中》，三、《乐久长》，四、《<br /><br />&nbsp;&nbsp;&nbsp;&nbsp;四方皇》，五、《殿前生桂树》，其辞并亡。曹植《鼙舞诗序》云：“故汉灵帝<br /><br />&nbsp;&nbsp;&nbsp;&nbsp;西园鼓吹有李坚者，能鼙舞，遭世荒乱，坚播越关西，随将军段煨。先帝闻其旧<br /><br />&nbsp;&nbsp;&nbsp;&nbsp;伎，下书召坚。坚年逾七十，中间废而不为，又古曲甚多谬误，异代之文，未必<br /><br />&nbsp;&nbsp;&nbsp;&nbsp;相袭，故依前曲作新歌五篇。”及泰始中，又制其辞焉。其舞故常二八，桓玄将<br /><br />&nbsp;&nbsp;&nbsp;&nbsp;c位，尚书殿中郎袁明子启增满八佾。泰始中歌辞今列之后云。<br /><br />&nbsp;&nbsp;&nbsp;&nbsp;鼙舞歌诗五篇<br /><br />&nbsp;&nbsp;&nbsp;&nbsp;洪业篇（当魏曲《明明魏皇帝》，古曲《关东有贤女》。）<br /><br />&nbsp;&nbsp;&nbsp;&nbsp;宣文创洪业，盛德在泰始。圣皇应灵符，受命君四海。万国何所乐？上有明<br /><br />&nbsp;&nbsp;&nbsp;&nbsp;天子。唐尧禅帝位，虞舜惟恭己。恭己正南面，道化与时移。大赦荡萌渐，文教<br /><br />&nbsp;&nbsp;&nbsp;&nbsp;被黄支。象天则地，体无为。聪明配日月，神圣参两仪。虽有三凶类，静言无所<br /><br />&nbsp;&nbsp;&nbsp;&nbsp;施。象天则地，体无为。稷契并佐命，伊吕升王臣。兰芷登朝肆，下无失宿人。<br /><br />&nbsp;&nbsp;&nbsp;&nbsp;声发响自应，表立景来附。哮阚顺羁制，潜龙升天路。备物立成器，变通极其数。<br /><br />&nbsp;&nbsp;&nbsp;&nbsp;百事以时叙，万机有常度。训之以克让，纳之以忠恕。群下仰清风，海外同欢慕。<br /><br />&nbsp;&nbsp;&nbsp;&nbsp;象天则地，化云布。昔日贵雕饰，今尚俭与素。昔日多纤介，今去情与故。象天<br /><br />&nbsp;&nbsp;&nbsp;&nbsp;则地，化云布。济济大朝士，夙夜综万机。万机无废理，明明降训谘。臣譬列星<br /><br />&nbsp;&nbsp;&nbsp;&nbsp;景，君配朝日辉。事业并通济，功烈何巍巍。五帝继三皇，三皇世所归。圣德应<br /><br />&nbsp;&nbsp;&nbsp;&nbsp;期运，天天地不能违。仰之弥已高，犹天不可阶。将复御龙氏，凤皇在庭栖。<br /><br />&nbsp;&nbsp;&nbsp;&nbsp;天命篇（当魏曲《太和有圣帝》，古曲《章和二年中》。）<br /><br />&nbsp;&nbsp;&nbsp;&nbsp;圣祖受天命，应期辅魏皇。入则综万机，出则征四方。朝廷无遗理，方表宁<br /><br />&nbsp;&nbsp;&nbsp;&nbsp;且康。道隆舜臣尧，积德逾太王。孟度阻穷险，造乱天一隅。神兵出不意，奉命<br /><br />&nbsp;&nbsp;&nbsp;&nbsp;致天诛。赦善罚有罪，元恶宗为虚。威风震劲蜀，武烈慑强吴。诸葛不知命，肆<br /><br />&nbsp;&nbsp;&nbsp;&nbsp;逆乱天常。拥徒十余万，数来寇边疆。我皇迈神武，执钺镇雍凉。亮乃畏天威，<br /><br />&nbsp;&nbsp;&nbsp;&nbsp;未战先仆僵。盈虚自然运，时变故多艰。东征陵海表，万里克朝鲜。受遗齐七政，<br /><br />&nbsp;&nbsp;&nbsp;&nbsp;曹爽又滔天。群凶受诛殛，百禄咸来臻。黄华应福始，王凌为祸先。<br /><br />&nbsp;&nbsp;&nbsp;&nbsp;景皇篇（当魏曲《魏历长》，古曲《乐久长》。）<br /><br />&nbsp;&nbsp;&nbsp;&nbsp;景皇帝，聪明命世生，盛德参天地。帝王道大，创基既已难，继世亦未易。<br /><br />&nbsp;&nbsp;&nbsp;&nbsp;外则夏侯玄，内则张与李，三凶构逆，乱帝纪。顺天行诛，穷其奸宄。边将御其<br /><br />&nbsp;&nbsp;&nbsp;&nbsp;渐，潜谋不得起。罪人咸伏辜，威风振万里。平衡综万机，万机无不理。召陵桓<br /><br />&nbsp;&nbsp;&nbsp;&nbsp;不君，内外何纷纷。众小便成群，蒙昧恣心，治乱不分。睿圣独断，济武常以文。<br /><br />&nbsp;&nbsp;&nbsp;&nbsp;顺天惟废立，扫霓披浮云。云霓既已辟，清和未几间，羽檄首尾至，变起东南藩。<br /><br />&nbsp;&nbsp;&nbsp;&nbsp;俭钦为长蛇，外则凭吴蛮。万国纷骚扰，戚戚天下惧不安。神武御六军，我皇执<br /><br />&nbsp;&nbsp;&nbsp;&nbsp;钺征。俭钦起寿春，前锋据项城。出其不意，并纵奇兵。奇兵诚难御，庙胜实难<br /><br />&nbsp;&nbsp;&nbsp;&nbsp;支。两军不期遇，敌退计无施。豹骑惟武进，大战沙阳陂。钦乃亡魂走，奔虏若<br /><br />&nbsp;&nbsp;&nbsp;&nbsp;云披。天因赦有罪，东土放鲸鲵。<br /><br />&nbsp;&nbsp;&nbsp;&nbsp;大晋篇（当魏曲《天生蒸民》，古曲《四方皇》。）<br /><br />&nbsp;&nbsp;&nbsp;&nbsp;赫赫大晋，于穆文王。荡荡巍巍，道迈陶唐。世称三皇五帝，及今重其光。<br /><br />&nbsp;&nbsp;&nbsp;&nbsp;九德克明，文既显，武又彰。思弘六合，兼济万方。内举元凯，朝政以纲。外简<br /><br />&nbsp;&nbsp;&nbsp;&nbsp;武臣，时惟鹰扬。靡顺不怀，逆命斯亡。仁配春日，威逾秋霜。济济多士，同兹<br /><br />&nbsp;&nbsp;&nbsp;&nbsp;兰芳。唐虞至治，四凶滔天。致讨俭钦，罔不肃虔。化感海内，海外来宾。献其<br /><br />&nbsp;&nbsp;&nbsp;&nbsp;声乐，并称妾臣。西蜀猾夏，c号方域。命将致讨，委国稽服。吴人放命，冯海<br /><br />&nbsp;&nbsp;&nbsp;&nbsp;阻江。飞书告喻，响应来同。先王建万国，九服为藩卫。亡秦坏诸侯，序祚不二<br /><br />&nbsp;&nbsp;&nbsp;&nbsp;世。历代不能复，忽逾五百岁。我皇迈圣德，应期创典制。分土五等，藩国正封<br /><br />&nbsp;&nbsp;&nbsp;&nbsp;界。莘莘文武佐，千秋遘嘉会。洪泽溢区内，仁风翔海外。<br /><br />&nbsp;&nbsp;&nbsp;&nbsp;明君篇（当魏曲《为君既不易》，古曲《殿前生桂树》。）<br /><br />&nbsp;&nbsp;&nbsp;&nbsp;明君御四海，听鉴尽物情。顾望有谴罚，谒忠身必荣。兰芷出荒野，万里升<br /><br />&nbsp;&nbsp;&nbsp;&nbsp;紫庭。茨草秽堂阶，扫截不得生。能否莫相蒙，百官正其名。恭己慎有为，有为<br /><br />&nbsp;&nbsp;&nbsp;&nbsp;无不成。暗君不自信，群下执异端。正直罗浸润，奸臣夺其权。虽欲尽忠诚，结<br /><br />&nbsp;&nbsp;&nbsp;&nbsp;舌不敢言。结舌亦何惮，尽忠为身患。清流岂不洁，飞尘浊其源。岐路令人迷，<br /><br />&nbsp;&nbsp;&nbsp;&nbsp;未远胜不还。忠臣立君朝，正色不顾身。邪正不并存，譬若胡与秦。胡秦有合时，<br /><br />&nbsp;&nbsp;&nbsp;&nbsp;邪正各异津。忠臣遇明君，乾乾惟日新。群目统在纲，众星共北辰。设令遭暗主，<br /><br />&nbsp;&nbsp;&nbsp;&nbsp;斥退为凡人。虽薄供时用，白茅犹为珍。冰霜昼夜结，兰桂摧为薪。邪臣多端变，<br /><br />&nbsp;&nbsp;&nbsp;&nbsp;用心何委曲。便辟顺情指，动随君所欲。偷安乐目前，不问清与浊。积伪罔时主，<br /><br />&nbsp;&nbsp;&nbsp;&nbsp;养交以持禄。言行恒相违，难餍甚G谷。昧死射乾没，觉露则灭族。<br /><br />&nbsp;&nbsp;&nbsp;&nbsp;拂舞，出自江左。旧云吴舞，检其歌，非吴辞也。亦陈于殿庭。杨泓序云：<br /><br />&nbsp;&nbsp;&nbsp;&nbsp;“自到江南见《白符舞》，或言《白凫鸠舞》，云有此来数十年矣。察其辞旨，<br /><br />&nbsp;&nbsp;&nbsp;&nbsp;乃是吴人患孙皓虐政，思属晋也。”今列之于后云。<br /><br />&nbsp;&nbsp;&nbsp;&nbsp;拂舞歌诗五篇<br /><br />&nbsp;&nbsp;&nbsp;&nbsp;白鸠篇<br /><br />&nbsp;&nbsp;&nbsp;&nbsp;翩翩白鸠，再飞再鸣。怀我君德，来集君庭。白雀呈瑞，素羽明鲜。翔庭舞<br /><br />&nbsp;&nbsp;&nbsp;&nbsp;翼，以应仁乾。皎皎鸣鸠，或丹或黄。乐我君惠，振羽来翔。东壁余光，鱼在江<br /><br />&nbsp;&nbsp;&nbsp;&nbsp;湖。惠而不费，敬我微躯。策我良驷，习我驱驰。与君周旋，乐道忘饥。我心虚<br /><br />&nbsp;&nbsp;&nbsp;&nbsp;静，我志沾濡。弹琴鼓瑟，聊以自娱。陵云登台，浮游太清。攀龙附凤，自望身<br /><br />&nbsp;&nbsp;&nbsp;&nbsp;轻。<br /><br />&nbsp;&nbsp;&nbsp;&nbsp;济济篇<br /><br />&nbsp;&nbsp;&nbsp;&nbsp;畅畅飞舞气流芳，追念三五大绮黄。去失有，时可行，去来时同此未央。时<br /><br />&nbsp;&nbsp;&nbsp;&nbsp;冉冉，近桑榆，但当饮酒为欢娱。衰老逝，有何期，多忧耿耿内怀思，深池旷，<br /><br />&nbsp;&nbsp;&nbsp;&nbsp;鱼独希，愿得黄浦众所依。恩感人，世无比，悲歌且舞无极已。<br /><br />&nbsp;&nbsp;&nbsp;&nbsp;独禄篇<br /><br />&nbsp;&nbsp;&nbsp;&nbsp;独独禄禄，水深泥浊。泥浊尚可，水深杀我。雍雍双雁，游戏田畔。我欲射<br /><br />&nbsp;&nbsp;&nbsp;&nbsp;雁，念子孤散。翩翩浮萍，得风摇轻。我心何合，与之同并。空床低帏，谁知无<br /><br />&nbsp;&nbsp;&nbsp;&nbsp;人。夜衣锦绣，谁别伪真。刀鸣鞘中，倚床无施。父冤不报，欲活何为。猛兽班<br /><br />&nbsp;&nbsp;&nbsp;&nbsp;班，游戏山间。兽欲啮人，不避豪贤。<br /><br />&nbsp;&nbsp;&nbsp;&nbsp;碣石篇<br /><br />&nbsp;&nbsp;&nbsp;&nbsp;东临碣石，以观沧海。水何淡淡，山岛竦峙。树木丛生，百草丰茂。秋风萧<br /><br />&nbsp;&nbsp;&nbsp;&nbsp;瑟，洪波涌起。日月之行，若出其中。星汉灿烂，若出其里。幸甚至哉，歌以咏<br /><br />&nbsp;&nbsp;&nbsp;&nbsp;志。《观沧海》<br /><br />&nbsp;&nbsp;&nbsp;&nbsp;孟冬十月，北风徘徊。天气肃清，繁霜霏霏。d鸡晨鸣，雁过南飞。鸷鸟潜<br /><br />&nbsp;&nbsp;&nbsp;&nbsp;藏，熊罴窟栖。耨}停置，农收积场。逆旅整设，以通贾商。幸甚至哉，歌以<br /><br />&nbsp;&nbsp;&nbsp;&nbsp;咏志。《冬十月》<br /><br />&nbsp;&nbsp;&nbsp;&nbsp;乡土不同，河朔隆塞。流澌浮漂，舟船行难。锥不之地，丰籁深奥。水竭不<br /><br />&nbsp;&nbsp;&nbsp;&nbsp;流，冰坚可蹈。士隐者贫，勇侠轻非。心常叹怨，戚戚多悲。幸甚至哉，歌以咏<br /><br />&nbsp;&nbsp;&nbsp;&nbsp;志。《土不同》<br /><br />&nbsp;&nbsp;&nbsp;&nbsp;神龟虽寿，犹有竟时。腾蛇乘雾，终为土灰。骥老伏枥，志在千里。烈士暮<br /><br />&nbsp;&nbsp;&nbsp;&nbsp;年，壮心不已。盈缩之期，不但在天。养怡之福，可得永年。幸甚至哉，歌以咏<br /><br />&nbsp;&nbsp;&nbsp;&nbsp;志。《龟虽寿》<br /><br />&nbsp;&nbsp;&nbsp;&nbsp;淮南王篇<br /><br />&nbsp;&nbsp;&nbsp;&nbsp;淮南王，自言尊，百尺高楼与天连。后园凿井银作床，金瓶素绠汲寒浆。汲<br /><br />&nbsp;&nbsp;&nbsp;&nbsp;寒浆，饮少年，少年窈窕何能贤。扬声悲歌音绝天。我欲渡河河无梁，愿作双黄<br /><br />&nbsp;&nbsp;&nbsp;&nbsp;鹄，还故乡。还故乡，入故里，徘徊故乡，若身不已。繁舞奇歌无不泰，徘徊桑<br /><br />&nbsp;&nbsp;&nbsp;&nbsp;梓游天外。<br /><br />&nbsp;&nbsp;&nbsp;&nbsp;鼓角横吹曲。鼓，案《周礼》“以ＧＷ鼓鼓军事”。角，说者云，蚩尤氏帅<br /><br />&nbsp;&nbsp;&nbsp;&nbsp;魑魅与黄帝战于涿鹿，帝乃始命吹角为龙鸣以御之。其后魏武北征乌丸，越沙漠<br /><br />&nbsp;&nbsp;&nbsp;&nbsp;而军士思归，于是减为中鸣，而尤更悲矣。<br /><br />&nbsp;&nbsp;&nbsp;&nbsp;胡角者，本以应胡笳之声，后渐用之横吹，有双角，即胡乐也。张博望入西<br /><br />&nbsp;&nbsp;&nbsp;&nbsp;域，传其法于西京，惟得《摩诃兜勒》一曲。李延年因胡曲更造新声二十八解，<br /><br />&nbsp;&nbsp;&nbsp;&nbsp;乘舆以为武乐。后汉以给边将，和帝时，万人将军得用之。魏晋以来，二十八解<br /><br />&nbsp;&nbsp;&nbsp;&nbsp;不复具存，用者有《黄鹄》、《陇头》、《出关》、《入关》、《出塞》、《入<br /><br />&nbsp;&nbsp;&nbsp;&nbsp;塞》、《折杨柳》、《黄覃子》、《赤之杨》、《望行人》十曲。<br /><br />&nbsp;&nbsp;&nbsp;&nbsp;案魏晋之世，有孙氏善弘旧曲，宋识善击节唱和，陈左善清歌，列和善吹笛，<br /><br />&nbsp;&nbsp;&nbsp;&nbsp;郝索善弹筝，朱生善琵琶，尤发新声。故傅玄著书曰：“人若钦所闻而忽所见，<br /><br />&nbsp;&nbsp;&nbsp;&nbsp;不亦惑乎？设此六人生于上世，越今古而无俪，何但夔牙同契哉！”案此说，则<br /><br />&nbsp;&nbsp;&nbsp;&nbsp;自兹以后，皆孙朱等之遗则也。<br /><br />&nbsp;&nbsp;&nbsp;&nbsp;相和，汉旧歌也，丝竹更相和，执节者歌。本一部，魏明帝分为二，更递夜<br /><br />&nbsp;&nbsp;&nbsp;&nbsp;宿。本十七曲，朱生、宋职、列和等复合之为十三曲。<br /><br />&nbsp;&nbsp;&nbsp;&nbsp;但歌，四曲，出自汉世。无弦节，作伎最先唱，一人唱，三人和。魏武帝尤<br /><br />&nbsp;&nbsp;&nbsp;&nbsp;好之。时有宋容华者，清彻好声，善唱此曲，当时之特妙。自晋以来不复传，遂<br /><br />&nbsp;&nbsp;&nbsp;&nbsp;绝。<br /><br />&nbsp;&nbsp;&nbsp;&nbsp;凡乐章古辞，今之存者，并汉世街陌谣讴，《江南可采莲》、《乌生十五子》、<br /><br />&nbsp;&nbsp;&nbsp;&nbsp;《白头吟》之属也。吴歌杂曲并出江南，东晋以来，稍有增广。<br /><br />&nbsp;&nbsp;&nbsp;&nbsp;《子夜歌》者，女子名子夜，造此声。孝武太元中，琅邪王轲之家有鬼歌《<br /><br />&nbsp;&nbsp;&nbsp;&nbsp;子夜》，则子夜是此时以前人也。<br /><br />&nbsp;&nbsp;&nbsp;&nbsp;《凤将雏歌》者，旧曲也。应璩《百一诗》云“言是《凤将雏》”，然则其<br /><br />&nbsp;&nbsp;&nbsp;&nbsp;来久矣。《前溪歌》者，车骑将军沈充所制。<br /><br />&nbsp;&nbsp;&nbsp;&nbsp;《阿子》及《欢闻歌》者，穆帝升平初，歌毕辄呼“阿子，汝闻不？”语在<br /><br />&nbsp;&nbsp;&nbsp;&nbsp;《五行志》。后人衍其声，以为此二曲。<br /><br />&nbsp;&nbsp;&nbsp;&nbsp;《团扇歌》者，中书令王珉与嫂婢有情，爱好甚笃，嫂捶挞婢过苦，婢素善<br /><br />&nbsp;&nbsp;&nbsp;&nbsp;歌，而珉好捉白团扇，故制此歌。<br /><br />&nbsp;&nbsp;&nbsp;&nbsp;《懊歌》者，隆安初俗闻讹谣之曲，语在《五行志》。<br /><br />&nbsp;&nbsp;&nbsp;&nbsp;《长史变》者，司徒左长史王Q临败所制。<br /><br />&nbsp;&nbsp;&nbsp;&nbsp;凡此诸曲，始皆徒歌，即而被之管弦。又有因丝竹金石，造歌以被之，魏世<br /><br />&nbsp;&nbsp;&nbsp;&nbsp;三调歌辞之类是也。<br /><br />&nbsp;&nbsp;&nbsp;&nbsp;《杯舞》，案太康中天下为《晋世宁舞》，务手以接杯反覆之。此<br /><br />&nbsp;&nbsp;&nbsp;&nbsp;则汉世惟有<br /><br />&nbsp;&nbsp;&nbsp;&nbsp;舞，而晋加之以杯，反覆之也。<br /><br />&nbsp;&nbsp;&nbsp;&nbsp;《公莫舞》，今之《巾舞》也。相传云项庄剑舞，项伯以袖隔之，使不得害<br /><br />&nbsp;&nbsp;&nbsp;&nbsp;汉高祖，且语项庄云“公莫”！古人相呼曰公，言公莫害汉王也。今之用巾盖像<br /><br />&nbsp;&nbsp;&nbsp;&nbsp;项伯衣袖之遗式。然案《琴操》有《公莫渡河曲》，然则其声所从来已久，俗云<br /><br />&nbsp;&nbsp;&nbsp;&nbsp;项伯，非也。<br /><br />&nbsp;&nbsp;&nbsp;&nbsp;《白舞》，案舞辞有巾袍之言。本吴地所出，宜是吴舞也。晋《俳<br /><br />&nbsp;&nbsp;&nbsp;&nbsp;歌》又云：“皎皎白绪，节节为双。”吴音呼绪为，疑白即白绪也。<br /><br />&nbsp;&nbsp;&nbsp;&nbsp;《铎舞歌》一篇，《幡舞歌》一篇，《鼓舞伎》六曲，并陈于元会。<br /><br />&nbsp;&nbsp;&nbsp;&nbsp;后汉正旦，天子临德阳殿受朝贺，舍利从西方来，戏于殿前，激水化成比目<br /><br />&nbsp;&nbsp;&nbsp;&nbsp;鱼，跳跃嗽水，作雾翳日。毕，又化成龙，长八九丈，出水游戏，炫耀日光。以<br /><br />&nbsp;&nbsp;&nbsp;&nbsp;两大丝绳系两柱头，相去数丈，两倡女对舞，行于绳上，相逢切肩而不倾。魏晋<br /><br />&nbsp;&nbsp;&nbsp;&nbsp;讫江左，犹有《夏育扛鼎》、《巨象行乳》、《神龟\舞》、《背负灵岳》、《<br /><br />&nbsp;&nbsp;&nbsp;&nbsp;桂树白雪》、《画地成川》之乐。<br /><br />&nbsp;&nbsp;&nbsp;&nbsp;成帝咸康七年，尚书蔡谟奏：“八年正会仪注，惟作鼓吹钟鼓，其余伎乐尽<br /><br />&nbsp;&nbsp;&nbsp;&nbsp;不作。”侍中张澄、给事黄门侍郎陈逵驳，以为“王者观时设教，至于吉凶殊断，<br /><br />&nbsp;&nbsp;&nbsp;&nbsp;不易之道也。今四方观礼，陵有傧吊之位，庭奏宫悬之乐，二礼兼用，哀乐不分，<br /><br />&nbsp;&nbsp;&nbsp;&nbsp;体国经制，莫大于此”。诏曰：“今既以天下体大，礼从权宜，三正之飨，宜尽<br /><br />&nbsp;&nbsp;&nbsp;&nbsp;用吉礼也。至娱耳目之乐，所不忍闻，故阙之耳。事之大者，不过上寿酒，称万<br /><br />&nbsp;&nbsp;&nbsp;&nbsp;岁，已许其大，不足复阙钟鼓鼓吹也。”<br /><br />&nbsp;&nbsp;&nbsp;&nbsp;澄、逵又启：“今大礼虽降，事吉于朝。然傧吊显于园陵，则未灭有哀；礼<br /><br />&nbsp;&nbsp;&nbsp;&nbsp;服定于典文，义无尽吉。是以咸宁之会，有撤乐之典，实先朝稽古宪章，垂式万<br /><br />&nbsp;&nbsp;&nbsp;&nbsp;世者也。”诏曰：“若元日大飨，万国朝宗，庭废钟鼓之奏，遂阙起居之节，朝<br /><br />&nbsp;&nbsp;&nbsp;&nbsp;无磬制之音，宾无蹈履之度，其于事义，不亦阙乎！惟可量轻重，以制事中。”<br /><br />&nbsp;&nbsp;&nbsp;&nbsp;散骑侍郎顾臻表曰：“臣闻圣王制乐，赞扬政道，养以仁义，防其淫佚，上<br /><br />&nbsp;&nbsp;&nbsp;&nbsp;享宗庙，下训黎元，体五行之正音，协八风以陶物。宫声正方而好义，角声坚齐<br /><br />&nbsp;&nbsp;&nbsp;&nbsp;而率礼，弦歌钟鼓金石之作备矣。故通神至化，有率舞之感，移风易俗，致和乐<br /><br />&nbsp;&nbsp;&nbsp;&nbsp;之极。末世之伎，设礼外之观，逆行连倒，头足入_之属，皮肤外剥，肝心内摧，<br /><br />&nbsp;&nbsp;&nbsp;&nbsp;敦彼行苇，犹谓勿践，矧伊生灵，而不侧怆。加四海朝觐，言观帝庭，耳聆《雅》<br /><br />&nbsp;&nbsp;&nbsp;&nbsp;《颂》之声，目睹威仪之序，足以蹋天，头以履地，反天地之至顺，伤彝伦之大<br /><br />&nbsp;&nbsp;&nbsp;&nbsp;方。今夷狄对岸，外御为急，兵食七升，忘身赴难，过泰之戏，日廪五斗。方扫<br /><br />&nbsp;&nbsp;&nbsp;&nbsp;神州，经略中甸，若此之事，不可示远。宜下太常，纂备雅乐，箫《韶》九成，<br /><br />&nbsp;&nbsp;&nbsp;&nbsp;惟新于盛运，功德颂声，永著于来叶，此乃所以‘燕及皇天，克昌厥后’者也。<br /><br />&nbsp;&nbsp;&nbsp;&nbsp;诸伎而伤人者，皆宜除之。流简俭之德，迈康哉之咏，清风既行，下应如草，此<br /><br />&nbsp;&nbsp;&nbsp;&nbsp;之谓也。愚管之诚，惟垂采察！”于是除《高K》、《紫鹿》、《行》、《鳖<br /><br />&nbsp;&nbsp;&nbsp;&nbsp;食》及《齐王卷衣》、《笮儿》等乐，又减其廪。其后复《高K》、《紫鹿》焉。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1392);">加入书签</a><a
                        href="1391.html">上一页</a>&larr;<a href="index.html">返回列表</a>&rarr;<a
                            href="1394.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1391.html"; var next_page = "1394.html"; var index_page = "index.html"; var sortid = "9"; var article_id = "23"; var chapter_id = "1392"; var articlename = "晋书"; var chaptername = " 卷二十三 志第十三"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>