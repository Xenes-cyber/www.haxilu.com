<!DOCTYPE html>
<html>
<head>
<meta charset="gbk" />
<title>晋书- 卷一百八 载记第八-在线阅读-哈西文学网</title>
<meta name="keywords" content="房玄龄等，晋书， 卷一百八 载记第八全文， 卷一百八 载记第八在线阅读 哈西文学网" />
<meta name="description" content="哈西文学网提供房玄龄等的晋书  卷一百八 载记第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1561.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1561.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八 载记第八</h1>
            <div class="link xb">
                <a href="1559.html">上一页</a>&larr;<a href="index.html">返回列表</a>&rarr;<a
                    href="1563.html">下一页</a></div>			
            <div id="BookText">&nbsp;&nbsp;&nbsp;&nbsp;◎慕容@<br /><br />&nbsp;&nbsp;&nbsp;&nbsp;慕容@，字弈洛瑰，昌黎棘城鲜卑人也。其先有熊氏之苗裔，世居北夷，邑<br /><br />&nbsp;&nbsp;&nbsp;&nbsp;于紫蒙之野，号曰东胡。其后与匈奴并盛，控弦之士二十余万，风俗官号与匈奴<br /><br />&nbsp;&nbsp;&nbsp;&nbsp;略同。秦汉之际为匈奴所败，分保鲜卑山，因以为号。曾祖莫护跋，魏初率其诸<br /><br />&nbsp;&nbsp;&nbsp;&nbsp;部入居辽西，从宣帝伐公孙氏有功，拜率义王，始建国于棘城之北。时燕代多冠<br /><br />&nbsp;&nbsp;&nbsp;&nbsp;步摇冠，莫护跋见而好之，乃敛发袭冠，诸部因呼之为步摇，其后音讹，遂为慕<br /><br />&nbsp;&nbsp;&nbsp;&nbsp;容焉。或云慕二仪之德，继三光之容，遂以慕容为氏。祖木延，左贤王。父涉归，<br /><br />&nbsp;&nbsp;&nbsp;&nbsp;以全柳城之功，进拜鲜卑单于，迁邑于辽东北，于是渐慕诸夏之风矣。<br /><br />&nbsp;&nbsp;&nbsp;&nbsp;@幼而魁岸，美姿貌，身长八尺，雄杰有大度。安北将军张华雅有知人之鉴，<br /><br />&nbsp;&nbsp;&nbsp;&nbsp;@童冠时往谒之，华甚叹异，谓曰：“君至长必为命世之器，匡难济时者也。”<br /><br />&nbsp;&nbsp;&nbsp;&nbsp;因以所服簪帻遗@，结殷勤而别。涉归死，其弟耐篡位，将谋杀@，@亡潜以避<br /><br />&nbsp;&nbsp;&nbsp;&nbsp;祸。后国人杀耐，迎@立之。<br /><br />&nbsp;&nbsp;&nbsp;&nbsp;初，涉归有憾于宇文鲜卑，@将修先君之怨，表请讨之。武帝弗许。@怒，<br /><br />&nbsp;&nbsp;&nbsp;&nbsp;入寇辽西，杀略甚众。帝遣幽州诸军讨@，战于肥如，@众大败。自后复掠昌黎，<br /><br />&nbsp;&nbsp;&nbsp;&nbsp;每岁不绝。又率众东伐扶余，扶余王依虑自杀，@夷其国城，驱万余人而归。东<br /><br />&nbsp;&nbsp;&nbsp;&nbsp;夷校尉何龛遣督护贾沈将迎立依虑之子为王，@遣其将孙丁率骑邀之。沈力战斩<br /><br />&nbsp;&nbsp;&nbsp;&nbsp;丁，遂复扶余之国。@谋于其众曰：“吾先公以来世奉中国，且华裔理殊，强弱<br /><br />&nbsp;&nbsp;&nbsp;&nbsp;固别，岂能与晋竞乎？何为不和以害吾百姓邪！”乃遣使来降。帝嘉之，拜为鲜<br /><br />&nbsp;&nbsp;&nbsp;&nbsp;卑都督。@致敬于东夷府，巾衣诣门，抗士大夫之礼。何龛严兵引见，@乃改服<br /><br />&nbsp;&nbsp;&nbsp;&nbsp;戎衣而入。人问其故，@曰：“主人不以礼，宾复何为哉！”龛闻而惭之，弥加<br /><br />&nbsp;&nbsp;&nbsp;&nbsp;敬惮。时东胡宇文鲜卑段部以@威德日广，惧有吞并之计，因为寇掠，往来不绝。<br /><br />&nbsp;&nbsp;&nbsp;&nbsp;@卑辞厚币以抚之。<br /><br />&nbsp;&nbsp;&nbsp;&nbsp;太康十年，@又迁于徒河之青山。@以大棘城即帝颛顼之墟也，元康四年乃<br /><br />&nbsp;&nbsp;&nbsp;&nbsp;移居之。教以农桑，法制同于上国。永宁中，燕垂大水，@开仓振给，幽方获济。<br /><br />&nbsp;&nbsp;&nbsp;&nbsp;天子闻而嘉之，褒赐命服。<br /><br />&nbsp;&nbsp;&nbsp;&nbsp;太安初，宇文莫圭遣弟屈云寇边城，云别帅大素延攻掠诸部，@亲击败之。<br /><br />&nbsp;&nbsp;&nbsp;&nbsp;素延怒，率众十万围棘城，众咸惧，人无距志。@曰：“素延虽犬羊蚁聚，然军<br /><br />&nbsp;&nbsp;&nbsp;&nbsp;无法制，已在吾计中矣。诸君但为力战，无所忧也。”乃躬贯甲胄，驰出击之，<br /><br />&nbsp;&nbsp;&nbsp;&nbsp;素延大败，追奔百里，俘斩万余人。<br /><br />&nbsp;&nbsp;&nbsp;&nbsp;永嘉初，@自称鲜卑大单于。辽东太守庞本以私憾杀东夷校尉李臻，附塞鲜<br /><br />&nbsp;&nbsp;&nbsp;&nbsp;卑素连、木津等托为臻报仇，实欲因而为乱，遂攻陷诸县，杀掠士庶。太守袁谦<br /><br />&nbsp;&nbsp;&nbsp;&nbsp;频战失利，校尉封释惧而请和。连岁寇掠，百姓失业，流亡归附者日月相继。@<br /><br />&nbsp;&nbsp;&nbsp;&nbsp;子翰言于@曰：“求诸侯莫如勤王，自古有为之君靡不杖此以成事业者也。今连、<br /><br />&nbsp;&nbsp;&nbsp;&nbsp;津跋扈，王师覆败，苍生屠脍，岂甚此乎！竖子外以庞本为名，内实幸而为寇。<br /><br />&nbsp;&nbsp;&nbsp;&nbsp;封使君以诛本请和，而毒害滋深。辽东倾没，垂已二周，中原兵乱，州师屡败，<br /><br />&nbsp;&nbsp;&nbsp;&nbsp;勤王杖义，今其时也。单于宜明九伐之威，救倒悬之命，数连、津之罪，合义兵<br /><br />&nbsp;&nbsp;&nbsp;&nbsp;以诛之。上则兴复辽邦，下则并吞二部，忠义彰于本朝，私利归于我国，此则吾<br /><br />&nbsp;&nbsp;&nbsp;&nbsp;鸿渐之始也，终可以得志于诸侯。”@从之。是日，率骑讨连、津，大败斩之，<br /><br />&nbsp;&nbsp;&nbsp;&nbsp;二部悉降，徙之棘城，立辽东郡而归。<br /><br />&nbsp;&nbsp;&nbsp;&nbsp;怀帝蒙尘于平阳，王浚承制以@为散骑常侍、冠军将军、前锋大都督、大单<br /><br />&nbsp;&nbsp;&nbsp;&nbsp;于，@不受。建兴中，愍帝遣使拜@镇军将军、昌黎、辽东二国公。建武初，元<br /><br />&nbsp;&nbsp;&nbsp;&nbsp;帝承制拜@假节、散骑常侍、都督辽左杂夷流人诸军事、龙骧将军、大单于、昌<br /><br />&nbsp;&nbsp;&nbsp;&nbsp;黎公，@让而不受。征虏将军鲁昌说@曰：“今两京倾没，天子蒙尘，琅邪承制<br /><br />&nbsp;&nbsp;&nbsp;&nbsp;江东，实人命所系。明公雄据海朔，跨总一方，而诸部犹怙众称兵，未遵道化者，<br /><br />&nbsp;&nbsp;&nbsp;&nbsp;盖以官非王命，又自以为强。今宜通使琅邪，劝承大统，然后敷宣帝命，以伐有<br /><br />&nbsp;&nbsp;&nbsp;&nbsp;罪，谁敢不从！”@善之，乃遣其长史王济浮海劝进。及帝即尊位，遣谒者陶辽<br /><br />&nbsp;&nbsp;&nbsp;&nbsp;重申前命，授@将军、单于，@固辞公封。<br /><br />&nbsp;&nbsp;&nbsp;&nbsp;时二京倾覆，幽、冀沦陷，@刑政修明，虚怀引纳，流亡士庶多襁负归之。<br /><br />&nbsp;&nbsp;&nbsp;&nbsp;@乃立郡以统流人，冀州人为冀阳郡，豫州人为成周郡，青州人为营丘郡，并州<br /><br />&nbsp;&nbsp;&nbsp;&nbsp;人为唐国郡。于是推举贤才，委以庶政，以河东裴嶷、代郡鲁昌、北平阳耽为谋<br /><br />&nbsp;&nbsp;&nbsp;&nbsp;主，北海逢羡、广平游邃、北平西方虔、渤海封抽、西河宋]、河东裴开为股肱，<br /><br />&nbsp;&nbsp;&nbsp;&nbsp;渤海封弈、平原宋该、安定皇甫岌、兰陵缪恺以文章才俊任居枢要，会稽朱左车、<br /><br />&nbsp;&nbsp;&nbsp;&nbsp;太山胡毋翼、鲁国孔纂以旧德清重引为宾友，平原刘赞儒学该通，引为东庠祭酒，<br /><br />&nbsp;&nbsp;&nbsp;&nbsp;其世子率国胄束修受业焉。@览政之暇，亲临听之，于是路有颂声，礼让兴矣。<br /><br />&nbsp;&nbsp;&nbsp;&nbsp;时平州刺史、东夷校尉崔毖自以为南州士望，意存怀集，而流亡者莫有赴之。<br /><br />&nbsp;&nbsp;&nbsp;&nbsp;毖意@拘留，乃阴结高句丽及宇文、段国等，谋灭@以分其地。太兴初，三国伐<br /><br />&nbsp;&nbsp;&nbsp;&nbsp;@，@曰：“彼信崔毖虚说，邀一时之利，乌合而来耳。既无统一，莫相归伏，<br /><br />&nbsp;&nbsp;&nbsp;&nbsp;吾今破之必矣。然彼军初合，其锋甚锐，幸我速战。若逆击之，落其计矣。靖以<br /><br />&nbsp;&nbsp;&nbsp;&nbsp;待之，必怀疑贰，迭相猜防。一则疑吾与毖谲而覆之，二则自疑三国之中与吾有<br /><br />&nbsp;&nbsp;&nbsp;&nbsp;韩魏之谋者，待其人情沮惑，然后取之必矣。”于是三国攻棘城，@闭门不战，<br /><br />&nbsp;&nbsp;&nbsp;&nbsp;遣使送牛酒以犒宇文，大言于众曰：“崔毖昨有使至。”于是二国果疑宇文同于<br /><br />&nbsp;&nbsp;&nbsp;&nbsp;@也，引兵而归。宇文悉独官曰：“二国虽归，吾当独兼其国，何用人为！”尽<br /><br />&nbsp;&nbsp;&nbsp;&nbsp;众逼城，连营三十里。@简锐士配，推锋于前；翰领精骑为奇兵，从旁出，直<br /><br />&nbsp;&nbsp;&nbsp;&nbsp;冲其营；@方阵而进。悉独官自恃其众，不设备，见@军之至，方率兵距之。前<br /><br />&nbsp;&nbsp;&nbsp;&nbsp;锋始交，翰已入其营，纵火焚之，其众皆震扰，不知所为，遂大败，悉独官仅以<br /><br />&nbsp;&nbsp;&nbsp;&nbsp;身免，尽俘其众。于是营候获皇帝玉玺三纽，遣长史裴嶷送于建邺。崔毖惧@之<br /><br />&nbsp;&nbsp;&nbsp;&nbsp;仇己也，使兄子焘伪贺@。会三国使亦至请和，曰：“非我本意也，崔平州教我<br /><br />&nbsp;&nbsp;&nbsp;&nbsp;耳。”@将焘示以攻围之处，临之以兵，曰：“汝叔父教三国灭我，何以诈来贺<br /><br />&nbsp;&nbsp;&nbsp;&nbsp;我乎？”@惧，首服。@乃遣焘归说毖曰：“降者上策，走者下策也。”以兵随<br /><br />&nbsp;&nbsp;&nbsp;&nbsp;之。毖与数十骑弃家室奔于高句丽，@悉降其众，徙焘及高瞻等于棘城，待以宾<br /><br />&nbsp;&nbsp;&nbsp;&nbsp;礼。明年，高句丽寇辽东，@遣众击败之。<br /><br />&nbsp;&nbsp;&nbsp;&nbsp;裴嶷至自建邺，帝遣使者拜@监平州诸军事、安北将军、平州刺史，增邑二<br /><br />&nbsp;&nbsp;&nbsp;&nbsp;千户。寻加使持节、都督幽州东夷诸军事、车骑将军、平州牧，进封辽东郡公，<br /><br />&nbsp;&nbsp;&nbsp;&nbsp;邑一万户，常侍、单于并如故；丹书铁券，承制海东，命备官司，置平州守宰。<br /><br />&nbsp;&nbsp;&nbsp;&nbsp;段末波初统其国，而不修备，@遣袭之，入令支，收其名马宝物而还。<br /><br />&nbsp;&nbsp;&nbsp;&nbsp;石勒遣使通和，@距之。送其使于建邺。勒怒，遣宇文乞得龟击@，@遣<br /><br />&nbsp;&nbsp;&nbsp;&nbsp;距之。以裴嶷为右部都督，率索头为右翼，命其少子仁自平郭趣柏林为左翼，攻<br /><br />&nbsp;&nbsp;&nbsp;&nbsp;乞得龟，克之，悉虏其众。乘胜拔其国城，收其资用亿计，徙其人数万户以归。<br /><br />&nbsp;&nbsp;&nbsp;&nbsp;成帝即位，加@侍中，位特进。咸和五年，又加开府仪同三司，固辞不受。<br /><br />&nbsp;&nbsp;&nbsp;&nbsp;@尝从容言曰：“狱者，人命之所悬也，不可以不慎。贤人君子，国家之基<br /><br />&nbsp;&nbsp;&nbsp;&nbsp;也，不可以不敬。稼穑者，国之本也，不可以不急。酒色便佞，乱德之甚也，不<br /><br />&nbsp;&nbsp;&nbsp;&nbsp;可以不戒。”乃著《家令》数千言以申其旨。<br /><br />&nbsp;&nbsp;&nbsp;&nbsp;遣使与太尉陶侃笺曰：<br /><br />&nbsp;&nbsp;&nbsp;&nbsp;明公使君毂下：振德曜威，抚宁方夏，劳心文武，士马无恙，钦高仰止，注<br /><br />&nbsp;&nbsp;&nbsp;&nbsp;情弥久。王途险远，隔以燕越，每瞻江湄，延首遐外。<br /><br />&nbsp;&nbsp;&nbsp;&nbsp;天降艰难，祸害屡臻，旧都不守，奄为虏庭，使皇舆迁幸，假势吴、楚。大<br /><br />&nbsp;&nbsp;&nbsp;&nbsp;晋启基、祚流万节，天命未改，玄象著明，是以义烈之士深怀愤踊。猥以功薄，<br /><br />&nbsp;&nbsp;&nbsp;&nbsp;受国殊宠，上不能扫除群羯，下不能身赴国难，仍纵贼臣，屡逼京辇。王敦唱祸<br /><br />&nbsp;&nbsp;&nbsp;&nbsp;于前，苏峻肆毒于后，凶暴过于董卓，恶逆甚于唷汜，普天率土，谁不同忿！<br /><br />&nbsp;&nbsp;&nbsp;&nbsp;深怪文武之士，过荷朝荣，不能灭中原之寇，刷天下之耻。<br /><br />&nbsp;&nbsp;&nbsp;&nbsp;君侯植根江阳，发曜荆、衡，杖叶公之权，有包胥之志，而令白公、伍员殆<br /><br />&nbsp;&nbsp;&nbsp;&nbsp;得极其暴，窃为丘明耻之。区区楚国子重之徒，犹耻君弱、群臣不及先大夫，厉<br /><br />&nbsp;&nbsp;&nbsp;&nbsp;己戒众，以服陈、郑；越之种蠡尚能弼佐句践，取威黄池；况今吴土英贤比肩，<br /><br />&nbsp;&nbsp;&nbsp;&nbsp;而不辅翼圣主，陵江北伐。以义声之直，讨逆暴之羯，檄命旧邦之士，招怀存本<br /><br />&nbsp;&nbsp;&nbsp;&nbsp;之人，岂不若因风振落，顿坂走轮哉！且孙氏之初，以长沙之众摧破董卓，志匡<br /><br />&nbsp;&nbsp;&nbsp;&nbsp;汉室。虽中遇寇害，雅志不遂，原其心诚，乃忽身命。及权据扬、越，外杖周、<br /><br />&nbsp;&nbsp;&nbsp;&nbsp;张，内冯顾、陆，距魏亦壁，克取襄阳。自兹以降，世主相袭，咸能侵逼徐、豫，<br /><br />&nbsp;&nbsp;&nbsp;&nbsp;令魏朝旰食。不知今之江表为贤俊匿智，藏其勇略邪？将吕蒙、凌统高踪旷世哉？<br /><br />&nbsp;&nbsp;&nbsp;&nbsp;况今凶羯虐暴，中州人士逼迫势促，其颠沛之危，甚于累卵。假号之强，众心所<br /><br />&nbsp;&nbsp;&nbsp;&nbsp;去，敌有衅矣，易可震荡。王郎、袁术虽自诈伪，皆基浅根微，祸不旋踵，此皆<br /><br />&nbsp;&nbsp;&nbsp;&nbsp;君侯之所闻见者矣。<br /><br />&nbsp;&nbsp;&nbsp;&nbsp;王司徒清虚寡欲，善于全己，昔曹参亦综此道，著画一之称也。庾公居元舅<br /><br />&nbsp;&nbsp;&nbsp;&nbsp;之尊，处申伯之任，超然高蹈，明智之权。@于寇难之际，受大晋累世之恩，自<br /><br />&nbsp;&nbsp;&nbsp;&nbsp;恨绝域，无益圣朝，徒系心万里，望风怀愤。今海内之望，足为楚、汉轻重者，<br /><br />&nbsp;&nbsp;&nbsp;&nbsp;惟在君侯。若戮力尽心，悉五州之众，据兖、豫之郊，使向义之士倒戈释甲，则<br /><br />&nbsp;&nbsp;&nbsp;&nbsp;羯寇必灭，国耻必除。@在一方，敢不竭命。孤军轻进，不足使勒畏首畏尾，则<br /><br />&nbsp;&nbsp;&nbsp;&nbsp;怀旧之士欲为内应，无由自发故也。故远陈写，言不宣尽。<br /><br />&nbsp;&nbsp;&nbsp;&nbsp;@使者遭风没海。其后@更写前笺，并赍其东夷校尉封抽、行辽东相韩矫等<br /><br />&nbsp;&nbsp;&nbsp;&nbsp;三十余人疏上侃府曰：<br /><br />&nbsp;&nbsp;&nbsp;&nbsp;自古有国有家，鲜不极盛而衰。自大晋龙兴，克平<山e>、会，神武之略，迈<br /><br />&nbsp;&nbsp;&nbsp;&nbsp;踪前史。惠皇之末，后党构难，祸结京畿，衅成公族，遂使羯寇乘虚，倾覆诸夏，<br /><br />&nbsp;&nbsp;&nbsp;&nbsp;旧都沦灭，山陵毁掘，人神悲悼，幽明发愤。昔猃狁之强，匈奴之盛，未有如今<br /><br />&nbsp;&nbsp;&nbsp;&nbsp;日羯寇之暴，跨蹑华裔，盗称尊号者也。<br /><br />&nbsp;&nbsp;&nbsp;&nbsp;天祚有晋，挺授英杰。车骑将军慕容@自弱冠莅国，忠于王室，明允恭肃，<br /><br />&nbsp;&nbsp;&nbsp;&nbsp;志在立勋。属海内分崩，皇舆迁幸，元皇中兴，初唱大业，肃祖继统，荡平江外。<br /><br />&nbsp;&nbsp;&nbsp;&nbsp;@虽限以山海，隔以羯寇，翘首引领，系心京师，常假寤寐，欲忧国忘身。贡篚<br /><br />&nbsp;&nbsp;&nbsp;&nbsp;相寻，连舟载路，戎不税驾，动成义举。今羯寇滔天，怙其丑类，树基赵、魏，<br /><br />&nbsp;&nbsp;&nbsp;&nbsp;跨略燕、齐。@虽率义众，诛讨大逆，然管仲相齐，犹曰宠不足以御下，况@辅<br /><br />&nbsp;&nbsp;&nbsp;&nbsp;翼王室，有匡霸之功，而位卑爵轻，九命未加，非所以宠异藩翰，敦奖殊勋者也。<br /><br />&nbsp;&nbsp;&nbsp;&nbsp;方今诏命隔绝，王路险远，贡使往来，动弥年载。今燕之旧壤，北周沙漠，<br /><br />&nbsp;&nbsp;&nbsp;&nbsp;东尽乐浪，西暨代山，南极冀方，而悉为虏庭，非复国家之域。将佐等以为宜远<br /><br />&nbsp;&nbsp;&nbsp;&nbsp;遵周室，近准汉初，进封@为燕王，行大将军事，上以总统诸部，下以割损贼境。<br /><br />&nbsp;&nbsp;&nbsp;&nbsp;使冀州之人望风向化。@得祗承诏命，率合诸国，奉辞夷逆，以成桓文之功，苟<br /><br />&nbsp;&nbsp;&nbsp;&nbsp;利社稷，专之可也。而@固执谦光，守节弥高，每诏所加，让动积年，非将佐等<br /><br />&nbsp;&nbsp;&nbsp;&nbsp;所能敦逼。今区区所陈，不欲苟相崇重，而愚情至心，实为国计。<br /><br />&nbsp;&nbsp;&nbsp;&nbsp;侃报抽等书，其略曰：“车骑将军忧国忘身，贡篚载路，羯贼求和，执使送<br /><br />&nbsp;&nbsp;&nbsp;&nbsp;之，西讨段国，北伐塞外，远绥索头，荒服以献。惟北部未宾，屡遣征伐。又知<br /><br />&nbsp;&nbsp;&nbsp;&nbsp;东方官号，高下齐班，进无统摄之权，退无等差之降，欲进车骑为燕王，一二具<br /><br />&nbsp;&nbsp;&nbsp;&nbsp;之。夫功成进爵，古之成制也。车骑虽未能为官摧勒，然忠义竭诚。今腾笺上听，<br /><br />&nbsp;&nbsp;&nbsp;&nbsp;可不迟速，当任天台也。”朝议未定。八年，@卒，乃止。时年六十五，在位四<br /><br />&nbsp;&nbsp;&nbsp;&nbsp;十九年。帝遣使者策赠大将军、开府仪同三司，谥曰襄。及俊c号，伪谥武宣皇<br /><br />&nbsp;&nbsp;&nbsp;&nbsp;帝。<br /><br />&nbsp;&nbsp;&nbsp;&nbsp;裴嶷，字文冀，河东闻喜人也。父昶，司隶校尉。嶷清方有干略，累迁至中<br /><br />&nbsp;&nbsp;&nbsp;&nbsp;书侍郎，转给事黄门郎、荥阳太守。属天下乱，嶷兄武先为玄菟太守，嶷遂求为<br /><br />&nbsp;&nbsp;&nbsp;&nbsp;昌黎太守。至郡，久之，武卒，嶷被征，乃将武子开送丧俱南。既达辽西，道路<br /><br />&nbsp;&nbsp;&nbsp;&nbsp;梗塞，乃与开投@。时诸流寓之士见@草创，并怀去就。嶷首定名分，为群士启<br /><br />&nbsp;&nbsp;&nbsp;&nbsp;行。@甚悦，以嶷为长史，委以军国之谋。<br /><br />&nbsp;&nbsp;&nbsp;&nbsp;及悉独官寇逼城下，外内骚动，@问策于嶷，嶷曰：“悉独官虽拥大众，军<br /><br />&nbsp;&nbsp;&nbsp;&nbsp;无号令，众无部阵，若简精兵，乘其无备，则成擒耳。”@从之，遂陷寇营。@<br /><br />&nbsp;&nbsp;&nbsp;&nbsp;威德于此甚振，将遣使献捷于建邺，妙简行人，令嶷将命。<br /><br />&nbsp;&nbsp;&nbsp;&nbsp;初，朝廷以@僻在荒远，犹以边裔之豪处之。嶷既使至，盛言@威略，又知<br /><br />&nbsp;&nbsp;&nbsp;&nbsp;四海英贤并为其用，举朝改观焉。嶷将还，帝试留嶷以观之，嶷辞曰：“臣世荷<br /><br />&nbsp;&nbsp;&nbsp;&nbsp;朝恩，濯缨华省，因事远寄，投迹荒遐。今遭开泰，得睹朝廷，复赐恩诏，即留<br /><br />&nbsp;&nbsp;&nbsp;&nbsp;京辇，于臣之私，诚为厚幸。顾以皇居播迁，山陵幽辱，慕容龙骧将军越在遐表，<br /><br />&nbsp;&nbsp;&nbsp;&nbsp;乃心王室，慷慨之诚，义感天地，方扫平中壤，奉迎皇舆，故遣使臣，万里表诚。<br /><br />&nbsp;&nbsp;&nbsp;&nbsp;今若留臣，必谓国家遗其僻陋，孤其丹心，使怀义懈怠。是以微臣区区忘身为国，<br /><br />&nbsp;&nbsp;&nbsp;&nbsp;贪还反命耳。”帝曰：“卿言是也。”乃遣嶷还。@后谓群僚曰：“裴长史名重<br /><br />&nbsp;&nbsp;&nbsp;&nbsp;中朝，而降屈于此，岂非天以授孤也。”出为辽东相，转乐浪太守。<br /><br />&nbsp;&nbsp;&nbsp;&nbsp;高瞻，字子前，渤海人也。少而英爽有俊才，身长八尺二寸。光熙中，调<br /><br />&nbsp;&nbsp;&nbsp;&nbsp;补尚书郎。属永嘉之乱，还乡里，乃与父老议曰：“今皇纲不振，兵革云扰，此<br /><br />&nbsp;&nbsp;&nbsp;&nbsp;郡沃壤，凭固河海，若兵荒岁俭，必为寇庭，非谓图安之所。王彭祖先在幽、蓟，<br /><br />&nbsp;&nbsp;&nbsp;&nbsp;据燕、代之资，兵强国富，可以托也。诸君以为何如？”众咸善之。乃与叔父隐<br /><br />&nbsp;&nbsp;&nbsp;&nbsp;率数千家北徙幽州。既而以王浚政令无恒，乃依崔毖，随毖如辽东。<br /><br />&nbsp;&nbsp;&nbsp;&nbsp;毖之与三国谋伐@也，瞻固谏以为不可，毖不从。及毖奔败，瞻随众降于@。<br /><br />&nbsp;&nbsp;&nbsp;&nbsp;@署为将军，瞻称疾不起。@敬其姿器，数临候之，抚其心曰：“君之疾在此，<br /><br />&nbsp;&nbsp;&nbsp;&nbsp;不在余也。今天子播越，四海分崩，苍生纷扰，莫知所系，孤思与诸君匡复帝室，<br /><br />&nbsp;&nbsp;&nbsp;&nbsp;翦鲸豕于二京，迎天子于吴、会，廓清八表，侔勋古烈，此孤之心也，孤之愿也。<br /><br />&nbsp;&nbsp;&nbsp;&nbsp;君中州大族，冠冕之余，宜痛心疾首，枕戈待旦，柰何以华夷之异，有怀介然。<br /><br />&nbsp;&nbsp;&nbsp;&nbsp;且大禹出于西羌，文王生于东夷，但问志略何如耳，岂以殊俗不可降心乎！”瞻<br /><br />&nbsp;&nbsp;&nbsp;&nbsp;仍辞疾笃，@深不平之。瞻又与宋该有隙，该阴劝@除之。瞻闻其言，弥不自安，<br /><br />&nbsp;&nbsp;&nbsp;&nbsp;遂以忧死。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1561);">加入书签</a><a
                        href="1559.html">上一页</a>&larr;<a href="index.html">返回列表</a>&rarr;<a
                            href="1563.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1559.html"; var next_page = "1563.html"; var index_page = "index.html"; var sortid = "9"; var article_id = "23"; var chapter_id = "1561"; var articlename = "晋书"; var chaptername = " 卷一百八 载记第八"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>