<!DOCTYPE html>
<html>
<head>
<meta charset="gbk" />
<title>晋书- 卷一百十 载记第十-在线阅读-哈西文学网</title>
<meta name="keywords" content="房玄龄等，晋书， 卷一百十 载记第十全文， 卷一百十 载记第十在线阅读 哈西文学网" />
<meta name="description" content="哈西文学网提供房玄龄等的晋书  卷一百十 载记第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1564.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1564.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十 载记第十</h1>
            <div class="link xb">
                <a href="1563.html">上一页</a>&larr;<a href="index.html">返回列表</a>&rarr;<a
                    href="1566.html">下一页</a></div>			
            <div id="BookText">&nbsp;&nbsp;&nbsp;&nbsp;◎慕容俊<br /><br />&nbsp;&nbsp;&nbsp;&nbsp;慕容俊，字宣英，之第二子也。初，@常言：“吾积福累仁，子孙当有中<br /><br />&nbsp;&nbsp;&nbsp;&nbsp;原。”既而生俊，@曰：“此儿骨相不恒，吾家得之矣。”及长，身长八尺二寸，<br /><br />&nbsp;&nbsp;&nbsp;&nbsp;姿貌魁伟，博观图书，有文武干略。为燕王，拜俊假节、安北将军、东夷校尉、<br /><br />&nbsp;&nbsp;&nbsp;&nbsp;左贤王、燕王世子。死，永和五年，c即燕王位，依春秋列国故事称元年，赦<br /><br />&nbsp;&nbsp;&nbsp;&nbsp;于境内。是时石季龙死，赵、魏大乱，俊将图兼并之计，以慕容恪为辅国将军，<br /><br />&nbsp;&nbsp;&nbsp;&nbsp;慕容评为辅弼将军，阳骛为辅义将军，慕容垂为前锋都督、建锋将军，简精卒二<br /><br />&nbsp;&nbsp;&nbsp;&nbsp;十余万以待期。是岁，穆帝使谒者陈沈拜俊为使持节、侍中、大都督、都督河北<br /><br />&nbsp;&nbsp;&nbsp;&nbsp;诸军事、幽、冀、并、平四州牧、大将军、大单于、燕王，承制封拜一如@、<br /><br />&nbsp;&nbsp;&nbsp;&nbsp;故事。<br /><br />&nbsp;&nbsp;&nbsp;&nbsp;明年，俊率三军南伐，出自卢龙，次于无终。石季龙幽州刺史王午弃城走，<br /><br />&nbsp;&nbsp;&nbsp;&nbsp;留其将王他守蓟。俊攻陷其城，斩他，因而都之。徙广宁、上谷人于徐无，代郡<br /><br />&nbsp;&nbsp;&nbsp;&nbsp;人于凡城而还。<br /><br />&nbsp;&nbsp;&nbsp;&nbsp;及冉闵杀石祗，c称大号，遣其使人常炜聘于俊。俊引之观下，使其记室封<br /><br />&nbsp;&nbsp;&nbsp;&nbsp;裕诘之曰：“冉闵养息常才，负恩篡逆，有何祥应而c称大号？”炜曰：“天之<br /><br />&nbsp;&nbsp;&nbsp;&nbsp;所兴，其致不同，狼乌纪于三王，麟龙表于汉、魏。寡君应天驭历，能无祥乎！<br /><br />&nbsp;&nbsp;&nbsp;&nbsp;且用兵杀伐，哲王盛典，汤、武亲行诛放，而仲尼美之。魏武养于宦官，莫知所<br /><br />&nbsp;&nbsp;&nbsp;&nbsp;出，众不盈旅，遂能终成大功。暴胡酷乱，苍生屠脍，寡君奋剑而诛除之，黎元<br /><br />&nbsp;&nbsp;&nbsp;&nbsp;获济，可谓功格皇天，勋侔高祖。恭承乾命，有何不可？”裕曰：“石祗去岁使<br /><br />&nbsp;&nbsp;&nbsp;&nbsp;张举请救，云玺在襄国，其言信不？又闻闵铸金为己象，坏而不成，奈何言有天<br /><br />&nbsp;&nbsp;&nbsp;&nbsp;命？”炜曰：“诛胡之日，在邺者略无所遗，玺何从而向襄国，此求救之辞耳。<br /><br />&nbsp;&nbsp;&nbsp;&nbsp;天之神玺，实在寡君。且妖孽之徒，欲假奇眩众，或改作万端，以神其事。寡君<br /><br />&nbsp;&nbsp;&nbsp;&nbsp;今已握乾府，类上帝，四海悬诸掌，大业集于身，何所求虑而取信此乎！铸形之<br /><br />&nbsp;&nbsp;&nbsp;&nbsp;事，所未闻也。”俊既锐信举言，又欣于闵铸形之不成也，必欲审之，乃积薪置<br /><br />&nbsp;&nbsp;&nbsp;&nbsp;火于其侧，命裕等以意喻之。炜神色自若，抗言曰：“结发已来，尚不欺庸人，<br /><br />&nbsp;&nbsp;&nbsp;&nbsp;况千乘乎！巧诈虚言以救死者，使臣所不为也。直道受戮，死自分耳。益薪速火，<br /><br />&nbsp;&nbsp;&nbsp;&nbsp;君之大惠。”左右劝俊杀之，俊曰：“古者兵交，使在其间，此亦人臣常事。”<br /><br />&nbsp;&nbsp;&nbsp;&nbsp;遂赦之。<br /><br />&nbsp;&nbsp;&nbsp;&nbsp;遣慕容恪略地中山，慕容评攻王午于鲁口。恪次唐城，冉闵将白同、中山太<br /><br />&nbsp;&nbsp;&nbsp;&nbsp;守侯龛固守不下。恪留其将慕容彪攻之，进讨常山。评次南安，王午遣其将郑生<br /><br />&nbsp;&nbsp;&nbsp;&nbsp;距评。评逆击，斩之，侯龛逾城出降。恪进克中山，斩白同。俊军令严明，诸将<br /><br />&nbsp;&nbsp;&nbsp;&nbsp;无所犯。闵章武太守贾坚率郡兵邀评战于高城，擒坚于阵，斩首三千余级。<br /><br />&nbsp;&nbsp;&nbsp;&nbsp;是岁丁零翟鼠及冉闵将刘准等率其所部降于俊，封鼠归义王，拜准左司马。<br /><br />&nbsp;&nbsp;&nbsp;&nbsp;时鲜卑段勤初附于俊，其后复叛。俊遣慕容恪及相国封弈讨冉闵于安喜，慕<br /><br />&nbsp;&nbsp;&nbsp;&nbsp;容垂讨段勤于绎幕，俊如中山，为二军声势。闵惧，奔于常山，恪追及于}水。<br /><br />&nbsp;&nbsp;&nbsp;&nbsp;闵威名素振，众咸惮之。恪谓诸将曰：“闵师老卒疲，实为难用；加其勇而无谋，<br /><br />&nbsp;&nbsp;&nbsp;&nbsp;一夫之敌耳。虽有甲兵，不足击也。吾今分军为三部，掎角以待之。闵性轻锐，<br /><br />&nbsp;&nbsp;&nbsp;&nbsp;又知吾军势非其敌，必出万死冲吾中军。吾今贯甲厚阵以俟其至，诸君但厉卒，<br /><br />&nbsp;&nbsp;&nbsp;&nbsp;从旁须其战合，夹而击之，蔑不克也。”及战，败之，斩首七千余级，擒闵，送<br /><br />&nbsp;&nbsp;&nbsp;&nbsp;之，斩于龙城。恪屯军呼沲。闵将苏亥遣其将金光率骑数千袭恪，恪逆击，斩之，<br /><br />&nbsp;&nbsp;&nbsp;&nbsp;亥大惧，奔于并州。恪进据常山，段勤惧而请降，遂进攻邺。闵将蒋干闭城距守。<br /><br />&nbsp;&nbsp;&nbsp;&nbsp;俊又遣慕容评等率骑一万会攻邺。是时<燕鸟>巢于俊正阳殿之西椒，生三雏，项上<br /><br />&nbsp;&nbsp;&nbsp;&nbsp;有竖毛；凡城献异鸟，五色成章。俊谓群僚曰：“是何祥也？”咸称：“<燕鸟>者，<br /><br />&nbsp;&nbsp;&nbsp;&nbsp;燕鸟也。首有毛冠者，言大燕龙兴，冠通天章甫之象也。巢正阳西椒者，言至尊<br /><br />&nbsp;&nbsp;&nbsp;&nbsp;临轩朝万国之征也。三子者，数应三统之验也。神鸟五色，言圣朝将继五行之<br /><br />&nbsp;&nbsp;&nbsp;&nbsp;以御四海者也。”俊览之大悦。既而蒋干率锐卒五千出城挑战，慕容评等击败之，<br /><br />&nbsp;&nbsp;&nbsp;&nbsp;斩首四千余级，干单骑还邺。于是群臣劝俊称尊号，俊答曰：“吾本幽漠射猎之<br /><br />&nbsp;&nbsp;&nbsp;&nbsp;乡，被发左衽之俗，历数之宁有分邪！卿等苟相褒举，以觊非望，实匪寡德所<br /><br />&nbsp;&nbsp;&nbsp;&nbsp;宜闻也。”慕容恪、封弈讨王午于鲁口，降之。寻而慕容评攻克邺城，送冉闵妻<br /><br />&nbsp;&nbsp;&nbsp;&nbsp;子僚属及其文物于中山。<br /><br />&nbsp;&nbsp;&nbsp;&nbsp;先是，蒋干以传国玺送于建邺，俊欲神其事业，言历运在己，乃诈云闵妻得<br /><br />&nbsp;&nbsp;&nbsp;&nbsp;之以献，赐号曰“奉玺君”，因以永和八年c即皇帝位，大赦境内，建元曰元玺，<br /><br />&nbsp;&nbsp;&nbsp;&nbsp;署置百官。以封弈为太尉，慕容恪为侍中，阳骛为尚书令，皇甫真为尚书左仆射，<br /><br />&nbsp;&nbsp;&nbsp;&nbsp;张希为尚书右仆射，宋活为中书监，韩恒为中书令，其余封授各有差。追尊@为<br /><br />&nbsp;&nbsp;&nbsp;&nbsp;高祖武宣皇帝，为太祖文明皇帝。时朝廷遣使诣俊，俊谓使者曰：“汝还白汝<br /><br />&nbsp;&nbsp;&nbsp;&nbsp;天子，我承人之乏，为中国所推，已为帝矣。”初，石季龙使人探策于华山，得<br /><br />&nbsp;&nbsp;&nbsp;&nbsp;玉版，文曰：“岁在申酉，不绝如线。岁在壬子，真人乃见。”及此，燕人咸以<br /><br />&nbsp;&nbsp;&nbsp;&nbsp;为俊之应也。改司州为中州，置司隶校尉官。群下言：“大燕受命，上承光纪黑<br /><br />&nbsp;&nbsp;&nbsp;&nbsp;精之君，运历传属，代金行之后，宜行夏之时，服周之冕，旗帜尚黑，牲牡尚玄。”<br /><br />&nbsp;&nbsp;&nbsp;&nbsp;俊从之。其从行文武、诸藩使人及登号之日者，悉增位三级。}河之师，守邺<br /><br />&nbsp;&nbsp;&nbsp;&nbsp;之军，下及战士，赐各有差。临阵战亡者，将士加赠二等，士卒复其子孙。殿中<br /><br />&nbsp;&nbsp;&nbsp;&nbsp;旧人皆随才擢叙。立其妻可足浑氏为皇后，世子晔为皇太子。<br /><br />&nbsp;&nbsp;&nbsp;&nbsp;晋宁朔将军荣胡以彭城、鲁郡叛降于俊。<br /><br />&nbsp;&nbsp;&nbsp;&nbsp;常山人李犊聚众数千，反于普壁垒，俊遣慕容恪率众讨降之。<br /><br />&nbsp;&nbsp;&nbsp;&nbsp;初，冉闵既败，王午自号安国王。午既死，吕护复袭其号，保于鲁口。恪进<br /><br />&nbsp;&nbsp;&nbsp;&nbsp;讨走之，遣前军悦绾追及于野王，悉降其众。<br /><br />&nbsp;&nbsp;&nbsp;&nbsp;姚襄以梁国降于俊。以慕容评为都督秦、雍、益、梁、江、扬、荆、徐、衮、<br /><br />&nbsp;&nbsp;&nbsp;&nbsp;豫十州河南诸军事，权镇于洛水；慕容为前锋都督、都督荆、徐二州缘淮诸军<br /><br />&nbsp;&nbsp;&nbsp;&nbsp;事，进据河南。<br /><br />&nbsp;&nbsp;&nbsp;&nbsp;俊自和龙至蓟城，幽冀之人为东迁，互相惊扰，所在屯结。其下请讨之，俊<br /><br />&nbsp;&nbsp;&nbsp;&nbsp;曰：“群小以朕东巡，故相惑耳。今朕既至，寻当自定。然不虞之备亦不可不为。”<br /><br />&nbsp;&nbsp;&nbsp;&nbsp;于是令内外戒严。<br /><br />&nbsp;&nbsp;&nbsp;&nbsp;苻生河内太守王会、黎阳太守韩高以郡归俊。晋兰陵太守孙黑、济北太守高<br /><br />&nbsp;&nbsp;&nbsp;&nbsp;柱、建兴太守高瓮各以郡叛归于俊。初，俊车骑大将军、范阳公刘宁屯据莸城，<br /><br />&nbsp;&nbsp;&nbsp;&nbsp;降于苻氏，至此，率户二千诣蓟归罪，拜后将军。高句丽王钊遣使谢恩，贡其方<br /><br />&nbsp;&nbsp;&nbsp;&nbsp;物。俊以钊为营州诸军事、征东大将军、营州刺史，封乐浪公，王如故。<br /><br />&nbsp;&nbsp;&nbsp;&nbsp;俊给事黄门侍郎申胤上言曰：<br /><br />&nbsp;&nbsp;&nbsp;&nbsp;夫名尊礼重，先王之制。冠冕之式，代或不同。汉以萧、曹之功，有殊群辟，<br /><br />&nbsp;&nbsp;&nbsp;&nbsp;故剑履上殿，入朝不趋。世无其功，则礼宜阙也。至于东宫，体此为仪，魏、晋<br /><br />&nbsp;&nbsp;&nbsp;&nbsp;因循，制不纳舄。今皇储过谦，准同百僚，礼卑逼下，有违朝式。太子有统天之<br /><br />&nbsp;&nbsp;&nbsp;&nbsp;重，而与诸王齐冠远游，非所以辨章贵贱也。祭飨朝庆，宜正服衮衣九文，冠冕<br /><br />&nbsp;&nbsp;&nbsp;&nbsp;九旒。又仲冬长至，太阴数终，黄钟产气，绵微于下，此月闭关息旅，后不省方。<br /><br />&nbsp;&nbsp;&nbsp;&nbsp;《礼记》曰：“是月也，事欲静，君子齐戒去声色。”唯《周官》有天子之南郊<br /><br />&nbsp;&nbsp;&nbsp;&nbsp;从八能之说。或以有事至灵，非朝飨之节，故有乐作之理。王者慎微，礼从其重。<br /><br />&nbsp;&nbsp;&nbsp;&nbsp;前来二至阙鼓，不宜有设，今之铿锵，盖以常仪。二至之礼、事殊余节，猥动金<br /><br />&nbsp;&nbsp;&nbsp;&nbsp;声，惊越神气，施之宣养，实为未尽。又朝服虽是古礼，绛始于秦、汉，迄<br /><br />&nbsp;&nbsp;&nbsp;&nbsp;于今代，遂相仍准。朔望正旦，乃具衮舄。礼，诸侯旅见天子，不得终事者三，<br /><br />&nbsp;&nbsp;&nbsp;&nbsp;雨沾服失容，其在一焉。今或朝日天雨，未有定仪。礼贵适时，不在过恭。近以<br /><br />&nbsp;&nbsp;&nbsp;&nbsp;地湿不得纳舄，而以衮N改履。案言称朝服，所以服之而朝，一体之间，上下<br /><br />&nbsp;&nbsp;&nbsp;&nbsp;二制，或废或存，实乖礼意。大燕受命，侔踪虞、夏，诸所施行，宜损益定之，<br /><br />&nbsp;&nbsp;&nbsp;&nbsp;以为皇代永制。<br /><br />&nbsp;&nbsp;&nbsp;&nbsp;俊曰：“其剑舄不趋，事下太常参议。太子服衮冕，冠九旒，超级逼上，未<br /><br />&nbsp;&nbsp;&nbsp;&nbsp;可行也。冠服何容一施一废，皆可详定。”<br /><br />&nbsp;&nbsp;&nbsp;&nbsp;初，段兰之子龛因冉闵之乱，拥众东屯广固，自号齐王，称藩于建邺，遣书<br /><br />&nbsp;&nbsp;&nbsp;&nbsp;抗中表之仪，非俊正位。俊遣慕容恪、慕容尘讨之。恪既济河。龛弟罴骁勇有智<br /><br />&nbsp;&nbsp;&nbsp;&nbsp;计，言于龛曰：“慕容恪善用兵，加其众旅既盛，恐不可抗也。若顿兵城下，虽<br /><br />&nbsp;&nbsp;&nbsp;&nbsp;复请降，惧终不听。王但固守，罴请率精锐距之。若其战捷，王可驰来追击，使<br /><br />&nbsp;&nbsp;&nbsp;&nbsp;虏匹马无反。如其败也，遽出请降，不失千户侯也。”龛弗从。罴固请行，龛怒<br /><br />&nbsp;&nbsp;&nbsp;&nbsp;斩之，率众三万来距恪。恪遇龛于济水之南，与战，大败之，遂斩其弟钦，尽俘<br /><br />&nbsp;&nbsp;&nbsp;&nbsp;其众。恪进围广固，诸将劝恪宜急攻之，恪曰：“军势有宜缓以克敌，有宜急而<br /><br />&nbsp;&nbsp;&nbsp;&nbsp;取之。若彼我势均，且有强援，虑腹背之患者，须急攻之，以速大利。如其我强<br /><br />&nbsp;&nbsp;&nbsp;&nbsp;彼弱，外无寇援，力足制之者，当羁縻守之，以待其毙。兵法十围五攻，此之谓<br /><br />&nbsp;&nbsp;&nbsp;&nbsp;也。龛恩结贼党，众未离心，济南之战，非不锐也，但其用之无术，以致败耳。<br /><br />&nbsp;&nbsp;&nbsp;&nbsp;今凭固天险，上下同心，攻守势倍，军之常法。若其促攻，不过数旬，克之必矣，<br /><br />&nbsp;&nbsp;&nbsp;&nbsp;但恐伤吾士众。自有事已来，卒不获宁，吾每思之，不觉忘寝，亦何宜轻残人命<br /><br />&nbsp;&nbsp;&nbsp;&nbsp;乎！当持久以取耳。”诸将皆曰：“非所及也。”乃筑室反耕，严固围垒。龛所<br /><br />&nbsp;&nbsp;&nbsp;&nbsp;署徐州刺史王腾、索头单于薛云降于恪。段龛之被围也，遣使诣建邺请救。穆帝<br /><br />&nbsp;&nbsp;&nbsp;&nbsp;遣北中郎将荀羡赴之，惮虏强迁延不敢进。攻破阳都，斩王腾以归。恪遂克广固，<br /><br />&nbsp;&nbsp;&nbsp;&nbsp;以龛为伏顺将军，徙鲜卑胡羯三千余户于蓟，留慕容尘镇广固，恪振旅而归。<br /><br />&nbsp;&nbsp;&nbsp;&nbsp;俊太子晔死，伪谥献怀。升平元年，复立次子ノ皇太子，赦其境内，改元<br /><br />&nbsp;&nbsp;&nbsp;&nbsp;曰光寿。<br /><br />&nbsp;&nbsp;&nbsp;&nbsp;遣其抚军慕容垂、中军慕容虔与护军平熙等率步骑八万讨丁零敕勒于塞北，<br /><br />&nbsp;&nbsp;&nbsp;&nbsp;大破之，俘斩十余万级，获马十三万匹，牛羊亿余万。<br /><br />&nbsp;&nbsp;&nbsp;&nbsp;初，@有骏马曰赭白，有奇相逸力。石季龙之伐棘城也，将出避难，欲乘<br /><br />&nbsp;&nbsp;&nbsp;&nbsp;之，马悲鸣蹄啮，人莫能近。曰：“此马见异先朝，孤常仗之济难，今不欲者，<br /><br />&nbsp;&nbsp;&nbsp;&nbsp;盖先君之意乎！”乃止。季龙寻退，益奇之。至是，四十九岁矣，而骏逸不亏，<br /><br />&nbsp;&nbsp;&nbsp;&nbsp;俊比之于鲍氏骢，命铸铜以图其象，亲为铭赞，镌勒其旁，置之蓟城东掖门。是<br /><br />&nbsp;&nbsp;&nbsp;&nbsp;岁，象成而马死。<br /><br />&nbsp;&nbsp;&nbsp;&nbsp;匈奴单于贺赖头率部落三万五千降于俊，拜宁西将军、云中郡公，处之于代<br /><br />&nbsp;&nbsp;&nbsp;&nbsp;郡平舒城。<br /><br />&nbsp;&nbsp;&nbsp;&nbsp;晋太山太守诸葛攸伐其东郡。俊遣慕容恪距战，王师败绩。北中郎将谢万先<br /><br />&nbsp;&nbsp;&nbsp;&nbsp;据梁、宋，惧而遁归。恪进兵入寇河南，汝、颍、谯、沛皆陷，置守宰而还。<br /><br />&nbsp;&nbsp;&nbsp;&nbsp;俊自蓟城迁于邺，赦其境内，缮修宫殿，复铜雀台。<br /><br />&nbsp;&nbsp;&nbsp;&nbsp;廷尉监常炜上言：“大燕虽革命创制，至于朝廷铨谟，亦多因循魏、晋，唯<br /><br />&nbsp;&nbsp;&nbsp;&nbsp;祖父不殓葬者，独不听官身清朝，斯诚王教之首，不刊之式。然礼贵适时，世或<br /><br />&nbsp;&nbsp;&nbsp;&nbsp;损益，是以高祖制三章之法，而秦人安之。自顷中州丧乱，连兵积年，或遇倾城<br /><br />&nbsp;&nbsp;&nbsp;&nbsp;之败，覆军之祸，坑师沈卒，往往而然，孤孙茕子，十室而九。兼三方岳峙，父<br /><br />&nbsp;&nbsp;&nbsp;&nbsp;子异邦，存亡吉凶，杳成天外。或便假一时，或依嬴博之制，孝子糜身无补，顺<br /><br />&nbsp;&nbsp;&nbsp;&nbsp;孙心丧靡及，虽招魂虚葬以叙罔极之情，又礼无招葬之文，令不此载。若斯之流，<br /><br />&nbsp;&nbsp;&nbsp;&nbsp;抱琳琅而无申，怀英才而不齿，诚可痛也。恐非明扬侧陋，务尽时珍之道。吴起、<br /><br />&nbsp;&nbsp;&nbsp;&nbsp;二陈之畴，终将无所展其才干。汉祖何由免于平城之围？郅支之首何以悬于汉关？<br /><br />&nbsp;&nbsp;&nbsp;&nbsp;谨案《戊辰诏书》，荡清瑕秽，与天下更始，以明惟新之庆。五六年间，寻相违<br /><br />&nbsp;&nbsp;&nbsp;&nbsp;伐，于则天之体，臣窃未安。”俊曰：“炜宿德硕儒，练明刑法，览其所陈，良<br /><br />&nbsp;&nbsp;&nbsp;&nbsp;足采也。今六合未宁，丧乱未已，又正当搜奇拔异之秋，未可才行兼举，且除此<br /><br />&nbsp;&nbsp;&nbsp;&nbsp;条，听大同更议。”<br /><br />&nbsp;&nbsp;&nbsp;&nbsp;使昌黎、辽东二郡营起@庙，范阳、燕郡构庙，以其护军平熙领将作大匠，<br /><br />&nbsp;&nbsp;&nbsp;&nbsp;监造二庙焉。<br /><br />&nbsp;&nbsp;&nbsp;&nbsp;苻坚平州刺史刘特率户五千降于俊。<br /><br />&nbsp;&nbsp;&nbsp;&nbsp;河间李黑聚众千余，攻略州郡，杀枣强令卫颜，俊长乐太守傅颜讨斩之。<br /><br />&nbsp;&nbsp;&nbsp;&nbsp;常山大树自拔，根下得璧七十、圭七十三，光色精奇，有异常玉。俊以为岳<br /><br />&nbsp;&nbsp;&nbsp;&nbsp;神之命，遣其尚书郎段勤以太宰祀之。<br /><br />&nbsp;&nbsp;&nbsp;&nbsp;初，冉闵之c号也，石季龙将李历、张平、高昌等并率其所部称藩于俊，遣<br /><br />&nbsp;&nbsp;&nbsp;&nbsp;子入侍。既而投款建邺，结援苻坚，并受爵位，羁縻自固，虽贡使不绝，而诚节<br /><br />&nbsp;&nbsp;&nbsp;&nbsp;未尽。吕护之走野王也，遣弟奉表谢罪于俊，拜宁南将军、河内太守。又上党冯<br /><br />&nbsp;&nbsp;&nbsp;&nbsp;鸯自称太守，附于张平，平屡言之，俊以平故，赦其罪，以为京兆太守。护、鸯<br /><br />&nbsp;&nbsp;&nbsp;&nbsp;亦阴通京师。张平跨有新兴、雁门、西河、太原、上党、上郡之地，垒壁三百余，<br /><br />&nbsp;&nbsp;&nbsp;&nbsp;胡晋十余万户，遂拜置征、镇，为鼎峙之势。俊其司徒慕容评讨平，领军慕舆根<br /><br />&nbsp;&nbsp;&nbsp;&nbsp;讨鸯，司空阳骛讨昌，抚军慕容臧攻历。并州垒壁降者百余所，以尚书右仆射悦<br /><br />&nbsp;&nbsp;&nbsp;&nbsp;绾为安西将军、领护匈奴中郎将、并州刺史以抚之。平所署征西诸葛骧、镇北苏<br /><br />&nbsp;&nbsp;&nbsp;&nbsp;象、宁东乔庶、镇南石贤等率垒壁百三十八降于俊，俊大悦，皆复其官爵。既而<br /><br />&nbsp;&nbsp;&nbsp;&nbsp;平率众三千奔于平阳，鸯奔于野王，历走荥阳，昌奔邵陵，悉降其众。<br /><br />&nbsp;&nbsp;&nbsp;&nbsp;俊于是复图入寇，兼欲经略关西，乃令州郡校阅见丁，精覆隐漏，率户留一<br /><br />&nbsp;&nbsp;&nbsp;&nbsp;丁，余悉发之，欲使步卒满一百五十万，期明年大集，将进临洛阳，为三方节度。<br /><br />&nbsp;&nbsp;&nbsp;&nbsp;武邑刘贵上书极谏，陈百姓凋弊，召兵非法，恐人不堪命，有土崩之祸，并陈时<br /><br />&nbsp;&nbsp;&nbsp;&nbsp;政不便于时者十有三事。俊览而悦之，付公卿博议，事多纳用，乃改为三五占兵，<br /><br />&nbsp;&nbsp;&nbsp;&nbsp;宽戎备一周，悉令明年季冬赴集邺都。<br /><br />&nbsp;&nbsp;&nbsp;&nbsp;是岁，晋将荀羡攻山茌，拔之。斩俊太山太守贾坚。俊青州刺史慕容尘遣司<br /><br />&nbsp;&nbsp;&nbsp;&nbsp;马悦明救之，羡师败绩，复陷山茌。<br /><br />&nbsp;&nbsp;&nbsp;&nbsp;俊立小学于显贤里以教胄子。封其子泓为济北王，冲为中山王。宴群臣于蒲<br /><br />&nbsp;&nbsp;&nbsp;&nbsp;池，酒酣，赋诗，因谈经史，语及周太子晋，潸然流涕，顾谓群臣曰：“昔魏武<br /><br />&nbsp;&nbsp;&nbsp;&nbsp;追痛仓舒，孙权悼登无已，孤常谓二主缘爱称奇，无大雅之体。自晔亡以来，孤<br /><br />&nbsp;&nbsp;&nbsp;&nbsp;须发中白，始知二主有以而然。卿等言晔定何如也？孤今悼之，得无贻怪将来乎？”<br /><br />&nbsp;&nbsp;&nbsp;&nbsp;其司徒左长史李绩对曰：“献怀之在东宫，臣为中庶子，既忝近侍，圣质志业，<br /><br />&nbsp;&nbsp;&nbsp;&nbsp;臣实不敢不知。臣闻道备无愆，其唯圣人乎。先太子大德有八，未见阙也。”俊<br /><br />&nbsp;&nbsp;&nbsp;&nbsp;曰：“卿言亦以过矣，然试言之。”绩言：“至孝自天，性与道合，此其一也。<br /><br />&nbsp;&nbsp;&nbsp;&nbsp;聪敏慧悟，机思若流，此其二也。沈毅好断，理诣无幽，此其三也。疾谀亮物，<br /><br />&nbsp;&nbsp;&nbsp;&nbsp;雅悦直言，此其四也。好学爱贤，不耻下问，此其五也。英姿迈古，艺业超时，<br /><br />&nbsp;&nbsp;&nbsp;&nbsp;此其六也。虚襟恭让，尊师重道，此其七也。轻财好施，勤恤民隐，此其八也。”<br /><br />&nbsp;&nbsp;&nbsp;&nbsp;俊泣曰：“卿虽褒誉，然此儿若在，吾死无忧也。吾既不能追踪唐、虞，官天下<br /><br />&nbsp;&nbsp;&nbsp;&nbsp;以禅有德，近模三王，以世传授。景茂幼冲，器艺未举，卿以为何如？”绩曰：<br /><br />&nbsp;&nbsp;&nbsp;&nbsp;“皇太子天资岐嶷，圣敬日跻，而八阒然，二阙未补，雅好游田，娱心丝竹，所<br /><br />&nbsp;&nbsp;&nbsp;&nbsp;以为损耳。”俊顾谓ピ唬骸安阳之言，药石之惠，汝宜戢之。”因问高年疾苦、<br /><br />&nbsp;&nbsp;&nbsp;&nbsp;孤寡不能自存者，赐谷帛有差。<br /><br />&nbsp;&nbsp;&nbsp;&nbsp;俊夜梦石季龙啮其臂，寤而恶之，命发其墓，剖棺出尸，蹋而骂之曰：“死<br /><br />&nbsp;&nbsp;&nbsp;&nbsp;胡安敢梦生天子！”遣其御史中尉阳约数其残酷之罪，鞭之，弃于漳水。<br /><br />&nbsp;&nbsp;&nbsp;&nbsp;诸葛攸又率水陆三万讨俊，入自石门，屯于河渚。攸部将匡超进据<山敖>，<br /><br />&nbsp;&nbsp;&nbsp;&nbsp;萧馆屯于新栅，又遣督护徐茁仕军三千泛舟上下，为东西声势。俊遣慕容评、<br /><br />&nbsp;&nbsp;&nbsp;&nbsp;傅颜等统步骑五万，战于东阿，王师败绩。<br /><br />&nbsp;&nbsp;&nbsp;&nbsp;塞北七国贺兰、涉勒等皆降。<br /><br />&nbsp;&nbsp;&nbsp;&nbsp;俄而俊寝疾，谓慕容恪曰：“吾所疾啡唬当恐不济。修短命也，复何所<br /><br />&nbsp;&nbsp;&nbsp;&nbsp;恨！但二寇未除，景茂冲幼，虑其未堪多难。吾欲远追宋宣，以社稷属汝。”恪<br /><br />&nbsp;&nbsp;&nbsp;&nbsp;曰：“太子虽幼，天纵聪圣，必能胜残刑措，不可以乱正统也。”俊怒曰：“兄<br /><br />&nbsp;&nbsp;&nbsp;&nbsp;弟之间岂虚饰也！”恪曰：“陛下若以臣堪荷天下之任者，宁不能辅少主乎！”<br /><br />&nbsp;&nbsp;&nbsp;&nbsp;俊曰：“若汝行周公之事，吾复何忧！李绩清方忠亮，堪任大事，汝善遇之。”<br /><br />&nbsp;&nbsp;&nbsp;&nbsp;是时兵集邺城，盗贼互起，每夜攻劫，晨昏断行。于是宽常赋，设奇禁，贼<br /><br />&nbsp;&nbsp;&nbsp;&nbsp;盗有相告者赐奉车都尉，捕诛贼首木谷和等百余人，乃止。<br /><br />&nbsp;&nbsp;&nbsp;&nbsp;升平四年，俊死，时年四十二，在位十一年。伪谥景昭皇帝，庙号烈祖，墓<br /><br />&nbsp;&nbsp;&nbsp;&nbsp;号龙陵。<br /><br />&nbsp;&nbsp;&nbsp;&nbsp;俊雅好文籍，自初即位至末年，讲论不倦，览政之暇，唯与侍臣错综义理，<br /><br />&nbsp;&nbsp;&nbsp;&nbsp;凡所著述四十余篇。性严重，慎威仪，未曾以慢服临朝，虽闲居宴处亦无懈怠之<br /><br />&nbsp;&nbsp;&nbsp;&nbsp;色云。<br /><br />&nbsp;&nbsp;&nbsp;&nbsp;韩恒，字景山，灌津人也。父默，以学行显名。恒少能属文，师事同郡张载，<br /><br />&nbsp;&nbsp;&nbsp;&nbsp;载奇之，曰：“王佐才也。”身长八尺一寸，博览经籍，无所不通。永嘉之乱，<br /><br />&nbsp;&nbsp;&nbsp;&nbsp;避地辽东。@既逐崔毖，复徙昌黎，召见，嘉之，拜参军事。咸和中，宋该等建<br /><br />&nbsp;&nbsp;&nbsp;&nbsp;议以@立功一隅，勤诚王室，位卑任重，不足以镇华夷，宜表请大将军、燕王之<br /><br />&nbsp;&nbsp;&nbsp;&nbsp;号。@纳之，命群僚博议，咸以为宜如该议。恒驳曰：“自群胡乘间，人婴荼毒，<br /><br />&nbsp;&nbsp;&nbsp;&nbsp;诸夏萧条，无复纲纪。明公忠武笃诚，忧勤社稷，抗节孤危之中，建功万里之外，<br /><br />&nbsp;&nbsp;&nbsp;&nbsp;终古勤王之义，未之有也。夫立功者患信义不著，不患名位不高，故桓文有宁复<br /><br />&nbsp;&nbsp;&nbsp;&nbsp;一匡之功，亦不先求礼命以令诸侯。宜缮甲兵，候机会，除群凶，靖四海，功成<br /><br />&nbsp;&nbsp;&nbsp;&nbsp;之后，九锡自至。且要君以求宠爵者，非为臣之义也。”@不平之，出为新昌令。<br /><br />&nbsp;&nbsp;&nbsp;&nbsp;为镇军，复参军事。迁营丘太守，政化大行。俊为大将军，征拜咨议参军，加<br /><br />&nbsp;&nbsp;&nbsp;&nbsp;扬烈将军。<br /><br />&nbsp;&nbsp;&nbsp;&nbsp;俊c位，将定五行次，众论纷纭。恒时疾在龙城，俊召恒以决之。恒未至而<br /><br />&nbsp;&nbsp;&nbsp;&nbsp;群臣议以燕宜承晋为水德。既而恒至，言于俊曰：“赵有中原，非唯人事，天所<br /><br />&nbsp;&nbsp;&nbsp;&nbsp;命也。天实与之，而人夺之，臣窃谓不可。且大燕王迹始自于震，于《易》，震<br /><br />&nbsp;&nbsp;&nbsp;&nbsp;为青龙。受命之初，有龙见于都邑城，龙为木德，幽契之符也。”俊初虽难改，<br /><br />&nbsp;&nbsp;&nbsp;&nbsp;后终从恒议。俊秘书监清河聂熊闻恒言，乃叹曰：“不有君子，国何以兴，其韩<br /><br />&nbsp;&nbsp;&nbsp;&nbsp;令君之谓乎！”后与李产俱傅东宫，从太子晔入朝，俊顾谓左右曰：“此二傅一<br /><br />&nbsp;&nbsp;&nbsp;&nbsp;代伟人，未易继也。”其见重如此。<br /><br />&nbsp;&nbsp;&nbsp;&nbsp;李产，字子乔，范阳人也。少刚厉，有志格。永嘉之乱，同郡祖逖拥众部于<br /><br />&nbsp;&nbsp;&nbsp;&nbsp;南土，力能自固，产遂往依之。逖素好从横，弟约有大志，产微知其旨，乃率子<br /><br />&nbsp;&nbsp;&nbsp;&nbsp;弟十数人间行还乡里，仕于石氏，为本郡太守。及慕容俊南征，前锋达郡界，乡<br /><br />&nbsp;&nbsp;&nbsp;&nbsp;人皆劝产降，产曰：“夫受人之禄，当同其安危，今若舍此节以图存，义士将谓<br /><br />&nbsp;&nbsp;&nbsp;&nbsp;我何！”众溃，始诣军请降。俊嘲之曰：“卿受石氏宠任，衣锦本乡，何故不能<br /><br />&nbsp;&nbsp;&nbsp;&nbsp;立功于时，而反委质乎！烈士处身于世，固当如是邪？”产泣曰：“诚知天命有<br /><br />&nbsp;&nbsp;&nbsp;&nbsp;归，非微臣所抗。然犬马为主，岂忘自效，但以孤穷势蹙，致力无术，oa<br /><br />&nbsp;&nbsp;&nbsp;&nbsp;归死，实非诚款。”俊嘉其慷慨，顾谓左右曰：“此真长者也。”乃擢用之，历<br /><br />&nbsp;&nbsp;&nbsp;&nbsp;位尚书。性刚正，好直言，每至进见，未曾不论朝政之得失，同辈咸惮焉，俊亦<br /><br />&nbsp;&nbsp;&nbsp;&nbsp;敬其儒雅。前后固辞年老，不堪理剧。转拜太子太保。谓子绩曰：“以吾之才而<br /><br />&nbsp;&nbsp;&nbsp;&nbsp;致于此，始者之愿亦已过矣，不可复以西夕之年取笑于来今也。”固辞而归，死<br /><br />&nbsp;&nbsp;&nbsp;&nbsp;于家。子绩。<br /><br />&nbsp;&nbsp;&nbsp;&nbsp;绩字伯阳，少以风节知名，清辩有辞理。弱冠为郡功曹。时石季龙亲征段辽，<br /><br />&nbsp;&nbsp;&nbsp;&nbsp;师次范阳，百姓饥俭，军供有阙。季龙大怒，大守惶怖避匿。绩进曰：“郡带北<br /><br />&nbsp;&nbsp;&nbsp;&nbsp;裔，与寇接攘，疆埸之间，人怀危虑。闻舆驾亲戎，将除残贼，虽婴儿白首，咸<br /><br />&nbsp;&nbsp;&nbsp;&nbsp;思效命，非唯为国，亦自求宁，虽身膏草野，犹甘为之，敢有私吝而阙军实！但<br /><br />&nbsp;&nbsp;&nbsp;&nbsp;此年灾俭，家有菜色，困弊力屈，无所取济，逋废之罪，情在可矜。”季龙见绩<br /><br />&nbsp;&nbsp;&nbsp;&nbsp;年少有壮节，嘉而恕之，于是太守获免。刺史王午辟为主簿。俊之南征也，随午<br /><br />&nbsp;&nbsp;&nbsp;&nbsp;奔鲁口。邓恒谓午曰：“绩乡里在北，父已降燕，今虽在此，终不为用，方为人<br /><br />&nbsp;&nbsp;&nbsp;&nbsp;患。”午曰：“绩于丧乱之中捐家立义，情节之重，有侔古烈，若怀嫌害之，必<br /><br />&nbsp;&nbsp;&nbsp;&nbsp;骇众望。”恒乃止。午恐绩终为恒所害，乃资遣之。及到，俊责其背亲后至，绩<br /><br />&nbsp;&nbsp;&nbsp;&nbsp;答曰：“臣闻豫让报智伯仇，称于前史。既官身所在，何事非君！陛下方弘唐、<br /><br />&nbsp;&nbsp;&nbsp;&nbsp;虞之化，臣实未谓归顺之晚也。”俊曰：“此亦事主之一节耳。”累迁太子中庶<br /><br />&nbsp;&nbsp;&nbsp;&nbsp;子。及チ，慕容恪欲以绩为尚书右仆射，ズ都ㄍ言，不许。恪屡请，乃谓恪<br /><br />&nbsp;&nbsp;&nbsp;&nbsp;曰：“万机之事委之叔父，伯阳一人，デ攵啦谩！奔ㄋ煊撬馈</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1564);">加入书签</a><a
                        href="1563.html">上一页</a>&larr;<a href="index.html">返回列表</a>&rarr;<a
                            href="1566.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1563.html"; var next_page = "1566.html"; var index_page = "index.html"; var sortid = "9"; var article_id = "23"; var chapter_id = "1564"; var articlename = "晋书"; var chaptername = " 卷一百十 载记第十"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>