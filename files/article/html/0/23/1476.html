<!DOCTYPE html>
<html>
<head>
<meta charset="gbk" />
<title>晋书- 卷七十四 列传第四十四-在线阅读-哈西文学网</title>
<meta name="keywords" content="房玄龄等，晋书， 卷七十四 列传第四十四全文， 卷七十四 列传第四十四在线阅读 哈西文学网" />
<meta name="description" content="哈西文学网提供房玄龄等的晋书  卷七十四 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1476.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1476.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十四 列传第四十四</h1>
            <div class="link xb">
                <a href="1473.html">上一页</a>&larr;<a href="index.html">返回列表</a>&rarr;<a
                    href="1478.html">下一页</a></div>			
            <div id="BookText">&nbsp;&nbsp;&nbsp;&nbsp;◎桓彝（子云云弟豁豁子石虔虔子振虔弟石秀石民石生石绥<br /><br />&nbsp;&nbsp;&nbsp;&nbsp;石康豁弟秘秘弟冲冲子嗣嗣子胤嗣弟谦谦弟修徐宁）<br /><br />&nbsp;&nbsp;&nbsp;&nbsp;桓彝，字茂伦，谯国龙亢人，汉五更荣之九世孙也。父颢，官至郎中。彝少<br /><br />&nbsp;&nbsp;&nbsp;&nbsp;孤贫，虽箪瓢，处之晏如。性通朗，早获盛名。有人伦识鉴，拔才取士，或出于<br /><br />&nbsp;&nbsp;&nbsp;&nbsp;无闻，或得之孩抱，时人方之许、郭。少与庾亮深交，雅为周所重。尝叹曰：<br /><br />&nbsp;&nbsp;&nbsp;&nbsp;“茂伦缕槔落，固可笑人也。”起家州主簿。赴齐王滓澹拜骑都尉。元帝为<br /><br />&nbsp;&nbsp;&nbsp;&nbsp;安东将军，版行逡遒令。寻辟丞相中兵属，累迁中书郎、尚书吏部郎，名显朝廷。<br /><br />&nbsp;&nbsp;&nbsp;&nbsp;于时王敦擅权，嫌忌士望，彝以疾去职。尝过舆县，县宰徐宁字安期，通朗<br /><br />&nbsp;&nbsp;&nbsp;&nbsp;博涉，彝遇之，欣然停留累日，结交而别。先是，庾亮每属彝觅一佳吏部，及至<br /><br />&nbsp;&nbsp;&nbsp;&nbsp;都，谓亮曰：“为卿得一吏部矣。”亮问所在，彝曰：“人所应有而不必有，人<br /><br />&nbsp;&nbsp;&nbsp;&nbsp;所应无而不必无。徐宁真海岱清士。”因为叙之，即迁吏部郎，竟历显职。<br /><br />&nbsp;&nbsp;&nbsp;&nbsp;明帝将伐王敦，拜彝散骑常侍，引参密谋。及敦平，以功封万宁县男。丹阳<br /><br />&nbsp;&nbsp;&nbsp;&nbsp;尹温峤上言：“宣城阻带山川，频经变乱，宜得望实居之，窃谓桓彝可充其选。”<br /><br />&nbsp;&nbsp;&nbsp;&nbsp;帝手诏曰：“适得太真表如此。今大事新定，朝廷须才，不有君子，其能国乎！<br /><br />&nbsp;&nbsp;&nbsp;&nbsp;方今外务差轻，欲停此事。”彝上疏深自洲冢内外之任并非所堪，但以坟柏在<br /><br />&nbsp;&nbsp;&nbsp;&nbsp;此郡，欲暂结名义，遂补彝宣城内史。在郡有惠政，为百姓所怀。<br /><br />&nbsp;&nbsp;&nbsp;&nbsp;苏峻之乱也，彝纠合义众，欲赴朝廷。其长史裨惠以郡兵寡弱，山人易扰，<br /><br />&nbsp;&nbsp;&nbsp;&nbsp;可案甲以须后举。彝厉色曰：“夫见无礼于其君者，若鹰r之逐鸟雀。今社稷危<br /><br />&nbsp;&nbsp;&nbsp;&nbsp;逼，义无晏安。”乃遣将军朱绰讨贼别帅于芜湖，破之。彝寻出石u。会朝廷<br /><br />&nbsp;&nbsp;&nbsp;&nbsp;遣将军司马流先据慈湖，为贼所破，遂长驱径进。彝以郡无坚城，遂退据广德。<br /><br />&nbsp;&nbsp;&nbsp;&nbsp;寻王师败绩，彝闻而慷慨流涕，进屯泾县。时州郡多遣使降峻，裨惠又劝彝伪与<br /><br />&nbsp;&nbsp;&nbsp;&nbsp;通和，以纾交至之祸。彝曰：“吾受国厚恩，义在致死，焉能忍垢蒙辱与丑逆通<br /><br />&nbsp;&nbsp;&nbsp;&nbsp;问！如其不济，此则命也。”遣将军俞纵守兰石。峻遣将韩晃攻之。纵将败，左<br /><br />&nbsp;&nbsp;&nbsp;&nbsp;右劝纵退军。纵曰：“吾受桓侯厚恩，本以死报。吾之不可负桓侯，犹桓侯之不<br /><br />&nbsp;&nbsp;&nbsp;&nbsp;负国也。”遂力战而死。晃因进军攻彝。彝固守经年，势孤力屈。贼曰：“彝若<br /><br />&nbsp;&nbsp;&nbsp;&nbsp;降者，当待以优礼。”将士多劝彝伪降，更思后举。彝不从，辞气壮烈，志节不<br /><br />&nbsp;&nbsp;&nbsp;&nbsp;挠。城陷，为晃所害，年五十三。时贼尚未平，诸子并流迸，宣城人纪世和率义<br /><br />&nbsp;&nbsp;&nbsp;&nbsp;故葬之。贼平，追赠廷尉，谥曰简。咸安中，改赠太常。俞纵亦以死节，追赠兴<br /><br />&nbsp;&nbsp;&nbsp;&nbsp;古太守。<br /><br />&nbsp;&nbsp;&nbsp;&nbsp;初，彝与郭璞善，尝令璞筮。卦成，璞以手坏之。彝问其故。曰：“卦与吾<br /><br />&nbsp;&nbsp;&nbsp;&nbsp;同。丈夫当此非命，如何！”竟如其言。有五子：温、云、豁、秘、冲。温别有<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;云字云子。初为骠骑何充参军、尚书郎，不拜。袭爵万宁男，历位建武将军、<br /><br />&nbsp;&nbsp;&nbsp;&nbsp;义成太守。遭母忧去职。葬毕，起为江州刺史，称疾，庐于墓次。诏书敦逼，固<br /><br />&nbsp;&nbsp;&nbsp;&nbsp;辞不行，服阕，然后莅职。加都督司豫二州军事、领镇蛮护军、西阳太守、假节。<br /><br />&nbsp;&nbsp;&nbsp;&nbsp;云招集众力，志在足兵，多所枉滥，众皆嗟怨。时温执权，有司不敢弹劾。升平<br /><br />&nbsp;&nbsp;&nbsp;&nbsp;四年卒，赠平南将军，谥曰贞。子序嗣，官至宣城内史。<br /><br />&nbsp;&nbsp;&nbsp;&nbsp;豁字朗子。初辟司徒府、秘书郎，皆不就。简文帝召为抚军从事中郎，除吏<br /><br />&nbsp;&nbsp;&nbsp;&nbsp;部郎，以疾辞。迁黄门郎，未拜。时谢万败于梁濮，许昌、颍川诸城相次陷没，<br /><br />&nbsp;&nbsp;&nbsp;&nbsp;西藩骚动。温命豁督沔中七郡军事、建威将军、新野义成二郡太守，击慕容屈尘，<br /><br />&nbsp;&nbsp;&nbsp;&nbsp;破之，进号右将军。温既内镇，以豁监荆扬雍州军事、领护南蛮校尉、荆州刺史、<br /><br />&nbsp;&nbsp;&nbsp;&nbsp;假节，将军如故。时梁州刺史司马勋以梁益叛，豁使其参军桓罴讨之。而南阳督<br /><br />&nbsp;&nbsp;&nbsp;&nbsp;护赵弘、赵忆等逐太守桓淡，据宛城以叛，豁与竟陵太守罗崇讨破之。又攻伪南<br /><br />&nbsp;&nbsp;&nbsp;&nbsp;中郎将赵盘于宛，盘退走，豁追至鲁阳，获之，送于京师，置戍而旋。又监宁益<br /><br />&nbsp;&nbsp;&nbsp;&nbsp;军事。温薨，迁征西将军，进督交广并前五州军事。<br /><br />&nbsp;&nbsp;&nbsp;&nbsp;苻坚寇蜀，豁遣江夏相竺瑶距之。广汉太守赵长等战死，瑶引军退。顷之，<br /><br />&nbsp;&nbsp;&nbsp;&nbsp;坚又寇凉州，弟冲遣辅国将军朱序与豁子江州刺史石秀溯流就路，禀节度。豁遣<br /><br />&nbsp;&nbsp;&nbsp;&nbsp;督护桓罴与序等游军沔汉，为凉州声援。俄而张天锡陷没，诏遣中书郎王寻之诣<br /><br />&nbsp;&nbsp;&nbsp;&nbsp;豁，谘谋边事。豁表以梁州刺史毛宪祖监沔北军事，兖州刺史朱序为南中郎将、<br /><br />&nbsp;&nbsp;&nbsp;&nbsp;监沔中军事，镇襄阳，以固北鄙。<br /><br />&nbsp;&nbsp;&nbsp;&nbsp;太元初，迁征西大将军、开府。豁上疏固让曰：“臣闻三台丽天，辰极以之<br /><br />&nbsp;&nbsp;&nbsp;&nbsp;增耀；论道作弼，王猷以之时邕。必将仰参神契，对扬成务，弘易简以翼化，畅<br /><br />&nbsp;&nbsp;&nbsp;&nbsp;玄风于宗极。故宜明扬仄陋，登庸贤俊，使版筑有冲天之举，渭滨无垂竿之逸。<br /><br />&nbsp;&nbsp;&nbsp;&nbsp;用乃功济苍生，道光千载。是以德非时望，成典所不虚授；功微赏厚，贤达不以<br /><br />&nbsp;&nbsp;&nbsp;&nbsp;拟心。臣实凡人，量无远致，阶藉门宠，遂叨非据。进不能阐扬皇风，赞明其政<br /><br />&nbsp;&nbsp;&nbsp;&nbsp;道；退不能宣力所莅，混一华戎。尸素积载，庸绩莫纪。是以敢冒成命，归陈丹<br /><br />&nbsp;&nbsp;&nbsp;&nbsp;款。伏愿陛下回神玄览，追收谬眷，则具瞻革望，臣知所免。”竟不许。及苻坚<br /><br />&nbsp;&nbsp;&nbsp;&nbsp;陷仇池，豁以新野太守吉挹行魏兴太守、督护梁州五郡军事，戍梁州。坚陷涪城，<br /><br />&nbsp;&nbsp;&nbsp;&nbsp;梁州刺史杨亮、益州刺史周仲孙并委戍奔溃。豁以威略不振，所在覆败，又上疏<br /><br />&nbsp;&nbsp;&nbsp;&nbsp;陈谢，固辞，不拜开府。寻卒，时年五十八。赠司空，本官如故，谥曰敬。赠钱<br /><br />&nbsp;&nbsp;&nbsp;&nbsp;五十万，布五百匹，使者持节监护丧事。豁时誉虽不及冲，而甚有器度。但遇强<br /><br />&nbsp;&nbsp;&nbsp;&nbsp;寇，故功业不建。<br /><br />&nbsp;&nbsp;&nbsp;&nbsp;初，豁闻符坚国中有谣云：“谁谓尔坚石打碎。”有子二十人，皆以“石”<br /><br />&nbsp;&nbsp;&nbsp;&nbsp;为名以应之。唯石虔、石秀、石民、石生、石绥、石康知名。<br /><br />&nbsp;&nbsp;&nbsp;&nbsp;石虔小字镇恶。有才干，捷绝伦。从父在荆州，于猎围中见猛善被数箭而<br /><br />&nbsp;&nbsp;&nbsp;&nbsp;伏，诸督将素知其勇，戏令拔箭。石虔因急往，拔得一箭，猛兽跳，石虔亦跳，<br /><br />&nbsp;&nbsp;&nbsp;&nbsp;高于兽身，猛兽伏，复拔一箭以归。从温入关。冲为苻健所围，垂没，石虔跃马<br /><br />&nbsp;&nbsp;&nbsp;&nbsp;赴之，拔冲于数万众之中而还，莫敢抗者。三军叹息，威震敌人。时有患虐疾者，<br /><br />&nbsp;&nbsp;&nbsp;&nbsp;谓曰“桓石虔来”以怖之，病者多愈，其见畏如此。<br /><br />&nbsp;&nbsp;&nbsp;&nbsp;初，袁真以寿阳叛，石虔以宁远将军、南顿太守帅诸将攻之，克其南城。又<br /><br />&nbsp;&nbsp;&nbsp;&nbsp;击苻坚将王鉴于石桥，获马五百匹。除竟陵太守，以父忧去职。寻而苻坚又寇淮<br /><br />&nbsp;&nbsp;&nbsp;&nbsp;南，诏曰：“石虔文武器干，御戎有方。古人绝哭，金革弗避，况在余哀，岂得<br /><br />&nbsp;&nbsp;&nbsp;&nbsp;辞事！可授奋威将军、南平太守。”寻进冠军将军。苻坚荆州刺史梁成、襄阳太<br /><br />&nbsp;&nbsp;&nbsp;&nbsp;守阎震率众入寇竟陵，石虔与弟石民距之。贼阻敖水，屯管城。石虔设计夜渡水，<br /><br />&nbsp;&nbsp;&nbsp;&nbsp;既济，贼始觉，力战破之，进克管城，擒震，斩首七千级，俘获万人，马数百匹，<br /><br />&nbsp;&nbsp;&nbsp;&nbsp;牛羊千头，具装铠三百领。成以轻骑走保襄阳。石虔复领河东太守，进据樊城，<br /><br />&nbsp;&nbsp;&nbsp;&nbsp;逐坚兖州刺史张崇，纳降二千家而还。冲卒，石虔以冠军将军监豫州扬州五郡军<br /><br />&nbsp;&nbsp;&nbsp;&nbsp;事、豫州刺史。寻以母忧去职。服阕，复本位。久之，命移镇马头，石虔求停历<br /><br />&nbsp;&nbsp;&nbsp;&nbsp;阳，许之。<br /><br />&nbsp;&nbsp;&nbsp;&nbsp;太元十三年卒，追赠右将军。追论平阎震功，进爵作塘侯。第五子诞嗣。诞<br /><br />&nbsp;&nbsp;&nbsp;&nbsp;长兄洪，襄城太守。洪弟振。<br /><br />&nbsp;&nbsp;&nbsp;&nbsp;振字道全。少果锐，而无行。玄为荆州，以振为扬武将军、淮南太守。转江<br /><br />&nbsp;&nbsp;&nbsp;&nbsp;夏相，以凶横见黜。及玄之败也，桓谦匿于沮中，振逃于华容之沮中。玄先令将<br /><br />&nbsp;&nbsp;&nbsp;&nbsp;军王稚徽戍巴陵，稚徽遣人报振云：“桓钦已克京邑，冯稚等复平寻阳，刘毅诸<br /><br />&nbsp;&nbsp;&nbsp;&nbsp;军并败于中路。”振大喜。时安帝在江陵，振乃聚党数十人袭江陵。比至城，有<br /><br />&nbsp;&nbsp;&nbsp;&nbsp;众二百。谦亦聚众而出，遂陷江陵，迎帝于行宫。振闻桓升死，大怒，将肆逆于<br /><br />&nbsp;&nbsp;&nbsp;&nbsp;帝，谦苦禁之，乃止。遂命群臣，辞以楚祚不终，百姓之心复归于晋，更奉进玺<br /><br />&nbsp;&nbsp;&nbsp;&nbsp;绶，以琅邪王领徐州刺史，振为都督八州、镇西将军、荆州刺史。帝侍御左右，<br /><br />&nbsp;&nbsp;&nbsp;&nbsp;皆振之腹心，既而叹曰：“公昔早不用我，遂致此败。若使公在，我为前锋，天<br /><br />&nbsp;&nbsp;&nbsp;&nbsp;下不足定。今独作此，安归乎！”遂肆意酒色，暴虐无道，多所残害。<br /><br />&nbsp;&nbsp;&nbsp;&nbsp;振营于江津。南阳太守鲁宗之自襄阳破振将温楷于柞溪，进屯纪南。振闻楷<br /><br />&nbsp;&nbsp;&nbsp;&nbsp;败，留其将冯该守营，自率众与宗之大战。振勇冠三军，众莫能御，宗之败绩。<br /><br />&nbsp;&nbsp;&nbsp;&nbsp;振追奔，遇宗之单骑于道，弗之识也，乃问宗之所在。绐曰：“已前走矣。”宗<br /><br />&nbsp;&nbsp;&nbsp;&nbsp;之于是自后而退。寻而刘毅等破冯该，平江陵。振闻该败，众溃而走。后与该子<br /><br />&nbsp;&nbsp;&nbsp;&nbsp;宏出自槌牵复袭江陵。荆州刺史司马休之奔襄阳，振自号荆州刺史。建威将军<br /><br />&nbsp;&nbsp;&nbsp;&nbsp;刘怀肃率宁远将军索邈，与振战于沙桥。振兵虽少，左右皆力战，每一合，振辄<br /><br />&nbsp;&nbsp;&nbsp;&nbsp;_目奋击，众莫敢当。振时醉，且中流矢，广武将军唐兴临阵斩之。<br /><br />&nbsp;&nbsp;&nbsp;&nbsp;石秀，幼有令名，风韵秀彻，博涉君书尤善《老》《庄》。常独处一室，简<br /><br />&nbsp;&nbsp;&nbsp;&nbsp;于应接，时人方之庾纯。甚为简文帝所重。豁为荆州，请为鹰扬将军、竟陵太守，<br /><br />&nbsp;&nbsp;&nbsp;&nbsp;非其好也。寻代叔父冲为宁远将军、江州刺史、领镇蛮护军、西阳太守，居寻阳。<br /><br />&nbsp;&nbsp;&nbsp;&nbsp;性放旷，常弋钓林泽，不以荣爵婴心。善骑射，发则命中。尝从冲猎，登九井山，<br /><br />&nbsp;&nbsp;&nbsp;&nbsp;徒旅甚盛，观者倾坐，石秀未尝属目，止啸咏而已。谢安尝访以世务，默然不答，<br /><br />&nbsp;&nbsp;&nbsp;&nbsp;安甚怪之。他日，安以语其从弟嗣，嗣以问之，石秀曰：“世事此公所谙，吾又<br /><br />&nbsp;&nbsp;&nbsp;&nbsp;何言哉！”在州五年，以疾去职。年四十三卒于家，朝野悼惜之。追赠后将军，<br /><br />&nbsp;&nbsp;&nbsp;&nbsp;后改赠太常。子稚玉嗣。玄之篡也，以石秀一门之令，封稚玉为临沅王。<br /><br />&nbsp;&nbsp;&nbsp;&nbsp;石民，弱冠知名，卫将军谢安引为参军。叔父冲上疏，版督荆江豫三州之十<br /><br />&nbsp;&nbsp;&nbsp;&nbsp;郡军事、振武将军，领襄城太守，戍夏口，与石虔攻苻坚荆州刺史梁成等于竟陵。<br /><br />&nbsp;&nbsp;&nbsp;&nbsp;明年，又与随郡太守夏侯澄之破苻坚将慕容垂、姜成等于漳口。复领谯国内史、<br /><br />&nbsp;&nbsp;&nbsp;&nbsp;梁郡太守。冲薨，诏以石民监；荆州军事、西中郎将、荆州刺史。桓氏世莅荆土，<br /><br />&nbsp;&nbsp;&nbsp;&nbsp;石民兼以才望，甚为人情所仰。<br /><br />&nbsp;&nbsp;&nbsp;&nbsp;初，冲遣竟陵太守赵统伐襄阳。至是，石民复遣兵助之。寻而苻坚败于淮肥，<br /><br />&nbsp;&nbsp;&nbsp;&nbsp;石民遣南阳太守高茂衙山陵。时坚虽破败，而慕容垂等复盛。石民遣将军晏谦伐<br /><br />&nbsp;&nbsp;&nbsp;&nbsp;弘农，贼东中郎将慕容夔降之。始置湖陕二戍。获关中担幢伎，以充太乐。时苻<br /><br />&nbsp;&nbsp;&nbsp;&nbsp;坚子丕c号于河北，谋袭洛阳。石民遣将军冯该讨之，临隈斩丕，及其左仆射王<br /><br />&nbsp;&nbsp;&nbsp;&nbsp;孚、吏部尚书苟操等，传首京都。而丁零翟辽复侵逼山陵，石民使河南太守冯遵<br /><br />&nbsp;&nbsp;&nbsp;&nbsp;讨之。时乞活黄淮自称并州刺史，与辽共攻长社，众数千人。石民复遣南平太守<br /><br />&nbsp;&nbsp;&nbsp;&nbsp;郭铨、松滋太守王遐之击淮，斩之，辽走河北。以前后功，进左将军。卒，无子。<br /><br />&nbsp;&nbsp;&nbsp;&nbsp;石生，隆安中以司徒左长史迁侍中，历骠骑、太傅长史。会稽世子元显将伐<br /><br />&nbsp;&nbsp;&nbsp;&nbsp;桓玄，石生驰书报玄，玄甚德之。及玄用事，以为前将军、江州刺史。寻卒于官。<br /><br />&nbsp;&nbsp;&nbsp;&nbsp;石绥，元显时为司徒左长史。玄用事，拜黄门郎、左卫将军。玄败，石绥走<br /><br />&nbsp;&nbsp;&nbsp;&nbsp;江西涂中，聚众攻历阳，后为梁州刺史傅歆之所杀。<br /><br />&nbsp;&nbsp;&nbsp;&nbsp;石康，偏为玄所亲爱，玄为荆州，以为振威将军。累迁荆州刺史。讨庾仄功，<br /><br />&nbsp;&nbsp;&nbsp;&nbsp;封武陵王，事具玄传。<br /><br />&nbsp;&nbsp;&nbsp;&nbsp;秘字穆子。少有才气，不伦于俗。初拜秘书郎，兄温抑而不用。久之，为辅<br /><br />&nbsp;&nbsp;&nbsp;&nbsp;国将军、宣城内史。时梁州刺史司马勋叛入蜀，秘以本官监梁益二州征讨军事、<br /><br />&nbsp;&nbsp;&nbsp;&nbsp;假节。勋平，还郡。后为散骑常侍，徙中领军。孝武帝初即位，妖贼卢竦入宫，<br /><br />&nbsp;&nbsp;&nbsp;&nbsp;秘与左卫将军殷康俱入击之。温入朝，窃考竦事，收尚书陆始等，罹罪者甚众。<br /><br />&nbsp;&nbsp;&nbsp;&nbsp;秘亦免官，居于宛陵，每愤愤有不平之色。温疾笃，秘与温子熙、济等谋共废冲。<br /><br />&nbsp;&nbsp;&nbsp;&nbsp;冲密知之，不敢入。顷温气绝，先遣力士拘录熙、济，而后临丧。秘于是废弃，<br /><br />&nbsp;&nbsp;&nbsp;&nbsp;遂居于墓所，放志田园，好游山水。后起为散骑常侍，凡三表自陈。诏曰：“秘<br /><br />&nbsp;&nbsp;&nbsp;&nbsp;受遇先朝。是以延之。而频有让表，以栖尚告诚，兼有疾M，省用增叹。可顺其<br /><br />&nbsp;&nbsp;&nbsp;&nbsp;所执。”秘素轻冲，冲时贵盛，秘耻常侍位卑，故不应朝命，与谢安书及诗十首，<br /><br />&nbsp;&nbsp;&nbsp;&nbsp;辞理可观，其文多引简文帝之眄遇。先冲卒。长子蔚，官至散骑常侍、游击将军。<br /><br />&nbsp;&nbsp;&nbsp;&nbsp;玄篡，以为醴陵王。<br /><br />&nbsp;&nbsp;&nbsp;&nbsp;冲字幼子，温诸弟中最淹识，有武干，温甚器之。弱冠，太宰、武陵王辟，<br /><br />&nbsp;&nbsp;&nbsp;&nbsp;不就。除鹰扬将军、镇蛮护军、西阳太守。从温征伐有功，迁督荆州之南阳襄阳<br /><br />&nbsp;&nbsp;&nbsp;&nbsp;新野义阳顺阳雍州之京兆扬州之义成七郡军事、宁朔将军、义成新野二郡太守，<br /><br />&nbsp;&nbsp;&nbsp;&nbsp;镇襄阳。又从温破姚襄。及虏周成，进号征虏将军，赐爵丰城公。寻迁振威将军、<br /><br />&nbsp;&nbsp;&nbsp;&nbsp;江州刺史、领镇蛮护军、西阳谯二郡太守。温之破姚襄也，获襄将张骏、杨凝等，<br /><br />&nbsp;&nbsp;&nbsp;&nbsp;徙于寻阳。冲在江陵，未及之职，而骏率其徒五百人杀江州督护赵毗，掠武昌府<br /><br />&nbsp;&nbsp;&nbsp;&nbsp;库，将妻子北叛。冲遣将讨获之，遽还所镇。<br /><br />&nbsp;&nbsp;&nbsp;&nbsp;初，彝亡后，冲兄弟并少，家贫，母患，须羊以解，无由得之，温乃以冲为<br /><br />&nbsp;&nbsp;&nbsp;&nbsp;质。羊主甚富，言不欲为质，幸为养买德郎，买德郎，冲小字也。及冲为江州，<br /><br />&nbsp;&nbsp;&nbsp;&nbsp;出射，羊主于堂边看，冲识之，谓曰：“我买德也。”遂厚报之。顷之，进监江<br /><br />&nbsp;&nbsp;&nbsp;&nbsp;荆豫三州之六郡军事、南中郎将、假节，州郡如故。<br /><br />&nbsp;&nbsp;&nbsp;&nbsp;在江州凡十三年而温薨。孝武帝诏冲为中军将军、都督扬江豫三州军事、扬<br /><br />&nbsp;&nbsp;&nbsp;&nbsp;豫二州刺史、假节。时诏赙温钱布漆蜡等物，而不及大殓。冲上疏陈温素怀每存<br /><br />&nbsp;&nbsp;&nbsp;&nbsp;清俭，且私物足举凶事，求还官库。诏不许，冲犹固执不受。初，温执权，大辟<br /><br />&nbsp;&nbsp;&nbsp;&nbsp;之罪皆自己决。冲既莅事，上疏以为生杀之重，古今所慎，凡诸死罪，先上，须<br /><br />&nbsp;&nbsp;&nbsp;&nbsp;报。冲既代温居任，尽忠王室。或劝冲诛除时望，专执权衡，冲不从。<br /><br />&nbsp;&nbsp;&nbsp;&nbsp;谢安以时望辅政，为群情所归，冲惧逼，宁康三年，乃解扬州，自求外出。<br /><br />&nbsp;&nbsp;&nbsp;&nbsp;桓氏党与以为非计，莫不扼腕苦谏，郗超亦深止之。冲皆不纳，处之澹然，不以<br /><br />&nbsp;&nbsp;&nbsp;&nbsp;为恨，忠言嘉谋，每尽心力。于是改授都督徐兖豫青扬五州之六郡军事、车骑将<br /><br />&nbsp;&nbsp;&nbsp;&nbsp;军、徐州刺史，以北中郎府并中军，镇京口，假节。又诏冲及谢安并加侍中，以<br /><br />&nbsp;&nbsp;&nbsp;&nbsp;甲杖五十人入殿。时丹阳尹王蕴以后父之重昵于安，安意欲出蕴为方伯，乃复解<br /><br />&nbsp;&nbsp;&nbsp;&nbsp;冲徐州，直以车骑将军都督豫江二州之六郡军事，自京口迁镇姑熟。<br /><br />&nbsp;&nbsp;&nbsp;&nbsp;既而苻坚寇凉州，冲遣宣城内史朱序、豫州刺史桓伊率众向寿阳，淮南太守<br /><br />&nbsp;&nbsp;&nbsp;&nbsp;刘波泛舟淮泗，乘虚致讨，以救凉州，乃表曰：<br /><br />&nbsp;&nbsp;&nbsp;&nbsp;氐贼自并东胡，丑类实繁，而蜀汉寡弱，西凉无备，斯诚暴与疾颠，o速其<br /><br />&nbsp;&nbsp;&nbsp;&nbsp;亡。然而天未剿绝，屡为国患。臣闻胜于无形，功立事表，伐谋之道，兵之上略。<br /><br />&nbsp;&nbsp;&nbsp;&nbsp;况此贼陆梁，终必越逸。北狄陵纵，常在秋冬。今日月迅迈，高风行起，臣辄较<br /><br />&nbsp;&nbsp;&nbsp;&nbsp;量畿甸，守卫重复，又淮泗通流，长江如海，荆楚偏远，密迩寇仇，方城、汉水<br /><br />&nbsp;&nbsp;&nbsp;&nbsp;无天险之实，而过备之重势在西门。<br /><br />&nbsp;&nbsp;&nbsp;&nbsp;臣虽凡庸，识乏武略，然猥荷重任，思在投袂。请率所统，径进南郡，与征<br /><br />&nbsp;&nbsp;&nbsp;&nbsp;西将军臣豁参同谋猷。贼若果驱犬羊，送死沔汉，庶仰凭正顺，因致人利，一举<br /><br />&nbsp;&nbsp;&nbsp;&nbsp;乘风，扫清氛秽，不复重劳王师，有事三秦，则先帝盛业永隆于圣世，宣武遗志<br /><br />&nbsp;&nbsp;&nbsp;&nbsp;无恨于在昔。如其慑惮皇威，窥窬计屈，则观兵伺衅，更议进取，振旅旋旆，迟<br /><br />&nbsp;&nbsp;&nbsp;&nbsp;速唯宜。伏愿陛下览臣所陈，特垂听许。<br /><br />&nbsp;&nbsp;&nbsp;&nbsp;诏答曰：“丑类违天，比年纵肆，梁益不守，河西倾丧。每惟宇内未一，愤<br /><br />&nbsp;&nbsp;&nbsp;&nbsp;叹盈怀。将军经略深长，思算重复，忠国之诚，形于义旨。览省未周，以感以慨。<br /><br />&nbsp;&nbsp;&nbsp;&nbsp;寇虽乘间窃利，而以无道临之，黩武穷凶，虐用其众，灭亡之期，势何得久！然<br /><br />&nbsp;&nbsp;&nbsp;&nbsp;备豫不虞，军之善政。辄询于群后，敬从高算。想与征西协参令图，嘉谋远猷，<br /><br />&nbsp;&nbsp;&nbsp;&nbsp;动静以闻。”会张天锡陷没，于是罢兵。俄而豁卒，迁都督江荆梁益宁交广七州<br /><br />&nbsp;&nbsp;&nbsp;&nbsp;扬州之义成雍州之京兆司州之河东军事、领护南蛮校尉、荆州刺史、持节，将军、<br /><br />&nbsp;&nbsp;&nbsp;&nbsp;侍中如故。又以其子嗣为江州刺史。冲将之镇，帝饯于西堂，赐钱五十万。又以<br /><br />&nbsp;&nbsp;&nbsp;&nbsp;酒三百四十石、牛五十头犒赐文武。谢安送至溧洲。<br /><br />&nbsp;&nbsp;&nbsp;&nbsp;冲既到江陵，时苻坚强盛，冲欲移阻江南，乃上疏曰：“自中兴以来，荆州<br /><br />&nbsp;&nbsp;&nbsp;&nbsp;所镇，随宜回转。臣亡兄温以石季龙死，经略中原，因江陵路便，即而镇之。事<br /><br />&nbsp;&nbsp;&nbsp;&nbsp;与时迁，势无常定。且兵者诡道，示之以弱，今宜全重江南，轻戍江北。南平孱<br /><br />&nbsp;&nbsp;&nbsp;&nbsp;陵县界，地名上明，田土膏良，可以资业军人。在吴时乐乡城以上四十余里，北<br /><br />&nbsp;&nbsp;&nbsp;&nbsp;枕大江，西接三峡。若狂狡送死，则旧郢以北坚壁不战，接会济江，路不云远，<br /><br />&nbsp;&nbsp;&nbsp;&nbsp;乘其疲堕，扑翦为易。臣司存阃外，辄随宜处分。”于是移镇上明，使冠军将军<br /><br />&nbsp;&nbsp;&nbsp;&nbsp;刘波守江陵，谘议参军杨亮守江夏。诏以荆州水旱饥荒，又冲新移草创，岁运米<br /><br />&nbsp;&nbsp;&nbsp;&nbsp;三十万斛以供军资，须年丰乃止。<br /><br />&nbsp;&nbsp;&nbsp;&nbsp;坚遣其将苻融寇樊、邓，石越寇鲁阳，姚苌寇南乡，韦钟寇魏兴，所在陷没。<br /><br />&nbsp;&nbsp;&nbsp;&nbsp;冲遣江夏相刘]、南中郎将朱序击之，而]畏懦不进，序又为贼所擒。冲深自咎<br /><br />&nbsp;&nbsp;&nbsp;&nbsp;责，上疏送章节，请解职，不许。遣左卫将军张玄之诣冲谘谋军事。冲率前将军<br /><br />&nbsp;&nbsp;&nbsp;&nbsp;刘波及兄子振威将军石民、冠军将军石虔等伐苻坚，拔坚筑阳。攻武当，走坚兖<br /><br />&nbsp;&nbsp;&nbsp;&nbsp;州刺史张崇。坚遣慕容垂、毛当寇邓城，苻熙、石越寇新野。冲既惮坚众，又以<br /><br />&nbsp;&nbsp;&nbsp;&nbsp;疾疫，还镇上明。表以“夏口江沔卫要，密迩强寇，兄子石民堪居此任，辄版督<br /><br />&nbsp;&nbsp;&nbsp;&nbsp;荆江十郡军事、振武将军、襄城太守。寻阳北接强蛮，西连荆郢，亦一任之要。<br /><br />&nbsp;&nbsp;&nbsp;&nbsp;今府州既分，请以王C补江州刺史”诏从之。时C始遭兄劭丧，将葬，辞不欲出。<br /><br />&nbsp;&nbsp;&nbsp;&nbsp;于是卫将军谢安更以中领军谢代之。冲闻之而怒，上疏以为文武无堪，求自<br /><br />&nbsp;&nbsp;&nbsp;&nbsp;领江州，帝许之。冲使石虔伐坚襄阳太守阎震，擒之，及大小帅二十九人，送于<br /><br />&nbsp;&nbsp;&nbsp;&nbsp;京都，诏归冲府。以平震功，封次子谦宜阳侯。坚使其将郝贵守襄阳，冲使扬威<br /><br />&nbsp;&nbsp;&nbsp;&nbsp;将军朱绰讨之，遂焚烧沔北田稻，拔六百余户而还。又遣上庸太守郭宝伐坚魏兴<br /><br />&nbsp;&nbsp;&nbsp;&nbsp;太守褚垣、上庸太守段方，并降之。新城太守L常遁走，三郡皆平。诏赐钱百万，<br /><br />&nbsp;&nbsp;&nbsp;&nbsp;袍表千端。<br /><br />&nbsp;&nbsp;&nbsp;&nbsp;初，冲之西镇，以贼寇方强，故移镇上明，谓江东力弱，正可保固封疆，自<br /><br />&nbsp;&nbsp;&nbsp;&nbsp;守而已。又以将相异宜，自以德望不逮谢安，故委之内相，而四方镇捍，以为己<br /><br />&nbsp;&nbsp;&nbsp;&nbsp;任。又与朱序款密。俄而序没于贼，冲深用愧惋。既而苻坚尽国内侵，冲深以根<br /><br />&nbsp;&nbsp;&nbsp;&nbsp;本为虑，乃遣精锐三千来赴京都。谢安谓三千人不足以为损益，而欲外示闲暇，<br /><br />&nbsp;&nbsp;&nbsp;&nbsp;闻军在近，固不听。报云：“朝廷处分已定，兵革无阙，西藩宜以为防。”时安<br /><br />&nbsp;&nbsp;&nbsp;&nbsp;已遣兄子玄及桓伊等诸军，冲谓不足以为废兴，召佐吏，对之叹曰：“谢安乃有<br /><br />&nbsp;&nbsp;&nbsp;&nbsp;庙堂之量，不闲将略。今大敌垂至，方游谈不暇，虽遣诸不经事少年，众又寡弱，<br /><br />&nbsp;&nbsp;&nbsp;&nbsp;天下事可知，吾其左衽矣！”俄而闻坚破，大勋克举，又知朱序因以得还，冲本<br /><br />&nbsp;&nbsp;&nbsp;&nbsp;疾病，加以惭耻，发病而卒，时年五十七。赠太尉，本官如故，谥曰宣穆。赙钱<br /><br />&nbsp;&nbsp;&nbsp;&nbsp;五十万，布五百匹。<br /><br />&nbsp;&nbsp;&nbsp;&nbsp;冲性俭素，而谦虚爱士。尝浴后，其妻送以新衣，冲大怒，促令持去。其妻<br /><br />&nbsp;&nbsp;&nbsp;&nbsp;复送之，而谓曰：“衣不经新，何缘得故！”冲笑而服之。命处士南阳刘邻之为<br /><br />&nbsp;&nbsp;&nbsp;&nbsp;长史，邻之不屈，亲往迎之，礼之甚厚。又辟处士长沙邓粲为别驾，备礼尽恭。<br /><br />&nbsp;&nbsp;&nbsp;&nbsp;粲感其好贤，乃起应命。初，郗鉴、庾亮、庾翼临终皆有表，树置亲戚，唯冲独<br /><br />&nbsp;&nbsp;&nbsp;&nbsp;与谢安书云：“妙灵、灵宝尚小，亡兄寄托不终，以此为恨！”言不及私，论者<br /><br />&nbsp;&nbsp;&nbsp;&nbsp;益嘉之。及丧下江陵，士女老幼皆临江瞻送，号哭尽哀。后玄篡位，追赠太傅、<br /><br />&nbsp;&nbsp;&nbsp;&nbsp;宣城王。有七子：嗣、谦、修、崇、弘、羡、怡。<br /><br />&nbsp;&nbsp;&nbsp;&nbsp;嗣字恭祖。少有清誉，与豁子石秀并为桓氏子侄之冠。冲既代豁西镇，诏以<br /><br />&nbsp;&nbsp;&nbsp;&nbsp;嗣督荆州之三郡豫州之四郡军事、建威将军、江州刺史。莅事简约，修所住斋，<br /><br />&nbsp;&nbsp;&nbsp;&nbsp;应作版檐，嗣命以茅代之，版付船官。转西阳、襄城二郡太守，镇夏口。后领江<br /><br />&nbsp;&nbsp;&nbsp;&nbsp;夏相，卒官。追赠南中郎将，谥曰靖。子胤嗣。<br /><br />&nbsp;&nbsp;&nbsp;&nbsp;胤字茂远。少有清操，虽奕世华贵，甚以恬退见称。初拜秘书丞，累迁中书<br /><br />&nbsp;&nbsp;&nbsp;&nbsp;郎、秘书监。玄甚钦爱之，迁中书令。玄篡位，为吏部尚书，随玄西奔。玄死，<br /><br />&nbsp;&nbsp;&nbsp;&nbsp;归降。诏曰：“夫善著则祚远，勋彰故事殊。以宣孟之忠，蒙后晋国；子文之德，<br /><br />&nbsp;&nbsp;&nbsp;&nbsp;世嗣获存。故太尉冲，昔藩陕西，忠诚王室。诸子染凶，自贻罪戮。念冲遗勤，<br /><br />&nbsp;&nbsp;&nbsp;&nbsp;用⒂诨场Ｆ渌镓芬思矜宥，以奖为善。可特全生命，徙于新安。”及东阳太<br /><br />&nbsp;&nbsp;&nbsp;&nbsp;守殷仲文、永嘉太守骆球等谋反，阴欲立胤为玄嗣，事觉，伏诛。<br /><br />&nbsp;&nbsp;&nbsp;&nbsp;谦字敬祖，详正有器望。初以父功封宜阳县开国侯，累迁辅国将军、吴国内<br /><br />&nbsp;&nbsp;&nbsp;&nbsp;史。孙恩之乱，谦出奔无锡。征拜尚书，骠骑大将军元显引为谘议参军，转司马。<br /><br />&nbsp;&nbsp;&nbsp;&nbsp;元兴初，朝廷将伐玄，以桓氏世在陕西，谦父冲有遗惠于荆楚，惧人情向背，乃<br /><br />&nbsp;&nbsp;&nbsp;&nbsp;用谦为持节、都督荆益宁梁四州诸军事、西中郎将、荆州刺史、假节，以安荆楚。<br /><br />&nbsp;&nbsp;&nbsp;&nbsp;玄既用事，以谦为尚书左仆射，领吏部，加中军将军。谦兄弟显列，玄甚倚<br /><br />&nbsp;&nbsp;&nbsp;&nbsp;杖之，而内不能善也。改封谦为宁都侯，拜尚书令，加散骑常侍。迁侍中、卫将<br /><br />&nbsp;&nbsp;&nbsp;&nbsp;军、开府、录尚书事。玄篡位，复领扬州刺史，本官如故，封新安王。<br /><br />&nbsp;&nbsp;&nbsp;&nbsp;及桓振作乱，谦保护乘舆，颇有功焉。然而暗懦，尤不可以造事。初，劝振<br /><br />&nbsp;&nbsp;&nbsp;&nbsp;率军下战，己守江陵。振既轻谦用事，故不从。及振败，谦奔于姚兴。先是，谯<br /><br />&nbsp;&nbsp;&nbsp;&nbsp;纵称藩于姚兴，纵与卢循通使，潜相影响，乃表兴请谦共顺流东下。兴问谦，谦<br /><br />&nbsp;&nbsp;&nbsp;&nbsp;曰：“臣门著恩荆楚，从弟玄末虽篡位，皆是逼迫，人神所明。今臣与纵东下，<br /><br />&nbsp;&nbsp;&nbsp;&nbsp;百姓自应骇动。”兴曰：“小水不容大舟，若纵才力足以济事，亦不假君为鳞翼。<br /><br />&nbsp;&nbsp;&nbsp;&nbsp;宜自求多福。”遂遣之。谦至蜀，欲虚怀引士，纵疑之，乃置谦于龙格，使人守<br /><br />&nbsp;&nbsp;&nbsp;&nbsp;之。谦向诸弟泣曰：“姚主言神矣！”后与纵引谯道福俱下，谦于道占募，百姓<br /><br />&nbsp;&nbsp;&nbsp;&nbsp;感冲遗惠，投者二万人。刘道规破谦，斩之。<br /><br />&nbsp;&nbsp;&nbsp;&nbsp;修字承祖。尚简文帝女武昌公主，历吏部郎，稍迁左卫将军。王恭将伐谯王<br /><br />&nbsp;&nbsp;&nbsp;&nbsp;尚之，先遣何澹之、孙无终向句容。修以左卫领振武将军，与辅国将军陶无忌距<br /><br />&nbsp;&nbsp;&nbsp;&nbsp;之。修次句容。俄而恭败，无终遣书求降。修既旋军，而杨缙谝阎潦头，时朝<br /><br />&nbsp;&nbsp;&nbsp;&nbsp;廷无备，内外崩骇。修进说曰：“殷、桓之下，专恃王恭，恭既破灭，莫不失色。<br /><br />&nbsp;&nbsp;&nbsp;&nbsp;今若优诏用玄，玄必内喜，则能制仲堪、缙冢使并顺命。”朝廷纳之。以修为<br /><br />&nbsp;&nbsp;&nbsp;&nbsp;龙骧将军、荆州刺史、假节，权领左卫文武之镇。又令刘牢之以千人送之。转仲<br /><br />&nbsp;&nbsp;&nbsp;&nbsp;堪为广州。修未及发，而玄等盟于寻阳，求诛牢之。尚之并诉仲堪无罪，独被降<br /><br />&nbsp;&nbsp;&nbsp;&nbsp;黜。于是诏复仲堪荆州。御史中丞江绩奏修承受杨缙谥言，交通信命，宣传不<br /><br />&nbsp;&nbsp;&nbsp;&nbsp;尽，以为身计，疑误朝算，请收付廷尉。特诏免官。寻代王凝之为中护军。顷之，<br /><br />&nbsp;&nbsp;&nbsp;&nbsp;玄破仲堪、缙冢诏以修为征虏将军、江州刺史。寻复为中护军。玄执政，以修<br /><br />&nbsp;&nbsp;&nbsp;&nbsp;都督六州、右将军、徐兖二州刺史、假节。寻进抚军将军，加散骑常侍。玄篡，<br /><br />&nbsp;&nbsp;&nbsp;&nbsp;以为抚军大将军，封安成王。刘裕义旗起，斩之。<br /><br />&nbsp;&nbsp;&nbsp;&nbsp;徐宁者，东海郯人也。少知名，为舆县令。时廷尉桓彝称有人伦鉴识，彝尝<br /><br />&nbsp;&nbsp;&nbsp;&nbsp;去职，至广陵寻亲旧，还遇风，停浦中，累日忧悒，因上岸，见一室宇，有似廨<br /><br />&nbsp;&nbsp;&nbsp;&nbsp;署，访之，云是舆县。彝乃造之。宁清惠博涉，相遇欣然，因留数夕。彝大赏之，<br /><br />&nbsp;&nbsp;&nbsp;&nbsp;结交而别。至都，谓庾亮曰：“吾为卿得一佳吏部郎。”语在彝传。即迁吏部郎、<br /><br />&nbsp;&nbsp;&nbsp;&nbsp;左将军、江州刺史，卒官。<br /><br />&nbsp;&nbsp;&nbsp;&nbsp;史臣曰：r风潜煽，醇源浸竭，遗道德于情性，显忠信于名教。首阳高节，<br /><br />&nbsp;&nbsp;&nbsp;&nbsp;求仁而得仁；泗上微言，朝闻而夕死。原轸免胄，懔然于往策；季路绝缨，邈矣<br /><br />&nbsp;&nbsp;&nbsp;&nbsp;于前志。况交霜雪于杪岁，晦风雨于将晨，喈响或以变其音，贞柯罕能全其性。<br /><br />&nbsp;&nbsp;&nbsp;&nbsp;桓茂伦抱中和之气，怀不挠之节，迈周庾之清尘，遵许郭之遐轨。惧临危于取免，<br /><br />&nbsp;&nbsp;&nbsp;&nbsp;知处死之为易，扬芬千载之上，沦骨九泉之下。仁者之勇，不其然乎！至夫基构<br /><br />&nbsp;&nbsp;&nbsp;&nbsp;迭污隆，龙蛇俱山泽，冲逡巡于内辅，豁陵厉于上游，虔振北门之威，秀坦西阳<br /><br />&nbsp;&nbsp;&nbsp;&nbsp;之务，外有捍城之用，里无末大之嫌，求之名臣，抑亦可算。而温为亢极之资，<br /><br />&nbsp;&nbsp;&nbsp;&nbsp;玄遂履霜之业，是知敬仲之美不息檀台之乱，宁俞之忠无救弈棋之祸。子文之不<br /><br />&nbsp;&nbsp;&nbsp;&nbsp;血食，悲夫！<br /><br />&nbsp;&nbsp;&nbsp;&nbsp;赞曰：矫矫宣城，贞心莫陵。身随露夭，名与云兴。虔豁重世，冲秀双美。<br /><br />&nbsp;&nbsp;&nbsp;&nbsp;国赖忠臣，家推才子。振武谦文，寻邑为群。归之篡乱，曷足以云。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1476);">加入书签</a><a
                        href="1473.html">上一页</a>&larr;<a href="index.html">返回列表</a>&rarr;<a
                            href="1478.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1473.html"; var next_page = "1478.html"; var index_page = "index.html"; var sortid = "9"; var article_id = "23"; var chapter_id = "1476"; var articlename = "晋书"; var chaptername = " 卷七十四 列传第四十四"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>