<!DOCTYPE html>
<html>
<head>
<meta charset="gbk" />
<title>晋书- 卷七十一 列传第四十一-在线阅读-哈西文学网</title>
<meta name="keywords" content="房玄龄等，晋书， 卷七十一 列传第四十一全文， 卷七十一 列传第四十一在线阅读 哈西文学网" />
<meta name="description" content="哈西文学网提供房玄龄等的晋书  卷七十一 列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1467.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1467.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十一 列传第四十一</h1>
            <div class="link xb">
                <a href="1465.html">上一页</a>&larr;<a href="index.html">返回列表</a>&rarr;<a
                    href="1469.html">下一页</a></div>			
            <div id="BookText">&nbsp;&nbsp;&nbsp;&nbsp;◎孙惠熊远王鉴陈f高崧<br /><br />&nbsp;&nbsp;&nbsp;&nbsp;孙惠，字德施，吴国富阳人，吴豫章太守贲曾孙也。父祖并仕吴。惠口讷，<br /><br />&nbsp;&nbsp;&nbsp;&nbsp;好学有才识，州辟不就，寓居萧沛之间。永宁初，赴齐王滓澹讨赵王伦，以功<br /><br />&nbsp;&nbsp;&nbsp;&nbsp;封晋兴县侯，辟大司马户曹掾，转东曹属。捉抉c侈，天下失望。惠献言于祝<br /><br />&nbsp;&nbsp;&nbsp;&nbsp;讽以五难、四不可，劝令归藩，辞甚切至。撞荒伞；菥遄铮辞疾去。顷之，<br /><br />&nbsp;&nbsp;&nbsp;&nbsp;果败。成都王颖荐惠为大将军参军、领奋威将军、白沙督。是时，颖将征长沙王<br /><br />&nbsp;&nbsp;&nbsp;&nbsp;V，以陆机为前锋都督。惠与机同乡里，忧其致祸，劝机让都督于王粹。及机兄<br /><br />&nbsp;&nbsp;&nbsp;&nbsp;弟被戮，惠甚伤恨之。时惠又擅杀颖牙门将梁俊，惧罪，因改姓名以遁。<br /><br />&nbsp;&nbsp;&nbsp;&nbsp;后东海王越举兵下邳，惠乃诡称南岳逸士秦秘之，以书干越曰：<br /><br />&nbsp;&nbsp;&nbsp;&nbsp;天祸晋国，遘兹厄运。历观危亡，其萌有渐，枝叶先零，根株乃毙。伏惟明<br /><br />&nbsp;&nbsp;&nbsp;&nbsp;公资睿哲之才，应神武之略，承衰乱之余，当倾险之运，侧身昏谗之俗，局凶<br /><br />&nbsp;&nbsp;&nbsp;&nbsp;谄之间。执夷正立，则取疾奸佞；抱忠怀直，则见害贼臣。J糟非圣性所堪，苟<br /><br />&nbsp;&nbsp;&nbsp;&nbsp;免非英雄之节，是以感激于世，发愤忘身。抗辞金门，则謇谔之言显；扶翼皇家，<br /><br />&nbsp;&nbsp;&nbsp;&nbsp;则匡主之功著。事虽未集，大命有在。夫以汉祖之贤，犹有彭城之耻；魏武之能，<br /><br />&nbsp;&nbsp;&nbsp;&nbsp;亦有濮阳之失。孟明三退，终于致果；勾践丧众，期于擒吴。今明公名著天下，<br /><br />&nbsp;&nbsp;&nbsp;&nbsp;声振九域，公族归美，万国宗贤。加以四王齐圣，仁明笃友，急难之感，同奖王<br /><br />&nbsp;&nbsp;&nbsp;&nbsp;室，股肱爪牙，足相维持。皇穹无亲，惟德是辅，恶盈福谦，鬼神所赞。以明公<br /><br />&nbsp;&nbsp;&nbsp;&nbsp;达存亡之符，察成败之变，审所履之运，思天人之功，武视东夏之藩，龙跃海<br /><br />&nbsp;&nbsp;&nbsp;&nbsp;之野。西谘河间，南结征镇，东命劲吴锐卒之富，北有幽并率义之旅，宣喻青徐，<br /><br />&nbsp;&nbsp;&nbsp;&nbsp;启示群王，旁收雄俊，广延秀杰，纠合携贰，明其赏信。仰惟天子蒙尘邺宫，外<br /><br />&nbsp;&nbsp;&nbsp;&nbsp;矫诏命，擅诛无辜，豺狼篡噬，其事无远。夫心火倾移，丧乱可必，太白横流，<br /><br />&nbsp;&nbsp;&nbsp;&nbsp;兵家攸杖，岁镇所去，天厌其德。玄象著明，谪谴彰见。违天不祥，奉时必克。<br /><br />&nbsp;&nbsp;&nbsp;&nbsp;明公思安危人神之应，虑祸败前后之征，弘劳谦日昃之德，躬吐握求贤之义，倾<br /><br />&nbsp;&nbsp;&nbsp;&nbsp;府竭库以振贫乏，将有济世之才，渭滨之士，含奇谟于朱唇，握神策于玉掌，逍<br /><br />&nbsp;&nbsp;&nbsp;&nbsp;遥川岳之上，以俟真人之求。目想不世之佐，耳听非常之辅，举而任之，则元勋<br /><br />&nbsp;&nbsp;&nbsp;&nbsp;建矣。<br /><br />&nbsp;&nbsp;&nbsp;&nbsp;秘之不天，值此衰运，窃慕墨翟、申包之诚，跋涉荆棘，重茧而至，栉风沐<br /><br />&nbsp;&nbsp;&nbsp;&nbsp;雨，来承祸难。思以管穴毗佐大猷，道险时吝，未敢自显。伏在川泥，系情宸极，<br /><br />&nbsp;&nbsp;&nbsp;&nbsp;谨先白笺，以启天虑。若犹沈吟际会，徘徊二端，徼幸在险，请从恕宥之例。<br /><br />&nbsp;&nbsp;&nbsp;&nbsp;明公今旋轸臣子之邦，宛转名义之国，指麾则五岳可倾，呼q则江湖可竭。<br /><br />&nbsp;&nbsp;&nbsp;&nbsp;况履顺讨逆，执正伐邪，是乌获摧冰，贲育拉朽，猛兽吞狐，泰山压卵，因风燎<br /><br />&nbsp;&nbsp;&nbsp;&nbsp;原，未足方也。今时至运集，天与神助，复不能鹊起于庆命之会，拔剑于时哉之<br /><br />&nbsp;&nbsp;&nbsp;&nbsp;机，恐流滥之祸不在一人。自先帝公王，海内名士，近者死亡，皆如虫兽，尸元<br /><br />&nbsp;&nbsp;&nbsp;&nbsp;曳于粪坏，形骸捐于沟涧，非其口无忠贞之辞，心无义正之节，皆希目下之小生<br /><br />&nbsp;&nbsp;&nbsp;&nbsp;而惑终焉之大死。凡人知友，犹有刎颈之报，朝廷之内，而无死命之臣。非独秘<br /><br />&nbsp;&nbsp;&nbsp;&nbsp;之所耻，惜乎晋世之无人久矣。今天下喁喁，四海注目。社稷危而复安，宗庙替<br /><br />&nbsp;&nbsp;&nbsp;&nbsp;而复绍，惟明公兄弟能弘济皇猷。国之存亡，在斯举矣。<br /><br />&nbsp;&nbsp;&nbsp;&nbsp;秘之以下才之姿，而值危乱之运，竭其狗马之节，加之忠贞之心，左属平乱<br /><br />&nbsp;&nbsp;&nbsp;&nbsp;之K，右握灭逆之矢，控马鹄立，计日俟命。时难获而易失，机速变而成祸，介<br /><br />&nbsp;&nbsp;&nbsp;&nbsp;如石焉，实无终日，自求多福，惟君裁之！<br /><br />&nbsp;&nbsp;&nbsp;&nbsp;越省书，榜道以求之，惠乃出见。越即以为记室参军，专职文疏，豫参谋议。<br /><br />&nbsp;&nbsp;&nbsp;&nbsp;除散骑郎、太子中庶子，复请补司空从事中郎。越诛周穆等，夜召参军王M造表，<br /><br />&nbsp;&nbsp;&nbsp;&nbsp;M战惧，坏数纸不成。时惠不在，越叹曰：“孙中郎在，表久就矣。”越迁太傅，<br /><br />&nbsp;&nbsp;&nbsp;&nbsp;以惠为军谘祭酒，数谘访得失。每造书檄，越或驿马催之，应命立成，皆有文采。<br /><br />&nbsp;&nbsp;&nbsp;&nbsp;除秘书监，不拜。转彭城内史、广陵相，迁广武将军、安丰内史。以迎大驾之功，<br /><br />&nbsp;&nbsp;&nbsp;&nbsp;封临湘县公。<br /><br />&nbsp;&nbsp;&nbsp;&nbsp;元帝遣甘卓讨周馥于寿阳，惠乃率众应卓，馥败走。庐江何锐为安丰太守，<br /><br />&nbsp;&nbsp;&nbsp;&nbsp;惠权留郡境。锐以他事收惠下人推之，惠既非南朝所授，常虑谗间，因此大惧，<br /><br />&nbsp;&nbsp;&nbsp;&nbsp;遂攻杀锐，奔入蛮中。寻病卒，时年四十七。丧还乡里，朝廷明其本心，追加吊<br /><br />&nbsp;&nbsp;&nbsp;&nbsp;赙。<br /><br />&nbsp;&nbsp;&nbsp;&nbsp;熊远，字孝文，豫章南昌人也。祖翘，尝为石崇苍头，而性廉直，有士风。<br /><br />&nbsp;&nbsp;&nbsp;&nbsp;黄门郎潘岳见而称异，劝崇免之，乃还乡里。远有志尚，县召为功曹，不起，强<br /><br />&nbsp;&nbsp;&nbsp;&nbsp;与衣帻，扶之使谒。十余日荐于郡，由是辟为文学掾。远曰：“辞大不辞小也。”<br /><br />&nbsp;&nbsp;&nbsp;&nbsp;固请留县。太守察远孝廉。属太守讨氐羌，远遂不行，送至陇右而还。后太守会<br /><br />&nbsp;&nbsp;&nbsp;&nbsp;稽夏静辟为功曹。及静去职，远送至会稽以归。州辟主簿、别驾，举秀才，除监<br /><br />&nbsp;&nbsp;&nbsp;&nbsp;军华轶司马、领武昌太守、宁远护军。<br /><br />&nbsp;&nbsp;&nbsp;&nbsp;元帝作相，引为主簿。时传北陵被发，帝将举哀，远上疏曰：“园陵既不亲<br /><br />&nbsp;&nbsp;&nbsp;&nbsp;行，承传言之者未可为定。且园陵非一，而直言侵犯，远近吊问，答之宜当有主。<br /><br />&nbsp;&nbsp;&nbsp;&nbsp;谓应更遣使摄河南尹案行，得审问，然后可发哀。即宜命将至洛，修复园陵，讨<br /><br />&nbsp;&nbsp;&nbsp;&nbsp;除逆类。昔宋杀无畏，庄王奋袂而起，衣冠相追于道，军成宋城之下。况此酷辱<br /><br />&nbsp;&nbsp;&nbsp;&nbsp;之大耻，臣子奔驰之日！夫修园陵，至孝也；讨逆叛，至顺也；救社稷，至义也；<br /><br />&nbsp;&nbsp;&nbsp;&nbsp;恤遗黎，至仁也。若修此四道，则天下响应，无思不服矣。昔项羽杀义帝以为罪，<br /><br />&nbsp;&nbsp;&nbsp;&nbsp;汉祖哭之以为义，刘项存亡，在此一举。群贼豺狼，弱于往日；恶逆之甚，重于<br /><br />&nbsp;&nbsp;&nbsp;&nbsp;丘山。大晋受命，未改于上；兆庶讴吟，思德于下。今顺天下之心，命貔貅之士，<br /><br />&nbsp;&nbsp;&nbsp;&nbsp;鸣檄前驱，大军后至，威风赫然，声振朔野，则上副西土义士之情，下允海内延<br /><br />&nbsp;&nbsp;&nbsp;&nbsp;颈之望矣。”属有杜|之难，不能从。<br /><br />&nbsp;&nbsp;&nbsp;&nbsp;时江东草创，农桑弛废，远建议曰：“立春之日，天子祈谷于上帝，乃择元<br /><br />&nbsp;&nbsp;&nbsp;&nbsp;辰，载耒耜，帅三公、九卿、诸侯、大夫，躬耕帝藉，以劝农功。《诗》云：‘<br /><br />&nbsp;&nbsp;&nbsp;&nbsp;弗躬弗亲，庶人不信。’自丧乱以来，农桑不修，游食者多，皆由去本逐末故也。”<br /><br />&nbsp;&nbsp;&nbsp;&nbsp;时议美之。<br /><br />&nbsp;&nbsp;&nbsp;&nbsp;建兴初，正旦将作乐，远谏曰；“谨案《尚书》，尧崩，四海遏密八音。《<br /><br />&nbsp;&nbsp;&nbsp;&nbsp;礼》云，凶年，天子撤乐减膳。孝怀皇帝梓宫未反，豺狼当途，人神同忿。公明<br /><br />&nbsp;&nbsp;&nbsp;&nbsp;德茂亲，社稷是赖。今杜|蚁聚湘川，比岁征行，百姓疲弊，故使义众奉迎未举。<br /><br />&nbsp;&nbsp;&nbsp;&nbsp;履端元日，正始之初，贡士鳞萃，南北云集，有识之士于是观礼。公与国同体，<br /><br />&nbsp;&nbsp;&nbsp;&nbsp;忧容未歇。昔齐桓贯泽之会，有忧中国之心，不召而至者数国。及葵丘自矜，叛<br /><br />&nbsp;&nbsp;&nbsp;&nbsp;者九国。人心所归，惟道与义。将绍皇纲于既往，恢霸业于来今，表道德之轨，<br /><br />&nbsp;&nbsp;&nbsp;&nbsp;阐忠孝之仪，明仁义之统，弘礼乐之本，使四方之士退怀嘉则。今荣耳目之观，<br /><br />&nbsp;&nbsp;&nbsp;&nbsp;崇戏弄之好，惧违《云》、《韶》、《雅》、《颂》之美，非纳轨物，有尘大教。<br /><br />&nbsp;&nbsp;&nbsp;&nbsp;谓宜设馔以赐群下而已。”元帝纳之。<br /><br />&nbsp;&nbsp;&nbsp;&nbsp;转丞相参军。是时琅邪国侍郎王鉴劝帝亲征杜|，远又上疏曰：“皇纲失统，<br /><br />&nbsp;&nbsp;&nbsp;&nbsp;中夏多故，圣主肇祚，远奉西都。梓宫外次，未反园陵，逆寇游魂，国贼未夷。<br /><br />&nbsp;&nbsp;&nbsp;&nbsp;明公忧劳，乃心王室，伏读圣教，人怀慷慨。杜|小竖，寇抄湘川，比年征讨，<br /><br />&nbsp;&nbsp;&nbsp;&nbsp;经载不夷。昔高宗伐鬼方，三年乃克，用兵之难，非独在今。伏以古今之霸王遭<br /><br />&nbsp;&nbsp;&nbsp;&nbsp;时艰难，亦有亲征以隆大勋，亦有遣将以平小寇。今公亲征，文武将吏、度支筹<br /><br />&nbsp;&nbsp;&nbsp;&nbsp;量、舟舆器械所出若足用者，然后可征。愚谓宜如前遣五千人，径与水军进征，<br /><br />&nbsp;&nbsp;&nbsp;&nbsp;既可得速，必不后时。昔齐用穰苴，燕晋退军；秦用王翦，克平南荆。必使督护<br /><br />&nbsp;&nbsp;&nbsp;&nbsp;得才，即贼不足虑也。”会|已平，转从事中郎，累迁太子中庶子、尚书左丞、<br /><br />&nbsp;&nbsp;&nbsp;&nbsp;散骑常侍。帝每叹其忠公，谓曰：“卿在朝正色，不茹柔吐刚，忠亮至到，可为<br /><br />&nbsp;&nbsp;&nbsp;&nbsp;王臣也。吾所欣赖，卿其勉之！”<br /><br />&nbsp;&nbsp;&nbsp;&nbsp;及中兴建，帝欲赐诸吏投刺劝进者加位一等，百姓投刺者赐司徒吏，凡二十<br /><br />&nbsp;&nbsp;&nbsp;&nbsp;余万。远以为“秦汉因赦赐爵，非长制也。今案投刺者不独近者情重，远者情轻，<br /><br />&nbsp;&nbsp;&nbsp;&nbsp;可依汉法例，赐天下爵，于恩为普，无偏颇之失。可以息检核之烦，塞巧伪之端。”<br /><br />&nbsp;&nbsp;&nbsp;&nbsp;帝不从。<br /><br />&nbsp;&nbsp;&nbsp;&nbsp;转御史中丞。时尚书刁协用事，众皆惮之。尚书郎卢D将入直，遇协于大司<br /><br />&nbsp;&nbsp;&nbsp;&nbsp;马门外。协醉，使D避之，D不回。协令威仪牵劬D堕马，至协车前而后释。远<br /><br />&nbsp;&nbsp;&nbsp;&nbsp;奏免协官。<br /><br />&nbsp;&nbsp;&nbsp;&nbsp;时冬雷电，且大雨，帝下书责躬引过，远复上疏曰：<br /><br />&nbsp;&nbsp;&nbsp;&nbsp;被庚午诏书，以雷电震，暴雨非时，深自克责。虽禹汤罪己，未足以喻。臣<br /><br />&nbsp;&nbsp;&nbsp;&nbsp;暗于天道，窃以人事论之。陛下节俭敦朴，恺悌流惠，而王化未兴者，皆群公卿<br /><br />&nbsp;&nbsp;&nbsp;&nbsp;士不能夙夜在公，以益大化，素餐负乘，秕秽明时之责也。<br /><br />&nbsp;&nbsp;&nbsp;&nbsp;今逆贼猾夏，暴虐滋甚，二帝幽殡，梓宫未反，四海延颈，莫不东望。而未<br /><br />&nbsp;&nbsp;&nbsp;&nbsp;能遣军北讨，仇贼未报，此一失也。昔齐侯既败，七年不饮酒食肉，况此耻尤大。<br /><br />&nbsp;&nbsp;&nbsp;&nbsp;臣子之责，宜在枕戈为王前驱。若此志未果者，当上下克俭，恤人养士，撤乐减<br /><br />&nbsp;&nbsp;&nbsp;&nbsp;膳，惟修戎事。陛下忧劳于上，而群官未同戚容于下，每有会同，务在调戏酒食<br /><br />&nbsp;&nbsp;&nbsp;&nbsp;而已，此二失也。选官用人，不料实德，惟在白望，不求才干，乡举道废，请托<br /><br />&nbsp;&nbsp;&nbsp;&nbsp;交行。有德而无力者退，修望而有助者进；称职以违俗见讥，虚资以从容见贵。<br /><br />&nbsp;&nbsp;&nbsp;&nbsp;是故公正道亏，私途日开，强弱相陵，冤枉不理。今当官者以理事为俗吏，奉法<br /><br />&nbsp;&nbsp;&nbsp;&nbsp;为苛刻，尽礼为谄谀，从容为高妙，放荡为达士，骄蹇为简雅，此三失也。<br /><br />&nbsp;&nbsp;&nbsp;&nbsp;世所谓三失者，公法加其身；私议贬其非；转见排退，陆沈泥滓。时所谓三<br /><br />&nbsp;&nbsp;&nbsp;&nbsp;善者，王法所不加；清论美其贤；渐相登进，仕不辍官，攀龙附凤，翱翔云霄。<br /><br />&nbsp;&nbsp;&nbsp;&nbsp;遂使世人削方为圆，挠直为曲，岂待顾道德之清涂，践仁义之区域乎！是以万机<br /><br />&nbsp;&nbsp;&nbsp;&nbsp;未整，风俗伪薄，皆此之由。不明其黜陟，以审能否，此则俗未可得而变也。<br /><br />&nbsp;&nbsp;&nbsp;&nbsp;今朝廷群司以从顺为善，相违见贬，不复论才之曲直，言之得失也。时有言<br /><br />&nbsp;&nbsp;&nbsp;&nbsp;者，或不见用，是以朝少辩争之臣，士有禄仕之志焉。郭翼上书，武帝擢为屯留<br /><br />&nbsp;&nbsp;&nbsp;&nbsp;令，又置谏官，所以容受直言，诱进将来，故人得自尽，言无隐讳。任官然后爵<br /><br />&nbsp;&nbsp;&nbsp;&nbsp;之，位定然后禄之。敷奏以言，明试以功，车服以庸。舜犹历试诸难，而今先禄<br /><br />&nbsp;&nbsp;&nbsp;&nbsp;不试，甚违古义，乱之所由也。求才急于疏贱，用刑先于亲贵，然后令行禁止，<br /><br />&nbsp;&nbsp;&nbsp;&nbsp;野无遗滞。尧取舜于仄陋，舜拔贤于岩穴，姬公不曲绳于天伦，叔向不亏法于孔<br /><br />&nbsp;&nbsp;&nbsp;&nbsp;怀。今朝廷法吏多出于寒贱，是以章书日奏而不足以惩物，官人选才而不足以济<br /><br />&nbsp;&nbsp;&nbsp;&nbsp;事。宜招贤良于屠钓，聘耿介于丘园。若此道不改，虽并官省职，无救弊乱也。<br /><br />&nbsp;&nbsp;&nbsp;&nbsp;能哲而惠，何忧乎欢兜，何迁乎有苗，何畏乎巧言令色孔壬！此官得其人之益也。<br /><br />&nbsp;&nbsp;&nbsp;&nbsp;累迁侍中，出补会稽内史。时王敦作逆，沈充举兵应之，加远将军，距而不<br /><br />&nbsp;&nbsp;&nbsp;&nbsp;受，不输军资于充，保境安众为务。敦至石头，讽朝廷征远，乃拜太常卿，加散<br /><br />&nbsp;&nbsp;&nbsp;&nbsp;骑常侍。敦深惮其正而有谋，引为长史。数月病卒。<br /><br />&nbsp;&nbsp;&nbsp;&nbsp;远弟缙，名亚于远，为王敦主簿，终于鄱阳太守。缙子鸣鹄，位至武昌太守。<br /><br />&nbsp;&nbsp;&nbsp;&nbsp;王鉴，字茂高，堂邑人也。父F，御史中丞。鉴少以文笔著称，初为元帝琅<br /><br />&nbsp;&nbsp;&nbsp;&nbsp;邪国侍郎。时杜|作逆，江湘流弊，王敦不能制，朝廷深以为忧。鉴上疏劝帝征<br /><br />&nbsp;&nbsp;&nbsp;&nbsp;之，曰：<br /><br />&nbsp;&nbsp;&nbsp;&nbsp;天祸晋室，四海颠覆，丧乱之极，开辟未有。明公遭历运之厄，当阳九之会，<br /><br />&nbsp;&nbsp;&nbsp;&nbsp;圣躬负伊周之重，朝廷延匡合之望。方将振长辔而御八荒，扫河汉而清天途。所<br /><br />&nbsp;&nbsp;&nbsp;&nbsp;藉之资，江南之地，盖九州之隅角，垂尽之余人耳。而百越鸱视于五岭，蛮蜀狼<br /><br />&nbsp;&nbsp;&nbsp;&nbsp;顾于湘汉，江州萧条，白骨涂地，豫章一郡，十残其八。继以荒年，公私虚匮，<br /><br />&nbsp;&nbsp;&nbsp;&nbsp;仓库无旬月之储，三军有绝乏之色。赋敛搜夺，周而复始，卒散人流，相望于道。<br /><br />&nbsp;&nbsp;&nbsp;&nbsp;残弱之源日深，全胜之势未举。鉴惧云旗反旆，元戎凯入，未在旦夕也。昔齐旅<br /><br />&nbsp;&nbsp;&nbsp;&nbsp;未期而申侯惧其老，况暴甲三年，介胄生虮虱，而可不深虑者哉！江扬本六郡之<br /><br />&nbsp;&nbsp;&nbsp;&nbsp;地，一州封域耳。若兵不时戢，人不堪命，三江受敌，彭蠡振摇，是贼逾我垣墙<br /><br />&nbsp;&nbsp;&nbsp;&nbsp;之内，窥我室家之好。黩武之众易动，惊弓之鸟难安，鉴之所甚惧也。去年已来，<br /><br />&nbsp;&nbsp;&nbsp;&nbsp;累丧偏将，军师屡失，送死之寇，兵厌奔命，贼量我力矣。虽继遣偏裨，惧未足<br /><br />&nbsp;&nbsp;&nbsp;&nbsp;成功也。愚谓尊驾宜亲幸江州，然后方召之臣，其力可得而宣；熊罴之士，其锐<br /><br />&nbsp;&nbsp;&nbsp;&nbsp;可得而奋。进左军于武昌，为陶侃之重；建名将于安成，连甘卓之垒。南望交广，<br /><br />&nbsp;&nbsp;&nbsp;&nbsp;西抚蛮夷。要害之地，勒劲卒以保之；深沟坚壁，按精甲而守之。六军既赡，战<br /><br />&nbsp;&nbsp;&nbsp;&nbsp;士思奋，尔乃乘隙骋奇，扰其窟穴，显示大信，开以生途，杜|之颈固已锁于麾<br /><br />&nbsp;&nbsp;&nbsp;&nbsp;下矣。<br /><br />&nbsp;&nbsp;&nbsp;&nbsp;议者将以大举役重，人不可扰。鉴谓暂扰以制敌，愈于放敌而常扰也。夫四<br /><br />&nbsp;&nbsp;&nbsp;&nbsp;体者，人之所甚爱，苟宜伐病，则削肌刮骨矣。然守不可虚，鉴谓王导可委以萧<br /><br />&nbsp;&nbsp;&nbsp;&nbsp;何之任。或以小贼方毙，不足动千乘之重。鉴见王弥之初，亦小寇也，官军不重<br /><br />&nbsp;&nbsp;&nbsp;&nbsp;其威，狡逆得肆其变，卒令温怀不守，三河倾覆，致有今日之弊，此已然之明验<br /><br />&nbsp;&nbsp;&nbsp;&nbsp;也。蔓草犹不可长，况狼兕之寇乎！当五霸之世，将非不良，士非不勇，征伐之<br /><br />&nbsp;&nbsp;&nbsp;&nbsp;役，君必亲之，故齐桓免胄于邵陵，晋文擐甲于城濮。昔汉高、光武二帝，征无<br /><br />&nbsp;&nbsp;&nbsp;&nbsp;远近，敌无大小，必手振金鼓，身当矢石，栉风沐雨，壶浆不赡，驰骛四方，匪<br /><br />&nbsp;&nbsp;&nbsp;&nbsp;遑宁处，然后皇基克构，元勋以融。今大弊之极，剧于曩代，崇替之命，系我而<br /><br />&nbsp;&nbsp;&nbsp;&nbsp;已。欲使銮缥抟按沃役，圣躬远风尘之劳，而大功坐就，鉴未见其易也。魏武<br /><br />&nbsp;&nbsp;&nbsp;&nbsp;既定中国，亲征柳城，扬炻龙之岭，顿辔重塞之表，非有当时烽燧之虞，盖一<br /><br />&nbsp;&nbsp;&nbsp;&nbsp;日纵敌，终己之患，虽戎略蒙险，不以为劳，况急于此者乎！刘玄德躬登汉山，<br /><br />&nbsp;&nbsp;&nbsp;&nbsp;而夏侯之锋摧；吴伪祖亲氵斥长江，而关羽之首悬；袁绍犹豫后机，挫衄三分之<br /><br />&nbsp;&nbsp;&nbsp;&nbsp;势；刘表卧守其众，卒亡全楚之地。历观古今拨乱之主，虽圣贤，未有高拱闲居<br /><br />&nbsp;&nbsp;&nbsp;&nbsp;不劳而济者也。前鉴不远，可谓蓍龟。<br /><br />&nbsp;&nbsp;&nbsp;&nbsp;议者或以当今暑夏，非出军之时。鉴谓今宜严戒，须秋而动。高风启途，龙<br /><br />&nbsp;&nbsp;&nbsp;&nbsp;舟电举，曾不十日，可到豫章。豫章去贼尚有千里之限，但临之以威灵，则百胜<br /><br />&nbsp;&nbsp;&nbsp;&nbsp;之理济矣。既扫清湘野，涤荡楚郢，然后班爵序功，酬将士之劳；卷甲韬旗，广<br /><br />&nbsp;&nbsp;&nbsp;&nbsp;农桑之务，播恺悌之惠，除烦苛之赋。比及数年，国富兵强，龙骧虎步，以威天<br /><br />&nbsp;&nbsp;&nbsp;&nbsp;下，何思而不服，何往而不济，桓文之功不难懋也。今惜一举之劳，而缓垂死之<br /><br />&nbsp;&nbsp;&nbsp;&nbsp;寇，诚国家之大耻，臣子之深忧也。<br /><br />&nbsp;&nbsp;&nbsp;&nbsp;鉴以凡琐，谬蒙奖育，思竭遇忠以补万一。刍荛之言，圣王不弃，戍卒之谋，<br /><br />&nbsp;&nbsp;&nbsp;&nbsp;先后采之。乞留神鉴，思其所陈。<br /><br />&nbsp;&nbsp;&nbsp;&nbsp;疏奏，帝深纳之，即命中外戒严，将自征|。会|已平，故止。<br /><br />&nbsp;&nbsp;&nbsp;&nbsp;中兴建，拜驸马都尉、奉朝请，出补永兴令。大将军王敦请为记室参军，未<br /><br />&nbsp;&nbsp;&nbsp;&nbsp;就而卒，时年四十一。文集传于世。<br /><br />&nbsp;&nbsp;&nbsp;&nbsp;鉴弟涛及弟子睿并有才笔。涛字茂略，历著作郎、无锡令。钭滞ゼ幔亦<br /><br />&nbsp;&nbsp;&nbsp;&nbsp;为著作。并早卒。<br /><br />&nbsp;&nbsp;&nbsp;&nbsp;陈f，字延思，陈国苦人也。少好学，有文义。父立宅起门，f曰：“当<br /><br />&nbsp;&nbsp;&nbsp;&nbsp;使容马车。”笑而从之。仕为郡督邮，检获隐匿者三千人，为一州尤最。太守<br /><br />&nbsp;&nbsp;&nbsp;&nbsp;刘享拔为主簿，州辟部从事，乘马车还家，宗党荣之。<br /><br />&nbsp;&nbsp;&nbsp;&nbsp;劾案沛王韬狱，未竟，会解结代杨准为刺史，韬因河间王J属结。结至大会，<br /><br />&nbsp;&nbsp;&nbsp;&nbsp;问主簿史凤曰：“沛王贵藩，州据何法而擅拘邪？”时f在坐，对曰：“甲午诏<br /><br />&nbsp;&nbsp;&nbsp;&nbsp;书，刺史衔命，国之外台，其非所部而在境者，刺史并纠。事征文墨，前后列上，<br /><br />&nbsp;&nbsp;&nbsp;&nbsp;七被诏书。如州所劾，无有违谬。”结曰：“众人之言不可妄听，宜依法穷竟。”<br /><br />&nbsp;&nbsp;&nbsp;&nbsp;又问僚佐曰：“河北白壤膏粱，何故少人士，每以三品为中正？”答曰：“《诗》<br /><br />&nbsp;&nbsp;&nbsp;&nbsp;称‘维岳降神，生甫及申’。夫英伟大贤多出于山泽，河北土平气均，蓬蒿裁高<br /><br />&nbsp;&nbsp;&nbsp;&nbsp;三尺，不足成林故也。”结曰：“张彦真以为汝颍巧辩，恐不及青徐儒雅也。”<br /><br />&nbsp;&nbsp;&nbsp;&nbsp;f曰：“彦真与元礼不协，故设过言。老子、庄周生陈梁，伏羲、傅说、师旷、<br /><br />&nbsp;&nbsp;&nbsp;&nbsp;大项出阳夏，汉魏二祖起于沛谯，准之众州，莫之与比。”结甚异之，曰：“豫<br /><br />&nbsp;&nbsp;&nbsp;&nbsp;州人士常半天下，此言非虚。”会结迁尚书，结恨不得尽其才用。<br /><br />&nbsp;&nbsp;&nbsp;&nbsp;元康中，举孝廉，而州将留之。f荐同县焦保曰：“保出自寒素，禀质清冲，<br /><br />&nbsp;&nbsp;&nbsp;&nbsp;若得参嘉命，必能光赞大猷，允清朝望，使黄宪之徒不乏于豫土，令f庶免臧文<br /><br />&nbsp;&nbsp;&nbsp;&nbsp;之责。”州乃辟保。<br /><br />&nbsp;&nbsp;&nbsp;&nbsp;齐王灼鹨澹州遣f将兵赴之，拜驸马都尉。遭贼避难于江西。历阳内史朱<br /><br />&nbsp;&nbsp;&nbsp;&nbsp;彦引为参军。镇东从事中郎袁L荐f于元帝，迁镇东行参军事，典法兵二曹。f<br /><br />&nbsp;&nbsp;&nbsp;&nbsp;与王导书曰：“中华所以倾弊，四海所以土崩者，正以取才失所，先白望而后实<br /><br />&nbsp;&nbsp;&nbsp;&nbsp;事，浮竞驱驰，互相贡荐，言重者先显，言轻者后叙，遂相波扇，乃至陵迟。加<br /><br />&nbsp;&nbsp;&nbsp;&nbsp;有庄老之俗倾惑朝廷，养望者为弘雅，政事者为俗人，王职不恤，法物坠丧。夫<br /><br />&nbsp;&nbsp;&nbsp;&nbsp;欲制远，先由近始。故出其言善，千里应之。今宜改张，明赏信罚，拔卓茂于密<br /><br />&nbsp;&nbsp;&nbsp;&nbsp;县，显朱邑于桐乡，然后大业可举，中兴可冀耳。”<br /><br />&nbsp;&nbsp;&nbsp;&nbsp;建兴初制，版补录事参军。参佐掾属多设解故以避事任。f议：“诸僚属乘<br /><br />&nbsp;&nbsp;&nbsp;&nbsp;昔西台养望余弊，小心恭肃，更以为俗，偃蹇倨慢，以为优雅。至今朝士纵诞，<br /><br />&nbsp;&nbsp;&nbsp;&nbsp;临事游行，渐弊不革，以至倾国。故百寻之屋突直而燎焚，千里之堤蚁垤而穿败，<br /><br />&nbsp;&nbsp;&nbsp;&nbsp;古人防小以全大，慎微以杜萌。自今临使称疾，须催乃行者，皆免官。”<br /><br />&nbsp;&nbsp;&nbsp;&nbsp;初，赵王伦篡位，三王起义，制《己亥格》，其后论功虽小，亦皆依用。f<br /><br />&nbsp;&nbsp;&nbsp;&nbsp;意谓不宜以为常式，驳之曰：“圣王悬爵赏功，制罚纠违，斯道苟明，人赴水火。<br /><br />&nbsp;&nbsp;&nbsp;&nbsp;且名器之实，不可妄假，非才谓之致寇，宠厚戒在斯亡。昔孙秀口唱篡逆，手弄<br /><br />&nbsp;&nbsp;&nbsp;&nbsp;天机，惠皇失御，九服无戴。三王建议，席卷四海，合起义之众，结天下之心，<br /><br />&nbsp;&nbsp;&nbsp;&nbsp;故设《己亥义格》以权济难。此自一切之法，非常伦之格也。其起义以来，依格<br /><br />&nbsp;&nbsp;&nbsp;&nbsp;杂猥，遭人为侯，或加兵伍，或出皂仆，金紫佩士卒之身，符策委庸隶之门，使<br /><br />&nbsp;&nbsp;&nbsp;&nbsp;天官降辱，王爵黩贱，非所以正皇纲重名器之谓也。请自今以后宜停之。”f以<br /><br />&nbsp;&nbsp;&nbsp;&nbsp;孤寒，数有奏议，朝士多恶之，出除谯郡太守。<br /><br />&nbsp;&nbsp;&nbsp;&nbsp;大兴初，以疾征。久之，白衣兼尚书，因陈时务，以为“昔江外初平，中州<br /><br />&nbsp;&nbsp;&nbsp;&nbsp;荒乱，故贡举不试。宜渐循旧，搜扬隐逸，试以经策。又马隆、孟观虽出贫贱，<br /><br />&nbsp;&nbsp;&nbsp;&nbsp;勋济甚大，以所不习，而统戎事，鲜能以济。宜开举武略任将率者，言问核试，<br /><br />&nbsp;&nbsp;&nbsp;&nbsp;尽其所能，然后随才授任。举十得一，犹胜不举，况或十得二三。日降虏，七<br /><br />&nbsp;&nbsp;&nbsp;&nbsp;世内侍；由余戎狄，入为秦相。岂藉华宗之族，见齿于奔竞之流乎！宜引幽滞之<br /><br />&nbsp;&nbsp;&nbsp;&nbsp;隽，抑华校实，则天清地平，人神感应。”<br /><br />&nbsp;&nbsp;&nbsp;&nbsp;后拜天门太守，殊俗安之。选腹心之吏为荆州参军，若有调发，动静驰白，<br /><br />&nbsp;&nbsp;&nbsp;&nbsp;故恒得宿办。陶侃征还，f先至巴陵上礼。侃以为能，表为梁州刺史。绥怀荒弊，<br /><br />&nbsp;&nbsp;&nbsp;&nbsp;甚有威惠。梁州大姓互相嫉妒，说f年老耳聋，侃召f还，以西阳太守蒋巽代之。<br /><br />&nbsp;&nbsp;&nbsp;&nbsp;年六十九卒。<br /><br />&nbsp;&nbsp;&nbsp;&nbsp;高崧，字茂琰，广陵人也。父悝，少孤，事母以孝闻。年十三，值岁饥，悝<br /><br />&nbsp;&nbsp;&nbsp;&nbsp;菜蔬不餍，每致甘肥于母。抚幼弟以友爱称。寓居江州，刺史华轶辟为西曹书佐。<br /><br />&nbsp;&nbsp;&nbsp;&nbsp;及轶败，悝藏匿轶子经年，会赦乃出。元帝嘉而宥之，以为参军，遂历显位，至<br /><br />&nbsp;&nbsp;&nbsp;&nbsp;丹阳尹、光禄大夫，封建昌伯。<br /><br />&nbsp;&nbsp;&nbsp;&nbsp;崧少好学，善史书。总角时，司空何充称其明惠。充为扬州，引崧为主簿，<br /><br />&nbsp;&nbsp;&nbsp;&nbsp;益相钦重。转骠骑主簿，举州秀才，除太学博士，父艰去职。初，悝以纳妾致讼<br /><br />&nbsp;&nbsp;&nbsp;&nbsp;被黜，及终，崧乃自系廷尉讼冤，遂停丧五年不葬，表疏数十上。帝哀之，乃下<br /><br />&nbsp;&nbsp;&nbsp;&nbsp;诏曰：“悝备位大臣，违宪被黜，事已久判。其子崧求直无已。今特听传侯爵。”<br /><br />&nbsp;&nbsp;&nbsp;&nbsp;由是见称。拜中书郎、黄门侍郎。<br /><br />&nbsp;&nbsp;&nbsp;&nbsp;简文帝辅政，引为抚军司马。时桓温擅威，率众北伐，军次武昌，简文患之。<br /><br />&nbsp;&nbsp;&nbsp;&nbsp;崧曰：“宜致书喻以祸福，自当反旆。如其不尔，便六军整驾，逆顺于兹判矣。<br /><br />&nbsp;&nbsp;&nbsp;&nbsp;若有异计，请先衅鼓。”便于坐为简文书草曰：“寇难宜平，时会宜接，此实为<br /><br />&nbsp;&nbsp;&nbsp;&nbsp;国远图，经略大算。能弘斯会，非足下而谁！但以此兴师动众，要当以资实为本。<br /><br />&nbsp;&nbsp;&nbsp;&nbsp;运转之艰，古人之所难，不可易之于始而不熟虑，须所以深用惟疑，在乎此耳。<br /><br />&nbsp;&nbsp;&nbsp;&nbsp;然异常之举，众之所骇，游声g<口沓>，想足下亦少闻之。苟患失之，无所不至。<br /><br />&nbsp;&nbsp;&nbsp;&nbsp;或能望风振扰，一时崩散。如其不然者，则望实并丧，社稷之事去矣。皆由吾暗<br /><br />&nbsp;&nbsp;&nbsp;&nbsp;弱，德信不著，不能镇静群庶，保固维城，所以内愧于心，外惭良友。吾与足下<br /><br />&nbsp;&nbsp;&nbsp;&nbsp;虽职有内外，安社稷，保家国，其致一也。天下安危，系之明德。先存宁国，而<br /><br />&nbsp;&nbsp;&nbsp;&nbsp;后图其外，使王基克隆，大义弘著，所望于足下。区区诚怀，岂可复顾嫌而不尽<br /><br />&nbsp;&nbsp;&nbsp;&nbsp;哉！”温得书，还镇。<br /><br />&nbsp;&nbsp;&nbsp;&nbsp;崧累迁侍中。是时谢万为豫州都督，疲于亲宾相送，方卧在室。崧径造之，<br /><br />&nbsp;&nbsp;&nbsp;&nbsp;谓曰：“卿令疆理西藩，何以为政？”万粗陈其意。崧便为叙刑政之要数百言。<br /><br />&nbsp;&nbsp;&nbsp;&nbsp;万遂起坐，呼崧小字曰：“阿酃！故有才具邪！”哀帝雅好服食，崧谏以为“非<br /><br />&nbsp;&nbsp;&nbsp;&nbsp;万乘所宜。陛下此事，实日月之一食也”。后以公事免，卒于家。子耆，官至散<br /><br />&nbsp;&nbsp;&nbsp;&nbsp;骑常侍。<br /><br />&nbsp;&nbsp;&nbsp;&nbsp;史臣曰：昔张良拙说项氏，巧谋于沛公；孙惠沮计齐王，耀奇于东海，终而<br /><br />&nbsp;&nbsp;&nbsp;&nbsp;誓甘之旅炎运载昌，称狩之师金行不竞。岂遭时之会斯蹇，将谋国之道未通？迷<br /><br />&nbsp;&nbsp;&nbsp;&nbsp;于委质之贞，暗于所修之虑，本既颠矣，何以能终！熊远、王鉴有毗济之道，比<br /><br />&nbsp;&nbsp;&nbsp;&nbsp;之大厦，其榱桷之佐乎！崧之诋温，f之距结，挫其劳役之策，申其汝颍之论，<br /><br />&nbsp;&nbsp;&nbsp;&nbsp;采郭嘉之风旨，挹朱育之余波，故桓温辍许攸之谋，解结钦王朗之迹。缉之时典，<br /><br />&nbsp;&nbsp;&nbsp;&nbsp;用此道欤！<br /><br />&nbsp;&nbsp;&nbsp;&nbsp;赞曰：临湘游艺，才识英发。诡名违颖，陈书干越。孝文忠謇，嘉言斯践。<br /><br />&nbsp;&nbsp;&nbsp;&nbsp;茂高器鉴，雕章尤善。侯爵崧传，高门f显。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1467);">加入书签</a><a
                        href="1465.html">上一页</a>&larr;<a href="index.html">返回列表</a>&rarr;<a
                            href="1469.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1465.html"; var next_page = "1469.html"; var index_page = "index.html"; var sortid = "9"; var article_id = "23"; var chapter_id = "1467"; var articlename = "晋书"; var chaptername = " 卷七十一 列传第四十一"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>