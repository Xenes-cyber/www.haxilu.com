<!DOCTYPE html>
<html>
<head>
<meta charset="gbk" />
<title>晋书- 卷四 帝纪第四-在线阅读-哈西文学网</title>
<meta name="keywords" content="房玄龄等，晋书， 卷四 帝纪第四全文， 卷四 帝纪第四在线阅读 哈西文学网" />
<meta name="description" content="哈西文学网提供房玄龄等的晋书  卷四 帝纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/23/1360.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/23/1360.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 晋书</div>
		<div class="fr"><a id="add-bookcase" href="javascript:void(0)" onClick="addbookcase(23,0);">加入书架</a>|<a id="book-vote" href="javascript:void(0)" onClick="vote(23);">投推荐票</a>|<a id="err-report" href="javascript:void(0)" onClick="report('晋书出错啦!');">错误举报</a>|<a href="https://www.haxi88.com/files/article/info/0/23.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 帝纪第四</h1>
            <div class="link xb">
                <a href="1359.html">上一页</a>&larr;<a href="index.html">返回列表</a>&rarr;<a
                    href="1361.html">下一页</a></div>			
            <div id="BookText">&nbsp;&nbsp;&nbsp;&nbsp;◎惠帝<br /><br />&nbsp;&nbsp;&nbsp;&nbsp;孝惠皇帝讳衷，字正度，武帝第二子也。泰始三年，立为皇太子，时年九岁。<br /><br />&nbsp;&nbsp;&nbsp;&nbsp;太熙元年四月己酉，武帝崩。是日，皇太子即皇帝位，大赦，改元为永熙。尊皇<br /><br />&nbsp;&nbsp;&nbsp;&nbsp;后杨氏曰皇太后，立妃贾氏为皇后。夏五月辛未，葬武皇帝于峻阳陵。丙子。增<br /><br />&nbsp;&nbsp;&nbsp;&nbsp;天下位一等，预丧事者二等，复租调一年，二千石已上皆封关中侯。以太尉杨骏<br /><br />&nbsp;&nbsp;&nbsp;&nbsp;为太傅，辅政。秋八月壬午，立广陵王y为皇太子，以中书监何劭为太子太师，<br /><br />&nbsp;&nbsp;&nbsp;&nbsp;吏部尚书王戎为太子太傅，卫将军杨济为太子太保。遣南中郎将石崇、射声校尉<br /><br />&nbsp;&nbsp;&nbsp;&nbsp;胡奕、长水校尉赵俊、扬烈将军赵欢将屯兵四出。冬十月辛酉，以司空石鉴为太<br /><br />&nbsp;&nbsp;&nbsp;&nbsp;尉，前镇西将军、陇西王泰为司空。<br /><br />&nbsp;&nbsp;&nbsp;&nbsp;永平元年春正月乙酉朔，临朝，不设乐。诏曰：“朕夙遭不造，淹恤在疚。<br /><br />&nbsp;&nbsp;&nbsp;&nbsp;赖祖宗遗灵，宰辅忠贤，得以眇身托于群后之上，昧于大道，不明于训，战战兢<br /><br />&nbsp;&nbsp;&nbsp;&nbsp;兢，夕惕若厉。乃者哀迷之际，三事股肱，惟社稷之重，率遵翼室之典，犹欲长<br /><br />&nbsp;&nbsp;&nbsp;&nbsp;奉先皇之制，是以有永熙之号。然日月逾迈，已涉新年，开元易纪，礼之旧章。<br /><br />&nbsp;&nbsp;&nbsp;&nbsp;其改永熙二年为永平元年。”又诏子弟及郡官并不得谒陵。丙午，皇太子冠，丁<br /><br />&nbsp;&nbsp;&nbsp;&nbsp;未，见于太庙。二月甲寅，赐王公已下帛各有差。癸酉，镇南将军楚王玮、镇东<br /><br />&nbsp;&nbsp;&nbsp;&nbsp;将军淮南王允来朝。戊寅，复置秘书监官。三月辛卯，诛太傅杨骏，骏弟卫将军<br /><br />&nbsp;&nbsp;&nbsp;&nbsp;珧，太子太保济，中护军张劭，散骑常侍段广、杨邈。左将军刘预，河同尹李斌，<br /><br />&nbsp;&nbsp;&nbsp;&nbsp;中书令符俊，东夷校尉文淑，尚书武茂，皆夷三族。壬辰，大赦，改元。贾后矫<br /><br />&nbsp;&nbsp;&nbsp;&nbsp;诏废皇太后为庶人，徙于金墉城，告于天地宗庙。诛太后母庞氏。壬寅，征大司<br /><br />&nbsp;&nbsp;&nbsp;&nbsp;马、汝南王亮为太宰，与太保卫辅政。以秦王柬为大将军，东平王为抚军大<br /><br />&nbsp;&nbsp;&nbsp;&nbsp;将军，镇南将军、楚王玮为卫将军，领北军中候，下邳王晃为尚书令，东安公繇<br /><br />&nbsp;&nbsp;&nbsp;&nbsp;为尚书左仆射，进封东安王。督将侯者千八十一人。庚戌，免东安王繇及东平王<br /><br />&nbsp;&nbsp;&nbsp;&nbsp;，繇徙带方。夏四月癸亥，以征东将军、梁王肜为征西大将军、都督关西诸军<br /><br />&nbsp;&nbsp;&nbsp;&nbsp;事，太子少傅阮垣为平东将军、监青徐二州诸军事。己巳，以太子太傅王戎为尚<br /><br />&nbsp;&nbsp;&nbsp;&nbsp;书右仆射。五月甲戌，毗陵王轨薨。壬午，除天下户调绵绢，赐孝悌、高年、鳏<br /><br />&nbsp;&nbsp;&nbsp;&nbsp;寡、力田者帛，人三匹。六月，贾后矫诏使楚王玮杀太宰、汝南王亮，太保、<br /><br />&nbsp;&nbsp;&nbsp;&nbsp;阳公卫。乙丑，以玮擅害亮、，杀之。曲赦洛阳。以广陵王师刘为太子太<br /><br />&nbsp;&nbsp;&nbsp;&nbsp;保，司空、陇西王泰录尚书事。秋七月，分扬州、荆州十郡为江州。八月庚申，<br /><br />&nbsp;&nbsp;&nbsp;&nbsp;以赵王伦为征东将军、都督徐兖二州诸军事；河间王J为北中郎将，镇邺；太子<br /><br />&nbsp;&nbsp;&nbsp;&nbsp;太师何劭为都督豫州诸军事，镇许昌。徙长沙王V为常山王。己巳，进西阳公k<br /><br />&nbsp;&nbsp;&nbsp;&nbsp;爵为王。辛未，立陇西世子越为东海王。九月甲午，大将军、秦王柬薨。辛丑，<br /><br />&nbsp;&nbsp;&nbsp;&nbsp;徵征西大将军、梁王肜为卫将军、录尚书事，以赵王伦为征西大将军、都督雍梁<br /><br />&nbsp;&nbsp;&nbsp;&nbsp;二州诸军事。冬十二月辛酉，京师地震。是岁，东夷十七国、南夷二十四部并诣<br /><br />&nbsp;&nbsp;&nbsp;&nbsp;校尉内附。<br /><br />&nbsp;&nbsp;&nbsp;&nbsp;二年春二月己酉，贾后弑皇太后于金墉城。秋八月壬子，大赦。九月乙酉，<br /><br />&nbsp;&nbsp;&nbsp;&nbsp;中山王耽薨。冬十一月，大疫。是岁，沛国雨雹，伤麦。<br /><br />&nbsp;&nbsp;&nbsp;&nbsp;三年夏四月，荥阳雨雹。六月，弘农郡雨雹，深三尺。冬十月，太原王泓薨。<br /><br />&nbsp;&nbsp;&nbsp;&nbsp;四年春正月丁酉朔，侍中、太尉、安昌公石鉴薨。夏五月，蜀郡山移，淮南<br /><br />&nbsp;&nbsp;&nbsp;&nbsp;寿春洪水出，山崩地陷，坏城府及百姓庐舍。匈奴郝散反，攻上党，杀长吏。六<br /><br />&nbsp;&nbsp;&nbsp;&nbsp;月，寿春地大震，死者二十余家。上庸郡山崩，杀二十余人。秋八月，郝散帅众<br /><br />&nbsp;&nbsp;&nbsp;&nbsp;降，冯翊都尉杀之。上谷居庸、上庸并地陷裂，水泉涌出，人有死者。大饥。九<br /><br />&nbsp;&nbsp;&nbsp;&nbsp;月丙辰，赦诸州之遭地灾者。甲午，枉矢东北竟天。是岁，京师及郡国八地震。<br /><br />&nbsp;&nbsp;&nbsp;&nbsp;五年夏四月，彗星见于西方，孛于奎，至轩辕。六月，金城地震。东海雨雹，<br /><br />&nbsp;&nbsp;&nbsp;&nbsp;深五寸。秋七月，下邳暴风，坏庐舍。九月，雁门、新兴、太原、上党大风，伤<br /><br />&nbsp;&nbsp;&nbsp;&nbsp;禾稼。冬十月，武库火，焚累代之宝。十二月丙戌，新作武库，大调兵器。丹杨<br /><br />&nbsp;&nbsp;&nbsp;&nbsp;雨雹。有石生于京师宜年里。是岁，荆、扬、兖、豫、青、徐等六州大水，诏遣<br /><br />&nbsp;&nbsp;&nbsp;&nbsp;御史巡行振贷。<br /><br />&nbsp;&nbsp;&nbsp;&nbsp;六年春正月，大赦。司空、下邳王晃薨。以中书监张华为司空，大尉、陇西<br /><br />&nbsp;&nbsp;&nbsp;&nbsp;王泰为尚书令，卫将军、梁王肜为太子太保。丁丑，地震。三月，东海陨霜，伤<br /><br />&nbsp;&nbsp;&nbsp;&nbsp;桑麦。彭城吕县有流血，东西百余步。夏四月，大风。五月，荆、扬二州大水。<br /><br />&nbsp;&nbsp;&nbsp;&nbsp;匈奴郝散弟度元帅冯翊、北地马兰羌、庐水胡反，攻北地，太守张损死之。冯翊<br /><br />&nbsp;&nbsp;&nbsp;&nbsp;太守欧阳建与度元战，建败绩。徵征西大将军、赵王伦为车骑将军，以太子太保、<br /><br />&nbsp;&nbsp;&nbsp;&nbsp;梁王肜为征西大将军、都督雍梁二州诸军事，镇关中。秋八月，雍州刺史解系又<br /><br />&nbsp;&nbsp;&nbsp;&nbsp;为度元所破。秦雍氐、羌悉叛，推氐帅齐万年c号称帝，围泾阳。冬十月乙未，<br /><br />&nbsp;&nbsp;&nbsp;&nbsp;曲赦雍、凉二州。十一月丙子，遣安西将军夏侯俊、建威将军周处等讨万年，梁<br /><br />&nbsp;&nbsp;&nbsp;&nbsp;王肜屯好。关中饥，大疫。<br /><br />&nbsp;&nbsp;&nbsp;&nbsp;七年春正月癸丑，周处及齐万年战于六陌，王师败绩，处死之。夏五月，鲁<br /><br />&nbsp;&nbsp;&nbsp;&nbsp;国雨雹。秋七月，雍、梁州疫。大旱，陨霜，杀秋稼。关中饥，米斛万钱。诏骨<br /><br />&nbsp;&nbsp;&nbsp;&nbsp;肉相卖者不禁。丁丑，司徒、京陵公王浑薨。九月，以尚书右仆射王戎为司徒，<br /><br />&nbsp;&nbsp;&nbsp;&nbsp;太子太师何劭为尚书左仆射。<br /><br />&nbsp;&nbsp;&nbsp;&nbsp;八年春正月丙辰，地震。诏发仓禀，振雍州饥人。三月壬戌，大赦。夏五月，<br /><br />&nbsp;&nbsp;&nbsp;&nbsp;郊C石破为二。秋九月，荆、豫、扬、徐、冀等五州大水。雍州有年。<br /><br />&nbsp;&nbsp;&nbsp;&nbsp;九年春正月，左积弩将军孟观伐氐，战于中亭，大破之，获齐万年。徵征西<br /><br />&nbsp;&nbsp;&nbsp;&nbsp;大将军、梁王肜录尚书事。以北中郎将、河间王J为镇西将军，镇关中；成都王<br /><br />&nbsp;&nbsp;&nbsp;&nbsp;颍为镇北大将军，镇邺。夏四月，邺人张承基等妖言署置，聚党数千。郡县逮捕，<br /><br />&nbsp;&nbsp;&nbsp;&nbsp;皆伏诛。六月戊戌，太尉、陇西王泰薨。秋八月，以尚书裴Q为尚书仆射。冬十<br /><br />&nbsp;&nbsp;&nbsp;&nbsp;一月甲子朔，日有蚀之。京师大风，发屋折木。十二月壬戌，废皇太子y为庶人，<br /><br />&nbsp;&nbsp;&nbsp;&nbsp;及其三子幽于金墉城，杀太子母谢氏。<br /><br />&nbsp;&nbsp;&nbsp;&nbsp;永康元年春正月癸亥朔，大赦，改元。己卯，日有蚀之。丙子，皇孙霖卒。<br /><br />&nbsp;&nbsp;&nbsp;&nbsp;二月丁酉，大风，飞沙拔木。三月，尉氏雨血，妖星见于南方。癸未，贾后矫诏<br /><br />&nbsp;&nbsp;&nbsp;&nbsp;害庶人y于许昌。夏四月辛卯，日有蚀之。癸巳，梁王肜、赵王伦矫诏废贾后为<br /><br />&nbsp;&nbsp;&nbsp;&nbsp;庶人，司空张华、尚书仆射裴Q皆遇害，侍中贾谧及党与数十人皆伏诛。甲午，<br /><br />&nbsp;&nbsp;&nbsp;&nbsp;伦矫诏大赦，自为相国、都督中外诸军，如宣文辅魏故事，追复故皇太子位。丁<br /><br />&nbsp;&nbsp;&nbsp;&nbsp;酉，以梁王肜为太宰，左光禄大夫何劭为司徒，右光禄大夫刘为司空，淮南王<br /><br />&nbsp;&nbsp;&nbsp;&nbsp;允为骠骑将军。己亥，赵王伦矫诏害贾庶人于金墉城。五月己巳，立皇孙臧为皇<br /><br />&nbsp;&nbsp;&nbsp;&nbsp;太孙，尚为襄阳王。六月壬寅，葬怀愍太子于显平陵。抚军将军、清河王遐薨。<br /><br />&nbsp;&nbsp;&nbsp;&nbsp;癸卯，震崇阳陵标。秋八月，淮南王允举兵讨赵王伦，不克，允及其二子秦王郁、<br /><br />&nbsp;&nbsp;&nbsp;&nbsp;汉王迪皆遇害。曲赦洛阳。平东将军、彭城王植薨。改封吴王晏为宾徒县王。以<br /><br />&nbsp;&nbsp;&nbsp;&nbsp;齐王孜平东将军，镇许昌；光禄大夫陈准为太尉、录尚书事。九月，改司徒为<br /><br />&nbsp;&nbsp;&nbsp;&nbsp;丞相，以梁王肜为之。冬十月，黄务四塞。十一月戊午，大风飞沙石，六日乃止。<br /><br />&nbsp;&nbsp;&nbsp;&nbsp;甲子，立皇后羊氏，大赦，大T三日。十二月，彗星见于东方。益州刺史赵Q与<br /><br />&nbsp;&nbsp;&nbsp;&nbsp;洛阳流人李庠害成都内史耿胜、犍为太守李密、汶山太守霍固、西夷校尉陈总，<br /><br />&nbsp;&nbsp;&nbsp;&nbsp;据成都反。<br /><br />&nbsp;&nbsp;&nbsp;&nbsp;永宁元年春正月乙丑，赵王伦篡帝位。丙寅，迁帝于金墉城，号曰太上皇，<br /><br />&nbsp;&nbsp;&nbsp;&nbsp;改金墉曰永昌宫。废皇太孙臧为濮阳王。五星经天，纵横无常。癸酉，伦害濮阳<br /><br />&nbsp;&nbsp;&nbsp;&nbsp;王臧。洛阳流人李特杀赵Q，传首京师。三月，平东将军、齐王灼鸨以讨伦，<br /><br />&nbsp;&nbsp;&nbsp;&nbsp;传檄州郡，屯于阳翟。征北大将军、成都王颖，征西大将军、河间王J，常山王<br /><br />&nbsp;&nbsp;&nbsp;&nbsp;V，豫州刺史李毅，兖州刺史王彦，南中朗将、新野公歆，皆举兵应之，众数十<br /><br />&nbsp;&nbsp;&nbsp;&nbsp;万。伦遣其将闾和出伊阙，张泓、孙辅出褊嘁跃祝孙会、士猗、许超出黄<br /><br />&nbsp;&nbsp;&nbsp;&nbsp;桥以距颍。及颖将赵骧、石超战于溴水，会等大败，弃军走。闰月丙戌朔，日有<br /><br />&nbsp;&nbsp;&nbsp;&nbsp;蚀之。夏四月，岁星昼见。捉何勖等击张泓于阳翟，大破之，斩孙辅等。辛酉，<br /><br />&nbsp;&nbsp;&nbsp;&nbsp;左卫将军王舆与尚书、淮陵王y勒兵入宫，禽伦党孙秀、孙会、许超、士猗、骆<br /><br />&nbsp;&nbsp;&nbsp;&nbsp;休等，皆斩之。逐伦归第，即日乘舆反正。群臣顿首谢罪，帝曰：“非诸卿之过<br /><br />&nbsp;&nbsp;&nbsp;&nbsp;也。癸亥，诏曰：“朕以不德，纂承皇统，远不能光济大业，靖绥四方；近不能<br /><br />&nbsp;&nbsp;&nbsp;&nbsp;开明刑威，式遏奸宄，至使逆臣孙秀敢肆凶虐，窥间王室，遂奉赵王伦饕据天位。<br /><br />&nbsp;&nbsp;&nbsp;&nbsp;镇东大将军、齐王祝征北大将军、成都王颖，征西大将军、河间王J，并以明<br /><br />&nbsp;&nbsp;&nbsp;&nbsp;德茂亲，忠规允著，首建大策，匡救国难。尚书y共立大谋，左卫将军王舆与群<br /><br />&nbsp;&nbsp;&nbsp;&nbsp;公卿士，协同谋略，亲勒本营，斩秀及其二子。前赵王伦为秀所误，与其子等已<br /><br />&nbsp;&nbsp;&nbsp;&nbsp;诣金墉迎朕幽宫，旋轸阊阖。岂在予一人独飨其庆，宗庙社稷实有赖焉。”于是<br /><br />&nbsp;&nbsp;&nbsp;&nbsp;大赦，改元，孤寡赐谷五斛，大T五日。诛赵王伦、义阳王威、九门侯质等及伦<br /><br />&nbsp;&nbsp;&nbsp;&nbsp;之党与。五月，立襄阳王尚为皇太孙。六月戌辰，大赦，增吏位二等。复封宾徒<br /><br />&nbsp;&nbsp;&nbsp;&nbsp;王晏为吴王。庚午，东莱王蕤、左卫将军王舆谋废齐王祝事泄，蕤废为庶人，<br /><br />&nbsp;&nbsp;&nbsp;&nbsp;舆伏诛，夷三族。甲戌，以齐王孜大司马、都督中外诸军事，成都王颍为大将<br /><br />&nbsp;&nbsp;&nbsp;&nbsp;军、录尚书事，河间王J为太尉。罢丞相，复置司徒官。已卯，以梁王肜为太宰，<br /><br />&nbsp;&nbsp;&nbsp;&nbsp;领司徒。封齐王坠Τ几牟平公，路季小黄公，卫毅平阴公，刘真安乡公，<br /><br />&nbsp;&nbsp;&nbsp;&nbsp;韩泰封丘公。秋七月甲午，立吴王晏子国为汉王，复封常山王V为长沙王。八月，<br /><br />&nbsp;&nbsp;&nbsp;&nbsp;大赦。戊辰，原徙边者。益州刺史罗尚讨羌，破之，己巳，徙南平王祥为宜都王。<br /><br />&nbsp;&nbsp;&nbsp;&nbsp;下邳王|薨。以东平王为平东将军、都督徐州诸军事。九月，追东安王繇复其<br /><br />&nbsp;&nbsp;&nbsp;&nbsp;爵。丁丑，封楚王玮子范为襄阳王。冬十月，流人李特反于蜀。十二月，司空何<br /><br />&nbsp;&nbsp;&nbsp;&nbsp;劭薨。封齐王鬃颖为乐安王，英为济阳王，超为淮南王。是岁，郡国十二旱，<br /><br />&nbsp;&nbsp;&nbsp;&nbsp;六蝗。<br /><br />&nbsp;&nbsp;&nbsp;&nbsp;太安元年春正月庚子，安东将军、谯王随薨。三月癸卯，赦司、冀、兖、豫<br /><br />&nbsp;&nbsp;&nbsp;&nbsp;四州。皇太孙尚薨。夏四月，彗星昼见。五月；乙酉，侍中、太宰、领司徒、梁<br /><br />&nbsp;&nbsp;&nbsp;&nbsp;王肜薨。以右光禄大夫刘为太傅。太尉、河间王J遣将衙博击李特于蜀，为特<br /><br />&nbsp;&nbsp;&nbsp;&nbsp;所败。特遂陷梓潼、巴西，害广汉太守张微，自号大将军。癸卯，以清河王遐子<br /><br />&nbsp;&nbsp;&nbsp;&nbsp;覃为皇太子，赐孤寡帛，大T五日。以齐王孜太师，东海王越为司空。秋七月，<br /><br />&nbsp;&nbsp;&nbsp;&nbsp;兖、豫、徐、冀等四州大水。冬十月，地震。十二月丁卯，河间王J表齐王卓<br /><br />&nbsp;&nbsp;&nbsp;&nbsp;伺神器，有无君之心，与成都王颍、新野王歆、范阳王同会洛阳，请废谆沟凇<br /><br />&nbsp;&nbsp;&nbsp;&nbsp;长沙王V奉乘舆屯南止车门，攻祝杀之，幽其诸子于金墉城，废椎鼙焙Ｍ。<br /><br />&nbsp;&nbsp;&nbsp;&nbsp;大赦，改元。以长沙王V为太尉、都督中外诸军事。封东莱王蕤子照为齐王。<br /><br />&nbsp;&nbsp;&nbsp;&nbsp;二年春正月甲子朔，赦五岁刑。三月，李特攻陷益州。荆州刺史宋岱击特，<br /><br />&nbsp;&nbsp;&nbsp;&nbsp;斩之，传首京师。夏四月，特子雄复据益州。五月，义阳蛮张昌举兵反，以山都<br /><br />&nbsp;&nbsp;&nbsp;&nbsp;人丘沈为主，改姓刘氏，伪号汉，建元神凤，攻破郡县，南阳太守刘彬，平南将<br /><br />&nbsp;&nbsp;&nbsp;&nbsp;军羊尹，镇南大将军、新野王歆并遇害。六月，遣荆州刺史刘弘等讨张昌于方城，<br /><br />&nbsp;&nbsp;&nbsp;&nbsp;王师败绩。秋七月，中书令卞粹、侍中冯荪、河南尹李含等贰于长沙王V，V疑<br /><br />&nbsp;&nbsp;&nbsp;&nbsp;而害之。张昌陷江南诸郡，武陵太守贾隆、零陵太守孔、豫章太守阎济、武昌<br /><br />&nbsp;&nbsp;&nbsp;&nbsp;太守刘根皆遇害。昌别帅石冰寇扬州，刺史陈徽与战，大败，诸郡尽没。临淮人<br /><br />&nbsp;&nbsp;&nbsp;&nbsp;封云举兵应之，自阜陵寇徐州。八月，河间王J、成都王颖举兵讨长沙王V，帝<br /><br />&nbsp;&nbsp;&nbsp;&nbsp;以V为大都督，帅军御之。庚申，刘弘及张昌战于清水，斩之。J遣其将张方，<br /><br />&nbsp;&nbsp;&nbsp;&nbsp;颍遣其将陆机、牵秀、石超等来逼京师。乙丑，帝幸十三里桥，遣将军皇甫商距<br /><br />&nbsp;&nbsp;&nbsp;&nbsp;方于宜阳。己巳，帝旋军于宣武。庚午，舍于石楼。天中裂，无云而雷。九月丁<br /><br />&nbsp;&nbsp;&nbsp;&nbsp;丑，帝次于河桥。壬午，皇甫商为张方所败。甲申，帝军于芒山。丁亥，幸偃师。<br /><br />&nbsp;&nbsp;&nbsp;&nbsp;辛卯，舍于豆田。癸巳，尚书右仆射、兴晋侯羊玄之卒。帝旋于城东。丙申，进<br /><br />&nbsp;&nbsp;&nbsp;&nbsp;军缑氏，击牵秀，走之。大赦。张方入京城，烧清明、开阳二门，死者万计。石<br /><br />&nbsp;&nbsp;&nbsp;&nbsp;超逼乘舆于缑氏。冬十月壬寅，帝旋于宫。石超焚缑氏，服御无遗。丁未，破牵<br /><br />&nbsp;&nbsp;&nbsp;&nbsp;秀、范阳王于东阳门外。戊申，破陆机于建春门，石超走，斩其大将贾崇等十<br /><br />&nbsp;&nbsp;&nbsp;&nbsp;六人，悬首铜驼街。张方退屯十三里桥。十一月辛巳，星昼陨，声如雷。师王攻<br /><br />&nbsp;&nbsp;&nbsp;&nbsp;方垒，不利。方决千金欤水碓皆涸。乃发王公奴婢手舂给兵禀，一品已下不<br /><br />&nbsp;&nbsp;&nbsp;&nbsp;从征者、男子十三以上皆从役。又发奴助兵，号为四部司马。公私穷q，米石万<br /><br />&nbsp;&nbsp;&nbsp;&nbsp;钱。诏命所至，一城而已。壬寅夜，赤气竟天，隐隐有声。丙辰，地震。癸亥，<br /><br />&nbsp;&nbsp;&nbsp;&nbsp;东海王越执长沙王V，幽于金墉城，寻为张方所害。甲子，大赦。丙寅，扬州秀<br /><br />&nbsp;&nbsp;&nbsp;&nbsp;才周^、前南平内史王矩、前吴兴内史顾秘起义军以讨石冰。冰退，自临淮趣寿<br /><br />&nbsp;&nbsp;&nbsp;&nbsp;阳。征东将军刘准遣广陵度支陈敏击冰。李雄自郫城攻益州刺史罗尚，尚委城而<br /><br />&nbsp;&nbsp;&nbsp;&nbsp;遁，雄尽有成都之地。封鲜卑段勿尘为辽西公。<br /><br />&nbsp;&nbsp;&nbsp;&nbsp;永兴元年春正月丙午，尚书令乐广卒。成都王颖自邺讽于帝，乃大赦，改元<br /><br />&nbsp;&nbsp;&nbsp;&nbsp;为永安。帝逼于河间王J，密诏雍州刺史刘沈、秦州刺史皇甫重以讨之。沈举举<br /><br />&nbsp;&nbsp;&nbsp;&nbsp;兵攻长安，为J所败。张方大掠洛中，还长安。于是军中大馁，人相食。以成都<br /><br />&nbsp;&nbsp;&nbsp;&nbsp;王颖为丞相。颖遣从事中郎盛夔等以兵五万屯十二城门，殿中宿所忌者，颍皆杀<br /><br />&nbsp;&nbsp;&nbsp;&nbsp;之，以三部兵代宿卫。二月乙酉，废皇后羊氏，幽于金墉城，黜皇太子覃复为清<br /><br />&nbsp;&nbsp;&nbsp;&nbsp;河王。三月，陈敏攻石冰，斩之，扬、徐二州平。河间王J表请立成都王颖为太<br /><br />&nbsp;&nbsp;&nbsp;&nbsp;弟。戊申，诏曰：“朕以不德，纂承鸿绪，于兹十有五载。祸乱滔天，奸逆仍起，<br /><br />&nbsp;&nbsp;&nbsp;&nbsp;至乃幽废重宫，宗庙圮绝。成都王颖温仁惠和，克平暴乱。其以颖为皇太弟、都<br /><br />&nbsp;&nbsp;&nbsp;&nbsp;督中外诸军事，承相如故。”大赦，赐鳏寡高年帛三匹，大T五日。丙辰，盗窃<br /><br />&nbsp;&nbsp;&nbsp;&nbsp;太庙服器。以太尉J为太宰，太傅刘实为太尉。六月，新作三城门。秋七月丙申<br /><br />&nbsp;&nbsp;&nbsp;&nbsp;朔，右卫将军陈p以诏召百僚入殿中，因勒兵讨成都王颖。戊戌，大赦，复皇<br /><br />&nbsp;&nbsp;&nbsp;&nbsp;后羊氏及皇太子覃。己亥，司徒王戎、东海王越、高密王简、平昌公模、吴王晏、<br /><br />&nbsp;&nbsp;&nbsp;&nbsp;豫章王炽、襄阳王范、右仆射荀藩等奉帝北征，至安阳，众十余万，颖遣其将石<br /><br />&nbsp;&nbsp;&nbsp;&nbsp;超距战。己未，六军败绩于荡阴，矢及乘舆，百官分散，侍中嵇绍死之。帝伤颊，<br /><br />&nbsp;&nbsp;&nbsp;&nbsp;中三矢，亡六玺。帝遂幸超军，馁甚，超进水，左右奉秋桃。超遣弟熙奉帝之邺，<br /><br />&nbsp;&nbsp;&nbsp;&nbsp;颖帅群官迎谒道左。帝下舆涕泣，其夕幸于颖军。颖府有九锡之仪，陈留王送貂<br /><br />&nbsp;&nbsp;&nbsp;&nbsp;蝉文衣i尾，明日，乃备法驾幸于邺，唯豫章王炽、司徒王戎、仆射荀藩从。庚<br /><br />&nbsp;&nbsp;&nbsp;&nbsp;申，大赦，改元为建武。八月戊辰，颖杀东安王繇。张方复入洛阳，废皇后羊氏<br /><br />&nbsp;&nbsp;&nbsp;&nbsp;及皇太子覃。匈奴左贤王刘元海反于离石，自号大单于。安北将军王浚遣乌丸骑<br /><br />&nbsp;&nbsp;&nbsp;&nbsp;攻成都王颖于邺，大败之。颖舆帝单车走洛阳，服御分散，仓卒上下无赍，侍中<br /><br />&nbsp;&nbsp;&nbsp;&nbsp;黄门被囊中赍私钱三千，诏贷用。所在买饭以供，宫人止食于道中客舍。宫人有<br /><br />&nbsp;&nbsp;&nbsp;&nbsp;持升余~米饭及燥蒜盐豉以进帝，帝啖之，御中黄门布被。次获嘉，市粗米饭，<br /><br />&nbsp;&nbsp;&nbsp;&nbsp;盛以瓦盆，帝啖两盂。有老父献蒸鸡，帝受之。至温，将谒陵，帝丧履，纳从者<br /><br />&nbsp;&nbsp;&nbsp;&nbsp;之履，下拜流涕，左右皆[欷。及济河，张方帅骑三千，以阳燧青盖车奉迎。方<br /><br />&nbsp;&nbsp;&nbsp;&nbsp;拜谒，帝躬止之。辛巳，大赦，赏从者各有差。冬十一月乙未，方请帝谒庙，因<br /><br />&nbsp;&nbsp;&nbsp;&nbsp;劫帝幸长安。方以所乘车入殿中，帝驰避后园竹中。方逼帝升车，左右中黄门鼓<br /><br />&nbsp;&nbsp;&nbsp;&nbsp;吹十二人步从，唯中书监卢志侍侧。方以帝幸其垒，帝令方具车载宫人宝物，军<br /><br />&nbsp;&nbsp;&nbsp;&nbsp;人因妻略后宫，分争府藏。魏晋已来之积，扫地无遗矣。行次新安，寒甚，帝堕<br /><br />&nbsp;&nbsp;&nbsp;&nbsp;马伤足，尚书高光进面衣，帝嘉之。河间王J帅官属步骑三万，迎于霸上。J前<br /><br />&nbsp;&nbsp;&nbsp;&nbsp;拜谒，帝下车止之。以征西府为宫。唯仆射荀藩、司隶刘暾、太常郑球、河南尹<br /><br />&nbsp;&nbsp;&nbsp;&nbsp;周馥与其遗官在洛阳，为留台，承制行事，号为东西台焉。丙午，留台大赦，改<br /><br />&nbsp;&nbsp;&nbsp;&nbsp;元复为永安。辛丑，复皇后羊氏。李雄c号成都王，刘元海c号汉王。十二月丁<br /><br />&nbsp;&nbsp;&nbsp;&nbsp;亥，诏曰：“天祸晋邦，冢嗣莫继。成都王颖自在储贰，政绩亏损，四海失望，<br /><br />&nbsp;&nbsp;&nbsp;&nbsp;不可承重，其以王还第。豫章王炽先帝爱子，令闻日新，四海注意，今以为皇太<br /><br />&nbsp;&nbsp;&nbsp;&nbsp;弟，以隆我晋邦。以司空越为太傅，与太宰J夹辅朕躬。司徒王戎参录朝政，光<br /><br />&nbsp;&nbsp;&nbsp;&nbsp;禄大夫王衍为尚书左仆射。安南将军、安北将军浚、平北将军腾各守本镇。高<br /><br />&nbsp;&nbsp;&nbsp;&nbsp;密王简为镇南将军，领司隶校尉，权镇洛阳；东中郎将模为宁北将军、都督冀州，<br /><br />&nbsp;&nbsp;&nbsp;&nbsp;镇于邺；镇南大将军刘弘领荆州，以镇南土。周馥、缪胤各还本部，百官皆复职。<br /><br />&nbsp;&nbsp;&nbsp;&nbsp;齐王浊坝还第，长沙王V轻陷重刑，封其子绍为乐平县王，以奉其嗣。自顷戎<br /><br />&nbsp;&nbsp;&nbsp;&nbsp;车屡征，劳费人力，供御之物皆减三分之二，户调田租三分减一。蠲除苛政，爱<br /><br />&nbsp;&nbsp;&nbsp;&nbsp;人务本。清通之后，当还东京。”大赦，改元。以河间王J都督中外诸军事。<br /><br />&nbsp;&nbsp;&nbsp;&nbsp;二年春正月甲午朔，帝在长安。夏四月，诏封乐平王绍为齐王。丙子，张方<br /><br />&nbsp;&nbsp;&nbsp;&nbsp;废皇后羊氏。六月甲子，侍中、司徒、安丰侯王戎薨。陇西太守韩稚攻秦州刺史<br /><br />&nbsp;&nbsp;&nbsp;&nbsp;张辅，杀之。李雄c即帝位，国号蜀。秋七月甲午，尚书诸曹火，烧崇礼闼。东<br /><br />&nbsp;&nbsp;&nbsp;&nbsp;海王越严兵徐方，将西迎大驾。成都王颖部将公师藩等聚众攻陷郡县，害阳平太<br /><br />&nbsp;&nbsp;&nbsp;&nbsp;守李志、汲郡太守张延等，转攻邺，平昌公模遣将军赵骧击破之。八月辛丑，大<br /><br />&nbsp;&nbsp;&nbsp;&nbsp;赦。骠骑将军、范阳王逐冀州刺史李义。扬州刺史曹武杀丹阳太守朱建。李雄<br /><br />&nbsp;&nbsp;&nbsp;&nbsp;遣其将李骧寇汉安。车骑大将军刘弘逐平南将军、彭城王释于宛。九月庚寅朔，<br /><br />&nbsp;&nbsp;&nbsp;&nbsp;公师藩又害平原太守王景、清河太守冯熊。庚子，豫州刺史刘乔攻范阳王于许<br /><br />&nbsp;&nbsp;&nbsp;&nbsp;昌，败之。壬子，以成都王颖为镇军大将军、都督河北诸军事，镇邺。河间王J<br /><br />&nbsp;&nbsp;&nbsp;&nbsp;遣将军吕郎屯洛阳。冬十月丙子，诏曰：“得豫州刺史刘乔檄，称颍川太守刘舆<br /><br />&nbsp;&nbsp;&nbsp;&nbsp;迫胁骠骑将军，距逆诏令，造构凶逆，擅劫郡县，合聚兵众，擅用苟为兖州，<br /><br />&nbsp;&nbsp;&nbsp;&nbsp;断截王命。镇南大将军、荆州刺史刘弘，平南将军、彭城王释等，其各勒所统，<br /><br />&nbsp;&nbsp;&nbsp;&nbsp;径会许昌，与乔并力。今遣右将军张方为大都督，统精卒十万，建武将军吕郎、<br /><br />&nbsp;&nbsp;&nbsp;&nbsp;广武将军骞、建威将军刁默等为军前锋，共会许昌，除舆兄弟。”丁丑，使前<br /><br />&nbsp;&nbsp;&nbsp;&nbsp;车骑将军石超、北中郎将王阐讨舆等。赤气见于北方，东西竟天。有星孛于北斗。<br /><br />&nbsp;&nbsp;&nbsp;&nbsp;平昌公模遣将军宋胄等屯河桥。十一月，立节将军周权诈被檄，自称平西将军，<br /><br />&nbsp;&nbsp;&nbsp;&nbsp;复皇后羊氏。洛阳令何乔攻权，杀之，复废皇后。十二月，吕朗等东屯荥阳，成<br /><br />&nbsp;&nbsp;&nbsp;&nbsp;都王颖进据洛阳，张方、刘弘等并桉兵不能御。范阳王济自官渡，拔荥阳，斩<br /><br />&nbsp;&nbsp;&nbsp;&nbsp;石超，袭许昌，破刘乔于萧，乔奔南阳。右将军陈敏举兵反，自号楚公，矫称被<br /><br />&nbsp;&nbsp;&nbsp;&nbsp;中诏，从沔汉奉迎天子；逐扬州刺史刘机、丹杨太守王旷；遣弟恢南略江州，刺<br /><br />&nbsp;&nbsp;&nbsp;&nbsp;史应邈奔弋阳。<br /><br />&nbsp;&nbsp;&nbsp;&nbsp;光熙元年春正月戊子朔，日有蚀之。帝在长安。河间王J闻刘乔破，大惧，<br /><br />&nbsp;&nbsp;&nbsp;&nbsp;遂杀张方，请和于东海王越，越不听。宋胄等破颖将楼裒，进逼洛阳，颖奔长安。<br /><br />&nbsp;&nbsp;&nbsp;&nbsp;甲子，越遣其将祁弘、宋胄、司马纂等迎帝。三月，东莱搅盍醢馗反，自称<br /><br />&nbsp;&nbsp;&nbsp;&nbsp;焦，袭临淄，高密王简奔聊城。王浚遣将讨柏根，斩之。夏四月己巳，东海<br /><br />&nbsp;&nbsp;&nbsp;&nbsp;王越屯于温。J遣弘农太守彭随、北地太守刁默距祁弘等于湖。五月，枉矢西南<br /><br />&nbsp;&nbsp;&nbsp;&nbsp;流。范阳国地燃，可以爨。壬辰，祁弘等与刁默战，默大败，J、颍走南山，奔<br /><br />&nbsp;&nbsp;&nbsp;&nbsp;于宛。弘等所部鲜卑大掠长安，杀二万余人。是日，日光四散，赤如血。甲午又<br /><br />&nbsp;&nbsp;&nbsp;&nbsp;如之。己亥，弘等奉帝还洛阳，帝乘牛车，行宫藉草，公卿跋涉。戊申，骠骑、<br /><br />&nbsp;&nbsp;&nbsp;&nbsp;范阳王杀司隶校尉刑乔。己酉，盗取太庙金匮及策文各四。六月丙辰朔，至自<br /><br />&nbsp;&nbsp;&nbsp;&nbsp;长安，升旧殿，哀感流涕。谒于太庙。复皇后羊氏。辛未，大赦，改元。秋七月<br /><br />&nbsp;&nbsp;&nbsp;&nbsp;乙酉朔，日有蚀之。太庙吏贾苞盗太庙灵衣及剑，伏诛。八月，以太傅、东海王<br /><br />&nbsp;&nbsp;&nbsp;&nbsp;越录尚书，骠骑将军、范阳王为司空。九月，顿丘太守冯嵩执成都王颖，送之<br /><br />&nbsp;&nbsp;&nbsp;&nbsp;于邺。进东嬴公腾爵为车燕王，平昌公模为南阳王。冬十月，司空、范阳王薨。<br /><br />&nbsp;&nbsp;&nbsp;&nbsp;长史刘舆害成都王颖。十一月庚午，帝崩于显阳殿，时年四十八，葬太阳陵。<br /><br />&nbsp;&nbsp;&nbsp;&nbsp;帝之为太子也，朝廷咸知不堪政事，武帝亦疑焉。尝悉召东宫官属，使以尚<br /><br />&nbsp;&nbsp;&nbsp;&nbsp;书事令太子决之，帝不能对。贾妃遣左右代对，多引古义。给事张泓曰：“太子<br /><br />&nbsp;&nbsp;&nbsp;&nbsp;不学，陛下所知，今宜以事断，不可引书。”妃从之。泓乃具草，令帝书之。武<br /><br />&nbsp;&nbsp;&nbsp;&nbsp;帝览而大悦，太子遂安。及居大位，政出群下，纲纪大坏，货赂公行，势位之家，<br /><br />&nbsp;&nbsp;&nbsp;&nbsp;以贵陵物，忠贤路绝，谗邪得志，更相荐举，天下谓之互市焉。高平王沈作《释<br /><br />&nbsp;&nbsp;&nbsp;&nbsp;时论》，南阳鲁褒作《钱神论》，庐江杜嵩作《任子春秋》，皆疾时之作也。帝<br /><br />&nbsp;&nbsp;&nbsp;&nbsp;文尝在华林园，闻虾蟆声，谓左右曰：“此鸣者为官乎，私乎？”或对曰：“在<br /><br />&nbsp;&nbsp;&nbsp;&nbsp;官地为官，在私地为私。”及天下荒乱，百姓饿死，帝曰：“何不食肉糜？”其<br /><br />&nbsp;&nbsp;&nbsp;&nbsp;蒙蔽皆此类也。后因食饼中毒而崩，或云司马越之鸩。<br /><br />&nbsp;&nbsp;&nbsp;&nbsp;史臣曰：不才之子，则天称大，权非帝出，政迩宵人。褒姒共叔带并兴，襄<br /><br />&nbsp;&nbsp;&nbsp;&nbsp;后与犬戎俱运。昔者，丹朱不肖，赧王逃责，相彼凶德，事关休咎，方乎土梗，<br /><br />&nbsp;&nbsp;&nbsp;&nbsp;以坠其情。溽暑之气将阑，淫蛙之音罕记，乃彰蚩笑，用符颠陨。岂通才俊彦犹<br /><br />&nbsp;&nbsp;&nbsp;&nbsp;形于前代，增淫助虐独擅于当今者欤？物号忠良，于兹拔本，人称袄孽，自此疏<br /><br />&nbsp;&nbsp;&nbsp;&nbsp;源。长乐不祥，承华非命，生灵版荡，社稷丘墟。古者败国亡身，分镳共轸，不<br /><br />&nbsp;&nbsp;&nbsp;&nbsp;有乱常，则多庸暗。岂明神丧其精魄，武皇不知其子也！<br /><br />&nbsp;&nbsp;&nbsp;&nbsp;赞曰：惠皇居尊，临朝听言。厥体斯昧，其情则昏。高台望子，长夜奚冤。<br /><br />&nbsp;&nbsp;&nbsp;&nbsp;金墉毁冕，汤阴释胄，及尔皆亡，滔天来遘。</div>
            <div class="link">
                <a id="err-report" href="javascript:void(0)" onClick="report('晋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(23,1360);">加入书签</a><a
                        href="1359.html">上一页</a>&larr;<a href="index.html">返回列表</a>&rarr;<a
                            href="1361.html">下一页</a><a id="book-vote" href="javascript:void(0)" onClick="vote(23);">投推荐票</a><a
                                id="err-report" href="javascript:void(0)" onClick="report('晋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1359.html"; var next_page = "1361.html"; var index_page = "index.html"; var sortid = "9"; var article_id = "23"; var chapter_id = "1360"; var articlename = "晋书"; var chaptername = " 卷四 帝纪第四"; var author = "房玄龄等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>