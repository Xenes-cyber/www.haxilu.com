<!DOCTYPE html>
<html>
<head>
<meta charset="gbk" />
<title>东周列国志- 第一百三回　李国舅争权除黄歇　樊于期传檄讨秦王-在线阅读-哈西文学网</title>
<meta name="keywords" content="余邵鱼，东周列国志， 第一百三回　李国舅争权除黄歇　樊于期传檄讨秦王全文， 第一百三回　李国舅争权除黄歇　樊于期传檄讨秦王在线阅读 哈西文学网" />
<meta name="description" content="哈西文学网提供余邵鱼的东周列国志  第一百三回　李国舅争权除黄歇　樊于期传檄讨秦王全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/16/3590910.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/16/3590910.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 东周列国志</div>
		<div class="fr"><a id="add-bookcase" href="javascript:void(0)" onClick="addbookcase(16,0);">加入书架</a>|<a id="book-vote" href="javascript:void(0)" onClick="vote(16);">投推荐票</a>|<a id="err-report" href="javascript:void(0)" onClick="report('东周列国志出错啦!');">错误举报</a>|<a href="https://www.haxi88.com/files/article/info/0/16.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 第一百三回　李国舅争权除黄歇　樊于期传檄讨秦王</h1>
            <div class="link xb">
                <a href="3590909.html">上一页</a>&larr;<a href="index.html">返回列表</a>&rarr;<a
                    href="3590911.html">下一页</a></div>			
            <div id="BookText">　话说庞欲乘败燕之威，“合从”列国，为并力图秦之计。除齐附秦外，韩、魏、楚、燕，各出锐师，多者四五万，少亦二三万，共推春申君黄歇为上将。（如此庸材，岂堪当此大任。）歇集诸将议曰：“伐秦之师屡出，皆以函谷关（河南灵宝）为事，秦人设守甚严，未能得志。即我兵亦素知仰攻之难，咸有畏缩之心。若取道蒲坂，（山西蒲州。山西永济）由华州而西，迳袭渭南，（县在西安府，即新丰。陕西渭南）因窥潼关（陕西渭南潼关县北），《兵法》所谓‘出其不意’也。”诸将皆曰：“然。”遂分兵五路，俱出蒲关，望骊山一路进发，直攻渭南，不克，（无用之甚。）围之。秦丞相吕不韦使将军蒙骜、王翦、桓tyǐ（音拟。）、李信、内史腾，各将兵五万人，五枝军兵，分应五国。不韦自为大将，兼统其军，离潼关五十里分为五屯，如列星之状。王翦言于不韦曰：“以五国悉锐，攻一城而不克，其无能可知矣。（有得他嘲笑。）三晋近秦，习与秦战，而楚在南方，其来独远，且自张仪亡后，三十余年不相攻伐，诚选五营之锐，合以攻楚，楚必不支，（只是看破黄歇无用耳。）楚之一军破，余四军将望风而溃矣。”不韦以为然。于是使五屯设垒建帜如常，暗地各抽精兵一万，约以四鼓齐起，往袭楚寨。（将若能军，岂畏掩袭。）时李信以粮草稽迟，欲斩督粮牙将甘回，众将告求得免，但鞭背百余。甘回挟恨，夜奔楚军，以王翦之计告之。（难得有此人泄露，可惜黄歇无能。）春申君（黄歇）大惊，欲驰报各营，恐其不及，遂即时传令，拔寨俱起，夜驰五十余里，方敢缓缓而行。（没用杀材。）比及秦兵到时，楚寨已撤矣。王翦曰：“楚兵先遁，必有泄吾谋者。计虽不成，然兵已至此，不可空回。”遂往袭赵寨。壁垒坚固，攻不能入。（看此便知黄歇之无用。）庞仗剑立于军门，有敢擅动者即斩。秦兵乱了一夜，至天明，燕、韩、魏俱合兵来救，蒙骜等方才收兵。庞怪楚兵不至，使人探之，知其先撤，叹曰：“‘合从’之事，今后休矣！”（其实可叹。）诸将皆请班师，于是韩、魏之兵，先回本国。庞怒齐独附秦，挟燕兵伐之，取饶安（地在河间府沧州。）一城而返。<br /><br />　　再说春申君（黄歇）奔回郢城（河南淮阳），四国各遣人来问曰：“楚为从长，奈何不告而先回，敢请其故？”考烈王（芈完）责让黄歇，歇惭惧不答。（便该羞死了。）时有魏人朱英，客于春申君（黄歇）之门，知楚方畏秦，乃说春申君（黄歇）曰：“人皆以楚强国，及君而弱，英独谓不然。先君之时，秦去楚甚远，西隔巴、蜀，南隔两周，而韩、魏又眈眈乎拟其后，是以三十年无秦患。此非楚之强，其势然也。今两周已并于秦，而秦方修怨于魏，魏旦暮亡，则陈、许为通道，恐秦、楚之争，从此方始，君之责让，正未已也。何不劝楚王（芈完）东徙寿春（安徽寿县西南），去秦较远，绝长、淮以自固。可以少安。”（虽可少安，其如人愈弱何？）黄歇然其谋，言于考烈王（芈完），乃择日迁都。按：楚先都郢（湖北省荆州西北），后迁于e（湖北宜城东南），复迁于陈（河南淮阳），今又迁于寿春（安徽寿县西南），凡四迁矣。史臣有诗云：<br /><br />　　　　周为东迁王气歇，楚因屡徙霸图空；从来避敌为延敌，莫把迁岐托古公。<br /><br />　　再说考烈王（芈完）在位已久，尚无子息，黄歇遍求妇人宜子者以进，（这还是好意。）终不孕。有赵人李园，亦在春申君（黄歇）门下，为舍人。有妹李嫣色美，欲进于楚王（芈完），恐久后以无子失宠，心下踌躇：“必须将妹先献春申君（黄歇），待其有娠，然后进于楚王（芈完），幸而生子，异日得立为楚王，乃吾甥也。”又想：“吾若自献其妹，不见贵重。还须施一小计，要春申君自来求我。”（起想便奸。）于是给五日假归家，故意过期，直待第十日方至。黄歇怪其来迟。李园对曰：“臣有女弟名嫣，颇有姿色，齐王（妫法章）闻之，遣使来求。臣与其使者饮酒数日，是以失期。”黄歇想道：“此女名闻齐国，必是个美色。”遂问曰：“已受其聘否？”园对曰：“方且议之，聘尚未至也。”黄歇曰：“能使我一见乎？”园曰：“臣在君之门下，即吾女弟，谁非君妾婢之流，敢不如命。”乃盛饰其妹，送至春申君（黄歇）府中。（用美人计，先已自做乌龟。）黄歇一见大喜，是夜即赐李园白璧二双，黄金三百镒，留其妹侍寝。未三月，即便怀孕。李园私谓其妹嫣曰：“为妾与为夫人孰贵？”嫣笑曰：“妾安得比夫人？”园又曰：“然则为夫人与为王后孰贵？”嫣又笑曰：“王后贵盛！”李园曰：“汝在春申君府中，不过一宠妾耳！今楚王（芈完）无子，幸汝有娠，倘进于楚王，他日生子为王，汝为太后，岂不胜于为妾乎？”（亦从利害上说入。）遂教以说词，使于枕席之间，如此这般：“春申君（黄歇）必然听从。”李嫣一一领记。夜间侍寝之际，遂进言于黄歇曰：“楚王（芈完）之贵幸君，虽兄弟不如也。今君相楚二十余年，而王未有子，千秋百岁后，将更立兄弟。兄弟于君无恩，必将各立其所亲幸之人，君安得长有宠乎？”（总是利害二字开口，便动得人。）黄歇闻言，沉思未答。嫣又曰：“妾所虑不止于此也。君贵，用事久，多失礼于王之兄弟，兄弟诚立，祸且及身，岂特江东封邑不可保而已哉？”黄歇愕然曰：“卿言是也，吾虑不及此！今当奈何？”李嫣曰：“妾有一计，不惟免祸，而且多福。但妾负愧，难于自吐，（实是难说，不是做难。）又恐君不我听，是以妾未敢言。”黄歇曰：“卿为我画策，何为不听？”李嫣曰：“妾今自觉有孕矣，他人莫知也。幸妾侍君未久，诚以君之重，而进妾于楚王（芈完），王必幸妾。（此妇人亦大老脸。）妾赖天佑生男，异日必为嫡嗣，则是君之子为王也。楚国尽可得，孰与身临不测之罪乎？”（不知楚国虽得，依旧身临不测之祸。）黄歇如梦初觉，如醉初醒，喜曰：“‘天下有智妇人，胜于男子’。卿之谓矣。”（只是教你做乌龟，却是甚好。）<br /><br />　　次日，即召李园告之以意，密将李嫣出居别舍。黄歇入言于楚王（芈完）曰：“臣所闻李园妹名嫣者有色，相者皆以为宜子，当贵，齐王（妫法章）方遣人求之，王不可不先也。”楚王（芈完）即命内侍宣取李嫣入宫。嫣善媚，（不知是怎生淫法。）楚王（芈完）大宠爱之。及产期，双生二男，长曰捍，次曰犹。楚王（芈完）喜不可言，遂立李嫣为王后，长子捍为太子。李园为国舅，贵幸用事，与春申君（黄歇）相并。园为人多诈术，外奉春申君益谨，而中实忌之。及考烈王二十五年，病久不愈，李园想起其妹怀娠之事，惟春申君（黄歇）知之，他日太子为王，不便相处，不如杀之，以灭其口。（毒计。）乃使人各处访求勇力之士，收置门下，厚其衣食，以结其心。朱英闻而疑之，曰：“李园多蓄死士，必为春申君（黄歇）故也。”（好朱英。）乃入见春申君曰：“天下有无妄之福，（无妄犹言出自意外。）有无妄之祸，又有无妄之人，君知之乎？”黄歇曰：“何谓‘无妄之福’？”朱英曰：“君相楚二十余年矣。名为相国，与楚王（芈完）无二。今楚王病久不愈，一旦宫车晏驾，少主嗣位，而君辅之，如伊尹、周公，俟王之年长，而反其政；若天与人归，遂南面即真。此所谓‘无妄之福’也。”（这只是引头。）黄歇曰：“何谓‘无妄之祸’？”朱英曰：“李园，王之舅也，而君位在其上，外虽柔顺，内实不甘。（好朱英，看得透。）且同盗相妒，势所必至也。闻其阴蓄死士，为日已久，何所用之？楚王（芈完）一薨，李园必先入据权，而杀君以灭口。（好朱英，看得恁切。）此所谓‘无妄之祸’也。”黄歇曰：“何谓‘无妄之人’？”朱英曰：“李园以妹故，宫中声息，朝夕相通，而君宅于城外，动辄后时。诚以郎中令相处，（楚置郎中令，掌宫殿门役及殿中侍卫之人。）某得领袖诸郎，李园先入，臣为君杀之。此所谓‘无妄之人’也。”（说出主意，明透之甚，黄歇何足以知此？）黄歇掀髯大笑曰：“李园弱人耳，又事我素谨，（死在此二语。）安有此事？足下得无过虑乎？”朱英曰：“君今日不用吾言，悔之晚矣。”黄歇曰：“足下且退，容吾察之。如有用足下之处，即来相请。”朱英去三日，不见春申君（黄歇）动静，知其言不见用，叹曰：“吾不去，祸将及矣！鸱夷子皮（即范蠡。）之风可追也。”乃不辞而去，东奔吴下，隐于五湖（太湖）之间。髯翁有诗云：<br /><br />　　　　红颜带子入王宫，盗国奸谋理不容；天启春申无妄祸，朱英焉得令郎中？<br /><br />　　朱英去十七日，而考烈王（芈完）薨。李园预与宫殿侍卫相约：“倘一闻有变，当先告我。”至是闻信，先入宫中，吩咐秘不发丧，密令死士伏于棘门之内。（寿春城门。）捱ái至日没，（昏夜好做手脚也。）方使人徐报黄歇。黄歇大惊，不谋于宾客，即刻驾车而行。（又复粗愚之甚。）方进棘门，两边死士突出，口呼：“奉王后密旨，春申君（黄歇）谋反宜诛！”黄歇知事变，（此时方知乎？可笑极矣。）急欲回车。手下已被杀散。遂斩黄歇之头，投于城外，将城门紧闭，然后发丧。拥立太子捍嗣位，是为楚幽王（芈捍），时年才六岁。李园自立为相国，独专楚政。奉李嫣为王太后。传令尽灭春申君（黄歇）之族，（子为王而父灭族，亦是千古大奇事。）收其食邑。哀哉！自李园当国，春申君宾客尽散，群公子皆疏远不任事。少主寡后，国政日紊，楚自此不可为矣。<br /><br />　　话分两头。再说吕不韦愤五国之攻秦，谋欲报之，曰：“本造谋者，赵将庞也。”乃使蒙骜同张唐督兵五万伐赵。三日后，再令长安君成峤，同樊于期率兵五万为后继。宾客问于不韦曰：“长安君年少，恐不可为大将。”不韦微笑曰：“非尔所知也！”（奸人深心。）<br /><br />　　且说蒙骜前军出函谷关（河南灵宝），取路上党，迳攻庆都，结寨于都山。长安君大军营于屯留，（县在潞州。）以为声援。赵使相国庞为大将，扈辄副之，率军十万拒敌，许庞便宜行事。庞曰：“庆都之北，惟尧山最高，登尧山可望都山，宜往据之。”（为将不可不知地利。）使扈辄引军二万先行。比至尧山，先有秦兵万人，在彼屯札，被扈辄冲上杀散，就于山头下寨。蒙骜使张唐引军二万，前来争山，庞大军亦到，两边于山下列成阵势，大战一场。扈辄在山头用红旗为号，张唐往东，旗便往东指，张唐往西，旗便从西指。赵军只望红旗指处，围裹将来。（所以要先占地利。）庞下令：“有人擒得张唐者，封以百里之地。”赵军无不死战。张唐奋尽平生之勇，不能透出重围。却得蒙骜军到，接应出来，同回都山大寨。庆都知救兵已到，守御益力。蒙骜等不能取胜，（可见国无强弱，得将则胜。）遣张唐往屯留，催取后队军兵。<br /><br />　　却说长安君成峤，年方十七岁，不谙军务，召樊于期议之。于期素恶不韦纳妾盗国之事，请屏去左右，备细与成峤叙述一遍，言：“今王非先王骨血，惟君乃是适子。文信侯今日以兵权付君，非好意也。恐一旦事泄，君与今王为难，故阳示恩宠，实欲出君于外。文信侯出入宫禁，与王太后宣淫不禁，夫妻父子，聚于一窟，所忌者独君耳。若蒙骜兵败无功，将借此以为君罪。轻则削籍，重则刑诛。（这却说得不差。）嬴氏之国，化为吕氏，举国人皆知其必然，君不可不为之计。”成峤曰：非足下说明，某不知也。为今计当奈何？”樊于期曰：“今蒙骜兵困于赵，急未能归，而君手握重兵，若传檄以宣淫人之罪，明宫闱之诈，臣民谁不愿奉适嗣以主社稷者！”（正恐不能耳。）成峤忿然按剑作色曰：“大丈夫死则死耳！宁能屈膝为贾人子下乎？惟将军善图之！”樊于期伪向使者言：“大军即日移营，多致意蒙将军，用心准备。”使者去后，樊于期草就檄文，略曰：<br /><br />　　　　长安君成峤布告中外臣民知悉：传国之义，适统为尊；覆宗之恶，阴谋为甚。文信侯吕不韦者，以阳翟（河南禹州市）之贾人，窥咸阳之主器。今王政，实非先王之嗣，乃不韦之子也。始以怀娠之妾，巧惑先君，继以奸生之儿，遂蒙血胤。恃行金为奇策，邀反国为上功。两君之不寿有繇，是可忍也？三世之大权在握，孰能御之！朝岂真王，阴已易嬴而为吕；尊居假父，终当以臣而篡君。社稷将危，神人胥怒！某叨为嫡嗣，欲讫天诛。甲胄干戈，载义声而生色；子孙臣庶，念先德以同驱。檄文到日，磨厉以须，车马临时，市肆勿变。<br /><br />樊于期将檄文四下传布。秦人多有闻说吕不韦进妾之事者，及见檄内怀娠奸生等语，信其为实，虽然畏文信侯之威，不敢从兵，却也未免观望之意。时彗星（俗呼扫帚星。）先见东方，复见北方，又见西方，占者谓国中当有兵起，人心为之摇动。樊于期将屯留附县丁壮，悉编军伍，攻下长子、壶关，（也算能，二县名，俱潞州。）兵势益盛。张唐知长安君已反，星夜奔往咸阳告变。秦王政见檄文大怒，召尚父吕不韦计议。不韦曰：“长安君年少，不辩为此，此乃樊于期所为也。于期有勇无谋，兵出即当就擒，不必过虑。”（又看得他破，不韦虽是奸人，其才亦有可取。）乃拜王翦为大将，桓tyǐ、王贲（王翦之子。）为左右先锋，率军十万，往讨长安君。<br /><br />　　再说蒙骜与庞相持，等待长安君接应不到，正疑讶间，接得檄文，如此恁般，大惊曰：“吾与长安君同事，今攻赵无功，而长安君复造反，吾安得无罪？若不反戈以平逆贼，何以自解？”乃传令班师，将军马分为三队，亲自断后，缓缓而行。庞探听秦军移动，预选精兵三万，使扈辄从间道伏于太行山林木深处，（能。）嘱曰：“蒙骜老将，必亲自断后，待秦兵过且尽，从后邀击，方保全胜。”（又算得是。）蒙骜见前军径去无碍，放心前行。一声炮响，伏兵突出，蒙骜便与扈辄交战。良久，庞兵从后追及，秦兵前去者，已无斗志，遂大溃。蒙骜身带重伤，复犹力战杀数十人，复亲射庞中其胁，赵军围之数重，乱箭射之，矢如猬毛，可惜秦国一员名将，今日死于太行山之下。庞得胜，班师回赵，箭疮不痊，未几亦死。（可惜，亦是赵国将亡催贴。）此事搁过不提。<br /><br />　　再说张唐、王翦等兵至屯留，成峤大惧。樊于期曰：“王子今日乃骑虎之势，不得复下，况悉三城之兵，不下十五万，背城一战，未卜胜负，何惧之有！”（有勇而无谋以济之，便知无益于事。）乃列阵于城下以待。王翦亦列阵相对，谓樊于期曰：“国家何负于汝，乃诱长安君造逆耶？”樊于期在车上欠身答曰：“秦政乃吕不韦奸生之子，谁不知之？吾等世受国恩，何忍见嬴氏血食为吕氏所夺？长安君先王血胤，所以奉之。将军若念先王之祀，一同举义，杀向咸阳，诛淫人，废伪主，扶立长安君为王，将军不失封侯之位，同享富贵，岂不美哉。”（说得原是正话，只是事体大难。）王翦曰：“太后怀妊十月而生今王，其为先君所出无疑。（亏有此语可赖。）汝乃造谤，污蔑乘舆，为此灭门之事，尚自巧言虚饰，摇惑军心。拿住之时，碎尸万段！”樊于期大怒，嗔目大呼，挥长刀直入秦军。秦军见其雄猛，莫不披靡。樊于期左冲右突，如入无人之境。王翦麾军围之，凡数次，皆斩将溃围而出，秦兵损折极多。（可惜如此勇将，却没谋略，不然，秦之胜负未可知也。）是日天晚，各自收军。王翦屯兵于伞盖山，思想：“樊于期如此骁勇，急切难收，必须以计破之。”（可见谋计要紧。）乃访帐下：“何人与长安君相识？”有末将杨端和，乃屯留人，自言：“曾在长安君门下为客。”王翦曰：“我修书一封与汝，汝可送与长安君，劝他早图归顺，无自取死。”杨端和曰：“小将如何入得城去？”王翦曰：“俟交锋之时，乘其收军，汝可效敌军打扮，混入城中。只看攻城至急，便往见长安君，必然有变。”端和领计。王翦当下修书，缄讫，付与端和自去伺候行事。再召桓t引一军攻长子城，王贲引一军攻壶关城，王翦自攻屯留，三处攻打，使他不能来应。（好，兵无应接，便好制了。）樊于期谓成峤曰：“今乘其分军之时，决一胜负。若长子、壶关不守，秦兵势大，更难敌矣。”成峤年幼畏懦，涕泣言曰：“此事乃将军倡谋，但凭主裁，勿误我事。”樊于期抽选精兵万余，开门出战。王翦佯让一阵，退军十里，屯于伏龙山。（即疑山，在屯留。）于期得胜入城，杨端和已混入去了。因他原是本城之人，自有亲戚收留安歇。不在话下。成峤问樊于期曰：“王翦军马不退如何？”樊于期答曰：“今日交锋，已挫其锐，明日当悉兵出战，务要生擒王翦，直入咸阳，扶立王子为君，方遂吾志。”（志气未尝不大，可惜无才略以济之。）不知胜负如何，且看下回分解。<br /><br /></div>
            <div class="link">
                <a id="err-report" href="javascript:void(0)" onClick="report('东周列国志出错啦!');">
                    错误举报</a><a id="add-bookcase" href="javascript:void(0)" onClick="addbookcase(16,3590910);">加入书签</a><a
                        href="3590909.html">上一页</a>&larr;<a href="index.html">返回列表</a>&rarr;<a
                            href="3590911.html">下一页</a><a id="book-vote" href="javascript:void(0)" onClick="vote(16);">投推荐票</a><a
                                id="err-report" href="javascript:void(0)" onClick="report('东周列国志更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "3590909.html"; var next_page = "3590911.html"; var index_page = "index.html"; var sortid = "9"; var article_id = "16"; var chapter_id = "3590910"; var articlename = "东周列国志"; var chaptername = " 第一百三回　李国舅争权除黄歇　樊于期传檄讨秦王"; var author = "余邵鱼"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>