<!DOCTYPE html>
<html>
<head>
<meta charset="gbk" />
<title>史记-传 鲁仲连邹阳列传第二十三-在线阅读-哈西文学网</title>
<meta name="keywords" content="司马迁，史记，传 鲁仲连邹阳列传第二十三全文，传 鲁仲连邹阳列传第二十三在线阅读 哈西文学网" />
<meta name="description" content="哈西文学网提供司马迁的史记 传 鲁仲连邹阳列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/116.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/116.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 鲁仲连邹阳列传第二十三</h1>
            <div class="link xb">
                <a href="115.html">上一页</a>&larr;<a href="index.html">返回列表</a>&rarr;<a
                    href="117.html">下一页</a></div>			
            <div id="BookText">&nbsp;&nbsp;&nbsp;&nbsp;鲁仲连者，齐人也。好奇伟m傥之画策，而不肯仕宦任职，好持高节。游於<br /><br />&nbsp;&nbsp;&nbsp;&nbsp;赵。<br /><br />&nbsp;&nbsp;&nbsp;&nbsp;赵孝成王时，而秦王使白起破赵长平之军前后四十馀万，秦兵遂东围邯郸。<br /><br />&nbsp;&nbsp;&nbsp;&nbsp;赵王恐，诸侯之救兵莫敢击秦军。魏安王使将军晋鄙救赵，畏秦，止於荡阴不<br /><br />&nbsp;&nbsp;&nbsp;&nbsp;进。魏王使客将军新垣衍间入邯郸，因平原君谓赵王曰：“秦所为急围赵者，前<br /><br />&nbsp;&nbsp;&nbsp;&nbsp;与齐⊥跽为帝，已而复归帝；今齐已益弱，方今唯秦雄天下，此非必贪邯郸，<br /><br />&nbsp;&nbsp;&nbsp;&nbsp;其意欲复求为帝。赵诚发使尊秦昭王为帝，秦必喜，罢兵去。”平原君犹预未有<br /><br />&nbsp;&nbsp;&nbsp;&nbsp;所决。<br /><br />&nbsp;&nbsp;&nbsp;&nbsp;此时鲁仲连m游赵，会秦围赵，闻魏将欲令赵尊秦为帝，乃见平原君曰：<br /><br />&nbsp;&nbsp;&nbsp;&nbsp;“事将柰何？”平原君曰：“胜也何敢言事！前亡四十万之众於外，今又内围邯<br /><br />&nbsp;&nbsp;&nbsp;&nbsp;郸而不能去。魏王使客将军新垣衍令赵帝秦，今其人在是。胜也何敢言事！”鲁<br /><br />&nbsp;&nbsp;&nbsp;&nbsp;仲连曰：“吾始以君为天下之贤公子也，吾乃今然后知君非天下之贤公子也。梁<br /><br />&nbsp;&nbsp;&nbsp;&nbsp;客新垣衍安在？吾请为君责而归之。”平原君曰：“胜请为绍介而见之於先生。”<br /><br />&nbsp;&nbsp;&nbsp;&nbsp;平原君遂见新垣衍曰：“东国有鲁仲连先生者，今其人在此，胜请为绍介，交之<br /><br />&nbsp;&nbsp;&nbsp;&nbsp;於将军。”新垣衍曰：“吾闻鲁仲连先生，齐国之高士也。衍人臣也，使事有职，<br /><br />&nbsp;&nbsp;&nbsp;&nbsp;吾不愿见鲁仲连先生。”平原君曰：“胜既已泄之矣。”新垣衍许诺。<br /><br />&nbsp;&nbsp;&nbsp;&nbsp;鲁连见新垣衍而无言。新垣衍曰：“吾视居此围城之中者，皆有求於平原君<br /><br />&nbsp;&nbsp;&nbsp;&nbsp;者也；今吾观先生之玉貌，非有求於平原君者也，曷为久居此围城之中而不去？”<br /><br />&nbsp;&nbsp;&nbsp;&nbsp;鲁仲连曰：“世以鲍焦为无从颂而死者，皆非也。众人不知，则为一身。彼秦者，<br /><br />&nbsp;&nbsp;&nbsp;&nbsp;弃礼义而上首功之国也，权使其士，虏使其民。彼即肆然而为帝，过而为政於天<br /><br />&nbsp;&nbsp;&nbsp;&nbsp;下，则连有蹈东海而死耳，吾不忍为之民也。所为见将军者，欲以助赵也。”<br /><br />&nbsp;&nbsp;&nbsp;&nbsp;新垣衍曰：“先生助之将柰何？”鲁连曰：“吾将使梁及燕助之，齐、楚则<br /><br />&nbsp;&nbsp;&nbsp;&nbsp;固助之矣。”新垣衍曰：“燕则吾请以从矣；若乃梁者，则吾乃梁人也，先生恶<br /><br />&nbsp;&nbsp;&nbsp;&nbsp;能使梁助之？”鲁连曰：“梁未睹秦称帝之害故耳。使梁睹秦称帝之害，则必助<br /><br />&nbsp;&nbsp;&nbsp;&nbsp;赵矣。”<br /><br />&nbsp;&nbsp;&nbsp;&nbsp;新垣衍曰：“秦称帝之害何如？”鲁连曰：“昔者齐威王尝为仁义矣，率天<br /><br />&nbsp;&nbsp;&nbsp;&nbsp;下诸侯而朝周。周贫且微，诸侯莫朝，而齐独朝之。居岁馀，周烈王崩，齐后往，<br /><br />&nbsp;&nbsp;&nbsp;&nbsp;周怒，赴於齐曰：‘天崩地坼，天子下席。东藩之臣因齐后至，则佟！齐威王<br /><br />&nbsp;&nbsp;&nbsp;&nbsp;勃然怒曰：‘叱嗟，而母婢也！’卒为天下笑。故生则朝周，死则叱之，诚不忍<br /><br />&nbsp;&nbsp;&nbsp;&nbsp;其求也。彼天子固然，其无足怪。”<br /><br />&nbsp;&nbsp;&nbsp;&nbsp;新垣衍曰：“先生独不见夫仆乎？十人而从一人者，宁力不胜而智不若邪？<br /><br />&nbsp;&nbsp;&nbsp;&nbsp;畏之也。”鲁仲连曰：“呜呼！梁之比於秦若仆邪？”新垣衍曰：“然。”鲁仲<br /><br />&nbsp;&nbsp;&nbsp;&nbsp;连曰：“吾将使秦王烹醢梁王。”新垣衍怏然不悦，曰：“噫嘻，亦太甚矣先生<br /><br />&nbsp;&nbsp;&nbsp;&nbsp;之言也！先生又恶能使秦王烹醢梁王？”鲁仲鲁曰：“固也，吾将言之。昔者九<br /><br />&nbsp;&nbsp;&nbsp;&nbsp;侯、鄂侯、文王，纣之三公也。九侯有子而好，献之於纣，纣以为恶，醢九侯。<br /><br />&nbsp;&nbsp;&nbsp;&nbsp;鄂侯争之，辩之疾，故脯鄂侯。文王闻之，喟然而叹，故拘之牖里之库百日，<br /><br />&nbsp;&nbsp;&nbsp;&nbsp;欲令之死。曷为与人俱称王，卒就脯醢之地？齐⊥踔鲁，夷维子为执策而从，<br /><br />&nbsp;&nbsp;&nbsp;&nbsp;谓鲁人曰：‘子将何以待吾君？’鲁人曰：‘吾将以十太牢待子之君。’夷维子<br /><br />&nbsp;&nbsp;&nbsp;&nbsp;曰：‘子安取礼而来待吾君？彼吾君者，天子也。天子巡狩，诸侯辟舍，纳`a，<br /><br />&nbsp;&nbsp;&nbsp;&nbsp;摄衽抱机，视膳於堂下，天子已食，乃退而听朝也。’鲁人投其a，不果纳。不<br /><br />&nbsp;&nbsp;&nbsp;&nbsp;得入於鲁，将之薛，假途於邹。当是时，邹君死，⊥跤入吊，夷维子谓邹之孤<br /><br />&nbsp;&nbsp;&nbsp;&nbsp;曰：‘天子吊，主人必将倍殡棺，设北面於南方，然后天子南面吊也。’邹之群<br /><br />&nbsp;&nbsp;&nbsp;&nbsp;臣曰：‘必若此，吾将伏剑而死。’固不敢入於邹。邹、鲁之臣，生则不得事养，<br /><br />&nbsp;&nbsp;&nbsp;&nbsp;死则不得赙`，然且欲行天子之礼於邹、鲁，邹、鲁之臣不果纳。今秦万乘之<br /><br />&nbsp;&nbsp;&nbsp;&nbsp;国也，梁亦万乘之国也。俱据万乘之国，各有称王之名，睹其一战而胜，欲从而<br /><br />&nbsp;&nbsp;&nbsp;&nbsp;帝之，是使三晋之大臣不如邹、鲁之仆妾也。且秦无已而帝，则且变易诸侯之大<br /><br />&nbsp;&nbsp;&nbsp;&nbsp;臣。彼将夺其所不肖而与其所贤，夺其所憎而与其所爱。彼又将使其子女谗妾为<br /><br />&nbsp;&nbsp;&nbsp;&nbsp;诸侯妃姬。处梁之宫。梁王安得晏然而已乎？而将军又何以得故宠乎？”<br /><br />&nbsp;&nbsp;&nbsp;&nbsp;於是新垣衍起，再拜谢曰：“始以先生为庸人，吾乃今日知先生为天下之士<br /><br />&nbsp;&nbsp;&nbsp;&nbsp;也。吾请出，不敢复言帝秦。”秦将闻之，为s军五十里。m会魏公子无忌夺晋<br /><br />&nbsp;&nbsp;&nbsp;&nbsp;鄙军以救赵，击秦军，秦军遂引而去。<br /><br />&nbsp;&nbsp;&nbsp;&nbsp;於是平原君欲封鲁连，鲁连辞让者三，终不肯受。平原君乃置酒，酒酣起前，<br /><br />&nbsp;&nbsp;&nbsp;&nbsp;以千金为鲁连寿。鲁连笑曰：“所贵於天下之士者，为人排患释难解纷乱而无取<br /><br />&nbsp;&nbsp;&nbsp;&nbsp;也。即有取者，是商贾之事也，而连不忍为也。”遂辞平原君而去，终身不复见。<br /><br />&nbsp;&nbsp;&nbsp;&nbsp;其后二十馀年，燕将攻下聊城，聊城人或谗之燕，燕将惧诛，因保守聊城，<br /><br />&nbsp;&nbsp;&nbsp;&nbsp;不敢归。齐田单攻聊城岁馀，士卒多死而聊城不下。鲁连乃为书，约之矢以射城<br /><br />&nbsp;&nbsp;&nbsp;&nbsp;中，遗燕将。书曰：<br /><br />&nbsp;&nbsp;&nbsp;&nbsp;吾闻之，智者不倍时而弃利，勇士不却死而灭名，忠臣不先身而后君。今公<br /><br />&nbsp;&nbsp;&nbsp;&nbsp;行一朝之忿，不顾燕王之无臣，非忠也；杀身亡聊城，而威不信於齐，非勇也；<br /><br />&nbsp;&nbsp;&nbsp;&nbsp;功败名灭，后世无称焉，非智也。三者世主不臣，说士不载，故智者不再计，勇<br /><br />&nbsp;&nbsp;&nbsp;&nbsp;士不怯死。今死生荣辱，贵贱尊卑，此时不再至，愿公详计而无与俗同。<br /><br />&nbsp;&nbsp;&nbsp;&nbsp;且楚攻齐之南阳，魏攻平陆，而齐无南面之心，以为亡南阳之害小，不如得<br /><br />&nbsp;&nbsp;&nbsp;&nbsp;济北之利大，故定计审处之。今秦人下兵，魏不敢东面；衡秦之势成，楚国之形<br /><br />&nbsp;&nbsp;&nbsp;&nbsp;危；齐弃南阳，断右壤，定济北，计犹且为之也。且夫齐之必决於聊城，公勿再<br /><br />&nbsp;&nbsp;&nbsp;&nbsp;计。今楚魏交退於齐，而燕救不至。以全齐之兵，无天下之规，与聊城共据期年<br /><br />&nbsp;&nbsp;&nbsp;&nbsp;之敝，则臣见公之不能得也。且燕国大乱，君臣失计，上下迷惑，栗腹以十万之<br /><br />&nbsp;&nbsp;&nbsp;&nbsp;众五折於外，以万乘之国被围於赵，壤削主困，为天下J笑。国敝而祸多，民无<br /><br />&nbsp;&nbsp;&nbsp;&nbsp;所归心。今公又以敝聊之民距全齐之兵，是墨翟之守也。食人炊骨，士无反外之<br /><br />&nbsp;&nbsp;&nbsp;&nbsp;心，是孙膑之兵也。能见於天下。虽然，为公计者，不如全车甲以报於燕。车甲<br /><br />&nbsp;&nbsp;&nbsp;&nbsp;全而归燕，燕王必喜；身全而归於国，士民如见父母，交游攘臂而议於世，功业<br /><br />&nbsp;&nbsp;&nbsp;&nbsp;可明。上辅孤主以制群臣，下养百姓以资说士，矫国更俗，功名可立也。亡意亦<br /><br />&nbsp;&nbsp;&nbsp;&nbsp;捐燕弃世，东游於齐乎？裂地定封，富比乎陶、卫，世世称孤，与齐久存，又一<br /><br />&nbsp;&nbsp;&nbsp;&nbsp;计也。此两计者，显名厚实也，愿公详计而审处一焉。<br /><br />&nbsp;&nbsp;&nbsp;&nbsp;且吾闻之，规小节者不能成荣名，恶小耻者不能立大功。昔者管夷吾射桓公<br /><br />&nbsp;&nbsp;&nbsp;&nbsp;中其钩，篡也；遗公子纠不能死，怯也；束缚桎梏，辱也。若此三行者，世主不<br /><br />&nbsp;&nbsp;&nbsp;&nbsp;臣而乡里不通。乡使管子幽囚而不出，身死而不反於齐，则亦名不免为辱人贱行<br /><br />&nbsp;&nbsp;&nbsp;&nbsp;矣。臧获且羞与之同名矣，况世俗乎！故管子不耻身在缧绁之中而耻天下之不治，<br /><br />&nbsp;&nbsp;&nbsp;&nbsp;不耻不死公子纠而耻威之不信於诸侯，故兼三行之过而为五霸首，名高天下而光<br /><br />&nbsp;&nbsp;&nbsp;&nbsp;烛邻国。曹子为鲁将，三战三北，而亡地五百里。乡使曹子计不反顾，议不还踵，<br /><br />&nbsp;&nbsp;&nbsp;&nbsp;刎颈而死，则亦名不免为败军禽将矣。曹子弃三北之耻，而退与鲁君计。桓公朝<br /><br />&nbsp;&nbsp;&nbsp;&nbsp;天下，会诸侯，曹子以一剑之任，枝桓公之心於坛坫之上，颜色不变，辞气不悖，<br /><br />&nbsp;&nbsp;&nbsp;&nbsp;三战之所亡一朝而复之，天下震动，诸侯惊骇，威加吴、越。若此二士者，非不<br /><br />&nbsp;&nbsp;&nbsp;&nbsp;能成小廉而行小节也，以为杀身亡躯，绝世灭后，功名不立，非智也。故去感忿<br /><br />&nbsp;&nbsp;&nbsp;&nbsp;之怨，立终身之名；弃忿之节，定累世之功。是以业与三王争流，而名与天壤<br /><br />&nbsp;&nbsp;&nbsp;&nbsp;相弊也。愿公择一而行之。<br /><br />&nbsp;&nbsp;&nbsp;&nbsp;燕将见鲁连书，泣三日，犹豫不能自决。欲归燕，已有隙，恐诛；欲降齐，<br /><br />&nbsp;&nbsp;&nbsp;&nbsp;所杀虏於齐甚众，恐已降而后见辱。喟然叹曰：“与人刃我，宁自刃。”乃自杀。<br /><br />&nbsp;&nbsp;&nbsp;&nbsp;聊城乱，田单遂屠聊城。归而言鲁连，欲爵之。鲁连逃隐於海上，曰：“吾与富<br /><br />&nbsp;&nbsp;&nbsp;&nbsp;贵而诎於人，宁贫贱而轻世肆志焉。”<br /><br />&nbsp;&nbsp;&nbsp;&nbsp;邹阳者，齐人也。游於梁，与故吴人庄忌夫子、淮阴枚生之徒交。上书而介<br /><br />&nbsp;&nbsp;&nbsp;&nbsp;於羊胜、公孙诡之间。胜等嫉邹阳，恶之梁孝王。孝王怒，下之吏，将欲杀之。<br /><br />&nbsp;&nbsp;&nbsp;&nbsp;邹阳客游，以谗见禽，恐死而负累，乃从狱中上书曰：<br /><br />&nbsp;&nbsp;&nbsp;&nbsp;臣闻忠无不报，信不见疑，臣常以为然，徒虚语耳。昔者荆轲慕燕丹之义，<br /><br />&nbsp;&nbsp;&nbsp;&nbsp;白虹贯日，太子畏之；卫先生为秦画长平之事，太白蚀昴，而昭王疑之。夫精变<br /><br />&nbsp;&nbsp;&nbsp;&nbsp;天地而信不喻两主，岂不哀哉！今臣尽忠竭诚，毕议愿知，左右不明，卒从吏讯，<br /><br />&nbsp;&nbsp;&nbsp;&nbsp;为世所疑，是使荆轲、卫先生复起，而燕、秦不悟也。愿大王孰察之。<br /><br />&nbsp;&nbsp;&nbsp;&nbsp;昔卞和献宝，楚王刖之；李斯竭忠，胡亥极刑。是以箕子详狂，接舆辟世，<br /><br />&nbsp;&nbsp;&nbsp;&nbsp;恐遭此患也。愿大王孰察卞和、李斯之意，而后楚王、胡亥之听，无使臣为箕子、<br /><br />&nbsp;&nbsp;&nbsp;&nbsp;接舆所笑。臣闻比干剖心，子胥鸱夷，臣始不信，乃今知之。愿大王孰察，少加<br /><br />&nbsp;&nbsp;&nbsp;&nbsp;怜焉。<br /><br />&nbsp;&nbsp;&nbsp;&nbsp;谚曰：“有白头如新，倾盖如故。”何则？知与不知也。故昔樊於期逃秦之<br /><br />&nbsp;&nbsp;&nbsp;&nbsp;燕，藉荆轲首以奉丹之事；王奢去齐之魏，临城自刭以s齐而存魏。夫王奢、樊<br /><br />&nbsp;&nbsp;&nbsp;&nbsp;於期非新於齐、秦而故於燕、魏也，所以去二国死两君者，行合於志而慕义无穷<br /><br />&nbsp;&nbsp;&nbsp;&nbsp;也。是以苏秦不信於天下，而为燕尾生；白圭战亡六城，为魏取中山。何则？诚<br /><br />&nbsp;&nbsp;&nbsp;&nbsp;有以相知也。苏秦相燕，燕人恶之於王，王按剑而怒，食以if；白圭显於<br /><br />&nbsp;&nbsp;&nbsp;&nbsp;中山，中山人恶之魏文侯，文侯投之以夜光之璧。何则？两主二臣，剖心坼肝相<br /><br />&nbsp;&nbsp;&nbsp;&nbsp;信，岂移於浮辞哉！<br /><br />&nbsp;&nbsp;&nbsp;&nbsp;故女无美恶，入宫见妒；士无贤不肖，入朝见嫉。昔者司马喜髌脚於宋，卒<br /><br />&nbsp;&nbsp;&nbsp;&nbsp;相中山；范睢摺胁折齿於魏，卒为应侯。此二人者，皆信必然之画，捐朋党之私，<br /><br />&nbsp;&nbsp;&nbsp;&nbsp;挟孤独之位，故不能自免於嫉妒之人也。是以申徒狄自沈於河，徐衍负石入海。<br /><br />&nbsp;&nbsp;&nbsp;&nbsp;不容於世，义不苟取，比周於朝，以移主上之心。故百里奚乞食於路，缪公委之<br /><br />&nbsp;&nbsp;&nbsp;&nbsp;以政；甯戚饭牛车下，而桓公任之以国。此二人者，岂借宦於朝，假誉於左右，<br /><br />&nbsp;&nbsp;&nbsp;&nbsp;然后二主用之哉？感於心，合於行，亲於胶漆，昆弟不能离，岂惑於众口哉？故<br /><br />&nbsp;&nbsp;&nbsp;&nbsp;偏听生奸，独任成乱。昔者鲁听季孙之说而逐孔子，宋信子罕之计而囚墨翟。夫<br /><br />&nbsp;&nbsp;&nbsp;&nbsp;以孔、墨之辩，不能自免於谗谀，而二国以危。何则？众口铄金，积毁销骨也。<br /><br />&nbsp;&nbsp;&nbsp;&nbsp;是以秦用戎人由余而霸中国，齐用越人蒙而威、宣。此二国，岂拘於俗，牵於<br /><br />&nbsp;&nbsp;&nbsp;&nbsp;世，系阿偏之辞哉？公听并观，垂名当世。故意合则胡越为昆弟，由余、越人蒙<br /><br />&nbsp;&nbsp;&nbsp;&nbsp;是矣；不合，则骨肉出逐不收，朱、象、管、蔡是矣。今人主诚能用齐、秦之义，<br /><br />&nbsp;&nbsp;&nbsp;&nbsp;后宋、鲁之听，则五伯不足称，三王易为也。<br /><br />&nbsp;&nbsp;&nbsp;&nbsp;是以圣王觉寤，捐子之之心，而能不说於田常之贤；封比干之后，修孕妇之<br /><br />&nbsp;&nbsp;&nbsp;&nbsp;墓，故功业复就於天下。何则？欲善无厌也。夫晋文公亲其雠，霸诸侯；齐桓<br /><br />&nbsp;&nbsp;&nbsp;&nbsp;公用其仇，而一匡天下。何则，慈仁殷勤，诚加於心，不可以虚辞借也。<br /><br />&nbsp;&nbsp;&nbsp;&nbsp;至夫秦用商鞅之法，东弱韩、魏，兵天下，而卒车裂之；越用大夫种之谋，<br /><br />&nbsp;&nbsp;&nbsp;&nbsp;禽劲吴，霸中国，而卒诛其身。是以孙叔敖三去相而不悔，於陵子仲辞三公为人<br /><br />&nbsp;&nbsp;&nbsp;&nbsp;灌园。今人主诚能去骄R之心，怀可报之意，披心腹，见情素，堕肝胆，施德<br /><br />&nbsp;&nbsp;&nbsp;&nbsp;厚，终与之穷达，无爱於士，则桀之狗可使吠尧，而之客可使刺由；况因万乘<br /><br />&nbsp;&nbsp;&nbsp;&nbsp;之权，假圣王之资乎？然则荆轲之湛七族，要离之烧妻子，岂足道哉！<br /><br />&nbsp;&nbsp;&nbsp;&nbsp;臣闻明月之珠，夜光之璧，以投人於道路，人无不按剑相眄者。何则？无<br /><br />&nbsp;&nbsp;&nbsp;&nbsp;因而至前也。蟠木根柢，轮锢牍睿而为万乘器者。何则？以左右先为之容也。<br /><br />&nbsp;&nbsp;&nbsp;&nbsp;故无因至前，虽出随侯之珠，夜光之璧，犹结怨而不见德。故有人先谈，则以枯<br /><br />&nbsp;&nbsp;&nbsp;&nbsp;木朽株树功而不忘。今夫天下布衣穷居之士，身在贫贱，虽蒙尧、舜之术，挟伊、<br /><br />&nbsp;&nbsp;&nbsp;&nbsp;管之辩，怀龙逢、比干之意，欲尽忠当世之君，而素无根柢之容，虽竭精思，欲<br /><br />&nbsp;&nbsp;&nbsp;&nbsp;开忠信，辅人主之治，则人主必有按剑相眄之迹，是使布衣不得为枯木朽株之资<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;是以圣王制世御俗，独化於陶钧之上，而不牵於卑乱之语，不夺於众多之口。<br /><br />&nbsp;&nbsp;&nbsp;&nbsp;故秦皇帝任中庶子蒙嘉之言，以信荆轲之说，而匕首窃发；周文王猎泾、渭，载<br /><br />&nbsp;&nbsp;&nbsp;&nbsp;吕尚而归，以王天下。故秦信左右而杀，周用乌集而王。何则？以其能越挛拘之<br /><br />&nbsp;&nbsp;&nbsp;&nbsp;语，驰域外之议，独观於昭旷之道也。<br /><br />&nbsp;&nbsp;&nbsp;&nbsp;今人主沈於谄谀之辞，牵於帷裳之制，使不羁之士与牛骥同皂，此鲍焦所以<br /><br />&nbsp;&nbsp;&nbsp;&nbsp;忿於世而不留富贵之乐也。<br /><br />&nbsp;&nbsp;&nbsp;&nbsp;臣闻盛饰入朝者不以利@义，砥厉名号者不以欲伤行，故县名胜母而曾子不<br /><br />&nbsp;&nbsp;&nbsp;&nbsp;入，邑号朝歌而墨子回车。今欲使天下寥廓之士，摄於威重之权，主於位势之贵，<br /><br />&nbsp;&nbsp;&nbsp;&nbsp;故回面@行以事谄谀之人而求亲近於左右，则士伏死堀穴岩薮之中耳，安肯有尽<br /><br />&nbsp;&nbsp;&nbsp;&nbsp;忠信而趋阙下者哉！<br /><br />&nbsp;&nbsp;&nbsp;&nbsp;书奏梁孝王，孝王使人出之，卒为上客。<br /><br />&nbsp;&nbsp;&nbsp;&nbsp;太史公曰：鲁连其指意虽不合大义，然余多其在布衣之位，荡然肆志，不诎<br /><br />&nbsp;&nbsp;&nbsp;&nbsp;於诸侯，谈说於当世，折卿相之权。邹阳辞虽不逊，然其比物连类，有足悲者，<br /><br />&nbsp;&nbsp;&nbsp;&nbsp;亦可谓抗直不桡矣，吾是以附之列传焉。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,116);">加入书签</a><a
                        href="115.html">上一页</a>&larr;<a href="index.html">返回列表</a>&rarr;<a
                            href="117.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "115.html"; var next_page = "117.html"; var index_page = "index.html"; var sortid = "9"; var article_id = "1"; var chapter_id = "116"; var articlename = "史记"; var chaptername = "传 鲁仲连邹阳列传第二十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>