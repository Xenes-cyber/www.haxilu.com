<!DOCTYPE html>
<html>
<head>
<meta charset="gbk" />
<title>史记-传 日者列传第六十七-在线阅读-哈西文学网</title>
<meta name="keywords" content="司马迁，史记，传 日者列传第六十七全文，传 日者列传第六十七在线阅读 哈西文学网" />
<meta name="description" content="哈西文学网提供司马迁的史记 传 日者列传第六十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/160.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/160.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 日者列传第六十七</h1>
            <div class="link xb">
                <a href="159.html">上一页</a>&larr;<a href="index.html">返回列表</a>&rarr;<a
                    href="161.html">下一页</a></div>			
            <div id="BookText">&nbsp;&nbsp;&nbsp;&nbsp;自古受命而王，王者之兴何尝不以卜筮决於天命哉！其於周尤甚，及秦可见。<br /><br />&nbsp;&nbsp;&nbsp;&nbsp;代王之入，任於卜者。太卜之起，由汉兴而有。<br /><br />&nbsp;&nbsp;&nbsp;&nbsp;司马季主者，楚人也。卜於长安东市。<br /><br />&nbsp;&nbsp;&nbsp;&nbsp;宋忠为中大夫，贾谊为博士，同日俱出洗沐，相从论议，诵易先王圣人之道<br /><br />&nbsp;&nbsp;&nbsp;&nbsp;术，究遍人情，相视而叹。贾谊曰：“吾闻古之圣人，不居朝廷，必在卜医之中。<br /><br />&nbsp;&nbsp;&nbsp;&nbsp;今吾已见三公九卿朝士大夫，皆可知矣。试之卜数中以观采。”二人即同舆而之<br /><br />&nbsp;&nbsp;&nbsp;&nbsp;市，游於卜肆中。天新雨，道少人，司马季主间坐，弟子三四人侍，方辩天地之<br /><br />&nbsp;&nbsp;&nbsp;&nbsp;道，日月之运，阴阳吉凶之本。二大夫再拜谒。司马季主视其状貌，如类有知者，<br /><br />&nbsp;&nbsp;&nbsp;&nbsp;即礼之，使弟子延之坐。坐定，司马季主复理前语，分别天地之终始，日月星辰<br /><br />&nbsp;&nbsp;&nbsp;&nbsp;之纪，差次仁义之际，列吉凶之符，语数千言，莫不顺理。<br /><br />&nbsp;&nbsp;&nbsp;&nbsp;宋忠、贾谊瞿然而悟，猎缨正襟危坐，曰：“吾望先生之状，听先生之辞，<br /><br />&nbsp;&nbsp;&nbsp;&nbsp;小子窃观於世，未尝见也。今何居之卑，何行之@？”<br /><br />&nbsp;&nbsp;&nbsp;&nbsp;司马季主捧腹大笑曰：“观大夫类有道术者，今何言之陋也，何辞之野也！<br /><br />&nbsp;&nbsp;&nbsp;&nbsp;今夫子所贤者何也？所高者谁也？今何以卑@长者？”<br /><br />&nbsp;&nbsp;&nbsp;&nbsp;二君曰：“尊官厚禄，世之所高也，贤才处之。今所处非其地，故谓之卑。<br /><br />&nbsp;&nbsp;&nbsp;&nbsp;言不信，行不验，取不当，故谓之@。夫卜筮者，世俗之所贱简也。世皆言曰：<br /><br />&nbsp;&nbsp;&nbsp;&nbsp;‘夫卜者多言夸严以得人情，虚高人禄命以说人志，擅言祸灾以伤人心，矫言鬼<br /><br />&nbsp;&nbsp;&nbsp;&nbsp;神以尽人财，厚求拜谢以私於己。’此吾之所耻，故谓之卑@也。”<br /><br />&nbsp;&nbsp;&nbsp;&nbsp;司马季主曰：“公且安坐。公见夫被发童子乎？日月照之则行，不照则止，<br /><br />&nbsp;&nbsp;&nbsp;&nbsp;问之日月疵瑕吉凶，则不能理。由是观之，能知别贤与不肖者寡矣。<br /><br />&nbsp;&nbsp;&nbsp;&nbsp;“贤之行也，直道以正谏，三谏不听则退。其誉人也不望其报，恶人也不顾<br /><br />&nbsp;&nbsp;&nbsp;&nbsp;其怨，以便国家利众为务。故官非其任不处也，禄非其功不受也；见人不正，虽<br /><br />&nbsp;&nbsp;&nbsp;&nbsp;贵不敬也；见人有污，虽尊不下也；得不为喜，去不为恨；非其罪也，虽累辱而<br /><br />&nbsp;&nbsp;&nbsp;&nbsp;不愧也。<br /><br />&nbsp;&nbsp;&nbsp;&nbsp;“今公所谓贤者，皆可为羞矣。卑疵而前，趋而言；相引以势，相导以<br /><br />&nbsp;&nbsp;&nbsp;&nbsp;利；比周宾正，以求尊誉，以受公奉；事私利，枉主法，猎农民；以官为威，以<br /><br />&nbsp;&nbsp;&nbsp;&nbsp;法为机，求利逆暴：譬无异於操白刃劫人者也。初试官时，倍力为巧诈，饰虚功<br /><br />&nbsp;&nbsp;&nbsp;&nbsp;执空文以s上，用居上为右；试官不让贤陈功，见伪增实，以无为有，以少为<br /><br />&nbsp;&nbsp;&nbsp;&nbsp;多，以求便势尊位；食饮驱驰，从姬歌儿，不顾於亲，犯法害民，虚公家：此夫<br /><br />&nbsp;&nbsp;&nbsp;&nbsp;为盗不操矛弧者也，攻而不用弦刃者也，欺父母未有罪而弑君未伐者也。何以为<br /><br />&nbsp;&nbsp;&nbsp;&nbsp;高贤才乎？<br /><br />&nbsp;&nbsp;&nbsp;&nbsp;“盗贼发不能禁，夷貊不服不能摄，奸邪起不能塞，官m乱不能治，四时<br /><br />&nbsp;&nbsp;&nbsp;&nbsp;不和不能调，岁Y不孰不能m。才贤不为，是不忠也；才不贤而官位，利上奉，<br /><br />&nbsp;&nbsp;&nbsp;&nbsp;妨贤者处，是窃位也；有人者进，有财者礼，是伪也。子独不见鸱枭之与凤皇翔<br /><br />&nbsp;&nbsp;&nbsp;&nbsp;乎？兰芷芎弃於广野，蒿萧成林，使君子退而不显众，公等是也。<br /><br />&nbsp;&nbsp;&nbsp;&nbsp;“述而不作，君子义也。今夫卜者，必法天地，象四时，顺於仁义，分策定<br /><br />&nbsp;&nbsp;&nbsp;&nbsp;卦，旋式正棋，然后言天地之利害，事之成败。昔先王之定国家，必先龟策日月，<br /><br />&nbsp;&nbsp;&nbsp;&nbsp;而后乃敢代；正时日，乃后入家；产子必先占吉凶，后乃有之。自伏羲作八卦，<br /><br />&nbsp;&nbsp;&nbsp;&nbsp;周文王演三百八十四爻而天下治。越王句践放文王八卦以破敌国，霸天下。由是<br /><br />&nbsp;&nbsp;&nbsp;&nbsp;言之，卜筮有何负哉！<br /><br />&nbsp;&nbsp;&nbsp;&nbsp;“且夫卜筮者，埽除设坐，正其冠带，然后乃言事，此有礼也。言而鬼神或<br /><br />&nbsp;&nbsp;&nbsp;&nbsp;以飨，忠臣以事其上，孝子以养其亲，慈父以畜其子，此有德者也。而以义置数<br /><br />&nbsp;&nbsp;&nbsp;&nbsp;十百钱，病者或以愈，且死或以生，患或以免，事或以成，嫁子娶妇或以养生：<br /><br />&nbsp;&nbsp;&nbsp;&nbsp;此之为德，岂直数十百钱哉！此夫老子所谓‘上德不德，是以有德’。今夫卜筮<br /><br />&nbsp;&nbsp;&nbsp;&nbsp;者利大而谢少，老子之云岂异於是乎？<br /><br />&nbsp;&nbsp;&nbsp;&nbsp;“庄子曰：‘君子内无饥寒之患，外无劫夺之忧，居上而敬，居下不为害，<br /><br />&nbsp;&nbsp;&nbsp;&nbsp;君子之道也。’今夫卜筮者之为业也，积之无委聚，藏之不用府库，徙之不用辎<br /><br />&nbsp;&nbsp;&nbsp;&nbsp;车，负装之不重，止而用之无尽索之时。持不尽索之物，游於无穷之世，虽庄氏<br /><br />&nbsp;&nbsp;&nbsp;&nbsp;之行未能增於是也，子何故而云不可卜哉？天不足西北，星辰西北移；地不足东<br /><br />&nbsp;&nbsp;&nbsp;&nbsp;南，以海为池；日中必移，月满必亏；先王之道，乍存乍亡。公责卜者言必信，<br /><br />&nbsp;&nbsp;&nbsp;&nbsp;不亦惑乎！<br /><br />&nbsp;&nbsp;&nbsp;&nbsp;“公见夫谈士辩人乎？虑事定计，必是人也，然不能以一言说人主意，故言<br /><br />&nbsp;&nbsp;&nbsp;&nbsp;必称先王，语必道上古；虑事定计，饰先王之成功，语其败害，以恐喜人主之志，<br /><br />&nbsp;&nbsp;&nbsp;&nbsp;以求其欲。多言夸严，莫大於此矣。然欲国成功，尽忠於上，非此不立。今夫<br /><br />&nbsp;&nbsp;&nbsp;&nbsp;卜者，导惑教愚也。夫愚惑之人，岂能以一言而知之哉！言不厌多。<br /><br />&nbsp;&nbsp;&nbsp;&nbsp;“故骐骥不能与罢驴为驷，而凤皇不与燕雀为群，而贤者亦不与不肖者同列。<br /><br />&nbsp;&nbsp;&nbsp;&nbsp;故君子处卑隐以辟众，自匿以辟伦，微见德顺以除群害，以明天性，助上养下，<br /><br />&nbsp;&nbsp;&nbsp;&nbsp;多其功利，不求尊誉。公之等喁喁者也，何知长者之道乎！”<br /><br />&nbsp;&nbsp;&nbsp;&nbsp;宋忠、贾谊忽而自失，芒乎无色，怅然噤口不能言。於是摄衣而起，再拜而<br /><br />&nbsp;&nbsp;&nbsp;&nbsp;辞。行洋洋也，出门仅能自上车，伏轼低头，卒不能出气。<br /><br />&nbsp;&nbsp;&nbsp;&nbsp;居三日，宋忠见贾谊於殿门外，乃相引屏语相谓自叹曰：“道高益安，势高<br /><br />&nbsp;&nbsp;&nbsp;&nbsp;益危。居赫赫之势，失身且有日矣。夫卜而有不审，不见夺糈；为人主计而不审，<br /><br />&nbsp;&nbsp;&nbsp;&nbsp;身无所处。此相去远矣，犹天冠地屦也。此老子之所谓‘无名者万物之始’也。<br /><br />&nbsp;&nbsp;&nbsp;&nbsp;天地旷旷，物之熙熙，或安或危，莫知居之。我与若，何足预彼哉！彼久而愈安，<br /><br />&nbsp;&nbsp;&nbsp;&nbsp;虽曾氏之义未有以异也。”<br /><br />&nbsp;&nbsp;&nbsp;&nbsp;久之，宋忠使匈奴，不至而还，抵罪。而贾谊为梁怀王傅，王堕马薨，谊不<br /><br />&nbsp;&nbsp;&nbsp;&nbsp;食，毒恨而死。此务华绝根者也。<br /><br />&nbsp;&nbsp;&nbsp;&nbsp;太史公曰：古者卜人所以不载者，多不见于篇。及至司马季主，余志而著之。<br /><br />&nbsp;&nbsp;&nbsp;&nbsp;褚先生曰：臣为郎时，游观长安中，见卜筮之贤大夫，观其起居行步，坐起<br /><br />&nbsp;&nbsp;&nbsp;&nbsp;自动，誓正其衣冠而当乡人也，有君子之风。见性好解妇来卜，对之颜色严振，<br /><br />&nbsp;&nbsp;&nbsp;&nbsp;未尝见齿而笑也。从古以来，贤者避世，有居止舞泽者，有居民间闭口不言，有<br /><br />&nbsp;&nbsp;&nbsp;&nbsp;隐居卜筮间以全身者。夫司马季主者，楚贤大夫，游学长安，通易经，术黄帝、<br /><br />&nbsp;&nbsp;&nbsp;&nbsp;老子，博闻远见。观其对二大夫贵人之谈言，称引古明王圣人道，固非浅闻小数<br /><br />&nbsp;&nbsp;&nbsp;&nbsp;之能。及卜筮立名声千里者，各往往而在。传曰：“富为上，贵次之；既贵各各<br /><br />&nbsp;&nbsp;&nbsp;&nbsp;学一伎能立其身。”黄直，大夫也；陈君夫，妇人也：以相马立名天下。齐张仲、<br /><br />&nbsp;&nbsp;&nbsp;&nbsp;曲成侯以善击刺学用剑，立名天下。留长孺以相彘立名。荥阳褚氏以相牛立名。<br /><br />&nbsp;&nbsp;&nbsp;&nbsp;能以伎能立名者甚多，皆有高世绝人之风，何可胜言。故曰：“非其地，树之不<br /><br />&nbsp;&nbsp;&nbsp;&nbsp;生；非其意，教之不成。”夫家之教子孙，当视其所以好，好含苟生活之道，因<br /><br />&nbsp;&nbsp;&nbsp;&nbsp;而成之。故曰：“制宅命子，足以观士；子有处所，可谓贤人。”<br /><br />&nbsp;&nbsp;&nbsp;&nbsp;臣为郎时，与太卜待诏为郎者同署，言曰：“孝武帝时，聚会占家问之，某<br /><br />&nbsp;&nbsp;&nbsp;&nbsp;日可取妇乎？五行家曰可，堪舆家曰不可，建除家曰不吉，丛辰家曰大凶，历家<br /><br />&nbsp;&nbsp;&nbsp;&nbsp;曰小凶，天人家曰小吉，太一家曰大吉。辩讼不决，以状闻。制曰：‘避诸死忌，<br /><br />&nbsp;&nbsp;&nbsp;&nbsp;以五行为主。’”人取於五行者也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,160);">加入书签</a><a
                        href="159.html">上一页</a>&larr;<a href="index.html">返回列表</a>&rarr;<a
                            href="161.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "159.html"; var next_page = "161.html"; var index_page = "index.html"; var sortid = "9"; var article_id = "1"; var chapter_id = "160"; var articlename = "史记"; var chaptername = "传 日者列传第六十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>