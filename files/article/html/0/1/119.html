<!DOCTYPE html>
<html>
<head>
<meta charset="gbk" />
<title>史记-传 刺客列传第二十六-在线阅读-哈西文学网</title>
<meta name="keywords" content="司马迁，史记，传 刺客列传第二十六全文，传 刺客列传第二十六在线阅读 哈西文学网" />
<meta name="description" content="哈西文学网提供司马迁的史记 传 刺客列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/119.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/119.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 刺客列传第二十六</h1>
            <div class="link xb">
                <a href="118.html">上一页</a>&larr;<a href="index.html">返回列表</a>&rarr;<a
                    href="120.html">下一页</a></div>			
            <div id="BookText">&nbsp;&nbsp;&nbsp;&nbsp;曹沫者，鲁人也，以勇力事鲁庄公。庄公好力。曹沫为鲁将，与齐战，三败<br /><br />&nbsp;&nbsp;&nbsp;&nbsp;北。鲁庄公惧，乃献遂邑之地以和。犹复以为将。<br /><br />&nbsp;&nbsp;&nbsp;&nbsp;齐桓公许与鲁会于柯而盟。桓公与庄公既盟於坛上，曹沫执匕首劫齐桓公，<br /><br />&nbsp;&nbsp;&nbsp;&nbsp;桓公左右莫敢动，而问曰：“子将何欲？”曹沫曰：“齐强鲁弱，而大国侵鲁亦<br /><br />&nbsp;&nbsp;&nbsp;&nbsp;甚矣。今鲁城坏即压齐境，君其图之。”桓公乃许尽归鲁之侵地。既已言，曹沫<br /><br />&nbsp;&nbsp;&nbsp;&nbsp;投其匕首，下坛，北面就群臣之位，颜色不变，辞令如故。桓公怒，欲倍其约。<br /><br />&nbsp;&nbsp;&nbsp;&nbsp;管仲曰：“不可。夫贪小利以自快，弃信於诸侯，失天下之援，不如与之。”於<br /><br />&nbsp;&nbsp;&nbsp;&nbsp;是桓公乃遂割鲁侵地，曹沫三战所亡地尽复予鲁。<br /><br />&nbsp;&nbsp;&nbsp;&nbsp;其后百六十有七年而吴有专诸之事。<br /><br />&nbsp;&nbsp;&nbsp;&nbsp;专诸者，吴堂邑人也。伍子胥之亡楚而如吴也，知专诸之能。伍子胥既见吴<br /><br />&nbsp;&nbsp;&nbsp;&nbsp;王僚，说以伐楚之利。吴公子光曰：“彼伍员父兄皆死於楚而员言伐楚，欲自为<br /><br />&nbsp;&nbsp;&nbsp;&nbsp;报私雠也，非能为吴。”吴王乃止。伍子胥知公子光之欲杀吴王僚，乃曰：“彼<br /><br />&nbsp;&nbsp;&nbsp;&nbsp;光将有内志，未可说以外事。”乃进专诸於公子光。<br /><br />&nbsp;&nbsp;&nbsp;&nbsp;光之父曰吴王诸樊。诸樊弟三人：次曰馀祭，次曰夷u，次曰季子札。诸樊<br /><br />&nbsp;&nbsp;&nbsp;&nbsp;知季子札贤而不立太子，以次传三弟，欲卒致国于季子札。诸樊既死，传馀祭。<br /><br />&nbsp;&nbsp;&nbsp;&nbsp;馀祭死，传夷u。夷u死，当传季子札；季子札逃不肯立，吴人乃立夷u之子僚<br /><br />&nbsp;&nbsp;&nbsp;&nbsp;为王。公子光曰：“使以兄弟次邪，季子当立；必以子乎，则光真m嗣，当立。”<br /><br />&nbsp;&nbsp;&nbsp;&nbsp;故尝阴养谋臣以求立。<br /><br />&nbsp;&nbsp;&nbsp;&nbsp;光既得专诸，善客待之。九年而楚平王死。春，吴王僚欲因楚丧，使其二弟<br /><br />&nbsp;&nbsp;&nbsp;&nbsp;公子盖馀、属庸将兵围楚之；使延陵季子於晋，以观诸侯之变。楚发兵绝吴将<br /><br />&nbsp;&nbsp;&nbsp;&nbsp;盖馀、属庸路，吴兵不得还。於是公子光谓专诸曰：“此时不可失，不求何获！<br /><br />&nbsp;&nbsp;&nbsp;&nbsp;且光真王嗣，当立，季子虽来，不吾废也。”专诸曰：“王僚可杀也。母老子弱，<br /><br />&nbsp;&nbsp;&nbsp;&nbsp;而两弟将兵伐楚，楚绝其后。方今吴外困於楚，而内空无骨鲠之臣，是无如我何。”<br /><br />&nbsp;&nbsp;&nbsp;&nbsp;公子光顿首曰：“光之身，子之身也。”<br /><br />&nbsp;&nbsp;&nbsp;&nbsp;四月丙子，光伏甲士於窟室中，而具酒请王僚。王僚使兵陈自宫至光之家，<br /><br />&nbsp;&nbsp;&nbsp;&nbsp;门户阶陛左右，皆王僚之亲戚也。夹立侍，皆持长铍。酒既酣，公子光详为足疾，<br /><br />&nbsp;&nbsp;&nbsp;&nbsp;入窟室中，使专诸置匕首鱼炙之腹中而进之。既至王前，专诸擘鱼，因以匕首刺<br /><br />&nbsp;&nbsp;&nbsp;&nbsp;王僚，王僚立死。左右亦杀专诸，王人扰乱。公子光出其伏甲以攻王僚之徒，尽<br /><br />&nbsp;&nbsp;&nbsp;&nbsp;灭之，遂自立为王，是为阖闾。阖闾乃封专诸之子以为上卿。<br /><br />&nbsp;&nbsp;&nbsp;&nbsp;其后七十馀年而晋有豫让之事。<br /><br />&nbsp;&nbsp;&nbsp;&nbsp;豫让者，晋人也，故尝事范氏及中行氏，而无所知名。去而事智伯，智伯甚<br /><br />&nbsp;&nbsp;&nbsp;&nbsp;尊宠之。及智伯伐赵襄子，赵襄子与韩、魏合谋灭智伯，灭智伯之后而三分其地。<br /><br />&nbsp;&nbsp;&nbsp;&nbsp;赵襄子最怨智伯，漆其头以为饮器。豫让遁逃山中，曰：“嗟乎！士为知己者死，<br /><br />&nbsp;&nbsp;&nbsp;&nbsp;女为说己者容。今智伯知我，我必为报雠而死，以报智伯，则吾魂魄不愧矣。”<br /><br />&nbsp;&nbsp;&nbsp;&nbsp;乃变名姓为刑人，入宫涂厕，中挟匕首，欲以刺襄子。襄子如厕，心动，执问涂<br /><br />&nbsp;&nbsp;&nbsp;&nbsp;厕之刑人，则豫让，内持刀兵，曰：“欲为智伯报仇！”左右欲诛之。襄子曰：<br /><br />&nbsp;&nbsp;&nbsp;&nbsp;“彼义人也，吾谨避之耳。且智伯亡无后，而其臣欲为报仇，此天下之贤人也。”<br /><br />&nbsp;&nbsp;&nbsp;&nbsp;卒y去之。<br /><br />&nbsp;&nbsp;&nbsp;&nbsp;居顷之，豫让又漆身为厉，吞炭为哑，使形状不可知，行乞於市。其妻不识<br /><br />&nbsp;&nbsp;&nbsp;&nbsp;也。行见其友，其友识之，曰：“汝非豫让邪？”曰：“我是也。”其友为泣曰：<br /><br />&nbsp;&nbsp;&nbsp;&nbsp;“以子之才，委质而臣事襄子，襄子必近幸子。近幸子，乃为所欲，顾不易邪？<br /><br />&nbsp;&nbsp;&nbsp;&nbsp;何乃残身苦形，欲以求报襄子，不亦难乎！”豫让曰：“既已委质臣事人，而求<br /><br />&nbsp;&nbsp;&nbsp;&nbsp;杀之，是怀二心以事其君也。且吾所为者极难耳！然所以为此者，将以愧天下后<br /><br />&nbsp;&nbsp;&nbsp;&nbsp;世之为人臣怀二心以事其君者也。”<br /><br />&nbsp;&nbsp;&nbsp;&nbsp;既去，顷之，襄子当出，豫让伏於所当过之桥下。襄子至桥，马惊，襄子曰：<br /><br />&nbsp;&nbsp;&nbsp;&nbsp;“此必是豫让也。”使人问之，果豫让也。於是襄子乃数豫让曰：“子不尝事范、<br /><br />&nbsp;&nbsp;&nbsp;&nbsp;中行氏乎？智伯尽灭之，而子不为报雠，而反委质臣於智伯。智伯亦已死矣，而<br /><br />&nbsp;&nbsp;&nbsp;&nbsp;子独何以为之报雠之深也？”豫让曰：“臣事范、中行氏，范、中行氏皆众人遇<br /><br />&nbsp;&nbsp;&nbsp;&nbsp;我，我故众人报之。至於智伯，国士遇我，我故国士报之。”襄子喟然叹息而泣<br /><br />&nbsp;&nbsp;&nbsp;&nbsp;曰：“嗟乎豫子！子之为智伯，名既成矣，而寡人赦子，亦已足矣。子其自为计，<br /><br />&nbsp;&nbsp;&nbsp;&nbsp;寡人不复释子！”使兵围之。豫让曰：“臣闻明主不掩人之美，而忠臣有死名之<br /><br />&nbsp;&nbsp;&nbsp;&nbsp;义。前君已宽赦臣，天下莫不称君之贤。今日之事，臣固伏诛，然愿请君之衣而<br /><br />&nbsp;&nbsp;&nbsp;&nbsp;击之，焉以致报雠之意，则虽死不恨。非所敢望也，敢布腹心！”於是襄子大义<br /><br />&nbsp;&nbsp;&nbsp;&nbsp;之，乃使使持衣与豫让。豫让拔剑三跃而击之，曰：“吾可以下报智伯矣！”遂<br /><br />&nbsp;&nbsp;&nbsp;&nbsp;伏剑自杀。死之日，赵国志士闻之，皆为涕泣。<br /><br />&nbsp;&nbsp;&nbsp;&nbsp;其后四十馀年而轵有聂政之事。<br /><br />&nbsp;&nbsp;&nbsp;&nbsp;聂政者，轵深井里人也。杀人避仇，与母、姊如齐，以屠为事。<br /><br />&nbsp;&nbsp;&nbsp;&nbsp;久之，濮阳严仲子事韩哀侯，与韩相侠累有s。严仲子恐诛，亡去，游求人<br /><br />&nbsp;&nbsp;&nbsp;&nbsp;可以报侠累者。至齐，齐人或言聂政勇敢士也，避仇隐於屠者之间。严仲子至门<br /><br />&nbsp;&nbsp;&nbsp;&nbsp;请，数反，然后具酒自畅聂政母前。酒酣，严仲子奉黄金百溢，前为聂政母寿。<br /><br />&nbsp;&nbsp;&nbsp;&nbsp;聂政惊怪其厚，固谢严仲子。严仲子固进，而聂政谢曰：“臣幸有老母，家贫，<br /><br />&nbsp;&nbsp;&nbsp;&nbsp;客游以为狗屠，可以旦夕得甘毳以养亲。亲供养备，不敢当仲子之赐。”严仲子<br /><br />&nbsp;&nbsp;&nbsp;&nbsp;辟人，因为聂政言曰：“臣有仇，而行游诸侯众矣；然至齐，窃闻足下义甚高，<br /><br />&nbsp;&nbsp;&nbsp;&nbsp;故进百金者，将用为大人粗粝之费，得以交足下之O，岂敢以有求望邪！”聂政<br /><br />&nbsp;&nbsp;&nbsp;&nbsp;曰：“臣所以降志辱身居市井屠者，徒幸以养老母；老母在，政身未敢以许人也。”<br /><br />&nbsp;&nbsp;&nbsp;&nbsp;严仲子固让，聂政竟不肯受也。然严仲子卒备宾主之礼而去。<br /><br />&nbsp;&nbsp;&nbsp;&nbsp;久之，聂政母死。既已葬，除服，聂政曰：“嗟乎！政乃市井之人，鼓刀以<br /><br />&nbsp;&nbsp;&nbsp;&nbsp;屠；而严仲子乃诸侯之卿相也，不远千里，枉车骑而交臣。臣之所以待之，至浅<br /><br />&nbsp;&nbsp;&nbsp;&nbsp;鲜矣，未有大功可以称者，而严仲子奉百金为亲寿，我虽不受，然是者徒深知政<br /><br />&nbsp;&nbsp;&nbsp;&nbsp;也。夫贤者以感忿睚眦之意而亲信穷僻之人，而政独安得嘿然而已乎！且前日要<br /><br />&nbsp;&nbsp;&nbsp;&nbsp;政，政徒以老母；老母今以天年终，政将为知己者用。”乃遂西至濮阳，见严仲<br /><br />&nbsp;&nbsp;&nbsp;&nbsp;子曰：“前日所以不许仲子者，徒以亲在；今不幸而母以天年终。仲子所欲报仇<br /><br />&nbsp;&nbsp;&nbsp;&nbsp;者为谁？请得从事焉！”严仲子具告曰：“臣之仇韩相侠累，侠累又韩君之季父<br /><br />&nbsp;&nbsp;&nbsp;&nbsp;也，宗族盛多，居处兵卫甚设，臣欲使人刺之，终莫能就。今足下幸而不弃，请<br /><br />&nbsp;&nbsp;&nbsp;&nbsp;益其车骑壮士可为足下辅翼者。”聂政曰：“韩之与卫，相去中间不甚远，今杀<br /><br />&nbsp;&nbsp;&nbsp;&nbsp;人之相，相又国君之亲，此其势不可以多人，多人不能无生得失，生得失则语泄，<br /><br />&nbsp;&nbsp;&nbsp;&nbsp;语泄是韩举国而与仲子为雠，岂不殆哉！”遂谢车骑人徒，聂政乃辞独行。<br /><br />&nbsp;&nbsp;&nbsp;&nbsp;杖剑至韩，韩相侠累方坐府上，持兵戟而卫侍者甚众。聂政直入，上阶刺杀<br /><br />&nbsp;&nbsp;&nbsp;&nbsp;侠累，左右大乱。聂政大呼，所击杀者数十人，因自皮面决眼，自屠出肠，遂以<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;韩取聂政尸暴於市，购问莫知谁子。於是韩县购之，有能言杀相侠累者予千<br /><br />&nbsp;&nbsp;&nbsp;&nbsp;金。久之莫知也。<br /><br />&nbsp;&nbsp;&nbsp;&nbsp;政姊荣闻人有刺杀韩相者，贼不得，国不知其名姓，暴其尸而县之千金，乃<br /><br />&nbsp;&nbsp;&nbsp;&nbsp;於邑曰：“其是吾弟与？嗟乎，严仲子知吾弟！”立起，如韩，之市，而死者果<br /><br />&nbsp;&nbsp;&nbsp;&nbsp;政也，伏尸哭极哀，曰：“是轵深井里所谓聂政者也。”市行者诸众人皆曰：<br /><br />&nbsp;&nbsp;&nbsp;&nbsp;“此人暴虐吾国相，王县购其名姓千金，夫人不闻与？何敢来识之也？”荣应之<br /><br />&nbsp;&nbsp;&nbsp;&nbsp;曰：“闻之。然政所以蒙污辱自弃於市贩之间者，为老母幸无恙，妾未嫁也。亲<br /><br />&nbsp;&nbsp;&nbsp;&nbsp;既以天年下世，妾已嫁夫，严仲子乃察举吾弟困污之中而交之，泽厚矣，可柰何！<br /><br />&nbsp;&nbsp;&nbsp;&nbsp;士固为知己者死，今乃以妾尚在之故，重自刑以绝从，妾其柰何畏殁身之诛，终<br /><br />&nbsp;&nbsp;&nbsp;&nbsp;灭贤弟之名！”大惊韩市人。乃大呼天者三，卒於邑悲哀而死政之旁。<br /><br />&nbsp;&nbsp;&nbsp;&nbsp;晋、楚、齐、卫闻之，皆曰：“非独政能也，乃其姊亦烈女也。乡使政诚知<br /><br />&nbsp;&nbsp;&nbsp;&nbsp;其姊无濡忍之志，不重暴骸之难，必绝险千里以列其名，姊弟俱J於韩市者，亦<br /><br />&nbsp;&nbsp;&nbsp;&nbsp;未必敢以身许严仲子也。严仲子亦可谓知人能得士矣！”<br /><br />&nbsp;&nbsp;&nbsp;&nbsp;其后二百二十馀年秦有荆轲之事。<br /><br />&nbsp;&nbsp;&nbsp;&nbsp;荆轲者，卫人也。其先乃齐人，徙於卫，卫人谓之庆卿。而之燕，燕人谓之<br /><br />&nbsp;&nbsp;&nbsp;&nbsp;荆卿。<br /><br />&nbsp;&nbsp;&nbsp;&nbsp;荆卿好读书击剑，以术说卫元君，卫元君不用。其后秦伐魏，置东郡，徙卫<br /><br />&nbsp;&nbsp;&nbsp;&nbsp;元君之支属於野王。<br /><br />&nbsp;&nbsp;&nbsp;&nbsp;荆轲尝游过榆次，与盖聂论剑，盖聂怒而目之。荆轲出，人或言复召荆卿。<br /><br />&nbsp;&nbsp;&nbsp;&nbsp;盖聂曰：“曩者吾与论剑有不称者，吾目之；试往，是宜去，不敢留。”使使往<br /><br />&nbsp;&nbsp;&nbsp;&nbsp;之主人，荆卿则已驾而去榆次矣。使者还报，盖聂曰：“固去也，吾曩者目摄之！”<br /><br />&nbsp;&nbsp;&nbsp;&nbsp;荆轲游於邯郸，鲁句践与荆轲博，争道，鲁句践怒而叱之，荆轲嘿而逃去，<br /><br />&nbsp;&nbsp;&nbsp;&nbsp;遂不复会。<br /><br />&nbsp;&nbsp;&nbsp;&nbsp;荆轲既至燕，爱燕之狗屠及善击筑者高渐离。荆轲嗜酒，日与狗屠及高渐离<br /><br />&nbsp;&nbsp;&nbsp;&nbsp;饮於燕市，酒酣以往，高渐离击筑，荆轲和而歌於市中，相乐也，已而相泣，旁<br /><br />&nbsp;&nbsp;&nbsp;&nbsp;若无人者。荆轲虽游於酒人乎，然其为人沈深好书；其所游诸侯，尽与其贤豪长<br /><br />&nbsp;&nbsp;&nbsp;&nbsp;者相结。其之燕，燕之处士田光先生亦善待之，知其非庸人也。<br /><br />&nbsp;&nbsp;&nbsp;&nbsp;居顷之，会燕太子丹质秦亡归燕。燕太子丹者，故尝质於赵，而秦王政生於<br /><br />&nbsp;&nbsp;&nbsp;&nbsp;赵，其少时与丹O。及政立为秦王，而丹质於秦。秦王之遇燕太子丹不善，故丹<br /><br />&nbsp;&nbsp;&nbsp;&nbsp;怨而亡归。归而求为报秦王者，国小，力不能。其后秦日出兵山东以伐齐、楚、<br /><br />&nbsp;&nbsp;&nbsp;&nbsp;三晋，稍蚕食诸侯，且至於燕，燕君臣皆恐祸之至。太子丹患之，问其傅鞠武。<br /><br />&nbsp;&nbsp;&nbsp;&nbsp;武对曰：“秦地遍天下，威胁韩、魏、赵氏，北有甘泉、谷口之固，南有泾、渭<br /><br />&nbsp;&nbsp;&nbsp;&nbsp;之沃，擅巴、汉之饶，右陇、蜀之山，左关、ブ险，民众而士厉，兵革有馀。<br /><br />&nbsp;&nbsp;&nbsp;&nbsp;意有所出，则长城之南，易水以北，未有所定也。柰何以见陵之怨，欲批其逆鳞<br /><br />&nbsp;&nbsp;&nbsp;&nbsp;哉！”丹曰：“然则何由？”对曰：“请入图之。”<br /><br />&nbsp;&nbsp;&nbsp;&nbsp;居有间，秦将樊於期得罪於秦王，亡之燕，太子受而舍之。鞠武谏曰：“不<br /><br />&nbsp;&nbsp;&nbsp;&nbsp;可。夫以秦王之暴而积怒於燕，足为寒心，又况闻樊将军之所在乎？是谓‘委肉<br /><br />&nbsp;&nbsp;&nbsp;&nbsp;当饿虎之蹊’也，祸必不振矣！虽有管、晏，不能为之谋也。愿太子疾遣樊将军<br /><br />&nbsp;&nbsp;&nbsp;&nbsp;入匈奴以灭口。请西约三晋，南连齐、楚，北购於单于，其后乃可图也。”太子<br /><br />&nbsp;&nbsp;&nbsp;&nbsp;曰：“太傅之计，旷日弥久，心溉唬恐不能须臾。且非独於此也，夫樊将军<br /><br />&nbsp;&nbsp;&nbsp;&nbsp;穷困於天下，归身於丹，丹终不以迫於秦而弃所哀怜之交，置之匈奴，是固丹<br /><br />&nbsp;&nbsp;&nbsp;&nbsp;命卒之时也。愿太傅更虑之。”鞠武曰：“夫行危欲求安，造祸而求福，计浅而<br /><br />&nbsp;&nbsp;&nbsp;&nbsp;怨深，连结一人之后交，不顾国家之大害，此所谓‘资怨而助祸’矣。夫以鸿毛<br /><br />&nbsp;&nbsp;&nbsp;&nbsp;燎於炉炭之上，必无事矣。且以雕鸷之秦，行怨暴之怒，岂足道哉！燕有田光先<br /><br />&nbsp;&nbsp;&nbsp;&nbsp;生，其为人智深而勇沈，可与谋。”太子曰：“愿因太傅而得交於田先生，可乎？”<br /><br />&nbsp;&nbsp;&nbsp;&nbsp;鞠武曰：“敬诺。”出见田先生，道“太子愿图国事於先生也”。田光曰：“敬<br /><br />&nbsp;&nbsp;&nbsp;&nbsp;奉教。”乃造焉。<br /><br />&nbsp;&nbsp;&nbsp;&nbsp;太子逢迎，s行为导，跪而蔽席。田光坐定，左右无人，太子避席而请曰：<br /><br />&nbsp;&nbsp;&nbsp;&nbsp;“燕秦不两立，愿先生留意也。”田光曰：“臣闻骐骥盛壮之时，一日而驰千里；<br /><br />&nbsp;&nbsp;&nbsp;&nbsp;至其衰老，驽马先之。今太子闻光盛壮之时，不知臣精已消亡矣。虽然，光不敢<br /><br />&nbsp;&nbsp;&nbsp;&nbsp;以图国事，所善荆卿可使也。”太子曰：“愿因先生得结交於荆卿，可乎？”田<br /><br />&nbsp;&nbsp;&nbsp;&nbsp;光曰：“敬诺。”即起，趋出。太子送至门，戒曰：“丹所报，先生所言者，国<br /><br />&nbsp;&nbsp;&nbsp;&nbsp;之大事也，愿先生勿泄也！”田光俯而笑曰：“诺。”偻行见荆卿，曰：“光与<br /><br />&nbsp;&nbsp;&nbsp;&nbsp;子相善，燕国莫不知。今太子闻光壮盛之时，不知吾形已不逮也，幸而教之曰<br /><br />&nbsp;&nbsp;&nbsp;&nbsp;‘燕秦不两立，愿先生留意也’。光窃不自外，言足下於太子也，愿足下过太子<br /><br />&nbsp;&nbsp;&nbsp;&nbsp;於宫。”荆轲曰：“谨奉教。”田光曰：“吾闻之，长者为行，不使人疑之。今<br /><br />&nbsp;&nbsp;&nbsp;&nbsp;太子告光曰：‘所言者，国之大事也，愿先生勿泄’，是太子疑光也。夫为行而<br /><br />&nbsp;&nbsp;&nbsp;&nbsp;使人疑之，非节侠也。”欲自杀以激荆卿，曰：“愿足下急过太子，言光已死，<br /><br />&nbsp;&nbsp;&nbsp;&nbsp;明不言也。”因遂自刎而死。<br /><br />&nbsp;&nbsp;&nbsp;&nbsp;荆轲遂见太子，言田光已死，致光之言。太子再拜而跪，膝行流涕，有顷而<br /><br />&nbsp;&nbsp;&nbsp;&nbsp;后言曰：“丹所以诫田先生毋言者，欲以成大事之谋也。今田先生以死明不言，<br /><br />&nbsp;&nbsp;&nbsp;&nbsp;岂丹之心哉！”荆轲坐定，太子避席顿首曰：“田先生不知丹之不肖，使得至前，<br /><br />&nbsp;&nbsp;&nbsp;&nbsp;敢有所道，此天之所以哀燕而不弃其孤也。今秦有贪利之心，而欲不可足也。非<br /><br />&nbsp;&nbsp;&nbsp;&nbsp;尽天下之地，臣海内之王者，其意不厌。今秦已虏韩王，尽纳其地。又举兵南伐<br /><br />&nbsp;&nbsp;&nbsp;&nbsp;楚，北临赵；王翦将数十万之众距漳、邺，而李信出太原、云中。赵不能支秦，<br /><br />&nbsp;&nbsp;&nbsp;&nbsp;必入臣，入臣则祸至燕。燕小弱，数困於兵，今计举国不足以当秦。诸侯服秦，<br /><br />&nbsp;&nbsp;&nbsp;&nbsp;莫敢合从。丹之私计愚，以为诚得天下之勇士使於秦，N以重利；秦王贪，其势<br /><br />&nbsp;&nbsp;&nbsp;&nbsp;必得所愿矣。诚得劫秦王，使悉反诸侯侵地，若曹沫之与齐桓公，则大善矣；则<br /><br />&nbsp;&nbsp;&nbsp;&nbsp;不可，因而刺杀之。彼秦大将擅兵於外而内有乱，则君臣相疑，以其间诸侯得合<br /><br />&nbsp;&nbsp;&nbsp;&nbsp;从，其破秦必矣。此丹之上愿，而不知所委命，唯荆卿留意焉。”久之，荆轲曰：<br /><br />&nbsp;&nbsp;&nbsp;&nbsp;“此国之大事也，臣驽下，恐不足任使。”太子前顿首，固请毋让，然后许诺。<br /><br />&nbsp;&nbsp;&nbsp;&nbsp;於是尊荆卿为上卿，舍上舍。太子日造门下，供太牢具，异物间进，车骑美女恣<br /><br />&nbsp;&nbsp;&nbsp;&nbsp;荆轲所欲，以顺m其意。<br /><br />&nbsp;&nbsp;&nbsp;&nbsp;久之，荆轲未有行意。秦将王翦破赵，虏赵王，尽收入其地，进兵北略地至<br /><br />&nbsp;&nbsp;&nbsp;&nbsp;燕南界。太子丹恐惧，乃请荆轲曰：“秦兵旦暮渡易水，则虽欲长侍足下，岂可<br /><br />&nbsp;&nbsp;&nbsp;&nbsp;得哉！”荆轲曰：“微太子言，臣愿谒之。今行而毋信，则秦未可亲也。夫樊将<br /><br />&nbsp;&nbsp;&nbsp;&nbsp;军，秦王购之金千斤，邑万家。诚得樊将军首与燕督亢之地图，奉献秦王，秦王<br /><br />&nbsp;&nbsp;&nbsp;&nbsp;必说见臣，臣乃得有以报。”太子曰：“樊将军穷困来归丹，丹不忍以己之私而<br /><br />&nbsp;&nbsp;&nbsp;&nbsp;伤长者之意，愿足下更虑之！”<br /><br />&nbsp;&nbsp;&nbsp;&nbsp;荆轲知太子不忍，乃遂私见樊於期曰：“秦之遇将军可谓深矣，父母宗族皆<br /><br />&nbsp;&nbsp;&nbsp;&nbsp;为戮没。今闻购将军首金千斤，邑万家，将柰何？”於期仰天太息流涕曰：“於<br /><br />&nbsp;&nbsp;&nbsp;&nbsp;期每念之，常痛於骨髓，顾计不知所出耳！”荆轲曰：“今有一言可以解燕国之<br /><br />&nbsp;&nbsp;&nbsp;&nbsp;患，报将军之仇者，何如？”於期乃前曰：“为之柰何？”荆轲曰：“愿得将军<br /><br />&nbsp;&nbsp;&nbsp;&nbsp;之首以献秦王，秦王必喜而见臣，臣左手把其袖，右手L其匈，然则将军之仇<br /><br />&nbsp;&nbsp;&nbsp;&nbsp;报而燕见陵之愧除矣。将军岂有意乎？”樊於期偏袒~潭进曰：“此臣之<br /><br />&nbsp;&nbsp;&nbsp;&nbsp;日夜切齿腐心也，乃今得闻教！”遂自刭。太子闻之，驰往，伏尸而哭，极哀。<br /><br />&nbsp;&nbsp;&nbsp;&nbsp;既已不可柰何，乃遂盛樊於期首函封之。<br /><br />&nbsp;&nbsp;&nbsp;&nbsp;於是太子豫求天下之利匕首，得赵人徐夫人匕首，取之百金，使工以药n之，<br /><br />&nbsp;&nbsp;&nbsp;&nbsp;以试人，血濡缕，人无不立死者。乃装为遣荆卿。燕国有勇士秦舞阳，年十三，<br /><br />&nbsp;&nbsp;&nbsp;&nbsp;杀人，人不敢忤视。乃令秦舞阳为副。荆轲有所待，欲与俱；其人居远未来，而<br /><br />&nbsp;&nbsp;&nbsp;&nbsp;为治行。顷之，未发，太子迟之，疑其改悔，乃复请曰：“日已尽矣，荆卿岂有<br /><br />&nbsp;&nbsp;&nbsp;&nbsp;意哉？丹请得先遣秦舞阳。”荆轲怒，叱太子曰：“何太子之遣？往而不返者，<br /><br />&nbsp;&nbsp;&nbsp;&nbsp;竖子也！且提一匕首入不测之秦，仆所以留者，待吾客与俱。今太子迟之，请<br /><br />&nbsp;&nbsp;&nbsp;&nbsp;辞决矣！”遂发。<br /><br />&nbsp;&nbsp;&nbsp;&nbsp;太子及宾客知其事者，皆白衣冠以送之。至易水之上，既祖，取道，高渐离<br /><br />&nbsp;&nbsp;&nbsp;&nbsp;击筑，荆轲和而歌，为变徵之声，士皆垂泪涕泣。又前而为歌曰：“风萧萧兮易<br /><br />&nbsp;&nbsp;&nbsp;&nbsp;水寒，壮士一去兮不复还！”复为羽声慷慨，士皆_目，发尽上指冠。於是荆轲<br /><br />&nbsp;&nbsp;&nbsp;&nbsp;就车而去，终已不顾。<br /><br />&nbsp;&nbsp;&nbsp;&nbsp;遂至秦，持千金之资币物，厚遗秦王宠臣中庶子蒙嘉。嘉为先言於秦王曰：<br /><br />&nbsp;&nbsp;&nbsp;&nbsp;“燕王诚振怖大王之威，不敢举兵以逆军吏，愿举国为内臣，比诸侯之列，给贡<br /><br />&nbsp;&nbsp;&nbsp;&nbsp;职如郡县，而得奉守先王之宗庙。恐惧不敢自陈，谨斩樊於期之头，及献燕督亢<br /><br />&nbsp;&nbsp;&nbsp;&nbsp;之地图，函封，燕王拜送于庭，使使以闻大王，唯大王命之。”秦王闻之，大喜，<br /><br />&nbsp;&nbsp;&nbsp;&nbsp;乃朝服，设九宾，见燕使者咸阳宫。荆轲奉樊於期头函，而秦舞阳奉地图柙，以<br /><br />&nbsp;&nbsp;&nbsp;&nbsp;次进。至陛，秦舞阳色变振恐，群臣怪之。荆轲顾笑舞阳，前谢曰：“北蕃蛮夷<br /><br />&nbsp;&nbsp;&nbsp;&nbsp;之鄙人，未尝见天子，故振b。愿大王少假借之，使得毕使於前。”秦王谓轲<br /><br />&nbsp;&nbsp;&nbsp;&nbsp;曰：“取舞阳所持地图。”轲既取图奏之，秦王发图，图穷而匕首见。因左手把<br /><br />&nbsp;&nbsp;&nbsp;&nbsp;秦王之袖，而右手持匕首L之。未至身，秦王惊，自引而起，袖绝。拔剑，剑<br /><br />&nbsp;&nbsp;&nbsp;&nbsp;长，操其室。时惶急，剑坚，故不可立拔。荆轲逐秦王，秦王环柱而走。群臣皆<br /><br />&nbsp;&nbsp;&nbsp;&nbsp;愕，卒起不意，尽失其度。而秦法，群臣侍殿上者不得持尺寸之兵；诸郎中执兵<br /><br />&nbsp;&nbsp;&nbsp;&nbsp;皆陈殿下，非有诏召不得上。方急时，不及召下兵，以故荆轲乃逐秦王。而卒惶<br /><br />&nbsp;&nbsp;&nbsp;&nbsp;急，无以击轲，而以手共搏之。是时侍医夏无且以其所奉药囊提荆轲也。秦王方<br /><br />&nbsp;&nbsp;&nbsp;&nbsp;环柱走，卒惶急，不知所为，左右乃曰：“王负剑！”负剑，遂拔以击荆轲，断<br /><br />&nbsp;&nbsp;&nbsp;&nbsp;其左股。荆轲废，乃引其匕首以`秦王，不中，中桐柱。秦王复击轲，轲被八创。<br /><br />&nbsp;&nbsp;&nbsp;&nbsp;轲自知事不就，倚柱而笑，箕踞以骂曰：“事所以不成者，以欲生劫之，必得约<br /><br />&nbsp;&nbsp;&nbsp;&nbsp;契以报太子也。”於是左右既前杀轲，秦王不怡者良久。已而论功，赏群臣及当<br /><br />&nbsp;&nbsp;&nbsp;&nbsp;坐者各有差，而赐夏无且黄金二百溢，曰：“无且爱我，乃以药囊提荆轲也。”<br /><br />&nbsp;&nbsp;&nbsp;&nbsp;於是秦王大怒，益发兵诣赵，诏王翦军以伐燕。十月而拔蓟城。燕王喜、太<br /><br />&nbsp;&nbsp;&nbsp;&nbsp;子丹等尽率其精兵东保於辽东。秦将李信追击燕王急，代王嘉乃遗燕王喜书曰：<br /><br />&nbsp;&nbsp;&nbsp;&nbsp;“秦所以尤追燕急者，以太子丹故也。今王诚杀丹献之秦王，秦王必解，而社稷<br /><br />&nbsp;&nbsp;&nbsp;&nbsp;幸得血食。”其后李信追丹，丹匿衍水中，燕王乃使使斩太子丹，欲献之秦。秦<br /><br />&nbsp;&nbsp;&nbsp;&nbsp;复进兵攻之。后五年，秦卒灭燕，虏燕王喜。<br /><br />&nbsp;&nbsp;&nbsp;&nbsp;其明年，秦并天下，立号为皇帝。於是秦逐太子丹、荆轲之客，皆亡。高渐<br /><br />&nbsp;&nbsp;&nbsp;&nbsp;离变名姓为人庸保，匿作於宋子。久之，作苦，闻其家堂上客击筑，傍徨不能去。<br /><br />&nbsp;&nbsp;&nbsp;&nbsp;每出言曰：“彼有善有不善。”从者以告其主，曰：“彼庸乃知音，窃言是非。”<br /><br />&nbsp;&nbsp;&nbsp;&nbsp;家丈人召使前击筑，一坐称善，赐酒。而高渐离念久隐畏约无穷时，乃退，出其<br /><br />&nbsp;&nbsp;&nbsp;&nbsp;装匣中筑与其善衣，更容貌而前。举坐客皆惊，下与抗礼，以为上客。使击筑而<br /><br />&nbsp;&nbsp;&nbsp;&nbsp;歌，客无不流涕而去者。宋子传客之，闻於秦始皇。秦始皇召见，人有识者，乃<br /><br />&nbsp;&nbsp;&nbsp;&nbsp;曰：“高渐离也。”秦皇帝惜其善击筑，重赦之，乃其目。使击筑，未尝不<br /><br />&nbsp;&nbsp;&nbsp;&nbsp;称善。稍益近之，高渐离乃以铅置筑中，复进得近，举筑朴秦皇帝，不中。於是<br /><br />&nbsp;&nbsp;&nbsp;&nbsp;遂诛高渐离，终身不复近诸侯之人。<br /><br />&nbsp;&nbsp;&nbsp;&nbsp;鲁句践已闻荆轲之刺秦王，私曰：“嗟乎，惜哉其不讲於刺剑之术也！甚矣<br /><br />&nbsp;&nbsp;&nbsp;&nbsp;吾不知人也！曩者吾叱之，彼乃以我为非人也！”<br /><br />&nbsp;&nbsp;&nbsp;&nbsp;太史公曰：世言荆轲，其称太子丹之命，“天雨粟，马生角”也，太过。又<br /><br />&nbsp;&nbsp;&nbsp;&nbsp;言荆轲伤秦王，皆非也。始公孙季功、董生与夏无且游，具知其事，为余道之如<br /><br />&nbsp;&nbsp;&nbsp;&nbsp;是。自曹沫至荆轲五人，此其义或成或不成，然其立意较然，不欺其志，名垂后<br /><br />&nbsp;&nbsp;&nbsp;&nbsp;世，岂妄也哉！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,119);">加入书签</a><a
                        href="118.html">上一页</a>&larr;<a href="index.html">返回列表</a>&rarr;<a
                            href="120.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "118.html"; var next_page = "120.html"; var index_page = "index.html"; var sortid = "9"; var article_id = "1"; var chapter_id = "119"; var articlename = "史记"; var chaptername = "传 刺客列传第二十六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>