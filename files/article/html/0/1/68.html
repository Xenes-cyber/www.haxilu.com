<!DOCTYPE html>
<html>
<head>
<meta charset="gbk" />
<title>史记-世家 宋微子世家第八-在线阅读-哈西文学网</title>
<meta name="keywords" content="司马迁，史记，世家 宋微子世家第八全文，世家 宋微子世家第八在线阅读 哈西文学网" />
<meta name="description" content="哈西文学网提供司马迁的史记 世家 宋微子世家第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/68.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/68.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 宋微子世家第八</h1>
            <div class="link xb">
                <a href="67.html">上一页</a>&larr;<a href="index.html">返回列表</a>&rarr;<a
                    href="69.html">下一页</a></div>			
            <div id="BookText">&nbsp;&nbsp;&nbsp;&nbsp;微子开者，殷帝乙之首子而帝纣之庶兄也。纣既立，不明，淫乱於政，微子<br /><br />&nbsp;&nbsp;&nbsp;&nbsp;数谏，纣不听。及祖伊以周西伯昌之修德，灭<阝九>国，惧祸至，以告纣。纣曰：<br /><br />&nbsp;&nbsp;&nbsp;&nbsp;“我生不有命在天乎？是何能为！”於是微子度纣终不可谏，欲死之，及去，未<br /><br />&nbsp;&nbsp;&nbsp;&nbsp;能自决，乃问於太师、少师曰：“殷不有治政，不治四方。我祖遂陈於上，纣沈<br /><br />&nbsp;&nbsp;&nbsp;&nbsp;湎於酒，妇人是用，乱败汤德於下。殷既小大好草窃奸宄，卿士师师非度，皆有<br /><br />&nbsp;&nbsp;&nbsp;&nbsp;罪辜，乃无维获，小民乃并兴，相为敌雠。今殷其典丧！若涉水无津涯。殷遂丧，<br /><br />&nbsp;&nbsp;&nbsp;&nbsp;越至于今。”曰：“太师，少师，我其发出往？吾家保于丧？今女无故告予，颠<br /><br />&nbsp;&nbsp;&nbsp;&nbsp;跻，如之何其？”太师若曰：“王子，天笃下亡殷国，乃毋畏畏，不用老长。<br /><br />&nbsp;&nbsp;&nbsp;&nbsp;今殷民乃陋淫神o之祀。今诚得治国，国治身死不恨。为死，终不得治，不如去。”<br /><br />&nbsp;&nbsp;&nbsp;&nbsp;遂亡。<br /><br />&nbsp;&nbsp;&nbsp;&nbsp;箕子者，纣亲戚也。纣始为象箸，箕子叹曰：“彼为象箸，必为玉G；为<br /><br />&nbsp;&nbsp;&nbsp;&nbsp;G，则必思远方珍怪之物而御之矣。舆马宫室之渐自此始，不可振也。”纣为<br /><br />&nbsp;&nbsp;&nbsp;&nbsp;淫u，箕子谏，不听。人或曰：“可以去矣。”箕子曰：“为人臣谏不听而去，<br /><br />&nbsp;&nbsp;&nbsp;&nbsp;是彰君之恶而自说於民，吾不忍为也。”乃被发详狂而为奴。遂隐而鼓琴以自悲，<br /><br />&nbsp;&nbsp;&nbsp;&nbsp;故传之曰箕子操。<br /><br />&nbsp;&nbsp;&nbsp;&nbsp;王子比干者，亦纣之亲戚也。见箕子谏不听而为奴，则曰：“君有过而不以<br /><br />&nbsp;&nbsp;&nbsp;&nbsp;死争，则百姓何辜！”乃直言谏纣。纣怒曰：“吾闻圣人之心有七窍，信有诸乎？”<br /><br />&nbsp;&nbsp;&nbsp;&nbsp;乃遂杀王子比干，刳视其心。<br /><br />&nbsp;&nbsp;&nbsp;&nbsp;微子曰：“父子有骨肉，而臣主以义属。故父有过，子三谏不听，则随而号<br /><br />&nbsp;&nbsp;&nbsp;&nbsp;之；人臣三谏不听，则其义可以去矣。”於是太师、少师乃劝微子去，遂行。<br /><br />&nbsp;&nbsp;&nbsp;&nbsp;周武王伐纣克殷，微子乃持其祭器造於军门，肉袒面缚，左牵羊，右把茅，<br /><br />&nbsp;&nbsp;&nbsp;&nbsp;膝行而前以告。於是武王乃释微子，复其位如故。<br /><br />&nbsp;&nbsp;&nbsp;&nbsp;武王封纣子武庚禄父以续殷祀，使管叔、蔡叔傅相之。<br /><br />&nbsp;&nbsp;&nbsp;&nbsp;武王既克殷，访问箕子。<br /><br />&nbsp;&nbsp;&nbsp;&nbsp;武王曰：“於乎！维天阴定下民，相和其居，我不知其常伦所序。”<br /><br />&nbsp;&nbsp;&nbsp;&nbsp;箕子对曰：“在昔鲧堙鸿水，汨陈其五行，帝乃震怒，不从鸿范九等，常伦<br /><br />&nbsp;&nbsp;&nbsp;&nbsp;所尽ｖ缭蜷晁溃禹乃嗣兴。天乃锡禹鸿范九等，常伦所序。<br /><br />&nbsp;&nbsp;&nbsp;&nbsp;“初一曰五行；二曰五事；三曰八政；四曰五纪；五曰皇极；六曰三德；七<br /><br />&nbsp;&nbsp;&nbsp;&nbsp;曰稽疑；八曰庶徵；九曰向用五福，畏用六极。<br /><br />&nbsp;&nbsp;&nbsp;&nbsp;“五行：一曰水，二曰火，三曰木，四曰金，五曰土。水曰润下，火曰炎上，<br /><br />&nbsp;&nbsp;&nbsp;&nbsp;木曰曲直，金曰从革，土曰稼穑。润下作咸，炎上作苦，曲直作酸，从革作辛，<br /><br />&nbsp;&nbsp;&nbsp;&nbsp;稼穑作甘。<br /><br />&nbsp;&nbsp;&nbsp;&nbsp;“五事：一曰貌，二曰言，三曰视，四曰听，五曰思。貌曰恭，言曰从，视<br /><br />&nbsp;&nbsp;&nbsp;&nbsp;曰明，听曰聪，思曰睿。恭作肃，从作治，明作智，聪作谋，睿作圣。<br /><br />&nbsp;&nbsp;&nbsp;&nbsp;“八政：一曰食，二曰货，三曰祀，四曰司空，五曰司徒，六曰司寇，七曰<br /><br />&nbsp;&nbsp;&nbsp;&nbsp;宾，八曰师。<br /><br />&nbsp;&nbsp;&nbsp;&nbsp;“五纪：一曰岁，二曰月，三曰日，四曰星辰，五曰历数。<br /><br />&nbsp;&nbsp;&nbsp;&nbsp;“皇极：皇建其有极，敛时五福，用傅锡其庶民，维时其庶民于女极，锡女<br /><br />&nbsp;&nbsp;&nbsp;&nbsp;保极。凡厥庶民，毋有淫朋，人毋有比德，维皇作极。凡厥庶民，有猷有为有守，<br /><br />&nbsp;&nbsp;&nbsp;&nbsp;女则念之。不协于极，不离于咎，皇则受之。而安而色，曰予所好德，女则锡之<br /><br />&nbsp;&nbsp;&nbsp;&nbsp;福。时人斯其维皇之极。毋侮鳏寡而畏高明。人之有能有为，使羞其行，而国其<br /><br />&nbsp;&nbsp;&nbsp;&nbsp;昌。凡厥正人，既富方Y。女不能使有好于而家，时人斯其辜。于其毋好，女虽<br /><br />&nbsp;&nbsp;&nbsp;&nbsp;锡之福，其作女用咎。毋偏毋颇，遵王之义。毋有作好，遵王之道。毋有作恶，<br /><br />&nbsp;&nbsp;&nbsp;&nbsp;遵王之路。毋偏毋党，王道荡荡。毋党毋偏，王道平平。毋反毋侧，王道正直。<br /><br />&nbsp;&nbsp;&nbsp;&nbsp;会其有极，归其有极。曰王极之傅言，是夷是训，于帝其顺。凡厥庶民，极之傅<br /><br />&nbsp;&nbsp;&nbsp;&nbsp;言，是顺是行，以近天子之光。曰天子作民父母，以为天下王。<br /><br />&nbsp;&nbsp;&nbsp;&nbsp;“三德：一曰正直，二曰刚克，三曰柔克。平康正直，不友刚克，内友柔<br /><br />&nbsp;&nbsp;&nbsp;&nbsp;克，沈渐刚克，高明柔克。维辟作福，维辟作威，维辟玉食。臣无有作福作威玉<br /><br />&nbsp;&nbsp;&nbsp;&nbsp;食。臣有作福作威玉食，其害于而家，凶于而国，人用侧颇辟，民用c忒。<br /><br />&nbsp;&nbsp;&nbsp;&nbsp;“稽疑：择建立卜筮人。乃命卜筮，曰雨，曰济，曰涕，曰雾，曰克，曰贞，<br /><br />&nbsp;&nbsp;&nbsp;&nbsp;曰悔，凡七。卜五，占之用二，衍。立时人为卜筮，三人占则从二人之言。女<br /><br />&nbsp;&nbsp;&nbsp;&nbsp;则有大疑，谋及女心，谋及卿士，谋及庶人，谋及卜筮。女则从，龟从，筮从，<br /><br />&nbsp;&nbsp;&nbsp;&nbsp;卿士从，庶民从，是之谓大同，而身其康，而子孙其逢吉。女则从，龟从，筮<br /><br />&nbsp;&nbsp;&nbsp;&nbsp;从，卿士逆，庶民逆，吉。卿士从，龟从，筮从，女则逆，庶民逆，吉。庶民从，<br /><br />&nbsp;&nbsp;&nbsp;&nbsp;龟从，筮从，女则逆，卿士逆，吉。女则从，龟从，筮逆，卿士逆，庶民逆，作<br /><br />&nbsp;&nbsp;&nbsp;&nbsp;内吉，作外凶。龟筮共违于人，用静吉，用作凶。<br /><br />&nbsp;&nbsp;&nbsp;&nbsp;“庶徵：曰雨，曰阳，曰奥，曰寒，曰风，曰时。五者来备，各以其序，庶<br /><br />&nbsp;&nbsp;&nbsp;&nbsp;草繁庑。一极备，凶。一极亡，凶。曰休徵：曰肃，时雨若，曰治，时D若；曰<br /><br />&nbsp;&nbsp;&nbsp;&nbsp;知，时奥若；曰谋，时寒若；曰圣，时风若。曰咎徵：曰狂，常雨若；曰c，常<br /><br />&nbsp;&nbsp;&nbsp;&nbsp;D若；曰舒，常奥若；曰急，常寒若；曰雾，常风若。王眚维岁，卿士维月，师<br /><br />&nbsp;&nbsp;&nbsp;&nbsp;尹维日。岁月日时毋易，百Y用成，治用明，民用章，家用平康。日月岁时既<br /><br />&nbsp;&nbsp;&nbsp;&nbsp;易，百Y用不成，治用昏不明，民用微，家用不宁。庶民维星，星有好风，星<br /><br />&nbsp;&nbsp;&nbsp;&nbsp;有好雨。日月之行，有冬有夏。月之从星，则以风雨。<br /><br />&nbsp;&nbsp;&nbsp;&nbsp;“五福：一曰寿，二曰富，三曰康宁，四曰攸好德，五曰考终命。六极：一<br /><br />&nbsp;&nbsp;&nbsp;&nbsp;曰凶短折，二曰疾，三曰忧，四曰贫，五曰恶，六曰弱。”<br /><br />&nbsp;&nbsp;&nbsp;&nbsp;於是武王乃封箕子於朝鲜而不臣也。<br /><br />&nbsp;&nbsp;&nbsp;&nbsp;其后箕子朝周，过故殷虚，感宫室毁坏，生禾黍，箕子伤之，欲哭则不可，<br /><br />&nbsp;&nbsp;&nbsp;&nbsp;欲泣为其近妇人，乃作麦秀之诗以歌咏之。其诗曰：“麦秀渐渐兮，禾黍油油。<br /><br />&nbsp;&nbsp;&nbsp;&nbsp;彼狡僮兮，不与我好兮！”所谓狡童者，纣也。殷民闻之，皆为流涕。<br /><br />&nbsp;&nbsp;&nbsp;&nbsp;武王崩，成王少，周公旦代行政当国。管、蔡疑之，乃与武庚作乱，欲袭成<br /><br />&nbsp;&nbsp;&nbsp;&nbsp;王、周公。周公既承成王命诛武庚，杀管叔，放蔡叔，乃命微子开代殷后，奉其<br /><br />&nbsp;&nbsp;&nbsp;&nbsp;先祀，作微子之命以申之，国于宋。微子故能仁贤，乃代武庚，故殷之馀民甚戴<br /><br />&nbsp;&nbsp;&nbsp;&nbsp;爱之。<br /><br />&nbsp;&nbsp;&nbsp;&nbsp;微子开卒，立其弟衍，是为微仲。微仲卒，子宋公稽立。宋公稽卒，子丁公<br /><br />&nbsp;&nbsp;&nbsp;&nbsp;申立。丁公申卒，子」共立。」共卒，弟炀公熙立。炀公即位，」子鲋祀<br /><br />&nbsp;&nbsp;&nbsp;&nbsp;弑炀公而自立，曰“我当立”，是为厉公。厉公卒，子公举立。<br /><br />&nbsp;&nbsp;&nbsp;&nbsp;公十七年，周厉王出奔彘。<br /><br />&nbsp;&nbsp;&nbsp;&nbsp;二十八年，公卒，子惠公立。惠公四年，周宣王即位。三十年，惠公卒，<br /><br />&nbsp;&nbsp;&nbsp;&nbsp;子哀公立。哀公元年卒，子戴公立。<br /><br />&nbsp;&nbsp;&nbsp;&nbsp;戴公二十九年，周幽王为犬戎所杀，秦始列为诸侯。<br /><br />&nbsp;&nbsp;&nbsp;&nbsp;三十四年，戴公卒，子武公司空立。武公生女为鲁惠公夫人，生鲁桓公。十<br /><br />&nbsp;&nbsp;&nbsp;&nbsp;八年，武公卒，子宣公力立。<br /><br />&nbsp;&nbsp;&nbsp;&nbsp;宣公有太子与夷。十九年，宣公病，让其弟和，曰：“父死子继，兄死弟及，<br /><br />&nbsp;&nbsp;&nbsp;&nbsp;天下通义也。我其立和。”和亦三让而受之。宣公卒，弟和立，是为穆公。<br /><br />&nbsp;&nbsp;&nbsp;&nbsp;穆公九年，病，召大司马孔父谓曰：“先君宣公舍太子与夷而立我，我不敢<br /><br />&nbsp;&nbsp;&nbsp;&nbsp;忘。我死，必立与夷也。”孔父曰：“群臣皆愿立公子冯。”穆公曰：“毋立冯，<br /><br />&nbsp;&nbsp;&nbsp;&nbsp;吾不可以负宣公。”於是穆公使冯出居于郑。八月庚辰，穆公卒，兄宣公子与夷<br /><br />&nbsp;&nbsp;&nbsp;&nbsp;立，是为殇公。君子闻之，曰：“宋宣公可谓知人矣，立其弟以成义，然卒其子<br /><br />&nbsp;&nbsp;&nbsp;&nbsp;复享之。<br /><br />&nbsp;&nbsp;&nbsp;&nbsp;殇公元年，卫公子州吁弑其君完自立，欲得诸侯，使告於宋曰：“冯在郑，<br /><br />&nbsp;&nbsp;&nbsp;&nbsp;必为乱，可与我伐之。”宋许之，与伐郑，至东门而还。二年，郑伐宋，以报东<br /><br />&nbsp;&nbsp;&nbsp;&nbsp;门之役。其后诸侯数来侵伐。<br /><br />&nbsp;&nbsp;&nbsp;&nbsp;九年，大司马孔父嘉妻好，出，道遇太宰华督，督说，目而观之。督利孔父<br /><br />&nbsp;&nbsp;&nbsp;&nbsp;妻，乃使人宣言国中曰：“殇公即位十年耳，而十一战，民苦不堪，皆孔父为之，<br /><br />&nbsp;&nbsp;&nbsp;&nbsp;我且杀孔父以宁民。”是岁，鲁弑其君隐公。十年，华督攻杀孔父，取其妻。殇<br /><br />&nbsp;&nbsp;&nbsp;&nbsp;公怒，遂弑殇公，而迎穆公子冯於郑而立之，是为庄公。<br /><br />&nbsp;&nbsp;&nbsp;&nbsp;庄公元年，华督为相。九年，执郑之祭仲，要以立突为郑君。祭仲许，竟立<br /><br />&nbsp;&nbsp;&nbsp;&nbsp;突。十九年，庄公卒，子」捷立。<br /><br />&nbsp;&nbsp;&nbsp;&nbsp;」七年，齐桓公即位。九年，宋水，鲁使臧文仲往吊水。」自罪曰：<br /><br />&nbsp;&nbsp;&nbsp;&nbsp;“寡人以不能事鬼神，政不，故水。”臧文仲善此言。此言乃公子子鱼教」<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;十年夏，宋伐鲁，战於乘丘，鲁生虏宋南宫万。宋人请万，万归宋。十一年<br /><br />&nbsp;&nbsp;&nbsp;&nbsp;秋，」与南宫万猎，因博争行，」怒，辱之，曰：“始吾敬若；今若，鲁虏<br /><br />&nbsp;&nbsp;&nbsp;&nbsp;也。”万有力，病此言，遂以局杀」于蒙泽。大夫仇牧闻之，以兵造公门。万<br /><br />&nbsp;&nbsp;&nbsp;&nbsp;搏牧，牧齿著门阖死。因杀太宰华督，乃更立公子游为君。诸公子奔萧，公子御<br /><br />&nbsp;&nbsp;&nbsp;&nbsp;说奔亳。万弟南宫牛将兵围亳。冬，萧及宋之诸公子共击杀南宫牛，弑宋新君游<br /><br />&nbsp;&nbsp;&nbsp;&nbsp;而立」弟御说，是为桓公。宋万奔陈。宋人请以赂陈。陈人使妇人饮之醇酒，<br /><br />&nbsp;&nbsp;&nbsp;&nbsp;以革裹之，归宋。宋人醢万也。<br /><br />&nbsp;&nbsp;&nbsp;&nbsp;桓公二年，诸侯伐宋，至郊而去。三年，齐桓公始霸。二十三年，迎卫公子<br /><br />&nbsp;&nbsp;&nbsp;&nbsp;S於齐，立之，是为卫文公。文公女弟为桓公夫人。秦穆公即位。三十年，桓<br /><br />&nbsp;&nbsp;&nbsp;&nbsp;公病，太子兹甫让其庶兄目夷为嗣。桓公义太子意，竟不听。三十一年春，桓公<br /><br />&nbsp;&nbsp;&nbsp;&nbsp;卒，太子兹甫立，是为襄公。以其庶兄目夷为相。未葬，而齐桓公会诸侯于葵丘，<br /><br />&nbsp;&nbsp;&nbsp;&nbsp;襄公往会。<br /><br />&nbsp;&nbsp;&nbsp;&nbsp;襄公七年，宋地B星如雨，与雨偕下；六退蜚，风疾也。<br /><br />&nbsp;&nbsp;&nbsp;&nbsp;八年，齐桓公卒，宋欲为盟会。十二年春，宋襄公为鹿上之盟，以求诸侯於<br /><br />&nbsp;&nbsp;&nbsp;&nbsp;楚，楚人许之。公子目夷谏曰：“小国争盟，祸也。”不听。秋，诸侯会宋公盟<br /><br />&nbsp;&nbsp;&nbsp;&nbsp;于盂。目夷曰：“祸其在此乎？君欲已甚，何以堪之！”於是楚执宋襄公以伐宋。<br /><br />&nbsp;&nbsp;&nbsp;&nbsp;冬，会于亳，以释宋公。子鱼曰：“祸犹未也。”十三年夏，宋伐郑。子鱼曰：<br /><br />&nbsp;&nbsp;&nbsp;&nbsp;“祸在此矣。”秋，楚伐宋以救郑。襄公将战，子鱼谏曰：“天之弃商久矣，不<br /><br />&nbsp;&nbsp;&nbsp;&nbsp;可。”冬，十一月，襄公与楚成王战于泓。楚人未济，目夷曰：“彼众我寡，及<br /><br />&nbsp;&nbsp;&nbsp;&nbsp;其未济击之。”公不听。已济未陈，又曰：“可击。”公曰：“待其已陈。”陈<br /><br />&nbsp;&nbsp;&nbsp;&nbsp;成，宋人击之。宋师大败，襄公伤股。国人皆怨公。公曰：“君子不困人於q，<br /><br />&nbsp;&nbsp;&nbsp;&nbsp;不鼓不成列。”子鱼曰：“兵以胜为功，何常言与！必如公言，即奴事之耳，又<br /><br />&nbsp;&nbsp;&nbsp;&nbsp;何战为？”<br /><br />&nbsp;&nbsp;&nbsp;&nbsp;楚成王已救郑，郑享之；去而取郑二姬以归。叔瞻曰：“成王无礼，其不没<br /><br />&nbsp;&nbsp;&nbsp;&nbsp;乎？为礼卒於无别，有以知其不遂霸也。”<br /><br />&nbsp;&nbsp;&nbsp;&nbsp;是年，晋公子重耳过宋，襄公以伤於楚，欲得晋援，厚礼重耳以马二十乘。<br /><br />&nbsp;&nbsp;&nbsp;&nbsp;十四年夏，襄公病伤於泓而竟卒，子成公王臣立。<br /><br />&nbsp;&nbsp;&nbsp;&nbsp;成公元年，晋文公即位。三年，倍楚盟亲晋，以有德於文公也。四年，楚成<br /><br />&nbsp;&nbsp;&nbsp;&nbsp;王伐宋，宋告急於晋。五年，晋文公救宋，楚兵去。九年，晋文公卒。十一年，<br /><br />&nbsp;&nbsp;&nbsp;&nbsp;楚太子商臣弑其父成王代立。十六年，秦穆公卒。<br /><br />&nbsp;&nbsp;&nbsp;&nbsp;十七年，成公卒。成公弟御杀太子及大司马公孙固而自立为君。宋人共杀君<br /><br />&nbsp;&nbsp;&nbsp;&nbsp;御而立成公少子杵臼，是为昭公。<br /><br />&nbsp;&nbsp;&nbsp;&nbsp;昭公四年，宋败长翟缘斯於长丘。七年，楚庄王即位。<br /><br />&nbsp;&nbsp;&nbsp;&nbsp;九年，昭公无道，国人不附。昭公弟鲍革贤而下士。先，襄公夫人欲通於公<br /><br />&nbsp;&nbsp;&nbsp;&nbsp;子鲍，不可，乃助之施於国，因大夫华元为右师。昭公出猎，夫人王姬使卫伯攻<br /><br />&nbsp;&nbsp;&nbsp;&nbsp;杀昭公杵臼。弟鲍革立，是为文公。<br /><br />&nbsp;&nbsp;&nbsp;&nbsp;文公元年，晋率诸侯伐宋，责以弑君。闻文公定立，乃去。二年，昭公子因<br /><br />&nbsp;&nbsp;&nbsp;&nbsp;文公母弟须与武、缪、戴、庄、桓之族为乱，文公尽诛之，出武、缪之族。<br /><br />&nbsp;&nbsp;&nbsp;&nbsp;四年春，楚命郑伐宋。宋使华元将，郑败宋，囚华元。华元之将战，杀羊以<br /><br />&nbsp;&nbsp;&nbsp;&nbsp;食士，其御羊羹不及，故怨，驰入郑军，故宋师败，得囚华元。宋以兵车百乘文<br /><br />&nbsp;&nbsp;&nbsp;&nbsp;马四百匹赎华元。未尽入，华元亡归宋。<br /><br />&nbsp;&nbsp;&nbsp;&nbsp;十四年，楚庄王围郑。郑伯降楚，楚复释之。<br /><br />&nbsp;&nbsp;&nbsp;&nbsp;十六年，楚使过宋，宋有前仇，执楚使。九月，楚庄王围宋。十七年，楚以<br /><br />&nbsp;&nbsp;&nbsp;&nbsp;围宋五月不解，宋城中急，无食，华元乃夜私见楚将子反。子反告庄王。王问：<br /><br />&nbsp;&nbsp;&nbsp;&nbsp;“城中何如？”曰：“析骨而炊，易子而食。”庄王曰：“诚哉言！我军亦有二<br /><br />&nbsp;&nbsp;&nbsp;&nbsp;日粮。”以信故，遂罢兵去。<br /><br />&nbsp;&nbsp;&nbsp;&nbsp;二十二年，文公卒，子共公瑕立。始厚葬。君子讥华元不臣矣。<br /><br />&nbsp;&nbsp;&nbsp;&nbsp;共公十年，华元善楚将子重，又善晋将栾书，两盟晋楚。十三年，共公卒。<br /><br />&nbsp;&nbsp;&nbsp;&nbsp;华元为右师，鱼石为左师。司马唐山攻杀太子肥，欲杀华元，华元奔晋，鱼石止<br /><br />&nbsp;&nbsp;&nbsp;&nbsp;之，至河乃还，诛唐山。乃立共公少子成，是为平公。<br /><br />&nbsp;&nbsp;&nbsp;&nbsp;平公三年，楚共王拔宋之彭城，以封宋左师鱼石。四年，诸侯共诛鱼石，而<br /><br />&nbsp;&nbsp;&nbsp;&nbsp;归彭城於宋。三十五年，楚公子围弑其君自立，为灵王。四十四年，平公卒，子<br /><br />&nbsp;&nbsp;&nbsp;&nbsp;元公佐立。<br /><br />&nbsp;&nbsp;&nbsp;&nbsp;元公三年，楚公子弃疾弑灵王，自立为平王。八年，宋火。十年，元公毋信，<br /><br />&nbsp;&nbsp;&nbsp;&nbsp;诈杀诸公子，大夫华、向氏作乱。楚平王太子建来奔，见诸华氏相攻乱，建去如<br /><br />&nbsp;&nbsp;&nbsp;&nbsp;郑。十五年，元公为鲁昭公避季氏居外，为之求入鲁，行道卒，子景公头曼立。<br /><br />&nbsp;&nbsp;&nbsp;&nbsp;景公十六年，鲁阳虎来奔，已复去。二十五年，孔子过宋，宋司马桓s恶之，<br /><br />&nbsp;&nbsp;&nbsp;&nbsp;欲杀孔子，孔子微服去。三十年，曹倍宋，又倍晋，宋伐曹，晋不救，遂灭曹有<br /><br />&nbsp;&nbsp;&nbsp;&nbsp;之。三十六年，齐田常弑简公。<br /><br />&nbsp;&nbsp;&nbsp;&nbsp;三十七年，楚惠王灭陈。荧惑守心。心，宋之分野也。景公忧之。司星子韦<br /><br />&nbsp;&nbsp;&nbsp;&nbsp;曰：“可移於相。”景公曰：“相，吾之股肱。”曰：“可移於民。”景公曰：<br /><br />&nbsp;&nbsp;&nbsp;&nbsp;“君者待民。”曰：“可移於岁。”景公曰：“岁饥民困，吾谁为君！”子韦曰：<br /><br />&nbsp;&nbsp;&nbsp;&nbsp;“天高听卑。君有君人之言三，荧惑宜有动。”於是候之，果徙三度。<br /><br />&nbsp;&nbsp;&nbsp;&nbsp;六十四年，景公卒。宋公子特攻杀太子而自立，是为昭公。昭公者，元公之<br /><br />&nbsp;&nbsp;&nbsp;&nbsp;曾庶孙也。昭公父公孙纠，纠父公子秦，秦即元公少子也。景公杀昭公<br /><br />&nbsp;&nbsp;&nbsp;&nbsp;父纠，故昭公怨杀太子而自立。<br /><br />&nbsp;&nbsp;&nbsp;&nbsp;昭公四十七年卒，子悼公购由立。悼公八年卒，子休公田立。休公田二十三<br /><br />&nbsp;&nbsp;&nbsp;&nbsp;年卒，子辟公辟兵立。辟公三年卒，子剔成立。剔成四十一年，剔成弟偃攻袭剔<br /><br />&nbsp;&nbsp;&nbsp;&nbsp;成，剔成败奔齐，偃自立为宋君。<br /><br />&nbsp;&nbsp;&nbsp;&nbsp;君偃十一年，自立为王。东败齐，取五城；南败楚，取地三百里；西败魏军，<br /><br />&nbsp;&nbsp;&nbsp;&nbsp;乃与齐、魏为敌国。盛血以韦囊，县而射之，命曰“射天”。淫於酒、妇人。群<br /><br />&nbsp;&nbsp;&nbsp;&nbsp;臣谏者辄射之。於是诸侯皆曰“桀宋”。“宋其复为纣所为，不可不诛”。告齐<br /><br />&nbsp;&nbsp;&nbsp;&nbsp;伐宋。王偃立四十七年，齐⊥跤胛骸⒊伐宋，杀王偃，遂灭宋而三分其地。<br /><br />&nbsp;&nbsp;&nbsp;&nbsp;太史公曰：孔子称“微子去之，箕子为之奴，比干谏而死，殷有三仁焉”。<br /><br />&nbsp;&nbsp;&nbsp;&nbsp;春秋讥宋之乱自宣公废太子而立弟，国以不宁者十世。襄公之时，修行仁义，欲<br /><br />&nbsp;&nbsp;&nbsp;&nbsp;为盟主。其大夫正考父美之，故追道契、汤、高宗，殷所以兴，作商颂。襄公既<br /><br />&nbsp;&nbsp;&nbsp;&nbsp;败於泓，而君子或以为多，伤中国阙礼义，J之也，宋襄之有礼让也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,68);">加入书签</a><a
                        href="67.html">上一页</a>&larr;<a href="index.html">返回列表</a>&rarr;<a
                            href="69.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "67.html"; var next_page = "69.html"; var index_page = "index.html"; var sortid = "9"; var article_id = "1"; var chapter_id = "68"; var articlename = "史记"; var chaptername = "世家 宋微子世家第八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>