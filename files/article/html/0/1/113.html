<!DOCTYPE html>
<html>
<head>
<meta charset="gbk" />
<title>史记-传 乐毅列传第二十-在线阅读-哈西文学网</title>
<meta name="keywords" content="司马迁，史记，传 乐毅列传第二十全文，传 乐毅列传第二十在线阅读 哈西文学网" />
<meta name="description" content="哈西文学网提供司马迁的史记 传 乐毅列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/113.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/113.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 乐毅列传第二十</h1>
            <div class="link xb">
                <a href="112.html">上一页</a>&larr;<a href="index.html">返回列表</a>&rarr;<a
                    href="114.html">下一页</a></div>			
            <div id="BookText">&nbsp;&nbsp;&nbsp;&nbsp;乐毅者，其先祖曰乐羊。乐羊为魏文侯将，伐取中山，魏文侯封乐羊以灵寿。<br /><br />&nbsp;&nbsp;&nbsp;&nbsp;乐羊死，葬於灵寿，其后子孙因家焉。中山复国，至赵武灵王时复灭中山，而乐<br /><br />&nbsp;&nbsp;&nbsp;&nbsp;氏后有乐毅。<br /><br />&nbsp;&nbsp;&nbsp;&nbsp;乐毅贤，好兵，赵人举之。及武灵王有沙丘之乱，乃去赵m魏。闻燕昭王以<br /><br />&nbsp;&nbsp;&nbsp;&nbsp;子之之乱而齐大败燕，燕昭王怨齐，未尝一日而忘报齐也。燕国小，辟远，力不<br /><br />&nbsp;&nbsp;&nbsp;&nbsp;能制，於是屈身下士，先礼郭隗以招贤者。乐毅於是为魏昭王使於燕，燕王以客<br /><br />&nbsp;&nbsp;&nbsp;&nbsp;礼待之。乐毅辞让，遂委质为臣，燕昭王以为亚卿，久之。<br /><br />&nbsp;&nbsp;&nbsp;&nbsp;当是时，齐⊥，南败楚相唐t於重丘，西摧三晋於观津，遂与三晋击<br /><br />&nbsp;&nbsp;&nbsp;&nbsp;秦，助赵灭中山，破宋，广地千馀里。与秦昭王争重为帝，已而复归之。诸侯皆<br /><br />&nbsp;&nbsp;&nbsp;&nbsp;欲背秦而服於齐。⊥踝择妫百姓弗堪。於是燕昭王问伐齐之事。乐毅对曰：<br /><br />&nbsp;&nbsp;&nbsp;&nbsp;“齐，霸国之馀业也，地大人众，未易独攻也。王必欲伐之，莫如与赵及楚、魏。”<br /><br />&nbsp;&nbsp;&nbsp;&nbsp;於是使乐毅约赵惠文王，别使连楚、魏，令赵匪登匾苑テ胫利。诸侯害齐<br /><br />&nbsp;&nbsp;&nbsp;&nbsp;王之骄暴，皆争合从与燕伐齐。乐毅还报，燕昭王悉起兵，使乐毅为上将军，赵<br /><br />&nbsp;&nbsp;&nbsp;&nbsp;惠文王以相国印授乐毅。乐毅於是并护赵、楚、韩、魏、燕之兵以伐齐，破之济<br /><br />&nbsp;&nbsp;&nbsp;&nbsp;西。诸侯兵罢归，而燕军乐毅独追，至于临。齐⊥踔败济西，亡走，保於莒。<br /><br />&nbsp;&nbsp;&nbsp;&nbsp;乐毅独留徇齐，齐皆城守。乐毅攻入临，尽取齐宝财物祭器输之燕。燕昭王大<br /><br />&nbsp;&nbsp;&nbsp;&nbsp;说，亲至济上劳军，行赏飨士，封乐毅於昌国，号为昌国君。於是燕昭王收齐卤<br /><br />&nbsp;&nbsp;&nbsp;&nbsp;获以归，而使乐毅复以兵平齐城之不下者。<br /><br />&nbsp;&nbsp;&nbsp;&nbsp;乐毅留徇齐五岁，下齐七十馀城，皆为郡县以属燕，唯独莒、即墨未服。会<br /><br />&nbsp;&nbsp;&nbsp;&nbsp;燕昭王死，子立为燕惠王。惠王自为太子时尝不快於乐毅，及即位，齐之田单闻<br /><br />&nbsp;&nbsp;&nbsp;&nbsp;之，乃纵反间於燕，曰：“齐城不下者两城耳。然所以不早拔者，闻乐毅与燕新<br /><br />&nbsp;&nbsp;&nbsp;&nbsp;王有隙，欲连兵且留齐，南面而王齐。齐之所患，唯恐他将之来。”於是燕惠王<br /><br />&nbsp;&nbsp;&nbsp;&nbsp;固已疑乐毅，得齐反间，乃使骑劫代将，而召乐毅。乐毅知燕惠王之不善代之，<br /><br />&nbsp;&nbsp;&nbsp;&nbsp;畏诛，遂西降赵。赵封乐毅於观津，号曰望诸君。尊宠乐毅以警动於燕、齐。<br /><br />&nbsp;&nbsp;&nbsp;&nbsp;齐田单后与骑劫战，果设诈诳燕军，遂破骑劫於即墨下，而转战逐燕，北至<br /><br />&nbsp;&nbsp;&nbsp;&nbsp;河上，尽复得齐城，而迎襄王於莒，入于临。<br /><br />&nbsp;&nbsp;&nbsp;&nbsp;燕惠王后悔使骑劫代乐毅，以故破军亡将失齐；又怨乐毅之降赵，恐赵用乐<br /><br />&nbsp;&nbsp;&nbsp;&nbsp;毅而乘燕之弊以伐燕。燕惠王乃使人让乐毅，且谢之曰：“先王举国而委将军，<br /><br />&nbsp;&nbsp;&nbsp;&nbsp;将军为燕破齐，报先王之雠，天下莫不震动，寡人岂敢一日而忘将军之功哉！会<br /><br />&nbsp;&nbsp;&nbsp;&nbsp;先王弃群臣，寡人新即位，左右误寡人。寡人之使骑劫代将军，为将军久暴露於<br /><br />&nbsp;&nbsp;&nbsp;&nbsp;外，故召将军且休，计事。将军过听，以与寡人有隙，遂捐燕归赵。将军自为计<br /><br />&nbsp;&nbsp;&nbsp;&nbsp;则可矣，而亦何以报先王之所以遇将军之意乎？”乐毅报遗燕惠王书曰：<br /><br />&nbsp;&nbsp;&nbsp;&nbsp;臣不佞，不能奉承王命，以顺左右之心，恐伤先王之明，有害足下之义，故<br /><br />&nbsp;&nbsp;&nbsp;&nbsp;遁逃走赵。今足下使人数之以罪，臣恐侍御者不察先王之所以畜幸臣之理，又不<br /><br />&nbsp;&nbsp;&nbsp;&nbsp;白臣之所以事先王之心，故敢以书对。<br /><br />&nbsp;&nbsp;&nbsp;&nbsp;臣闻贤圣之君不以禄私亲，其功多者赏之，其能当者处之。故察能而授官者，<br /><br />&nbsp;&nbsp;&nbsp;&nbsp;成功之君也；论行而结交者，立名之士也。臣窃观先王之举也，见有高世主之心，<br /><br />&nbsp;&nbsp;&nbsp;&nbsp;故假节於魏，以身得察於燕。先王过举，厕之宾客之中，立之群臣之上，不谋父<br /><br />&nbsp;&nbsp;&nbsp;&nbsp;兄，以为亚卿。臣窃不自知，自以为奉令承教，可幸无罪，故受令而不辞。<br /><br />&nbsp;&nbsp;&nbsp;&nbsp;先王命之曰：“我有积怨深怒於齐，不量轻弱，而欲以齐为事。”臣曰：<br /><br />&nbsp;&nbsp;&nbsp;&nbsp;“夫齐，霸国之馀业而最胜之遗事也。练於兵甲，习於战攻。王若欲伐之，必与<br /><br />&nbsp;&nbsp;&nbsp;&nbsp;天下图之。与天下图之，莫若结於赵。且又淮北、宋地，楚魏之所欲也，赵若许<br /><br />&nbsp;&nbsp;&nbsp;&nbsp;而约四国攻之，齐可大破也。”先王以为然，具符节南使臣於赵。顾反命，起兵<br /><br />&nbsp;&nbsp;&nbsp;&nbsp;击齐。以天之道，先王之灵，河北之地随先王而举之济上。济上之军受命击齐，<br /><br />&nbsp;&nbsp;&nbsp;&nbsp;大败齐人。轻卒锐兵，长驱至国。齐王遁而走莒，仅以身免；珠玉财宝车甲珍器<br /><br />&nbsp;&nbsp;&nbsp;&nbsp;尽收入于燕。齐器设於宁台，大吕陈於元英，故鼎反乎室，蓟丘之植植於<br /><br />&nbsp;&nbsp;&nbsp;&nbsp;汶篁，自五伯已来，功未有及先王者也。先王以为慊於志，故裂地而封之，使得<br /><br />&nbsp;&nbsp;&nbsp;&nbsp;比小国诸侯。臣窃不自知，自以为奉命承教，可幸无罪，是以受命不辞。<br /><br />&nbsp;&nbsp;&nbsp;&nbsp;臣闻贤圣之君，功立而不废，故著於春秋；蚤知之士，名成而不毁，故称於<br /><br />&nbsp;&nbsp;&nbsp;&nbsp;后世。若先王之报怨雪耻，夷万乘之国，收八百岁之蓄积，及至弃群臣之日，<br /><br />&nbsp;&nbsp;&nbsp;&nbsp;馀教未衰，执政任事之臣，法令，慎庶孽，施及乎萌隶，皆可以教后世。<br /><br />&nbsp;&nbsp;&nbsp;&nbsp;臣闻之，善作者不必善成，善始者不必善终。昔伍子胥说听於阖闾，而吴王<br /><br />&nbsp;&nbsp;&nbsp;&nbsp;远迹至郢；夫差弗是也，赐之鸱夷而浮之江。吴王不寤先论之可以立功，故沈子<br /><br />&nbsp;&nbsp;&nbsp;&nbsp;胥而不悔；子胥不蚤见主之不同量，是以至於入江而不化。<br /><br />&nbsp;&nbsp;&nbsp;&nbsp;夫免身立功，以明先王之迹，臣之上计也。离毁辱之诽谤，堕先王之名，臣<br /><br />&nbsp;&nbsp;&nbsp;&nbsp;之所大恐也。临不测之罪，以幸为利，义之所不敢出也。<br /><br />&nbsp;&nbsp;&nbsp;&nbsp;臣闻古之君子，交绝不出恶声；忠臣去国，不e其名。臣虽不佞，数奉教於<br /><br />&nbsp;&nbsp;&nbsp;&nbsp;君子矣。恐侍御者之亲左右之说，不察疏远之行，故敢献书以闻，唯君王之留意<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;於是燕王复以乐毅子乐间为昌国君；而乐毅往来复通燕，燕、赵以为客卿。<br /><br />&nbsp;&nbsp;&nbsp;&nbsp;乐毅卒於赵。<br /><br />&nbsp;&nbsp;&nbsp;&nbsp;乐间居燕三十馀年，燕王喜用其相栗腹之计，欲攻赵，而问昌国君乐间。乐<br /><br />&nbsp;&nbsp;&nbsp;&nbsp;间曰：“赵，四战之国也，其民习兵，伐之不可。”燕王不听，遂伐赵。赵使廉<br /><br />&nbsp;&nbsp;&nbsp;&nbsp;颇击之，大破栗腹之军於z，禽栗腹、乐乘。乐乘者，乐间之宗也。於是乐间<br /><br />&nbsp;&nbsp;&nbsp;&nbsp;奔赵，赵遂围燕。燕重割地以与赵和，赵乃解而去。<br /><br />&nbsp;&nbsp;&nbsp;&nbsp;燕王恨不用乐间，乐间既在赵，乃遗乐间书曰：“纣之时，箕子不用，犯谏<br /><br />&nbsp;&nbsp;&nbsp;&nbsp;不怠，以冀其听；商容不达，身o辱焉，以冀其变。及民志不入，狱囚自出，然<br /><br />&nbsp;&nbsp;&nbsp;&nbsp;后二子退隐。故纣负桀暴之累，二子不失忠圣之名。何者？其忧患之尽矣。今寡<br /><br />&nbsp;&nbsp;&nbsp;&nbsp;人虽愚，不若纣之暴也；燕民虽乱，不若殷民之甚也。室有语，不相尽，以告邻<br /><br />&nbsp;&nbsp;&nbsp;&nbsp;里。二者，寡人不为君取也。”<br /><br />&nbsp;&nbsp;&nbsp;&nbsp;乐间、乐乘怨燕不听其计，二人卒留赵。赵封乐乘为武襄君。<br /><br />&nbsp;&nbsp;&nbsp;&nbsp;其明年，乐乘、廉颇为赵围燕，燕重礼以和，乃解。后五岁，赵孝成王卒。<br /><br />&nbsp;&nbsp;&nbsp;&nbsp;襄王使乐乘代廉颇。廉颇攻乐乘，乐乘走，廉颇亡入魏。其后十六年而秦灭赵。<br /><br />&nbsp;&nbsp;&nbsp;&nbsp;其后二十馀年，高帝过赵，问：“乐毅有后世乎？”对曰：“有乐叔。”高<br /><br />&nbsp;&nbsp;&nbsp;&nbsp;帝封之乐卿，号曰华成君。华成君，乐毅之孙也。而乐氏之族有乐瑕公、乐臣公，<br /><br />&nbsp;&nbsp;&nbsp;&nbsp;赵且为秦所灭，亡之齐高密。乐臣公善修黄帝、老子之言，显闻於齐，称贤师。<br /><br />&nbsp;&nbsp;&nbsp;&nbsp;太史公曰：始齐之蒯通及主父偃读乐毅之报燕王书，未尝不废书而泣也。乐<br /><br />&nbsp;&nbsp;&nbsp;&nbsp;臣公学黄帝、老子，其本师号曰河上丈人，不知其所出。河上丈人教安期生，安<br /><br />&nbsp;&nbsp;&nbsp;&nbsp;期生教毛翕公，毛翕公教乐瑕公，乐瑕公教乐臣公，乐臣公教盖公。盖公教於齐<br /><br />&nbsp;&nbsp;&nbsp;&nbsp;高密、胶西，为曹相国师。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,113);">加入书签</a><a
                        href="112.html">上一页</a>&larr;<a href="index.html">返回列表</a>&rarr;<a
                            href="114.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "112.html"; var next_page = "114.html"; var index_page = "index.html"; var sortid = "9"; var article_id = "1"; var chapter_id = "113"; var articlename = "史记"; var chaptername = "传 乐毅列传第二十"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>