<!DOCTYPE html>
<html>
<head>
<meta charset="gbk" />
<title>史记-世家 萧相国世家第二十三-在线阅读-哈西文学网</title>
<meta name="keywords" content="司马迁，史记，世家 萧相国世家第二十三全文，世家 萧相国世家第二十三在线阅读 哈西文学网" />
<meta name="description" content="哈西文学网提供司马迁的史记 世家 萧相国世家第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/83.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/83.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 萧相国世家第二十三</h1>
            <div class="link xb">
                <a href="82.html">上一页</a>&larr;<a href="index.html">返回列表</a>&rarr;<a
                    href="84.html">下一页</a></div>			
            <div id="BookText">&nbsp;&nbsp;&nbsp;&nbsp;萧相国何者，沛丰人也。以文无害为沛主吏掾。<br /><br />&nbsp;&nbsp;&nbsp;&nbsp;高祖为布衣时，何数以吏事护高祖。高祖为亭长，常左右之。高祖以吏繇咸<br /><br />&nbsp;&nbsp;&nbsp;&nbsp;阳，吏皆送奉钱三，何独以五。<br /><br />&nbsp;&nbsp;&nbsp;&nbsp;秦御史监郡者与从事，常辨之。何乃给泗水卒史事，第一。秦御史欲入言徵<br /><br />&nbsp;&nbsp;&nbsp;&nbsp;何，何固请，得毋行。<br /><br />&nbsp;&nbsp;&nbsp;&nbsp;及高祖起为沛公，何常为丞督事。沛公至咸阳，诸将皆争走金帛财物之府分<br /><br />&nbsp;&nbsp;&nbsp;&nbsp;之，何独先入收秦丞相御史律令图书藏之。沛公为汉王，以何为丞相。项王与诸<br /><br />&nbsp;&nbsp;&nbsp;&nbsp;侯屠烧咸阳而去。汉王所以具知天下q塞，户口多少，弱之处，民所疾苦者，<br /><br />&nbsp;&nbsp;&nbsp;&nbsp;以何具得秦图书也。何进言韩信，汉王以信为大将军。语在淮阴侯事中。<br /><br />&nbsp;&nbsp;&nbsp;&nbsp;汉王引兵东定三秦，何以丞相留收巴蜀，填抚谕告，使给军食。汉二年，汉<br /><br />&nbsp;&nbsp;&nbsp;&nbsp;王与诸侯击楚，何守关中，侍太子，治栎阳。为法令约束，立宗庙社稷宫室县邑，<br /><br />&nbsp;&nbsp;&nbsp;&nbsp;辄奏上，可，许以从事；即不及奏上，辄以便宜施行，上来以闻。关中事计户口<br /><br />&nbsp;&nbsp;&nbsp;&nbsp;转漕给军，汉王数失军遁去，何常兴关中卒，辄补缺。上以此专属任何关中事。<br /><br />&nbsp;&nbsp;&nbsp;&nbsp;汉三年，汉王与项羽相距京索之间，上数使使劳苦丞相。鲍生谓丞相曰：<br /><br />&nbsp;&nbsp;&nbsp;&nbsp;“王暴衣露盖，数使使劳苦君者，有疑君心也。为君计，莫若遣君子孙昆弟能胜<br /><br />&nbsp;&nbsp;&nbsp;&nbsp;兵者悉诣军所，上必益信君。”於是何从其计，汉王大说。<br /><br />&nbsp;&nbsp;&nbsp;&nbsp;汉五年，既杀项羽，定天下，论功行封。群臣争功，岁馀功不决。高祖以萧<br /><br />&nbsp;&nbsp;&nbsp;&nbsp;何功最盛，封为侯，所食邑多。功臣皆曰：“臣等身被坚执锐，多者百馀战，<br /><br />&nbsp;&nbsp;&nbsp;&nbsp;少者数十合，攻城略地，大小各有差。今萧何未尝有汗马之劳，徒持文墨议论，<br /><br />&nbsp;&nbsp;&nbsp;&nbsp;不战，顾反居臣等上，何也？”高帝曰：“诸君知猎乎？”曰：“知之。”“知<br /><br />&nbsp;&nbsp;&nbsp;&nbsp;猎狗乎？”曰：“知之。”高帝曰：“夫猎，追杀兽兔者狗也，而发踪指示兽处<br /><br />&nbsp;&nbsp;&nbsp;&nbsp;者人也。今诸君徒能得走兽耳，功狗也。至如萧何，发踪指示，功人也。且诸君<br /><br />&nbsp;&nbsp;&nbsp;&nbsp;独以身随我，多者两三人。今萧何举宗数十人皆随我，功不可忘也。”群臣皆莫<br /><br />&nbsp;&nbsp;&nbsp;&nbsp;敢言。<br /><br />&nbsp;&nbsp;&nbsp;&nbsp;列侯毕已受封，及奏位次，皆曰：“平阳侯曹参身被七十创，攻城略地，功<br /><br />&nbsp;&nbsp;&nbsp;&nbsp;最多，宜第一。”上已桡功臣，多封萧何，至位次未有以复难之，然心欲何第一。<br /><br />&nbsp;&nbsp;&nbsp;&nbsp;关内侯鄂君进曰：“群臣议皆误。夫曹参虽有野战略地之功，此特一时之事。夫<br /><br />&nbsp;&nbsp;&nbsp;&nbsp;上与楚相距五岁，常失军亡众，逃身遁者数矣。然萧何常从关中遣军补其处，非<br /><br />&nbsp;&nbsp;&nbsp;&nbsp;上所诏令召，而数万众会上之乏绝者数矣。夫汉与楚相守荥阳数年，军无见粮，<br /><br />&nbsp;&nbsp;&nbsp;&nbsp;萧何转漕关中，给食不乏。陛下虽数亡山东，萧何常全关中以待陛下，此万世之<br /><br />&nbsp;&nbsp;&nbsp;&nbsp;功也。今虽亡曹参等百数，何缺於汉？汉得之不必待以全。柰何欲以一旦之功而<br /><br />&nbsp;&nbsp;&nbsp;&nbsp;加万世之功哉！萧何第一，曹参次之。”高祖曰：“善。”於是乃令萧何第一，<br /><br />&nbsp;&nbsp;&nbsp;&nbsp;赐带剑履上殿，入朝不趋。<br /><br />&nbsp;&nbsp;&nbsp;&nbsp;上曰：“吾闻进贤受上赏。萧何功虽高，得鄂君乃益明。”於是因鄂君故所<br /><br />&nbsp;&nbsp;&nbsp;&nbsp;食关内侯邑封为安平侯。是日，悉封何父子兄弟十馀人，皆有食邑。乃益封何二<br /><br />&nbsp;&nbsp;&nbsp;&nbsp;千户，以帝尝繇咸阳时何送我独赢奉钱二也。<br /><br />&nbsp;&nbsp;&nbsp;&nbsp;汉十一年，陈g反，高祖自将，至邯郸。未罢，淮阴侯谋反关中，吕后用萧<br /><br />&nbsp;&nbsp;&nbsp;&nbsp;何计，诛淮阴侯，语在淮阴事中。上已闻淮阴侯诛，使使拜丞相何为相国，益封<br /><br />&nbsp;&nbsp;&nbsp;&nbsp;五千户，令卒五百人一都尉为相国卫。诸君皆贺，召平独吊。召平者，故秦东陵<br /><br />&nbsp;&nbsp;&nbsp;&nbsp;侯。秦破，为布衣，贫，种瓜於长安城东，瓜美，故世俗谓之“东陵瓜”，从召<br /><br />&nbsp;&nbsp;&nbsp;&nbsp;平以为名也。召平谓相国曰：“祸自此始矣。上暴露於外而君守於中，非被矢石<br /><br />&nbsp;&nbsp;&nbsp;&nbsp;之事而益君封置卫者，以今者淮阴侯新反於中，疑君心矣。夫置卫卫君，非以宠<br /><br />&nbsp;&nbsp;&nbsp;&nbsp;君也。愿君让封勿受，悉以家私财佐军，则上心说。”相国从其计，高帝乃大喜。<br /><br />&nbsp;&nbsp;&nbsp;&nbsp;汉十二年秋，黥布反，上自将击之，数使使问相国何为。相国为上在军，乃<br /><br />&nbsp;&nbsp;&nbsp;&nbsp;拊循勉力百姓，悉以所有佐军，如陈g时。客有说相国曰：“君灭族不久矣。夫<br /><br />&nbsp;&nbsp;&nbsp;&nbsp;君位为相国，功第一，可复加哉？然君初入关中，得百姓心，十馀年矣，皆附君，<br /><br />&nbsp;&nbsp;&nbsp;&nbsp;常复孳孳得民和。上所为数问君者，畏君倾动关中。今君胡不多买田地，贱贳贷<br /><br />&nbsp;&nbsp;&nbsp;&nbsp;以自@？上心乃安。”於是相国从其计，上乃大说。<br /><br />&nbsp;&nbsp;&nbsp;&nbsp;上罢布军归，民道遮行上书，言相国贱买民田宅数千万。上至，相国谒。<br /><br />&nbsp;&nbsp;&nbsp;&nbsp;上笑曰：“夫相国乃利民！”民所上书皆以与相国，曰：“君自谢民。”相国因<br /><br />&nbsp;&nbsp;&nbsp;&nbsp;为民请曰：“长安地狭，上林中多空地，弃，愿令民得入田，毋收稿为禽兽食。”<br /><br />&nbsp;&nbsp;&nbsp;&nbsp;上大怒曰：“相国多受贾人财物，乃为请吾苑！”乃下相国廷尉，械系之。数日，<br /><br />&nbsp;&nbsp;&nbsp;&nbsp;王卫尉侍，前问曰：“相国何大罪，陛下系之暴也？”上曰：“吾闻李斯相秦皇<br /><br />&nbsp;&nbsp;&nbsp;&nbsp;帝，有善归主，有恶自与。今相国多受贾竖金而为民请吾苑，以自媚於民，故系<br /><br />&nbsp;&nbsp;&nbsp;&nbsp;治之。”王卫尉曰：“夫职事苟有便於民而请之，真宰相事，陛下柰何乃疑相国<br /><br />&nbsp;&nbsp;&nbsp;&nbsp;受贾人钱乎！且陛下距楚数岁，陈g、黥布反，陛下自将而往，当是时，相国守<br /><br />&nbsp;&nbsp;&nbsp;&nbsp;关中，摇足则关以西非陛下有也。相国不以此时为利，今乃利贾人之金乎？且秦<br /><br />&nbsp;&nbsp;&nbsp;&nbsp;以不闻其过亡天下，李斯之分过，又何足法哉。陛下何疑宰相之浅也。”高帝不<br /><br />&nbsp;&nbsp;&nbsp;&nbsp;怿。是日，使使持节赦出相国。相国年老，素恭谨，入，徒跣谢。高帝曰：“相<br /><br />&nbsp;&nbsp;&nbsp;&nbsp;国休矣！相国为民请苑，吾不许，我不过为桀纣主，而相国为贤相。吾故系相国，<br /><br />&nbsp;&nbsp;&nbsp;&nbsp;欲令百姓闻吾过也。”<br /><br />&nbsp;&nbsp;&nbsp;&nbsp;何素不与曹参相能，及何病，孝惠自临视相国病，因问曰：“君即百岁后，<br /><br />&nbsp;&nbsp;&nbsp;&nbsp;谁可代君者？”对曰：“知臣莫如主。”孝惠曰：“曹参何如？”何顿首曰：<br /><br />&nbsp;&nbsp;&nbsp;&nbsp;“帝得之矣！臣死不恨矣！”<br /><br />&nbsp;&nbsp;&nbsp;&nbsp;何置田宅必居穷处，为家不治垣屋。曰：“后世贤，师吾俭；不贤，毋为势<br /><br />&nbsp;&nbsp;&nbsp;&nbsp;家所夺。”<br /><br />&nbsp;&nbsp;&nbsp;&nbsp;孝惠二年，相国何卒，谥为文终侯。<br /><br />&nbsp;&nbsp;&nbsp;&nbsp;后嗣以罪失侯者四世，绝，天子辄复求何后，封续侯，功臣莫得比焉。<br /><br />&nbsp;&nbsp;&nbsp;&nbsp;太史公曰：萧相国何於秦时为刀笔吏，录录未有奇节。及汉兴，依日月之末<br /><br />&nbsp;&nbsp;&nbsp;&nbsp;光，何谨守管a，因民之疾秦法，顺流与之更始。淮阴、黥布等皆以诛灭，而何<br /><br />&nbsp;&nbsp;&nbsp;&nbsp;之勋烂焉。位冠群臣，声施后世，与闳夭、散宜生等争烈矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,83);">加入书签</a><a
                        href="82.html">上一页</a>&larr;<a href="index.html">返回列表</a>&rarr;<a
                            href="84.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "82.html"; var next_page = "84.html"; var index_page = "index.html"; var sortid = "9"; var article_id = "1"; var chapter_id = "83"; var articlename = "史记"; var chaptername = "世家 萧相国世家第二十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>