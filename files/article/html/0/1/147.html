<!DOCTYPE html>
<html>
<head>
<meta charset="gbk" />
<title>史记-传 东越列传第五十四-在线阅读-哈西文学网</title>
<meta name="keywords" content="司马迁，史记，传 东越列传第五十四全文，传 东越列传第五十四在线阅读 哈西文学网" />
<meta name="description" content="哈西文学网提供司马迁的史记 传 东越列传第五十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/147.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/147.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 东越列传第五十四</h1>
            <div class="link xb">
                <a href="146.html">上一页</a>&larr;<a href="index.html">返回列表</a>&rarr;<a
                    href="148.html">下一页</a></div>			
            <div id="BookText">&nbsp;&nbsp;&nbsp;&nbsp;闽越王无诸及越东海王摇者，其先皆越王句践之后也，姓驺氏。秦已并天下，<br /><br />&nbsp;&nbsp;&nbsp;&nbsp;皆废为君长，以其地为闽中郡。及诸侯畔秦，无诸、摇率越归鄱阳令吴芮，所谓<br /><br />&nbsp;&nbsp;&nbsp;&nbsp;鄱君者也，从诸侯灭秦。当是之时，项籍主命，弗王，以故不附楚。汉击项籍，<br /><br />&nbsp;&nbsp;&nbsp;&nbsp;无诸、摇率越人佐汉。汉五年，复立无诸为闽越王，王闽中故地，都东冶。孝惠<br /><br />&nbsp;&nbsp;&nbsp;&nbsp;三年，举高帝时越功，曰闽君摇功多，其民便附，乃立摇为东海王，都东瓯，世<br /><br />&nbsp;&nbsp;&nbsp;&nbsp;俗号为东瓯王。<br /><br />&nbsp;&nbsp;&nbsp;&nbsp;后数世，至孝景三年，吴王濞反，欲从闽越，闽越未肯行，独东瓯从吴。及<br /><br />&nbsp;&nbsp;&nbsp;&nbsp;吴破，东瓯受汉购，杀吴王丹徒，以故皆得不诛，归国。<br /><br />&nbsp;&nbsp;&nbsp;&nbsp;吴王子子驹亡走闽越，怨东瓯杀其父，常劝闽越击东瓯。至建元三年，闽越<br /><br />&nbsp;&nbsp;&nbsp;&nbsp;发兵围东瓯。东瓯食尽，困，且降，乃使人告急天子。天子问太尉田`，`对曰：<br /><br />&nbsp;&nbsp;&nbsp;&nbsp;“越人相攻击，固其常，又数反覆，不足以烦中国往救也。自秦时弃弗属。”於<br /><br />&nbsp;&nbsp;&nbsp;&nbsp;是中大夫庄助诘`曰：“特患力弗能救，德弗能覆；诚能，何故弃之？且秦举咸<br /><br />&nbsp;&nbsp;&nbsp;&nbsp;阳而弃之，何乃越也！今小国以穷困来告急天子，天子弗振，彼当安所告澹坑<br /><br />&nbsp;&nbsp;&nbsp;&nbsp;何以子万国乎？”上曰：“太尉未足与计。吾初即位，不欲出虎符发兵郡国。”<br /><br />&nbsp;&nbsp;&nbsp;&nbsp;乃遣庄助以节发兵会稽。会稽太守欲距不为发兵，助乃斩一司马，谕意指，遂发<br /><br />&nbsp;&nbsp;&nbsp;&nbsp;兵浮海救东瓯。未至，闽越引兵而去。东瓯请举国徙中国，乃悉举众来，处江淮<br /><br />&nbsp;&nbsp;&nbsp;&nbsp;之间。<br /><br />&nbsp;&nbsp;&nbsp;&nbsp;至建元六年，闽越击南越。南越守天子约，不敢擅发兵击而以闻。上遣大行<br /><br />&nbsp;&nbsp;&nbsp;&nbsp;王恢出豫章，大农韩安国出会稽，皆为将军。兵未逾岭，闽越王郢发兵距险。其<br /><br />&nbsp;&nbsp;&nbsp;&nbsp;弟馀善乃与相、宗族谋曰：“王以擅发兵击南越，不请，故天子兵来诛。今汉兵<br /><br />&nbsp;&nbsp;&nbsp;&nbsp;众，今即幸胜之，后来益多，终灭国而止。今杀王以谢天子。天子听，罢兵，<br /><br />&nbsp;&nbsp;&nbsp;&nbsp;固一国完；不听，乃力战；不胜，即亡入海。”皆曰“善”。即W杀王，使使<br /><br />&nbsp;&nbsp;&nbsp;&nbsp;奉其头致大行。大行曰：“所为来者诛王。今王头至，谢罪，不战而耘，利莫大<br /><br />&nbsp;&nbsp;&nbsp;&nbsp;焉。”乃以便宜案兵告大农军，而使使奉王头驰报天子。诏罢两将兵，曰：“郢<br /><br />&nbsp;&nbsp;&nbsp;&nbsp;等首恶，独无诸孙繇君丑不与谋焉。”乃使郎中将立丑为越繇王，奉闽越先祭祀。<br /><br />&nbsp;&nbsp;&nbsp;&nbsp;馀善已杀郢，威行於国，国民多属，窃自立为王。繇王不能矫其众持正。天<br /><br />&nbsp;&nbsp;&nbsp;&nbsp;子闻之，为馀善不足复兴师，曰：“馀善数与郢谋乱，而后首诛郢，师得不劳。”<br /><br />&nbsp;&nbsp;&nbsp;&nbsp;因立馀善为东越王，与繇王并处。<br /><br />&nbsp;&nbsp;&nbsp;&nbsp;至元鼎五年，南越反，东越王馀善上书，请以卒八千人从楼船将军击吕嘉等。<br /><br />&nbsp;&nbsp;&nbsp;&nbsp;兵至揭扬，以海风波为解，不行，持两端，阴使南越。及汉破番禺，不至。是时<br /><br />&nbsp;&nbsp;&nbsp;&nbsp;楼船将军杨仆使使上书，愿便引兵击东越。上曰士卒劳倦，不许，罢兵，令诸校屯<br /><br />&nbsp;&nbsp;&nbsp;&nbsp;豫章梅领待命。<br /><br />&nbsp;&nbsp;&nbsp;&nbsp;元鼎六年秋，馀善闻楼船请诛之，汉兵临境，且往，乃遂反，发兵距汉道。<br /><br />&nbsp;&nbsp;&nbsp;&nbsp;号将军驺力等为“吞汉将军”，入白沙、武林、梅岭，杀汉三校尉。是时汉使大<br /><br />&nbsp;&nbsp;&nbsp;&nbsp;农张成、故山州侯齿将屯，弗敢击，s就便处，皆坐畏懦诛。<br /><br />&nbsp;&nbsp;&nbsp;&nbsp;馀善刻“武帝”玺自立，诈其民，为妄言。天子遣横海将军韩说出句章，浮<br /><br />&nbsp;&nbsp;&nbsp;&nbsp;海从东方往；楼船将军杨仆出武林；中尉王温舒出梅岭；越侯为戈船、下濑将军，<br /><br />&nbsp;&nbsp;&nbsp;&nbsp;出若邪、白沙。元封元年冬，咸入东越。东越素发兵距险，使徇北将军守武林，<br /><br />&nbsp;&nbsp;&nbsp;&nbsp;败楼船军数校尉，杀长吏。楼船将军率钱唐辕终古斩徇北将军，为御儿侯。自兵<br /><br />&nbsp;&nbsp;&nbsp;&nbsp;未往。<br /><br />&nbsp;&nbsp;&nbsp;&nbsp;故越衍侯吴阳前在汉，汉使归谕馀善，馀善弗听。及横海将军先至，越衍侯<br /><br />&nbsp;&nbsp;&nbsp;&nbsp;吴阳以其邑七百人反，攻越军於汉阳。从建成侯敖，与其率，从繇王居股谋曰：<br /><br />&nbsp;&nbsp;&nbsp;&nbsp;“馀善首恶，劫守吾属。今汉兵至，众，计杀馀善，自归诸将，傥幸得脱。”<br /><br />&nbsp;&nbsp;&nbsp;&nbsp;乃遂俱杀馀善，以其众降横海将军，故封繇王居股为东成侯，万户；封建成侯敖<br /><br />&nbsp;&nbsp;&nbsp;&nbsp;为开陵侯；封越衍侯吴阳为北石侯；封横海将军说为案道侯；封横海校尉福为缭<br /><br />&nbsp;&nbsp;&nbsp;&nbsp;侯。福者，成阳共王子，故为海常侯，坐法失侯。旧从军无功，以宗室故侯。<br /><br />&nbsp;&nbsp;&nbsp;&nbsp;诸将皆无成功，莫封。东越将多军，汉兵至，弃其军降，封为无锡侯。<br /><br />&nbsp;&nbsp;&nbsp;&nbsp;於是天子曰东越狭多阻，闽越悍，数反覆，诏军吏皆将其民徙处江淮间。东<br /><br />&nbsp;&nbsp;&nbsp;&nbsp;越地遂虚。<br /><br />&nbsp;&nbsp;&nbsp;&nbsp;太史公曰：越虽蛮夷，其先岂尝有大功德於民哉，何其久也！历数代常为君<br /><br />&nbsp;&nbsp;&nbsp;&nbsp;王，句践一称伯。然馀善至大逆，灭国迁众，其先苗裔繇王居股等犹尚封为万户<br /><br />&nbsp;&nbsp;&nbsp;&nbsp;侯，由此知越世世为公侯矣。盖禹之馀烈也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,147);">加入书签</a><a
                        href="146.html">上一页</a>&larr;<a href="index.html">返回列表</a>&rarr;<a
                            href="148.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "146.html"; var next_page = "148.html"; var index_page = "index.html"; var sortid = "9"; var article_id = "1"; var chapter_id = "147"; var articlename = "史记"; var chaptername = "传 东越列传第五十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>