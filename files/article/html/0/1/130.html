<!DOCTYPE html>
<html>
<head>
<meta charset="gbk" />
<title>史记-传 郦生陆贾列传第三十七-在线阅读-哈西文学网</title>
<meta name="keywords" content="司马迁，史记，传 郦生陆贾列传第三十七全文，传 郦生陆贾列传第三十七在线阅读 哈西文学网" />
<meta name="description" content="哈西文学网提供司马迁的史记 传 郦生陆贾列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/130.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/130.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 郦生陆贾列传第三十七</h1>
            <div class="link xb">
                <a href="129.html">上一页</a>&larr;<a href="index.html">返回列表</a>&rarr;<a
                    href="131.html">下一页</a></div>			
            <div id="BookText">&nbsp;&nbsp;&nbsp;&nbsp;郦生食其者，陈留高阳人也。好读书，家贫落魄，无以为衣食业，为里监门<br /><br />&nbsp;&nbsp;&nbsp;&nbsp;吏。然县中贤豪不敢役，县中皆谓之狂生。<br /><br />&nbsp;&nbsp;&nbsp;&nbsp;及陈胜、项梁等起，诸将徇地过高阳者数十人，郦生闻其将皆握w好苛<br /><br />&nbsp;&nbsp;&nbsp;&nbsp;礼自用，不能听大度之言，郦生乃深自藏匿。后闻沛公将兵略地陈留郊，沛公麾<br /><br />&nbsp;&nbsp;&nbsp;&nbsp;下骑士m郦生里中子也，沛公时时问邑中贤士豪俊。骑士归，郦生见谓之曰：<br /><br />&nbsp;&nbsp;&nbsp;&nbsp;“吾闻沛公慢而易人，多大略，此真吾所愿从游，莫为我先。若见沛公，谓曰<br /><br />&nbsp;&nbsp;&nbsp;&nbsp;‘臣里中有郦生，年六十馀，长八尺，人皆谓之狂生，生自谓我非狂生’。”骑<br /><br />&nbsp;&nbsp;&nbsp;&nbsp;士曰：“沛公不好儒，诸客冠儒冠来者，沛公辄解其冠，溲溺其中。与人言，常<br /><br />&nbsp;&nbsp;&nbsp;&nbsp;大骂。未可以儒生说也。”郦生曰：“弟言之。”骑士从容言如郦生所诫者。<br /><br />&nbsp;&nbsp;&nbsp;&nbsp;沛公至高阳传舍，使人召郦生。郦生至，入谒，沛公方倨床使两女子洗足，<br /><br />&nbsp;&nbsp;&nbsp;&nbsp;而见郦生。郦生入，则长揖不拜，曰：“足下欲助秦攻诸侯乎？且欲率诸侯破秦<br /><br />&nbsp;&nbsp;&nbsp;&nbsp;也？”沛公骂曰：“竖儒！夫天下同苦秦久矣，故诸侯相率而攻秦，何谓助秦攻<br /><br />&nbsp;&nbsp;&nbsp;&nbsp;诸侯乎？”郦生曰：“必聚徒合义兵诛无道秦，不宜倨见长者。”於是沛公辍洗，<br /><br />&nbsp;&nbsp;&nbsp;&nbsp;起摄衣，延郦生上坐，谢之。郦生因言六国从横时。沛公喜，赐郦生食，问曰：<br /><br />&nbsp;&nbsp;&nbsp;&nbsp;“计将安出？”郦生曰：“足下起纠合之众，收散乱之兵，不满万人，欲以径入<br /><br />&nbsp;&nbsp;&nbsp;&nbsp;强秦，此所谓探虎口者也。夫陈留，天下之冲，四通五达之郊也，今其城又多积<br /><br />&nbsp;&nbsp;&nbsp;&nbsp;粟。臣善其令，请得使之，令下足下。即不听，足下举兵攻之，臣为内应。”於<br /><br />&nbsp;&nbsp;&nbsp;&nbsp;是遣郦生行，沛公引兵随之，遂下陈留。号郦食其为广野君。<br /><br />&nbsp;&nbsp;&nbsp;&nbsp;郦生言其弟郦商，使将数千人从沛公西南略地。郦生常为说客，驰使诸侯。<br /><br />&nbsp;&nbsp;&nbsp;&nbsp;汉三年秋，项羽击汉，拔荥阳，汉兵遁保巩、洛。楚人闻淮阴侯破赵，彭越<br /><br />&nbsp;&nbsp;&nbsp;&nbsp;数反梁地，则分兵救之。淮阴方东击齐，汉王数困荥阳、成皋，计欲捐成皋以东，<br /><br />&nbsp;&nbsp;&nbsp;&nbsp;屯巩、洛以拒楚。郦生因曰：“臣闻知天之天者，王事可成；不知天之天者，王<br /><br />&nbsp;&nbsp;&nbsp;&nbsp;事不可成。王者以民人为天，而民人以食为天。夫敖仓，天下转输久矣，臣闻其<br /><br />&nbsp;&nbsp;&nbsp;&nbsp;下乃有藏粟甚多，楚人拔荥阳，不坚守敖仓，乃引而东，令m卒分守成皋，此乃<br /><br />&nbsp;&nbsp;&nbsp;&nbsp;天所以资汉也。方今楚易取而汉反S，自夺其便，臣窃以为过矣。且两雄不俱立，<br /><br />&nbsp;&nbsp;&nbsp;&nbsp;楚汉久相持不决，百姓骚动，海内摇荡，农夫释耒，工女下机，天下之心未有所<br /><br />&nbsp;&nbsp;&nbsp;&nbsp;定也。愿足下急复进兵，收取荥阳，据敖仓之粟，塞成皋之险，杜大行之道，距<br /><br />&nbsp;&nbsp;&nbsp;&nbsp;蜚狐之口，守白马之津，以示诸侯效实形制之势，则天下知所归矣。方今燕、赵<br /><br />&nbsp;&nbsp;&nbsp;&nbsp;已定，唯齐未下。今田广据千里之齐，田间将二十万之众，军於历城，诸田宗，<br /><br />&nbsp;&nbsp;&nbsp;&nbsp;负海阻河济，南近楚，人多变诈，足下虽遣数十万师，未可以岁月破也。臣请得<br /><br />&nbsp;&nbsp;&nbsp;&nbsp;奉明诏说齐王，使为汉而称东藩。”上曰：“善。”<br /><br />&nbsp;&nbsp;&nbsp;&nbsp;乃从其画，复守敖仓，而使郦生说齐王曰：“王知天下之所归乎？”王曰：<br /><br />&nbsp;&nbsp;&nbsp;&nbsp;“不知也。”曰：“王知天下之所归，则齐国可得而有也；若不知天下之所归，<br /><br />&nbsp;&nbsp;&nbsp;&nbsp;即齐国未可得保也。”齐王曰：“天下何所归？”曰：“归汉。”曰：“先生何<br /><br />&nbsp;&nbsp;&nbsp;&nbsp;以言之？”曰：“汉王与项王戮力西面击秦，约先入咸阳者王之。汉王先入咸阳，<br /><br />&nbsp;&nbsp;&nbsp;&nbsp;项王负约不与而王之汉中。项王迁杀义帝，汉王闻之，起蜀汉之兵击三秦，出关<br /><br />&nbsp;&nbsp;&nbsp;&nbsp;而责义帝之处，收天下之兵，立诸侯之后。降城即以侯其将，得赂即以分其士，<br /><br />&nbsp;&nbsp;&nbsp;&nbsp;与天下同其利，豪英贤才皆乐为之用。诸侯之兵四面而至，蜀汉之粟方船而下。<br /><br />&nbsp;&nbsp;&nbsp;&nbsp;项王有倍约之名，杀义帝之负；於人之功无所记，於人之罪无所忘；战胜而不得<br /><br />&nbsp;&nbsp;&nbsp;&nbsp;其赏，拔城而不得其封；非项氏莫得用事；为人刻印，\而不能授；攻城得赂，<br /><br />&nbsp;&nbsp;&nbsp;&nbsp;积而不能赏：天下畔之，贤才怨之，而莫为之用。故天下之士归於汉王，可坐而<br /><br />&nbsp;&nbsp;&nbsp;&nbsp;策也。夫汉王发蜀汉，定三秦；涉西河之外，援上党之兵；下井陉，诛成安君；<br /><br />&nbsp;&nbsp;&nbsp;&nbsp;破北魏，举三十二城：此蚩尤之兵也，非人之力也，天之福也。今已据敖仓之粟，<br /><br />&nbsp;&nbsp;&nbsp;&nbsp;塞成皋之险，守白马之津，杜大行之阪，距蜚狐之口，天下后服者先亡矣。王疾<br /><br />&nbsp;&nbsp;&nbsp;&nbsp;先下汉王，齐国社稷可得而保也；不下汉王，危亡可立而待也。”田广以为然，<br /><br />&nbsp;&nbsp;&nbsp;&nbsp;乃听郦生，罢历下兵守战备，与郦生日纵酒。<br /><br />&nbsp;&nbsp;&nbsp;&nbsp;淮阴侯闻郦生伏轼下齐七十馀城，乃夜度兵平原袭齐。齐王田广闻汉兵至，<br /><br />&nbsp;&nbsp;&nbsp;&nbsp;以为郦生卖己，乃曰：“汝能止汉军，我活汝；不然，我将亨汝！”郦生曰：<br /><br />&nbsp;&nbsp;&nbsp;&nbsp;“举大事不细谨，盛德不辞让。而公不为若更言！”齐王遂亨郦生，引兵东走。<br /><br />&nbsp;&nbsp;&nbsp;&nbsp;汉十二年，曲周侯郦商以丞相将兵击黥布有功。高祖举列侯功臣，思郦食其。<br /><br />&nbsp;&nbsp;&nbsp;&nbsp;郦食其子疥数将兵，功未当侯，上以其父故，封疥为高梁侯。后更食武遂，嗣三<br /><br />&nbsp;&nbsp;&nbsp;&nbsp;世。元狩元年中，武遂侯平坐诈诏衡山王取百斤金，当弃市，病死，国除也。<br /><br />&nbsp;&nbsp;&nbsp;&nbsp;陆贾者，楚人也。以客从高祖定天下，名为有口辩士，居左右，常使诸侯。<br /><br />&nbsp;&nbsp;&nbsp;&nbsp;及高祖时，中国初定，尉他平南越，因王之。高祖使陆贾赐尉他印为南越王。<br /><br />&nbsp;&nbsp;&nbsp;&nbsp;陆生至，尉他s结箕倨见陆生。陆生因进说他曰：“足下中国人，亲戚昆弟坟在<br /><br />&nbsp;&nbsp;&nbsp;&nbsp;真定。今足下反天性，弃冠带，欲以区区之越与天子抗衡为敌国，祸且及身矣。<br /><br />&nbsp;&nbsp;&nbsp;&nbsp;且夫秦失其政，诸侯豪桀并起，唯汉王先入关，据咸阳。项羽倍约，自立为西楚<br /><br />&nbsp;&nbsp;&nbsp;&nbsp;霸王，诸侯皆属，可谓至。然汉王起巴蜀，鞭笞天下，劫略诸侯，遂诛项羽灭<br /><br />&nbsp;&nbsp;&nbsp;&nbsp;之。五年之间，海内平定，此非人力，天之所建也。天子闻君王王南越，不助天<br /><br />&nbsp;&nbsp;&nbsp;&nbsp;下诛暴逆，将相欲移兵而诛王，天子怜百姓新劳苦，故且休之，遣臣授君王印，<br /><br />&nbsp;&nbsp;&nbsp;&nbsp;剖符通使。君王宜郊迎，北面称臣，乃欲以新造未集之越，屈於此。汉诚闻之，<br /><br />&nbsp;&nbsp;&nbsp;&nbsp;掘烧王先人冢，夷灭宗族，使一偏将将十万众临越，则越杀王降汉，如反覆手耳。”<br /><br />&nbsp;&nbsp;&nbsp;&nbsp;於是尉他乃蹶然起坐，谢陆生曰：“居蛮夷中久，殊失礼义。”因问陆生曰：<br /><br />&nbsp;&nbsp;&nbsp;&nbsp;“我孰与萧何、曹参、韩信贤？”陆生曰：“王似贤。”复曰：“我孰与皇帝贤？”<br /><br />&nbsp;&nbsp;&nbsp;&nbsp;陆生曰：“皇帝起丰沛，讨暴秦，诛楚，为天下兴利除害，继五帝三王之业，<br /><br />&nbsp;&nbsp;&nbsp;&nbsp;统理中国。中国之人以亿计，地方万里，居天下之膏腴，人众车X，万物殷富，<br /><br />&nbsp;&nbsp;&nbsp;&nbsp;政由一家，自天地剖泮未始有也。今王众不过数十万，皆蛮夷，崎岖山海间，譬<br /><br />&nbsp;&nbsp;&nbsp;&nbsp;若汉一郡，王何乃比於汉！”尉他大笑曰：“吾不起中国，故王此。使我居中国，<br /><br />&nbsp;&nbsp;&nbsp;&nbsp;何渠不若汉？”乃大说陆生，留与饮数月。曰：“越中无足与语，至生来，令我<br /><br />&nbsp;&nbsp;&nbsp;&nbsp;日闻所不闻。”赐陆生橐中装直千金，他送亦千金。陆生卒拜尉他为南越王，令<br /><br />&nbsp;&nbsp;&nbsp;&nbsp;称臣奉汉约。归报，高祖大悦，拜贾为太中大夫。<br /><br />&nbsp;&nbsp;&nbsp;&nbsp;陆生时时前说称诗书。高帝骂之曰：“乃公居马上而得之，安事诗书！”陆<br /><br />&nbsp;&nbsp;&nbsp;&nbsp;生曰；“居马上得之，宁可以马上治之乎？且汤武逆取而以顺守之，文武并用，<br /><br />&nbsp;&nbsp;&nbsp;&nbsp;长久之术也。昔者吴王夫差、智伯极武而亡；秦任刑法不变，卒灭赵氏。乡使秦<br /><br />&nbsp;&nbsp;&nbsp;&nbsp;已并天下，行仁义，法先圣，陛下安得而有之？”高帝不怿而有惭色，乃谓陆生<br /><br />&nbsp;&nbsp;&nbsp;&nbsp;曰：“试为我著秦所以失天下，吾所以得之者何，及古成败之国。”陆生乃粗述<br /><br />&nbsp;&nbsp;&nbsp;&nbsp;存亡之徵，凡著十二篇。每奏一篇，高帝未尝不称善，左右呼万岁，号其书曰<br /><br />&nbsp;&nbsp;&nbsp;&nbsp;“新语”。<br /><br />&nbsp;&nbsp;&nbsp;&nbsp;孝惠帝时，吕太后用事，欲王诸吕，畏大臣有口者，陆生自度不能争之，乃<br /><br />&nbsp;&nbsp;&nbsp;&nbsp;病免家居。以好田地善，可以家焉。有五男，乃出所使越得橐中装卖千金，分<br /><br />&nbsp;&nbsp;&nbsp;&nbsp;其子，子二百金，令为生产。陆生常安车驷马，从歌舞鼓琴瑟侍者十人，宝剑直<br /><br />&nbsp;&nbsp;&nbsp;&nbsp;百金，谓其子曰：“与汝约：过汝，汝给吾人马酒食，极欲，十日而更。所死家，<br /><br />&nbsp;&nbsp;&nbsp;&nbsp;得宝剑车骑侍从者。一岁中往来过他客，率不过再三过，数见不鲜，无久公为<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;吕太后时，王诸吕，诸吕擅权，欲劫少主，危刘氏。右丞相陈平患之，力不<br /><br />&nbsp;&nbsp;&nbsp;&nbsp;能争，恐祸及己，常燕居深念。陆生往请，直入坐，而陈丞相方深念，不时见陆<br /><br />&nbsp;&nbsp;&nbsp;&nbsp;生。陆生曰：“何念之深也？”陈平曰：“生揣我何念？”陆生曰：“足下位为<br /><br />&nbsp;&nbsp;&nbsp;&nbsp;上相，食三万户侯，可谓极富贵无欲矣。然有忧念，不过患诸吕、少主耳。”陈<br /><br />&nbsp;&nbsp;&nbsp;&nbsp;平曰：“然。为之柰何？”陆生曰：“天下安，注意相；天下危，注意将。将相<br /><br />&nbsp;&nbsp;&nbsp;&nbsp;和调，则士务附；士务附，天下虽有变，即权不分。为社稷计，在两君掌握耳。<br /><br />&nbsp;&nbsp;&nbsp;&nbsp;臣常欲谓太尉绛侯，绛侯与我戏，易吾言。君何不交O太尉，深相结？”为陈平<br /><br />&nbsp;&nbsp;&nbsp;&nbsp;画吕氏数事。陈平用其计，乃以五百金为绛侯寿，厚具乐饮；太尉亦报如之。此<br /><br />&nbsp;&nbsp;&nbsp;&nbsp;两人深相结，则吕氏谋益衰。陈平乃以奴婢百人，车马五十乘，钱五百万，遗陆<br /><br />&nbsp;&nbsp;&nbsp;&nbsp;生为饮食费。陆生以此游汉廷公卿间，名声藉甚。<br /><br />&nbsp;&nbsp;&nbsp;&nbsp;及诛诸吕，立孝文帝，陆生颇有力焉。孝文帝即位，欲使人之南越。陈丞相<br /><br />&nbsp;&nbsp;&nbsp;&nbsp;等乃言陆生为太中大夫，往使尉他，令尉他去黄屋称制，令比诸侯，皆如意旨。<br /><br />&nbsp;&nbsp;&nbsp;&nbsp;语在南越语中。陆生竟以寿终。<br /><br />&nbsp;&nbsp;&nbsp;&nbsp;平原君朱建者，楚人也。故尝为淮南王黥布相，有罪去，后复事黥布。布欲<br /><br />&nbsp;&nbsp;&nbsp;&nbsp;反时，问平原君，平原君非之，布不听而听梁父侯，遂反。汉已诛布，闻平原君<br /><br />&nbsp;&nbsp;&nbsp;&nbsp;谏不与谋，得不诛。语在黥布语中。<br /><br />&nbsp;&nbsp;&nbsp;&nbsp;平原君为人辩有口，刻廉刚直，家於长安。行不苟合，义不取容。辟阳侯行<br /><br />&nbsp;&nbsp;&nbsp;&nbsp;不正，得幸吕太后。时辟阳侯欲知平原君，平原君不肯见。及平原君母死，陆生<br /><br />&nbsp;&nbsp;&nbsp;&nbsp;素与平原君善，过之。平原君家贫，未有以发丧，方假贷服具，陆生令平原君发<br /><br />&nbsp;&nbsp;&nbsp;&nbsp;丧。陆生往见辟阳侯，贺曰：“平原君母死。”辟阳侯曰：“平原君母死，何乃<br /><br />&nbsp;&nbsp;&nbsp;&nbsp;贺我乎？”陆贾曰：“前日君侯欲知平原君，平原君义不知君，以其母故。今其<br /><br />&nbsp;&nbsp;&nbsp;&nbsp;母死，君诚厚送丧，则彼为君死矣。”辟阳侯乃奉百金往税。列侯贵人以辟阳侯<br /><br />&nbsp;&nbsp;&nbsp;&nbsp;故，往税凡五百金。<br /><br />&nbsp;&nbsp;&nbsp;&nbsp;辟阳侯幸吕太后，人或毁辟阳侯於孝惠帝，孝惠帝大怒，下吏，欲诛之。吕<br /><br />&nbsp;&nbsp;&nbsp;&nbsp;太后惭，不可以言。大臣多害辟阳侯行，欲遂诛之。辟阳侯急，因使人欲见平原<br /><br />&nbsp;&nbsp;&nbsp;&nbsp;君。平原君辞曰：“狱急，不敢见君。”乃求见孝惠幸臣闳籍孺，说之曰：“君<br /><br />&nbsp;&nbsp;&nbsp;&nbsp;所以得幸帝，天下莫不闻。今辟阳侯幸太后而下吏，道路皆言君谗，欲杀之。今<br /><br />&nbsp;&nbsp;&nbsp;&nbsp;日辟阳侯诛，旦日太后含怒，亦诛君。何不肉袒为辟阳侯言於帝？帝听君出辟阳<br /><br />&nbsp;&nbsp;&nbsp;&nbsp;侯，太后大O。两主共幸君，君贵富益倍矣。”於是闳籍孺大恐，从其计，言帝，<br /><br />&nbsp;&nbsp;&nbsp;&nbsp;果出辟阳侯。辟阳侯之囚，欲见平原君，平原君不见辟阳侯，辟阳侯以为倍己，<br /><br />&nbsp;&nbsp;&nbsp;&nbsp;大怒。及其成功出之，乃大惊。<br /><br />&nbsp;&nbsp;&nbsp;&nbsp;吕太后崩，大臣诛诸吕，辟阳侯於诸吕至深，而卒不诛。计画所以全者，皆<br /><br />&nbsp;&nbsp;&nbsp;&nbsp;陆生、平原君之力也。<br /><br />&nbsp;&nbsp;&nbsp;&nbsp;孝文帝时，淮南厉王杀辟阳侯，以诸吕故。文帝闻其客平原君为计策，使吏<br /><br />&nbsp;&nbsp;&nbsp;&nbsp;捕欲治。闻吏至门，平原君欲自杀。诸子及吏皆曰：“事未可知，何早自杀为？”<br /><br />&nbsp;&nbsp;&nbsp;&nbsp;平原君曰：“我死祸绝，不及而身矣。”遂自刭。孝文帝闻而惜之，曰：“吾无<br /><br />&nbsp;&nbsp;&nbsp;&nbsp;意杀之。”乃召其子，拜为中大夫。使匈奴，单于无礼，乃骂单于，遂死匈奴中。<br /><br />&nbsp;&nbsp;&nbsp;&nbsp;初，沛公引兵过陈留，郦生踵军门上谒曰：“高阳贱民郦食其，窃闻沛公暴<br /><br />&nbsp;&nbsp;&nbsp;&nbsp;露，将兵助楚讨不义，敬劳从者，愿得望见，口画天下便事。”使者入通，沛公<br /><br />&nbsp;&nbsp;&nbsp;&nbsp;方洗，问使者曰：“何如人也？”使者对曰：“状貌类大儒，衣儒衣，冠侧注。”<br /><br />&nbsp;&nbsp;&nbsp;&nbsp;沛公曰：“为我谢之，言我方以天下为事，未暇见儒人也。”使者出谢曰：“沛<br /><br />&nbsp;&nbsp;&nbsp;&nbsp;公敬谢先生，方以天下为事，未暇见儒人也。”郦生_目案剑叱使者曰：“走！<br /><br />&nbsp;&nbsp;&nbsp;&nbsp;复入言沛公，吾高阳酒徒也，非儒人也。”使者惧而失谒，跪拾谒，还走，复入<br /><br />&nbsp;&nbsp;&nbsp;&nbsp;报曰：“客，天下壮士也，叱臣，臣恐，至失谒。曰‘走！复入言，而公高阳酒<br /><br />&nbsp;&nbsp;&nbsp;&nbsp;徒也’。”沛公遽雪足杖矛曰：“延客入！”<br /><br />&nbsp;&nbsp;&nbsp;&nbsp;郦生入，揖沛公曰：“足下甚苦，暴衣露冠，将兵助楚讨不义，足下何不自<br /><br />&nbsp;&nbsp;&nbsp;&nbsp;喜也？臣愿以事见，而曰‘吾方以天下为事，未暇见儒人也’。夫足下欲兴天下<br /><br />&nbsp;&nbsp;&nbsp;&nbsp;之大事而成天下之大功，而以目皮相，恐失天下之能士。且吾度足下之智不如吾，<br /><br />&nbsp;&nbsp;&nbsp;&nbsp;勇又不如吾。若欲就天下而不相见，窃为足下失之。”沛公谢曰：“乡者闻先生<br /><br />&nbsp;&nbsp;&nbsp;&nbsp;之容，今见先生之意矣。”乃延而坐之，问所以取天下者。郦生曰：“夫足下欲<br /><br />&nbsp;&nbsp;&nbsp;&nbsp;成大功，不如止陈留。陈留者，天下之据冲也，兵之会地也，积粟数千万石，城<br /><br />&nbsp;&nbsp;&nbsp;&nbsp;守甚坚。臣素善其令，愿为足下说之。不听臣，臣请为足下杀之，而下陈留。足<br /><br />&nbsp;&nbsp;&nbsp;&nbsp;下将陈留之众，据陈留之城，而食其积粟，招天下之从兵；从兵已成，足下横行<br /><br />&nbsp;&nbsp;&nbsp;&nbsp;天下，莫能有害足下者矣。”沛公曰：“敬闻命矣。”<br /><br />&nbsp;&nbsp;&nbsp;&nbsp;於是郦生乃夜见陈留令，说之曰：“夫秦为无道而天下畔之，今足下与天下<br /><br />&nbsp;&nbsp;&nbsp;&nbsp;从则可以成大功。今独为亡秦婴城而坚守，臣窃为足下危之。”陈留令曰：“秦<br /><br />&nbsp;&nbsp;&nbsp;&nbsp;法至重也，不可以妄言，妄言者无类，吾不可以应。先生所以教臣者，非臣之意<br /><br />&nbsp;&nbsp;&nbsp;&nbsp;也，愿勿复道。”郦生留宿卧，夜半时斩陈留令首，逾城而下报沛公。沛公引兵<br /><br />&nbsp;&nbsp;&nbsp;&nbsp;攻城，县令首於长竿以示城上人，曰：“趣下，而令头已断矣！今后下者必先斩<br /><br />&nbsp;&nbsp;&nbsp;&nbsp;之！”於是陈留人见令已死，遂相率而下沛公。沛公舍陈留南城门上，因其库兵，<br /><br />&nbsp;&nbsp;&nbsp;&nbsp;食积粟，留出入三月，从兵以万数，遂入破秦。<br /><br />&nbsp;&nbsp;&nbsp;&nbsp;太史公曰：世之传郦生书，多曰汉王已拔三秦，东击项籍而引军於巩洛之间，<br /><br />&nbsp;&nbsp;&nbsp;&nbsp;郦生被儒衣往说汉王。乃非也。自沛公未入关，与项羽别而至高阳，得郦生兄弟。<br /><br />&nbsp;&nbsp;&nbsp;&nbsp;余读陆生新语书十二篇，固当世之辩士。至平原君子与余善，是以得具论之。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,130);">加入书签</a><a
                        href="129.html">上一页</a>&larr;<a href="index.html">返回列表</a>&rarr;<a
                            href="131.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "129.html"; var next_page = "131.html"; var index_page = "index.html"; var sortid = "9"; var article_id = "1"; var chapter_id = "130"; var articlename = "史记"; var chaptername = "传 郦生陆贾列传第三十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>