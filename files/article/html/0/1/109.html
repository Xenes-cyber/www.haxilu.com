<!DOCTYPE html>
<html>
<head>
<meta charset="gbk" />
<title>史记-传 春申君列传第十八-在线阅读-哈西文学网</title>
<meta name="keywords" content="司马迁，史记，传 春申君列传第十八全文，传 春申君列传第十八在线阅读 哈西文学网" />
<meta name="description" content="哈西文学网提供司马迁的史记 传 春申君列传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/109.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/109.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 春申君列传第十八</h1>
            <div class="link xb">
                <a href="108.html">上一页</a>&larr;<a href="index.html">返回列表</a>&rarr;<a
                    href="110.html">下一页</a></div>			
            <div id="BookText">&nbsp;&nbsp;&nbsp;&nbsp;春申君者，楚人也，名歇，姓黄氏。游学博闻，事楚顷襄王。顷襄王以歇为<br /><br />&nbsp;&nbsp;&nbsp;&nbsp;辩，使於秦。秦昭王使白起攻韩、魏，败之於华阳，禽魏将芒卯，韩、魏服而事<br /><br />&nbsp;&nbsp;&nbsp;&nbsp;秦。秦昭王方令白起与韩、魏共伐楚，未行，而楚使黄歇m至於秦，闻秦之计。<br /><br />&nbsp;&nbsp;&nbsp;&nbsp;当是之时，秦已前使白起攻楚，取巫、黔中之郡，拔鄢郢，东至竟陵，楚顷襄王<br /><br />&nbsp;&nbsp;&nbsp;&nbsp;东徙治於陈县。黄歇见楚怀王之为秦所诱而入朝，遂见欺，留死於秦。顷襄王，<br /><br />&nbsp;&nbsp;&nbsp;&nbsp;其子也，秦轻之，恐壹举兵而灭楚。歇乃上书说秦昭王曰：<br /><br />&nbsp;&nbsp;&nbsp;&nbsp;天下莫於秦、楚。今闻大王欲伐楚，此犹两虎相与斗。两虎相与斗而驽犬<br /><br />&nbsp;&nbsp;&nbsp;&nbsp;受其弊，不如善楚。臣请言其说：臣闻物至则反，冬夏是也；致至则危，累棋是<br /><br />&nbsp;&nbsp;&nbsp;&nbsp;也。今大国之地，遍天下有其二垂，此从生民已来，万乘之地未尝有也。先帝文<br /><br />&nbsp;&nbsp;&nbsp;&nbsp;王、庄王之身，三世不妄接地於齐，以绝从亲之要。今王使盛桥守事於韩，盛桥<br /><br />&nbsp;&nbsp;&nbsp;&nbsp;以其地入秦，是王不用甲，不信威，而得百里之地。王可谓能矣。王又举甲而攻<br /><br />&nbsp;&nbsp;&nbsp;&nbsp;魏，杜大梁之门，举河内，拔燕、酸枣、虚、桃，入邢，魏之兵云翔而不敢骸<br /><br />&nbsp;&nbsp;&nbsp;&nbsp;王之功亦多矣。王休甲息众，二年而后复之；又并蒲、衍、首、垣，以临仁、平<br /><br />&nbsp;&nbsp;&nbsp;&nbsp;丘，黄、济阳婴城而魏氏服；王又割濮之北，注齐秦之要，绝楚赵之脊，<br /><br />&nbsp;&nbsp;&nbsp;&nbsp;天下五合六聚而不敢救。王之威亦单矣。<br /><br />&nbsp;&nbsp;&nbsp;&nbsp;王若能持功守威，绌攻取之心而肥仁义之地，使无后患，三王不足四，五伯<br /><br />&nbsp;&nbsp;&nbsp;&nbsp;不足六也。王若负人徒之众，仗兵革之，乘毁魏之威，而欲以力臣天下之主，<br /><br />&nbsp;&nbsp;&nbsp;&nbsp;臣恐其有后患也。诗曰“靡不有初，鲜克有终”。易曰“狐涉水，濡其尾”。此<br /><br />&nbsp;&nbsp;&nbsp;&nbsp;言始之易，终之难也。何以知其然也？昔智氏见伐赵之利而不知榆次之祸，吴见<br /><br />&nbsp;&nbsp;&nbsp;&nbsp;伐齐之便而不知干隧之败。此二国者，非无大功也，没利於前而易患於后也。吴<br /><br />&nbsp;&nbsp;&nbsp;&nbsp;之信越也，从而伐齐，既胜齐人於艾陵，还为越王禽三渚之浦。智氏之信韩、魏<br /><br />&nbsp;&nbsp;&nbsp;&nbsp;也，从而伐赵，攻晋阳城，胜有日矣，韩、魏叛之，杀智伯瑶於凿台之下。今王<br /><br />&nbsp;&nbsp;&nbsp;&nbsp;妒楚之不毁也，而忘毁楚之韩、魏也，臣为王虑而不取也。<br /><br />&nbsp;&nbsp;&nbsp;&nbsp;诗曰“大武远宅而不涉”。从此观之，楚国，援也；邻国，敌也。诗云“<br /><br />&nbsp;&nbsp;&nbsp;&nbsp;疵猓还犬获之。他人有心，余忖度之”。今王中道而信韩、魏之善王也，此<br /><br />&nbsp;&nbsp;&nbsp;&nbsp;正吴之信越也。臣闻之，敌不可假，时不可失。臣恐韩、魏卑辞除患而实欲欺大<br /><br />&nbsp;&nbsp;&nbsp;&nbsp;国也。何则？王无重世之德於韩、魏，而有累世之怨焉。夫韩、魏父子兄弟接踵<br /><br />&nbsp;&nbsp;&nbsp;&nbsp;而死於秦者将十世矣。本国残，社稷坏，宗庙毁。刳腹绝肠，折颈摺颐，首身分<br /><br />&nbsp;&nbsp;&nbsp;&nbsp;离，暴骸骨於草泽，头颅僵仆，相望於境，父子老弱系束手为群虏者相及於路。<br /><br />&nbsp;&nbsp;&nbsp;&nbsp;鬼神孤伤，无所血食。人民不聊生，族类离散，流亡为仆妾者，盈满海内矣。故<br /><br />&nbsp;&nbsp;&nbsp;&nbsp;韩、魏之不亡，秦社稷之忧也，今王资之与攻楚，不亦过乎！<br /><br />&nbsp;&nbsp;&nbsp;&nbsp;且王攻楚将恶出兵？王将借路於仇雠之韩、魏乎？兵出之日而王忧其不返也，<br /><br />&nbsp;&nbsp;&nbsp;&nbsp;是王以兵资於仇雠之韩、魏也。王若不借路於仇雠之韩、魏，必攻随水右壤。随<br /><br />&nbsp;&nbsp;&nbsp;&nbsp;水右壤，此皆广川大水，山林G谷，不食之地也，王虽有之，不为得地。是王有<br /><br />&nbsp;&nbsp;&nbsp;&nbsp;毁楚之名而无得地之实也。<br /><br />&nbsp;&nbsp;&nbsp;&nbsp;且王攻楚之日，四国必悉起兵以应王。秦、楚之兵构而不离，魏氏将出而攻<br /><br />&nbsp;&nbsp;&nbsp;&nbsp;留、方与、、湖陵、砀、萧、相，故宋必尽。齐人南面攻楚，泗上必举。此<br /><br />&nbsp;&nbsp;&nbsp;&nbsp;皆平原四达，膏腴之地，而使独攻。王破楚以肥韩、魏於中国而劲齐。韩、魏之<br /><br />&nbsp;&nbsp;&nbsp;&nbsp;，足以校於秦。齐南以泗水为境，东负海，北倚河，而无后患，天下之国莫<br /><br />&nbsp;&nbsp;&nbsp;&nbsp;於齐、魏，齐、魏得地葆利而详事下吏，一年之后，为帝未能，其於禁王之为帝<br /><br />&nbsp;&nbsp;&nbsp;&nbsp;有馀矣。<br /><br />&nbsp;&nbsp;&nbsp;&nbsp;夫以王壤土之博，人徒之众，兵革之，壹举事而树怨於楚，迟令韩、魏归<br /><br />&nbsp;&nbsp;&nbsp;&nbsp;帝重於齐，是王失计也。臣为王虑，莫若善楚。秦、楚合而为一以临韩，韩必敛<br /><br />&nbsp;&nbsp;&nbsp;&nbsp;手。王施以东山之险，带以曲河之利，韩必为关内之侯。若是而王以十万戍郑，<br /><br />&nbsp;&nbsp;&nbsp;&nbsp;梁氏寒心，许、鄢陵婴城，而上蔡、召陵不往来也，如此而魏亦关内侯矣。王壹<br /><br />&nbsp;&nbsp;&nbsp;&nbsp;善楚，而关内两万乘之主注地於齐，齐右壤可拱手而取也。王之地一经两海，要<br /><br />&nbsp;&nbsp;&nbsp;&nbsp;约天下，是燕、赵无齐、楚，齐、楚无燕、赵也。然后危动燕、赵，直摇齐、楚，<br /><br />&nbsp;&nbsp;&nbsp;&nbsp;此四国者不待痛而服矣。<br /><br />&nbsp;&nbsp;&nbsp;&nbsp;昭王曰：“善。”於是乃止白起而谢韩、魏。发使赂楚，约为与国。<br /><br />&nbsp;&nbsp;&nbsp;&nbsp;黄歇受约归楚，楚使歇与太子完入质於秦，秦留之数年。楚顷襄王病，太子<br /><br />&nbsp;&nbsp;&nbsp;&nbsp;不得归。而楚太子与秦相应侯善，於是黄歇乃说应侯曰：“相国诚善楚太子乎？”<br /><br />&nbsp;&nbsp;&nbsp;&nbsp;应侯曰：“然。”歇曰：“今楚王恐不起疾，秦不如归其太子。太子得立，其事<br /><br />&nbsp;&nbsp;&nbsp;&nbsp;秦必重而德相国无穷，是亲与国而得储万乘也。若不归，则咸阳一布衣耳；楚更<br /><br />&nbsp;&nbsp;&nbsp;&nbsp;立太子，必不事秦。夫失与国而绝万乘之和，非计也。愿相国孰虑之。”应侯以<br /><br />&nbsp;&nbsp;&nbsp;&nbsp;闻秦王。秦王曰：“令楚太子之傅先往问楚王之疾，返而后图之。”黄歇为楚太<br /><br />&nbsp;&nbsp;&nbsp;&nbsp;子计曰：“秦之留太子也，欲以求利也。今太子力未能有以利秦也，歇忧之甚。<br /><br />&nbsp;&nbsp;&nbsp;&nbsp;而阳文君子二人在中，王若卒大命，太子不在，阳文君子必立为后，太子不得奉<br /><br />&nbsp;&nbsp;&nbsp;&nbsp;宗庙矣。不如亡秦，与使者俱出；臣请止，以死当之。”楚太子因变衣服为楚使<br /><br />&nbsp;&nbsp;&nbsp;&nbsp;者御以出关，而黄歇守舍，常为谢病。度太子已远，秦不能追，歇乃自言秦昭王<br /><br />&nbsp;&nbsp;&nbsp;&nbsp;曰：“楚太子已归，出远矣。歇当死，愿赐死。”昭王大怒，欲听其自杀也。应<br /><br />&nbsp;&nbsp;&nbsp;&nbsp;侯曰：“歇为人臣，出身以徇其主，太子立，必用歇，故不如无罪而归之，以亲<br /><br />&nbsp;&nbsp;&nbsp;&nbsp;楚。”秦因遣黄歇。<br /><br />&nbsp;&nbsp;&nbsp;&nbsp;歇至楚三月，楚顷襄王卒，太子完立，是为考烈王。考烈王元年，以黄歇为<br /><br />&nbsp;&nbsp;&nbsp;&nbsp;相，封为春申君，赐淮北地十二县。后十五岁，黄歇言之楚王曰：“淮北地边齐，<br /><br />&nbsp;&nbsp;&nbsp;&nbsp;其事急，请以为郡便。”因并献淮北十二县。请封於江东。考烈王许之。春申君<br /><br />&nbsp;&nbsp;&nbsp;&nbsp;因城故吴墟，以自为都邑。<br /><br />&nbsp;&nbsp;&nbsp;&nbsp;春申君既相楚，是时齐有孟尝君，赵有平原君，魏有信陵君，方争下士，招<br /><br />&nbsp;&nbsp;&nbsp;&nbsp;致宾客，以相倾夺，辅国持权。<br /><br />&nbsp;&nbsp;&nbsp;&nbsp;春申君为楚相四年，秦破赵之长平军四十馀万。五年，围邯郸。邯郸告急於<br /><br />&nbsp;&nbsp;&nbsp;&nbsp;楚，楚使春申君将兵往救之，秦兵亦去，春申君归。春申君相楚八年，为楚北伐<br /><br />&nbsp;&nbsp;&nbsp;&nbsp;灭鲁，以荀卿为兰陵令。当是时，楚复。<br /><br />&nbsp;&nbsp;&nbsp;&nbsp;赵平原君使人於春申君，春申君舍之於上舍。赵使欲夸楚，为玳瑁簪，刀剑<br /><br />&nbsp;&nbsp;&nbsp;&nbsp;室以珠玉饰之，请命春申君客。春申君客三千馀人，其上客皆蹑珠履以见赵使，<br /><br />&nbsp;&nbsp;&nbsp;&nbsp;赵使大惭。<br /><br />&nbsp;&nbsp;&nbsp;&nbsp;春申君相十四年，秦庄襄王立，以吕不韦为相，封为文信侯。取东周。<br /><br />&nbsp;&nbsp;&nbsp;&nbsp;春申君相二十二年，诸侯患秦攻伐无已时，乃相与合从，西伐秦，而楚王为<br /><br />&nbsp;&nbsp;&nbsp;&nbsp;从长，春申君用事。至函谷关，秦出兵攻，诸侯兵皆败走。楚考烈王以咎春申君，<br /><br />&nbsp;&nbsp;&nbsp;&nbsp;春申君以此益疏。<br /><br />&nbsp;&nbsp;&nbsp;&nbsp;客有观津人朱英，谓春申君曰：“人皆以楚为而君用之弱，其於英不然。<br /><br />&nbsp;&nbsp;&nbsp;&nbsp;先君时善秦二十年而不攻楚，何也？秦逾黾隘之塞而攻楚，不便；假道於两周，<br /><br />&nbsp;&nbsp;&nbsp;&nbsp;背韩、魏而攻楚，不可。今则不然，魏旦暮亡，不能爱许、鄢陵，其许魏割以与<br /><br />&nbsp;&nbsp;&nbsp;&nbsp;秦。秦兵去陈百六十里，臣之所观者，见秦、楚之日斗也。”楚於是去陈徙寿春；<br /><br />&nbsp;&nbsp;&nbsp;&nbsp;而秦徙卫野王，作置东郡。春申君由此就封於吴，行相事。<br /><br />&nbsp;&nbsp;&nbsp;&nbsp;楚考烈王无子，春申君患之，求妇人宜子者进之，甚众，卒无子。赵人李园<br /><br />&nbsp;&nbsp;&nbsp;&nbsp;持其女弟，欲进之楚王，闻其不宜子，恐久毋宠。李园求事春申君为舍人，已而<br /><br />&nbsp;&nbsp;&nbsp;&nbsp;谒归，故失期。还谒，春申君问之状，对曰：“齐王使使求臣之女弟，与其使者<br /><br />&nbsp;&nbsp;&nbsp;&nbsp;饮，故失期。”春申君曰：“娉入乎？”对曰：“未也。”春申君曰：“可得见<br /><br />&nbsp;&nbsp;&nbsp;&nbsp;乎？”曰：“可。”於是李园乃进其女弟，即幸於春申君。知其有身，李园乃与<br /><br />&nbsp;&nbsp;&nbsp;&nbsp;其女弟谋。园女弟承间以说春申君曰：“楚王之贵幸君，虽兄弟不如也。今君相<br /><br />&nbsp;&nbsp;&nbsp;&nbsp;楚二十馀年，而王无子，即百岁后将更立兄弟，则楚更立君后，亦各贵其故所亲，<br /><br />&nbsp;&nbsp;&nbsp;&nbsp;君又安得长有宠乎？非徒然也，君贵用事久，多失礼於王兄弟，兄弟诚立，祸且<br /><br />&nbsp;&nbsp;&nbsp;&nbsp;及身，何以保相印江东之封乎？今妾自知有身矣，而人莫知。妾幸君未久，诚以<br /><br />&nbsp;&nbsp;&nbsp;&nbsp;君之重而进妾於楚王，王必幸妾；妾赖天有子男，则是君之子为王也，楚国尽可<br /><br />&nbsp;&nbsp;&nbsp;&nbsp;得，孰与身临不测之罪乎？”春申君大然之，乃出李园女弟，谨舍而言之楚王。<br /><br />&nbsp;&nbsp;&nbsp;&nbsp;楚王召入幸之，遂生子男，立为太子，以李园女弟为王后。楚王贵李园，园用事。<br /><br />&nbsp;&nbsp;&nbsp;&nbsp;李园既入其女弟，立为王后，子为太子，恐春申君语泄而益骄，阴养死士，<br /><br />&nbsp;&nbsp;&nbsp;&nbsp;欲杀春申君以灭口，而国人颇有知之者。<br /><br />&nbsp;&nbsp;&nbsp;&nbsp;春申君相二十五年，楚考烈王病。朱英谓春申君曰：“世有毋望之福，又有<br /><br />&nbsp;&nbsp;&nbsp;&nbsp;毋望之祸。今君处毋望之世，事毋望之主，安可以无毋望之人乎？”春申君曰：<br /><br />&nbsp;&nbsp;&nbsp;&nbsp;“何谓毋望之福？”曰：“君相楚二十馀年矣，虽名相国，实楚王也。今楚王病，<br /><br />&nbsp;&nbsp;&nbsp;&nbsp;旦暮且卒，而君相少主，因而代立当国，如伊尹、周公，王长而反政，不即遂南<br /><br />&nbsp;&nbsp;&nbsp;&nbsp;面称孤而有楚国？此所谓毋望之福也。”春申君曰：“何谓毋望之祸？”曰：<br /><br />&nbsp;&nbsp;&nbsp;&nbsp;“李园不治国而君之仇也，不为兵而养死士之日久矣，楚王卒，李园必先入据权<br /><br />&nbsp;&nbsp;&nbsp;&nbsp;而杀君以灭口。此所谓毋望之祸也。”春申君曰：“何谓毋望之人？”对曰：<br /><br />&nbsp;&nbsp;&nbsp;&nbsp;“君置臣郎中，楚王卒，李园必先入，臣为君杀李园。此所谓毋望之人也。”春<br /><br />&nbsp;&nbsp;&nbsp;&nbsp;申君曰：“足下置之，李园，弱人也，仆又善之，且又何至此！”朱英知言不用，<br /><br />&nbsp;&nbsp;&nbsp;&nbsp;恐祸及身，乃亡去。<br /><br />&nbsp;&nbsp;&nbsp;&nbsp;后十七日，楚考烈王卒，李园果先入，伏死士於棘门之内。春申君入棘门，<br /><br />&nbsp;&nbsp;&nbsp;&nbsp;园死士侠刺春申君，斩其头，投之棘门外。於是遂使吏尽灭春申君之家。而李园<br /><br />&nbsp;&nbsp;&nbsp;&nbsp;女弟初幸春申君有身而入之王所生子者遂立，是为楚幽王。<br /><br />&nbsp;&nbsp;&nbsp;&nbsp;是岁也，秦始皇帝立九年矣。币辔乱於秦，觉，夷其三族，而吕不韦废。<br /><br />&nbsp;&nbsp;&nbsp;&nbsp;太史公曰：吾m楚，观春申君故城，宫室盛矣哉！初，春申君之说秦昭王，<br /><br />&nbsp;&nbsp;&nbsp;&nbsp;及出身遣楚太子归，何其智之明也！后制於李园，旄矣。语曰：“当断不断，反<br /><br />&nbsp;&nbsp;&nbsp;&nbsp;受其乱。”春申君失朱英之谓邪？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,109);">加入书签</a><a
                        href="108.html">上一页</a>&larr;<a href="index.html">返回列表</a>&rarr;<a
                            href="110.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "108.html"; var next_page = "110.html"; var index_page = "index.html"; var sortid = "9"; var article_id = "1"; var chapter_id = "109"; var articlename = "史记"; var chaptername = "传 春申君列传第十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>