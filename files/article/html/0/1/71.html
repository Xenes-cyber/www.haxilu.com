<!DOCTYPE html>
<html>
<head>
<meta charset="gbk" />
<title>史记-世家 越王句践世家第十一-在线阅读-哈西文学网</title>
<meta name="keywords" content="司马迁，史记，世家 越王句践世家第十一全文，世家 越王句践世家第十一在线阅读 哈西文学网" />
<meta name="description" content="哈西文学网提供司马迁的史记 世家 越王句践世家第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/71.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/71.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 越王句践世家第十一</h1>
            <div class="link xb">
                <a href="70.html">上一页</a>&larr;<a href="index.html">返回列表</a>&rarr;<a
                    href="72.html">下一页</a></div>			
            <div id="BookText">&nbsp;&nbsp;&nbsp;&nbsp;越王句践，其先禹之苗裔，而夏后帝少康之庶子也。封於会稽，以奉守禹之<br /><br />&nbsp;&nbsp;&nbsp;&nbsp;祀。文身断发，披草莱而邑焉。后二十馀世，至於允常。允常之时，与吴王阖庐<br /><br />&nbsp;&nbsp;&nbsp;&nbsp;战而相怨伐。允常卒，子句践立，是为越王。<br /><br />&nbsp;&nbsp;&nbsp;&nbsp;元年，吴王阖庐闻允常死，乃兴师伐越。越王句践使死士挑战，三行，至吴<br /><br />&nbsp;&nbsp;&nbsp;&nbsp;陈，呼而自刭。吴师观之，越因袭击吴师，吴师败於李，射伤吴王阖庐。阖庐<br /><br />&nbsp;&nbsp;&nbsp;&nbsp;且死，告其子夫差曰：“必毋忘越。”<br /><br />&nbsp;&nbsp;&nbsp;&nbsp;三年，句践闻吴王夫差日夜勒兵，且以报越，越欲先吴未发往伐之。范蠡谏<br /><br />&nbsp;&nbsp;&nbsp;&nbsp;曰：“不可。臣闻兵者凶器也，战者逆德也，争者事之末也。阴谋逆德，好用凶<br /><br />&nbsp;&nbsp;&nbsp;&nbsp;器，试身於所末，上帝禁之，行者不利。”越王曰：“吾已决之矣。”遂兴师。<br /><br />&nbsp;&nbsp;&nbsp;&nbsp;吴王闻之，悉发精兵击越，败之夫椒。越王乃以馀兵五千人保栖於会稽。吴王追<br /><br />&nbsp;&nbsp;&nbsp;&nbsp;而围之。<br /><br />&nbsp;&nbsp;&nbsp;&nbsp;越王谓范蠡曰：“以不听子故至於此，为之柰何？”蠡对曰：“持满者与天，<br /><br />&nbsp;&nbsp;&nbsp;&nbsp;定倾者与人，节事者以地。卑辞厚礼以遗之，不许，而身与之市。”句践曰：<br /><br />&nbsp;&nbsp;&nbsp;&nbsp;“诺。”乃令大夫种行成於吴，膝行顿首曰：“君王亡臣句践使陪臣种敢告下执<br /><br />&nbsp;&nbsp;&nbsp;&nbsp;事：句践请为臣，妻为妾。”吴王将许之。子胥言於吴王曰：“天以越赐吴，勿<br /><br />&nbsp;&nbsp;&nbsp;&nbsp;许也。”种还，以报句践。句践欲杀妻子，燔宝器，触战以死。种止句践曰：<br /><br />&nbsp;&nbsp;&nbsp;&nbsp;“夫吴太宰禾埃可诱以利，请间行言之。”於是句践以美女宝器令种间献吴太<br /><br />&nbsp;&nbsp;&nbsp;&nbsp;宰骸菏埽乃见大夫种於吴王。种顿首言曰：“愿大王赦句践之罪，尽入其宝<br /><br />&nbsp;&nbsp;&nbsp;&nbsp;器。不幸不赦，句践将尽杀其妻子，燔其宝器，悉五千人触战，必有当也。”<br /><br />&nbsp;&nbsp;&nbsp;&nbsp;因说吴王曰：“越以服为臣，若将赦之，此国之利也。”吴王将许之。子胥进谏<br /><br />&nbsp;&nbsp;&nbsp;&nbsp;曰：“今不灭越，后必悔之。句践贤君，种、蠡良臣，若反国，将为乱。”吴王<br /><br />&nbsp;&nbsp;&nbsp;&nbsp;弗听，卒赦越，罢兵而归。<br /><br />&nbsp;&nbsp;&nbsp;&nbsp;句践之困会稽也，喟然叹曰：“吾终於此乎？”种曰：“汤系夏台，文王囚<br /><br />&nbsp;&nbsp;&nbsp;&nbsp;h里，晋重耳奔翟，齐小白奔莒，其卒王霸。由是观之，何遽不为福乎？”<br /><br />&nbsp;&nbsp;&nbsp;&nbsp;吴既赦越，越王句践反国，乃苦身焦思，置胆於坐，坐卧即仰胆，饮食亦尝<br /><br />&nbsp;&nbsp;&nbsp;&nbsp;胆也。曰：“女忘会稽之耻邪？”身自耕作，夫人自织，食不加肉，衣不重采，<br /><br />&nbsp;&nbsp;&nbsp;&nbsp;折节下贤人，厚遇宾客，振贫吊死，”与百姓同其劳。欲使范蠡治国政，蠡对曰：<br /><br />&nbsp;&nbsp;&nbsp;&nbsp;“兵甲之事，种不如蠡；填抚国家，亲附百姓，蠡不如种。”於是举国政属大夫<br /><br />&nbsp;&nbsp;&nbsp;&nbsp;种，而使范蠡与大夫柘稽行成，为质於吴。二岁而吴归蠡。<br /><br />&nbsp;&nbsp;&nbsp;&nbsp;句践自会稽归七年，拊循其士民，欲用以报吴。大夫逢同谏曰：“国新流亡，<br /><br />&nbsp;&nbsp;&nbsp;&nbsp;今乃复殷给，缮饰备利，吴必惧，惧则难必至。且鸷鸟之击也，必匿其形。今夫<br /><br />&nbsp;&nbsp;&nbsp;&nbsp;吴兵加齐、晋，怨深於楚、越，名高天下，实害周室，德少而功多，必淫自矜。<br /><br />&nbsp;&nbsp;&nbsp;&nbsp;为越计，莫若结齐，亲楚，附晋，以厚吴。吴之志广，必轻战。是我连其权，三<br /><br />&nbsp;&nbsp;&nbsp;&nbsp;国伐之，越承其弊，可克也。”句践曰：“善。”<br /><br />&nbsp;&nbsp;&nbsp;&nbsp;居二年，吴王将伐齐。子胥谏曰：“未可。臣闻句践食不重味，与百姓同苦<br /><br />&nbsp;&nbsp;&nbsp;&nbsp;乐。此人不死，必为国患。吴有越，腹心之疾，齐与吴，疥S也。愿王释齐先越。”<br /><br />&nbsp;&nbsp;&nbsp;&nbsp;吴王弗听，遂伐齐，败之艾陵，虏齐高、国以归。让子胥。子胥曰：“王毋喜！”<br /><br />&nbsp;&nbsp;&nbsp;&nbsp;王怒，子胥欲自杀，王闻而止之。越大夫种曰：“臣观吴王政骄矣，请试尝之贷<br /><br />&nbsp;&nbsp;&nbsp;&nbsp;粟，以卜其事。”请贷，吴王欲与，子胥谏勿与，王遂与之，越乃私喜。子胥言<br /><br />&nbsp;&nbsp;&nbsp;&nbsp;曰：“王不听谏，后三年吴其墟乎！”太宰何胖，乃数与子胥争越议，因谗子<br /><br />&nbsp;&nbsp;&nbsp;&nbsp;胥曰：“伍员貌忠而实忍人，其父兄不顾，安能顾王？王前欲伐齐，员谏，已<br /><br />&nbsp;&nbsp;&nbsp;&nbsp;而有功，用是反怨王。王不备伍员，员必为乱。”与逢同共谋，谗之王。王始不<br /><br />&nbsp;&nbsp;&nbsp;&nbsp;从，乃使子胥於齐，闻其子於鲍氏，王乃大怒，曰：“伍员果欺寡人！”役反，<br /><br />&nbsp;&nbsp;&nbsp;&nbsp;使人赐子胥属镂剑以自杀。子胥大笑曰：“我令而父霸，我又立若，若初欲分吴<br /><br />&nbsp;&nbsp;&nbsp;&nbsp;国半予我，我不受，已，今若反以谗诛我。嗟乎，嗟乎，一人固不能独立！”报<br /><br />&nbsp;&nbsp;&nbsp;&nbsp;使者曰：“必取吾眼置吴东门，以观越兵入也！”於是吴任赫。<br /><br />&nbsp;&nbsp;&nbsp;&nbsp;居三年，句践召范蠡曰：“吴已杀子胥，导谀者众，可乎？”对曰：“未可。”<br /><br />&nbsp;&nbsp;&nbsp;&nbsp;至明年春，吴王北会诸侯於黄池，吴国精兵从王，惟独老弱与太子留守。句<br /><br />&nbsp;&nbsp;&nbsp;&nbsp;践复问范蠡，蠡曰“可矣”。乃发习流二千人，教士四万人，君子六千人，诸御<br /><br />&nbsp;&nbsp;&nbsp;&nbsp;千人，伐吴。吴师败，遂杀吴太子。吴告急於王，王方会诸侯於黄池，惧天下闻<br /><br />&nbsp;&nbsp;&nbsp;&nbsp;之，乃z之。吴王已盟黄池，乃使人厚礼以请成越。越自度亦未能灭吴，乃与<br /><br />&nbsp;&nbsp;&nbsp;&nbsp;吴平。<br /><br />&nbsp;&nbsp;&nbsp;&nbsp;其后四年，越复伐吴。吴士民罢弊，轻锐尽死於齐、晋。而越大破吴，因而<br /><br />&nbsp;&nbsp;&nbsp;&nbsp;留围之三年，吴师败，越遂复栖吴王於姑苏之山。吴王使公孙雄肉袒膝行而前，<br /><br />&nbsp;&nbsp;&nbsp;&nbsp;请成越王曰：“孤臣夫差敢布腹心，异日尝得罪於会稽，夫差不敢逆命，得与君<br /><br />&nbsp;&nbsp;&nbsp;&nbsp;王成以归。今君王举玉趾而诛孤臣，孤臣惟命是听，意者亦欲如会稽之赦孤臣之<br /><br />&nbsp;&nbsp;&nbsp;&nbsp;罪乎？”句践不忍，欲许之。范蠡曰：“会稽之事，天以越赐吴，吴不取。今天<br /><br />&nbsp;&nbsp;&nbsp;&nbsp;以吴赐越，越其可逆天乎？且夫君王蚤朝晏罢，非为吴邪？谋之二十二年，一旦<br /><br />&nbsp;&nbsp;&nbsp;&nbsp;而弃之，可乎？且夫天与弗取，反受其咎。‘伐柯者其则不远’，君忘会稽之<br /><br />&nbsp;&nbsp;&nbsp;&nbsp;乎？”句践曰：“吾欲听子言，吾不忍其使者。”范蠡乃鼓进兵，曰：“王已属<br /><br />&nbsp;&nbsp;&nbsp;&nbsp;政於执事，使者去，不者且得罪。”吴使者泣而去。句践怜之，乃使人谓吴王曰：<br /><br />&nbsp;&nbsp;&nbsp;&nbsp;“吾置王甬东，君百家。”吴王谢曰：“吾老矣，不能事君王！”遂自杀。乃蔽<br /><br />&nbsp;&nbsp;&nbsp;&nbsp;其面，曰：“吾无面以见子胥也！”越王乃葬吴王而诛太宰骸<br /><br />&nbsp;&nbsp;&nbsp;&nbsp;句践已平吴，乃以兵北渡淮，与齐、晋诸侯会於徐州，致贡於周。周元王使<br /><br />&nbsp;&nbsp;&nbsp;&nbsp;人赐句践胙，命为伯。句践已去，渡淮南，以淮上地与楚，归吴所侵宋地於宋，<br /><br />&nbsp;&nbsp;&nbsp;&nbsp;与鲁泗东方百里。当是时，越兵横行於江、淮东，诸侯毕贺，号称霸王。<br /><br />&nbsp;&nbsp;&nbsp;&nbsp;范蠡遂去，自齐遗大夫种书曰：“蜚鸟尽，良弓藏；狡兔死，走狗烹。越王<br /><br />&nbsp;&nbsp;&nbsp;&nbsp;为人长颈鸟喙，可与共患难，不可与共乐。子何不去？”种见书，称病不朝。人<br /><br />&nbsp;&nbsp;&nbsp;&nbsp;或谗种且作乱，越王乃赐种剑曰：“子教寡人伐吴七术，寡人用其三而败吴，其<br /><br />&nbsp;&nbsp;&nbsp;&nbsp;四在子，子为我从先王试之。”种遂自杀。<br /><br />&nbsp;&nbsp;&nbsp;&nbsp;句践卒，子王与立。王与卒，子王不寿立。王不寿卒，子王翁立。王翁<br /><br />&nbsp;&nbsp;&nbsp;&nbsp;卒，子王翳立。王翳卒，子王之侯立。王之侯卒，子王无立。<br /><br />&nbsp;&nbsp;&nbsp;&nbsp;王无时，越兴师北伐齐，西伐楚，与中国争。当楚威王之时，越北伐齐，<br /><br />&nbsp;&nbsp;&nbsp;&nbsp;齐威王使人说越王曰：“越不伐楚，大不王，小不伯。图越之所为不伐楚者，为<br /><br />&nbsp;&nbsp;&nbsp;&nbsp;不得晋也。韩、魏固不攻楚。韩之攻楚，覆其军，杀其将，则叶、阳翟危；魏亦<br /><br />&nbsp;&nbsp;&nbsp;&nbsp;覆其军，杀其将，则陈、上蔡不安。故二晋之事越也，不至於覆军杀将，马汗之<br /><br />&nbsp;&nbsp;&nbsp;&nbsp;力不效。所重於得晋者何也？”越王曰：“所求於晋者，不至顿刃接兵，而况于<br /><br />&nbsp;&nbsp;&nbsp;&nbsp;攻城围邑乎？愿魏以聚大梁之下，愿齐之试兵南阳莒地，以聚常、郯之境，则方<br /><br />&nbsp;&nbsp;&nbsp;&nbsp;城之外不南，淮、泗之间不东，商、於、析、郦、宗胡之地，夏路以左，不足以<br /><br />&nbsp;&nbsp;&nbsp;&nbsp;备秦，江南、泗上不足以待越矣。则齐、秦、韩、魏得志於楚也，是二晋不战分<br /><br />&nbsp;&nbsp;&nbsp;&nbsp;地，不耕而之。不此之为，而顿刃於河山之间以为齐秦用，所待者如此其失<br /><br />&nbsp;&nbsp;&nbsp;&nbsp;计，柰何其以此王也！”齐使者曰：“幸也越之不亡也！吾不贵其用智之如目，<br /><br />&nbsp;&nbsp;&nbsp;&nbsp;见豪毛而不见其睫也。今王知晋之失计，而不自知越之过，是目论也。王所待於<br /><br />&nbsp;&nbsp;&nbsp;&nbsp;晋者，非有马汗之力也，又非可与合军连和也，将待之以分楚众也。今楚众已分，<br /><br />&nbsp;&nbsp;&nbsp;&nbsp;何待於晋？”越王曰：“柰何？”曰：“楚三大夫张九军，北围曲沃、於中，以<br /><br />&nbsp;&nbsp;&nbsp;&nbsp;至无假之关者三千七百里，景翠之军北聚鲁、齐、南阳，分有大此者乎？且王之<br /><br />&nbsp;&nbsp;&nbsp;&nbsp;所求者，斗晋楚也；晋楚不斗，越兵不起，是知二五而不知十也。此时不攻楚，<br /><br />&nbsp;&nbsp;&nbsp;&nbsp;臣以是知越大不王，小不伯。复雠、庞、长沙，楚之粟也；竟泽陵，楚之材也。<br /><br />&nbsp;&nbsp;&nbsp;&nbsp;越窥兵通无假之关，此四邑者不上贡事於郢矣。臣闻之，图王不王，其敝可以伯。<br /><br />&nbsp;&nbsp;&nbsp;&nbsp;然而不伯者，王道失也。故愿大王之转攻楚也。”<br /><br />&nbsp;&nbsp;&nbsp;&nbsp;於是越遂释齐而伐楚。楚威王兴兵而伐之，大败越，杀王无，尽取故吴地<br /><br />&nbsp;&nbsp;&nbsp;&nbsp;至浙江，北破齐於徐州。而越以此散，诸族子争立，或为王，或为君，滨於江南<br /><br />&nbsp;&nbsp;&nbsp;&nbsp;海上，服朝於楚。<br /><br />&nbsp;&nbsp;&nbsp;&nbsp;后七世，至闽君摇，佐诸侯平秦。汉高帝复以摇为越王，以奉越后。东越，<br /><br />&nbsp;&nbsp;&nbsp;&nbsp;闽君，皆其后也。<br /><br />&nbsp;&nbsp;&nbsp;&nbsp;范蠡事越王句践，既苦身戮力，与句践深谋二十馀年，竟灭吴，报会稽之耻，<br /><br />&nbsp;&nbsp;&nbsp;&nbsp;北渡兵於淮以临齐、晋，号令中国，以尊周室，句践以霸，而范蠡称上将军。还<br /><br />&nbsp;&nbsp;&nbsp;&nbsp;反国，范蠡以为大名之下，难以久居，且句践为人可与同患，难与处安，为书辞<br /><br />&nbsp;&nbsp;&nbsp;&nbsp;句践曰：“臣闻主忧臣劳，主辱臣死。昔者君王辱於会稽，所以不死，为此事也。<br /><br />&nbsp;&nbsp;&nbsp;&nbsp;今既以雪耻，臣请从会稽之诛。”句践曰：“孤将与子分国而有之。不然，将加<br /><br />&nbsp;&nbsp;&nbsp;&nbsp;诛于子。”范蠡曰：“君行令，臣行意。”乃装其轻宝珠玉，自与其私徒属乘舟<br /><br />&nbsp;&nbsp;&nbsp;&nbsp;浮海以行，终不反。於是句践表会稽山以为范蠡奉邑。<br /><br />&nbsp;&nbsp;&nbsp;&nbsp;范蠡浮海出齐，变姓名，自谓鸱夷子皮，耕于海畔，苦身戮力，父子治产。<br /><br />&nbsp;&nbsp;&nbsp;&nbsp;居无几何，致产数十万。齐人闻其贤，以为相。范蠡喟然叹曰：“居家则致千金，<br /><br />&nbsp;&nbsp;&nbsp;&nbsp;居官则至卿相，此布衣之极也。久受尊名，不祥。”乃归相印，尽散其财，以分<br /><br />&nbsp;&nbsp;&nbsp;&nbsp;与知友乡党，而怀其重宝，间行以去，止于陶，以为此天下之中，交易有无之路<br /><br />&nbsp;&nbsp;&nbsp;&nbsp;通，为生可以致富矣。於是自谓陶朱公。复约要父子耕畜，废居，候时转物，逐<br /><br />&nbsp;&nbsp;&nbsp;&nbsp;什一之利。居无何，则致赀累巨万。天下称陶朱公。<br /><br />&nbsp;&nbsp;&nbsp;&nbsp;朱公居陶，生少子。少子及壮，而朱公中男杀人，囚於楚。朱公曰：“杀人<br /><br />&nbsp;&nbsp;&nbsp;&nbsp;而死，职也。然吾闻千金之子不死於市。”告其少子往视之。乃装黄金千溢，置<br /><br />&nbsp;&nbsp;&nbsp;&nbsp;褐器中，载以一牛车。且遣其少子，朱公长男固请欲行，朱公不听。长男曰：<br /><br />&nbsp;&nbsp;&nbsp;&nbsp;“家有长子曰家督，今弟有罪，大人不遣，乃遗少弟，是吾不肖。”欲自杀。其<br /><br />&nbsp;&nbsp;&nbsp;&nbsp;母为言曰：“今遣少子，未必能生中子也，而先空亡长男，柰何？”朱公不得已<br /><br />&nbsp;&nbsp;&nbsp;&nbsp;而遣长子，为一封书遗故所善庄生。曰：“至则进千金于庄生所，听其所为，慎<br /><br />&nbsp;&nbsp;&nbsp;&nbsp;无与争事。”长男既行，亦自私赍数百金。<br /><br />&nbsp;&nbsp;&nbsp;&nbsp;至楚，庄生家负郭，披藜y到门，居甚贫。然长男发书进千金，如其父言。<br /><br />&nbsp;&nbsp;&nbsp;&nbsp;庄生曰：“可疾去矣，慎毋留！即弟出，勿问所以然。”长男既去，不过庄生而<br /><br />&nbsp;&nbsp;&nbsp;&nbsp;私留，以其私赍献遗楚国贵人用事者。<br /><br />&nbsp;&nbsp;&nbsp;&nbsp;庄生虽居穷阎，然以廉直闻於国，自楚王以下皆师尊之。及朱公进金，非有<br /><br />&nbsp;&nbsp;&nbsp;&nbsp;意受也，欲以成事后复归之以为信耳。故金至，谓其妇曰：“此朱公之金。有如<br /><br />&nbsp;&nbsp;&nbsp;&nbsp;病不宿诫，后复归，勿动。”而朱公长男不知其意，以为殊无短长也。<br /><br />&nbsp;&nbsp;&nbsp;&nbsp;庄生间时入见楚王，言“某星宿某，此则害於楚”。楚王素信庄生，曰：<br /><br />&nbsp;&nbsp;&nbsp;&nbsp;“今为柰何？”庄生曰：“独以德为可以除之。”楚王曰：“生休矣，寡人将行<br /><br />&nbsp;&nbsp;&nbsp;&nbsp;之。”王乃使使者封三钱之府。楚贵人惊告朱公长男曰：“王且赦。”曰：“何<br /><br />&nbsp;&nbsp;&nbsp;&nbsp;以也？”曰：“每王且赦，常封三钱之府。昨暮王使使封之。”朱公长男以为赦，<br /><br />&nbsp;&nbsp;&nbsp;&nbsp;弟固当出也，重千金虚弃庄生，无所为也，乃复见庄生。庄生惊曰：“若不去邪？”<br /><br />&nbsp;&nbsp;&nbsp;&nbsp;长男曰：“固未也。初为事弟，弟今议自赦，故辞生去。”庄生知其意欲复得其<br /><br />&nbsp;&nbsp;&nbsp;&nbsp;金，曰：“若自入室取金。”长男即自入室取金持去，独自欢幸。<br /><br />&nbsp;&nbsp;&nbsp;&nbsp;庄生羞为儿子所卖，乃入见楚王曰：“臣前言某星事，王言欲以修德报之。<br /><br />&nbsp;&nbsp;&nbsp;&nbsp;今臣出，道路皆言陶之富人朱公之子杀人囚楚，其家多持金钱赂王左右，故王非<br /><br />&nbsp;&nbsp;&nbsp;&nbsp;能恤楚国而赦，乃以朱公子故也。”楚王大怒曰：“寡人虽不德耳，柰何以朱公<br /><br />&nbsp;&nbsp;&nbsp;&nbsp;之子故而施惠乎！”令论杀朱公子，明日遂下赦令。朱公长男竟持其弟丧归。<br /><br />&nbsp;&nbsp;&nbsp;&nbsp;至，其母及邑人尽哀之，唯朱公独笑，曰：“吾固知必杀其弟也！彼非不爱<br /><br />&nbsp;&nbsp;&nbsp;&nbsp;其弟，顾有所不能忍者也。是少与我俱，见苦，为生难，故重弃财。至如少弟者，<br /><br />&nbsp;&nbsp;&nbsp;&nbsp;生而见我富，乘坚驱良逐狡兔，岂知财所从来，故轻弃之，非所惜吝。前日吾所<br /><br />&nbsp;&nbsp;&nbsp;&nbsp;为欲遣少子，固为其能弃财故也。而长者不能，故卒以杀其弟，事之理也，无足<br /><br />&nbsp;&nbsp;&nbsp;&nbsp;悲者。吾日夜固以望其丧之来也。”<br /><br />&nbsp;&nbsp;&nbsp;&nbsp;故范蠡三徙，成名於天下，非苟去而已，所止必成名。卒老死于陶，故世传<br /><br />&nbsp;&nbsp;&nbsp;&nbsp;曰陶朱公。<br /><br />&nbsp;&nbsp;&nbsp;&nbsp;太史公曰：禹之功大矣，渐九川，定九州，至于今诸夏艾安。及苗裔句践，<br /><br />&nbsp;&nbsp;&nbsp;&nbsp;苦身焦思，终灭吴，北观兵中国，以尊周室，号称霸王。句践可不谓贤哉！盖<br /><br />&nbsp;&nbsp;&nbsp;&nbsp;有禹之遗烈焉。范蠡三迁皆有荣名，名垂后世。臣主若此，欲毋显得乎！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,71);">加入书签</a><a
                        href="70.html">上一页</a>&larr;<a href="index.html">返回列表</a>&rarr;<a
                            href="72.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "70.html"; var next_page = "72.html"; var index_page = "index.html"; var sortid = "9"; var article_id = "1"; var chapter_id = "71"; var articlename = "史记"; var chaptername = "世家 越王句践世家第十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>