<!DOCTYPE html>
<html>
<head>
<meta charset="gbk" />
<title>史记-世家 孔子世家第十七-在线阅读-哈西文学网</title>
<meta name="keywords" content="司马迁，史记，世家 孔子世家第十七全文，世家 孔子世家第十七在线阅读 哈西文学网" />
<meta name="description" content="哈西文学网提供司马迁的史记 世家 孔子世家第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/77.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/77.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 孔子世家第十七</h1>
            <div class="link xb">
                <a href="76.html">上一页</a>&larr;<a href="index.html">返回列表</a>&rarr;<a
                    href="78.html">下一页</a></div>			
            <div id="BookText">&nbsp;&nbsp;&nbsp;&nbsp;孔子生鲁昌平乡陬邑。其先宋人也，曰孔防叔。防叔生伯夏，伯夏生叔梁纥。<br /><br />&nbsp;&nbsp;&nbsp;&nbsp;纥与颜氏女野合而生孔子，祷於尼丘得孔子。鲁襄公二十二年而孔子生。生而首<br /><br />&nbsp;&nbsp;&nbsp;&nbsp;上圩顶，故因名曰丘云。字仲尼，姓孔氏。<br /><br />&nbsp;&nbsp;&nbsp;&nbsp;丘生而叔梁纥死，葬於防山。防山在鲁东，由是孔子疑其父墓处，母讳之也。<br /><br />&nbsp;&nbsp;&nbsp;&nbsp;孔子为儿嬉戏，常陈俎豆，设礼容。孔子母死，乃殡五父之衢，盖其慎也。Y<br /><br />&nbsp;&nbsp;&nbsp;&nbsp;人n父之母诲孔子父墓，然后往合葬於防焉。<br /><br />&nbsp;&nbsp;&nbsp;&nbsp;孔子要，季氏飨士，孔子与往。阳虎绌曰：“季氏飨士，非敢飨子也。”<br /><br />&nbsp;&nbsp;&nbsp;&nbsp;孔子由是退。<br /><br />&nbsp;&nbsp;&nbsp;&nbsp;孔子年十七，鲁大夫孟子病且死，诫其嗣懿子曰：“孔丘，圣人之后，灭<br /><br />&nbsp;&nbsp;&nbsp;&nbsp;於宋。其祖弗父何始有宋而嗣让厉公。及正考父佐戴、武、宣公，三命兹益恭，<br /><br />&nbsp;&nbsp;&nbsp;&nbsp;故鼎铭云：‘一命而偻，再命而伛，三命而俯，循墙而走，亦莫敢余侮。於<br /><br />&nbsp;&nbsp;&nbsp;&nbsp;是，粥於是，以糊余口。’其恭如是。吾闻圣人之后，虽不当世，必有达者。今<br /><br />&nbsp;&nbsp;&nbsp;&nbsp;孔丘年少好礼，其达者欤？吾即没，若必师之。”及子卒，懿子与鲁人南宫敬<br /><br />&nbsp;&nbsp;&nbsp;&nbsp;叔往学礼焉。是岁，季武子卒，平子代立。<br /><br />&nbsp;&nbsp;&nbsp;&nbsp;孔子贫且贱。及长，尝为季氏史，料量平；尝为司职吏而畜蕃息。由是为司<br /><br />&nbsp;&nbsp;&nbsp;&nbsp;空。已而去鲁，斥乎齐，逐乎宋、卫，困於陈蔡之间，於是反鲁。孔子长九尺有<br /><br />&nbsp;&nbsp;&nbsp;&nbsp;六寸，人皆谓之“长人”而异之。鲁复善待，由是反鲁。<br /><br />&nbsp;&nbsp;&nbsp;&nbsp;鲁南宫敬叔言鲁君曰：“请与孔子m周。”鲁君与之一乘车，两马，一竖子<br /><br />&nbsp;&nbsp;&nbsp;&nbsp;俱，m周问礼，盖见老子云。辞去，而老子送之曰：“吾闻富贵者送人以财，仁<br /><br />&nbsp;&nbsp;&nbsp;&nbsp;人者送人以言。吾不能富贵，窃仁人之号，送子以言，曰：‘聪明深察而近於死<br /><br />&nbsp;&nbsp;&nbsp;&nbsp;者，好议人者也。博辩广大危其身者，发人之恶者也。为人子者毋以有己，为人<br /><br />&nbsp;&nbsp;&nbsp;&nbsp;臣者毋以有己。’”孔子自周反于鲁，弟子稍益进焉。<br /><br />&nbsp;&nbsp;&nbsp;&nbsp;是时也，晋平公淫，六卿擅权，东伐诸侯；楚灵王兵，陵轹中国；齐大而<br /><br />&nbsp;&nbsp;&nbsp;&nbsp;近於鲁。鲁小弱，附於楚则晋怒；附於晋则楚来伐；不备於齐，齐师侵鲁。<br /><br />&nbsp;&nbsp;&nbsp;&nbsp;鲁昭公之二十年，而孔子盖年三十矣。齐景公与晏婴来m鲁，景公问孔子曰：<br /><br />&nbsp;&nbsp;&nbsp;&nbsp;“昔秦穆公国小处辟，其霸何也？”对曰：“秦，国虽小，其志大；处虽辟，行<br /><br />&nbsp;&nbsp;&nbsp;&nbsp;中正。身举五l，爵之大夫，起累绁之中，与语三日，授之以政。以此取之，虽<br /><br />&nbsp;&nbsp;&nbsp;&nbsp;王可也，其霸小矣。”景公说。<br /><br />&nbsp;&nbsp;&nbsp;&nbsp;孔子年三十五，而季平子与C昭伯以斗鸡故得罪鲁昭公，昭公率师击平子，<br /><br />&nbsp;&nbsp;&nbsp;&nbsp;平子与孟氏、叔孙氏三家共攻昭公，昭公师败，奔於齐，齐处昭公乾侯。其后顷<br /><br />&nbsp;&nbsp;&nbsp;&nbsp;之，鲁乱。孔子m齐，为高昭子家臣，欲以通乎景公。与齐太师语乐，闻韶音，<br /><br />&nbsp;&nbsp;&nbsp;&nbsp;学之，三月不知肉味，齐人称之。<br /><br />&nbsp;&nbsp;&nbsp;&nbsp;景公问政孔子，孔子曰：“君君，臣臣，父父，子子。”景公曰：“善哉！<br /><br />&nbsp;&nbsp;&nbsp;&nbsp;信如君不君，臣不臣，父不父，子不子，虽有粟，吾岂得而食诸！”他日又复问<br /><br />&nbsp;&nbsp;&nbsp;&nbsp;政於孔子，孔子曰：“政在节财。”景公说，将欲以尼G田封孔子。晏婴进曰：<br /><br />&nbsp;&nbsp;&nbsp;&nbsp;“夫儒者滑稽而不可轨法；倨傲自顺，不可以为下；崇丧遂哀，破产厚葬，不可<br /><br />&nbsp;&nbsp;&nbsp;&nbsp;以为俗；游说乞贷，不可以为国。自大贤之息，周室既衰，礼乐缺有间。今孔子<br /><br />&nbsp;&nbsp;&nbsp;&nbsp;盛容饰，繁登降之礼，趋详之节，累世不能殚其学，当年不能究其礼。君欲用之<br /><br />&nbsp;&nbsp;&nbsp;&nbsp;以移齐俗，非所以先细民也。”后景公敬见孔子，不问其礼。异日，景公止孔子<br /><br />&nbsp;&nbsp;&nbsp;&nbsp;曰：“奉子以季氏，吾不能。”以季孟之间待之。齐大夫欲害孔子，孔子闻之。<br /><br />&nbsp;&nbsp;&nbsp;&nbsp;景公曰：“吾老矣，弗能用也。”孔子遂行，反乎鲁。<br /><br />&nbsp;&nbsp;&nbsp;&nbsp;孔子年四十二，鲁昭公卒於乾侯，定公立。定公立五年，夏，季平子卒，桓<br /><br />&nbsp;&nbsp;&nbsp;&nbsp;子嗣立。季桓子穿井得土缶，中若羊，问仲尼云“得狗”。仲尼曰：“以丘所闻，<br /><br />&nbsp;&nbsp;&nbsp;&nbsp;羊也。丘闻之，木石之怪夔、罔阆，水之怪龙、罔象，土之怪坟羊。”<br /><br />&nbsp;&nbsp;&nbsp;&nbsp;吴伐越，堕会稽，得骨节专车。吴使使问仲尼：“骨何者最大？”仲尼曰：<br /><br />&nbsp;&nbsp;&nbsp;&nbsp;“禹致群神於会稽山，防风氏后至，禹杀而戮之，其节专车，此为大矣。”吴客<br /><br />&nbsp;&nbsp;&nbsp;&nbsp;曰：“谁为神？”仲尼曰：“山川之神足以纲纪天下，其守为神，社稷为公侯，<br /><br />&nbsp;&nbsp;&nbsp;&nbsp;皆属於王者。”客曰：“防风何守？”仲尼曰：“汪罔氏之君守封、禺之山，为<br /><br />&nbsp;&nbsp;&nbsp;&nbsp;姓。在虞、夏、商为汪罔，於周为长翟，今谓之大人。”客曰：“人长几何？”<br /><br />&nbsp;&nbsp;&nbsp;&nbsp;仲尼曰：“僬侥氏三尺，短之至也。长者不过十之，数之极也。”於是吴客曰：<br /><br />&nbsp;&nbsp;&nbsp;&nbsp;“善哉圣人！”<br /><br />&nbsp;&nbsp;&nbsp;&nbsp;桓子嬖臣曰仲梁怀，与阳虎有隙。阳虎欲逐怀，公山不狃止之。其秋，怀益<br /><br />&nbsp;&nbsp;&nbsp;&nbsp;骄，阳虎执怀。桓子怒，阳虎因囚桓子，与盟而y之。阳虎由此益轻季氏。季<br /><br />&nbsp;&nbsp;&nbsp;&nbsp;氏亦c於公室，陪臣执国政，是以鲁自大夫以下皆c离於正道。故孔子不仕，退<br /><br />&nbsp;&nbsp;&nbsp;&nbsp;而诗书礼乐，弟子弥众，至自远方，莫不受业焉。<br /><br />&nbsp;&nbsp;&nbsp;&nbsp;定公八年，公山不狃不得意於季氏，因阳虎为乱，欲废三桓之m，更立其庶<br /><br />&nbsp;&nbsp;&nbsp;&nbsp;孽阳虎素所善者，遂执季桓子。桓子诈之，得脱。定公九年，阳虎不胜，奔于齐。<br /><br />&nbsp;&nbsp;&nbsp;&nbsp;是时孔子年五十。<br /><br />&nbsp;&nbsp;&nbsp;&nbsp;公山不狃以费畔季氏，使人召孔子。孔子循道弥久，温温无所试，莫能己用，<br /><br />&nbsp;&nbsp;&nbsp;&nbsp;曰：“盖周文武起丰镐而王，今费虽小，傥庶几乎！”欲往。子路不说，止孔子。<br /><br />&nbsp;&nbsp;&nbsp;&nbsp;孔子曰：“夫召我者岂徒哉？如用我，其为东周乎！”然亦卒不行。<br /><br />&nbsp;&nbsp;&nbsp;&nbsp;其后定公以孔子为中都宰，一年，四方皆则之。由中都宰为司空，由司空为<br /><br />&nbsp;&nbsp;&nbsp;&nbsp;大司寇。<br /><br />&nbsp;&nbsp;&nbsp;&nbsp;定公十年春，及齐平。夏，齐大夫黎I言於景公曰：“鲁用孔丘，其势危齐。”<br /><br />&nbsp;&nbsp;&nbsp;&nbsp;乃使使告鲁为好会，会於夹谷。鲁定公且以乘车好往。孔子摄相事，曰：“臣闻<br /><br />&nbsp;&nbsp;&nbsp;&nbsp;有文事者必有武备，有武事者必有文备。古者诸侯出疆，必具官以从。请具左右<br /><br />&nbsp;&nbsp;&nbsp;&nbsp;司马。”定公曰：“诺。”具左右司马。会齐侯夹谷，为坛位，土阶三等，以会<br /><br />&nbsp;&nbsp;&nbsp;&nbsp;遇之礼相见，揖让而登。献酬之礼毕，齐有司趋而进曰：“请奏四方之乐。”景<br /><br />&nbsp;&nbsp;&nbsp;&nbsp;公曰：“诺。”於是祆赣鹦矛戟剑拨鼓噪而至。孔子趋而进，历阶而登，不<br /><br />&nbsp;&nbsp;&nbsp;&nbsp;尽一等，举袂而言曰：“吾两君为好会，夷狄之乐何为於此！请命有司！”有司<br /><br />&nbsp;&nbsp;&nbsp;&nbsp;s之，不去，则左右视晏子与景公。景公心怍，麾而去之。有顷，齐有司趋而进<br /><br />&nbsp;&nbsp;&nbsp;&nbsp;曰：“请奏宫中之乐。”景公曰：“诺。”优倡侏儒为戏而前。孔子趋而进，历<br /><br />&nbsp;&nbsp;&nbsp;&nbsp;阶而登，不尽一等，曰：“匹夫而营惑诸侯者罪当诛！请命有司！”有司加法焉，<br /><br />&nbsp;&nbsp;&nbsp;&nbsp;手足异处。景公惧而动，知义不若，归而大恐，告其群臣曰：“鲁以君子之道辅<br /><br />&nbsp;&nbsp;&nbsp;&nbsp;其君，而子独以夷狄之道教寡人，使得罪於鲁君，为之柰何？”有司进对曰：<br /><br />&nbsp;&nbsp;&nbsp;&nbsp;“君子有过则谢以质，小人有过则谢以文。君若悼之，则谢以质。”於是齐侯乃<br /><br />&nbsp;&nbsp;&nbsp;&nbsp;归所侵鲁之郓、汶阳、龟阴之田以谢过。<br /><br />&nbsp;&nbsp;&nbsp;&nbsp;定公十三年夏，孔子言於定公曰：“臣无藏甲，大夫毋百雉之城。”使仲由<br /><br />&nbsp;&nbsp;&nbsp;&nbsp;为季氏宰，将堕三都。於是叔孙氏先堕C。季氏将堕费，公山不狃、叔孙辄率<br /><br />&nbsp;&nbsp;&nbsp;&nbsp;费人袭鲁。公与三子入于季氏之宫，登武子之台。费人攻之，弗克，入及公侧。<br /><br />&nbsp;&nbsp;&nbsp;&nbsp;孔子命申句须、乐颀下伐之，费人北。国人追之，败诸姑蔑。二子奔齐，遂堕费。<br /><br />&nbsp;&nbsp;&nbsp;&nbsp;将堕成，公敛处父谓孟孙曰：“堕成，齐人必至于北门。且成，孟氏之保鄣，无<br /><br />&nbsp;&nbsp;&nbsp;&nbsp;成是无孟氏也。我将弗堕。”十二月，公围成，弗克。<br /><br />&nbsp;&nbsp;&nbsp;&nbsp;定公十四年，孔子年五十六，由大司寇行摄相事，有喜色。门人曰：“闻君<br /><br />&nbsp;&nbsp;&nbsp;&nbsp;子祸至不惧，福至不喜。”孔子曰：“有是言也。不曰‘乐其以贵下人’乎？”<br /><br />&nbsp;&nbsp;&nbsp;&nbsp;於是诛鲁大夫乱政者少正卯。与闻国政三月，粥羔豚者弗饰贾；男女行者别於涂；<br /><br />&nbsp;&nbsp;&nbsp;&nbsp;涂不拾遗；四方之客至乎邑者不求有司，皆予之以归。<br /><br />&nbsp;&nbsp;&nbsp;&nbsp;齐人闻而惧，曰：“孔子为政必霸，霸则吾地近焉，我之为先并矣。盍致地<br /><br />&nbsp;&nbsp;&nbsp;&nbsp;焉？”黎I曰：“请先尝沮之；沮之而不可则致地，庸迟乎！”於是选齐国中女<br /><br />&nbsp;&nbsp;&nbsp;&nbsp;子好者八十人，皆衣文衣而舞康乐，文马三十驷，遗鲁君。陈女乐文马於鲁城南<br /><br />&nbsp;&nbsp;&nbsp;&nbsp;高门外，季桓子微服往观再三，将受，乃语鲁君为周道游，往观终日，怠於政事。<br /><br />&nbsp;&nbsp;&nbsp;&nbsp;子路曰：“夫子可以行矣。”孔子曰：“鲁今且郊，如致乎大夫，则吾犹可<br /><br />&nbsp;&nbsp;&nbsp;&nbsp;以止。”桓子卒受齐女乐，三日不听政；郊，又不致俎於大夫。孔子遂行，<br /><br />&nbsp;&nbsp;&nbsp;&nbsp;宿乎屯。而师己送，曰：“夫子则非罪。”孔子曰：“吾歌可夫？”歌曰：“彼<br /><br />&nbsp;&nbsp;&nbsp;&nbsp;妇之口，可以出走；彼妇之谒，可以死败。盖优哉游哉，维以卒岁！”师己反，<br /><br />&nbsp;&nbsp;&nbsp;&nbsp;桓子曰：“孔子亦何言？”师己以实告。桓子喟然叹曰：“夫子罪我以群婢故也<br /><br />&nbsp;&nbsp;&nbsp;&nbsp;夫！”<br /><br />&nbsp;&nbsp;&nbsp;&nbsp;孔子遂m卫，主於子路妻兄颜浊邹家。卫灵公问孔子：“居鲁得禄几何？”<br /><br />&nbsp;&nbsp;&nbsp;&nbsp;对曰：“奉粟六万。”卫人亦致粟六万。居顷之，或谮孔子於卫灵公。灵公使公<br /><br />&nbsp;&nbsp;&nbsp;&nbsp;孙余假一出一入。孔子恐获罪焉，居十月，去卫。<br /><br />&nbsp;&nbsp;&nbsp;&nbsp;将m陈，过匡，颜刻为仆，以其策指之曰：“昔吾入此，由彼缺也。”匡人<br /><br />&nbsp;&nbsp;&nbsp;&nbsp;闻之，以为鲁之阳虎。阳虎尝暴匡人，匡人於是遂止孔子。孔子状类阳虎，拘焉<br /><br />&nbsp;&nbsp;&nbsp;&nbsp;五日，颜渊后，子曰：“吾以汝为死矣。”颜渊曰：“子在，回何敢死！”匡人<br /><br />&nbsp;&nbsp;&nbsp;&nbsp;拘孔子益急，弟子惧。孔子曰：“文王既没，文不在兹乎？天之将丧斯文也，后<br /><br />&nbsp;&nbsp;&nbsp;&nbsp;死者不得与于斯文也。天之未丧斯文也，匡人其如予何！”孔子使从者为甯武子<br /><br />&nbsp;&nbsp;&nbsp;&nbsp;臣於卫，然后得去。<br /><br />&nbsp;&nbsp;&nbsp;&nbsp;去即过蒲。月馀，反乎卫，主蘧伯玉家。灵公夫人有南子者，使人谓孔子曰：<br /><br />&nbsp;&nbsp;&nbsp;&nbsp;“四方之君子不辱欲与寡君为兄弟者，必见寡小君。寡小君愿见。”孔子辞谢，<br /><br />&nbsp;&nbsp;&nbsp;&nbsp;不得已而见之。夫人在帷中。孔子入门，北面稽首。夫人自帷中再拜，环玉<br /><br />&nbsp;&nbsp;&nbsp;&nbsp;声G然。孔子曰：“吾乡为弗见，见之礼答焉。”子路不说。孔子矢之曰：“予<br /><br />&nbsp;&nbsp;&nbsp;&nbsp;所不者，天厌之！天厌之！”居卫月馀，灵公与夫人同车，宦者雍渠参乘，出，<br /><br />&nbsp;&nbsp;&nbsp;&nbsp;使孔子为次乘，招摇过之。孔子曰：“吾未见好德如好色者也。”於是丑之，<br /><br />&nbsp;&nbsp;&nbsp;&nbsp;去卫，过曹。是岁，鲁定公卒。<br /><br />&nbsp;&nbsp;&nbsp;&nbsp;孔子去曹m宋，与弟子习礼大树下。宋司马桓s欲杀孔子，拔其树。孔子去。<br /><br />&nbsp;&nbsp;&nbsp;&nbsp;弟子曰：“可以速矣。”孔子曰：“天生德於予，桓s其如予何！”<br /><br />&nbsp;&nbsp;&nbsp;&nbsp;孔子m郑，与弟子相失，孔子独立郭东门。郑人或谓子贡曰：“东门有人，<br /><br />&nbsp;&nbsp;&nbsp;&nbsp;其颡似尧，其项类皋陶，其肩类子产，然自要以下不及禹三寸。累累若丧家之狗。”<br /><br />&nbsp;&nbsp;&nbsp;&nbsp;子贡以实告孔子。孔子欣然笑曰：“形状，末也。而谓似丧家之狗，然哉！然哉！”<br /><br />&nbsp;&nbsp;&nbsp;&nbsp;孔子遂至陈，主於司城贞子家。岁馀，吴王夫差伐陈，取三邑而去。赵鞅伐<br /><br />&nbsp;&nbsp;&nbsp;&nbsp;朝歌。楚围蔡，蔡迁于吴。吴败越王句践会稽。<br /><br />&nbsp;&nbsp;&nbsp;&nbsp;有隼集于陈廷而死，矢贯之，石e，矢长尺有咫。陈」使使问仲尼。<br /><br />&nbsp;&nbsp;&nbsp;&nbsp;仲尼曰：“隼来远矣，此肃慎之矢也。昔武王克商，通道九夷百蛮，使各以其方<br /><br />&nbsp;&nbsp;&nbsp;&nbsp;贿来贡，使无忘职业。於是肃慎贡矢石e，长尺有咫。先王欲昭其令德，以<br /><br />&nbsp;&nbsp;&nbsp;&nbsp;肃慎矢分大姬，配虞胡公而封诸陈。分同姓以珍玉，展亲；分异姓以远职，使无<br /><br />&nbsp;&nbsp;&nbsp;&nbsp;忘服。故分陈以肃慎矢。”试求之故府，果得之。<br /><br />&nbsp;&nbsp;&nbsp;&nbsp;孔子居陈三岁，会晋楚争，更伐陈，及吴侵陈，陈常被寇。孔子曰：“归<br /><br />&nbsp;&nbsp;&nbsp;&nbsp;与归与！吾党之小子狂简，进取不忘其初。”於是孔子去陈。<br /><br />&nbsp;&nbsp;&nbsp;&nbsp;过蒲，会公叔氏以蒲畔，蒲人止孔子。弟子有公良孺者，以私车五乘从孔子。<br /><br />&nbsp;&nbsp;&nbsp;&nbsp;其为人长贤，有勇力，谓曰：“吾昔从夫子遇难於匡，今又遇难於此，命也已。<br /><br />&nbsp;&nbsp;&nbsp;&nbsp;吾与夫子再罹难，宁斗而死。”斗甚疾。蒲人惧，谓孔子曰：“苟毋m卫，吾出<br /><br />&nbsp;&nbsp;&nbsp;&nbsp;子。”与之盟，出孔子东门。孔子遂m卫。子贡曰：“盟可负邪？”孔子曰：<br /><br />&nbsp;&nbsp;&nbsp;&nbsp;“要盟也，神不听。”<br /><br />&nbsp;&nbsp;&nbsp;&nbsp;卫灵公闻孔子来，喜，郊迎。问曰：“蒲可伐乎？”对曰：“可。”灵公曰：<br /><br />&nbsp;&nbsp;&nbsp;&nbsp;“吾大夫以为不可。今蒲，卫之所以待晋楚也，以卫伐之，无乃不可乎？”孔子<br /><br />&nbsp;&nbsp;&nbsp;&nbsp;曰：“其男子有死之志，妇人有保西河之志。吾所伐者不过四五人。”灵公曰：<br /><br />&nbsp;&nbsp;&nbsp;&nbsp;“善。”然不伐蒲。<br /><br />&nbsp;&nbsp;&nbsp;&nbsp;灵公老，怠於政，不用孔子。孔子喟然叹曰：“苟有用我者，期月而已，三<br /><br />&nbsp;&nbsp;&nbsp;&nbsp;年有成。”孔子行。<br /><br />&nbsp;&nbsp;&nbsp;&nbsp;佛Z为中牟宰。赵简子攻范、中行，伐中牟。佛Z畔，使人召孔子。孔子欲<br /><br />&nbsp;&nbsp;&nbsp;&nbsp;往。子路曰：“由闻诸夫子，‘其身亲为不善者，君子不入也’。今佛Z亲以中<br /><br />&nbsp;&nbsp;&nbsp;&nbsp;牟畔，子欲往，如之何？”孔子曰：“有是言也。不曰坚乎，磨而不磷；不曰白<br /><br />&nbsp;&nbsp;&nbsp;&nbsp;乎，涅而不淄。我岂匏瓜也哉，焉能系而不食？”<br /><br />&nbsp;&nbsp;&nbsp;&nbsp;孔子击磬。有荷而过门者，曰：“有心哉，击磬乎！々乎，莫己知也<br /><br />&nbsp;&nbsp;&nbsp;&nbsp;夫而已矣！”<br /><br />&nbsp;&nbsp;&nbsp;&nbsp;孔子学鼓琴师襄子，十日不进。师襄子曰：“可以益矣。”孔子曰：“丘已<br /><br />&nbsp;&nbsp;&nbsp;&nbsp;习其曲矣，未得其数也。”有间，曰：“已习其数，可以益矣。”孔子曰：“丘<br /><br />&nbsp;&nbsp;&nbsp;&nbsp;未得其志也。”有间，曰：“已习其志，可以益矣。”孔子曰：“丘未得其为人<br /><br />&nbsp;&nbsp;&nbsp;&nbsp;也。”有间，有所穆然深思焉，有所怡然高望而远志焉。曰：“丘得其为人，黯<br /><br />&nbsp;&nbsp;&nbsp;&nbsp;然而黑，几然而长，眼如望羊，如王四国，非文王其谁能为此也！”师襄子辟席<br /><br />&nbsp;&nbsp;&nbsp;&nbsp;再拜，曰：“师盖云文王操也。”<br /><br />&nbsp;&nbsp;&nbsp;&nbsp;孔子既不得用於卫，将西见赵简子。至於河而闻窦鸣犊、舜华之死也，临河<br /><br />&nbsp;&nbsp;&nbsp;&nbsp;而叹曰：“美哉水，洋洋乎！丘之不济此，命也夫！”子贡趋而进曰：“敢问何<br /><br />&nbsp;&nbsp;&nbsp;&nbsp;谓也？”孔子曰：“窦鸣犊，舜华，晋国之贤大夫也。赵简子未得志之时，须此<br /><br />&nbsp;&nbsp;&nbsp;&nbsp;两人而后从政；及其已得志，杀之乃从政。丘闻之也，刳胎杀夭则麒麟不至郊，<br /><br />&nbsp;&nbsp;&nbsp;&nbsp;竭泽涸渔则蛟龙不合阴阳，覆巢毁卵则凤皇不翔。何则？君子讳伤其类也。夫鸟<br /><br />&nbsp;&nbsp;&nbsp;&nbsp;兽之於不义也尚知辟之，而况乎丘哉！”乃还息乎陬乡，作为陬操以哀之。而反<br /><br />&nbsp;&nbsp;&nbsp;&nbsp;乎卫，入主蘧伯玉家。<br /><br />&nbsp;&nbsp;&nbsp;&nbsp;他日，灵公问兵陈。孔子曰：“俎豆之事则尝闻之，军旅之事未之学也。”<br /><br />&nbsp;&nbsp;&nbsp;&nbsp;明日，与孔子语，见蜚雁，仰视之，色不在孔子。孔子遂行，复如陈。<br /><br />&nbsp;&nbsp;&nbsp;&nbsp;夏，卫灵公卒，立孙辄，是为卫出公。六月，赵鞅内太子蒯聩于戚。阳虎使<br /><br />&nbsp;&nbsp;&nbsp;&nbsp;太子，八人衰，伪自卫迎者，哭而入，遂居焉。冬，蔡迁于州来。是岁鲁<br /><br />&nbsp;&nbsp;&nbsp;&nbsp;哀公三年，而孔子年六十矣。齐助卫围戚，以卫太子蒯聩在故也。<br /><br />&nbsp;&nbsp;&nbsp;&nbsp;夏，鲁桓庙燔，南宫敬叔救火。孔子在陈，闻之，曰：“灾必於桓庙乎？”<br /><br />&nbsp;&nbsp;&nbsp;&nbsp;已而果然。<br /><br />&nbsp;&nbsp;&nbsp;&nbsp;秋，季桓子病，辇而见鲁城，喟然叹曰：“昔此国几兴矣，以吾获罪於孔子，<br /><br />&nbsp;&nbsp;&nbsp;&nbsp;故不兴也。”顾谓其嗣康子曰：“我即死，若必相鲁；相鲁，必召仲尼。”后数<br /><br />&nbsp;&nbsp;&nbsp;&nbsp;日，桓子卒，康子代立。已葬，欲召仲尼。公之鱼曰：“昔吾先君用之不终，终<br /><br />&nbsp;&nbsp;&nbsp;&nbsp;为诸侯笑。今又用之，不能终，是再为诸侯笑。”康子曰：“则谁召而可？”曰：<br /><br />&nbsp;&nbsp;&nbsp;&nbsp;“必召冉求。”於是使使召冉求。冉求将行，孔子曰：“鲁人召求，非小用之，<br /><br />&nbsp;&nbsp;&nbsp;&nbsp;将大用之也。”是日，孔子曰：“归乎归乎！吾党之小子狂简，斐然成章，吾不<br /><br />&nbsp;&nbsp;&nbsp;&nbsp;知所以裁之。”子赣知孔子思归，送冉求，因诫曰“即用，以孔子为招”云。<br /><br />&nbsp;&nbsp;&nbsp;&nbsp;冉求既去，明年，孔子自陈迁于蔡。蔡昭公将如吴，吴召之也。前昭公欺其<br /><br />&nbsp;&nbsp;&nbsp;&nbsp;臣迁州来，后将往，大夫惧复迁，公孙翩射杀昭公。楚侵蔡。秋，齐景公卒。<br /><br />&nbsp;&nbsp;&nbsp;&nbsp;明年，孔子自蔡如叶。叶公问政，孔子曰：“政在来远附迩。”他日，叶公<br /><br />&nbsp;&nbsp;&nbsp;&nbsp;问孔子於子路，子路不对。孔子闻之，曰：“由，尔何不对曰‘其为人也，学道<br /><br />&nbsp;&nbsp;&nbsp;&nbsp;不倦，诲人不厌，发愤忘食，乐以忘忧，不知老之将至’云尔。”<br /><br />&nbsp;&nbsp;&nbsp;&nbsp;去叶，反于蔡。长沮、桀溺耦而耕，孔子以为隐者，使子路问津焉。长沮曰：<br /><br />&nbsp;&nbsp;&nbsp;&nbsp;“彼执舆者为谁？”子路曰：“为孔丘。”曰：“是鲁孔丘与？”曰：“然。”<br /><br />&nbsp;&nbsp;&nbsp;&nbsp;曰：“是知津矣。”桀溺谓子路曰：“子为谁？”曰：“为仲由。”曰：“子，<br /><br />&nbsp;&nbsp;&nbsp;&nbsp;孔丘之徒与？”曰：“然。”桀溺曰：“悠悠者天下皆是也，而谁以易之？且与<br /><br />&nbsp;&nbsp;&nbsp;&nbsp;其从辟人之士，岂若从辟世之士哉！”i而不辍。子路以告孔子，孔子怃然曰：<br /><br />&nbsp;&nbsp;&nbsp;&nbsp;“鸟兽不可与同群。天下有道，丘不与易也。”<br /><br />&nbsp;&nbsp;&nbsp;&nbsp;他日，子路行，遇荷丈人，曰：“子见夫子乎？”丈人曰：“四体不勤，<br /><br />&nbsp;&nbsp;&nbsp;&nbsp;五Y不分，孰为夫子！”植其杖而芸。子路以告，孔子曰：“隐者也。”复往，<br /><br />&nbsp;&nbsp;&nbsp;&nbsp;则亡。<br /><br />&nbsp;&nbsp;&nbsp;&nbsp;孔子迁于蔡三岁，吴伐陈。楚救陈，军于城父。闻孔子在陈蔡之间，楚使人<br /><br />&nbsp;&nbsp;&nbsp;&nbsp;聘孔子。孔子将往拜礼，陈蔡大夫谋曰：“孔子贤者，所刺讥皆中诸侯之疾。今<br /><br />&nbsp;&nbsp;&nbsp;&nbsp;者久留陈蔡之间，诸大夫所设行皆非仲尼之意。今楚，大国也，来聘孔子。孔子<br /><br />&nbsp;&nbsp;&nbsp;&nbsp;用於楚，则陈蔡用事大夫危矣。”於是乃相与发徒役围孔子於野。不得行，绝粮。<br /><br />&nbsp;&nbsp;&nbsp;&nbsp;从者病，莫能兴。孔子讲诵弦歌不衰。子路愠见曰：“君子亦有穷乎？”孔子曰：<br /><br />&nbsp;&nbsp;&nbsp;&nbsp;“君子固穷，小人穷斯滥矣。”<br /><br />&nbsp;&nbsp;&nbsp;&nbsp;子贡色作。孔子曰：“赐，尔以予为多学而识之者与？”曰：“然。非与？”<br /><br />&nbsp;&nbsp;&nbsp;&nbsp;孔子曰：“非也。予一以贯之。”<br /><br />&nbsp;&nbsp;&nbsp;&nbsp;孔子知弟子有愠心，乃召子路而问曰：“诗云‘匪兕匪虎，率彼旷野’。吾<br /><br />&nbsp;&nbsp;&nbsp;&nbsp;道非邪？吾何为於此？”子路曰：“意者吾未仁邪？人之不我信也。意者吾未知<br /><br />&nbsp;&nbsp;&nbsp;&nbsp;邪？人之不我行也。”孔子曰：“有是乎！由，譬使仁者而必信，安有伯夷、叔<br /><br />&nbsp;&nbsp;&nbsp;&nbsp;齐？使知者而必行，安有王子比干？”<br /><br />&nbsp;&nbsp;&nbsp;&nbsp;子路出，子贡入见。孔子曰：“赐，诗云‘匪兕匪虎，率彼旷野’。吾道非<br /><br />&nbsp;&nbsp;&nbsp;&nbsp;邪？吾何为於此？”子贡曰：“夫子之道至大也，故天下莫能容夫子。夫子盖少<br /><br />&nbsp;&nbsp;&nbsp;&nbsp;贬焉？”孔子曰：“赐，良农能稼而不能为穑，良工能巧而不能为顺。君子能<br /><br />&nbsp;&nbsp;&nbsp;&nbsp;其道，纲而纪之，统而理之，而不能为容。今尔不尔道而求为容。赐，而志不<br /><br />&nbsp;&nbsp;&nbsp;&nbsp;远矣！”<br /><br />&nbsp;&nbsp;&nbsp;&nbsp;子贡出，颜回入见。孔子曰：“回，诗云‘匪兕匪虎，率彼旷野’。吾道非<br /><br />&nbsp;&nbsp;&nbsp;&nbsp;邪？吾何为於此？”颜回曰：“夫子之道至大，故天下莫能容。虽然，夫子推而<br /><br />&nbsp;&nbsp;&nbsp;&nbsp;行之，不容何病，不容然后见君子！夫道之不也，是吾丑也。夫道既已大而<br /><br />&nbsp;&nbsp;&nbsp;&nbsp;不用，是有国者之丑也。不容何病，不容然后见君子！”孔子欣然而笑曰：“有<br /><br />&nbsp;&nbsp;&nbsp;&nbsp;是哉颜氏之子！使尔多财，吾为尔宰。”<br /><br />&nbsp;&nbsp;&nbsp;&nbsp;於是使子贡至楚。楚昭王兴师迎孔子，然后得免。<br /><br />&nbsp;&nbsp;&nbsp;&nbsp;昭王将以书社地七百里封孔子。楚令尹子西曰：“王之使使诸侯有如子贡者<br /><br />&nbsp;&nbsp;&nbsp;&nbsp;乎？”曰：“无有。”“王之辅相有如颜回者乎？”曰：“无有。”“王之将率<br /><br />&nbsp;&nbsp;&nbsp;&nbsp;有如子路者乎？”曰：“无有。”“王之官尹有如宰予者乎？”曰：“无有。”<br /><br />&nbsp;&nbsp;&nbsp;&nbsp;“且楚之祖封於周，号为子男五十里。今孔丘述三五之法，明周召之业，王若用<br /><br />&nbsp;&nbsp;&nbsp;&nbsp;之，则楚安得世世堂堂方数千里乎？夫文王在丰，武王在镐，百里之君卒王天下。<br /><br />&nbsp;&nbsp;&nbsp;&nbsp;今孔丘得据土壤，贤弟子为佐，非楚之福也。”昭王乃止。其秋，楚昭王卒于城<br /><br />&nbsp;&nbsp;&nbsp;&nbsp;父。<br /><br />&nbsp;&nbsp;&nbsp;&nbsp;楚狂接舆歌而过孔子，曰：“凤兮凤兮，何德之衰！往者不可谏兮，来者犹<br /><br />&nbsp;&nbsp;&nbsp;&nbsp;可追也！已而已而，今之从政者殆而！”孔子下，欲与之言。趋而去，弗得与之<br /><br />&nbsp;&nbsp;&nbsp;&nbsp;言。<br /><br />&nbsp;&nbsp;&nbsp;&nbsp;於是孔子自楚反乎卫。是岁也，孔子年六十三，而鲁哀公六年也。<br /><br />&nbsp;&nbsp;&nbsp;&nbsp;其明年，吴与鲁会缯，徵百牢。太宰赫偌究底印？底邮棺庸蓖，然后得已。<br /><br />&nbsp;&nbsp;&nbsp;&nbsp;孔子曰：“鲁卫之政，兄弟也。”是时，卫君辄父不得立，在外，诸侯数以<br /><br />&nbsp;&nbsp;&nbsp;&nbsp;为让。而孔子弟子多仕於卫，卫君欲得孔子为政。子路曰：“卫君待子而为政，<br /><br />&nbsp;&nbsp;&nbsp;&nbsp;子将奚先？”孔子曰：“必也正名乎！”子路曰：“有是哉，子之迂也！何其正<br /><br />&nbsp;&nbsp;&nbsp;&nbsp;也？”孔子曰：“野哉由也！夫名不正则言不顺，言不顺则事不成，事不成则礼<br /><br />&nbsp;&nbsp;&nbsp;&nbsp;乐不兴，礼乐不兴则刑罚不中，刑罚不中则民无所错手足矣。夫君子为之必可名，<br /><br />&nbsp;&nbsp;&nbsp;&nbsp;言之必可行。君子於其言，无所苟而已矣。”<br /><br />&nbsp;&nbsp;&nbsp;&nbsp;其明年，冉有为季氏将师，与齐战於郎，克之。季康子曰：“子之於军旅，<br /><br />&nbsp;&nbsp;&nbsp;&nbsp;学之乎？性之乎？”冉有曰：“学之於孔子。”季康子曰：“孔子何如人哉？”<br /><br />&nbsp;&nbsp;&nbsp;&nbsp;对曰：“用之有名；播之百姓，质诸鬼神而无憾。求之至於此道，虽累千社，夫<br /><br />&nbsp;&nbsp;&nbsp;&nbsp;子不利也。”康子曰：“我欲召之，可乎？”对曰：“欲召之，则毋以小人固之，<br /><br />&nbsp;&nbsp;&nbsp;&nbsp;则可矣。”而卫孔文子将攻太叔，问策於仲尼。仲尼辞不知，退而命载而行，曰：<br /><br />&nbsp;&nbsp;&nbsp;&nbsp;“鸟能择木，木岂能择鸟乎！”文子固止。会季康子逐公华、公宾、公林，以币<br /><br />&nbsp;&nbsp;&nbsp;&nbsp;迎孔子，孔子归鲁。<br /><br />&nbsp;&nbsp;&nbsp;&nbsp;孔子之去鲁凡十四岁而反乎鲁。<br /><br />&nbsp;&nbsp;&nbsp;&nbsp;鲁哀公问政，对曰：“政在选臣。”季康子问政，曰：“举直错诸枉，则枉<br /><br />&nbsp;&nbsp;&nbsp;&nbsp;者直。”康子患盗，孔子曰：“苟子之不欲，虽赏之不窃。”然鲁终不能用孔子，<br /><br />&nbsp;&nbsp;&nbsp;&nbsp;孔子亦不求仕。<br /><br />&nbsp;&nbsp;&nbsp;&nbsp;孔子之时，周室微而礼乐废，诗书缺。追迹三代之礼，序书传，上纪唐虞之<br /><br />&nbsp;&nbsp;&nbsp;&nbsp;际，下至秦缪，编次其事。曰：“夏礼吾能言之，杞不足徵也。殷礼吾能言之，<br /><br />&nbsp;&nbsp;&nbsp;&nbsp;宋不足徵也。足，则吾能徵之矣。”观殷夏所损益，曰：“后虽百世可知也，以<br /><br />&nbsp;&nbsp;&nbsp;&nbsp;一文一质。周监二代，郁郁乎文哉。吾从周。”故书传、礼记自孔氏。<br /><br />&nbsp;&nbsp;&nbsp;&nbsp;孔子语鲁大师：“乐其可知也。始作翕如，纵之纯如，如，绎如也，以成。”<br /><br />&nbsp;&nbsp;&nbsp;&nbsp;“吾自卫反鲁，然后乐正，雅颂各得其所。”<br /><br />&nbsp;&nbsp;&nbsp;&nbsp;古者诗三千馀篇，及至孔子，去其重，取可施於礼义，上采契后稷，中述殷<br /><br />&nbsp;&nbsp;&nbsp;&nbsp;周之盛，至幽厉之缺，始於衽席，故曰“关雎之乱以为风始，鹿鸣为小雅始，文<br /><br />&nbsp;&nbsp;&nbsp;&nbsp;王为大雅始，清庙为颂始”。三百五篇孔子皆弦歌之，以求合韶武雅颂之音。礼<br /><br />&nbsp;&nbsp;&nbsp;&nbsp;乐自此可得而述，以备王道，成六艺。<br /><br />&nbsp;&nbsp;&nbsp;&nbsp;孔子晚而喜易，序彖、系、象、说卦、文言。读易，韦编三绝。曰：“假我<br /><br />&nbsp;&nbsp;&nbsp;&nbsp;数年，若是，我於易则彬彬矣。”<br /><br />&nbsp;&nbsp;&nbsp;&nbsp;孔子以诗书礼乐教，弟子盖三千焉，身通六艺者七十有二人。如颜浊邹之徒，<br /><br />&nbsp;&nbsp;&nbsp;&nbsp;颇受业者甚众。<br /><br />&nbsp;&nbsp;&nbsp;&nbsp;孔子以四教：文，行，忠，信。绝四：毋意，毋必，毋固，毋我。所慎：齐，<br /><br />&nbsp;&nbsp;&nbsp;&nbsp;战，疾。子罕言利与命与仁。不愤不启，举一隅不以三隅反，则弗复也。<br /><br />&nbsp;&nbsp;&nbsp;&nbsp;其於乡党，恂恂似不能言者。其於宗庙朝廷，辩辩言，唯谨尔。朝，与上大<br /><br />&nbsp;&nbsp;&nbsp;&nbsp;夫言，如也；与下大夫言，侃侃如也。<br /><br />&nbsp;&nbsp;&nbsp;&nbsp;入公门，鞠躬如也；趋进，翼如也。君召使傧，色勃如也。君命召，不俟驾<br /><br />&nbsp;&nbsp;&nbsp;&nbsp;行矣。<br /><br />&nbsp;&nbsp;&nbsp;&nbsp;鱼馁，肉败，割不正，不食。席不正，不坐。食於有丧者之侧，未尝饱也。<br /><br />&nbsp;&nbsp;&nbsp;&nbsp;是日哭，则不歌。见齐衰、瞽者，虽童子必变。<br /><br />&nbsp;&nbsp;&nbsp;&nbsp;“三人行，必得我师。”“德之不，学之不讲，闻义不能徙，不善不能改，<br /><br />&nbsp;&nbsp;&nbsp;&nbsp;是吾忧也。”使人歌，善，则使复之，然后和之。<br /><br />&nbsp;&nbsp;&nbsp;&nbsp;子不语：怪，力，乱，神。<br /><br />&nbsp;&nbsp;&nbsp;&nbsp;子贡曰：“夫子之文章，可得闻也。夫子言天道与性命，弗可得闻也已。”<br /><br />&nbsp;&nbsp;&nbsp;&nbsp;颜渊喟然叹曰：“仰之弥高，钻之弥坚。瞻之在前，忽焉在后。夫子循循然善诱<br /><br />&nbsp;&nbsp;&nbsp;&nbsp;人，博我以文，约我以礼，欲罢不能。既竭我才，如有所立，卓尔。虽欲从之，<br /><br />&nbsp;&nbsp;&nbsp;&nbsp;蔑由也已。”达巷党人曰：“大哉孔子，博学而无所成名。”子闻之曰：“我何<br /><br />&nbsp;&nbsp;&nbsp;&nbsp;执？执御乎？执射乎？我执御矣。”牢曰：“子云‘不试，故艺’。”<br /><br />&nbsp;&nbsp;&nbsp;&nbsp;鲁哀公十四年春，狩大野。叔孙氏车子I商获兽，以为不祥。仲尼视之，曰：<br /><br />&nbsp;&nbsp;&nbsp;&nbsp;“麟也。”取之。曰：“河不出图，雒不出书，吾已矣夫！”颜渊死，孔子曰：<br /><br />&nbsp;&nbsp;&nbsp;&nbsp;“天丧予！”及西狩见麟，曰：“吾道穷矣！”喟然叹曰：“莫知我夫！”子贡<br /><br />&nbsp;&nbsp;&nbsp;&nbsp;曰：“何为莫知子？”子曰：“不怨天，不尤人，下学而上达，知我者其天乎！”<br /><br />&nbsp;&nbsp;&nbsp;&nbsp;“不降其志，不辱其身，伯夷、叔齐乎！”谓“柳下惠、少连降志辱身矣”。<br /><br />&nbsp;&nbsp;&nbsp;&nbsp;谓“虞仲、夷逸隐居放言，行中清，废中权”。“我则异於是，无可无不可。”<br /><br />&nbsp;&nbsp;&nbsp;&nbsp;子曰：“弗乎弗乎，君子病没世而名不称焉。吾道不行矣，吾何以自见於后<br /><br />&nbsp;&nbsp;&nbsp;&nbsp;世哉？”乃因史记作春秋，上至隐公，下讫哀公十四年，十二公。据鲁，亲周，<br /><br />&nbsp;&nbsp;&nbsp;&nbsp;故殷，运之三代。约其文辞而指博。故吴楚之君自称王，而春秋贬之曰“子”；<br /><br />&nbsp;&nbsp;&nbsp;&nbsp;践土之会实召周天子，而春秋讳之曰“天王狩於河阳”：推此类以绳当世。贬损<br /><br />&nbsp;&nbsp;&nbsp;&nbsp;之义，后有王者举而开之。春秋之义行，则天下乱臣贼子惧焉。<br /><br />&nbsp;&nbsp;&nbsp;&nbsp;孔子在位听讼，文辞有可与人共者，弗独有也。至於为春秋，笔则笔，削则<br /><br />&nbsp;&nbsp;&nbsp;&nbsp;削，子夏之徒不能赞一辞。弟子受春秋，孔子曰：“后世知丘者以春秋，而罪丘<br /><br />&nbsp;&nbsp;&nbsp;&nbsp;者亦以春秋。”<br /><br />&nbsp;&nbsp;&nbsp;&nbsp;明岁，子路死於卫。孔子病，子贡请见。孔子方负杖逍遥於门，曰：“赐，<br /><br />&nbsp;&nbsp;&nbsp;&nbsp;汝来何其晚也？”孔子因叹，歌曰：“太山坏乎！梁柱摧乎！哲人萎乎！”因以<br /><br />&nbsp;&nbsp;&nbsp;&nbsp;涕下。谓子贡曰：“天下无道久矣，莫能宗予。夏人殡於东阶，周人於西阶，殷<br /><br />&nbsp;&nbsp;&nbsp;&nbsp;人两柱间。昨暮予梦坐奠两柱之间，予始殷人也。”后七日卒。<br /><br />&nbsp;&nbsp;&nbsp;&nbsp;孔子年七十三，以鲁哀公十六年四月己丑卒。<br /><br />&nbsp;&nbsp;&nbsp;&nbsp;哀公诔之曰：“F天不吊，不\遗一老，俾屏余一人以在位，茕茕余在疚。<br /><br />&nbsp;&nbsp;&nbsp;&nbsp;呜呼哀哉！尼父，毋自律！”子贡曰：“君其不没於鲁乎！夫子之言曰：‘礼失<br /><br />&nbsp;&nbsp;&nbsp;&nbsp;则昏，名失则愆。失志为昏，失所为愆。’生不能用，死而诔之，非礼也。称<br /><br />&nbsp;&nbsp;&nbsp;&nbsp;‘余一人’，非名也。”<br /><br />&nbsp;&nbsp;&nbsp;&nbsp;孔子葬鲁城北泗上，弟子皆服三年。三年心丧毕，相诀而去，则哭，各复尽<br /><br />&nbsp;&nbsp;&nbsp;&nbsp;哀；或复留。唯子赣庐於冢上，凡六年，然后去。弟子及鲁人往从冢而家者百有<br /><br />&nbsp;&nbsp;&nbsp;&nbsp;馀室，因命曰孔里。鲁世世相传以岁时奉祠孔子冢，而诸儒亦讲礼乡饮大射於孔<br /><br />&nbsp;&nbsp;&nbsp;&nbsp;子冢。孔子冢大一顷。故所居堂、弟子内，后世因庙，藏孔子衣冠琴车书，至于<br /><br />&nbsp;&nbsp;&nbsp;&nbsp;汉二百馀年不绝。高皇帝过鲁，以太牢祠焉。诸侯卿相至，常先谒然后从政。<br /><br />&nbsp;&nbsp;&nbsp;&nbsp;孔子生鲤，字伯鱼。伯鱼年五十，先孔子死。<br /><br />&nbsp;&nbsp;&nbsp;&nbsp;伯鱼生常字子思，年六十二。尝困於宋。子思作中庸。<br /><br />&nbsp;&nbsp;&nbsp;&nbsp;子思生白，字子上，年四十七。子上生求，字子家，年四十五。子家生箕，<br /><br />&nbsp;&nbsp;&nbsp;&nbsp;字子京，年四十六。子京生穿，字子高，年五十一。子高生子慎，年五十七，尝<br /><br />&nbsp;&nbsp;&nbsp;&nbsp;为魏相。<br /><br />&nbsp;&nbsp;&nbsp;&nbsp;子慎生鲋，年五十七，为陈王涉博士，死於陈下。<br /><br />&nbsp;&nbsp;&nbsp;&nbsp;鲋弟子襄，年五十七。尝为孝惠皇帝博士，迁为长沙太守。长九尺六寸。<br /><br />&nbsp;&nbsp;&nbsp;&nbsp;子襄生忠，年五十七。忠生武，武生延年及安国。安国为今皇帝博士，至临<br /><br />&nbsp;&nbsp;&nbsp;&nbsp;淮太守，蚤卒。安国生n，n生O。<br /><br />&nbsp;&nbsp;&nbsp;&nbsp;太史公曰：诗有之：“高山仰止，景行行止。”虽不能至，然心乡往之。余<br /><br />&nbsp;&nbsp;&nbsp;&nbsp;读孔氏书，想见其为人。m鲁，观仲尼庙堂车服礼器，诸生以时习礼其家，余祗<br /><br />&nbsp;&nbsp;&nbsp;&nbsp;回留之不能去云。天下君王至于贤人众矣，当时则荣，没则已焉。孔子布衣，传<br /><br />&nbsp;&nbsp;&nbsp;&nbsp;十馀世，学者宗之。自天子王侯，中国言六艺者折中於夫子，可谓至圣矣！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,77);">加入书签</a><a
                        href="76.html">上一页</a>&larr;<a href="index.html">返回列表</a>&rarr;<a
                            href="78.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "76.html"; var next_page = "78.html"; var index_page = "index.html"; var sortid = "9"; var article_id = "1"; var chapter_id = "77"; var articlename = "史记"; var chaptername = "世家 孔子世家第十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>