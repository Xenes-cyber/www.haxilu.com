<!DOCTYPE html>
<html>
<head>
<meta charset="gbk" />
<title>史记-世家 田敬仲完世家第十六-在线阅读-哈西文学网</title>
<meta name="keywords" content="司马迁，史记，世家 田敬仲完世家第十六全文，世家 田敬仲完世家第十六在线阅读 哈西文学网" />
<meta name="description" content="哈西文学网提供司马迁的史记 世家 田敬仲完世家第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/76.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/76.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 田敬仲完世家第十六</h1>
            <div class="link xb">
                <a href="75.html">上一页</a>&larr;<a href="index.html">返回列表</a>&rarr;<a
                    href="77.html">下一页</a></div>			
            <div id="BookText">&nbsp;&nbsp;&nbsp;&nbsp;陈完者，陈厉公他之子也。完生，周太史过陈，陈厉公使卜完，卦得观之否：<br /><br />&nbsp;&nbsp;&nbsp;&nbsp;“是为观国之光，利用宾于王。此其代陈有国乎？不在此而在异国乎？非此其身<br /><br />&nbsp;&nbsp;&nbsp;&nbsp;也，在其子孙。若在异国，必姜姓。姜姓，四岳之后。物莫能两大，陈衰，此其<br /><br />&nbsp;&nbsp;&nbsp;&nbsp;昌乎？”<br /><br />&nbsp;&nbsp;&nbsp;&nbsp;厉公者，陈文公少子也，其母蔡女。文公卒，厉公兄鲍立，是为桓公。桓公<br /><br />&nbsp;&nbsp;&nbsp;&nbsp;与他异母。及桓公病，蔡人为他杀桓公鲍及太子免而立他，为厉公。厉公既立，<br /><br />&nbsp;&nbsp;&nbsp;&nbsp;娶蔡女。蔡女淫於蔡人，数归，厉公亦数如蔡。桓公之少子林怨厉公杀其父与兄，<br /><br />&nbsp;&nbsp;&nbsp;&nbsp;乃令蔡人诱厉公而杀之。林自立，是为庄公。故陈完不得立，为陈大夫。厉公之<br /><br />&nbsp;&nbsp;&nbsp;&nbsp;杀，以淫出国，故春秋曰“蔡人杀陈他”，罪之也。<br /><br />&nbsp;&nbsp;&nbsp;&nbsp;庄公卒，立弟杵臼，是为宣公。宣公二十一年，杀其太子御寇。御寇与完相<br /><br />&nbsp;&nbsp;&nbsp;&nbsp;爱，恐祸及己，完故奔齐。齐桓公欲使为卿，辞曰：“羁旅之臣幸得免负檐，君<br /><br />&nbsp;&nbsp;&nbsp;&nbsp;之惠也，不敢当高位。”桓公使为工正。齐懿仲欲妻完，卜之，占曰：“是谓凤<br /><br />&nbsp;&nbsp;&nbsp;&nbsp;皇于蜚，和鸣锵锵。有妫之后，将育于姜。五世其昌，并于正卿。八世之后，莫<br /><br />&nbsp;&nbsp;&nbsp;&nbsp;之与京。”卒妻完。完之奔齐，齐桓公立十四年矣。<br /><br />&nbsp;&nbsp;&nbsp;&nbsp;完卒，谥为敬仲。仲生孟夷。敬仲之如齐，以陈字为田氏。<br /><br />&nbsp;&nbsp;&nbsp;&nbsp;田孟夷生∶献，田∶献生文子须无。田文子事齐庄公。<br /><br />&nbsp;&nbsp;&nbsp;&nbsp;晋之大夫栾逞作乱於晋，来奔齐，齐庄公厚客之。晏婴与田文子谏，庄公弗<br /><br />&nbsp;&nbsp;&nbsp;&nbsp;听。<br /><br />&nbsp;&nbsp;&nbsp;&nbsp;文子卒，生桓子无宇。田桓子无宇有力，事齐庄公，甚有宠。<br /><br />&nbsp;&nbsp;&nbsp;&nbsp;无宇卒，生武子开与子乞。田子乞事齐景公为大夫，其收赋税於民以小<br /><br />&nbsp;&nbsp;&nbsp;&nbsp;斗受之，其禀予民以大斗，行阴德於民，而景公弗禁。由此田氏得齐众心，宗族<br /><br />&nbsp;&nbsp;&nbsp;&nbsp;益，民思田氏。晏子数谏景公，景公弗听。已而使於晋，与叔向私语曰：“齐<br /><br />&nbsp;&nbsp;&nbsp;&nbsp;国之政卒归於田氏矣。”<br /><br />&nbsp;&nbsp;&nbsp;&nbsp;晏婴卒后，范、中行氏反晋。晋攻之急，范、中行请粟於齐。田乞欲为乱，<br /><br />&nbsp;&nbsp;&nbsp;&nbsp;树党於诸侯，乃说景公曰：“范、中行数有德於齐，齐不可不救。”齐使田乞救<br /><br />&nbsp;&nbsp;&nbsp;&nbsp;之而输之粟。<br /><br />&nbsp;&nbsp;&nbsp;&nbsp;景公太子死，后有宠姬曰芮子，生子荼。景公病，命其相国惠子与高昭子以<br /><br />&nbsp;&nbsp;&nbsp;&nbsp;子荼为太子。景公卒，两相高、国立荼，是为晏孺子。而田乞不说，欲立景公他<br /><br />&nbsp;&nbsp;&nbsp;&nbsp;子阳生。阳生素与乞欢。晏孺子之立也，阳生奔鲁。田乞伪事高昭子、国惠子者，<br /><br />&nbsp;&nbsp;&nbsp;&nbsp;每朝代参乘，言曰：“始诸大夫不欲立孺子。孺子既立，君相之，大夫皆自危，<br /><br />&nbsp;&nbsp;&nbsp;&nbsp;谋作乱。”又绐大夫曰：“高昭子可畏也，及未发先之。”诸大夫从之。田乞、<br /><br />&nbsp;&nbsp;&nbsp;&nbsp;鲍牧与大夫以兵入公室，攻高昭子。昭子闻之，与国惠子救公。公师败。田乞之<br /><br />&nbsp;&nbsp;&nbsp;&nbsp;众追国惠子，惠子奔莒，遂返杀高昭子。晏圉奔鲁。<br /><br />&nbsp;&nbsp;&nbsp;&nbsp;田乞使人之鲁，迎阳生。阳生至齐，匿田乞家。请诸大夫曰：“常之母有鱼<br /><br />&nbsp;&nbsp;&nbsp;&nbsp;菽之祭，幸而来会饮。”会饮田氏。田乞盛阳生橐中，置坐中央。发橐，出阳生，<br /><br />&nbsp;&nbsp;&nbsp;&nbsp;曰：“此乃齐君矣。”大夫皆伏谒。将盟立之，田乞诬曰：“吾与鲍牧谋共立阳<br /><br />&nbsp;&nbsp;&nbsp;&nbsp;生也。”鲍牧怒曰：“大夫忘景公之命乎？”诸大夫欲悔，阳生乃顿首曰：“可<br /><br />&nbsp;&nbsp;&nbsp;&nbsp;则立之，不可则已。”鲍牧恐祸及己，乃复曰：“皆景公之子，何为不可！”遂<br /><br />&nbsp;&nbsp;&nbsp;&nbsp;立阳生於田乞之家，是为悼公。乃使人迁晏孺子於骀，而杀孺子荼。悼公既立，<br /><br />&nbsp;&nbsp;&nbsp;&nbsp;田乞为相，专齐政。<br /><br />&nbsp;&nbsp;&nbsp;&nbsp;四年，田乞卒，子常代立，是为田成子。<br /><br />&nbsp;&nbsp;&nbsp;&nbsp;鲍牧与齐悼公有郄，弑悼公。齐人共立其子壬，是为简公。田常成子与监止<br /><br />&nbsp;&nbsp;&nbsp;&nbsp;俱为左右相，相简公。田常心害监止，监止幸於简公，权弗能去。於是田常复<br /><br />&nbsp;&nbsp;&nbsp;&nbsp;子之政，以大斗出贷，以小斗收。齐人歌之曰：“妪乎采芑，归乎田成子！”<br /><br />&nbsp;&nbsp;&nbsp;&nbsp;齐大夫朝，御鞅谏简公曰：“田、监不可并也，君其择焉。”君弗听。<br /><br />&nbsp;&nbsp;&nbsp;&nbsp;子我者，监止之宗人也，常与田氏有s。田氏疏族田豹事子我有宠。子我曰：<br /><br />&nbsp;&nbsp;&nbsp;&nbsp;“吾欲尽灭田氏m，以豹代田氏宗。”豹曰：“臣於田氏疏矣。”不听。已而豹<br /><br />&nbsp;&nbsp;&nbsp;&nbsp;谓田氏曰：“子我将诛田氏，田氏弗先，祸及矣。”子我舍公宫，田常兄弟四人<br /><br />&nbsp;&nbsp;&nbsp;&nbsp;乘如公宫，欲杀子我。子我闭门。简公与妇人饮檀台，将欲击田常。太史子馀曰：<br /><br />&nbsp;&nbsp;&nbsp;&nbsp;“田常非敢为乱，将除害。”简公乃止。田常出，闻简公怒，恐诛，将出亡。田<br /><br />&nbsp;&nbsp;&nbsp;&nbsp;子行曰：“需，事之贼也。”田常於是击子我。子我率其徒攻田氏，不胜，出亡。<br /><br />&nbsp;&nbsp;&nbsp;&nbsp;田氏之徒追杀子我及监止。<br /><br />&nbsp;&nbsp;&nbsp;&nbsp;简公出奔，田氏之徒追执简公于徐州。简公曰：“蚤从御鞅之言，不及此难。”<br /><br />&nbsp;&nbsp;&nbsp;&nbsp;田氏之徒恐简公复立而诛己，遂杀简公。简公立四年而杀。於是田常立简公弟骜，<br /><br />&nbsp;&nbsp;&nbsp;&nbsp;是为平公。平公即位，田常为相。<br /><br />&nbsp;&nbsp;&nbsp;&nbsp;田常既杀简公，惧诸侯共诛己，乃尽归鲁、卫侵地，西约晋、韩、魏、赵氏，<br /><br />&nbsp;&nbsp;&nbsp;&nbsp;南通吴、越之使，功行赏，亲於百姓，以故齐复定。<br /><br />&nbsp;&nbsp;&nbsp;&nbsp;田常言於齐平公曰：“德施人之所欲，君其行之；刑罚人之所恶，臣请行之。”<br /><br />&nbsp;&nbsp;&nbsp;&nbsp;行之五年，齐国之政皆归田常。田常於是尽诛鲍、晏、监止及公族之者，而割<br /><br />&nbsp;&nbsp;&nbsp;&nbsp;齐自安平以东至琅邪，自为封邑。封邑大於平公之所食。<br /><br />&nbsp;&nbsp;&nbsp;&nbsp;田常乃选齐国中女子长七尺以上为后宫，后宫以百数，而使宾客舍人出入后<br /><br />&nbsp;&nbsp;&nbsp;&nbsp;宫者不禁。及田常卒，有七十馀男。<br /><br />&nbsp;&nbsp;&nbsp;&nbsp;田常卒，子襄子盘代立，相齐。常谥为成子。<br /><br />&nbsp;&nbsp;&nbsp;&nbsp;田襄子既相齐宣公，三晋杀知伯，分其地。襄子使其兄弟宗人尽为齐都邑大<br /><br />&nbsp;&nbsp;&nbsp;&nbsp;夫，与三晋通使，且以有齐国。<br /><br />&nbsp;&nbsp;&nbsp;&nbsp;襄子卒，子庄子白立。田庄子相齐宣公。宣公四十三年，伐晋，毁黄城，围<br /><br />&nbsp;&nbsp;&nbsp;&nbsp;阳狐。明年，伐鲁、葛及安陵。明年，取鲁之一城。<br /><br />&nbsp;&nbsp;&nbsp;&nbsp;庄子卒，子太公和立。田太公相齐宣公。宣公四十八年，取鲁之J。明年，<br /><br />&nbsp;&nbsp;&nbsp;&nbsp;宣公与郑人会西城。伐卫，取丘。宣公五十一年卒，田会自廪丘反。<br /><br />&nbsp;&nbsp;&nbsp;&nbsp;宣公卒，子康公贷立。贷立十四年，淫於酒妇人，不听政。太公乃迁康公於<br /><br />&nbsp;&nbsp;&nbsp;&nbsp;海上，食一城，以奉其先祀。明年，鲁败齐平陆。<br /><br />&nbsp;&nbsp;&nbsp;&nbsp;三年，太公与魏文侯会浊泽，求为诸侯。魏文侯乃使使言周天子及诸侯，请<br /><br />&nbsp;&nbsp;&nbsp;&nbsp;立齐相田和为诸侯。周天子许之。康公之十九年，田和立为齐侯，列於周室，纪<br /><br />&nbsp;&nbsp;&nbsp;&nbsp;元年。<br /><br />&nbsp;&nbsp;&nbsp;&nbsp;齐侯太公和立二年，和卒，子桓公午立。桓公午五年，秦、魏攻韩，韩求救<br /><br />&nbsp;&nbsp;&nbsp;&nbsp;於齐。齐桓公召大臣而谋曰：“蚤救之孰与晚救之？”驺忌曰：“不若勿救。”<br /><br />&nbsp;&nbsp;&nbsp;&nbsp;段干朋曰：“不救，则韩且折而入於魏，不若救之。”田臣思曰：“过矣君之谋<br /><br />&nbsp;&nbsp;&nbsp;&nbsp;也！秦、魏攻韩、楚，赵必救之，是天以燕予齐也。”桓公曰：“善”。乃阴告<br /><br />&nbsp;&nbsp;&nbsp;&nbsp;韩使者而遣之。韩自以为得齐之救，因与秦、魏战。楚、赵闻之，果起兵而救之。<br /><br />&nbsp;&nbsp;&nbsp;&nbsp;齐因起兵袭燕国，取桑丘。<br /><br />&nbsp;&nbsp;&nbsp;&nbsp;六年，救卫。桓公卒，子威王因齐立。是岁，故齐康公卒，绝无后，奉邑皆<br /><br />&nbsp;&nbsp;&nbsp;&nbsp;入田氏。<br /><br />&nbsp;&nbsp;&nbsp;&nbsp;齐威王元年，三晋因齐丧来伐我灵丘。三年，三晋灭晋后而分其地。六年，<br /><br />&nbsp;&nbsp;&nbsp;&nbsp;鲁伐我，入阳关。晋伐我，至博陵。七年，卫伐我，取薛陵。九年，赵伐我，取<br /><br />&nbsp;&nbsp;&nbsp;&nbsp;甄。<br /><br />&nbsp;&nbsp;&nbsp;&nbsp;威王初即位以来，不治，委政卿大夫，九年之间，诸侯并伐，国人不治。於<br /><br />&nbsp;&nbsp;&nbsp;&nbsp;是威王召即墨大夫而语之曰：“自子之居即墨也，毁言日至。然吾使人视即墨，<br /><br />&nbsp;&nbsp;&nbsp;&nbsp;田野辟，民人给，官无留事，东方以宁。是子不事吾左右以求誉也。”封之万家。<br /><br />&nbsp;&nbsp;&nbsp;&nbsp;召阿大夫语曰：“自子之守阿，誉言日闻。然使使视阿，田野不辟，民贫苦。昔<br /><br />&nbsp;&nbsp;&nbsp;&nbsp;日赵攻甄，子弗能救。卫取薛陵，子弗知。是子以币厚吾左右以求誉也。”是日，<br /><br />&nbsp;&nbsp;&nbsp;&nbsp;烹阿大夫，及左右尝誉者皆并烹之。遂起兵西击赵、卫，败魏於浊泽而围惠王。<br /><br />&nbsp;&nbsp;&nbsp;&nbsp;惠王请献观以和解，赵人归我长城。於是齐国震惧，人人不敢饰非，务尽其诚。<br /><br />&nbsp;&nbsp;&nbsp;&nbsp;齐国大治。诸侯闻之，莫敢致兵於齐二十馀年。<br /><br />&nbsp;&nbsp;&nbsp;&nbsp;驺忌子以鼓琴见威王，威王说而舍之右室。须臾，王鼓琴，驺忌子推户入曰：<br /><br />&nbsp;&nbsp;&nbsp;&nbsp;“善哉鼓琴！”王勃然不说，去琴按剑曰：“夫子见容未察，何以知其善也？”<br /><br />&nbsp;&nbsp;&nbsp;&nbsp;驺忌子曰：“夫大弦浊以春温者，君也；小弦廉折以清者，相也；攫之深，y<br /><br />&nbsp;&nbsp;&nbsp;&nbsp;之愉者，政令也；钧谐以鸣，大小相益，回邪而不相害者，四时也：吾是以知其<br /><br />&nbsp;&nbsp;&nbsp;&nbsp;善也。”王曰：“善语音。”驺忌子曰：“何独语音，夫治国家而弭人民皆在其<br /><br />&nbsp;&nbsp;&nbsp;&nbsp;中。”王又勃然不说曰：“若夫语五音之纪，信未有如夫子者也。若夫治国家而<br /><br />&nbsp;&nbsp;&nbsp;&nbsp;弭人民，又何为乎丝桐之间？”驺忌子曰：“夫大弦浊以春温者，君也；小弦廉<br /><br />&nbsp;&nbsp;&nbsp;&nbsp;折以清者，相也；攫之深而舍之愉者，政令也；钧谐以鸣，大小相益，回邪而不<br /><br />&nbsp;&nbsp;&nbsp;&nbsp;相害者，四时也。夫复而不乱者，所以治昌也；连而径者，所以存亡也：故曰琴<br /><br />&nbsp;&nbsp;&nbsp;&nbsp;音调而天下治。夫治国家而弭人民者，无若乎五音者。”王曰：“善。”<br /><br />&nbsp;&nbsp;&nbsp;&nbsp;驺忌子见三月而受相印。淳于髡见之曰：“善说哉！髡有愚志，原陈诸前。”<br /><br />&nbsp;&nbsp;&nbsp;&nbsp;驺忌子曰：“谨受教。”淳于髡曰：“得全全昌，失全全亡。”驺忌子曰：“谨<br /><br />&nbsp;&nbsp;&nbsp;&nbsp;受令，请谨毋离前。”淳于髡曰：“g膏棘轴，所以为滑也，然而不能运方穿。”<br /><br />&nbsp;&nbsp;&nbsp;&nbsp;驺忌子曰：“谨受令，请谨事左右。”淳于髡曰：“弓胶昔郑所以为合也，然<br /><br />&nbsp;&nbsp;&nbsp;&nbsp;而不能傅合疏罅。”驺忌子曰：“谨受令，请谨自附於万民。”淳于髡曰：“狐<br /><br />&nbsp;&nbsp;&nbsp;&nbsp;裘虽敝，不可补以黄狗之皮。”驺忌子曰：“谨受令，请谨择君子，毋杂小人其<br /><br />&nbsp;&nbsp;&nbsp;&nbsp;间。”淳于髡曰：“大车不较，不能载其常任；琴瑟不较，不能成其五音。”驺<br /><br />&nbsp;&nbsp;&nbsp;&nbsp;忌子曰：“谨受令，请谨法律而督奸吏。”淳于髡说毕，趋出，至门，而面其<br /><br />&nbsp;&nbsp;&nbsp;&nbsp;仆曰：“是人者，吾语之微言五，其应我若响之应声，是人必封不久矣。”居期<br /><br />&nbsp;&nbsp;&nbsp;&nbsp;年，封以下邳，号曰成侯。<br /><br />&nbsp;&nbsp;&nbsp;&nbsp;威王二十三年，与赵王会平陆。二十四年，与魏王会田於郊。魏王问曰：<br /><br />&nbsp;&nbsp;&nbsp;&nbsp;“王亦有宝乎？”威王曰：“无有。”梁王曰：“若寡人国小也，尚有径寸之珠<br /><br />&nbsp;&nbsp;&nbsp;&nbsp;照车前后各十二乘者十枚，奈何以万乘之国而无宝乎？”威王曰：“寡人之所以<br /><br />&nbsp;&nbsp;&nbsp;&nbsp;为宝与王异。吾臣有檀子者，使守南城，则楚人不敢为寇东取，泗上十二诸侯皆<br /><br />&nbsp;&nbsp;&nbsp;&nbsp;来朝。吾臣有D子者，使守高唐，则赵人不敢东渔於河。吾吏有黔夫者，使守<br /><br />&nbsp;&nbsp;&nbsp;&nbsp;徐州，则燕人祭北门，赵人祭西门，徙而从者七千馀家。吾臣有种首者，使备盗<br /><br />&nbsp;&nbsp;&nbsp;&nbsp;贼，则道不拾遗。将以照千里，岂特十二乘哉！”梁惠王惭，不怿而去。<br /><br />&nbsp;&nbsp;&nbsp;&nbsp;二十六年，魏惠王围邯郸，赵求救於齐。齐威王召大臣而谋曰：“救赵孰与<br /><br />&nbsp;&nbsp;&nbsp;&nbsp;勿救？”驺忌子曰：“不如勿救。”段干朋曰：“不救则不义，且不利。”威王<br /><br />&nbsp;&nbsp;&nbsp;&nbsp;曰：“何也？”对曰：“夫魏氏并邯郸，其於齐何利哉？且夫救赵而军其郊，是<br /><br />&nbsp;&nbsp;&nbsp;&nbsp;赵不伐而魏全也。故不如南攻襄陵以弊魏，邯郸拔而乘魏之弊。”威王从其计。<br /><br />&nbsp;&nbsp;&nbsp;&nbsp;其后成侯驺忌与田忌不善，公孙阅谓成侯忌曰：“公何不谋伐魏，田忌必将。<br /><br />&nbsp;&nbsp;&nbsp;&nbsp;战胜有功，则公之谋中也；战不胜，非前死则后北，而命在公矣。”於是成侯言<br /><br />&nbsp;&nbsp;&nbsp;&nbsp;威王，使田忌南攻襄陵。十月，邯郸拔，齐因起兵击魏，大败之桂陵。於是齐最<br /><br />&nbsp;&nbsp;&nbsp;&nbsp;於诸侯，自称为王，以令天下。<br /><br />&nbsp;&nbsp;&nbsp;&nbsp;三十三年，杀其大夫牟辛。<br /><br />&nbsp;&nbsp;&nbsp;&nbsp;三十五年，公孙阅又谓成侯忌曰：“公何不令人操十金卜於市，曰‘我田忌<br /><br />&nbsp;&nbsp;&nbsp;&nbsp;之人也。吾三战而三胜，声威天下。欲为大事，亦吉乎不吉乎’？”卜者出，因<br /><br />&nbsp;&nbsp;&nbsp;&nbsp;令人捕为之卜者，验其辞於王之所。田忌闻之，因率其徒袭攻临淄，求成侯，不<br /><br />&nbsp;&nbsp;&nbsp;&nbsp;胜而奔。<br /><br />&nbsp;&nbsp;&nbsp;&nbsp;三十六年，威王卒，子宣王辟立。<br /><br />&nbsp;&nbsp;&nbsp;&nbsp;宣王元年，秦用商鞅。周致伯於秦孝公。<br /><br />&nbsp;&nbsp;&nbsp;&nbsp;二年，魏伐赵。赵与韩亲，共击魏。赵不利，战於南梁。宣王召田忌复故位。<br /><br />&nbsp;&nbsp;&nbsp;&nbsp;韩氏请救於齐。宣王召大臣而谋曰：“蚤救孰与晚救？”驺忌子曰：“不如勿救。”<br /><br />&nbsp;&nbsp;&nbsp;&nbsp;田忌曰：“弗救，则韩且折而入於魏，不如蚤救之。”孙子曰：“夫韩、魏之兵<br /><br />&nbsp;&nbsp;&nbsp;&nbsp;未弊而救之，是吾代韩受魏之兵，顾反听命於韩也。且魏有破国之志，韩见亡，<br /><br />&nbsp;&nbsp;&nbsp;&nbsp;必东面而屐镀胍印Ｎ嵋蛏罱岷之亲而晚承魏之弊，则可重利而得尊名也。”宣<br /><br />&nbsp;&nbsp;&nbsp;&nbsp;王曰：“善。”乃阴告韩之使者而遣之。韩因恃齐，五战不胜，而东委国於齐。<br /><br />&nbsp;&nbsp;&nbsp;&nbsp;齐因起兵，使田忌、田婴将，孙子为师，救韩、赵以击魏，大败之马陵，杀其将<br /><br />&nbsp;&nbsp;&nbsp;&nbsp;庞涓，虏魏太子申。其后三晋之王皆因田婴朝齐王於博望，盟而去。<br /><br />&nbsp;&nbsp;&nbsp;&nbsp;七年，与魏王会平阿南。明年，复会甄。魏惠王卒。明年，与魏襄王会徐州，<br /><br />&nbsp;&nbsp;&nbsp;&nbsp;诸侯相王也。十年，楚围我徐州。十一年，与魏伐赵，赵决河水灌齐、魏，兵罢。<br /><br />&nbsp;&nbsp;&nbsp;&nbsp;十八年，秦惠王称王。<br /><br />&nbsp;&nbsp;&nbsp;&nbsp;宣王喜文学游说之士，自如驺衍、淳于髡、田骈、接予、慎到、环渊之徒七<br /><br />&nbsp;&nbsp;&nbsp;&nbsp;十六人，皆赐列第，为上大夫，不治而议论。是以齐稷下学士复盛，且数百千人。<br /><br />&nbsp;&nbsp;&nbsp;&nbsp;十九年，宣王卒，子⊥醯亓。<br /><br />&nbsp;&nbsp;&nbsp;&nbsp;⊥踉年，秦使张仪与诸侯执政会于m桑。三年，封田婴於薛。四年，迎妇<br /><br />&nbsp;&nbsp;&nbsp;&nbsp;于秦。七年，与宋攻魏，败之观泽。<br /><br />&nbsp;&nbsp;&nbsp;&nbsp;十二年，攻魏。楚围雍氏，秦败屈丐。苏代谓田轸曰：“臣愿有谒於公，其<br /><br />&nbsp;&nbsp;&nbsp;&nbsp;为事甚完，使楚利公，成为福，不成亦为福。今者臣立於门，客有言曰魏王谓韩<br /><br />&nbsp;&nbsp;&nbsp;&nbsp;冯、张仪曰：‘煮枣将拔，齐兵又进，子来救寡人则可矣；不救寡人，寡人弗能<br /><br />&nbsp;&nbsp;&nbsp;&nbsp;拔。’此特转辞也。秦、韩之兵毋东，旬馀，则魏氏转韩从秦，秦逐张仪，交臂<br /><br />&nbsp;&nbsp;&nbsp;&nbsp;而事齐楚，此公之事成也。”田轸曰：“柰何使无东？”对曰：“韩冯之救魏之<br /><br />&nbsp;&nbsp;&nbsp;&nbsp;辞，必不谓韩王曰‘冯以为魏’，必曰‘冯将以秦韩之兵东s齐宋，冯因抟三国<br /><br />&nbsp;&nbsp;&nbsp;&nbsp;之兵，乘屈丐之弊，南割於楚，故地必尽得之矣’。张仪救魏之辞，必不谓秦王<br /><br />&nbsp;&nbsp;&nbsp;&nbsp;曰‘仪以为魏’，必曰‘仪且以秦韩之兵东距齐宋，仪将抟三国之兵，乘屈丐之<br /><br />&nbsp;&nbsp;&nbsp;&nbsp;弊，南割於楚，名存亡国，实伐三川而归，此王业也’。公令楚王与韩氏地，使<br /><br />&nbsp;&nbsp;&nbsp;&nbsp;秦制和，谓秦王曰‘请与韩地，而王以施三川，韩氏之兵不用而得地於楚’。韩<br /><br />&nbsp;&nbsp;&nbsp;&nbsp;冯之东兵之辞且谓秦何？曰‘秦兵不用而得三川，伐楚韩以窘魏，魏氏不敢东，<br /><br />&nbsp;&nbsp;&nbsp;&nbsp;是孤齐也’。张仪之东兵之辞且谓何？曰‘秦韩欲地而兵有案，声威发於魏，魏<br /><br />&nbsp;&nbsp;&nbsp;&nbsp;氏之欲不失齐楚者有资矣’。魏氏转秦韩争事齐楚，楚王欲而无与地，公令秦韩<br /><br />&nbsp;&nbsp;&nbsp;&nbsp;之兵不用而得地，有一大德也。秦韩之王劫於韩冯、张仪而东兵以徇服魏，公常<br /><br />&nbsp;&nbsp;&nbsp;&nbsp;执左券以责於秦韩，此其善於公而恶张子多资矣。”<br /><br />&nbsp;&nbsp;&nbsp;&nbsp;十三年，秦惠王卒。二十三年，与秦击败楚於重丘。二十四年，秦使泾阳君<br /><br />&nbsp;&nbsp;&nbsp;&nbsp;质於齐。二十五年，归泾阳君于秦。孟尝君薛文入秦，即相秦。文亡去。二十六<br /><br />&nbsp;&nbsp;&nbsp;&nbsp;年，齐与韩魏共攻秦，至函谷军焉。二十八年，秦与韩河外以和，兵罢。二十九<br /><br />&nbsp;&nbsp;&nbsp;&nbsp;年，赵杀其主父。齐佐赵灭中山。<br /><br />&nbsp;&nbsp;&nbsp;&nbsp;三十六年，王为东帝，秦昭王为西帝。苏代自燕来，入齐，见於章华东门。<br /><br />&nbsp;&nbsp;&nbsp;&nbsp;齐王曰：“嘻，善，子来！秦使魏冉致帝，子以为何如？”对曰：“王之问臣也<br /><br />&nbsp;&nbsp;&nbsp;&nbsp;卒，而患之所从来微，愿王受之而勿备称也。秦称之，天下安之，王乃称之，无<br /><br />&nbsp;&nbsp;&nbsp;&nbsp;后也。且让争帝名，无伤也。秦称之，天下恶之，王因勿称，以收天下，此大资<br /><br />&nbsp;&nbsp;&nbsp;&nbsp;也。且天下立两帝，王以天下为尊齐乎？尊秦乎？”王曰：“尊秦。”曰：“释<br /><br />&nbsp;&nbsp;&nbsp;&nbsp;帝，天下爱齐乎？爱秦乎？”王曰：“爱齐而憎秦。”曰：“两帝立约伐赵，孰<br /><br />&nbsp;&nbsp;&nbsp;&nbsp;与伐桀宋之利？”王曰：“伐桀宋利。”对曰：“夫约钧，然与秦为帝而天下独<br /><br />&nbsp;&nbsp;&nbsp;&nbsp;尊秦而轻齐，释帝则天下爱齐而憎秦，伐赵不如伐桀宋之利，故愿王明释帝以收<br /><br />&nbsp;&nbsp;&nbsp;&nbsp;天下，倍约宾秦，无争重，而王以其间举宋。夫有宋，卫之阳地危；有济西，赵<br /><br />&nbsp;&nbsp;&nbsp;&nbsp;之阿东国危；有淮北，楚之东国危；有陶、平陆，梁门不开。释帝而贷之以伐桀<br /><br />&nbsp;&nbsp;&nbsp;&nbsp;宋之事，国重而名尊，燕楚所以形服，天下莫敢不听，此汤武之举也。敬秦以为<br /><br />&nbsp;&nbsp;&nbsp;&nbsp;名，而后使天下憎之，此所谓以卑为尊者也。愿王孰虑之。”於是齐去帝复为王，<br /><br />&nbsp;&nbsp;&nbsp;&nbsp;秦亦去帝位。<br /><br />&nbsp;&nbsp;&nbsp;&nbsp;三十八年，伐宋。秦昭王怒曰：“吾爱宋与爱新城、阳晋同。韩聂与吾友也，<br /><br />&nbsp;&nbsp;&nbsp;&nbsp;而攻吾所爱，何也？”苏代为齐谓秦王曰：“韩聂之攻宋，所以为王也。齐，<br /><br />&nbsp;&nbsp;&nbsp;&nbsp;辅之以宋，楚魏必恐，恐必西事秦，是王不烦一兵，不伤一士，无事而割安邑也，<br /><br />&nbsp;&nbsp;&nbsp;&nbsp;此韩聂之所祷於王也。”秦王曰：“吾患齐之难知。一从一衡，其说何也？”对<br /><br />&nbsp;&nbsp;&nbsp;&nbsp;曰：“天下国令齐可知乎？齐以攻宋，其知事秦以万乘之国自辅，不西事秦则宋<br /><br />&nbsp;&nbsp;&nbsp;&nbsp;治不安。中国白头游敖之士皆积智欲离齐秦之交，伏式结轶西驰者，未有一人言<br /><br />&nbsp;&nbsp;&nbsp;&nbsp;善齐者也，伏式结轶东驰者，未有一人言善秦者也。何则？皆不欲齐秦之合也。<br /><br />&nbsp;&nbsp;&nbsp;&nbsp;何晋楚之智而齐秦之愚也！晋楚合必议齐秦，齐秦合必图晋楚，请以此决事。”<br /><br />&nbsp;&nbsp;&nbsp;&nbsp;秦王曰：“诺。”於是齐遂伐宋，宋王出亡，死於温。齐南割楚之淮北，西侵三<br /><br />&nbsp;&nbsp;&nbsp;&nbsp;晋，欲以并周室，为天子。泗上诸侯邹鲁之君皆称臣，诸侯恐惧。<br /><br />&nbsp;&nbsp;&nbsp;&nbsp;三十九年，秦来伐，拔我列城九。<br /><br />&nbsp;&nbsp;&nbsp;&nbsp;四十年，燕、秦、楚、三晋合谋，各出锐师以伐，败我济西。王解而s。燕<br /><br />&nbsp;&nbsp;&nbsp;&nbsp;将乐毅遂入临淄，尽取齐之宝藏器。⊥醭鐾觯之卫。卫君辟宫舍之，称臣而共<br /><br />&nbsp;&nbsp;&nbsp;&nbsp;具。⊥醪谎肺廊饲种。⊥跞ィ走邹、鲁，有骄色，邹、鲁君弗内，遂走莒。<br /><br />&nbsp;&nbsp;&nbsp;&nbsp;楚使淖齿将兵救齐，因相齐⊥酢Ｄ壮菟焐⊥醵与燕共分齐之侵地卤器。<br /><br />&nbsp;&nbsp;&nbsp;&nbsp;⊥踔遇杀，其子法章变名姓为莒太史敫家庸。太史敫女奇法章状貌，以为<br /><br />&nbsp;&nbsp;&nbsp;&nbsp;非恒人，怜而常窃衣食之，而与私通焉。淖齿既以去莒，莒中人及齐亡臣相聚求<br /><br />&nbsp;&nbsp;&nbsp;&nbsp;⊥踝樱欲立之。法章惧其诛己也，久之，乃敢自言“我⊥踝右病薄ｌ妒擒烊<br /><br />&nbsp;&nbsp;&nbsp;&nbsp;共立法章，是为襄王。以保莒城而布告齐国中：“王已立在莒矣。”<br /><br />&nbsp;&nbsp;&nbsp;&nbsp;襄王既立，立太史氏女为王后，是为君王后，生子建。太史敫曰：“女不取<br /><br />&nbsp;&nbsp;&nbsp;&nbsp;媒因自嫁，非吾种也，@吾世。”终身不睹君王后。君王后贤，不以不睹故失人<br /><br />&nbsp;&nbsp;&nbsp;&nbsp;子之礼。<br /><br />&nbsp;&nbsp;&nbsp;&nbsp;襄王在莒五年，田单以即墨攻破燕军，迎襄王於莒，入临。齐故地尽复属<br /><br />&nbsp;&nbsp;&nbsp;&nbsp;齐。齐封田单为安平君。<br /><br />&nbsp;&nbsp;&nbsp;&nbsp;十四年，秦击我刚寿。十九年，襄王卒，子建立。<br /><br />&nbsp;&nbsp;&nbsp;&nbsp;王建立六年，秦攻赵，齐楚救之。秦计曰：“齐楚救赵，亲则退兵，不亲遂<br /><br />&nbsp;&nbsp;&nbsp;&nbsp;攻之。”赵无食，请粟於齐，齐不听。周子曰：“不如听之以退秦兵，不听则秦<br /><br />&nbsp;&nbsp;&nbsp;&nbsp;兵不s，是秦之计中而齐楚之计过也。且赵之於齐楚，I蔽也，犹齿之有唇也，<br /><br />&nbsp;&nbsp;&nbsp;&nbsp;唇亡则齿寒。今日亡赵，明日患及齐楚。且救赵之务，宜若奉漏瓮沃焦釜也。夫<br /><br />&nbsp;&nbsp;&nbsp;&nbsp;救赵，高义也；s秦兵，显名也。义救亡国，威s秦之兵，不务为此而务爱粟，<br /><br />&nbsp;&nbsp;&nbsp;&nbsp;为国计者过矣。”齐王弗听。秦破赵於长平四十馀万，遂围邯郸。<br /><br />&nbsp;&nbsp;&nbsp;&nbsp;十六年，秦灭周。君王后卒。二十三年，秦置东郡。二十八年，王入朝秦，<br /><br />&nbsp;&nbsp;&nbsp;&nbsp;秦王政置酒咸阳。三十五年，秦灭韩。三十七年，秦灭赵。三十八年，燕使荆轲<br /><br />&nbsp;&nbsp;&nbsp;&nbsp;刺秦王，秦王觉，杀轲。明年，秦破燕，燕王亡走辽东。明年，秦灭魏，秦兵次<br /><br />&nbsp;&nbsp;&nbsp;&nbsp;於历下。四十二年，秦灭楚。明年，虏代王嘉，灭燕王喜。<br /><br />&nbsp;&nbsp;&nbsp;&nbsp;四十四年，秦兵击齐。齐王听相后胜计，不战，以兵降秦。秦虏王建，迁之<br /><br />&nbsp;&nbsp;&nbsp;&nbsp;共。遂灭齐为郡。天下壹并於秦，秦王政立号为皇帝。始，君王后贤，事秦谨，<br /><br />&nbsp;&nbsp;&nbsp;&nbsp;与诸侯信，齐亦东边海上，秦日夜攻三晋、燕、楚，五国各自救於秦，以故王建<br /><br />&nbsp;&nbsp;&nbsp;&nbsp;立四十馀年不受兵。君王后死，后胜相齐，多受秦间金，多使宾客入秦，秦又多<br /><br />&nbsp;&nbsp;&nbsp;&nbsp;予金，客皆为反间，劝王去从朝秦，不攻战之备，不助五国攻秦，秦以故得灭<br /><br />&nbsp;&nbsp;&nbsp;&nbsp;五国。五国已亡，秦兵卒入临淄，民莫敢格者。王建遂降，迁於共。故齐人怨王<br /><br />&nbsp;&nbsp;&nbsp;&nbsp;建不蚤与诸侯合从攻秦，听奸臣宾客以亡其国，歌之曰：“松耶柏耶？住建共者<br /><br />&nbsp;&nbsp;&nbsp;&nbsp;客耶？”疾建用客之不详也。<br /><br />&nbsp;&nbsp;&nbsp;&nbsp;太史公曰：盖孔子晚而喜《易》。《易》之为术，幽明远矣，非通人达才孰<br /><br />&nbsp;&nbsp;&nbsp;&nbsp;能注意焉！故周太史之卦田敬仲完，占至十世之后；及完奔齐，懿仲卜之亦云。<br /><br />&nbsp;&nbsp;&nbsp;&nbsp;田乞及常所以比犯二君，专齐国之政，非必事势之渐然也，盖若遵厌兆祥云。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,76);">加入书签</a><a
                        href="75.html">上一页</a>&larr;<a href="index.html">返回列表</a>&rarr;<a
                            href="77.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "75.html"; var next_page = "77.html"; var index_page = "index.html"; var sortid = "9"; var article_id = "1"; var chapter_id = "76"; var articlename = "史记"; var chaptername = "世家 田敬仲完世家第十六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>