<!DOCTYPE html>
<html>
<head>
<meta charset="gbk" />
<title>史记-本纪 秦始皇本纪第六-在线阅读-哈西文学网</title>
<meta name="keywords" content="司马迁，史记，本纪 秦始皇本纪第六全文，本纪 秦始皇本纪第六在线阅读 哈西文学网" />
<meta name="description" content="哈西文学网提供司马迁的史记 本纪 秦始皇本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/7.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/7.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>本纪 秦始皇本纪第六</h1>
            <div class="link xb">
                <a href="6.html">上一页</a>&larr;<a href="index.html">返回列表</a>&rarr;<a
                    href="8.html">下一页</a></div>			
            <div id="BookText">&nbsp;&nbsp;&nbsp;&nbsp;秦始皇帝者，秦庄襄王子也。庄襄王为秦质子於赵，见吕不韦姬，悦而取之，<br /><br />&nbsp;&nbsp;&nbsp;&nbsp;生始皇。以秦昭王四十八年正月生於邯郸。及生，名为政，姓赵氏。年十三岁，<br /><br />&nbsp;&nbsp;&nbsp;&nbsp;庄襄王死，政代立为秦王。当是之时，秦地已并巴、蜀、汉中，越宛有郢，置南<br /><br />&nbsp;&nbsp;&nbsp;&nbsp;郡矣；北收上郡以东，有河东、太原、上党郡；东至荥阳，灭二周，置三川郡。<br /><br />&nbsp;&nbsp;&nbsp;&nbsp;吕不韦为相，封十万户，号曰文信侯。招致宾客游士，欲以并天下。李斯为舍人。<br /><br />&nbsp;&nbsp;&nbsp;&nbsp;蒙骜、王t、公等为将军。王年少，初即位，委国事大臣。<br /><br />&nbsp;&nbsp;&nbsp;&nbsp;晋阳反，元年，将军蒙骜击定之。二年，公将卒攻卷，斩首三万。三年，<br /><br />&nbsp;&nbsp;&nbsp;&nbsp;蒙骜攻韩，取十三城。王t死。十月，将军蒙骜攻魏氏、有诡。岁大饥。四<br /><br />&nbsp;&nbsp;&nbsp;&nbsp;年，拔、有诡。三月，军罢。秦质子归自赵，赵太子出归国。十月庚寅，蝗<br /><br />&nbsp;&nbsp;&nbsp;&nbsp;虫从东方来，蔽天。天下疫。百姓内粟千石，拜爵一级。五年，将军骜攻魏，定<br /><br />&nbsp;&nbsp;&nbsp;&nbsp;酸枣、燕、虚、长平、雍丘、山阳城，皆拔之，取二十城。初置东郡。冬雷。六<br /><br />&nbsp;&nbsp;&nbsp;&nbsp;年，韩、魏、赵、卫、楚共击秦，取寿陵。秦出兵，五国兵罢。拔卫，迫东郡，<br /><br />&nbsp;&nbsp;&nbsp;&nbsp;其君角率其支属徙居野王，阻其山以保魏之河内。七年，彗星先出东方，见北方，<br /><br />&nbsp;&nbsp;&nbsp;&nbsp;五月见西方。将军骜死。以攻龙、孤、庆都，还兵攻汲。彗星复见西方十六日。<br /><br />&nbsp;&nbsp;&nbsp;&nbsp;夏太后死。八年，王弟长安君成f将军击赵，反，死屯留，军吏皆斩死，迁其<br /><br />&nbsp;&nbsp;&nbsp;&nbsp;民於临洮。将军壁死，卒屯留、蒲K反，戮其尸。河鱼大上，轻车重马东就食。<br /><br />&nbsp;&nbsp;&nbsp;&nbsp;狈馕长信侯。予之山阳地，令本又。宫室车马衣服苑囿驰猎恣薄Ｊ<br /><br />&nbsp;&nbsp;&nbsp;&nbsp;无小大皆决於薄Ｓ忠院游魈原郡更为惫。九年，彗星见，或竟天。攻魏垣、<br /><br />&nbsp;&nbsp;&nbsp;&nbsp;蒲阳。四月，上宿雍。己酉，王冠，带剑。长信侯弊髀叶觉，矫王御玺及太后<br /><br />&nbsp;&nbsp;&nbsp;&nbsp;玺以发县卒及卫卒、官骑、戎翟君公、舍人，将欲攻蕲年宫为乱。王知之，令相<br /><br />&nbsp;&nbsp;&nbsp;&nbsp;国昌平君、昌文君发卒攻薄Ｕ较萄簦斩首数百，皆拜爵，及宦者皆在战中，亦<br /><br />&nbsp;&nbsp;&nbsp;&nbsp;拜爵一级。钡劝茏摺＜戳罟中：有生得保赐钱百万；杀之，五十万。尽得<br /><br />&nbsp;&nbsp;&nbsp;&nbsp;等。卫尉竭、内史肆、佐弋竭、中大夫令齐等二十人皆枭首。车裂以徇，灭其宗。<br /><br />&nbsp;&nbsp;&nbsp;&nbsp;及其舍人，轻者为鬼薪。及夺爵迁蜀四千馀家，家房陵。是月寒冻，有死者。杨<br /><br />&nbsp;&nbsp;&nbsp;&nbsp;端和攻衍氏。彗星见西方，又见北方，从斗以南八十日。十年，相国吕不韦坐<br /><br />&nbsp;&nbsp;&nbsp;&nbsp;泵狻；庚t为将军。齐、赵来置酒。齐人茅焦说秦王曰：“秦方以天下为事，而<br /><br />&nbsp;&nbsp;&nbsp;&nbsp;大王有迁母太后之名，恐诸侯闻之，由此倍秦也。”秦王乃迎太后於雍而入咸阳，<br /><br />&nbsp;&nbsp;&nbsp;&nbsp;复居甘泉宫。<br /><br />&nbsp;&nbsp;&nbsp;&nbsp;大索，逐客，李斯上书说，乃止逐客令。李斯因说秦王，请先取韩以恐他国，<br /><br />&nbsp;&nbsp;&nbsp;&nbsp;於是使斯下韩。韩王患之。与韩非谋弱秦。大梁人尉缭来，说秦王曰：“以秦之<br /><br />&nbsp;&nbsp;&nbsp;&nbsp;，诸侯譬如郡县之君，臣但恐诸侯合从，翕而出不意，此乃智伯、夫差、⊥<br /><br />&nbsp;&nbsp;&nbsp;&nbsp;之所以亡也。愿大王毋爱财物，赂其豪臣，以乱其谋，不过亡三十万金，则诸侯<br /><br />&nbsp;&nbsp;&nbsp;&nbsp;可尽。”秦王从其计，见尉缭亢礼，衣服食饮与缭同。缭曰：“秦王为人，蜂准，<br /><br />&nbsp;&nbsp;&nbsp;&nbsp;长目，挚鸟膺，豺声，少恩而虎狼心，居约易出人下，得志亦轻食人。我布衣，<br /><br />&nbsp;&nbsp;&nbsp;&nbsp;然见我常身自下我。诚使秦王得志於天下，天下皆为虏矣。不可与久游。”乃亡<br /><br />&nbsp;&nbsp;&nbsp;&nbsp;去。秦王觉，固止，以为秦国尉，卒用其计策。而李斯用事。<br /><br />&nbsp;&nbsp;&nbsp;&nbsp;十一年，王翦、桓t、杨端和攻邺，取九城。王翦攻阏与、餮睿皆并为一<br /><br />&nbsp;&nbsp;&nbsp;&nbsp;军。翦将十八日，军归斗食以下，什推二人从军。取邺安阳，桓t将。十二年，<br /><br />&nbsp;&nbsp;&nbsp;&nbsp;文信侯不韦死，窃葬。其舍人临者，晋人也逐出之；秦人六百石以上夺爵，迁；<br /><br />&nbsp;&nbsp;&nbsp;&nbsp;五百石以下不临，迁，勿夺爵。自今以来，操国事不道如薄⒉晃ふ呒其门，<br /><br />&nbsp;&nbsp;&nbsp;&nbsp;视此。秋，复鄙崛饲ㄊ裾摺５笔侵时，天下大旱，六月至八月乃雨。<br /><br />&nbsp;&nbsp;&nbsp;&nbsp;十三年，桓t攻赵平阳，杀赵将扈辄，斩首十万。王之河南。正月，彗星见<br /><br />&nbsp;&nbsp;&nbsp;&nbsp;东方。十月，桓t攻赵。十四年，攻赵军於平阳，取宜安，破之，杀其将军。桓<br /><br />&nbsp;&nbsp;&nbsp;&nbsp;t定平阳、武城。韩非使秦，秦用李斯谋，留非，非死云阳。韩王请为臣。<br /><br />&nbsp;&nbsp;&nbsp;&nbsp;十五年，大兴兵，一军至邺，一军至太原，取狼孟。地动。十六年九月，发<br /><br />&nbsp;&nbsp;&nbsp;&nbsp;卒受地韩南阳假守腾。初令男子书年。魏献地於秦。秦置丽邑。十七年，内史腾<br /><br />&nbsp;&nbsp;&nbsp;&nbsp;攻韩，得韩王安，尽纳其地，以其地为郡，命曰颍川。地动。华阳太后卒。民大<br /><br />&nbsp;&nbsp;&nbsp;&nbsp;饥。<br /><br />&nbsp;&nbsp;&nbsp;&nbsp;十八年，大兴兵攻赵，王翦将上地，下井陉，端和将河内，羌伐赵，<br /><br />&nbsp;&nbsp;&nbsp;&nbsp;端和围邯郸城。十九年，王翦、羌尽定取赵地东阳，得赵王。引兵欲攻<br /><br />&nbsp;&nbsp;&nbsp;&nbsp;燕，屯中山。秦王之邯郸，诸尝与王生赵时母家有仇怨，皆l之。秦王还，从<br /><br />&nbsp;&nbsp;&nbsp;&nbsp;太原、上郡归。始皇帝母太后崩。赵公子嘉率其宗数百人之代，自立为代王，东<br /><br />&nbsp;&nbsp;&nbsp;&nbsp;与燕合兵，军上谷。大饥。<br /><br />&nbsp;&nbsp;&nbsp;&nbsp;二十年，燕太子丹患秦兵至国，恐，使荆轲刺秦王。秦王觉之，体解轲以徇，<br /><br />&nbsp;&nbsp;&nbsp;&nbsp;而使王翦、辛胜攻燕。燕、代发兵击秦军，秦军破燕易水之西。二十一年，王贲<br /><br />&nbsp;&nbsp;&nbsp;&nbsp;攻荆。乃益发卒诣王翦军，遂破燕太子军，取燕蓟城，得太子丹之首。燕王东收<br /><br />&nbsp;&nbsp;&nbsp;&nbsp;辽东而王之。王翦谢病老归。新郑反。昌平君徙於郢。大雨雪，深二尺五寸。<br /><br />&nbsp;&nbsp;&nbsp;&nbsp;二十二年，王贲攻魏，引河沟灌大梁，大梁城坏，其王请降，尽取其地。<br /><br />&nbsp;&nbsp;&nbsp;&nbsp;二十三年，秦王复召王翦，起之，使将击荆。取陈以南至平舆，虏荆王。<br /><br />&nbsp;&nbsp;&nbsp;&nbsp;秦王游至郢陈。荆将项燕立昌平君为荆王，反秦於淮南。二十四年，王翦、蒙武<br /><br />&nbsp;&nbsp;&nbsp;&nbsp;攻荆，破荆军，昌平君死，项燕遂自杀。<br /><br />&nbsp;&nbsp;&nbsp;&nbsp;二十五年，大兴兵，使王贲将，攻燕辽东，得燕王喜。还攻代，虏代王嘉。<br /><br />&nbsp;&nbsp;&nbsp;&nbsp;王翦遂定荆江南地；降越君，置会稽郡。五月，天下大T。<br /><br />&nbsp;&nbsp;&nbsp;&nbsp;二十六年，齐王建与其相后胜发兵守其西界，不通秦。秦使将军王贲从燕南<br /><br />&nbsp;&nbsp;&nbsp;&nbsp;攻齐，得齐王建。<br /><br />&nbsp;&nbsp;&nbsp;&nbsp;秦初并天下，令丞相、御史曰：“异日韩王纳地效玺，请为藩臣，已而倍约，<br /><br />&nbsp;&nbsp;&nbsp;&nbsp;与赵、魏合从畔秦，故兴兵诛之，虏其王。寡人以为善，庶几息兵革。赵王使其<br /><br />&nbsp;&nbsp;&nbsp;&nbsp;相李牧来约盟，故归其质子。已而倍盟，反我太原，故兴兵诛之，得其王。赵公<br /><br />&nbsp;&nbsp;&nbsp;&nbsp;子嘉乃自立为代王，故举兵击灭之。魏王始约服入秦，已而与韩、赵谋袭秦，秦<br /><br />&nbsp;&nbsp;&nbsp;&nbsp;兵吏诛，遂破之。荆王献青阳以西，已而畔约，击我南郡，故发兵诛，得其王，<br /><br />&nbsp;&nbsp;&nbsp;&nbsp;遂定其荆地。燕王昏乱，其太子丹乃阴令荆轲为贼，兵吏诛，灭其国。齐王用后<br /><br />&nbsp;&nbsp;&nbsp;&nbsp;胜计，绝秦使，欲为乱，兵吏诛，虏其王，平齐地。寡人以眇眇之身，兴兵诛暴<br /><br />&nbsp;&nbsp;&nbsp;&nbsp;乱，赖宗庙之灵，六王咸伏其辜，天下大定。今名号不更，无以称成功，传后世。<br /><br />&nbsp;&nbsp;&nbsp;&nbsp;其议帝号。”丞相绾、御史大夫劫、廷尉斯等皆曰：“昔者五帝地方千里，其外<br /><br />&nbsp;&nbsp;&nbsp;&nbsp;侯服夷服，诸侯或朝或否，天子不能制。今陛下兴义兵，诛残贼，平定天下，海<br /><br />&nbsp;&nbsp;&nbsp;&nbsp;内为郡县，法令由一统，自上古以来未尝有，五帝所不及。臣等谨与博士议曰：<br /><br />&nbsp;&nbsp;&nbsp;&nbsp;‘古有天皇，有地皇，有泰皇，泰皇最贵。’臣等昧死上尊号，王为‘泰皇’。<br /><br />&nbsp;&nbsp;&nbsp;&nbsp;命为‘制’，令为‘诏’，天子自称曰‘朕’。”王曰：“去‘泰’，著‘皇’，<br /><br />&nbsp;&nbsp;&nbsp;&nbsp;采上古‘帝’位号，号曰‘皇帝’。他如议。”制曰：“可。”追尊庄襄王为太<br /><br />&nbsp;&nbsp;&nbsp;&nbsp;上皇。制曰：“朕闻太古有号毋谥，中古有号，死而以行为谧。如此，则子议父，<br /><br />&nbsp;&nbsp;&nbsp;&nbsp;臣议君也，甚无谓，朕弗取焉。自今已来，除谥法。朕为始皇帝。后世以计数，<br /><br />&nbsp;&nbsp;&nbsp;&nbsp;二世三世至于万世，传之无穷。”<br /><br />&nbsp;&nbsp;&nbsp;&nbsp;始皇推终始五德之传，以为周得火德，秦代周德，从所不胜。方今水德之始，<br /><br />&nbsp;&nbsp;&nbsp;&nbsp;改年始，朝贺皆自十月朔。衣服旄旌节旗皆上黑。数以六为纪，符、法冠皆六寸，<br /><br />&nbsp;&nbsp;&nbsp;&nbsp;而舆六尺，六尺为步，乘六马。更名河曰德水，以为水德之始。刚毅戾深，事皆<br /><br />&nbsp;&nbsp;&nbsp;&nbsp;决於法，刻削毋仁恩和义，然后合五德之数。於是急法，久者不赦。<br /><br />&nbsp;&nbsp;&nbsp;&nbsp;丞相绾等言：“诸侯初破，燕、齐、荆地远，不为置王，毋以填之。请立诸<br /><br />&nbsp;&nbsp;&nbsp;&nbsp;子，唯上幸许。”始皇下其议於群臣，群臣皆以为便。廷尉李斯议曰：“周文武<br /><br />&nbsp;&nbsp;&nbsp;&nbsp;所封子弟同姓甚众，然后属疏远，相攻击如仇雠，诸侯更相诛伐，周天子弗能禁<br /><br />&nbsp;&nbsp;&nbsp;&nbsp;止。今海内赖陛下神灵一统，皆为郡县，诸子功臣以公赋税重赏赐之，甚足易制。<br /><br />&nbsp;&nbsp;&nbsp;&nbsp;天下无异意，则安宁之术也。置诸侯不便。”始皇曰：“天下共苦战斗不休，以<br /><br />&nbsp;&nbsp;&nbsp;&nbsp;有侯王。赖宗庙，天下初定，又复立国，是树兵也，而求其宁息，岂不难哉！廷<br /><br />&nbsp;&nbsp;&nbsp;&nbsp;尉议是。”<br /><br />&nbsp;&nbsp;&nbsp;&nbsp;分天下以为三十六郡，郡置守、尉、监。更名民曰“黔首”。大T。收天下<br /><br />&nbsp;&nbsp;&nbsp;&nbsp;兵，聚之咸阳，销以为锺L，金人十二，重各千石，置廷宫中。一法度衡石丈<br /><br />&nbsp;&nbsp;&nbsp;&nbsp;尺。车同轨。书同文字。地东至海暨朝鲜，西至临洮、羌中，南至北向户，北据<br /><br />&nbsp;&nbsp;&nbsp;&nbsp;河为塞，并阴山至辽东。徙天下豪富於咸阳十二万户。诸庙及章台、上林皆在渭<br /><br />&nbsp;&nbsp;&nbsp;&nbsp;南。秦每破诸侯，写放其宫室，作之咸阳北阪上，南临渭，自雍门以东至泾、渭，<br /><br />&nbsp;&nbsp;&nbsp;&nbsp;殿屋}道周阁相属。所得诸侯美人锺鼓，以充入之。<br /><br />&nbsp;&nbsp;&nbsp;&nbsp;二十七年，始皇巡陇西、北地，出鸡头山，过回中。焉作信宫渭南，已更命<br /><br />&nbsp;&nbsp;&nbsp;&nbsp;信宫为极庙，象天极。自极庙道通郦山，作甘泉前殿。筑甬道，自咸阳属之。是<br /><br />&nbsp;&nbsp;&nbsp;&nbsp;岁，赐爵一级。治驰道。<br /><br />&nbsp;&nbsp;&nbsp;&nbsp;二十八年，始皇东行郡县，上邹峄山。立石，与鲁诸儒生议，刻石颂秦德，<br /><br />&nbsp;&nbsp;&nbsp;&nbsp;议封禅望祭山川之事。乃遂上泰山，立石，封，祠祀。下，风雨暴至，休於树下，<br /><br />&nbsp;&nbsp;&nbsp;&nbsp;因封其树为五大夫。禅梁父。刻所立石，其辞曰：<br /><br />&nbsp;&nbsp;&nbsp;&nbsp;皇帝临位，作制明法，臣下饬。二十有六年，初并天下，罔不宾服。亲巡<br /><br />&nbsp;&nbsp;&nbsp;&nbsp;远方黎民，登兹泰山，周览东极。从臣思迹，本原事业，祗诵功德。治道运行，<br /><br />&nbsp;&nbsp;&nbsp;&nbsp;诸产得宜，皆有法式。大义休明，垂于后世，顺承勿革。皇帝躬圣，既平天下，<br /><br />&nbsp;&nbsp;&nbsp;&nbsp;不懈於治。夙兴夜寐，建设长利，专隆教诲。训经宣达，远近毕理，咸承圣志。<br /><br />&nbsp;&nbsp;&nbsp;&nbsp;贵贱分明，男女礼顺，慎遵职事。昭隔内外，靡不清净，施于后嗣。化及无穷，<br /><br />&nbsp;&nbsp;&nbsp;&nbsp;遵奉遗诏，永承重戒。<br /><br />&nbsp;&nbsp;&nbsp;&nbsp;於是乃并勃海以东，过黄、D，穷成山，登之罘，立石颂秦德焉而去。<br /><br />&nbsp;&nbsp;&nbsp;&nbsp;南登琅邪，大乐之，留三月。乃徙黔首三万户琅邪台下，复十二岁。作琅邪<br /><br />&nbsp;&nbsp;&nbsp;&nbsp;台，立石刻，颂秦德，明得意。曰：<br /><br />&nbsp;&nbsp;&nbsp;&nbsp;维二十八年，皇帝作始。端平法度，万物之纪。以明人事，合同父子。圣智<br /><br />&nbsp;&nbsp;&nbsp;&nbsp;仁义，显白道理。东抚东土，以省卒士。事已大毕，乃临于海。皇帝之功，勤劳<br /><br />&nbsp;&nbsp;&nbsp;&nbsp;本事。上农除末，黔首是富。普天之下，抟心揖志。器械一量，同书文字。日月<br /><br />&nbsp;&nbsp;&nbsp;&nbsp;所照，舟舆所载。皆终其命，莫不得意。应时动事，是维皇帝。匡饬异俗，陵水<br /><br />&nbsp;&nbsp;&nbsp;&nbsp;经地。忧恤黔首，朝夕不懈。除疑定法，咸知所辟。方伯分职，诸治经易。举错<br /><br />&nbsp;&nbsp;&nbsp;&nbsp;必当，莫不如画。皇帝之明，临察四方。尊卑贵贱，不逾次行。奸邪不容，皆务<br /><br />&nbsp;&nbsp;&nbsp;&nbsp;贞良。细大尽力，莫敢怠荒。远迩辟隐，专务肃庄。端直敦忠，事业有常。皇帝<br /><br />&nbsp;&nbsp;&nbsp;&nbsp;之德，存定四极。诛乱除害，兴利致福。节事以时，诸产繁殖。黔首安宁，不用<br /><br />&nbsp;&nbsp;&nbsp;&nbsp;兵革。六亲相保，终无寇贼。O欣奉教，尽知法式。六合之内，皇帝之土。西涉<br /><br />&nbsp;&nbsp;&nbsp;&nbsp;流沙，南尽北户。东有东海，北过大夏。人迹所至，无不臣者。功盖五帝，泽及<br /><br />&nbsp;&nbsp;&nbsp;&nbsp;牛马。莫不受德，各安其宇。<br /><br />&nbsp;&nbsp;&nbsp;&nbsp;维秦王兼有天下，立名为皇帝，乃抚东土，至于琅邪。列侯武城侯王离、列<br /><br />&nbsp;&nbsp;&nbsp;&nbsp;侯通武侯王贲、伦侯建成侯赵亥、伦侯昌武侯成、伦侯武信侯冯毋择、丞相隗林、<br /><br />&nbsp;&nbsp;&nbsp;&nbsp;丞相王绾、卿李斯、卿王戊、五大夫赵婴、五大夫杨痛樱与议於海上。曰：<br /><br />&nbsp;&nbsp;&nbsp;&nbsp;“古之帝者，地不过千里，诸侯各守其封域，或朝或否，相侵暴乱，残伐不止，<br /><br />&nbsp;&nbsp;&nbsp;&nbsp;犹刻金石，以自为纪。古之五帝三王，知教不同，法度不明，假威鬼神，以欺远<br /><br />&nbsp;&nbsp;&nbsp;&nbsp;方，实不称名，故不久长。其身未殁，诸侯倍叛，法令不行。今皇帝并一海内，<br /><br />&nbsp;&nbsp;&nbsp;&nbsp;以为郡县，天下和平。昭明宗庙，体道行德，尊号大成。群臣相与诵皇帝功德，<br /><br />&nbsp;&nbsp;&nbsp;&nbsp;刻于金石，以为表经。”<br /><br />&nbsp;&nbsp;&nbsp;&nbsp;既已，齐人徐等上书，言海中有三神山，名曰蓬莱、方丈、瀛洲，仙人居<br /><br />&nbsp;&nbsp;&nbsp;&nbsp;之。请得斋戒，与童男女求之。於是遣徐发童男女数千人，入海求仙人。<br /><br />&nbsp;&nbsp;&nbsp;&nbsp;始皇还，过彭城，斋戒祷祠，欲出周鼎泗水。使千人没水求之，弗得。乃西<br /><br />&nbsp;&nbsp;&nbsp;&nbsp;南渡淮水，之衡山、南郡。浮江，至湘山祠。逢大风，几不得渡。上问博士曰：<br /><br />&nbsp;&nbsp;&nbsp;&nbsp;“湘君何神？”博士对曰：“闻之，尧女，舜之妻，而葬此。”於是始皇大怒，<br /><br />&nbsp;&nbsp;&nbsp;&nbsp;使刑徒三千人皆伐湘山树，赭其山。上自南郡由武关归。<br /><br />&nbsp;&nbsp;&nbsp;&nbsp;二十九年，始皇东游。至阳武博狼沙中，为盗所惊。求弗得，乃令天下大索<br /><br />&nbsp;&nbsp;&nbsp;&nbsp;十日。<br /><br />&nbsp;&nbsp;&nbsp;&nbsp;登之罘，刻石。其辞曰：<br /><br />&nbsp;&nbsp;&nbsp;&nbsp;维二十九年，时在中春，阳和方起。皇帝东游，巡登之罘，临照于海。从臣<br /><br />&nbsp;&nbsp;&nbsp;&nbsp;嘉观，原念休烈，追诵本始。大圣作治，建定法度，显箸纲纪。外教诸侯，光施<br /><br />&nbsp;&nbsp;&nbsp;&nbsp;文惠，明以义理。六国回辟，贪戾无厌，虐杀不已。皇帝哀众，遂发讨师，奋扬<br /><br />&nbsp;&nbsp;&nbsp;&nbsp;武德。义诛信行，威砼源铮莫不宾服。烹灭暴，振救黔首，周定四极。普<br /><br />&nbsp;&nbsp;&nbsp;&nbsp;施明法，经纬天下，永为仪则。大矣哉！宇县之中，承顺圣意。群臣诵功，请刻<br /><br />&nbsp;&nbsp;&nbsp;&nbsp;于石，表垂于常式。其东观曰：<br /><br />&nbsp;&nbsp;&nbsp;&nbsp;维二十九年，皇帝春游，览省远方。逮于海隅，遂登之罘，昭临朝阳。观望<br /><br />&nbsp;&nbsp;&nbsp;&nbsp;广丽，从臣咸念，原道至明。圣法初兴，清理疆内，外诛暴。武威旁畅，振动<br /><br />&nbsp;&nbsp;&nbsp;&nbsp;四极，禽灭六王。阐并天下，甾害绝息，永偃戎兵。皇帝明德，经理宇内，视听<br /><br />&nbsp;&nbsp;&nbsp;&nbsp;不怠。作立大义，昭设备器，咸有章旗。职臣遵分，各知所行，事无嫌疑。黔首<br /><br />&nbsp;&nbsp;&nbsp;&nbsp;改化，远迩同度，临古绝尤。常职既定，后嗣循业，长承圣治。群臣嘉德，祗诵<br /><br />&nbsp;&nbsp;&nbsp;&nbsp;圣烈，请刻之罘。旋，遂之琅邪，道上党入。<br /><br />&nbsp;&nbsp;&nbsp;&nbsp;三十年，无事。<br /><br />&nbsp;&nbsp;&nbsp;&nbsp;三十一年十二月，更名腊曰“嘉平”。赐黔首里六石米，二羊。始皇为微行<br /><br />&nbsp;&nbsp;&nbsp;&nbsp;咸阳，与武士四人俱，夜出逢盗兰池，见窘，武士击杀盗，关中大索二十日。米<br /><br />&nbsp;&nbsp;&nbsp;&nbsp;石千六百。<br /><br />&nbsp;&nbsp;&nbsp;&nbsp;三十二年，始皇之碣石，使燕人卢生求羡门、高誓。刻碣石门。坏城郭，决<br /><br />&nbsp;&nbsp;&nbsp;&nbsp;通防。其辞曰：<br /><br />&nbsp;&nbsp;&nbsp;&nbsp;遂兴师旅，诛戮无道，为逆灭息。武殄暴逆，文复无罪，庶心咸服。惠论功<br /><br />&nbsp;&nbsp;&nbsp;&nbsp;劳，赏及牛马，恩肥土域。皇帝奋威，德并诸侯，初一泰平。堕坏城郭，决通川<br /><br />&nbsp;&nbsp;&nbsp;&nbsp;防，夷去险阻。地势既定，黎庶无繇，天下咸抚。男乐其畴，女修其业，事各有<br /><br />&nbsp;&nbsp;&nbsp;&nbsp;序。惠被诸产，久并来田，莫不安所。群臣诵烈，请刻此石，垂著仪矩。<br /><br />&nbsp;&nbsp;&nbsp;&nbsp;因使韩终、侯公、石生求仙人不死之药。始皇巡北边，从上郡入。燕人卢生<br /><br />&nbsp;&nbsp;&nbsp;&nbsp;使入海还，以鬼神事，因奏录图书，曰“亡秦者胡也”。始皇乃使将军蒙恬发兵<br /><br />&nbsp;&nbsp;&nbsp;&nbsp;三十万人北击胡，略取河南地。<br /><br />&nbsp;&nbsp;&nbsp;&nbsp;三十三年，发诸尝逋亡人、赘婿、贾人略取陆梁地，为桂林、象郡、南海，<br /><br />&nbsp;&nbsp;&nbsp;&nbsp;以m遣戍。西北斥逐匈奴。自榆中并河以东，属之阴山，以为四十四县，城河上<br /><br />&nbsp;&nbsp;&nbsp;&nbsp;为塞。又使蒙恬渡河取高阙、阳山、北假中，筑亭障以逐戎人。徙谪，实之初县。<br /><br />&nbsp;&nbsp;&nbsp;&nbsp;禁不得祠。明星出西方。三十四年，m治狱吏不直者，筑长城及南越地。<br /><br />&nbsp;&nbsp;&nbsp;&nbsp;始皇置酒咸阳宫，博士七十人前为寿。仆射周青臣进颂曰：“他时秦地不过<br /><br />&nbsp;&nbsp;&nbsp;&nbsp;千里，赖陛下神灵明圣，平定海内，放逐蛮夷，日月所照，莫不宾服。以诸侯为<br /><br />&nbsp;&nbsp;&nbsp;&nbsp;郡县，人人自安乐，无战争之患，传之万世。自上古不及陛下威德。”始皇悦。<br /><br />&nbsp;&nbsp;&nbsp;&nbsp;博士齐人淳于越进曰：“臣闻殷周之王千馀岁，封子弟功臣，自为枝辅。今陛下<br /><br />&nbsp;&nbsp;&nbsp;&nbsp;有海内，而子弟为匹夫，卒有田常、六卿之臣，无辅拂，何以相救哉？事不师古<br /><br />&nbsp;&nbsp;&nbsp;&nbsp;而能长久者，非所闻也。今青臣又面谀以重陛下之过，非忠臣。”始皇下其议。<br /><br />&nbsp;&nbsp;&nbsp;&nbsp;丞相李斯曰：“五帝不相复，三代不相袭，各以治，非其相反，时变异也。今陛<br /><br />&nbsp;&nbsp;&nbsp;&nbsp;下创大业，建万世之功，固非愚儒所知。且越言乃三代之事，何足法也？异时诸<br /><br />&nbsp;&nbsp;&nbsp;&nbsp;侯并争，厚招游学。今天下已定，法令出一，百姓当家则力农工，士则学习法令<br /><br />&nbsp;&nbsp;&nbsp;&nbsp;辟禁。今诸生不师今而学古，以非当世，惑乱黔首。丞相臣斯昧死言：古者天下<br /><br />&nbsp;&nbsp;&nbsp;&nbsp;散乱，莫之能一，是以诸侯并作，语皆道古以害今，饰虚言以乱实，人善其所私<br /><br />&nbsp;&nbsp;&nbsp;&nbsp;学，以非上之所建立。今皇帝并有天下，别黑白而定一尊。私学而相与非法教，<br /><br />&nbsp;&nbsp;&nbsp;&nbsp;人闻令下，则各以其学议之，入则心非，出则巷议，夸主以为名，异取以为高，<br /><br />&nbsp;&nbsp;&nbsp;&nbsp;率群下以造谤。如此弗禁，则主势降乎上，党与成乎下。禁之便。臣请史官非秦<br /><br />&nbsp;&nbsp;&nbsp;&nbsp;记皆烧之。非博士官所职，天下敢有藏诗、书、百家语者，悉诣守、尉杂烧之。<br /><br />&nbsp;&nbsp;&nbsp;&nbsp;有敢偶语诗书者弃市。以古非今者族。吏见知不举者与同罪。令下三十日不烧，<br /><br />&nbsp;&nbsp;&nbsp;&nbsp;黥为城旦。所不去者，医药卜筮种树之书。若欲有学法令，以吏为师。”制曰：<br /><br />&nbsp;&nbsp;&nbsp;&nbsp;“可。”<br /><br />&nbsp;&nbsp;&nbsp;&nbsp;三十五年，除道，道九原抵云阳，堑山堙谷，直通之。於是始皇以为咸阳人<br /><br />&nbsp;&nbsp;&nbsp;&nbsp;多，先王之宫廷小，吾闻周文王都丰，武王都镐，丰镐之间，帝王之都也。乃营<br /><br />&nbsp;&nbsp;&nbsp;&nbsp;作朝宫渭南上林苑中。先作前殿阿房，东西五百步，南北五十丈，上可以坐万人，<br /><br />&nbsp;&nbsp;&nbsp;&nbsp;下可以建五丈旗。周驰为阁道，自殿下直抵南山。表南山之颠以为阙。为复道，<br /><br />&nbsp;&nbsp;&nbsp;&nbsp;自阿房渡渭，属之咸阳，以象天极阁道绝汉抵营室也。阿房宫未成；成，欲更择<br /><br />&nbsp;&nbsp;&nbsp;&nbsp;令名名之。作宫阿房，故天下谓之阿房宫。隐宫徒刑者七十馀万人，乃分作阿房<br /><br />&nbsp;&nbsp;&nbsp;&nbsp;宫，或作丽山。发北山石椁，乃写蜀、荆地材皆至。关中计宫三百，关外四百馀。<br /><br />&nbsp;&nbsp;&nbsp;&nbsp;於是立石东海上朐界中，以为秦东门。因徙三万家丽邑，五万家云阳，皆复不事<br /><br />&nbsp;&nbsp;&nbsp;&nbsp;十岁。<br /><br />&nbsp;&nbsp;&nbsp;&nbsp;卢生说始皇曰：“臣等求芝奇药仙者常弗遇，类物有害之者。方中，人主时<br /><br />&nbsp;&nbsp;&nbsp;&nbsp;为微行以辟恶鬼，恶鬼辟，真人至。人主所居而人臣知之，则害於神。真人者，<br /><br />&nbsp;&nbsp;&nbsp;&nbsp;入水不濡，入火不k，陵云气，与天地久长。今上治天下，未能恬。愿上所<br /><br />&nbsp;&nbsp;&nbsp;&nbsp;居宫毋令人知，然后不死之药殆可得也。”於是始皇曰：“吾慕真人，自谓‘真<br /><br />&nbsp;&nbsp;&nbsp;&nbsp;人’，不称‘朕’。”乃令咸阳之旁二百里内宫观二百七十复道甬道相连，帷帐<br /><br />&nbsp;&nbsp;&nbsp;&nbsp;锺鼓美人充之，各案署不移徙。行所幸，有言其处者，罪死。始皇帝幸梁山宫，<br /><br />&nbsp;&nbsp;&nbsp;&nbsp;从山上见丞相车骑众，弗善也。中人或告丞相，丞相后损车骑。始皇怒曰：“此<br /><br />&nbsp;&nbsp;&nbsp;&nbsp;中人泄吾语。”案问莫服。当是时，诏捕诸时在旁者，皆杀之。自是后莫知行之<br /><br />&nbsp;&nbsp;&nbsp;&nbsp;所在。听事，群臣受决事，悉於咸阳宫。<br /><br />&nbsp;&nbsp;&nbsp;&nbsp;侯生卢生相与谋曰：“始皇为人，天性刚戾自用，起诸侯，并天下，意得欲<br /><br />&nbsp;&nbsp;&nbsp;&nbsp;从，以为自古莫及己。专任狱吏，狱吏得亲幸。博士虽七十人，特备员弗用。丞<br /><br />&nbsp;&nbsp;&nbsp;&nbsp;相诸大臣皆受成事，倚辨於上。上乐以刑杀为威，天下畏罪持禄，莫敢尽忠。上<br /><br />&nbsp;&nbsp;&nbsp;&nbsp;不闻过而日骄，下慑伏谩欺以取容。秦法，不得兼方不验，辄死。然候星气者至<br /><br />&nbsp;&nbsp;&nbsp;&nbsp;三百人，皆良士，畏忌讳谀，不敢端言其过。天下之事无小大皆决於上，上至以<br /><br />&nbsp;&nbsp;&nbsp;&nbsp;衡石量书，日夜有呈，不中呈不得休息。贪於权势至如此，未可为求仙药。”於<br /><br />&nbsp;&nbsp;&nbsp;&nbsp;是乃亡去。始皇闻亡，乃大怒曰：“吾前收天下书不中用者尽去之。悉召文学方<br /><br />&nbsp;&nbsp;&nbsp;&nbsp;术士甚众，欲以兴太平，方士欲练以求奇药。今闻韩众去不报，徐等费以巨万<br /><br />&nbsp;&nbsp;&nbsp;&nbsp;计，终不得药，徒奸利相告日闻。卢生等吾尊赐之甚厚，今乃诽谤我，以重吾不<br /><br />&nbsp;&nbsp;&nbsp;&nbsp;德也。诸生在咸阳者，吾使人廉问，或为@言以乱黔首。”於是使御史悉案问<br /><br />&nbsp;&nbsp;&nbsp;&nbsp;诸生，诸生传相告引，乃自除。犯禁者四百六十馀人，皆l之咸阳，使天下知<br /><br />&nbsp;&nbsp;&nbsp;&nbsp;之，以惩后。益发谪徙边。始皇长子扶苏谏曰：“天下初定，远方黔首未集，诸<br /><br />&nbsp;&nbsp;&nbsp;&nbsp;生皆诵法孔子，今上皆重法绳之，臣恐天下不安。唯上察之。”始皇怒，使扶苏<br /><br />&nbsp;&nbsp;&nbsp;&nbsp;北监蒙恬於上郡。<br /><br />&nbsp;&nbsp;&nbsp;&nbsp;三十六年，荧惑守心。有坠星下东郡，至地为石，黔首或刻其石曰“始皇帝<br /><br />&nbsp;&nbsp;&nbsp;&nbsp;死而地分”。始皇闻之，遣御史逐问，莫服，尽取石旁居人诛之，因燔销其石。<br /><br />&nbsp;&nbsp;&nbsp;&nbsp;始皇不乐，使博士为仙真人诗，及行所游天下，传令乐人歌弦之。秋，使者从关<br /><br />&nbsp;&nbsp;&nbsp;&nbsp;东夜过华阴平舒道，有人持璧遮使者曰：“为吾遗槌鼐。”因言曰：“今年<br /><br />&nbsp;&nbsp;&nbsp;&nbsp;祖龙死。”使者问其故，因忽不见，置其璧去。使者奉璧具以闻。始皇默然良久，<br /><br />&nbsp;&nbsp;&nbsp;&nbsp;曰：“山鬼固不过知一岁事也。”退言曰：“祖龙者，人之先也。”使御府视璧，<br /><br />&nbsp;&nbsp;&nbsp;&nbsp;乃二十八年行渡江所沈璧也。於是始皇卜之，卦得游徙吉。迁北河榆中三万家。<br /><br />&nbsp;&nbsp;&nbsp;&nbsp;拜爵一级。<br /><br />&nbsp;&nbsp;&nbsp;&nbsp;三十七年十月癸丑，始皇出游。左丞相斯从，右丞相去疾守。少子胡亥爱慕<br /><br />&nbsp;&nbsp;&nbsp;&nbsp;请从，上许之。十一月，行至云梦，望祀虞舜於九疑山。浮江下，观籍柯，渡海<br /><br />&nbsp;&nbsp;&nbsp;&nbsp;渚。过丹阳，至钱唐。临浙江，水波恶，乃西百二十里从狭中渡。上会稽，祭大<br /><br />&nbsp;&nbsp;&nbsp;&nbsp;禹，望于南海，而立石刻颂秦德。其文曰：<br /><br />&nbsp;&nbsp;&nbsp;&nbsp;皇帝休烈，平一宇内，德惠长。三十有七年，亲巡天下，周览远方。遂登<br /><br />&nbsp;&nbsp;&nbsp;&nbsp;会稽，宣省习俗，黔首斋庄。群臣诵功，本原事迹，追首高明。秦圣临国，始定<br /><br />&nbsp;&nbsp;&nbsp;&nbsp;刑名，显陈旧章。初平法式，审别职任，以立恒常。六王专倍，贪戾傲猛，率众<br /><br />&nbsp;&nbsp;&nbsp;&nbsp;自。暴虐恣行，负力而骄，数动甲兵。阴通间使，以事合从，行为辟方。内饰<br /><br />&nbsp;&nbsp;&nbsp;&nbsp;诈谋，外来侵边，遂起祸殃。义威诛之，殄熄暴悖，乱贼灭亡。圣德广密，六合<br /><br />&nbsp;&nbsp;&nbsp;&nbsp;之中，被泽无疆。皇帝并宇，兼听万事，远近毕清。运理群物，考验事实，各载<br /><br />&nbsp;&nbsp;&nbsp;&nbsp;其名。贵贱并通，善否陈前，靡有隐情。饰省宣义，有子而嫁，倍死不贞。防隔<br /><br />&nbsp;&nbsp;&nbsp;&nbsp;内外，禁止淫u，男女e诚。夫为寄j，杀之无罪，男秉义程。妻为逃嫁，子不<br /><br />&nbsp;&nbsp;&nbsp;&nbsp;得母，咸化廉清。大治濯俗，天下承风，蒙被休经。皆遵度轨，和安敦勉，莫不<br /><br />&nbsp;&nbsp;&nbsp;&nbsp;顺令。黔首e，人乐同则，嘉保太平。后敬奉法，常治无极，舆舟不倾。从臣<br /><br />&nbsp;&nbsp;&nbsp;&nbsp;诵烈，请刻此石，光垂休铭。<br /><br />&nbsp;&nbsp;&nbsp;&nbsp;还过吴，从江乘渡。并海上，北至琅邪。方士徐等入海求神药，数岁不得，<br /><br />&nbsp;&nbsp;&nbsp;&nbsp;费多，恐谴，乃诈曰：“蓬莱药可得，然常为大鲛鱼所苦，故不得至，愿请善射<br /><br />&nbsp;&nbsp;&nbsp;&nbsp;与俱，见则以连弩射之。”始皇梦与海神战，如人状。问占梦，博士曰：“水神<br /><br />&nbsp;&nbsp;&nbsp;&nbsp;不可见，以大鱼蛟龙为候。今上祷祠备谨，而有此恶神，当除去，而善神可致。”<br /><br />&nbsp;&nbsp;&nbsp;&nbsp;乃令入海者赍捕巨鱼具，而自以连弩候大鱼出射之。自琅邪北至荣成山，弗见。<br /><br />&nbsp;&nbsp;&nbsp;&nbsp;至之罘，见巨鱼，射杀一鱼。遂并海西。<br /><br />&nbsp;&nbsp;&nbsp;&nbsp;至平原津而病。始皇恶言死，群臣莫敢言死事。上病益甚，乃为玺书赐公子<br /><br />&nbsp;&nbsp;&nbsp;&nbsp;扶苏曰：“与丧会咸阳而葬。”书已封，在中车府令赵高行符玺事所，未授使者。<br /><br />&nbsp;&nbsp;&nbsp;&nbsp;七月丙寅，始皇崩於沙丘平台。丞相斯为上崩在外，恐诸公子及天下有变，乃<br /><br />&nbsp;&nbsp;&nbsp;&nbsp;z之，不发丧。棺载d凉车中，故幸宦者参乘，所至上食。百官奏事如故，宦<br /><br />&nbsp;&nbsp;&nbsp;&nbsp;者辄从d凉车中可其奏事。独子胡亥、赵高及所幸宦者五六人知上死。赵高故尝<br /><br />&nbsp;&nbsp;&nbsp;&nbsp;教胡亥书及狱律令法事，胡亥私幸之。高乃与公子胡亥、丞相斯阴谋破去始皇所<br /><br />&nbsp;&nbsp;&nbsp;&nbsp;封书赐公子扶苏者，而更诈为丞相斯受始皇遗诏沙丘，立子胡亥为太子。更为书<br /><br />&nbsp;&nbsp;&nbsp;&nbsp;赐公子扶苏、蒙恬，数以罪，赐死。语具在李斯传中。行，遂从井陉抵九原。会<br /><br />&nbsp;&nbsp;&nbsp;&nbsp;暑，上d车臭，乃诏从官令车载一石鲍鱼，以乱其臭。<br /><br />&nbsp;&nbsp;&nbsp;&nbsp;行从直道至咸阳，发丧。太子胡亥袭位，为二世皇帝。九月，葬始皇郦山。<br /><br />&nbsp;&nbsp;&nbsp;&nbsp;始皇初即位，穿治郦山，及并天下，天下徒送诣七十馀万人，穿三泉，下铜而致<br /><br />&nbsp;&nbsp;&nbsp;&nbsp;椁，宫观百官奇器珍怪徙臧满之。令匠作机弩矢，有所穿近者辄射之。以水银为<br /><br />&nbsp;&nbsp;&nbsp;&nbsp;百川江河大海，机相灌输，上具天文，下具地理。以人鱼膏为烛，度不灭者久之。<br /><br />&nbsp;&nbsp;&nbsp;&nbsp;二世曰：“先帝后宫非有子者，出焉不宜。”皆令从死，死者甚众。葬既已下，<br /><br />&nbsp;&nbsp;&nbsp;&nbsp;或言工匠为机，臧皆知之，臧重即泄。大事毕，已臧，闭中羡，下外羡门，尽闭<br /><br />&nbsp;&nbsp;&nbsp;&nbsp;工匠臧者，无复出者。树草木以象山。<br /><br />&nbsp;&nbsp;&nbsp;&nbsp;二世皇帝元年，年二十一。赵高为郎中令，任用事。二世下诏，增始皇寝庙<br /><br />&nbsp;&nbsp;&nbsp;&nbsp;牺牲及山川百祀之礼。令群臣议尊始皇庙。群臣皆顿首言曰：“古者天子七庙，<br /><br />&nbsp;&nbsp;&nbsp;&nbsp;诸侯五，大夫三，虽万世世不轶毁。今始皇为极庙，四海之内皆献贡职，增牺牲，<br /><br />&nbsp;&nbsp;&nbsp;&nbsp;礼咸备，毋以加。先王庙或在西雍，或在咸阳。天子仪当独奉酌祠始皇庙。自襄<br /><br />&nbsp;&nbsp;&nbsp;&nbsp;公已下轶毁。所置凡七庙。群臣以礼进祠，以尊始皇庙为帝者祖庙。皇帝复自称<br /><br />&nbsp;&nbsp;&nbsp;&nbsp;‘朕’。”<br /><br />&nbsp;&nbsp;&nbsp;&nbsp;二世与赵高谋曰：“朕年少，初即位，黔首未集附。先帝巡行郡县，以示，<br /><br />&nbsp;&nbsp;&nbsp;&nbsp;威服海内。今晏然不巡行，即见弱，毋以臣畜天下。”春，二世东行郡县，李斯<br /><br />&nbsp;&nbsp;&nbsp;&nbsp;从。到碣石，并海，南至会稽，而尽刻始皇所立刻石，石旁著大臣从者名，以章<br /><br />&nbsp;&nbsp;&nbsp;&nbsp;先帝成功盛德焉：<br /><br />&nbsp;&nbsp;&nbsp;&nbsp;皇帝曰：“金石刻尽始皇帝所为也。今袭号而金石刻辞不称始皇帝，其於久<br /><br />&nbsp;&nbsp;&nbsp;&nbsp;远也如后嗣为之者，不称成功盛德。”丞相臣斯、臣去疾、御史大夫臣德昧死言：<br /><br />&nbsp;&nbsp;&nbsp;&nbsp;“臣请具刻诏书刻石，因明白矣。臣昧死请。”制曰：“可。”遂至辽东而还。<br /><br />&nbsp;&nbsp;&nbsp;&nbsp;於是二世乃遵用赵高，申法令。乃阴与赵高谋曰：“大臣不服，官吏尚，<br /><br />&nbsp;&nbsp;&nbsp;&nbsp;及诸公子必与我争，为之柰何？”高曰：“臣固愿言而未敢也。先帝之大臣，皆<br /><br />&nbsp;&nbsp;&nbsp;&nbsp;天下累世名贵人也，积功劳世以相传久矣。今高素小贱，陛下幸称举，令在上位，<br /><br />&nbsp;&nbsp;&nbsp;&nbsp;管中事。大臣鞅鞅，特以貌从臣，其心实不服。今上出，不因此时案郡县守尉有<br /><br />&nbsp;&nbsp;&nbsp;&nbsp;罪者诛之，上以振威天下，下以除去上生平所不可者。今时不师文而决於武力，<br /><br />&nbsp;&nbsp;&nbsp;&nbsp;愿陛下遂从时毋疑，即群臣不及谋。明主收举馀民，贱者贵之，贫者富之，远者<br /><br />&nbsp;&nbsp;&nbsp;&nbsp;近之，则上下集而国安矣。”二世曰：“善。”乃行诛大臣及诸公子，以罪过连<br /><br />&nbsp;&nbsp;&nbsp;&nbsp;逮少近官三郎，无得立者，而六公子戮死於杜。公子将闾昆弟三人囚於内宫，议<br /><br />&nbsp;&nbsp;&nbsp;&nbsp;其罪独后。二世使使令将闾曰：“公子不臣，罪当死，吏致法焉。”将闾曰：<br /><br />&nbsp;&nbsp;&nbsp;&nbsp;“阙廷之礼，吾未尝敢不从宾赞也；廊庙之位，吾未尝敢失节也；受命应对，吾<br /><br />&nbsp;&nbsp;&nbsp;&nbsp;未尝敢失辞也。何谓不臣？愿闻罪而死。”使者曰：“臣不得与谋，奉书从事。”<br /><br />&nbsp;&nbsp;&nbsp;&nbsp;将闾乃仰天大呼天者三，曰：“天乎！吾无罪！”昆弟三人皆流涕拔剑自杀。宗<br /><br />&nbsp;&nbsp;&nbsp;&nbsp;室振恐。群臣谏者以为诽谤，大吏持禄取容，黔首振恐。<br /><br />&nbsp;&nbsp;&nbsp;&nbsp;四月，二世还至咸阳，曰：“先帝为咸阳朝廷小，故营阿房宫。为室堂未就，<br /><br />&nbsp;&nbsp;&nbsp;&nbsp;会上崩，罢其作者，复土郦山。郦山事大毕，今释阿房宫弗就，则是章先帝举事<br /><br />&nbsp;&nbsp;&nbsp;&nbsp;过也。”复作阿房宫。外抚四夷，如始皇计。尽徵其材士五万人为屯卫咸阳，令<br /><br />&nbsp;&nbsp;&nbsp;&nbsp;教射狗马禽兽。当食者多，度不足，下调郡县转输菽粟刍藁，皆令自赍粮食，咸<br /><br />&nbsp;&nbsp;&nbsp;&nbsp;阳三百里内不得食其Y。用法益刻深。<br /><br />&nbsp;&nbsp;&nbsp;&nbsp;七月，戍卒陈胜等反故荆地，为“张楚”。胜自立为楚王，居陈，遣诸将徇<br /><br />&nbsp;&nbsp;&nbsp;&nbsp;地。山东郡县少年苦秦吏，皆杀其守尉令丞反，以应陈涉，相立为侯王，合从西<br /><br />&nbsp;&nbsp;&nbsp;&nbsp;乡，名为伐秦，不可胜数也。谒者使东方来，以反者闻二世。二世怒，下吏。后<br /><br />&nbsp;&nbsp;&nbsp;&nbsp;使者至，上问，对曰：“群盗，郡守尉方逐捕，今尽得，不足忧。”上悦。武臣<br /><br />&nbsp;&nbsp;&nbsp;&nbsp;自立为赵王，魏咎为魏王，田儋为齐王。沛公起沛。项梁举兵会稽郡。<br /><br />&nbsp;&nbsp;&nbsp;&nbsp;二年冬，陈涉所遣周章等将西至戏，兵数十万。二世大惊，与群臣谋曰：<br /><br />&nbsp;&nbsp;&nbsp;&nbsp;“柰何？”少府章邯曰：“盗已至，众，今发近县不及矣。郦山徒多，请赦之，<br /><br />&nbsp;&nbsp;&nbsp;&nbsp;授兵以击之。”二世乃大赦天下，使章邯将，击破周章军而走，遂杀章曹阳。二<br /><br />&nbsp;&nbsp;&nbsp;&nbsp;世益遣长史司马欣、董翳佐章邯击盗，杀陈胜城父，破项梁定陶，灭魏咎临济。<br /><br />&nbsp;&nbsp;&nbsp;&nbsp;楚地盗名将已死，章邯乃北渡河，击赵王歇等於钜鹿。<br /><br />&nbsp;&nbsp;&nbsp;&nbsp;赵高说二世曰：“先帝临制天下久，故群臣不敢为非，进邪说。今陛下富於<br /><br />&nbsp;&nbsp;&nbsp;&nbsp;春秋，初即位，柰何与公卿廷决事？事即有误，示群臣短也。天子称朕，固不闻<br /><br />&nbsp;&nbsp;&nbsp;&nbsp;声。”於是二世常居禁中，与高决诸事。其后公卿希得朝见，盗贼益多，而关中<br /><br />&nbsp;&nbsp;&nbsp;&nbsp;卒发东击盗者毋已。右丞相去疾、左丞相斯、将军冯劫进谏曰：“关东群盗并起，<br /><br />&nbsp;&nbsp;&nbsp;&nbsp;秦发兵诛击，所杀亡甚众，然犹不止。盗多，皆以戌漕转作事苦，赋税大也。请<br /><br />&nbsp;&nbsp;&nbsp;&nbsp;且止阿房宫作者，减省四边戍转。”二世曰：“吾闻之韩子曰：‘尧舜采椽不刮，<br /><br />&nbsp;&nbsp;&nbsp;&nbsp;茅茨不翦，饭土g，啜土形，虽监门之养，不觳於此。禹凿龙门，通大夏，决<br /><br />&nbsp;&nbsp;&nbsp;&nbsp;河亭水，放之海，身自持筑a，胫毋毛，臣虏之劳不烈於此矣。’凡所为贵有天<br /><br />&nbsp;&nbsp;&nbsp;&nbsp;下者，得肆意极欲，主重明法，下不敢为非，以制御海内矣。夫虞、夏之主，贵<br /><br />&nbsp;&nbsp;&nbsp;&nbsp;为天子，亲处穷苦之实，以徇百姓，尚何於法？朕尊万乘，毋其实，吾欲造千乘<br /><br />&nbsp;&nbsp;&nbsp;&nbsp;之驾，万乘之属，充吾号名。且先帝起诸侯，兼天下，天下已定，外攘四夷以安<br /><br />&nbsp;&nbsp;&nbsp;&nbsp;边竟，作宫室以章得意，而君观先帝功业有绪。今朕即位二年之间，群盗并起，<br /><br />&nbsp;&nbsp;&nbsp;&nbsp;君不能禁，又欲罢先帝之所为，是上毋以报先帝，次不为朕尽忠力，何以在位？”<br /><br />&nbsp;&nbsp;&nbsp;&nbsp;下去疾、斯、劫吏，案责他罪。去疾、劫曰：“将相不辱。”自杀。斯卒囚，就<br /><br />&nbsp;&nbsp;&nbsp;&nbsp;五刑。<br /><br />&nbsp;&nbsp;&nbsp;&nbsp;三年，章邯等将其卒围钜鹿，楚上将军项羽将楚卒往救钜鹿。冬，赵高为丞<br /><br />&nbsp;&nbsp;&nbsp;&nbsp;相，竟案李斯杀之。夏，章邯等战数s，二世使人让邯，邯恐，使长史欣请事。<br /><br />&nbsp;&nbsp;&nbsp;&nbsp;赵高弗见，又弗信。欣恐，亡去，高使人捕追不及。欣见邯曰：“赵高用事於中，<br /><br />&nbsp;&nbsp;&nbsp;&nbsp;将军有功亦诛，无功亦诛。”项羽急击秦军，虏王离，邯等遂以兵降诸侯。八月<br /><br />&nbsp;&nbsp;&nbsp;&nbsp;己亥，赵高欲为乱，恐群臣不听，乃先设验，持鹿献於二世，曰：“马也。”二<br /><br />&nbsp;&nbsp;&nbsp;&nbsp;世笑曰：“丞相误邪？谓鹿为马。”问左右，左右或默，或言马以阿顺赵高。或<br /><br />&nbsp;&nbsp;&nbsp;&nbsp;言鹿，高因阴中诸言鹿者以法。后群臣皆畏高。<br /><br />&nbsp;&nbsp;&nbsp;&nbsp;高前数言“关东盗毋能为也”，及项羽虏秦将王离等钜鹿下而前，章邯等军<br /><br />&nbsp;&nbsp;&nbsp;&nbsp;数s，上书请益助，燕、赵、齐、楚、韩、魏皆立为王，自关以东，大氐尽畔秦<br /><br />&nbsp;&nbsp;&nbsp;&nbsp;吏应诸侯，诸侯咸率其众西乡。沛公将数万人已屠武关，使人私於高，高恐二世<br /><br />&nbsp;&nbsp;&nbsp;&nbsp;怒，诛及其身，乃谢病不朝见。二世梦白虎m其左骖马，杀之，心不乐，怪问占<br /><br />&nbsp;&nbsp;&nbsp;&nbsp;梦。卜曰：“泾水为祟。”二世乃斋於望夷宫，欲祠泾，沈四白马。使使责让高<br /><br />&nbsp;&nbsp;&nbsp;&nbsp;以盗贼事。高惧，乃阴与其婿咸阳令阎乐、其弟赵成谋曰：“上不听谏，今事急，<br /><br />&nbsp;&nbsp;&nbsp;&nbsp;欲归祸於吾宗。吾欲易置上，更立公子婴。子婴仁俭，百姓皆载其言。”使郎中<br /><br />&nbsp;&nbsp;&nbsp;&nbsp;令为内应，诈为有大贼，令乐召吏发卒，追劫乐母置高舍。遣乐将吏卒千馀人至<br /><br />&nbsp;&nbsp;&nbsp;&nbsp;望夷宫殿门，缚卫令仆射，曰：“贼入此，何不止？”卫令曰：“周庐设卒甚谨，<br /><br />&nbsp;&nbsp;&nbsp;&nbsp;安得贼敢入宫？”乐遂斩卫令，直将吏入，行射，郎宦者大惊，或走或格，格者<br /><br />&nbsp;&nbsp;&nbsp;&nbsp;辄死，死者数十人。郎中令与乐俱入，射上幄坐帏。二世怒，召左右，左右皆惶<br /><br />&nbsp;&nbsp;&nbsp;&nbsp;扰不斗。旁有宦者一人，侍不敢去。二世入内，谓曰：“公何不蚤告我？乃至於<br /><br />&nbsp;&nbsp;&nbsp;&nbsp;此！”宦者曰：“臣不敢言，故得全。使臣蚤言，皆已诛，安得至今？”阎乐前<br /><br />&nbsp;&nbsp;&nbsp;&nbsp;即二世数曰：“足下骄恣，诛杀无道，天下共畔足下，足下其自为计。”二世曰：<br /><br />&nbsp;&nbsp;&nbsp;&nbsp;“丞相可得见否？”乐曰：“不可。”二世曰：“吾愿得一郡为王。”弗许。又<br /><br />&nbsp;&nbsp;&nbsp;&nbsp;曰：“愿为万户侯。”弗许。曰：“愿与妻子为黔首，比诸公子。”阎乐曰：<br /><br />&nbsp;&nbsp;&nbsp;&nbsp;“臣受命於丞相，为天下诛足下，足下虽多言，臣不敢报。”麾其兵进。二世自<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;阎乐归报赵高，赵高乃悉召诸大臣公子，告以诛二世之状。曰：“秦故王国，<br /><br />&nbsp;&nbsp;&nbsp;&nbsp;始皇君天下，故称帝。今六国复自立，秦地益小，乃以空名为帝，不可。宜为王<br /><br />&nbsp;&nbsp;&nbsp;&nbsp;如故，便。”立二世之兄子公子婴为秦王。以黔首葬二世杜南宜春苑中。令子婴<br /><br />&nbsp;&nbsp;&nbsp;&nbsp;斋，当庙见，受王玺。斋五日，子婴与其子二人谋曰：“丞相高杀二世望夷宫，<br /><br />&nbsp;&nbsp;&nbsp;&nbsp;恐群臣诛之，乃详以义立我。我闻赵高乃与楚约，灭秦宗室而王关中。今使我斋<br /><br />&nbsp;&nbsp;&nbsp;&nbsp;见庙，此欲因庙中杀我。我称病不行，丞相必自来，来则杀之。”高使人请子婴<br /><br />&nbsp;&nbsp;&nbsp;&nbsp;数辈，子婴不行，高果自往，曰：“宗庙重事，王柰何不行？”子婴遂刺杀高於<br /><br />&nbsp;&nbsp;&nbsp;&nbsp;斋宫，三族高家以徇咸阳。子婴为秦王四十六日，楚将沛公破秦军入武关，遂至<br /><br />&nbsp;&nbsp;&nbsp;&nbsp;霸上，使人约降子婴。子婴即系颈以组，白马素车，奉天子玺符，降轵道旁。沛<br /><br />&nbsp;&nbsp;&nbsp;&nbsp;公遂入咸阳，封宫室府库，还军霸上。居月馀，诸侯兵至，项籍为从长，杀子婴<br /><br />&nbsp;&nbsp;&nbsp;&nbsp;及秦诸公子宗族。遂屠咸阳，烧其宫室，虏其子女，收其珍宝货财，诸侯共分之。<br /><br />&nbsp;&nbsp;&nbsp;&nbsp;灭秦之后，各分其地为三，名曰雍王、塞王、翟王，号曰三秦。项羽为西楚霸王，<br /><br />&nbsp;&nbsp;&nbsp;&nbsp;主命分天下王诸侯，秦竟灭矣。后五年，天下定於汉。<br /><br />&nbsp;&nbsp;&nbsp;&nbsp;太史公曰：秦之先伯翳，尝有勋於唐虞之际，受土赐姓。及殷夏之间微散。<br /><br />&nbsp;&nbsp;&nbsp;&nbsp;至周之衰，秦兴，邑于西垂。自缪公以来，稍蚕食诸侯，竟成始皇。始皇自以为<br /><br />&nbsp;&nbsp;&nbsp;&nbsp;功过五帝，地广三王，而羞与之侔。善哉乎贾生推言之也！曰：<br /><br />&nbsp;&nbsp;&nbsp;&nbsp;秦并兼诸侯山东三十馀郡，缮津关，据险塞，修甲兵而守之。然陈涉以戍卒<br /><br />&nbsp;&nbsp;&nbsp;&nbsp;散乱之众数百，奋臂大呼，不用弓戟之兵，Ii白梃，望屋而食，横行天下。秦<br /><br />&nbsp;&nbsp;&nbsp;&nbsp;人阻险不守，关梁不阖，长戟不刺，弩不射。楚师深入，战於鸿门，曾无藩篱<br /><br />&nbsp;&nbsp;&nbsp;&nbsp;之艰。於是山东大扰，诸侯并起，豪俊相立。秦使章邯将而东征，章邯因以三军<br /><br />&nbsp;&nbsp;&nbsp;&nbsp;之众要市於外，以谋其上。群臣之不信，可见於此矣。子婴立，遂不寤。藉使子<br /><br />&nbsp;&nbsp;&nbsp;&nbsp;婴有庸主之材，仅得中佐，山东虽乱，秦之地可全而有，宗庙之祀未当绝也。<br /><br />&nbsp;&nbsp;&nbsp;&nbsp;秦地被山带河以为固，四塞之国也。自缪公以来，至於秦王，二十馀君，常<br /><br />&nbsp;&nbsp;&nbsp;&nbsp;为诸侯雄。岂世世贤哉？其势居然也。且天下尝同心并力而攻秦矣。当此之世，<br /><br />&nbsp;&nbsp;&nbsp;&nbsp;贤智并列，良将行其师，贤相通其谋，然困於阻险而不能进，秦乃延入战而为之<br /><br />&nbsp;&nbsp;&nbsp;&nbsp;开关，百万之徒逃北而遂坏。岂勇力智慧不足哉？形不利，势不便也。秦小邑并<br /><br />&nbsp;&nbsp;&nbsp;&nbsp;大城，守险塞而军，高垒毋战，闭关据i，荷戟而守之。诸侯起於匹夫，以利<br /><br />&nbsp;&nbsp;&nbsp;&nbsp;合，非有素王之行也。其交未亲，其下未附，名为亡秦，其实利之也。彼见秦阻<br /><br />&nbsp;&nbsp;&nbsp;&nbsp;之难犯也，必退师。安土息民，以待其敝，收弱扶罢，以令大国之君，不患不得<br /><br />&nbsp;&nbsp;&nbsp;&nbsp;意於海内。贵为天子，富有天下，而身为禽者，其救败非也。<br /><br />&nbsp;&nbsp;&nbsp;&nbsp;秦王足己不问，遂过而不变。二世受之，因而不改，暴虐以重祸。子婴孤立<br /><br />&nbsp;&nbsp;&nbsp;&nbsp;无亲，危弱无辅。三主惑而终身不悟，亡，不亦宜乎？当此时也，世非无深虑知<br /><br />&nbsp;&nbsp;&nbsp;&nbsp;化之士也，然所以不敢尽忠拂过者，秦俗多忌讳之禁，忠言未卒於口而身为戮没<br /><br />&nbsp;&nbsp;&nbsp;&nbsp;矣。故使天下之士，倾耳而听，重足而立，口而不言。是以三主失道，忠臣<br /><br />&nbsp;&nbsp;&nbsp;&nbsp;不敢谏，智士不敢谋，天下已乱，奸不上闻，岂不哀哉！先王知雍蔽之伤国也，<br /><br />&nbsp;&nbsp;&nbsp;&nbsp;故置公卿大夫士，以饰法设刑，而天下治。其也，禁暴诛乱而天下服。其弱也，<br /><br />&nbsp;&nbsp;&nbsp;&nbsp;五伯征而诸侯从。其削也，内守外附而社稷存。故秦之盛也，繁法严刑而天下振；<br /><br />&nbsp;&nbsp;&nbsp;&nbsp;及其衰也，百姓怨望而海内畔矣。故周五序得其道，而千馀岁不绝。秦本末并失，<br /><br />&nbsp;&nbsp;&nbsp;&nbsp;故不长久。由此观之，安危之统相去远矣。野谚曰“前事之不忘，后事之师也”。<br /><br />&nbsp;&nbsp;&nbsp;&nbsp;是以君子为国，观之上古，验之当世，参以人事，察盛衰之理，审权势之宜，去<br /><br />&nbsp;&nbsp;&nbsp;&nbsp;就有序，变化有时，故旷日长久而社稷安矣。<br /><br />&nbsp;&nbsp;&nbsp;&nbsp;秦孝公据ズ之固，拥雍州之地，君臣固守而窥周室，有席卷天下，包举宇<br /><br />&nbsp;&nbsp;&nbsp;&nbsp;内，囊括四海之意，并吞八荒之心。当是时，商君佐之，内立法度，务耕织，修<br /><br />&nbsp;&nbsp;&nbsp;&nbsp;守战之备，外连衡而斗诸侯，於是秦人拱手而取西河之外。<br /><br />&nbsp;&nbsp;&nbsp;&nbsp;孝公既没，惠王、武王蒙故业，因遗册，南兼汉中，西举巴、蜀，东割膏腴<br /><br />&nbsp;&nbsp;&nbsp;&nbsp;之地，收要害之郡。诸侯恐惧，会盟而谋弱秦，不爱珍器重宝肥美之地，以致天<br /><br />&nbsp;&nbsp;&nbsp;&nbsp;下之士，合从缔交，相与为一。当是时，齐有孟尝，赵有平原，楚有春申，魏有<br /><br />&nbsp;&nbsp;&nbsp;&nbsp;信陵。此四君者，皆明知而忠信，宽厚而爱人，尊贤重士，约从离衡，并韩、魏、<br /><br />&nbsp;&nbsp;&nbsp;&nbsp;燕、楚、齐、赵、宋、卫、中山之众。於是六国之士有宁越、徐尚、苏秦、杜赫<br /><br />&nbsp;&nbsp;&nbsp;&nbsp;之属为之谋，齐明、周最、陈轸、昭滑、楼缓、翟景、苏厉、乐毅之徒通其意，<br /><br />&nbsp;&nbsp;&nbsp;&nbsp;吴起、孙膑、带佗、儿良、王廖、田忌、廉颇、赵奢之朋制其兵。常以十倍之地，<br /><br />&nbsp;&nbsp;&nbsp;&nbsp;百万之众，叩关而攻秦。秦人开关延敌，九国之师逡巡遁逃而不敢进。秦无亡矢<br /><br />&nbsp;&nbsp;&nbsp;&nbsp;遗镞之费，而天下诸侯已困矣。於是从散约解，争割地而奉秦。秦有馀力而制其<br /><br />&nbsp;&nbsp;&nbsp;&nbsp;敝，追亡逐北，伏尸百万，流血漂卤。因利乘便，宰割天下，分裂河山，国请<br /><br />&nbsp;&nbsp;&nbsp;&nbsp;服，弱国入朝。延及孝文王、庄襄王，享国日浅，国家无事。<br /><br />&nbsp;&nbsp;&nbsp;&nbsp;及至秦王，续六世之馀烈，振长策而御宇内，吞二周而亡诸侯，履至尊而制<br /><br />&nbsp;&nbsp;&nbsp;&nbsp;六合，执棰拊以鞭笞天下，威振四海。南取百越之地，以为桂林、象郡，百越之<br /><br />&nbsp;&nbsp;&nbsp;&nbsp;君俯首系颈，委命下吏。乃使蒙恬北筑长城而守藩篱，s匈奴七百馀里，胡人不<br /><br />&nbsp;&nbsp;&nbsp;&nbsp;敢南下而牧马，士不敢弯弓而报怨。於是废先王之道，焚百家之言，以愚黔首。<br /><br />&nbsp;&nbsp;&nbsp;&nbsp;堕名城，杀豪俊，收天下之兵聚之咸阳，销锋铸L，以为金人十二，以弱黔首<br /><br />&nbsp;&nbsp;&nbsp;&nbsp;之民。然后斩华为城，因河为津，据亿丈之城，临不测之G以为固。良将劲弩守<br /><br />&nbsp;&nbsp;&nbsp;&nbsp;要害之处，信臣精卒陈利兵而谁何，天下以定。秦王之心，自以为关中之固，金<br /><br />&nbsp;&nbsp;&nbsp;&nbsp;城千里，子孙帝王万世之业也。<br /><br />&nbsp;&nbsp;&nbsp;&nbsp;秦王既没，馀威振於殊俗。陈涉，瓮牖绳枢之子，m隶之人，而迁徙之徒，<br /><br />&nbsp;&nbsp;&nbsp;&nbsp;才能不及中人，非有仲尼、墨翟之贤，陶朱、猗顿之富，蹑足行伍之间，而倔起<br /><br />&nbsp;&nbsp;&nbsp;&nbsp;什伯之中，率罢散之卒，将数百之众，而转攻秦。斩木为兵，揭竿为旗，天下云<br /><br />&nbsp;&nbsp;&nbsp;&nbsp;集响应，赢粮而景从，山东豪俊遂并起而亡秦族矣。<br /><br />&nbsp;&nbsp;&nbsp;&nbsp;且夫天下非小弱也，雍州之地，ズ之固自若也。陈涉之位，非尊於齐、楚、<br /><br />&nbsp;&nbsp;&nbsp;&nbsp;燕、赵、韩、魏、宋、卫、中山之君；Ii棘矜，非U於句戟长铩也；m戍之<br /><br />&nbsp;&nbsp;&nbsp;&nbsp;众，非抗於九国之师；深谋远虑，行军用兵之道，非及乡时之士也。然而成败异<br /><br />&nbsp;&nbsp;&nbsp;&nbsp;变，功业相反也。试使山东之国与陈涉度长e大，比权量力，则不可同年而语矣。<br /><br />&nbsp;&nbsp;&nbsp;&nbsp;然秦以区区之地，千乘之权，招八州而朝同列，百有馀年矣。然后以六合为家，<br /><br />&nbsp;&nbsp;&nbsp;&nbsp;ズ为宫，一夫作难而七庙堕，身死人手，为天下笑者，何也？仁义不施而攻守<br /><br />&nbsp;&nbsp;&nbsp;&nbsp;之势异也。<br /><br />&nbsp;&nbsp;&nbsp;&nbsp;秦并海内，兼诸侯，南面称帝，以养四海，天下之士斐然乡风，若是者何也？<br /><br />&nbsp;&nbsp;&nbsp;&nbsp;曰：近古之无王者久矣。周室卑微，五霸既殁，令不行於天下，是以诸侯力政，<br /><br />&nbsp;&nbsp;&nbsp;&nbsp;侵弱，众暴寡，兵革不休，士民罢敝。今秦南面而王天下，是上有天子也。既<br /><br />&nbsp;&nbsp;&nbsp;&nbsp;元元之民冀得安其性命，莫不虚心而仰上，当此之时，守威定功，安危之本在於<br /><br />&nbsp;&nbsp;&nbsp;&nbsp;此矣。<br /><br />&nbsp;&nbsp;&nbsp;&nbsp;秦王怀贪鄙之心，行自奋之智，不信功臣，不亲士民，废王道，立私权，禁<br /><br />&nbsp;&nbsp;&nbsp;&nbsp;文书而酷刑法，先诈力而后仁义，以暴虐为天下始。夫并兼者高诈力，安定者贵<br /><br />&nbsp;&nbsp;&nbsp;&nbsp;顺权，此言取与守不同术也。秦离战国而王天下，其道不易，其政不改，是其所<br /><br />&nbsp;&nbsp;&nbsp;&nbsp;以取之守之者无异也。孤独而有之，故其亡可立而待。借使秦王计上世之事，并<br /><br />&nbsp;&nbsp;&nbsp;&nbsp;殷周之迹，以制御其政，后虽有淫骄之主而未有倾危之患也。故三王之建天下，<br /><br />&nbsp;&nbsp;&nbsp;&nbsp;名号显美，功业长久。<br /><br />&nbsp;&nbsp;&nbsp;&nbsp;今秦二世立，天下莫不引领而观其政。夫寒者利V褐而饥者甘糟糠，天下<br /><br />&nbsp;&nbsp;&nbsp;&nbsp;之嗷嗷，新主之资也。此言劳民之易为仁也。乡使二世有庸主之行，而任忠贤，<br /><br />&nbsp;&nbsp;&nbsp;&nbsp;臣主一心而忧海内之患，缟素而正先帝之过，裂地分民以封功臣之后，建国立君<br /><br />&nbsp;&nbsp;&nbsp;&nbsp;以礼天下，虚囹圉而免刑戮，除去收帑@秽之罪，使各反其乡里，发仓廪，散财<br /><br />&nbsp;&nbsp;&nbsp;&nbsp;币，以振孤独穷困之士，轻赋少事，以佐百姓之急，约法省刑以持其后，使天下<br /><br />&nbsp;&nbsp;&nbsp;&nbsp;之人皆得自新，更节修行，各慎其身，塞万民之望，而以威德与天下，天下集矣。<br /><br />&nbsp;&nbsp;&nbsp;&nbsp;即四海之内，皆然各自安乐其处，唯恐有变，虽有狡猾之民，无离上之心，则<br /><br />&nbsp;&nbsp;&nbsp;&nbsp;不轨之臣无以饰其智，而暴乱之奸止矣。二世不行此术，而重之以无道，坏宗庙<br /><br />&nbsp;&nbsp;&nbsp;&nbsp;与民，更始作阿房宫，繁刑严诛，吏治刻深，赏罚不当，赋敛无度，天下多事，<br /><br />&nbsp;&nbsp;&nbsp;&nbsp;吏弗能纪，百姓困穷而主弗收恤。然后奸伪并起，而上下相遁，蒙罪者众，刑戮<br /><br />&nbsp;&nbsp;&nbsp;&nbsp;相望於道，而天下苦之。自君卿以下至于众庶，人怀自危之心，亲处穷苦之实，<br /><br />&nbsp;&nbsp;&nbsp;&nbsp;咸不安其位，故易动也。是以陈涉不用汤武之贤，不藉公侯之尊，奋臂於大泽而<br /><br />&nbsp;&nbsp;&nbsp;&nbsp;天下响应者，其民危也。故先王见始终之变，知存亡之机，是以牧民之道，务在<br /><br />&nbsp;&nbsp;&nbsp;&nbsp;安之而已。天下虽有逆行之臣，必无响应之助矣。故曰“安民可与行义，而危民<br /><br />&nbsp;&nbsp;&nbsp;&nbsp;易与为非”，此之谓也。贵为天子，富有天下，身不免於戮杀者，正倾非也。是<br /><br />&nbsp;&nbsp;&nbsp;&nbsp;二世之过也。<br /><br />&nbsp;&nbsp;&nbsp;&nbsp;襄公立，享国十二年。初为西。葬西垂。生文公。<br /><br />&nbsp;&nbsp;&nbsp;&nbsp;文公立，居西垂宫。五十年死，葬西垂。生静公。<br /><br />&nbsp;&nbsp;&nbsp;&nbsp;静公不享国而死。生宪公。<br /><br />&nbsp;&nbsp;&nbsp;&nbsp;宪公享国十二年，居西新邑。死，葬衙。生武公、德公、出子。<br /><br />&nbsp;&nbsp;&nbsp;&nbsp;出子享国六年，居西陵。庶长弗忌、威累、参父三人，率贼贼出子鄙衍，葬<br /><br />&nbsp;&nbsp;&nbsp;&nbsp;衙。武公立。<br /><br />&nbsp;&nbsp;&nbsp;&nbsp;武公享国二十年。居平阳封宫。葬宣阳聚东南。三庶长伏其罪。德公立。<br /><br />&nbsp;&nbsp;&nbsp;&nbsp;德公享国二年。居雍大郑宫。生宣公、成公、缪公。葬阳。初伏，以御蛊。<br /><br />&nbsp;&nbsp;&nbsp;&nbsp;宣公享国十二年。居阳宫。葬阳。初志闰月。<br /><br />&nbsp;&nbsp;&nbsp;&nbsp;成公享国四年，居雍之宫。葬阳。齐伐山戎、孤竹。<br /><br />&nbsp;&nbsp;&nbsp;&nbsp;缪公享国三十九年。天子致霸。葬雍。缪公学著人。生康公。<br /><br />&nbsp;&nbsp;&nbsp;&nbsp;康公享国十二年。居雍高寝。葬l社。生共公。<br /><br />&nbsp;&nbsp;&nbsp;&nbsp;共公享国五年，居雍高寝。葬康公南。生桓公。<br /><br />&nbsp;&nbsp;&nbsp;&nbsp;桓公享国二十七年。居雍太寝。葬义里丘北。生景公。<br /><br />&nbsp;&nbsp;&nbsp;&nbsp;景公享国四十年。居雍高寝，葬丘里南。生毕公。<br /><br />&nbsp;&nbsp;&nbsp;&nbsp;毕公享国三十六年。葬车里北。生夷公。<br /><br />&nbsp;&nbsp;&nbsp;&nbsp;夷公不享国。死，葬左宫。生惠公。<br /><br />&nbsp;&nbsp;&nbsp;&nbsp;惠公享国十年。葬车里。生悼公。<br /><br />&nbsp;&nbsp;&nbsp;&nbsp;悼公享国十五年。葬僖公西。城雍。生剌龚公。<br /><br />&nbsp;&nbsp;&nbsp;&nbsp;剌龚公享国三十四年。葬入里。生躁公、怀公。其十年，彗星见。<br /><br />&nbsp;&nbsp;&nbsp;&nbsp;躁公享国十四年。居受寝。葬悼公南。其元年，彗星见。<br /><br />&nbsp;&nbsp;&nbsp;&nbsp;怀公从晋来。享国四年。葬栎圉氏。生灵公。诸臣围怀公，怀公自杀。<br /><br />&nbsp;&nbsp;&nbsp;&nbsp;肃灵公，昭子子也。居泾阳。享国十年。葬悼公西。生简公。<br /><br />&nbsp;&nbsp;&nbsp;&nbsp;简公从晋来。享国十五年。葬僖公西。生惠公。其七年。百姓初带剑。<br /><br />&nbsp;&nbsp;&nbsp;&nbsp;惠公享国十三年。葬陵圉。生出公。<br /><br />&nbsp;&nbsp;&nbsp;&nbsp;出公享国二年。出公自杀，葬雍。<br /><br />&nbsp;&nbsp;&nbsp;&nbsp;献公享国二十三年。葬嚣圉。生孝公。<br /><br />&nbsp;&nbsp;&nbsp;&nbsp;孝公享国二十四年。葬弟圉。生惠文王。其十三年，始都咸阳。<br /><br />&nbsp;&nbsp;&nbsp;&nbsp;惠文王享国二十七年。葬公陵。生悼武王。<br /><br />&nbsp;&nbsp;&nbsp;&nbsp;悼武王享国四年，葬永陵。<br /><br />&nbsp;&nbsp;&nbsp;&nbsp;昭襄王享国五十六年。葬阳。生孝文王。<br /><br />&nbsp;&nbsp;&nbsp;&nbsp;孝文王享国一年。葬寿陵。生庄襄王。<br /><br />&nbsp;&nbsp;&nbsp;&nbsp;庄襄王享国三年。葬阳。生始皇帝。吕不韦相。<br /><br />&nbsp;&nbsp;&nbsp;&nbsp;献公立七年，初行为市。十年，为户籍相伍。<br /><br />&nbsp;&nbsp;&nbsp;&nbsp;孝公立十六年。时桃李冬华。<br /><br />&nbsp;&nbsp;&nbsp;&nbsp;惠文王生十九年而立。立二年，初行钱。有新生婴儿曰“秦且王”。<br /><br />&nbsp;&nbsp;&nbsp;&nbsp;悼武王生十九年而立。立三年，渭水赤三日。<br /><br />&nbsp;&nbsp;&nbsp;&nbsp;昭襄王生十九年而立。立四年，初为田开阡陌。<br /><br />&nbsp;&nbsp;&nbsp;&nbsp;孝文王生五十三年而立。<br /><br />&nbsp;&nbsp;&nbsp;&nbsp;庄襄王生三十二年而立。立二年，取太原地。庄襄王元年，大赦，先王功<br /><br />&nbsp;&nbsp;&nbsp;&nbsp;臣，施德厚骨肉，布惠於民。东周与诸侯谋秦，秦使相国不韦诛之，尽入其国。<br /><br />&nbsp;&nbsp;&nbsp;&nbsp;秦不绝其祀，以阳人地赐周君，奉其祭祀。<br /><br />&nbsp;&nbsp;&nbsp;&nbsp;始皇享国三十七年。葬郦邑。生二世皇帝。始皇生十三年而立。<br /><br />&nbsp;&nbsp;&nbsp;&nbsp;二世皇帝享国三年。葬宜春。赵高为丞相安武侯。二世生十二年而立。<br /><br />&nbsp;&nbsp;&nbsp;&nbsp;右秦襄公至二世，六百一十岁。<br /><br />&nbsp;&nbsp;&nbsp;&nbsp;孝明皇帝十七年十月十五日乙丑，曰：<br /><br />&nbsp;&nbsp;&nbsp;&nbsp;周历已移，仁不代母。秦直其位，吕政残虐。然以诸侯十三，并兼天下，极<br /><br />&nbsp;&nbsp;&nbsp;&nbsp;情纵欲，养育宗亲。三十七年，兵无所不加，制作政令，施於后王。盖得圣人之<br /><br />&nbsp;&nbsp;&nbsp;&nbsp;威，河神授图，据狼、狐，蹈参、伐，佐政驱除，距之称始皇。<br /><br />&nbsp;&nbsp;&nbsp;&nbsp;始皇既殁，胡亥极愚，郦山未毕，复作阿房，以遂前策。云“凡所为贵有天<br /><br />&nbsp;&nbsp;&nbsp;&nbsp;下者，肆意极欲，大臣至欲罢先君所为”。诛斯、去疾，任用赵高。痛哉言乎！<br /><br />&nbsp;&nbsp;&nbsp;&nbsp;人头畜鸣。不威不伐恶，不笃不虚亡，距之不得留，残虐以促期，虽居形便之国，<br /><br />&nbsp;&nbsp;&nbsp;&nbsp;犹不得存。<br /><br />&nbsp;&nbsp;&nbsp;&nbsp;子婴度次得嗣，冠玉冠，佩华绂，车黄屋，从百司，谒七庙。小人乘非位，<br /><br />&nbsp;&nbsp;&nbsp;&nbsp;莫不U忽失守，偷安日日，独能长念s虑，父子作权，近取於户牖之间，竟诛猾<br /><br />&nbsp;&nbsp;&nbsp;&nbsp;臣，为君讨贼。高死之后，宾婚未得尽相劳，餐未及下咽，酒未及濡唇，楚兵已<br /><br />&nbsp;&nbsp;&nbsp;&nbsp;屠关中，真人翔霸上，素车婴组，奉其符玺，以归帝者。郑伯茅旌鸾刀，严王退<br /><br />&nbsp;&nbsp;&nbsp;&nbsp;舍。河决不可复壅，鱼烂不可复全。贾谊、司马迁曰：“向使婴有庸主之才，仅<br /><br />&nbsp;&nbsp;&nbsp;&nbsp;得中佐，山东虽乱，秦之地可全而有，宗庙之祀未当绝也。”秦之积衰，天下土<br /><br />&nbsp;&nbsp;&nbsp;&nbsp;崩瓦解，虽有周旦之材，无所复陈其巧，而以责一日之孤，误哉！俗传秦始皇起<br /><br />&nbsp;&nbsp;&nbsp;&nbsp;罪恶，胡亥极，得其理矣。复责小子，云秦地可全，所谓不通时变者也。纪季以<br /><br />&nbsp;&nbsp;&nbsp;&nbsp;@，春秋不名。吾读秦纪，至於子婴车裂赵高，未尝不健其决，怜其志。婴死<br /><br />&nbsp;&nbsp;&nbsp;&nbsp;生之义备矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,7);">加入书签</a><a
                        href="6.html">上一页</a>&larr;<a href="index.html">返回列表</a>&rarr;<a
                            href="8.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "6.html"; var next_page = "8.html"; var index_page = "index.html"; var sortid = "9"; var article_id = "1"; var chapter_id = "7"; var articlename = "史记"; var chaptername = "本纪 秦始皇本纪第六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>