<!DOCTYPE html>
<html>
<head>
<meta charset="gbk" />
<title>史记-世家 陈涉世家第十八-在线阅读-哈西文学网</title>
<meta name="keywords" content="司马迁，史记，世家 陈涉世家第十八全文，世家 陈涉世家第十八在线阅读 哈西文学网" />
<meta name="description" content="哈西文学网提供司马迁的史记 世家 陈涉世家第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/78.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/78.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 陈涉世家第十八</h1>
            <div class="link xb">
                <a href="77.html">上一页</a>&larr;<a href="index.html">返回列表</a>&rarr;<a
                    href="79.html">下一页</a></div>			
            <div id="BookText">&nbsp;&nbsp;&nbsp;&nbsp;陈胜者，阳城人也，字涉。吴广者，阳夏人也，字叔。陈涉少时，尝与人佣<br /><br />&nbsp;&nbsp;&nbsp;&nbsp;耕，辍耕之垄上，怅恨久之，曰：“苟富贵，无相忘。”庸者笑而应曰：“若为<br /><br />&nbsp;&nbsp;&nbsp;&nbsp;庸耕，何富贵也？”陈涉太息曰：“嗟乎，燕雀安知鸿鹄之志哉！”<br /><br />&nbsp;&nbsp;&nbsp;&nbsp;二世元年七月，发闾左m戍渔阳，九百人屯大泽乡。陈胜、吴广皆次当行，<br /><br />&nbsp;&nbsp;&nbsp;&nbsp;为屯长。会天大雨，道不通，度已失期。失期，法皆斩。陈胜、吴广乃谋曰：<br /><br />&nbsp;&nbsp;&nbsp;&nbsp;“今亡亦死，举大计亦死，等死，死国可乎？”陈胜曰：“天下苦秦久矣。吾闻<br /><br />&nbsp;&nbsp;&nbsp;&nbsp;二世少子也，不当立，当立者乃公子扶苏。扶苏以数谏故，上使外将兵。今或闻<br /><br />&nbsp;&nbsp;&nbsp;&nbsp;无罪，二世杀之。百姓多闻其贤，未知其死也。项燕为楚将，数有功，爱士卒，<br /><br />&nbsp;&nbsp;&nbsp;&nbsp;楚人怜之。或以为死，或以为亡。今诚以吾众诈自称公子扶苏、项燕，为天下唱，<br /><br />&nbsp;&nbsp;&nbsp;&nbsp;宜多应者。”吴广以为然。乃行卜。卜者知其指意，曰：“足下事皆成，有功。<br /><br />&nbsp;&nbsp;&nbsp;&nbsp;然足下卜之鬼乎！”陈胜、吴广喜，念鬼，曰：“此教我先威众耳。”乃丹书帛<br /><br />&nbsp;&nbsp;&nbsp;&nbsp;曰“陈胜王”，置人所罾鱼腹中。卒买鱼烹食，得鱼腹中书，固以怪之矣。又间<br /><br />&nbsp;&nbsp;&nbsp;&nbsp;令吴广之次所旁丛祠中，夜篝火，狐鸣呼曰“大楚兴，陈胜王”。卒皆夜惊恐。<br /><br />&nbsp;&nbsp;&nbsp;&nbsp;旦日，卒中往往语，皆指目陈胜。<br /><br />&nbsp;&nbsp;&nbsp;&nbsp;吴广素爱人，士卒多为用者。将尉醉，广故数言欲亡，忿恚尉，令辱之，以<br /><br />&nbsp;&nbsp;&nbsp;&nbsp;激怒其众。尉果笞广。尉剑挺，广起，夺而杀尉。陈胜佐之，并杀两尉。召令徒<br /><br />&nbsp;&nbsp;&nbsp;&nbsp;属曰：“公等遇雨，皆已失期，失期当斩。藉弟令毋斩，而戍死者固十六七。且<br /><br />&nbsp;&nbsp;&nbsp;&nbsp;壮士不死即已，死即举大名耳，王侯将相宁有种乎！”徒属皆曰：“敬受命。”<br /><br />&nbsp;&nbsp;&nbsp;&nbsp;乃诈称公子扶苏、项燕，从民欲也。袒右，称大楚。为坛而盟，祭以尉首。陈胜<br /><br />&nbsp;&nbsp;&nbsp;&nbsp;自立为将军，吴广为都尉。攻大泽乡，收而攻蕲。蕲下，乃令符离人葛婴将兵徇<br /><br />&nbsp;&nbsp;&nbsp;&nbsp;蕲以东。攻、、苦、柘、谯皆下之。行收兵。比至陈，车六七百乘，骑千<br /><br />&nbsp;&nbsp;&nbsp;&nbsp;馀，卒数万人。攻陈，陈守令皆不在，独守丞与战谯门中。弗胜，守丞死，乃入<br /><br />&nbsp;&nbsp;&nbsp;&nbsp;据陈。数日，号令召三老、豪杰与皆来会计事。三老、豪杰皆曰：“将军身被坚<br /><br />&nbsp;&nbsp;&nbsp;&nbsp;执锐，伐无道，诛暴秦，复立楚国之社稷，功宜为王。”陈涉乃立为王，号为张<br /><br />&nbsp;&nbsp;&nbsp;&nbsp;楚。<br /><br />&nbsp;&nbsp;&nbsp;&nbsp;当此时，诸郡县苦秦吏者，皆刑其长吏，杀之以应陈涉。乃以吴叔为假王，<br /><br />&nbsp;&nbsp;&nbsp;&nbsp;监诸将以西击荥阳。令陈人武臣、张耳、陈馀徇赵地，令汝阴人邓宗徇九江郡。<br /><br />&nbsp;&nbsp;&nbsp;&nbsp;当此时，楚兵数千人为聚者，不可胜数。<br /><br />&nbsp;&nbsp;&nbsp;&nbsp;葛婴至东城，立襄为楚王。婴后闻陈王已立，因杀襄，还报。至陈，陈<br /><br />&nbsp;&nbsp;&nbsp;&nbsp;王诛杀葛婴。陈王令魏人周市北徇魏地。吴广围荥阳。李由为三川守，守荥阳，<br /><br />&nbsp;&nbsp;&nbsp;&nbsp;吴叔弗能下。陈王徵国之豪杰与计，以上蔡人房君蔡赐为上柱国。<br /><br />&nbsp;&nbsp;&nbsp;&nbsp;周文，陈之贤人也，尝为项燕军视日，事春申君，自言习兵，陈王与之将军<br /><br />&nbsp;&nbsp;&nbsp;&nbsp;印，西击秦。行收兵至关，车千乘，卒数十万，至戏，军焉。秦令少府章邯免郦<br /><br />&nbsp;&nbsp;&nbsp;&nbsp;山徒、人奴产子生，悉发以击楚大军，尽败之。周文败，走出关，止次曹阳二三<br /><br />&nbsp;&nbsp;&nbsp;&nbsp;月。章邯追败之，复走次渑池十馀日。章邯击，大破之。周文自刭，军遂不战。<br /><br />&nbsp;&nbsp;&nbsp;&nbsp;武臣到邯郸，自立为赵王，陈馀为大将军，张耳、召骚为左右丞相。陈王怒，<br /><br />&nbsp;&nbsp;&nbsp;&nbsp;捕系武臣等家室，欲诛之。柱国曰：“秦未亡而诛赵王将相家属，此生一秦也。<br /><br />&nbsp;&nbsp;&nbsp;&nbsp;不如因而立之。”陈王乃遣使者贺赵，而徙系武臣等家属宫中，而封耳子张敖为<br /><br />&nbsp;&nbsp;&nbsp;&nbsp;成都君，趣赵兵亟入关。赵王将相相与谋曰：“王王赵，非楚意也。楚已诛秦，<br /><br />&nbsp;&nbsp;&nbsp;&nbsp;必加兵於赵。计莫如毋西兵，使使北徇燕地以自广也。赵南据大河，北有燕、代，<br /><br />&nbsp;&nbsp;&nbsp;&nbsp;楚虽胜秦，不敢制赵。若楚不胜秦，必重赵。赵乘秦之弊，可以得志於天下。”<br /><br />&nbsp;&nbsp;&nbsp;&nbsp;赵王以为然，因不西兵，而遣故上谷卒史韩广将兵北徇燕地。<br /><br />&nbsp;&nbsp;&nbsp;&nbsp;燕故贵人豪杰谓韩广曰：“楚已立王，赵又已立王。燕虽小，亦万乘之国也，<br /><br />&nbsp;&nbsp;&nbsp;&nbsp;愿将军立为燕王。”韩广曰：“广母在赵，不可。”燕人曰：“赵方西忧秦，南<br /><br />&nbsp;&nbsp;&nbsp;&nbsp;忧楚，其力不能禁我。且以楚之，不敢害赵王将相之家，赵独安敢害将军之家！”<br /><br />&nbsp;&nbsp;&nbsp;&nbsp;韩广以为然，乃自立为燕王。居数月，赵奉燕王母及家属归之燕。<br /><br />&nbsp;&nbsp;&nbsp;&nbsp;当此之时，诸将之徇地者，不可胜数。周市北徇地至狄，狄人田儋杀狄令，<br /><br />&nbsp;&nbsp;&nbsp;&nbsp;自立为齐王，以齐反，击周市。市军散，还至魏地，欲立魏后故甯陵君咎为魏王。<br /><br />&nbsp;&nbsp;&nbsp;&nbsp;时咎在陈王所，不得之魏。魏地已定，欲相与立周市为魏王，周市不肯。使者五<br /><br />&nbsp;&nbsp;&nbsp;&nbsp;反，陈王乃立甯陵君咎为魏王，遣之国。周市卒为相。<br /><br />&nbsp;&nbsp;&nbsp;&nbsp;将军田臧等相与谋曰：“周章军已破矣，秦兵旦暮至，我围荥阳城弗能下，<br /><br />&nbsp;&nbsp;&nbsp;&nbsp;秦军至，必大败。不如少遗兵，足以守荥阳，悉精兵迎秦军。今假王骄，不知兵<br /><br />&nbsp;&nbsp;&nbsp;&nbsp;权，不可与计，非诛之，事恐败。”因相与矫王令以诛吴叔，献其首於陈王。陈<br /><br />&nbsp;&nbsp;&nbsp;&nbsp;王使使赐田臧楚令尹印，使为上将。田臧乃使诸将李归等守荥阳城，自以精兵西<br /><br />&nbsp;&nbsp;&nbsp;&nbsp;迎秦军於敖仓。与战，田臧死，军破。章邯进兵击李归等荥阳下，破之，李归等<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;阳城人邓说将兵居郯，章邯别将击破之，邓说军散走陈。人伍徐将兵居<br /><br />&nbsp;&nbsp;&nbsp;&nbsp;许，章邯击破之，伍徐军皆散走陈。陈王诛邓说。<br /><br />&nbsp;&nbsp;&nbsp;&nbsp;陈王初立时，陵人秦嘉、人董、符离人朱鸡石、取虑人郑布、徐人<br /><br />&nbsp;&nbsp;&nbsp;&nbsp;丁疾等皆特起，将兵围东海守庆於郯。陈王闻，乃使武平君畔为将军，监郯下军。<br /><br />&nbsp;&nbsp;&nbsp;&nbsp;秦嘉不受命，嘉自立为大司马，恶属武平君。告军吏曰：“武平君年少，不知兵<br /><br />&nbsp;&nbsp;&nbsp;&nbsp;事，勿听！”因矫以王命杀武平君畔。<br /><br />&nbsp;&nbsp;&nbsp;&nbsp;章邯已破伍徐，击陈，柱国房君死。章邯又进兵击陈西张贺军。陈王出监战，<br /><br />&nbsp;&nbsp;&nbsp;&nbsp;军破，张贺死。<br /><br />&nbsp;&nbsp;&nbsp;&nbsp;腊月，陈王之汝阴，还至下城父，其御庄贾杀以降秦。陈胜葬砀，谥曰隐王。<br /><br />&nbsp;&nbsp;&nbsp;&nbsp;陈王故涓人将军吕臣为仓头军，起新阳，攻陈下之，杀庄贾，复以陈为楚。<br /><br />&nbsp;&nbsp;&nbsp;&nbsp;初，陈王至陈，令人宋留将兵定南阳，入武关。留已徇南阳，闻陈王死，<br /><br />&nbsp;&nbsp;&nbsp;&nbsp;南阳复为秦。宋留不能入武关，乃东至新蔡，遇秦军，宋留以军降秦。秦传留至<br /><br />&nbsp;&nbsp;&nbsp;&nbsp;咸阳，车裂留以徇。<br /><br />&nbsp;&nbsp;&nbsp;&nbsp;秦嘉等闻陈王军破出走，乃立景驹为楚王，引兵之方与，欲击秦军定陶下。<br /><br />&nbsp;&nbsp;&nbsp;&nbsp;使公孙庆使齐王，欲与并力俱进。齐王曰：“闻陈王战败，不知其死生，楚安得<br /><br />&nbsp;&nbsp;&nbsp;&nbsp;不请而立王！”公孙庆曰：“齐不请楚而立王，楚何故请齐而立王！且楚首事，<br /><br />&nbsp;&nbsp;&nbsp;&nbsp;当令於天下。”田儋诛杀公孙庆。<br /><br />&nbsp;&nbsp;&nbsp;&nbsp;秦左右校复攻陈，下之。吕将军走，收兵复聚。鄱盗当阳君黥布之兵相收，<br /><br />&nbsp;&nbsp;&nbsp;&nbsp;复击秦左右校，破之青波，复以陈为楚。会项梁立怀王孙心为楚王。<br /><br />&nbsp;&nbsp;&nbsp;&nbsp;陈胜王凡六月。已为王，王陈。其故人尝与庸耕者闻之，之陈，扣宫门曰：<br /><br />&nbsp;&nbsp;&nbsp;&nbsp;“吾欲见涉。”宫门令欲缚之。自辩数，乃置，不肯为通。陈王出，遮道而呼涉。<br /><br />&nbsp;&nbsp;&nbsp;&nbsp;陈王闻之，乃召见，载与俱归。入宫，见殿屋帷帐，客曰：“夥颐！涉之为王沈<br /><br />&nbsp;&nbsp;&nbsp;&nbsp;沈者！”楚人谓多为夥，故天下传之，夥涉为王，由陈涉始。客出入愈益发舒，<br /><br />&nbsp;&nbsp;&nbsp;&nbsp;言陈王故情。或说陈王曰：“客愚无知，颛妄言，轻威。”陈王斩之。诸陈王故<br /><br />&nbsp;&nbsp;&nbsp;&nbsp;人皆自引去，由是无亲陈王者。陈王以朱房为中正，胡武为司过，主司群臣。诸<br /><br />&nbsp;&nbsp;&nbsp;&nbsp;将徇地，至，令之不是者，系而罪之，以苛察为忠。其所不善者，弗下吏，辄自<br /><br />&nbsp;&nbsp;&nbsp;&nbsp;治之。陈王信用之。诸将以其故不亲附，此其所以败也。<br /><br />&nbsp;&nbsp;&nbsp;&nbsp;陈胜虽已死，其所置遣侯王将相竟亡秦，由涉首事也。高祖时为陈涉置守冢<br /><br />&nbsp;&nbsp;&nbsp;&nbsp;三十家砀，至今血食。<br /><br />&nbsp;&nbsp;&nbsp;&nbsp;褚先生曰：地形险阻，所以为固也；兵革刑法，所以为治也。犹未足恃也。<br /><br />&nbsp;&nbsp;&nbsp;&nbsp;夫先王以仁义为本，而以固塞文法为枝叶，岂不然哉！吾闻贾生之称曰：<br /><br />&nbsp;&nbsp;&nbsp;&nbsp;“秦孝公据ズ之固，拥雍州之地，君臣固守，以窥周室。有席卷天下，包<br /><br />&nbsp;&nbsp;&nbsp;&nbsp;举宇内，囊括四海之意，并吞八荒之心。当是时也，商君佐之，内立法度，务耕<br /><br />&nbsp;&nbsp;&nbsp;&nbsp;织，修守战之备；外连衡而斗诸侯。於是秦人拱手而取西河之外。<br /><br />&nbsp;&nbsp;&nbsp;&nbsp;“孝公既没，惠文王、武王、昭王蒙故业，因遗策，南取汉中，西举巴蜀，<br /><br />&nbsp;&nbsp;&nbsp;&nbsp;东割膏腴之地，收要害之郡。诸侯恐惧，会盟而谋弱秦。不爱珍器重宝肥饶之地，<br /><br />&nbsp;&nbsp;&nbsp;&nbsp;以致天下之士。合从缔交，相与为一。当此之时，齐有孟尝，赵有平原，楚有春<br /><br />&nbsp;&nbsp;&nbsp;&nbsp;申，魏有信陵：此四君者，皆明知而忠信，宽厚而爱人，尊贤而重士。约从连衡，<br /><br />&nbsp;&nbsp;&nbsp;&nbsp;兼韩、魏、燕、赵、宋、卫、中山之众。於是六国之士有甯越、徐尚、苏秦、杜<br /><br />&nbsp;&nbsp;&nbsp;&nbsp;赫之属为之谋，齐明、周最、陈轸、邵滑、楼缓、翟景、苏厉、乐毅之徒通其意，<br /><br />&nbsp;&nbsp;&nbsp;&nbsp;吴起、孙膑、带他、儿良、王廖、田忌、廉颇、赵奢之伦制其兵。尝以什倍之地，<br /><br />&nbsp;&nbsp;&nbsp;&nbsp;百万之师，仰关而攻秦。秦人开关而延敌，九国之师遁逃而不敢进。秦无亡矢遗<br /><br />&nbsp;&nbsp;&nbsp;&nbsp;镞之费，而天下固已困矣。於是从散约败，争割地而赂秦。秦有馀力而制其弊，<br /><br />&nbsp;&nbsp;&nbsp;&nbsp;追亡逐北，伏尸百万，流血漂橹，因利乘便，宰割天下，分裂山河，国请服，<br /><br />&nbsp;&nbsp;&nbsp;&nbsp;弱国入朝。<br /><br />&nbsp;&nbsp;&nbsp;&nbsp;“施及孝文王、庄襄王，享国之日浅，国家无事。<br /><br />&nbsp;&nbsp;&nbsp;&nbsp;“及至始皇，奋六世之馀烈，振长策而御宇内，吞二周而亡诸侯，履至尊而<br /><br />&nbsp;&nbsp;&nbsp;&nbsp;制六合，执敲朴以鞭笞天下，威振四海。南取百越之地，以为桂林、象郡，百越<br /><br />&nbsp;&nbsp;&nbsp;&nbsp;之君俯首系颈，委命下吏。乃使蒙恬北筑长城而守藩篱，s匈奴七百馀里，胡人<br /><br />&nbsp;&nbsp;&nbsp;&nbsp;不敢南下而牧马，士亦不敢贯弓而报怨。於是废先王之道，燔百家之言，以愚黔<br /><br />&nbsp;&nbsp;&nbsp;&nbsp;首。堕名城，杀豪俊，收天下之兵聚之咸阳，销锋~，铸以为金人十二，以弱<br /><br />&nbsp;&nbsp;&nbsp;&nbsp;天下之民。然后践华为城，因河为池，据亿丈之城，临不测之G以为固。良将劲<br /><br />&nbsp;&nbsp;&nbsp;&nbsp;弩，守要害之处，信臣精卒，陈利兵而谁何。天下已定，始皇之心，自以为关中<br /><br />&nbsp;&nbsp;&nbsp;&nbsp;之固，金城千里，子孙帝王万世之业也。<br /><br />&nbsp;&nbsp;&nbsp;&nbsp;“始皇既没，馀威振於殊俗。然而陈涉瓮牖绳枢之子，m隶之人，而迁徙之<br /><br />&nbsp;&nbsp;&nbsp;&nbsp;徒也。材能不及中人，非有仲尼、墨翟之贤，陶朱、猗顿之富也。蹑足行伍之间，<br /><br />&nbsp;&nbsp;&nbsp;&nbsp;俯仰仟佰之中，率罢散之卒，将数百之众，转而攻秦。斩木为兵，揭竿为旗，天<br /><br />&nbsp;&nbsp;&nbsp;&nbsp;下云会响应，赢粮而景从，山东豪俊遂并起而亡秦族矣。<br /><br />&nbsp;&nbsp;&nbsp;&nbsp;“且天下非小弱也；雍州之地，ズ之固自若也。陈涉之位，非尊於齐、楚、<br /><br />&nbsp;&nbsp;&nbsp;&nbsp;燕、赵、韩、魏、宋、卫、中山之君也；Ii棘矜，非於句戟长铩也；m戍之<br /><br />&nbsp;&nbsp;&nbsp;&nbsp;众，非俦於九国之师也；深谋远虑，行军用兵之道，非及乡时之士也。然而成败<br /><br />&nbsp;&nbsp;&nbsp;&nbsp;异变，功业相反也。尝试使山东之国与陈涉度长e大，比权量力，则不可同年而<br /><br />&nbsp;&nbsp;&nbsp;&nbsp;语矣。然而秦以区区之地。致万乘之权，抑八州而朝同列，百有馀年矣。然后以<br /><br />&nbsp;&nbsp;&nbsp;&nbsp;六合为家，ズ为宫。一夫作难而七庙堕，身死人手，为天下笑者，何也？仁义<br /><br />&nbsp;&nbsp;&nbsp;&nbsp;不施，而攻守之势异也。”</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,78);">加入书签</a><a
                        href="77.html">上一页</a>&larr;<a href="index.html">返回列表</a>&rarr;<a
                            href="79.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "77.html"; var next_page = "79.html"; var index_page = "index.html"; var sortid = "9"; var article_id = "1"; var chapter_id = "78"; var articlename = "史记"; var chaptername = "世家 陈涉世家第十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>