<!DOCTYPE html>
<html>
<head>
<meta charset="gbk" />
<title>史记-世家 曹相国世家第二十四-在线阅读-哈西文学网</title>
<meta name="keywords" content="司马迁，史记，世家 曹相国世家第二十四全文，世家 曹相国世家第二十四在线阅读 哈西文学网" />
<meta name="description" content="哈西文学网提供司马迁的史记 世家 曹相国世家第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/84.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/84.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 曹相国世家第二十四</h1>
            <div class="link xb">
                <a href="83.html">上一页</a>&larr;<a href="index.html">返回列表</a>&rarr;<a
                    href="85.html">下一页</a></div>			
            <div id="BookText">&nbsp;&nbsp;&nbsp;&nbsp;平阳侯曹参者，沛人也。秦时为沛狱掾，而萧何为主吏，居县为豪吏矣。<br /><br />&nbsp;&nbsp;&nbsp;&nbsp;高祖为沛公而初起也，参以中涓从。将击胡陵、方与，攻秦监公军，大破之。<br /><br />&nbsp;&nbsp;&nbsp;&nbsp;东下薛，击泗水守军薛郭西。复攻胡陵，取之。徙守方与。方与反为魏，击之。<br /><br />&nbsp;&nbsp;&nbsp;&nbsp;丰反为魏，攻之。赐爵七大夫。击秦司马罹砀东，破之，取砀、狐父、祁善置。<br /><br />&nbsp;&nbsp;&nbsp;&nbsp;又攻下邑以西，至虞，击章邯车骑。攻爰戚及亢父，先登。迁为五大夫。北救阿，<br /><br />&nbsp;&nbsp;&nbsp;&nbsp;击章邯军，陷陈，追至濮阳。攻定陶，取临济。南救雍丘。击李由军，破之，杀<br /><br />&nbsp;&nbsp;&nbsp;&nbsp;李由，虏秦侯一人。秦将章邯破杀项梁也，沛公与项羽引而东。楚怀王以沛公为<br /><br />&nbsp;&nbsp;&nbsp;&nbsp;砀郡长，将砀郡兵。於是乃封参为执帛，号曰建成君。迁为戚公，属砀郡。<br /><br />&nbsp;&nbsp;&nbsp;&nbsp;其后从攻东郡尉军，破之成武南。击王离军成阳南，复攻之杠里，大破之。<br /><br />&nbsp;&nbsp;&nbsp;&nbsp;追北，西至开封，击赵贲军，破之，围赵贲开封城中。西击秦将杨熊军於曲遇，<br /><br />&nbsp;&nbsp;&nbsp;&nbsp;破之，虏秦司马及御史各一人。迁为执。从攻阳武，下S辕、缑氏，绝河津，<br /><br />&nbsp;&nbsp;&nbsp;&nbsp;还击赵贲军尸北，破之。从南攻撸与南阳守t战阳城郭东，陷陈，取宛，虏t，<br /><br />&nbsp;&nbsp;&nbsp;&nbsp;尽定南阳郡。从西攻武关、i关，取之。前攻秦军蓝田南，又夜击其北，秦军大<br /><br />&nbsp;&nbsp;&nbsp;&nbsp;破，遂至咸阳，灭秦。<br /><br />&nbsp;&nbsp;&nbsp;&nbsp;项羽至，以沛公为汉王。汉王封参为建成侯。从至汉中，迁为将军。从还定<br /><br />&nbsp;&nbsp;&nbsp;&nbsp;三秦，初攻下辩、故道、雍、痢；髡缕骄於好南，破之，围好，取壤乡。<br /><br />&nbsp;&nbsp;&nbsp;&nbsp;击三秦军壤东及高栎，破之。复围章平，章平出好走。因击赵贲、内史保军，<br /><br />&nbsp;&nbsp;&nbsp;&nbsp;破之。东取咸阳，更名曰新城。参将兵守景陵二十日，三秦使章平等攻参，参出<br /><br />&nbsp;&nbsp;&nbsp;&nbsp;击，大破之。赐食邑於宁秦。参以将军引兵围章邯於废丘。以中尉从汉王出临晋<br /><br />&nbsp;&nbsp;&nbsp;&nbsp;关。至河内，下武，渡围津，东击龙且、项他定陶，破之。东取砀、萧、彭城。<br /><br />&nbsp;&nbsp;&nbsp;&nbsp;击项籍军，汉军大败走。参以中尉围取雍丘。王武反於外黄，程处反於燕，往击，<br /><br />&nbsp;&nbsp;&nbsp;&nbsp;尽破之。柱天侯反於衍氏，又进破取衍氏。击羽婴於昆阳，追至叶。还攻武，<br /><br />&nbsp;&nbsp;&nbsp;&nbsp;因至荥阳。参自汉中为将军中尉，从击诸侯，及项羽败，还至荥阳，凡二岁。<br /><br />&nbsp;&nbsp;&nbsp;&nbsp;高祖二年，拜为假左丞相，入屯兵关中。月馀，魏王豹反，以假左丞相别与<br /><br />&nbsp;&nbsp;&nbsp;&nbsp;韩信东攻魏将军孙o军东张，大破之。因攻安邑，得魏将王襄。击魏王於曲阳，<br /><br />&nbsp;&nbsp;&nbsp;&nbsp;追至武垣，生得魏王豹。取平阳，得魏王母妻子，尽定魏地，凡五十二城。赐食<br /><br />&nbsp;&nbsp;&nbsp;&nbsp;邑平阳。因从韩信击赵相国夏说军於邬东，大破之，斩夏说。韩信与故常山王张<br /><br />&nbsp;&nbsp;&nbsp;&nbsp;耳引兵下井陉，击成安君，而令参还围赵别将戚将军於邬城中。戚将军出走，追<br /><br />&nbsp;&nbsp;&nbsp;&nbsp;斩之。乃引兵诣敖仓汉王之所。韩信已破赵，为相国，东击齐。参以右丞相属韩<br /><br />&nbsp;&nbsp;&nbsp;&nbsp;信，攻破齐历下军，遂取临。还定济北郡，攻著、漯阴、平原、鬲、卢。已而<br /><br />&nbsp;&nbsp;&nbsp;&nbsp;从韩信击龙且军於上假密，大破之，斩龙且，虏其将军周兰。定齐，凡得七十馀<br /><br />&nbsp;&nbsp;&nbsp;&nbsp;县。得故齐王田广相田光，其守相许章，及故齐胶东将军田既。韩信为齐王，引<br /><br />&nbsp;&nbsp;&nbsp;&nbsp;兵诣陈，与汉王共破项羽，而参留平齐未服者。<br /><br />&nbsp;&nbsp;&nbsp;&nbsp;项籍已死，天下定，汉王为皇帝，韩信徙为楚王，齐为郡。参归汉相印。高<br /><br />&nbsp;&nbsp;&nbsp;&nbsp;帝以长子肥为齐王，而以参为齐相国。以高祖六年赐爵列侯，与诸侯剖符，世世<br /><br />&nbsp;&nbsp;&nbsp;&nbsp;勿绝。食邑平阳万六百三十户，号曰平阳侯，除前所食邑。<br /><br />&nbsp;&nbsp;&nbsp;&nbsp;以齐相国击陈g将张春军，破之。黥布反，参以齐相国从悼惠王将兵车骑十<br /><br />&nbsp;&nbsp;&nbsp;&nbsp;二万人，与高祖会击黥布军，大破之。南至蕲，还定竹邑、相、萧、留。<br /><br />&nbsp;&nbsp;&nbsp;&nbsp;参功：凡下二国，县一百二十二；得王二人，相三人，将军六人，大莫敖、<br /><br />&nbsp;&nbsp;&nbsp;&nbsp;郡守、司马、候、御史各一人。<br /><br />&nbsp;&nbsp;&nbsp;&nbsp;孝惠帝元年，除诸侯相国法，更以参为齐丞相。参之相齐，齐七十城。天下<br /><br />&nbsp;&nbsp;&nbsp;&nbsp;初定，悼惠王富於春秋，参尽召长老诸生，问所以安集百姓，如齐故诸儒以百数，<br /><br />&nbsp;&nbsp;&nbsp;&nbsp;言人人殊，参未知所定。闻胶西有盖公，善治黄老言，使人厚币请之。既见盖公，<br /><br />&nbsp;&nbsp;&nbsp;&nbsp;盖公为言治道贵清静而民自定，推此类具言之。参於是避正堂，舍盖公焉。其治<br /><br />&nbsp;&nbsp;&nbsp;&nbsp;要用黄老术，故相齐九年，齐国安集，大称贤相。<br /><br />&nbsp;&nbsp;&nbsp;&nbsp;惠帝二年，萧何卒。参闻之，告舍人趣治行，“吾将入相”。居无何，使者<br /><br />&nbsp;&nbsp;&nbsp;&nbsp;果召参。参去，属其后相曰：“以齐狱市为寄，慎勿扰也。”后相曰：“治无大<br /><br />&nbsp;&nbsp;&nbsp;&nbsp;於此者乎？”参曰：“不然。夫狱市者，所以并容也，今君扰之，奸人安所容也？<br /><br />&nbsp;&nbsp;&nbsp;&nbsp;吾是以先之。”<br /><br />&nbsp;&nbsp;&nbsp;&nbsp;参始微时，与萧何善；及为将相，有s。至何且死，所推贤唯参。参代何为<br /><br />&nbsp;&nbsp;&nbsp;&nbsp;汉相国，举事无所变更，一遵萧何约束。<br /><br />&nbsp;&nbsp;&nbsp;&nbsp;择郡国吏木诎於文辞，重厚长者，即召除为丞相史。吏之言文刻深，欲务声<br /><br />&nbsp;&nbsp;&nbsp;&nbsp;名者，辄斥去之。日夜饮醇酒。卿大夫已下吏及宾客见参不事事，来者皆欲有言。<br /><br />&nbsp;&nbsp;&nbsp;&nbsp;至者，参辄饮以醇酒，间之，欲有所言，复饮之，醉而后去，终莫得开说，以为<br /><br />&nbsp;&nbsp;&nbsp;&nbsp;常。<br /><br />&nbsp;&nbsp;&nbsp;&nbsp;相舍后园近吏舍，吏舍日饮歌呼。从吏恶之，无如之何，乃请参游园中，闻<br /><br />&nbsp;&nbsp;&nbsp;&nbsp;吏醉歌呼，从吏幸相国召按之。乃反取酒张坐饮，亦歌呼与相应和。<br /><br />&nbsp;&nbsp;&nbsp;&nbsp;参见人之有细过，专掩匿覆盖之，府中无事。<br /><br />&nbsp;&nbsp;&nbsp;&nbsp;参子为中大夫。惠帝怪相国不治事，以为“岂少朕与”？乃谓曰：“若<br /><br />&nbsp;&nbsp;&nbsp;&nbsp;归，试私从容问而父曰：‘高帝新弃群臣，帝富於春秋，君为相，日饮，无所请<br /><br />&nbsp;&nbsp;&nbsp;&nbsp;事，何以忧天下乎？’然无言吾告若也。”既洗沐归，间侍，自从其所谏参。<br /><br />&nbsp;&nbsp;&nbsp;&nbsp;参怒，而笞二百，曰：“趣入侍，天下事非若所当言也。”至朝时，惠帝让参<br /><br />&nbsp;&nbsp;&nbsp;&nbsp;曰：“与胡治乎？乃者我使谏君也。”参免冠谢曰：“陛下自察圣武孰与高帝？”<br /><br />&nbsp;&nbsp;&nbsp;&nbsp;上曰：“朕乃安敢望先帝乎！”曰：“陛下观臣能孰与萧何贤？”上曰：“君似<br /><br />&nbsp;&nbsp;&nbsp;&nbsp;不及也。”参曰：“陛下言之是也。且高帝与萧何定天下，法令既明，今陛下垂<br /><br />&nbsp;&nbsp;&nbsp;&nbsp;拱，参等守职，遵而勿失，不亦可乎？”惠帝曰：“善。君休矣！”<br /><br />&nbsp;&nbsp;&nbsp;&nbsp;参为汉相国，出入三年。卒，谥懿侯。子代侯。百姓歌之曰：“萧何为法，<br /><br />&nbsp;&nbsp;&nbsp;&nbsp;<谝>若画一；曹参代之，守而勿失。载其清净，民以宁一。”<br /><br />&nbsp;&nbsp;&nbsp;&nbsp;平阳侯，高后时为御史大夫。孝文帝立，免为侯。立二十九年卒，谥为静<br /><br />&nbsp;&nbsp;&nbsp;&nbsp;侯。子奇代侯，立七年卒，谥为简侯。子时代侯。时尚平阳公主，生子襄。时病<br /><br />&nbsp;&nbsp;&nbsp;&nbsp;疠，归国。立二十三年卒，谥夷侯。子襄代侯。襄尚卫长公主，生子宗。立十六<br /><br />&nbsp;&nbsp;&nbsp;&nbsp;年卒，谥为共侯。子宗代侯。征和二年中，宗坐太子死，国除。<br /><br />&nbsp;&nbsp;&nbsp;&nbsp;太史公曰：曹相国参攻城野战之功所以能多若此者，以与淮阴侯俱。及信已<br /><br />&nbsp;&nbsp;&nbsp;&nbsp;灭，而列侯成功，唯独参擅其名。参为汉相国，清静极言合道。然百姓离秦之酷<br /><br />&nbsp;&nbsp;&nbsp;&nbsp;后，参与休息无为，故天下俱称其美矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,84);">加入书签</a><a
                        href="83.html">上一页</a>&larr;<a href="index.html">返回列表</a>&rarr;<a
                            href="85.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "83.html"; var next_page = "85.html"; var index_page = "index.html"; var sortid = "9"; var article_id = "1"; var chapter_id = "84"; var articlename = "史记"; var chaptername = "世家 曹相国世家第二十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>