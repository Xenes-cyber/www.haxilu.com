<!DOCTYPE html>
<html>
<head>
<meta charset="gbk" />
<title>史记-传 卫将军骠骑列传第五十一-在线阅读-哈西文学网</title>
<meta name="keywords" content="司马迁，史记，传 卫将军骠骑列传第五十一全文，传 卫将军骠骑列传第五十一在线阅读 哈西文学网" />
<meta name="description" content="哈西文学网提供司马迁的史记 传 卫将军骠骑列传第五十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/144.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/144.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 卫将军骠骑列传第五十一</h1>
            <div class="link xb">
                <a href="143.html">上一页</a>&larr;<a href="index.html">返回列表</a>&rarr;<a
                    href="145.html">下一页</a></div>			
            <div id="BookText">&nbsp;&nbsp;&nbsp;&nbsp;大将军卫青者，平阳人也。其父郑季，为吏，给事平阳侯家，与侯妾卫媪通，<br /><br />&nbsp;&nbsp;&nbsp;&nbsp;生青。青同母兄卫长子，而姊卫子夫自平阳公主家得幸天子，故冒姓为卫氏。字<br /><br />&nbsp;&nbsp;&nbsp;&nbsp;仲卿。长子更字长君。长君母号为卫媪。媪长女卫孺，次女少儿，次女即子夫。<br /><br />&nbsp;&nbsp;&nbsp;&nbsp;后子夫男弟步、广皆冒卫氏。<br /><br />&nbsp;&nbsp;&nbsp;&nbsp;青为侯家人，少时归其父，其父使牧羊。先母之子皆奴畜之，不以为兄弟数。<br /><br />&nbsp;&nbsp;&nbsp;&nbsp;青尝从入至甘泉居室，有一钳徒相青曰：“贵人也，官至封侯。”青笑曰：“人<br /><br />&nbsp;&nbsp;&nbsp;&nbsp;奴之生，得毋笞骂即足矣，安得封侯事乎！”<br /><br />&nbsp;&nbsp;&nbsp;&nbsp;青壮，为侯家骑，从平阳主。建元二年春，青姊子夫得入宫幸上。皇后，堂<br /><br />&nbsp;&nbsp;&nbsp;&nbsp;邑大长公主女也，无子，妒。大长公主闻卫子夫幸，有身，妒之，乃使人捕青。<br /><br />&nbsp;&nbsp;&nbsp;&nbsp;青时给事建章，未知名。大长公主执囚青，欲杀之。其友骑郎公孙敖与壮士往篡<br /><br />&nbsp;&nbsp;&nbsp;&nbsp;取之，以故得不死。上闻，乃召青为建章监，侍中，及同母昆弟贵，赏赐数日间<br /><br />&nbsp;&nbsp;&nbsp;&nbsp;累千金。孺为太仆公孙贺妻。少儿故与陈掌通，上召贵掌。公孙敖由此益贵。子<br /><br />&nbsp;&nbsp;&nbsp;&nbsp;夫为夫人。青为大中大夫。<br /><br />&nbsp;&nbsp;&nbsp;&nbsp;元光五年，青为车骑将军，击匈奴，出上谷；太仆公孙贺为轻车将军，出云<br /><br />&nbsp;&nbsp;&nbsp;&nbsp;中；大中大夫公孙敖为骑将军，出代郡；卫尉李广为骁骑将军，出雁门：军各万<br /><br />&nbsp;&nbsp;&nbsp;&nbsp;骑。青至茏城，斩首虏数百。骑将军敖亡七千骑；卫尉李广为虏所得，得脱归：<br /><br />&nbsp;&nbsp;&nbsp;&nbsp;皆当斩，赎为庶人。贺亦无功。<br /><br />&nbsp;&nbsp;&nbsp;&nbsp;元朔元年春，卫夫人有男，立为皇后。其秋，青为车骑将军，出雁门，三万<br /><br />&nbsp;&nbsp;&nbsp;&nbsp;骑击匈奴，斩首虏数千人。明年，匈奴入杀辽西太守，虏略渔阳二千馀人，败韩<br /><br />&nbsp;&nbsp;&nbsp;&nbsp;将军军。汉令将军李息击之，出代；令车骑将军青出云中以西至高阙。遂略河南<br /><br />&nbsp;&nbsp;&nbsp;&nbsp;地，至于陇西，捕首虏数千，畜数十万，走白羊、楼烦王。遂以河南地为朔方郡。<br /><br />&nbsp;&nbsp;&nbsp;&nbsp;以三千八百户封青为长平侯。青校尉苏建有功，以千一百户封建为平陵侯。使建<br /><br />&nbsp;&nbsp;&nbsp;&nbsp;筑朔方城。青校尉张次公有功，封为岸头侯。天子曰：“匈奴逆天理，乱人伦，<br /><br />&nbsp;&nbsp;&nbsp;&nbsp;暴长虐老，以盗窃为务，行诈诸蛮夷，造谋藉兵，数为边害，故兴师遣将，以征<br /><br />&nbsp;&nbsp;&nbsp;&nbsp;厥罪。诗不云乎，‘薄伐N狁，至于太原’，‘出车彭彭，城彼朔方’。今车<br /><br />&nbsp;&nbsp;&nbsp;&nbsp;骑将军青度西河至高阙，获首虏二千三百级，车辎畜产毕收为卤，已封为列侯，<br /><br />&nbsp;&nbsp;&nbsp;&nbsp;遂西定河南地，按榆G旧塞，绝梓领，梁北河，讨蒲泥，破符离，斩轻锐之卒，<br /><br />&nbsp;&nbsp;&nbsp;&nbsp;捕伏听者三千七十一级，执讯获丑，驱马牛羊百有馀万，全甲兵而还，益封青三<br /><br />&nbsp;&nbsp;&nbsp;&nbsp;千户。”其明年，匈奴入杀代郡太守友，入略雁门千馀人。其明年，匈奴大入代、<br /><br />&nbsp;&nbsp;&nbsp;&nbsp;定襄、上郡，杀略汉数千人。<br /><br />&nbsp;&nbsp;&nbsp;&nbsp;其明年，元朔之五年春，汉令车骑将军青将三万骑，出高阙；卫尉苏建为游<br /><br />&nbsp;&nbsp;&nbsp;&nbsp;击将军，左内史李沮为弩将军，太仆公孙贺为骑将军，代相李蔡为轻车将军，<br /><br />&nbsp;&nbsp;&nbsp;&nbsp;皆领属车骑将军，俱出朔方；大行李息、岸头侯张次公为将军，出右北平：咸击<br /><br />&nbsp;&nbsp;&nbsp;&nbsp;匈奴。匈奴右贤王当卫青等兵，以为汉兵不能至此，饮醉。汉兵夜至，围右贤王，<br /><br />&nbsp;&nbsp;&nbsp;&nbsp;右贤王惊，夜逃，独与其爱妾一人壮骑数百驰，溃围北去。汉轻骑校尉郭成等逐<br /><br />&nbsp;&nbsp;&nbsp;&nbsp;数百里，不及，得右贤裨王十馀人，众男女万五千馀人，畜数千百万，於是引兵<br /><br />&nbsp;&nbsp;&nbsp;&nbsp;而还。至塞，天子使使者持大将军印，即军中拜车骑将军青为大将军，诸将皆以<br /><br />&nbsp;&nbsp;&nbsp;&nbsp;兵属大将军，大将军立号而归。天子曰：“大将军青躬率戎士，师大捷，获匈奴<br /><br />&nbsp;&nbsp;&nbsp;&nbsp;王十有馀人，益封青六千户。”而封青子伉为宜春侯，青子不疑为阴安侯，青子<br /><br />&nbsp;&nbsp;&nbsp;&nbsp;登为发干侯。青固谢曰：“臣幸得待罪行间，赖陛下神灵，军大捷，皆诸校尉力<br /><br />&nbsp;&nbsp;&nbsp;&nbsp;战之功也。陛下幸已益封臣青。臣青子在襁褓中，未有勤劳，上幸列地封为三侯，<br /><br />&nbsp;&nbsp;&nbsp;&nbsp;非臣待罪行间所以劝士力战之意也。伉等三人何敢受封！”天子曰：“我非忘诸<br /><br />&nbsp;&nbsp;&nbsp;&nbsp;校尉功也，今固且图之。”乃诏御史曰：“护军都尉公孙敖三从大将军击匈奴，<br /><br />&nbsp;&nbsp;&nbsp;&nbsp;常护军，傅校获王，以千五百户封敖为合骑侯。都尉韩说从大将军出窳浑，至匈<br /><br />&nbsp;&nbsp;&nbsp;&nbsp;奴右贤王庭，为麾下搏战获王，以千三百户封说为龙P侯。骑将军公孙贺从大将<br /><br />&nbsp;&nbsp;&nbsp;&nbsp;军获王，以千三百户封贺为南侯。轻车将军李蔡再从大将军获王，以千六百户<br /><br />&nbsp;&nbsp;&nbsp;&nbsp;封蔡为乐安侯。校尉李朔，校尉赵不虞，校尉公孙戎奴，各三从大将军获王，以<br /><br />&nbsp;&nbsp;&nbsp;&nbsp;千三百户封朔为涉轵侯，以千三百户封不虞为随成侯，以千三百户封戎奴为从平<br /><br />&nbsp;&nbsp;&nbsp;&nbsp;侯。将军李沮、李息及校尉豆如意有功，赐爵关内侯，食邑各三百户。”其秋，<br /><br />&nbsp;&nbsp;&nbsp;&nbsp;匈奴入代，杀都尉朱英。<br /><br />&nbsp;&nbsp;&nbsp;&nbsp;其明年春，大将军青出定襄，合骑侯敖为中将军，太仆贺为左将军，翕侯赵<br /><br />&nbsp;&nbsp;&nbsp;&nbsp;信为前将军，卫尉苏建为右将军，郎中令李广为后将军，右内史李沮为弩将军，<br /><br />&nbsp;&nbsp;&nbsp;&nbsp;咸属大将军，斩首数千级而还。月馀，悉复出定襄击匈奴，斩首虏万馀人。右将<br /><br />&nbsp;&nbsp;&nbsp;&nbsp;军建、前将军信并军三千馀骑，独逢单于兵，与战一日馀，汉兵且尽。前将军故<br /><br />&nbsp;&nbsp;&nbsp;&nbsp;胡人，降为翕侯，见急，匈奴诱之，遂将其馀骑可八百，奔降单于。右将军苏建<br /><br />&nbsp;&nbsp;&nbsp;&nbsp;尽亡其军，独以身得亡去，自归大将军。大将军问其罪正闳、长史安、议郎周霸<br /><br />&nbsp;&nbsp;&nbsp;&nbsp;等：“建当云何？”霸曰：“自大将军出，未尝斩裨将。今建弃军，可斩以明将<br /><br />&nbsp;&nbsp;&nbsp;&nbsp;军之威。”闳、安曰：“不然。兵法‘小敌之坚，大敌之禽也’。今建以数千当<br /><br />&nbsp;&nbsp;&nbsp;&nbsp;单于数万，力战一日馀，士尽，不敢有二心，自归。自归而斩之，是示后无反意<br /><br />&nbsp;&nbsp;&nbsp;&nbsp;也。不当斩。”大将军曰：“青幸得以肺腑待罪行间，不患无威，而霸说我以明<br /><br />&nbsp;&nbsp;&nbsp;&nbsp;威，甚失臣意。且使臣职虽当斩将，以臣之尊宠而不敢自擅专诛於境外，而具归<br /><br />&nbsp;&nbsp;&nbsp;&nbsp;天子，天子自裁之，於是以见为人臣不敢专权，不亦可乎？”军吏皆曰“善”。<br /><br />&nbsp;&nbsp;&nbsp;&nbsp;遂囚建诣行在所。入塞罢兵。<br /><br />&nbsp;&nbsp;&nbsp;&nbsp;是岁也，大将军姊子霍去病年十八，幸，为天子侍中。善骑射，再从大将军，<br /><br />&nbsp;&nbsp;&nbsp;&nbsp;受诏与壮士，为剽姚校尉，与轻勇骑八百直弃大军数百里赴利，斩捕首虏过当。<br /><br />&nbsp;&nbsp;&nbsp;&nbsp;於是天子曰：“剽姚校尉去病斩首虏二千二十八级，及相国、当户，斩单于大父<br /><br />&nbsp;&nbsp;&nbsp;&nbsp;行籍若侯产，生捕季父罗姑比，再冠军，以千六百户封去病为冠军侯。上谷太守<br /><br />&nbsp;&nbsp;&nbsp;&nbsp;郝贤四从大将军，捕斩首虏二千馀人，以千一百户封贤为众利侯。”是岁，失两<br /><br />&nbsp;&nbsp;&nbsp;&nbsp;将军军，亡翕侯，军功不多，故大将军不益封。右将军建至，天子不诛，赦其罪，<br /><br />&nbsp;&nbsp;&nbsp;&nbsp;赎为庶人。<br /><br />&nbsp;&nbsp;&nbsp;&nbsp;大将军既还，赐千金。是时王夫人方幸於上，甯乘说大将军曰：“将军所以<br /><br />&nbsp;&nbsp;&nbsp;&nbsp;功未甚多，身食万户，三子皆为侯者，徒以皇后故也。今王夫人幸而宗族未富贵，<br /><br />&nbsp;&nbsp;&nbsp;&nbsp;愿将军奉所赐千金为王夫人亲寿。”大将军乃以五百金为寿。天子闻之，问大将<br /><br />&nbsp;&nbsp;&nbsp;&nbsp;军，大将军以实言，上乃拜甯乘为东海都尉。<br /><br />&nbsp;&nbsp;&nbsp;&nbsp;张骞从大将军，以尝使大夏，留匈奴中久，导军，知善水草处，军得以无饥<br /><br />&nbsp;&nbsp;&nbsp;&nbsp;渴，因前使绝国功，封骞博望侯。<br /><br />&nbsp;&nbsp;&nbsp;&nbsp;冠军侯去病既侯三岁，元狩二年春，以冠军侯去病为骠骑将军，将万骑出陇<br /><br />&nbsp;&nbsp;&nbsp;&nbsp;西，有功。天子曰：“骠骑将军率戎士逾乌X，讨o濮，涉狐奴，历五王国，辎<br /><br />&nbsp;&nbsp;&nbsp;&nbsp;重人众慑b者弗取，冀获单于子。转战六日，过焉支山千有馀里，合短兵，杀<br /><br />&nbsp;&nbsp;&nbsp;&nbsp;折兰王，斩卢胡王，诛全甲，执浑邪王子及相国、都尉，首虏八千馀级，收休屠<br /><br />&nbsp;&nbsp;&nbsp;&nbsp;祭天金人，益封去病二千户。”<br /><br />&nbsp;&nbsp;&nbsp;&nbsp;其夏，骠骑将军与合骑侯敖俱出北地，异道；博望侯张骞、郎中令李广俱出<br /><br />&nbsp;&nbsp;&nbsp;&nbsp;右北平，异道：皆击匈奴。郎中令将四千骑先至，博望侯将万骑在后至。匈奴左<br /><br />&nbsp;&nbsp;&nbsp;&nbsp;贤王将数万骑围郎中令，郎中令与战二日，死者过半，所杀亦过当。博望侯至，<br /><br />&nbsp;&nbsp;&nbsp;&nbsp;匈奴兵引去。博望侯坐行留，当斩，赎为庶人。而骠骑将军出北地，已遂深入，<br /><br />&nbsp;&nbsp;&nbsp;&nbsp;与合骑侯失道，不相得，骠骑将军逾居延至祁连山，捕首虏甚多。天子曰：“骠<br /><br />&nbsp;&nbsp;&nbsp;&nbsp;骑将军逾居延，遂过小月氏，攻祁连山，得酋涂王，以众降者二千五百人，斩首<br /><br />&nbsp;&nbsp;&nbsp;&nbsp;虏三万二百级，获五王，五王母，单于阏氏、王子五十九人，相国、将军、当户、<br /><br />&nbsp;&nbsp;&nbsp;&nbsp;都尉六十三人，师大率减什三，益封去病五千户。赐校尉从至小月氏爵左庶长。<br /><br />&nbsp;&nbsp;&nbsp;&nbsp;鹰击司马破奴再从骠骑将军斩p濮王，捕稽沮王，千骑将得王、王母各一人，王<br /><br />&nbsp;&nbsp;&nbsp;&nbsp;子以下四十一人，捕虏三千三百三十人，前行捕虏千四百人，以千五百户封破奴<br /><br />&nbsp;&nbsp;&nbsp;&nbsp;为从骠侯。校尉句王高不识，从骠骑将军捕呼于屠王王子以下十一人，捕虏千七<br /><br />&nbsp;&nbsp;&nbsp;&nbsp;百六十八人，以千一百户封不识为宜冠侯。校尉仆多有功，封为渠侯。”合骑<br /><br />&nbsp;&nbsp;&nbsp;&nbsp;侯敖坐行留不与骠骑会，当斩，赎为庶人。诸宿将所将士马兵亦不如骠骑，骠骑<br /><br />&nbsp;&nbsp;&nbsp;&nbsp;所将常选，然亦敢深入，常与壮骑先其大军，军亦有天幸，未尝困绝也。然而诸<br /><br />&nbsp;&nbsp;&nbsp;&nbsp;宿将常坐留落不遇。由此骠骑日以亲贵，比大将军。<br /><br />&nbsp;&nbsp;&nbsp;&nbsp;其秋，单于怒浑邪王居西方数为汉所破，亡数万人，以骠骑之兵也。单于怒，<br /><br />&nbsp;&nbsp;&nbsp;&nbsp;欲召诛浑邪王。浑邪王与休屠王等谋欲降汉，使人先要边。是时大行李息将城河<br /><br />&nbsp;&nbsp;&nbsp;&nbsp;上，得浑邪王使，即驰传以闻。天子闻之，於是恐其以诈降而袭边，乃令骠骑将<br /><br />&nbsp;&nbsp;&nbsp;&nbsp;军将兵往迎之。骠骑既渡河，与浑邪王众相望。浑邪王裨将见汉军而多欲不降者，<br /><br />&nbsp;&nbsp;&nbsp;&nbsp;颇遁去。骠骑乃驰入与浑邪王相见，斩其欲亡者八千人，遂独遣浑邪王乘传先诣<br /><br />&nbsp;&nbsp;&nbsp;&nbsp;行在所，尽将其众渡河，降者数万，号称十万。既至长安，天子所以赏赐者数十<br /><br />&nbsp;&nbsp;&nbsp;&nbsp;巨万。封浑邪王万户，为漯阴侯。封其裨王呼毒尼为下摩侯，鹰庇为渠侯，禽<br /><br />&nbsp;&nbsp;&nbsp;&nbsp;犁为河綦侯，大当户铜离为常乐侯。於是天子嘉骠骑之功曰：“骠骑将军去病率<br /><br />&nbsp;&nbsp;&nbsp;&nbsp;师攻匈奴西域王浑邪，王及厥众萌咸相奔，率以军粮接食，并将控弦万有馀人，<br /><br />&nbsp;&nbsp;&nbsp;&nbsp;诛A，获首虏八千馀级，降异国之王三十二人，战士不离伤，十万之众咸<br /><br />&nbsp;&nbsp;&nbsp;&nbsp;怀集服，仍与之劳，爰及河塞，庶几无患，幸既永绥矣。以千七百户益封骠骑将<br /><br />&nbsp;&nbsp;&nbsp;&nbsp;军。”减陇西、北地、上郡戍卒之半，以宽天下之繇。<br /><br />&nbsp;&nbsp;&nbsp;&nbsp;居顷之，乃分徙降者边五郡故塞外，而皆在河南，因其故俗，为属国。其明<br /><br />&nbsp;&nbsp;&nbsp;&nbsp;年，匈奴入右北平、定襄，杀略汉千馀人。<br /><br />&nbsp;&nbsp;&nbsp;&nbsp;其明年，天子与诸将议曰：“翕侯赵信为单于画计，常以为汉兵不能度幕轻<br /><br />&nbsp;&nbsp;&nbsp;&nbsp;留，今大发士卒，其势必得所欲。”是岁元狩四年也。<br /><br />&nbsp;&nbsp;&nbsp;&nbsp;元狩四年春，上令大将军青、骠骑将军去病将各五万骑，步兵转者踵军数十<br /><br />&nbsp;&nbsp;&nbsp;&nbsp;万，而敢力战深入之士皆属骠骑。骠骑始为出定襄，当单于。捕虏言单于东，乃<br /><br />&nbsp;&nbsp;&nbsp;&nbsp;更令骠骑出代郡，令大将军出定襄。郎中令为前将军，太仆为左将军，主爵赵食<br /><br />&nbsp;&nbsp;&nbsp;&nbsp;其为右将军，平阳侯襄为后将军，皆属大将军。兵即度幕，人马凡五万骑，与骠<br /><br />&nbsp;&nbsp;&nbsp;&nbsp;骑等咸击匈奴单于。赵信为单于谋曰：“汉兵既度幕，人马罢，匈奴可坐收虏耳。”<br /><br />&nbsp;&nbsp;&nbsp;&nbsp;乃悉远北其辎重，皆以精兵待幕北。而m值大将军军出塞千馀里，见单于兵陈而<br /><br />&nbsp;&nbsp;&nbsp;&nbsp;待，於是大将军令武刚车自环为营，而纵五千骑往当匈奴。匈奴亦纵可万骑。会<br /><br />&nbsp;&nbsp;&nbsp;&nbsp;日且入，大风起，沙砾击面，两军不相见，汉益纵左右翼绕单于。单于视汉兵多，<br /><br />&nbsp;&nbsp;&nbsp;&nbsp;而士马尚，战而匈奴不利，薄莫，单于遂乘六，壮骑可数百，直冒汉围<br /><br />&nbsp;&nbsp;&nbsp;&nbsp;西北驰去。时已昏，汉匈奴相纷，杀伤大当。汉军左校捕虏言单于未昏而去，<br /><br />&nbsp;&nbsp;&nbsp;&nbsp;汉军因发轻骑夜追之，大将军军因随其后。匈奴兵亦散走。迟明，行二百馀里，<br /><br />&nbsp;&nbsp;&nbsp;&nbsp;不得单于，颇捕斩首虏万馀级，遂至K颜山赵信城，得匈奴积粟食军。军留一日<br /><br />&nbsp;&nbsp;&nbsp;&nbsp;而还，悉烧其城馀粟以归。<br /><br />&nbsp;&nbsp;&nbsp;&nbsp;大将军之与单于会也，而前将军广、右将军食其军别从东道，或失道，后击<br /><br />&nbsp;&nbsp;&nbsp;&nbsp;单于。大将军引还过幕南，乃得前将军、右将军。大将军欲使使归报，令长史簿<br /><br />&nbsp;&nbsp;&nbsp;&nbsp;责前将军广，广自杀。右将军至，下吏，赎为庶人。大将军军入塞，凡斩捕首虏<br /><br />&nbsp;&nbsp;&nbsp;&nbsp;万九千级。<br /><br />&nbsp;&nbsp;&nbsp;&nbsp;是时匈奴众失单于十馀日，右谷蠡王闻之，自立为单于。单于后得其众，右<br /><br />&nbsp;&nbsp;&nbsp;&nbsp;王乃去单于之号。<br /><br />&nbsp;&nbsp;&nbsp;&nbsp;骠骑将军亦将五万骑，车重与大将军军等，而无裨将。悉以李敢等为大校，<br /><br />&nbsp;&nbsp;&nbsp;&nbsp;当裨将，出代、右北平千馀里，直左方兵，所斩捕功已多大将军。军既还，天子<br /><br />&nbsp;&nbsp;&nbsp;&nbsp;曰：“骠骑将军去病率师，躬将所获荤粥之士，约轻赍，绝大幕，涉获章渠，以<br /><br />&nbsp;&nbsp;&nbsp;&nbsp;诛比车耆，转击左大将，斩获旗鼓，历涉离侯。济弓闾，获屯头王、韩王等三人，<br /><br />&nbsp;&nbsp;&nbsp;&nbsp;将军、相国、当户、都尉八十三人，封狼居胥山，禅於姑衍，登临翰海。执卤获<br /><br />&nbsp;&nbsp;&nbsp;&nbsp;丑七万有四百四十三级，师率减什三，取食於敌，O行殊远而粮不绝，以五千八<br /><br />&nbsp;&nbsp;&nbsp;&nbsp;百户益封骠骑将军。”右北平太守路博德属骠骑将军，会与城，不失期，从至<br /><br />&nbsp;&nbsp;&nbsp;&nbsp;余山，斩首捕虏二千七百级，以千六百户封博德为符离侯。北地都尉邢山从骠骑<br /><br />&nbsp;&nbsp;&nbsp;&nbsp;将军获王，以千二百户封山为义阳侯。故归义因淳王复陆支、楼专王伊即y皆<br /><br />&nbsp;&nbsp;&nbsp;&nbsp;从骠骑将军有功，以千三百户封复陆支为壮侯，以千八百户封伊即y为众利侯。<br /><br />&nbsp;&nbsp;&nbsp;&nbsp;从骠侯破奴、昌武侯安稽从骠骑有功，益封各三百户。校尉敢得旗鼓，为关内侯，<br /><br />&nbsp;&nbsp;&nbsp;&nbsp;食邑二百户。校尉自为爵大庶长。军吏卒为官，赏赐甚多。而大将军不得益封，<br /><br />&nbsp;&nbsp;&nbsp;&nbsp;军吏卒皆无封侯者。<br /><br />&nbsp;&nbsp;&nbsp;&nbsp;两军之出塞，塞阅官及私马凡十四万匹，而复入塞者不满三万匹。乃益置大<br /><br />&nbsp;&nbsp;&nbsp;&nbsp;司马位，大将军、骠骑将军皆为大司马。定令，令骠骑将军秩禄与大将军等。自<br /><br />&nbsp;&nbsp;&nbsp;&nbsp;是之后，大将军青日退，而骠骑日益贵。举大将军故人门下多去事骠骑，辄得官<br /><br />&nbsp;&nbsp;&nbsp;&nbsp;爵，唯任安不肯。<br /><br />&nbsp;&nbsp;&nbsp;&nbsp;骠骑将军为人少言不泄，有气敢任。天子尝欲教之孙吴兵法，对曰：“顾方<br /><br />&nbsp;&nbsp;&nbsp;&nbsp;略何如耳，不至学古兵法。”天子为治第，令骠骑视之，对曰：“匈奴未灭，无<br /><br />&nbsp;&nbsp;&nbsp;&nbsp;以家为也。”由此上益重爱之。然少而侍中，贵，不省士。其从军，天子为遣太<br /><br />&nbsp;&nbsp;&nbsp;&nbsp;官赍数十乘，既还，重车馀弃粱肉，而士有饥者。其在塞外，卒乏粮，或不能自<br /><br />&nbsp;&nbsp;&nbsp;&nbsp;振，而骠骑尚穿域蹋鞠。事多此类。大将军为人仁善退让，以和柔自媚於上，然<br /><br />&nbsp;&nbsp;&nbsp;&nbsp;天下未有称也。<br /><br />&nbsp;&nbsp;&nbsp;&nbsp;骠骑将军自四年军后三年，元狩六年而卒。天子悼之，发属国玄甲军，陈自<br /><br />&nbsp;&nbsp;&nbsp;&nbsp;长安至茂陵，为冢象祁连山。谥之，并武与广地曰景桓侯。子嬗代侯。嬗少，字<br /><br />&nbsp;&nbsp;&nbsp;&nbsp;子侯，上爱之，幸其壮而将之。居六岁，元封元年，嬗卒，谥哀侯。无子，绝，<br /><br />&nbsp;&nbsp;&nbsp;&nbsp;国除。<br /><br />&nbsp;&nbsp;&nbsp;&nbsp;自骠骑将军死后，大将军长子宜春侯伉坐法失侯。后五岁，伉弟二人，阴安<br /><br />&nbsp;&nbsp;&nbsp;&nbsp;侯不疑及发干侯登皆坐酎金失侯。失侯后二岁，冠军侯国除。其后四年，大将军<br /><br />&nbsp;&nbsp;&nbsp;&nbsp;青卒，谥为烈侯。子伉代为长平侯。<br /><br />&nbsp;&nbsp;&nbsp;&nbsp;自大将军围单于之后，十四年而卒。竟不复击匈奴者，以汉马少，而方南诛<br /><br />&nbsp;&nbsp;&nbsp;&nbsp;两越，东伐朝鲜，击羌、西南夷，以故久不伐胡。<br /><br />&nbsp;&nbsp;&nbsp;&nbsp;大将军以其得尚平阳长公主故，长平侯伉代侯。六岁，坐法失侯。<br /><br />&nbsp;&nbsp;&nbsp;&nbsp;左方两大将军及诸裨将名：<br /><br />&nbsp;&nbsp;&nbsp;&nbsp;最大将军青，凡七出击匈奴，斩捕首虏五万馀级。一与单于战，收河南地，<br /><br />&nbsp;&nbsp;&nbsp;&nbsp;遂置朔方郡，再益封，凡万一千八百户。封三子为侯，侯千三百户。并之，万五<br /><br />&nbsp;&nbsp;&nbsp;&nbsp;千七百户。其校尉裨将以从大将军侯者九人。其裨将及校尉已为将者十四人。为<br /><br />&nbsp;&nbsp;&nbsp;&nbsp;裨将者曰李广，自有传。无传者曰：<br /><br />&nbsp;&nbsp;&nbsp;&nbsp;将军公孙贺。贺，义渠人，其先胡种。贺父浑邪，景帝时为平曲侯，坐法失<br /><br />&nbsp;&nbsp;&nbsp;&nbsp;侯。贺，武帝为太子时舍人。武帝立八岁，以太仆为轻车将军，军马邑。后四岁，<br /><br />&nbsp;&nbsp;&nbsp;&nbsp;以轻车将军出云中。后五岁，以骑将军从大将军有功，封为南侯。后一岁，以<br /><br />&nbsp;&nbsp;&nbsp;&nbsp;左将军再从大将军出定襄，无功。后四岁，以坐酎金失侯。后八岁，以浮沮将军<br /><br />&nbsp;&nbsp;&nbsp;&nbsp;出五原二千馀里，无功。后八岁，以太仆为丞相，封葛绎侯。贺七为将军，出击<br /><br />&nbsp;&nbsp;&nbsp;&nbsp;匈奴无大功，而再侯，为丞相。坐子敬声与阳石公主奸，为巫蛊，族灭，无后。<br /><br />&nbsp;&nbsp;&nbsp;&nbsp;将军李息，郁郅人。事景帝。至武帝立八岁，为材官将军，军马邑；后六岁，<br /><br />&nbsp;&nbsp;&nbsp;&nbsp;为将军，出代；后三岁，为将军，从大将军出朔方：皆无功。凡三为将军，其后<br /><br />&nbsp;&nbsp;&nbsp;&nbsp;常为大行。<br /><br />&nbsp;&nbsp;&nbsp;&nbsp;将军公孙敖，义渠人。以郎事武帝。武帝立十二岁，为骑将军，出代，亡卒<br /><br />&nbsp;&nbsp;&nbsp;&nbsp;七千人，当斩，赎为庶人。后五岁，以校尉从大将军有功，封为合骑侯。后一岁，<br /><br />&nbsp;&nbsp;&nbsp;&nbsp;以中将军从大将军，再出定襄，无功。后二岁，以将军出北地，后骠骑期，当斩，<br /><br />&nbsp;&nbsp;&nbsp;&nbsp;赎为庶人。后二岁，以校尉从大将军，无功。后十四岁，以因f将军筑受降城。<br /><br />&nbsp;&nbsp;&nbsp;&nbsp;七岁，复以因f将军再出击匈奴，至余吾，亡士卒多，下吏，当斩，诈死，亡<br /><br />&nbsp;&nbsp;&nbsp;&nbsp;居民间五六岁。后发觉，复系。坐妻为巫蛊，族。凡四为将军，出击匈奴，一侯。<br /><br />&nbsp;&nbsp;&nbsp;&nbsp;将军李沮，云中人。事景帝。武帝立十七岁，以左内史为弩将军。后一岁，<br /><br />&nbsp;&nbsp;&nbsp;&nbsp;复为弩将军。<br /><br />&nbsp;&nbsp;&nbsp;&nbsp;将军李蔡，成纪人也。事孝文帝、景帝、武帝。以轻车将军从大将军有功，<br /><br />&nbsp;&nbsp;&nbsp;&nbsp;封为乐安侯。已为丞相，坐法死。<br /><br />&nbsp;&nbsp;&nbsp;&nbsp;将军张次公，河车人。以校尉从卫将军青有功，封为岸头侯。其后太后崩，<br /><br />&nbsp;&nbsp;&nbsp;&nbsp;为将军，军北军。后一岁，为将军，从大将军，再为将军，坐法失侯。次公父隆，<br /><br />&nbsp;&nbsp;&nbsp;&nbsp;轻车武射也。以善射，景帝幸近之也。<br /><br />&nbsp;&nbsp;&nbsp;&nbsp;将军苏建，杜陵人。以校尉从卫将军青，有功，为平陵侯，以将军筑朔方。<br /><br />&nbsp;&nbsp;&nbsp;&nbsp;后四岁，为游击将军，从大将军出朔方。后一岁，以右将军再从大将军出定襄，<br /><br />&nbsp;&nbsp;&nbsp;&nbsp;亡翕侯，失军，当斩，赎为庶人。其后为代郡太守，卒，冢在大犹乡。<br /><br />&nbsp;&nbsp;&nbsp;&nbsp;将军赵信，以匈奴相国降，为翕侯。武帝立十七岁，为前将军，与单于战，<br /><br />&nbsp;&nbsp;&nbsp;&nbsp;败，降匈奴。<br /><br />&nbsp;&nbsp;&nbsp;&nbsp;将军张骞，以使通大夏，还，为校尉。从大将军有功，封为博望侯。后三岁，<br /><br />&nbsp;&nbsp;&nbsp;&nbsp;为将军，出右北平，失期，当斩，赎为庶人。其后使通乌孙，为大行而卒，冢在<br /><br />&nbsp;&nbsp;&nbsp;&nbsp;汉中。<br /><br />&nbsp;&nbsp;&nbsp;&nbsp;将军赵食其，q人也。武帝立二十二岁，以主爵为右将军，从大将军<br /><br />&nbsp;&nbsp;&nbsp;&nbsp;出定襄，迷失道，当斩，赎为庶人。<br /><br />&nbsp;&nbsp;&nbsp;&nbsp;将军曹襄，以平阳侯为后将军，从大将军出定襄。襄，曹参孙也。<br /><br />&nbsp;&nbsp;&nbsp;&nbsp;将军韩说，弓高侯庶孙也。以校尉从大将军有功，为龙P侯，坐酎金失侯。<br /><br />&nbsp;&nbsp;&nbsp;&nbsp;元鼎六年，以待诏为横海将军，击东越有功，为按道侯。以太初三年为游击将军，<br /><br />&nbsp;&nbsp;&nbsp;&nbsp;屯於五原外列城。为光禄勋，掘蛊太子宫，卫太子杀之。<br /><br />&nbsp;&nbsp;&nbsp;&nbsp;将军郭昌，云中人也。以校尉从大将军。元封四年，以太中大夫为拔胡将军，<br /><br />&nbsp;&nbsp;&nbsp;&nbsp;屯朔方。还击昆明，毋功，夺印。<br /><br />&nbsp;&nbsp;&nbsp;&nbsp;将军荀彘，太原广武人。以御见，侍中，为校尉，数从大将军。以元封三年<br /><br />&nbsp;&nbsp;&nbsp;&nbsp;为左将军击朝鲜，毋功。以捕楼船将军坐法死。<br /><br />&nbsp;&nbsp;&nbsp;&nbsp;最骠骑将军去病，凡六出击匈奴，其四出以将军，斩捕首虏十一万馀级。及<br /><br />&nbsp;&nbsp;&nbsp;&nbsp;浑邪王以众降数万，遂开河西酒泉之地，西方益少胡寇。四益封，凡万五千一百<br /><br />&nbsp;&nbsp;&nbsp;&nbsp;户。其校吏有功为侯者凡六人，而后为将军二人。<br /><br />&nbsp;&nbsp;&nbsp;&nbsp;将军路博德，平州人。以右北平太守从骠骑将军有功，为符离侯。骠骑死后，<br /><br />&nbsp;&nbsp;&nbsp;&nbsp;博德以卫尉为伏波将军，伐破南越，益封。其后坐法失侯。为弩都尉，屯居延，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;将军赵破奴，故九原人。尝亡入匈奴，已而归汉，为骠骑将军司马。出北地<br /><br />&nbsp;&nbsp;&nbsp;&nbsp;时有功，封为从骠侯。坐酎金失侯。后一岁，为匈河将军，攻胡至匈河水，无功。<br /><br />&nbsp;&nbsp;&nbsp;&nbsp;后二岁，击虏楼兰王，复封为浞野侯。后六岁，为浚稽将军，将二万骑击匈奴左<br /><br />&nbsp;&nbsp;&nbsp;&nbsp;贤王，左贤王与战，兵八万骑围破奴，破奴生为虏所得，遂没其军。居匈奴中十<br /><br />&nbsp;&nbsp;&nbsp;&nbsp;岁，复与其太子安国亡入汉。后坐巫蛊，族。<br /><br />&nbsp;&nbsp;&nbsp;&nbsp;自卫氏兴，大将军青首封，其后枝属为五侯。凡二十四岁而五侯尽夺，卫氏<br /><br />&nbsp;&nbsp;&nbsp;&nbsp;无为侯者。<br /><br />&nbsp;&nbsp;&nbsp;&nbsp;太史公曰：苏建语余曰：“吾尝责大将军至尊重，而天下之贤大夫毋称焉，<br /><br />&nbsp;&nbsp;&nbsp;&nbsp;愿将军观古名将所招选择贤者，勉之哉。大将军谢曰：‘自魏其、武安之厚宾客，<br /><br />&nbsp;&nbsp;&nbsp;&nbsp;天子常切齿。彼亲附士大夫，招贤绌不肖者，人主之柄也。人臣奉法遵职而已，<br /><br />&nbsp;&nbsp;&nbsp;&nbsp;何与招士！’”骠骑亦放此意，其为将如此。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,144);">加入书签</a><a
                        href="143.html">上一页</a>&larr;<a href="index.html">返回列表</a>&rarr;<a
                            href="145.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "143.html"; var next_page = "145.html"; var index_page = "index.html"; var sortid = "9"; var article_id = "1"; var chapter_id = "144"; var articlename = "史记"; var chaptername = "传 卫将军骠骑列传第五十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>