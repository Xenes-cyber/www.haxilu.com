<!DOCTYPE html>
<html>
<head>
<meta charset="gbk" />
<title>史记-传 张耳陈馀列传第二十九-在线阅读-哈西文学网</title>
<meta name="keywords" content="司马迁，史记，传 张耳陈馀列传第二十九全文，传 张耳陈馀列传第二十九在线阅读 哈西文学网" />
<meta name="description" content="哈西文学网提供司马迁的史记 传 张耳陈馀列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/122.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/122.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 张耳陈馀列传第二十九</h1>
            <div class="link xb">
                <a href="121.html">上一页</a>&larr;<a href="index.html">返回列表</a>&rarr;<a
                    href="123.html">下一页</a></div>			
            <div id="BookText">&nbsp;&nbsp;&nbsp;&nbsp;张耳者，大梁人也。其少时，及魏公子毋忌为客。张耳尝亡命游外黄。外黄<br /><br />&nbsp;&nbsp;&nbsp;&nbsp;富人女甚美，嫁庸奴，亡其夫，去抵父客。父客素知张耳，乃谓女曰：“必欲求<br /><br />&nbsp;&nbsp;&nbsp;&nbsp;贤夫，从张耳。”女听，乃卒为请决，嫁之张耳。张耳是时脱身游，女家厚奉给<br /><br />&nbsp;&nbsp;&nbsp;&nbsp;张耳，张耳以故致千里客。乃宦魏为外黄令。名由此益贤。陈馀者，亦大梁人也，<br /><br />&nbsp;&nbsp;&nbsp;&nbsp;好儒术，数游赵苦陉。富人公乘氏以其女妻之，亦知陈馀非庸人也。馀年少，父<br /><br />&nbsp;&nbsp;&nbsp;&nbsp;事张耳，两人相与为刎颈交。<br /><br />&nbsp;&nbsp;&nbsp;&nbsp;秦之灭大梁也，张耳家外黄。高祖为布衣时，尝数从张耳游，客数月。秦灭<br /><br />&nbsp;&nbsp;&nbsp;&nbsp;魏数岁，已闻此两人魏之名士也，购求有得张耳千金，陈馀五百金。张耳、陈馀<br /><br />&nbsp;&nbsp;&nbsp;&nbsp;乃变名姓，俱之陈，为里监门以自食。两人相对。里吏尝有过笞陈馀，陈馀欲起，<br /><br />&nbsp;&nbsp;&nbsp;&nbsp;张耳蹑之，使受笞。吏去，张耳乃引陈馀之桑下而数之曰：“始吾与公言何如？<br /><br />&nbsp;&nbsp;&nbsp;&nbsp;今见小辱而欲死一吏乎？”陈馀然之。秦诏书购求两人，两人亦反用门者以令里<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;陈涉起蕲，至入陈，兵数万。张耳、陈馀上谒陈涉。涉及左右生平数闻张耳、<br /><br />&nbsp;&nbsp;&nbsp;&nbsp;陈馀贤，未尝见，见即大喜。<br /><br />&nbsp;&nbsp;&nbsp;&nbsp;陈中豪杰父老乃说陈涉曰：“将军身被坚执锐，率士卒以诛暴秦，复立楚社<br /><br />&nbsp;&nbsp;&nbsp;&nbsp;稷，存亡继绝，功德宜为王。且夫监临天下诸将，不为王不可，愿将军立为楚王<br /><br />&nbsp;&nbsp;&nbsp;&nbsp;也。”陈涉问此两人，两人对曰：“夫秦为无道，破人国家，灭人社稷，绝人后<br /><br />&nbsp;&nbsp;&nbsp;&nbsp;世，罢百姓之力，尽百姓之财。将军_目张胆，出万死不顾一生之计，为天下除<br /><br />&nbsp;&nbsp;&nbsp;&nbsp;残也。今始至陈而王之，示天下私。愿将军毋王，急引兵而西，遣人立六国后，<br /><br />&nbsp;&nbsp;&nbsp;&nbsp;自为树党，为秦益敌也。敌多则力分，与众则兵。如此野无交兵，县无守城，<br /><br />&nbsp;&nbsp;&nbsp;&nbsp;诛暴秦，据咸阳以令诸侯。诸侯亡而得立，以德服之，如此则帝业成矣。今独王<br /><br />&nbsp;&nbsp;&nbsp;&nbsp;陈，恐天下解也。”陈涉不听，遂立为王。<br /><br />&nbsp;&nbsp;&nbsp;&nbsp;陈馀乃复说陈王曰：“大王举梁、楚而西，务在入关，未及收河北也。臣尝<br /><br />&nbsp;&nbsp;&nbsp;&nbsp;游赵，知其豪桀及地形，愿请奇兵北略赵地。”於是陈王以故所善陈人武臣为将<br /><br />&nbsp;&nbsp;&nbsp;&nbsp;军，邵骚为护军，以张耳、陈馀为左右校尉，予卒三千人，北略赵地。<br /><br />&nbsp;&nbsp;&nbsp;&nbsp;武臣等从白马渡河，至诸县，说其豪桀曰：“秦为乱政虐刑以残贼天下，数<br /><br />&nbsp;&nbsp;&nbsp;&nbsp;十年矣。北有长城之役，南有五岭之戍，外内骚动，百姓罢敝，头会箕敛，以供<br /><br />&nbsp;&nbsp;&nbsp;&nbsp;军费，财匮力尽，民不聊生。重之以苛法峻刑，使天下父子不相安。陈王奋臂为<br /><br />&nbsp;&nbsp;&nbsp;&nbsp;天下倡始，王楚之地，方二千里，莫不响应，家自为怒，人自为斗，各报其怨而<br /><br />&nbsp;&nbsp;&nbsp;&nbsp;攻其雠，县杀其令丞，郡杀其守尉。今已张大楚，王陈，使吴广、周文将卒百万<br /><br />&nbsp;&nbsp;&nbsp;&nbsp;西击秦。於此时而不成封侯之业者，非人豪也。诸君试相与计之！夫天下同心而<br /><br />&nbsp;&nbsp;&nbsp;&nbsp;苦秦久矣。因天下之力而攻无道之君，报父兄之怨而成割地有土之业，此士之一<br /><br />&nbsp;&nbsp;&nbsp;&nbsp;时也。”豪桀皆然其言。乃行收兵，得数万人，号武臣为武信君。下赵十城，馀<br /><br />&nbsp;&nbsp;&nbsp;&nbsp;皆城守，莫肯下。<br /><br />&nbsp;&nbsp;&nbsp;&nbsp;乃引兵东北击范阳。范阳人蒯通说范阳令曰：“窃闻公之将死，故吊。虽然，<br /><br />&nbsp;&nbsp;&nbsp;&nbsp;贺公得通而生。”范阳令曰：“何以吊之？”对曰：“秦法重，足下为范阳令十<br /><br />&nbsp;&nbsp;&nbsp;&nbsp;年矣，杀人之父，孤人之子，断人之足，黥人之首，不可胜数。然而慈父孝子莫<br /><br />&nbsp;&nbsp;&nbsp;&nbsp;敢刃公之腹中者，畏秦法耳。今天下大乱，秦法不施，然则慈父孝子且<br /><br />&nbsp;&nbsp;&nbsp;&nbsp;刃公之腹中以成其名，此臣之所以吊公也。今诸侯畔秦矣，武信君兵且至，而君<br /><br />&nbsp;&nbsp;&nbsp;&nbsp;坚守范阳，少年皆争杀君，下武信君。君急遣臣见武信君，可转祸为福，在今矣。”<br /><br />&nbsp;&nbsp;&nbsp;&nbsp;范阳令乃使蒯通见武信君曰：“足下必将战胜然后略地，攻得然后下城，臣<br /><br />&nbsp;&nbsp;&nbsp;&nbsp;窃以为过矣。诚听臣之计，可不攻而降城，不战而略地，传檄而千里定，可乎？”<br /><br />&nbsp;&nbsp;&nbsp;&nbsp;武信君曰：“何谓也？”蒯通曰：“今范阳令宜整顿其士卒以守战者也，怯而畏<br /><br />&nbsp;&nbsp;&nbsp;&nbsp;死，贪而重富贵，故欲先天下降，畏君以为秦所置吏，诛杀如前十城也。然今范<br /><br />&nbsp;&nbsp;&nbsp;&nbsp;阳少年亦方杀其令，自以城距君。君何不赍臣侯印，拜范阳令，范阳令则以城下<br /><br />&nbsp;&nbsp;&nbsp;&nbsp;君，少年亦不敢杀其令。令范阳令乘朱轮华毂，使驱驰燕、赵郊。燕、赵郊见之，<br /><br />&nbsp;&nbsp;&nbsp;&nbsp;皆曰此范阳令，先下者也，即喜矣，燕、赵城可毋战而降也。此臣之所谓传檄而<br /><br />&nbsp;&nbsp;&nbsp;&nbsp;千里定者也。”武信君从其计，因使蒯通赐范阳令侯印。赵地闻之，不战以城下<br /><br />&nbsp;&nbsp;&nbsp;&nbsp;者三十馀城。<br /><br />&nbsp;&nbsp;&nbsp;&nbsp;至邯郸，张耳、陈馀闻周章军入关，至戏s；又闻诸将为陈王徇地，多以谗<br /><br />&nbsp;&nbsp;&nbsp;&nbsp;毁得罪诛，怨陈王不用其k不以为将而以为校尉。乃说武臣曰：“陈王起蕲，至<br /><br />&nbsp;&nbsp;&nbsp;&nbsp;陈而王，非必立六国后。将军今以三千人下赵数十城，独介居河北，不王无以填<br /><br />&nbsp;&nbsp;&nbsp;&nbsp;之。且陈王听谗，还报，恐不脱於祸。又不如立其兄弟；不，即立赵后。将军毋<br /><br />&nbsp;&nbsp;&nbsp;&nbsp;失时，时间不容息。”武臣乃听之，遂立为赵王。以陈馀为大将军，张耳为右丞<br /><br />&nbsp;&nbsp;&nbsp;&nbsp;相，邵骚为左丞相。<br /><br />&nbsp;&nbsp;&nbsp;&nbsp;使人报陈王，陈王大怒，欲尽族武臣等家，而发兵击赵。陈王相国房君谏曰：<br /><br />&nbsp;&nbsp;&nbsp;&nbsp;“秦未亡而诛武臣等家，此又生一秦也。不如因而贺之，使急引兵西击秦。”陈<br /><br />&nbsp;&nbsp;&nbsp;&nbsp;王然之，从其计，徙系武臣等家宫中，封张耳子敖为成都君。<br /><br />&nbsp;&nbsp;&nbsp;&nbsp;陈王使使者贺赵，令趣发兵西入关。张耳、陈馀说武臣曰：“王王赵，非楚<br /><br />&nbsp;&nbsp;&nbsp;&nbsp;意，特以计贺王。楚已灭秦，必加兵於赵。愿王毋西兵，北徇燕、代，南收河内<br /><br />&nbsp;&nbsp;&nbsp;&nbsp;以自广。赵南据大河，北有燕、代，楚虽胜秦，必不敢制赵。”赵王以为然，因<br /><br />&nbsp;&nbsp;&nbsp;&nbsp;不西兵，而使韩广略燕，李良略常山，张d略上党。<br /><br />&nbsp;&nbsp;&nbsp;&nbsp;韩广至燕，燕人因立广为燕王。赵王乃与张耳、陈馀北略地燕界。赵王间出，<br /><br />&nbsp;&nbsp;&nbsp;&nbsp;为燕军所得。燕将囚之，欲与分赵地半，乃归王。使者往，燕辄杀之以求地。张<br /><br />&nbsp;&nbsp;&nbsp;&nbsp;耳、陈馀患之。有厮养卒谢其舍中曰：“吾为公说燕，与赵王载归。”舍中皆笑<br /><br />&nbsp;&nbsp;&nbsp;&nbsp;曰：“使者往十馀辈，辄死，若何以能得王？”乃走燕壁。燕将见之，问燕将曰：<br /><br />&nbsp;&nbsp;&nbsp;&nbsp;“知臣何欲？”燕将曰：“若欲得赵王耳。”曰：“君知张耳、陈馀何如人也？”<br /><br />&nbsp;&nbsp;&nbsp;&nbsp;燕将曰：“贤人也。”曰：“知其志何欲？”曰：“欲得其王耳。”赵养卒乃笑<br /><br />&nbsp;&nbsp;&nbsp;&nbsp;曰：“君未知此两人所欲也。夫武臣、张耳、陈馀杖马下赵数十城，此亦各欲<br /><br />&nbsp;&nbsp;&nbsp;&nbsp;南面而王，岂欲为卿相终己邪？夫臣与主岂可同日而道哉，顾其势初定，未敢参<br /><br />&nbsp;&nbsp;&nbsp;&nbsp;分而王，且以少长先立武臣为王，以持赵心。今赵地已服，此两人亦欲分赵而王，<br /><br />&nbsp;&nbsp;&nbsp;&nbsp;时未可耳。今君乃囚赵王。此两人名为求赵王，实欲燕杀之，此两人分赵自立。<br /><br />&nbsp;&nbsp;&nbsp;&nbsp;夫以一赵尚易燕，况以两贤王左提右挈，而责杀王之罪，灭燕易矣。”燕将以为<br /><br />&nbsp;&nbsp;&nbsp;&nbsp;然，乃归赵王，养卒为御而归。<br /><br />&nbsp;&nbsp;&nbsp;&nbsp;李良已定常山，还报，赵王复使良略太原。至石邑，秦兵塞井陉，未能前。<br /><br />&nbsp;&nbsp;&nbsp;&nbsp;秦将诈称二世使人遗李良书，不封，曰：“良尝事我得显幸。良诚能反赵为秦，<br /><br />&nbsp;&nbsp;&nbsp;&nbsp;赦良罪，贵良。”良得书，疑不信。乃还之邯郸，益请兵。未至，道逢赵王姊出<br /><br />&nbsp;&nbsp;&nbsp;&nbsp;饮，从百馀骑。李良望见，以为王，伏谒道旁。王姊醉，不知其将，使骑谢李良。<br /><br />&nbsp;&nbsp;&nbsp;&nbsp;李良素贵，起，惭其从官。从官有一人曰：“天下畔秦，能者先立。且赵王素出<br /><br />&nbsp;&nbsp;&nbsp;&nbsp;将军下，今女儿乃不为将军下车，请追杀之。”李良已得秦书，固欲反赵，未决，<br /><br />&nbsp;&nbsp;&nbsp;&nbsp;因此怒，遣人追杀王姊道中，乃遂将其兵袭邯郸。邯郸不知，竟杀武臣、邵骚。<br /><br />&nbsp;&nbsp;&nbsp;&nbsp;赵人多为张耳、陈馀耳目者，以故得脱出。收其兵，得数万人。客有说张耳曰：<br /><br />&nbsp;&nbsp;&nbsp;&nbsp;“两君羁旅，而欲附赵，难；独立赵后，扶以义，可就功。”乃求得赵歇，立为<br /><br />&nbsp;&nbsp;&nbsp;&nbsp;赵王，居信都。李良进兵击陈馀，陈馀败李良，李良走归章邯。<br /><br />&nbsp;&nbsp;&nbsp;&nbsp;章邯引兵至邯郸，皆徙其民河内，夷其城郭。张耳与赵王歇走入钜鹿城，王<br /><br />&nbsp;&nbsp;&nbsp;&nbsp;离围之。陈馀北收常山兵，得数万人，军钜鹿北。章邯军钜鹿南棘原，筑甬道属<br /><br />&nbsp;&nbsp;&nbsp;&nbsp;河，饷王离。王离兵食多，急攻钜鹿。钜鹿城中食尽兵少，张耳数使人召前陈馀，<br /><br />&nbsp;&nbsp;&nbsp;&nbsp;陈馀自度兵少，不敌秦，不敢前。数月，张耳大怒，怨陈馀，使张d、陈泽往让<br /><br />&nbsp;&nbsp;&nbsp;&nbsp;陈馀曰：“始吾与公为刎颈交，今王与耳旦暮且死，而公拥兵数万，不肯相救，<br /><br />&nbsp;&nbsp;&nbsp;&nbsp;安在其相为死！苟必信，胡不赴秦军俱死？且有十一二相全。”陈馀曰：“吾度<br /><br />&nbsp;&nbsp;&nbsp;&nbsp;前终不能救赵，徒尽亡军。且馀所以不俱死，欲为赵王、张君报秦。今必俱死，<br /><br />&nbsp;&nbsp;&nbsp;&nbsp;如以肉委饿虎，何益？”张d、陈泽曰：“事已急，要以俱死立信，安知后虑！”<br /><br />&nbsp;&nbsp;&nbsp;&nbsp;陈馀曰：“吾死顾以为无益。必如公言。”乃使五千人令张d、陈泽先尝秦军，<br /><br />&nbsp;&nbsp;&nbsp;&nbsp;至皆没。<br /><br />&nbsp;&nbsp;&nbsp;&nbsp;当是时，燕、齐、楚闻赵急，皆来救。张敖亦北收代兵，得万馀人，来，皆<br /><br />&nbsp;&nbsp;&nbsp;&nbsp;壁馀旁，未敢击秦。项羽兵数绝章邯甬道，王离军乏食，项羽悉引兵渡河，遂破<br /><br />&nbsp;&nbsp;&nbsp;&nbsp;章邯。章邯引兵解，诸侯军乃敢击围钜鹿秦军，遂虏王离。涉间自杀。卒存钜鹿<br /><br />&nbsp;&nbsp;&nbsp;&nbsp;者，楚力也。<br /><br />&nbsp;&nbsp;&nbsp;&nbsp;於是赵王歇、张耳乃得出钜鹿，谢诸侯。张耳与陈馀相见，责让陈馀以不肯<br /><br />&nbsp;&nbsp;&nbsp;&nbsp;救赵，及问张d、陈泽所在。陈馀怒曰：“张d、陈泽以必死责臣，臣使将五千<br /><br />&nbsp;&nbsp;&nbsp;&nbsp;人先尝秦军，皆没不出。”张耳不信，以为杀之，数问陈馀。陈馀怒曰：“不意<br /><br />&nbsp;&nbsp;&nbsp;&nbsp;君之望臣深也！岂以臣为重去将哉？”乃脱解印绶，推予张耳。张耳亦愕不受。<br /><br />&nbsp;&nbsp;&nbsp;&nbsp;陈馀起如厕。客有说张耳曰：“臣闻‘天与不取，反受其咎’。今陈将军与君印，<br /><br />&nbsp;&nbsp;&nbsp;&nbsp;君不受，反天不祥。急取之！”张耳乃佩其印，收其麾下。而陈馀还，亦望张耳<br /><br />&nbsp;&nbsp;&nbsp;&nbsp;不让，遂趋出。张耳遂收其兵。陈馀独与麾下所善数百人之河上泽中渔猎。由此<br /><br />&nbsp;&nbsp;&nbsp;&nbsp;陈馀、张耳遂有s。<br /><br />&nbsp;&nbsp;&nbsp;&nbsp;赵王歇复居信都。张耳从项羽诸侯入关。汉元年二月，项羽立诸侯王，张耳<br /><br />&nbsp;&nbsp;&nbsp;&nbsp;雅游，人多为之言，项羽亦素数闻张耳贤，乃分赵立张耳为常山王，治信都。信<br /><br />&nbsp;&nbsp;&nbsp;&nbsp;都更名襄国。<br /><br />&nbsp;&nbsp;&nbsp;&nbsp;陈馀客多说项羽曰：“陈馀、张耳一体有功於赵。”项羽以陈馀不从入关，<br /><br />&nbsp;&nbsp;&nbsp;&nbsp;闻其在南皮，即以南皮旁三县以封之，而徙赵王歇王代。<br /><br />&nbsp;&nbsp;&nbsp;&nbsp;张耳之国，陈馀愈益怒，曰：“张耳与馀功等也，今张耳王，馀独侯，此项<br /><br />&nbsp;&nbsp;&nbsp;&nbsp;羽不平。”及齐王田荣畔楚，陈馀乃使夏说说田荣曰：“项羽为天下宰不平，尽<br /><br />&nbsp;&nbsp;&nbsp;&nbsp;王诸将善地，徙故王王恶地，今赵王乃居代！愿王假臣兵，请以南皮为I蔽。”<br /><br />&nbsp;&nbsp;&nbsp;&nbsp;田荣欲树党於赵以反楚，乃遣兵从陈馀。陈馀因悉三县兵袭常山王张耳。张耳败<br /><br />&nbsp;&nbsp;&nbsp;&nbsp;走，念诸侯无可归者，曰：“汉王与我有旧故，而项羽又，立我，我欲之楚。”<br /><br />&nbsp;&nbsp;&nbsp;&nbsp;甘公曰：“汉王之入关，五星聚东井。东井者，秦分也。先至必霸。楚虽，后<br /><br />&nbsp;&nbsp;&nbsp;&nbsp;必属汉。”故耳走汉。汉王亦还定三秦，方围章邯废丘。张耳谒汉王，汉王厚遇<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;陈馀已败张耳，皆复收赵地，迎赵王於代，复为赵王。赵王德陈馀，立以为<br /><br />&nbsp;&nbsp;&nbsp;&nbsp;代王。陈馀为赵王弱，国初定，不之国，留傅赵王，而使夏说以相国守代。<br /><br />&nbsp;&nbsp;&nbsp;&nbsp;汉二年，东击楚，使使告赵，欲与俱。陈馀曰：“汉杀张耳乃从。”於是汉<br /><br />&nbsp;&nbsp;&nbsp;&nbsp;王求人类张耳者斩之，持其头遗陈馀。陈馀乃遣兵助汉。汉之败於彭城西，陈馀<br /><br />&nbsp;&nbsp;&nbsp;&nbsp;亦复觉张耳不死，即背汉。<br /><br />&nbsp;&nbsp;&nbsp;&nbsp;汉三年，韩信已定魏地，遣张耳与韩信击破赵井陉，斩陈馀水上，追杀<br /><br />&nbsp;&nbsp;&nbsp;&nbsp;赵王歇襄国。汉立张耳为赵王。汉五年，张耳薨，谥为景王。子敖嗣立为赵王。<br /><br />&nbsp;&nbsp;&nbsp;&nbsp;高祖长女鲁元公主为赵王敖后。<br /><br />&nbsp;&nbsp;&nbsp;&nbsp;汉七年，高祖从平城过赵，赵王朝夕袒x蔽，自上食，礼甚卑，有子婿礼。<br /><br />&nbsp;&nbsp;&nbsp;&nbsp;高祖箕踞詈，甚慢易之。赵相贯高、赵午等年六十馀，故张耳客也。生平为气，<br /><br />&nbsp;&nbsp;&nbsp;&nbsp;乃怒曰：“吾王孱王也！”说王曰：“夫天下豪桀并起，能者先立。今王事高祖<br /><br />&nbsp;&nbsp;&nbsp;&nbsp;甚恭，而高祖无礼，请为王杀之！”张敖m其指出血，曰：“君何言之误！且先<br /><br />&nbsp;&nbsp;&nbsp;&nbsp;人亡国，赖高祖得复国，德流子孙，秋豪皆高祖力也。愿君无复出口。”贯高、<br /><br />&nbsp;&nbsp;&nbsp;&nbsp;赵午等十馀人皆相谓曰：“乃吾等非也。吾王长者，不倍德。且吾等义不辱，今<br /><br />&nbsp;&nbsp;&nbsp;&nbsp;怨高祖辱我王，故欲杀之，何乃@王为乎？令事成归王，事败独身坐耳。”<br /><br />&nbsp;&nbsp;&nbsp;&nbsp;汉八年，上从东垣还，过赵，贯高等乃壁人柏人，要之置厕。上过欲宿，心<br /><br />&nbsp;&nbsp;&nbsp;&nbsp;动，问曰：“县名为何？”曰：“柏人。”“柏人者，迫於人也！”不宿而去。<br /><br />&nbsp;&nbsp;&nbsp;&nbsp;汉九年，贯高怨家知其谋，乃上变告之。於是上皆并逮捕赵王、贯高等。十<br /><br />&nbsp;&nbsp;&nbsp;&nbsp;馀人皆争自刭，贯高独怒骂曰：“谁令公为之？今王实无谋，而并捕王；公等皆<br /><br />&nbsp;&nbsp;&nbsp;&nbsp;死，谁白王不反者！”乃Y车胶致，与王诣长安。治张敖之罪。上乃诏赵群臣<br /><br />&nbsp;&nbsp;&nbsp;&nbsp;宾客有敢从王皆族。贯高与客孟舒等十馀人，皆自髡钳，为王家奴，从来。贯高<br /><br />&nbsp;&nbsp;&nbsp;&nbsp;至，对狱，曰：“独吾属为之，王实不知。”吏治榜笞数千，刺，身无可击<br /><br />&nbsp;&nbsp;&nbsp;&nbsp;者，终不复言。吕后数言张王以鲁元公主故，不宜有此。上怒曰：“使张敖据天<br /><br />&nbsp;&nbsp;&nbsp;&nbsp;下，岂少而女乎！”不听。廷尉以贯高事辞闻，上曰：“壮士！谁知者，以私问<br /><br />&nbsp;&nbsp;&nbsp;&nbsp;之。”中大夫泄公曰：“臣之邑子，素知之。此固赵国立名义不侵为然诺者也。”<br /><br />&nbsp;&nbsp;&nbsp;&nbsp;上使泄公持节问之舆前。仰视曰：“泄公邪？”泄公劳苦如生平O，与语，问<br /><br />&nbsp;&nbsp;&nbsp;&nbsp;张王果有计谋不。高曰：“人情宁不各爱其父母妻子乎？今吾三族皆以论死，岂<br /><br />&nbsp;&nbsp;&nbsp;&nbsp;以王易吾亲哉！顾为王实不反，独吾等为之。”具道本指所以为者王不知状。於<br /><br />&nbsp;&nbsp;&nbsp;&nbsp;是泄公入，具以报，上乃赦赵王。<br /><br />&nbsp;&nbsp;&nbsp;&nbsp;上贤贯高为人能立然诺，使泄公具告之，曰：“张王已出。”因赦贯高。贯<br /><br />&nbsp;&nbsp;&nbsp;&nbsp;高喜曰：“吾王审出乎？”泄公曰：“然。”泄公曰：“上多足下，故赦足下。”<br /><br />&nbsp;&nbsp;&nbsp;&nbsp;贯高曰：“所以不死一身无馀者，白张王不反也。今王已出，吾责已塞，死不恨<br /><br />&nbsp;&nbsp;&nbsp;&nbsp;矣。且人臣有篡杀之名，何面目复事上哉！纵上不杀我，我不愧於心乎？”乃仰<br /><br />&nbsp;&nbsp;&nbsp;&nbsp;绝肮，遂死。当此之时，名闻天下。<br /><br />&nbsp;&nbsp;&nbsp;&nbsp;张敖已出，以尚鲁元公主故，封为宣平侯。於是上贤张王诸客，以钳奴从张<br /><br />&nbsp;&nbsp;&nbsp;&nbsp;王入关，无不为诸侯相、郡守者。及孝惠、高后、文帝、孝景时，张王客子孙皆<br /><br />&nbsp;&nbsp;&nbsp;&nbsp;得为二千石。<br /><br />&nbsp;&nbsp;&nbsp;&nbsp;张敖，高后六年薨。子偃为鲁元王。以母吕后女故，吕后封为鲁元王。元王<br /><br />&nbsp;&nbsp;&nbsp;&nbsp;弱，兄弟少，乃封张敖他姬子二人：寿为乐昌侯，侈为信都侯。高后崩，诸吕无<br /><br />&nbsp;&nbsp;&nbsp;&nbsp;道，大臣诛之，而废鲁元王及乐昌侯、信都侯。孝文帝即位，复封故鲁元王偃为<br /><br />&nbsp;&nbsp;&nbsp;&nbsp;南宫侯，续张氏。<br /><br />&nbsp;&nbsp;&nbsp;&nbsp;太史公曰：张耳、陈馀，世传所称贤者；其宾客厮役，莫非天下俊桀，所居<br /><br />&nbsp;&nbsp;&nbsp;&nbsp;国无不取卿相者。然张耳、陈馀始居约时，相然信以死，岂顾问哉。及据国争权，<br /><br />&nbsp;&nbsp;&nbsp;&nbsp;卒相灭亡，何乡者相慕用之诚，后相倍之戾也！岂非以势利交哉？名誉虽高，宾<br /><br />&nbsp;&nbsp;&nbsp;&nbsp;客虽盛，所由殆与太伯、延陵季子异矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,122);">加入书签</a><a
                        href="121.html">上一页</a>&larr;<a href="index.html">返回列表</a>&rarr;<a
                            href="123.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "121.html"; var next_page = "123.html"; var index_page = "index.html"; var sortid = "9"; var article_id = "1"; var chapter_id = "122"; var articlename = "史记"; var chaptername = "传 张耳陈馀列传第二十九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>