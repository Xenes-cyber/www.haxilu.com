<!DOCTYPE html>
<html>
<head>
<meta charset="gbk" />
<title>史记-传 廉颇蔺相如列传第二十一-在线阅读-哈西文学网</title>
<meta name="keywords" content="司马迁，史记，传 廉颇蔺相如列传第二十一全文，传 廉颇蔺相如列传第二十一在线阅读 哈西文学网" />
<meta name="description" content="哈西文学网提供司马迁的史记 传 廉颇蔺相如列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/114.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/114.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 廉颇蔺相如列传第二十一</h1>
            <div class="link xb">
                <a href="113.html">上一页</a>&larr;<a href="index.html">返回列表</a>&rarr;<a
                    href="115.html">下一页</a></div>			
            <div id="BookText">&nbsp;&nbsp;&nbsp;&nbsp;廉颇者，赵之良将也。赵惠文王十六年，廉颇为赵将伐齐，大破之，取阳晋，<br /><br />&nbsp;&nbsp;&nbsp;&nbsp;拜为上卿，以勇气闻於诸侯。蔺相如者，赵人也，为赵宦者令缪贤舍人。<br /><br />&nbsp;&nbsp;&nbsp;&nbsp;赵惠文王时，得楚和氏璧。秦昭王闻之，使人遗赵王书，愿以十五城请易璧。<br /><br />&nbsp;&nbsp;&nbsp;&nbsp;赵王与大将军廉颇诸大臣谋：欲予秦，秦城恐不可得，徒见欺；欲勿予，即患秦<br /><br />&nbsp;&nbsp;&nbsp;&nbsp;兵之来。计未定，求人可使报秦者，未得。宦者令缪贤曰：“臣舍人蔺相如可使。”<br /><br />&nbsp;&nbsp;&nbsp;&nbsp;王问：“何以知之？”对曰：“臣尝有罪，窃计欲亡走燕，臣舍人相如止臣，曰：<br /><br />&nbsp;&nbsp;&nbsp;&nbsp;‘君何以知燕王？’臣语曰：‘臣尝从大王与燕王会境上，燕王私握臣手，曰<br /><br />&nbsp;&nbsp;&nbsp;&nbsp;“愿结友”。以此知之，故欲往。’相如谓臣曰：‘夫赵而燕弱，而君幸於赵<br /><br />&nbsp;&nbsp;&nbsp;&nbsp;王，故燕王欲结於君。今君乃亡赵走燕，燕畏赵，其势必不敢留君，而束君归赵<br /><br />&nbsp;&nbsp;&nbsp;&nbsp;矣。君不如肉袒伏斧质请罪，则幸得脱矣。’臣从其计，大王亦幸赦臣。臣窃以<br /><br />&nbsp;&nbsp;&nbsp;&nbsp;为其人勇士，有智谋，宜可使。”於是王召见，问蔺相如曰：“秦王以十五城请<br /><br />&nbsp;&nbsp;&nbsp;&nbsp;易寡人之璧，可予不？”相如曰：“秦而赵弱，不可不许。”王曰：“取吾璧，<br /><br />&nbsp;&nbsp;&nbsp;&nbsp;不予我城，柰何？”相如曰：“秦以城求璧而赵不许，曲在赵。赵予璧而秦不予<br /><br />&nbsp;&nbsp;&nbsp;&nbsp;赵城，曲在秦。均之二策，宁许以负秦曲。”王曰：“谁可使者？”相如曰：<br /><br />&nbsp;&nbsp;&nbsp;&nbsp;“王必无人，臣愿奉璧往使。城入赵而璧留秦；城不入，臣请完璧归赵。”赵王<br /><br />&nbsp;&nbsp;&nbsp;&nbsp;於是遂遣相如奉璧西入秦。<br /><br />&nbsp;&nbsp;&nbsp;&nbsp;秦王坐章台见相如，相如奉璧奏秦王。秦王大喜，传以示美人及左右，左右<br /><br />&nbsp;&nbsp;&nbsp;&nbsp;皆呼万岁。相如视秦王无意偿赵城，乃前曰：“璧有瑕，请指示王。”王授璧，<br /><br />&nbsp;&nbsp;&nbsp;&nbsp;相如因持璧s立，倚柱，怒发上冲冠，谓秦王曰：“大王欲得璧，使人发书至赵<br /><br />&nbsp;&nbsp;&nbsp;&nbsp;王，赵王悉召群臣议，皆曰‘秦贪，负其，以空言求璧，偿城恐不可得’。议<br /><br />&nbsp;&nbsp;&nbsp;&nbsp;不欲予秦璧。臣以为布衣之交尚不相欺，况大国乎！且以一璧之故逆秦之O，<br /><br />&nbsp;&nbsp;&nbsp;&nbsp;不可。於是赵王乃斋戒五日，使臣奉璧，拜送书於庭。何者？严大国之威以修敬<br /><br />&nbsp;&nbsp;&nbsp;&nbsp;也。今臣至，大王见臣列观，礼节甚倨；得璧，传之美人，以戏弄臣。臣观大王<br /><br />&nbsp;&nbsp;&nbsp;&nbsp;无意偿赵王城邑，故臣复取璧。大王必欲急臣，臣头今与璧俱碎於柱矣！”相如<br /><br />&nbsp;&nbsp;&nbsp;&nbsp;持其璧睨柱，欲以击柱。秦王恐其破璧，乃辞谢固请，召有司案图，指从此以往<br /><br />&nbsp;&nbsp;&nbsp;&nbsp;十五都予赵。相如度秦王特以诈详为予赵城，实不可得，乃谓秦王曰：“和氏璧，<br /><br />&nbsp;&nbsp;&nbsp;&nbsp;天下所共传宝也，赵王恐，不敢不献。赵王送璧时，斋戒五日，今大王亦宜斋戒<br /><br />&nbsp;&nbsp;&nbsp;&nbsp;五日，设九宾於廷，臣乃敢上璧。”秦王度之，终不可夺，遂许斋五日，舍相<br /><br />&nbsp;&nbsp;&nbsp;&nbsp;如广成传。相如度秦王虽斋，决负约不偿城，乃使其从者衣褐，怀其璧，从径道<br /><br />&nbsp;&nbsp;&nbsp;&nbsp;亡，归璧于赵。<br /><br />&nbsp;&nbsp;&nbsp;&nbsp;秦王斋五日后，乃设九宾礼於廷，引赵使者蔺相如。相如至，谓秦王曰：<br /><br />&nbsp;&nbsp;&nbsp;&nbsp;“秦自缪公以来二十馀君，未尝有坚明约束者也。臣诚恐见欺於王而负赵，故令<br /><br />&nbsp;&nbsp;&nbsp;&nbsp;人持璧归，间至赵矣。且秦而赵弱，大王遣一介之使至赵，赵立奉璧来。今以<br /><br />&nbsp;&nbsp;&nbsp;&nbsp;秦之而先割十五都予赵，赵岂敢留璧而得罪於大王乎？臣知欺大王之罪当诛，<br /><br />&nbsp;&nbsp;&nbsp;&nbsp;臣请就汤镬，唯大王与群臣孰计议之。”秦王与群臣相视而嘻。左右或欲引相如<br /><br />&nbsp;&nbsp;&nbsp;&nbsp;去，秦王因曰：“今杀相如，终不能得璧也，而绝秦赵之O，不如因而厚遇之，<br /><br />&nbsp;&nbsp;&nbsp;&nbsp;使归赵，赵王岂以一璧之故欺秦邪！”卒廷见相如，毕礼而归之。<br /><br />&nbsp;&nbsp;&nbsp;&nbsp;相如既归，赵王以为贤大夫使不辱於诸侯，拜相如为上大夫。秦亦不以城予<br /><br />&nbsp;&nbsp;&nbsp;&nbsp;赵，赵亦终不予秦璧。<br /><br />&nbsp;&nbsp;&nbsp;&nbsp;其后秦伐赵，拔石城。明年，复攻赵，杀二万人。<br /><br />&nbsp;&nbsp;&nbsp;&nbsp;秦王使使者告赵王，欲与王为好会於西河外渑池。赵王畏秦，欲毋行。廉颇、<br /><br />&nbsp;&nbsp;&nbsp;&nbsp;蔺相如计曰：“王不行，示赵弱且怯也。”赵王遂行，相如从。廉颇送至境，与<br /><br />&nbsp;&nbsp;&nbsp;&nbsp;王诀曰：“王行，度道里会遇之礼毕，还，不过三十日。三十日不还，则请立太<br /><br />&nbsp;&nbsp;&nbsp;&nbsp;子为王。以绝秦望。”王许之，遂与秦王会渑池。秦王饮酒酣，曰：“寡人窃闻<br /><br />&nbsp;&nbsp;&nbsp;&nbsp;赵王好音，请奏瑟。”赵王鼓瑟。秦御史前书曰“某年月日，秦王与赵王会饮，<br /><br />&nbsp;&nbsp;&nbsp;&nbsp;令赵王鼓瑟”。蔺相如前曰：“赵王窃闻秦王善为秦声，请奏盆缸秦王，以相娱<br /><br />&nbsp;&nbsp;&nbsp;&nbsp;乐。”秦王怒，不许。於是相如前进缸，因跪请秦王。秦王不肯击缸。相如曰：<br /><br />&nbsp;&nbsp;&nbsp;&nbsp;“五步之内，相如请得以颈血溅大王矣！”左右欲刃相如，相如张目叱之，左右<br /><br />&nbsp;&nbsp;&nbsp;&nbsp;皆靡。於是秦王不怿，为一击缸。相如顾召赵御史书曰“某年月日，秦王为赵王<br /><br />&nbsp;&nbsp;&nbsp;&nbsp;击缸”。秦之群臣曰：“请以赵十五城为秦王寿”。蔺相如亦曰：“请以秦之咸<br /><br />&nbsp;&nbsp;&nbsp;&nbsp;阳为赵王寿。”秦王竟酒，终不能加胜於赵。赵亦盛设兵以待秦，秦不敢动。<br /><br />&nbsp;&nbsp;&nbsp;&nbsp;既罢归国，以相如功大，拜为上卿，位在廉颇之右。廉颇曰：“我为赵将，<br /><br />&nbsp;&nbsp;&nbsp;&nbsp;有攻城野战之大功，而蔺相如徒以口舌为劳，而位居我上，且相如素贱人，吾羞，<br /><br />&nbsp;&nbsp;&nbsp;&nbsp;不忍为之下。”宣言曰：“我见相如，必辱之。”相如闻，不肯与会。相如每朝<br /><br />&nbsp;&nbsp;&nbsp;&nbsp;时，常称病，不欲与廉颇争列。已而相如出，望见廉颇，相如引车避匿。於是舍<br /><br />&nbsp;&nbsp;&nbsp;&nbsp;人相与谏曰：“臣所以去亲戚而事君者，徒慕君之高义也。今君与廉颇同列，廉<br /><br />&nbsp;&nbsp;&nbsp;&nbsp;君宣恶言而君畏匿之，恐惧殊甚，且庸人尚羞之，况於将相乎！臣等不肖，请辞<br /><br />&nbsp;&nbsp;&nbsp;&nbsp;去。”蔺相如固止之，曰：“公之视廉将军孰与秦王？”曰：“不若也。”相如<br /><br />&nbsp;&nbsp;&nbsp;&nbsp;曰：“夫以秦王之威，而相如廷叱之，辱其群臣，相如虽驽，独畏廉将军哉？顾<br /><br />&nbsp;&nbsp;&nbsp;&nbsp;吾念之，秦之所以不敢加兵於赵者，徒以吾两人在也。今两虎共斗，其势不俱<br /><br />&nbsp;&nbsp;&nbsp;&nbsp;生。吾所以为此者，以先国家之急而后私雠也。”廉颇闻之，肉袒负荆，因宾客<br /><br />&nbsp;&nbsp;&nbsp;&nbsp;至蔺相如门谢罪。曰：“鄙贱之人，不知将军宽之至此也。”卒相与O，为刎颈<br /><br />&nbsp;&nbsp;&nbsp;&nbsp;之交。<br /><br />&nbsp;&nbsp;&nbsp;&nbsp;是岁，廉颇东攻齐，破其一军。居二年，廉颇复伐齐几，拔之。后三年，廉<br /><br />&nbsp;&nbsp;&nbsp;&nbsp;颇攻魏之防陵、安阳，拔之。后四年，蔺相如将而攻齐，至平邑而罢。其明年，<br /><br />&nbsp;&nbsp;&nbsp;&nbsp;赵奢破秦军阏与下。<br /><br />&nbsp;&nbsp;&nbsp;&nbsp;赵奢者，赵之田部吏也。收租税而平原君家不肯出租，奢以法治之，杀平原<br /><br />&nbsp;&nbsp;&nbsp;&nbsp;君用事者九人。平原君怒，将杀奢。奢因说曰：“君於赵为贵公子，今纵君家而<br /><br />&nbsp;&nbsp;&nbsp;&nbsp;不奉公则法削，法削则国弱，国弱则诸侯加兵，诸侯加兵是无赵也，君安得有此<br /><br />&nbsp;&nbsp;&nbsp;&nbsp;富乎？以君之贵，奉公如法则上下平，上下平则国，国则赵固，而君为贵戚，<br /><br />&nbsp;&nbsp;&nbsp;&nbsp;岂轻於天下邪？”平原君以为贤，言之於王。王用之治国赋，国赋大平，民富而<br /><br />&nbsp;&nbsp;&nbsp;&nbsp;府库实。<br /><br />&nbsp;&nbsp;&nbsp;&nbsp;秦伐韩，军於阏与。王召廉颇而问曰：“可救不？”对曰：“道远险狭，难<br /><br />&nbsp;&nbsp;&nbsp;&nbsp;救。”又召乐乘而问焉，乐乘对如廉颇言。又召问赵奢，奢对曰：“其道远险狭，<br /><br />&nbsp;&nbsp;&nbsp;&nbsp;譬之犹两鼠斗於穴中，将勇者胜。”王乃令赵奢将，救之。<br /><br />&nbsp;&nbsp;&nbsp;&nbsp;兵去邯郸三十里，而令军中曰：“有以军事谏者死。”秦军军武安西，秦军<br /><br />&nbsp;&nbsp;&nbsp;&nbsp;鼓Y勒兵，武安屋瓦尽振。军中侯有一人言急救武安，赵奢立斩之。坚壁，留<br /><br />&nbsp;&nbsp;&nbsp;&nbsp;二十八日不行，复益增垒。秦间来入，赵奢善食而遣之。间以报秦将，秦将大喜<br /><br />&nbsp;&nbsp;&nbsp;&nbsp;曰：“夫去国三十里而军不行，乃增垒，阏与非赵地也。”赵奢既已遣秦间，卷<br /><br />&nbsp;&nbsp;&nbsp;&nbsp;甲而趋之，二日一夜至，今善射者去阏与五十里而军。军垒成，秦人闻之，悉甲<br /><br />&nbsp;&nbsp;&nbsp;&nbsp;而至。军士许历请以军事谏，赵奢曰：“内之。”许历曰：“秦人不意赵师至此，<br /><br />&nbsp;&nbsp;&nbsp;&nbsp;其来气盛，将军必厚集其阵以待之。不然，必败。”赵奢曰：“请受令。”许历<br /><br />&nbsp;&nbsp;&nbsp;&nbsp;曰：“请就a质之诛。”赵奢曰：“胥后令邯郸。”许历复请谏，曰：“先据北<br /><br />&nbsp;&nbsp;&nbsp;&nbsp;山上者胜，后至者败。”赵奢许诺，即发万人趋之。秦兵后至，争山不得上，赵<br /><br />&nbsp;&nbsp;&nbsp;&nbsp;奢纵兵击之，大破秦军。秦军解而走，遂解阏与之围而归。<br /><br />&nbsp;&nbsp;&nbsp;&nbsp;赵惠文王赐奢号为马服君，以许历为国尉。赵奢於是与廉颇、蔺相如同位。<br /><br />&nbsp;&nbsp;&nbsp;&nbsp;后四年，赵惠文王卒，子孝成王立。七年，秦与赵兵相距长平，时赵奢已死，<br /><br />&nbsp;&nbsp;&nbsp;&nbsp;而蔺相如病笃，赵使廉颇将攻秦，秦数败赵军，赵军固壁不战。秦数挑战，廉颇<br /><br />&nbsp;&nbsp;&nbsp;&nbsp;不肯。赵王信秦之间。秦之间言曰：“秦之所恶，独畏马服君赵奢之子赵括为将<br /><br />&nbsp;&nbsp;&nbsp;&nbsp;耳。”赵王因以括为将，代廉颇。蔺相如曰：“王以名使括，若胶柱而鼓瑟耳。<br /><br />&nbsp;&nbsp;&nbsp;&nbsp;括徒能读其父书传，不知合变也。”赵王不听，遂将之。<br /><br />&nbsp;&nbsp;&nbsp;&nbsp;赵括自少时学兵法，言兵事，以天下莫能当。尝与其父奢言兵事，奢不能难，<br /><br />&nbsp;&nbsp;&nbsp;&nbsp;然不谓善。括母问奢其故，奢曰：“兵，死地也，而括易言之。使赵不将括即已，<br /><br />&nbsp;&nbsp;&nbsp;&nbsp;若必将之，破赵军者必括也。”及括将行，其母上书言於王曰：“括不可使将。”<br /><br />&nbsp;&nbsp;&nbsp;&nbsp;王曰：“何以？”对曰：“始妾事其父，时为将，身所奉饭饮而进食者以十数，<br /><br />&nbsp;&nbsp;&nbsp;&nbsp;所友者以百数，大王及宗室所赏赐者尽以予军吏士大夫，受命之日，不问家事。<br /><br />&nbsp;&nbsp;&nbsp;&nbsp;今括一旦为将，东向而朝，军吏无敢仰视之者，王所赐金帛，归藏於家，而日视<br /><br />&nbsp;&nbsp;&nbsp;&nbsp;便利田宅可买者买之。王以为何如其父？父子异心，愿王勿遣。”王曰：“母置<br /><br />&nbsp;&nbsp;&nbsp;&nbsp;之，吾已决矣。”括母因曰：“王终遣之，即有如不称，妾得无随坐乎？”王许<br /><br />&nbsp;&nbsp;&nbsp;&nbsp;诺。<br /><br />&nbsp;&nbsp;&nbsp;&nbsp;赵括既代廉颇，悉更约束，易置军吏。秦将白起闻之，纵奇兵，详败走，而<br /><br />&nbsp;&nbsp;&nbsp;&nbsp;绝其粮道，分断其军为二，士卒离心。四十馀日，军饿，赵括出锐卒自博战，秦<br /><br />&nbsp;&nbsp;&nbsp;&nbsp;军射杀赵括。括军败，数十万之众遂降秦，秦悉l之。赵前后所亡凡四十五万。<br /><br />&nbsp;&nbsp;&nbsp;&nbsp;明年，秦兵遂围邯郸，岁馀，几不得脱。赖楚、魏诸侯来救，乃得解邯郸之围。<br /><br />&nbsp;&nbsp;&nbsp;&nbsp;赵王亦以括母先言，竟不诛也。<br /><br />&nbsp;&nbsp;&nbsp;&nbsp;自邯郸围解五年，而燕用栗腹之谋，曰“赵壮者尽於长平，其孤未壮”，举<br /><br />&nbsp;&nbsp;&nbsp;&nbsp;兵击赵。赵使廉颇将，击，大破燕军於z，杀栗腹，遂围燕。燕割五城请和，<br /><br />&nbsp;&nbsp;&nbsp;&nbsp;乃听之。赵以尉文封廉颇为信平君，为假相国。<br /><br />&nbsp;&nbsp;&nbsp;&nbsp;廉颇之免长平归也，失势之时，故客尽去。及复用为将，客又复至。廉颇曰：<br /><br />&nbsp;&nbsp;&nbsp;&nbsp;“客退矣！”客曰：“吁！君何见之晚也？夫天下以市道交，君有势，我则从君，<br /><br />&nbsp;&nbsp;&nbsp;&nbsp;君无势则去，此固其理也，有何怨乎？”居六年，赵使廉颇伐魏之繁阳，拔之。<br /><br />&nbsp;&nbsp;&nbsp;&nbsp;赵孝成王卒，子悼襄王立，使乐乘代廉颇。廉颇怒，攻乐乘，乐乘走。廉颇<br /><br />&nbsp;&nbsp;&nbsp;&nbsp;遂奔魏之大梁。其明年，赵乃以李牧为将而攻燕，拔武遂、方城。<br /><br />&nbsp;&nbsp;&nbsp;&nbsp;廉颇居梁久之，魏不能信用。赵以数困於秦兵，赵王思复得廉颇，廉颇亦思<br /><br />&nbsp;&nbsp;&nbsp;&nbsp;复用於赵。赵王使使者视廉颇尚可用否。廉颇之仇郭开多与使者金，令毁之。赵<br /><br />&nbsp;&nbsp;&nbsp;&nbsp;使者既见廉颇，廉颇为之一饭斗米，肉十斤，被甲上马，以示尚可用。赵使还报<br /><br />&nbsp;&nbsp;&nbsp;&nbsp;王曰：“廉将军虽老，尚善饭，然与臣坐，顷之三遗矢矣。”赵王以为老，遂不<br /><br />&nbsp;&nbsp;&nbsp;&nbsp;召。<br /><br />&nbsp;&nbsp;&nbsp;&nbsp;楚闻廉颇在魏，阴使人迎之。廉颇一为楚将，无功，曰：“我思用赵人。”<br /><br />&nbsp;&nbsp;&nbsp;&nbsp;廉颇卒死于寿春。<br /><br />&nbsp;&nbsp;&nbsp;&nbsp;李牧者，赵之北边良将也。常居代雁门，备匈奴。以便宜置吏，市租皆输入<br /><br />&nbsp;&nbsp;&nbsp;&nbsp;莫府，为士卒费。日击数牛飨士，习射骑，谨烽火，多间谍，厚遇战士。为约曰：<br /><br />&nbsp;&nbsp;&nbsp;&nbsp;“匈奴即入盗，急入收保，有敢捕虏者斩。”匈奴每入，烽火谨，辄入收保，不<br /><br />&nbsp;&nbsp;&nbsp;&nbsp;敢战。如是数岁，亦不亡失。然匈奴以李牧为怯，虽赵边兵亦以为吾将怯。赵王<br /><br />&nbsp;&nbsp;&nbsp;&nbsp;让李牧，李牧如故。赵王怒，召之，使他人代将。<br /><br />&nbsp;&nbsp;&nbsp;&nbsp;岁馀，匈奴每来，出战。出战，数不利，失亡多，边不得田畜。复请李牧。<br /><br />&nbsp;&nbsp;&nbsp;&nbsp;牧杜门不出，固称疾。赵王乃复起使将兵。牧曰：“王必用臣，臣如前，乃敢<br /><br />&nbsp;&nbsp;&nbsp;&nbsp;奉令。”王许之。<br /><br />&nbsp;&nbsp;&nbsp;&nbsp;李牧至，如故约。匈奴数岁无所得。终以为怯。边士日得赏赐而不用，皆愿<br /><br />&nbsp;&nbsp;&nbsp;&nbsp;一战。於是乃具选车得千三百乘，选骑得万三千匹，百金之士五万人，彀者十万<br /><br />&nbsp;&nbsp;&nbsp;&nbsp;人，悉勒习战。大纵畜牧，人民满野。匈奴小入，详北不胜，以数千人委之。单<br /><br />&nbsp;&nbsp;&nbsp;&nbsp;于闻之，大率众来入。李牧多为奇陈，张左右翼击之，大破杀匈奴十馀万骑。灭<br /><br />&nbsp;&nbsp;&nbsp;&nbsp;b褴，破东胡，降林胡，单于奔走。其后十馀岁，匈奴不敢近赵边城。<br /><br />&nbsp;&nbsp;&nbsp;&nbsp;赵悼襄王元年，廉颇既亡入魏，赵使李牧攻燕，拔武遂、方城。居二年，庞<br /><br />&nbsp;&nbsp;&nbsp;&nbsp;暖破燕军，杀剧辛。后七年，秦破杀赵将扈辄於武遂，斩首十万。赵乃以李牧为<br /><br />&nbsp;&nbsp;&nbsp;&nbsp;大将军，击秦军於宜安，大破秦军，走秦将桓t。封李牧为武安君。居三年，秦<br /><br />&nbsp;&nbsp;&nbsp;&nbsp;攻番吾，李牧击破秦军，南距韩、魏。<br /><br />&nbsp;&nbsp;&nbsp;&nbsp;赵王迁七年，秦使王翦攻赵，赵使李牧、司马尚御之。秦多与赵王宠臣郭开<br /><br />&nbsp;&nbsp;&nbsp;&nbsp;金，为反间，言李牧、司马尚欲反。赵王乃使赵葱及齐将颜聚代李牧。李牧不受<br /><br />&nbsp;&nbsp;&nbsp;&nbsp;命，赵使人微捕得李牧，斩之。废司马尚。后三月，王翦因急击赵，大破杀赵葱，<br /><br />&nbsp;&nbsp;&nbsp;&nbsp;虏赵王迁及其将颜聚，遂灭赵。<br /><br />&nbsp;&nbsp;&nbsp;&nbsp;太史公曰：知死必勇，非死者难也，处死者难。方蔺相如引璧睨柱，及叱秦<br /><br />&nbsp;&nbsp;&nbsp;&nbsp;王左右，势不过诛，然士或怯懦而不敢发。相如一奋其气，威信敌国，退而让颇，<br /><br />&nbsp;&nbsp;&nbsp;&nbsp;名重太山，其处智勇，可谓兼之矣！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,114);">加入书签</a><a
                        href="113.html">上一页</a>&larr;<a href="index.html">返回列表</a>&rarr;<a
                            href="115.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "113.html"; var next_page = "115.html"; var index_page = "index.html"; var sortid = "9"; var article_id = "1"; var chapter_id = "114"; var articlename = "史记"; var chaptername = "传 廉颇蔺相如列传第二十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>