<!DOCTYPE html>
<html>
<head>
<meta charset="gbk" />
<title>史记-世家 绛侯周勃世家第二十七-在线阅读-哈西文学网</title>
<meta name="keywords" content="司马迁，史记，世家 绛侯周勃世家第二十七全文，世家 绛侯周勃世家第二十七在线阅读 哈西文学网" />
<meta name="description" content="哈西文学网提供司马迁的史记 世家 绛侯周勃世家第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/87.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/87.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 绛侯周勃世家第二十七</h1>
            <div class="link xb">
                <a href="86.html">上一页</a>&larr;<a href="index.html">返回列表</a>&rarr;<a
                    href="88.html">下一页</a></div>			
            <div id="BookText">&nbsp;&nbsp;&nbsp;&nbsp;绛侯周勃者，沛人也。其先卷人，徙沛。勃以织薄曲为生，常为人吹箫给丧<br /><br />&nbsp;&nbsp;&nbsp;&nbsp;事，材官引。<br /><br />&nbsp;&nbsp;&nbsp;&nbsp;高祖之为沛公初起，勃以中涓从攻胡陵，下方与。方与反，与战，sm。攻<br /><br />&nbsp;&nbsp;&nbsp;&nbsp;丰。击秦军砀东。还军留及萧。复攻砀，破之。下下邑，先登。赐爵五大夫。攻<br /><br />&nbsp;&nbsp;&nbsp;&nbsp;蒙、虞，取之。击章邯车骑，殿。定魏地。攻爰戚、东缗，以往至栗，取之。攻<br /><br />&nbsp;&nbsp;&nbsp;&nbsp;m桑，先登。击秦军阿下，破之。追至濮阳，下甄城。攻都关、定陶，袭取宛朐，<br /><br />&nbsp;&nbsp;&nbsp;&nbsp;得单父令。夜袭取临济，攻张，以前至卷，破之。击李由军雍丘下。攻开封，先<br /><br />&nbsp;&nbsp;&nbsp;&nbsp;至城下为多。后章邯破杀项梁，沛公与项羽引兵东如砀。自初起沛还至砀，一岁<br /><br />&nbsp;&nbsp;&nbsp;&nbsp;二月。楚怀王封沛公号安武侯，为砀郡长。沛公拜勃为虎贲令，以令从沛公定魏<br /><br />&nbsp;&nbsp;&nbsp;&nbsp;地。攻东郡尉於城武，破之。击王离军，破之。攻长社，先登。攻颍阳、缑氏，<br /><br />&nbsp;&nbsp;&nbsp;&nbsp;绝河津。击赵贲军尸北。南攻南阳守t，破武关、i关。破秦军於蓝田，至咸阳，<br /><br />&nbsp;&nbsp;&nbsp;&nbsp;灭秦。<br /><br />&nbsp;&nbsp;&nbsp;&nbsp;项羽至，以沛公为汉王。汉王赐勃爵为威武侯。从入汉中，拜为将军。还定<br /><br />&nbsp;&nbsp;&nbsp;&nbsp;三秦，至秦，赐食邑怀德。攻槐里、好，最。击赵贲、内史保於咸阳，最。北<br /><br />&nbsp;&nbsp;&nbsp;&nbsp;攻漆。击章平、姚n军。西定F。还下d、频阳。围章邯废丘。破西丞。击盗巴<br /><br />&nbsp;&nbsp;&nbsp;&nbsp;军，破之。攻上。东守i关。转击项籍。攻曲逆，最。还守敖仓，追项籍。籍<br /><br />&nbsp;&nbsp;&nbsp;&nbsp;已死，因东定楚地泗水、东海郡，凡得二十二县。还守雒阳、栎阳，赐与颍阴侯<br /><br />&nbsp;&nbsp;&nbsp;&nbsp;共食锺离。以将军从高帝击反者燕王臧荼，破之易下。所将卒当驰道为多。赐爵<br /><br />&nbsp;&nbsp;&nbsp;&nbsp;列侯，剖符世世勿绝。食绛八千一百八十户，号绛侯。<br /><br />&nbsp;&nbsp;&nbsp;&nbsp;以将军从高帝击反韩王信於代，降下霍人。以前至武泉，击胡骑，破之武泉<br /><br />&nbsp;&nbsp;&nbsp;&nbsp;北。转攻韩信军铜L，破之。还，降太原六城。击韩信胡骑晋阳下，破之，下晋<br /><br />&nbsp;&nbsp;&nbsp;&nbsp;阳。后击韩信军於石，破之，追北八十里。还攻楼烦三城，因击胡骑平城<br /><br />&nbsp;&nbsp;&nbsp;&nbsp;下，所将卒当驰道为多。勃迁为太尉。<br /><br />&nbsp;&nbsp;&nbsp;&nbsp;击陈g，屠马邑。所将卒斩g将军乘马。击韩信、陈g、赵利军於楼烦，<br /><br />&nbsp;&nbsp;&nbsp;&nbsp;破之。得g将宋最、雁门守酢Ｒ蜃攻得云中守o、丞相箕肆、将勋。定雁门郡<br /><br />&nbsp;&nbsp;&nbsp;&nbsp;十七县，云中郡十二县。因复击g灵丘，破之，斩g，得g丞相程纵、将军陈武、<br /><br />&nbsp;&nbsp;&nbsp;&nbsp;都尉高肆。定代郡九县。<br /><br />&nbsp;&nbsp;&nbsp;&nbsp;燕王卢绾反，勃以相国代樊哙将，击下蓟，得绾大将抵、丞相偃、守陉、太<br /><br />&nbsp;&nbsp;&nbsp;&nbsp;尉弱、御史大夫施，屠浑都。破绾军上兰，复击破绾军沮阳。追至长城，定上谷<br /><br />&nbsp;&nbsp;&nbsp;&nbsp;十二县，右北平十六县，辽西、辽东二十九县，渔阳二十二县。最从高帝得相国<br /><br />&nbsp;&nbsp;&nbsp;&nbsp;一人，丞相二人，将军、二千石各三人；别破军二，下城三，定郡五，县七十九，<br /><br />&nbsp;&nbsp;&nbsp;&nbsp;得丞相、大将各一人。<br /><br />&nbsp;&nbsp;&nbsp;&nbsp;勃为人木敦厚，高帝以为可属大事。勃不好文学，每召诸生说士，东乡坐<br /><br />&nbsp;&nbsp;&nbsp;&nbsp;而责之：“趣为我语。”其椎少文如此。<br /><br />&nbsp;&nbsp;&nbsp;&nbsp;勃既定燕而归，高祖已崩矣，以列侯事孝惠帝。孝惠帝六年，置太尉官，以<br /><br />&nbsp;&nbsp;&nbsp;&nbsp;勃为太尉。十岁，高后崩。吕禄以赵王为汉上将军，吕产以吕王为汉相国，秉汉<br /><br />&nbsp;&nbsp;&nbsp;&nbsp;权，欲危刘氏。勃为太尉，不得入军门。陈平为丞相，不得任事。於是勃与平谋，<br /><br />&nbsp;&nbsp;&nbsp;&nbsp;卒诛诸吕而立孝文皇帝。其语在吕后、孝文事中。<br /><br />&nbsp;&nbsp;&nbsp;&nbsp;文帝既立，以勃为右丞相，赐金五千斤，食邑万户。居月馀，人或说勃曰：<br /><br />&nbsp;&nbsp;&nbsp;&nbsp;“君既诛诸吕，立代王，威震天下，而君受厚赏，处尊位，以宠，久之即祸及身<br /><br />&nbsp;&nbsp;&nbsp;&nbsp;矣。”勃惧，亦自危，乃谢请归相印。上许之。岁馀，丞相平卒，上复以勃为丞<br /><br />&nbsp;&nbsp;&nbsp;&nbsp;相。十馀月，上曰：“前日吾诏列侯就国，或未能行，丞相吾所重，其率先之。”<br /><br />&nbsp;&nbsp;&nbsp;&nbsp;乃免相就国。<br /><br />&nbsp;&nbsp;&nbsp;&nbsp;岁馀，每河东守尉行县至绛，绛侯勃自畏恐诛，常被甲，令家人持兵以见之。<br /><br />&nbsp;&nbsp;&nbsp;&nbsp;其后人有上书告勃欲反，下廷尉。廷尉下其事长安，逮捕勃治之。勃恐，不知置<br /><br />&nbsp;&nbsp;&nbsp;&nbsp;辞。吏稍侵辱之。勃以千金与狱吏，狱吏乃书牍背示之，曰“以公主为证”。公<br /><br />&nbsp;&nbsp;&nbsp;&nbsp;主者，孝文帝女也，勃太子胜之尚之，故狱吏教引为证。勃之益封受赐，尽以予<br /><br />&nbsp;&nbsp;&nbsp;&nbsp;薄昭。及系急，薄昭为言薄太后，太后亦以为无反事。文帝朝，太后以冒絮提文<br /><br />&nbsp;&nbsp;&nbsp;&nbsp;帝，曰：“绛侯绾皇帝玺，将兵於北军，不以此时反，今居一小县，顾欲反邪！”<br /><br />&nbsp;&nbsp;&nbsp;&nbsp;文帝既见绛侯狱辞，乃谢曰：“吏方验而出之。”於是使使持节赦绛侯，复爵邑。<br /><br />&nbsp;&nbsp;&nbsp;&nbsp;绛侯既出，曰：“吾尝将百万军，然安知狱吏之贵乎！”<br /><br />&nbsp;&nbsp;&nbsp;&nbsp;绛侯复就国。孝文帝十一年卒，谥为武侯。子胜之代侯。六岁，尚公主，不<br /><br />&nbsp;&nbsp;&nbsp;&nbsp;相中，坐杀人，国除。绝一岁，文帝乃择绛侯勃子贤者河内守亚夫，封为条侯，<br /><br />&nbsp;&nbsp;&nbsp;&nbsp;续绛侯后。<br /><br />&nbsp;&nbsp;&nbsp;&nbsp;条侯亚夫自未侯为河内守时，许负相之，曰：“君后三岁而侯。侯八岁为将<br /><br />&nbsp;&nbsp;&nbsp;&nbsp;相，持国秉，贵重矣，於人臣无两。其后九岁而君饿死。”亚夫笑曰：“臣之兄<br /><br />&nbsp;&nbsp;&nbsp;&nbsp;已代父侯矣，有如卒，子当代，亚夫何说侯乎？然既已贵如负言，又何说饿死？<br /><br />&nbsp;&nbsp;&nbsp;&nbsp;指示我。”许负指其口曰：“有从理入口，此饿死法也。”居三岁，其兄绛侯胜<br /><br />&nbsp;&nbsp;&nbsp;&nbsp;之有罪，孝文帝择绛侯子贤者，皆推亚夫，乃封亚夫为条侯，续绛侯后。<br /><br />&nbsp;&nbsp;&nbsp;&nbsp;文帝之后六年，匈奴大入边。乃以宗正刘礼为将军，军霸上；祝兹侯徐厉为<br /><br />&nbsp;&nbsp;&nbsp;&nbsp;将军，军棘门；以河内守亚夫为将军，军细柳：以备胡。上自劳军。至霸上及棘<br /><br />&nbsp;&nbsp;&nbsp;&nbsp;门军，直驰入，将以下骑送迎。已而之细柳军，军士吏被甲，锐兵刃，彀弓弩，<br /><br />&nbsp;&nbsp;&nbsp;&nbsp;持满。天子先驱至，不得入。先驱曰：“天子且至！”军门都尉曰：“将军令曰<br /><br />&nbsp;&nbsp;&nbsp;&nbsp;‘军中闻将军令，不闻天子之诏’。”居无何，上至，又不得入。於是上乃使使<br /><br />&nbsp;&nbsp;&nbsp;&nbsp;持节诏将军：“吾欲入劳军。”亚夫乃传言开壁门。壁门士吏谓从属车骑曰：<br /><br />&nbsp;&nbsp;&nbsp;&nbsp;“将军约，军中不得驱驰。”於是天子乃按辔徐行。至营，将军亚夫持兵揖曰：<br /><br />&nbsp;&nbsp;&nbsp;&nbsp;“介胄之士不拜，请以军礼见。”天子为动，改容式车。使人称谢：“皇帝敬劳<br /><br />&nbsp;&nbsp;&nbsp;&nbsp;将军。”成礼而去。既出军门，群臣皆惊。文帝曰：“嗟乎，此真将军矣！曩者<br /><br />&nbsp;&nbsp;&nbsp;&nbsp;霸上、棘门军，若儿戏耳，其将固可袭而虏也。至於亚夫，可得而犯邪！”称善<br /><br />&nbsp;&nbsp;&nbsp;&nbsp;者久之。月馀，三军皆罢。乃拜亚夫为中尉。<br /><br />&nbsp;&nbsp;&nbsp;&nbsp;孝文且崩时，诫太子曰：“即有缓急，周亚夫真可任将兵。”文帝崩，拜亚<br /><br />&nbsp;&nbsp;&nbsp;&nbsp;夫为车骑将军。<br /><br />&nbsp;&nbsp;&nbsp;&nbsp;孝景三年，吴楚反。亚夫以中尉为太尉，东击吴楚。因自请上曰：“楚兵剽<br /><br />&nbsp;&nbsp;&nbsp;&nbsp;轻，难与争锋。愿以梁委之，绝其粮道，乃可制。”上许之。<br /><br />&nbsp;&nbsp;&nbsp;&nbsp;太尉既会兵荥阳，吴方攻梁，梁急，请救。太尉引兵东北走昌邑，深壁而守。<br /><br />&nbsp;&nbsp;&nbsp;&nbsp;梁日使使请太尉，太尉守便宜，不肯往。梁上书言景帝，景帝使使诏救梁。太尉<br /><br />&nbsp;&nbsp;&nbsp;&nbsp;不奉诏，坚壁不出，而使轻骑兵弓高侯等绝吴楚兵后食道。吴兵乏粮，饥，数欲<br /><br />&nbsp;&nbsp;&nbsp;&nbsp;挑战，终不出。夜，军中惊，内相攻击扰乱，至於太尉帐下。太尉终卧不起。顷<br /><br />&nbsp;&nbsp;&nbsp;&nbsp;之，复定。后吴奔壁东南陬，太尉使备西北。已而其精兵果奔西北，不得入。吴<br /><br />&nbsp;&nbsp;&nbsp;&nbsp;兵既饿，乃引而去。太尉出精兵追击，大破之。吴王濞弃其军，而与壮士数千人<br /><br />&nbsp;&nbsp;&nbsp;&nbsp;亡走，保於江南丹徒。汉兵因乘胜，遂尽虏之，降其兵，购吴王千金。月馀，越<br /><br />&nbsp;&nbsp;&nbsp;&nbsp;人斩吴王头以告。凡相攻守三月，而吴楚破平。於是诸将乃以太尉计谋为是。由<br /><br />&nbsp;&nbsp;&nbsp;&nbsp;此梁孝王与太尉有s。<br /><br />&nbsp;&nbsp;&nbsp;&nbsp;归，复置太尉官。五岁，迁为丞相，景帝甚重之。景帝废栗太子，丞相固争<br /><br />&nbsp;&nbsp;&nbsp;&nbsp;之，不得。景帝由此疏之。而梁孝王每朝，常与太后言条侯之短。<br /><br />&nbsp;&nbsp;&nbsp;&nbsp;窦太后曰：“皇后兄王信可侯也。”景帝让曰：“始南皮、章武侯先帝不侯，<br /><br />&nbsp;&nbsp;&nbsp;&nbsp;及臣即位乃侯之。信未得封也。”窦太后曰：“人主各以时行耳。自窦长君在时，<br /><br />&nbsp;&nbsp;&nbsp;&nbsp;竟不得侯，死后乃其子彭祖顾得侯。吾甚恨之。帝趣侯信也！”景帝曰：“请得<br /><br />&nbsp;&nbsp;&nbsp;&nbsp;与丞相议之。”丞相议之，亚夫曰：“高皇帝约‘非刘氏不得王，非有功不得侯。<br /><br />&nbsp;&nbsp;&nbsp;&nbsp;不如约，天下共击之’。今信虽皇后兄，无功，侯之，非约也。”景帝默然而止。<br /><br />&nbsp;&nbsp;&nbsp;&nbsp;其后匈奴王唯徐卢等五人降，景帝欲侯之以劝后。丞相亚夫曰：“彼背其主<br /><br />&nbsp;&nbsp;&nbsp;&nbsp;降陛下，陛下侯之，则何以责人臣不守节者乎？”景帝曰：“丞相议不可用。”<br /><br />&nbsp;&nbsp;&nbsp;&nbsp;乃悉封唯徐卢等为列侯。亚夫因谢病。景帝中三年，以病免相。<br /><br />&nbsp;&nbsp;&nbsp;&nbsp;顷之，景帝居禁中，召条侯，赐食。独置大u，无切肉，又不置贰Ｌ鹾<br /><br />&nbsp;&nbsp;&nbsp;&nbsp;心不平，顾谓尚席取贰＞暗凼佣笑曰：“此不足君所乎？”条侯免冠谢。上<br /><br />&nbsp;&nbsp;&nbsp;&nbsp;起，条侯因趋出。景帝以目送之，曰：“此怏怏者非少主臣也！”<br /><br />&nbsp;&nbsp;&nbsp;&nbsp;居无何，条侯子为父买工官尚方甲J五百被可以葬者。取庸苦之，不予钱。<br /><br />&nbsp;&nbsp;&nbsp;&nbsp;庸知其盗买县官器，怒而上变告子，事连@条侯。书既闻上，上下吏。吏簿责条<br /><br />&nbsp;&nbsp;&nbsp;&nbsp;侯，条侯不对。景帝骂之曰：“吾不用也。”召诣廷尉。廷尉责曰：“君侯欲反<br /><br />&nbsp;&nbsp;&nbsp;&nbsp;邪？”亚夫曰：“臣所买器，乃葬器也，何谓反邪？”吏曰：“君侯纵不反地上，<br /><br />&nbsp;&nbsp;&nbsp;&nbsp;即欲反地下耳。”吏侵之益急。初，吏捕条侯，条侯欲自杀，夫人止之，以故不<br /><br />&nbsp;&nbsp;&nbsp;&nbsp;得死，遂入廷尉。因不食五日，呕血而死。国除。<br /><br />&nbsp;&nbsp;&nbsp;&nbsp;绝一岁，景帝乃更封绛侯勃他子坚为平曲侯，续绛侯后。十九年卒，谥为共<br /><br />&nbsp;&nbsp;&nbsp;&nbsp;侯。子建德代侯，十三年，为太子太傅。坐酎金不善，元鼎五年，有罪，国除。<br /><br />&nbsp;&nbsp;&nbsp;&nbsp;条侯果饿死。死后，景帝乃封王信为盖侯。<br /><br />&nbsp;&nbsp;&nbsp;&nbsp;太史公曰：绛侯周勃始为布衣时，鄙朴人也，才能不过凡庸。及从高祖定天<br /><br />&nbsp;&nbsp;&nbsp;&nbsp;下，在将相位，诸吕欲作乱，勃匡国家难，复之乎正。虽伊尹、周公，何以加哉！<br /><br />&nbsp;&nbsp;&nbsp;&nbsp;亚夫之用兵，持威重，执坚刃，穰苴曷有加焉！足己而不学，守节不逊，终以穷<br /><br />&nbsp;&nbsp;&nbsp;&nbsp;困。悲夫！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,87);">加入书签</a><a
                        href="86.html">上一页</a>&larr;<a href="index.html">返回列表</a>&rarr;<a
                            href="88.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "86.html"; var next_page = "88.html"; var index_page = "index.html"; var sortid = "9"; var article_id = "1"; var chapter_id = "87"; var articlename = "史记"; var chaptername = "世家 绛侯周勃世家第二十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>