<!DOCTYPE html>
<html>
<head>
<meta charset="gbk" />
<title>史记-传 屈原贾生列传第二十四-在线阅读-哈西文学网</title>
<meta name="keywords" content="司马迁，史记，传 屈原贾生列传第二十四全文，传 屈原贾生列传第二十四在线阅读 哈西文学网" />
<meta name="description" content="哈西文学网提供司马迁的史记 传 屈原贾生列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/117.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/117.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 屈原贾生列传第二十四</h1>
            <div class="link xb">
                <a href="116.html">上一页</a>&larr;<a href="index.html">返回列表</a>&rarr;<a
                    href="118.html">下一页</a></div>			
            <div id="BookText">&nbsp;&nbsp;&nbsp;&nbsp;屈原者，名平，楚之同姓也。为楚怀王左徒。博闻志，明於治乱，娴於<br /><br />&nbsp;&nbsp;&nbsp;&nbsp;辞令。入则与王图议国事，以出号令；出则接遇宾客，应对诸侯。王甚任之。<br /><br />&nbsp;&nbsp;&nbsp;&nbsp;上官大夫与之同列，争宠而心害其能。怀王使屈原造为宪令，屈平属草X未<br /><br />&nbsp;&nbsp;&nbsp;&nbsp;定。上官大夫见而欲夺之，屈平不与，因谗之曰：“王使屈平为令，众莫不知，<br /><br />&nbsp;&nbsp;&nbsp;&nbsp;每一令出，平伐其功，以为‘非我莫能为’也。”王怒而疏屈平。<br /><br />&nbsp;&nbsp;&nbsp;&nbsp;屈平疾王听之不聪也，谗谄之蔽明也，邪曲之害公也，方正之不容也，故忧<br /><br />&nbsp;&nbsp;&nbsp;&nbsp;愁幽思而作离骚。离骚者，犹离忧也。夫天者，人之始也；父母者，人之本也。<br /><br />&nbsp;&nbsp;&nbsp;&nbsp;人穷则反本，故劳苦倦极，未尝不呼天也；疾痛惨怛，未尝不呼父母也。屈平正<br /><br />&nbsp;&nbsp;&nbsp;&nbsp;道直行，竭忠尽智以事其君，谗人间之，可谓穷矣。信而见疑，忠而被谤，能无<br /><br />&nbsp;&nbsp;&nbsp;&nbsp;怨乎？屈平之作离骚，盖自怨生也。国风好色而不淫，小雅怨诽而不乱。若离骚<br /><br />&nbsp;&nbsp;&nbsp;&nbsp;者，可谓兼之矣。上称帝喾，下道齐桓，中述汤武，以刺世事。明道德之广崇，<br /><br />&nbsp;&nbsp;&nbsp;&nbsp;治乱之条贯，靡不毕见。其文约，其辞微，其志e，其行廉，其称文小而其指极<br /><br />&nbsp;&nbsp;&nbsp;&nbsp;大，举类迩而见义远。其志e，故其称物芳。其行廉，故死而不容。自疏濯淖@<br /><br />&nbsp;&nbsp;&nbsp;&nbsp;泥之中，蝉蜕於浊秽，以浮游尘埃之外，不获世之滋垢，然泥而不滓者也。<br /><br />&nbsp;&nbsp;&nbsp;&nbsp;推此志也，虽与日月争光可也。<br /><br />&nbsp;&nbsp;&nbsp;&nbsp;屈平既绌，其后秦欲伐齐，齐与楚从亲，惠王患之，乃令张仪详去秦，厚币<br /><br />&nbsp;&nbsp;&nbsp;&nbsp;委质事楚，曰：“秦甚憎齐，齐与楚从亲，楚诚能绝齐，秦原献商、於之地六百<br /><br />&nbsp;&nbsp;&nbsp;&nbsp;里。”楚怀王贪而信张仪，遂绝齐，使使如秦受地。张仪诈之曰：“仪与王约六<br /><br />&nbsp;&nbsp;&nbsp;&nbsp;里，不闻六百里。”楚使怒去，归告怀王。怀王怒，大兴师伐秦。秦发兵击之，<br /><br />&nbsp;&nbsp;&nbsp;&nbsp;大破楚师於丹、淅，斩首八万，虏楚将屈，遂取楚之汉中地。怀王乃悉发国中<br /><br />&nbsp;&nbsp;&nbsp;&nbsp;兵以深入击秦，战於蓝田。魏闻之，袭楚至邓。楚兵惧，自秦归。而齐竟怒不救<br /><br />&nbsp;&nbsp;&nbsp;&nbsp;楚，楚大困。<br /><br />&nbsp;&nbsp;&nbsp;&nbsp;明年，秦割汉中地与楚以和。楚王曰：“不愿得地，愿得张仪而甘心焉。”<br /><br />&nbsp;&nbsp;&nbsp;&nbsp;张仪闻，乃曰：“以一仪而当汉中地，臣请往如楚。”如楚，又因厚币用事者臣<br /><br />&nbsp;&nbsp;&nbsp;&nbsp;靳尚，而设诡辩於怀王之宠姬郑袖。怀王竟听郑袖，复释去张仪。是时屈平既疏，<br /><br />&nbsp;&nbsp;&nbsp;&nbsp;不复在位，使於齐，顾反，谏怀王曰：“何不杀张仪？”怀王悔，追张仪不及。<br /><br />&nbsp;&nbsp;&nbsp;&nbsp;其后诸侯共击楚，大破之，杀其将唐t。<br /><br />&nbsp;&nbsp;&nbsp;&nbsp;时秦昭王与楚婚，欲与怀王会。怀王欲行，屈平曰：“秦虎狼之国，不可信，<br /><br />&nbsp;&nbsp;&nbsp;&nbsp;不如毋行。”怀王稚子子兰劝王行：“柰何绝秦欢！”怀王卒行。入武关，秦伏<br /><br />&nbsp;&nbsp;&nbsp;&nbsp;兵绝其后，因留怀王，以求割地。怀王怒，不听。亡走赵，赵不内。复之秦，竟<br /><br />&nbsp;&nbsp;&nbsp;&nbsp;死於秦而归葬。<br /><br />&nbsp;&nbsp;&nbsp;&nbsp;长子顷襄王立，以其弟子兰为令尹。楚人既咎子兰以劝怀王入秦而不反也。<br /><br />&nbsp;&nbsp;&nbsp;&nbsp;屈平既嫉之，虽放流，C顾楚国，系心怀王，不忘欲反，冀幸君之一悟，<br /><br />&nbsp;&nbsp;&nbsp;&nbsp;俗之一改也。其存君兴国而欲反覆之，一篇之中三致志焉。然终无可柰何，故不<br /><br />&nbsp;&nbsp;&nbsp;&nbsp;可以反，卒以此见怀王之终不悟也。人君无愚智贤不肖，莫不欲求忠以自为，举<br /><br />&nbsp;&nbsp;&nbsp;&nbsp;贤以自佐，然亡国破家相随属，而圣君治国累世而不见者，其所谓忠者不忠，而<br /><br />&nbsp;&nbsp;&nbsp;&nbsp;所谓贤者不贤也。怀王以不知忠臣之分，故内惑於郑袖，外欺於张仪，疏屈平而<br /><br />&nbsp;&nbsp;&nbsp;&nbsp;信上官大夫、令尹子兰。兵挫地削，亡其六郡，身客死於秦，为天下笑。此不知<br /><br />&nbsp;&nbsp;&nbsp;&nbsp;人之祸也。易曰：“井泄不食，为我心恻，可以汲。王明，并受其福。”王之不<br /><br />&nbsp;&nbsp;&nbsp;&nbsp;明，岂足福哉！<br /><br />&nbsp;&nbsp;&nbsp;&nbsp;令尹子兰闻之大怒，卒使上官大夫短屈原於顷襄王，顷襄王怒而迁之。<br /><br />&nbsp;&nbsp;&nbsp;&nbsp;屈原至於江滨，被发行吟泽畔。颜色憔悴，形容枯槁。渔父见而问之曰：<br /><br />&nbsp;&nbsp;&nbsp;&nbsp;“子非三闾大夫欤？何故而至此？”屈原曰：“举世混浊而我独清，众人皆醉而<br /><br />&nbsp;&nbsp;&nbsp;&nbsp;我独醒，是以见放。”渔父曰：“夫圣人者，不凝滞於物而能与世推移。举世混<br /><br />&nbsp;&nbsp;&nbsp;&nbsp;浊，何不随其流而扬其波？众人皆醉，何不J其糟而啜其r？何故怀瑾握瑜而自<br /><br />&nbsp;&nbsp;&nbsp;&nbsp;令见放为？”屈原曰：“吾闻之，新沐者必弹冠，新浴者必振衣，人又谁能以身<br /><br />&nbsp;&nbsp;&nbsp;&nbsp;之察察，受物之汶汶者乎！宁赴常流而葬乎江鱼腹中耳，又安能以皓皓之白而蒙<br /><br />&nbsp;&nbsp;&nbsp;&nbsp;世俗之温蠖乎！”<br /><br />&nbsp;&nbsp;&nbsp;&nbsp;乃作怀沙之赋。其辞曰：<br /><br />&nbsp;&nbsp;&nbsp;&nbsp;陶陶孟夏兮，草木莽莽。伤怀永哀兮，汩徂南土。兮窈窈，孔静幽墨。<br /><br />&nbsp;&nbsp;&nbsp;&nbsp;冤结纡轸兮，离愍之长鞠；抚情效志兮，俯诎以自抑。<br /><br />&nbsp;&nbsp;&nbsp;&nbsp;\方以为圜兮，常度未替；易初本由兮，君子所鄙。章画职墨兮，前度未<br /><br />&nbsp;&nbsp;&nbsp;&nbsp;改；内直质重兮，大人所盛。巧匠不斫兮，孰察其揆正？玄文幽处兮，谓之<br /><br />&nbsp;&nbsp;&nbsp;&nbsp;不章；离娄微睇兮，瞽以为无明。变白而为黑兮，倒上以为下。凤皇在@兮，<br /><br />&nbsp;&nbsp;&nbsp;&nbsp;鸡雉翔舞。同糅玉石兮，一概而相量。夫党人之鄙妒兮，羌不知吾所臧。<br /><br />&nbsp;&nbsp;&nbsp;&nbsp;任重载盛兮，陷滞而不济；怀瑾握瑜兮，穷不得余所示。邑犬群吠兮，吠所<br /><br />&nbsp;&nbsp;&nbsp;&nbsp;怪也；诽骏疑桀兮，固庸态也。文质疏内兮，众不知吾之异采；材朴委积兮，莫<br /><br />&nbsp;&nbsp;&nbsp;&nbsp;知余之所有。重仁袭义兮，谨厚以为丰；重华不可牾兮，孰知余之从容！古固有<br /><br />&nbsp;&nbsp;&nbsp;&nbsp;不并兮，岂知其故也？汤禹久远兮，邈不可慕也。惩违改忿兮，抑心而自；离<br /><br />&nbsp;&nbsp;&nbsp;&nbsp;《不迁兮，愿志之有象。进路北次兮，日昧昧其将暮；含忧虞哀兮，限之以大<br /><br />&nbsp;&nbsp;&nbsp;&nbsp;故。<br /><br />&nbsp;&nbsp;&nbsp;&nbsp;乱曰：浩浩沅、湘兮，分流汨兮。路幽拂兮，道远忽兮。曾恒悲兮，<br /><br />&nbsp;&nbsp;&nbsp;&nbsp;永叹慨兮。世既莫吾知兮，人心不可谓兮。怀情抱质兮，独无匹兮。伯乐既殁兮，<br /><br />&nbsp;&nbsp;&nbsp;&nbsp;骥将焉程兮？人生禀命兮，各有所错兮。定心广志，馀何畏惧兮？曾伤爰哀，永<br /><br />&nbsp;&nbsp;&nbsp;&nbsp;叹喟兮。世溷不吾知，心不可谓兮。知死不可让兮，愿勿爱兮。明以告君子兮，<br /><br />&nbsp;&nbsp;&nbsp;&nbsp;吾将以为类兮。<br /><br />&nbsp;&nbsp;&nbsp;&nbsp;於是怀石遂自沈汨罗以死。<br /><br />&nbsp;&nbsp;&nbsp;&nbsp;屈原既死之后，楚有宋玉、唐勒、景差之徒者，皆好辞而以赋见称；然皆祖<br /><br />&nbsp;&nbsp;&nbsp;&nbsp;屈原之从容辞令，终莫敢直谏。其后楚日以削，数十年竟为秦所灭。<br /><br />&nbsp;&nbsp;&nbsp;&nbsp;自屈原沈汨罗后百有馀年，汉有贾生，为长沙王太傅，过湘水，投书以吊屈<br /><br />&nbsp;&nbsp;&nbsp;&nbsp;原。<br /><br />&nbsp;&nbsp;&nbsp;&nbsp;贾生名谊，雒阳人也。年十八，以能诵诗属书闻於郡中。吴廷尉为河南守，<br /><br />&nbsp;&nbsp;&nbsp;&nbsp;闻其秀才，召置门下，甚幸爱。孝文皇帝初立，闻河南守吴公治平为天下第一，<br /><br />&nbsp;&nbsp;&nbsp;&nbsp;故与李斯同邑而常学事焉，乃徵为廷尉。廷尉乃言贾生年少，颇通诸子百家之书。<br /><br />&nbsp;&nbsp;&nbsp;&nbsp;文帝召以为博士。<br /><br />&nbsp;&nbsp;&nbsp;&nbsp;是时贾生年二十馀，最为少。每诏令议下，诸老先生不能言，贾生尽为之对，<br /><br />&nbsp;&nbsp;&nbsp;&nbsp;人人各如其意所欲出。诸生於是乃以为能，不及也。孝文帝说之，超迁，一岁中<br /><br />&nbsp;&nbsp;&nbsp;&nbsp;至太中大夫。<br /><br />&nbsp;&nbsp;&nbsp;&nbsp;贾生以为汉兴至孝文二十馀年，天下和洽，而固当改正朔，易服色，法制度，<br /><br />&nbsp;&nbsp;&nbsp;&nbsp;定官名，兴礼乐，乃悉草具其事仪法，色尚黄，数用五，为官名，悉更秦之法。<br /><br />&nbsp;&nbsp;&nbsp;&nbsp;孝文帝初即位，谦让未遑也。诸律令所更定，及列侯悉就国，其说皆自贾生发之。<br /><br />&nbsp;&nbsp;&nbsp;&nbsp;於是天子议以为贾生任公卿之位。绛、灌、东阳侯、冯敬之属尽害之，乃短贾生<br /><br />&nbsp;&nbsp;&nbsp;&nbsp;曰：“雒阳之人，年少初学，专欲擅权，纷乱诸事。”於是天子后亦疏之，不用<br /><br />&nbsp;&nbsp;&nbsp;&nbsp;其议，乃以贾生为长沙王太傅。<br /><br />&nbsp;&nbsp;&nbsp;&nbsp;贾生既辞往行，闻长沙卑湿，自以寿不得长，又以m去，意不自得。及渡湘<br /><br />&nbsp;&nbsp;&nbsp;&nbsp;水，为赋以吊屈原。其辞曰：<br /><br />&nbsp;&nbsp;&nbsp;&nbsp;共承嘉惠兮，俟罪长沙。侧闻屈原兮，自沈汨罗。造湘流兮，敬吊先生。<br /><br />&nbsp;&nbsp;&nbsp;&nbsp;遭世罔极兮，乃陨厥身。呜呼哀哉，逢时不祥！鸾凤伏窜兮，鸱枭翱翔。`茸尊<br /><br />&nbsp;&nbsp;&nbsp;&nbsp;显兮，谗谀得志；贤圣逆曳兮，方正倒植。世谓伯夷贪兮，谓盗跖廉；莫邪为顿<br /><br />&nbsp;&nbsp;&nbsp;&nbsp;兮，铅刀为。于嗟兮，生之无故！斡弃周鼎兮宝康瓠，腾驾罢牛兮骖<br /><br />&nbsp;&nbsp;&nbsp;&nbsp;蹇驴，骥垂两耳兮服盐车。章甫荐屦兮，渐不可久；嗟苦先生兮，独离此咎！<br /><br />&nbsp;&nbsp;&nbsp;&nbsp;讯曰：已矣，国其莫我知，独堙郁兮其谁语？凤漂漂其高r兮，夫固自缩而<br /><br />&nbsp;&nbsp;&nbsp;&nbsp;远去。袭九渊之神龙兮，^深潜以自珍。弥融~以隐处兮，夫岂从与蛭<br /><br />&nbsp;&nbsp;&nbsp;&nbsp;P？所贵圣人之神德兮，远浊世而自藏。使骐骥可得系羁兮，岂云异夫犬羊！<br /><br />&nbsp;&nbsp;&nbsp;&nbsp;般纷纷其离此尤兮，亦夫子之辜也！l九州而相君兮，何必怀此都也？凤皇翔<br /><br />&nbsp;&nbsp;&nbsp;&nbsp;于千仞之上兮，览德而下之；见细德之险徵兮，摇增翮逝而去之。彼寻常之@<br /><br />&nbsp;&nbsp;&nbsp;&nbsp;渎兮，岂能容吞舟之鱼！横江湖之@S兮，固将制於蚁蝼。<br /><br />&nbsp;&nbsp;&nbsp;&nbsp;贾生为长沙王太傅三年，有^飞入贾生舍，止于坐隅。楚人命^曰“服”。<br /><br />&nbsp;&nbsp;&nbsp;&nbsp;贾生既以m居长沙，长沙卑湿，自以为寿不得长，伤悼之，乃为赋以自广。其辞<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;单阏之岁兮，四月孟夏，庚子日施兮，服集予舍，止于坐隅，貌甚间暇。异<br /><br />&nbsp;&nbsp;&nbsp;&nbsp;物来集兮，私怪其故，发书占之兮，k言其度。曰“野鸟入处兮，主人将去”。<br /><br />&nbsp;&nbsp;&nbsp;&nbsp;请问于服兮：“予去何之？吉乎告我，凶言其。淹数之度兮，语予其期。”服<br /><br />&nbsp;&nbsp;&nbsp;&nbsp;乃叹息，举首奋翼，口不能言，请对以意。<br /><br />&nbsp;&nbsp;&nbsp;&nbsp;万物变化兮，固无休息。斡流而迁兮，或推而还。形气转续兮，变化而嬗。<br /><br />&nbsp;&nbsp;&nbsp;&nbsp;^穆无穷兮，胡可胜言！祸兮福所倚，福兮祸所伏；忧喜聚门兮，吉凶同域。<br /><br />&nbsp;&nbsp;&nbsp;&nbsp;彼吴大兮，夫差以败；越栖会稽兮，句践霸世。斯游遂成兮，卒被五刑；傅说<br /><br />&nbsp;&nbsp;&nbsp;&nbsp;胥靡兮，乃相武丁。夫祸之与福兮，何异纠g。命不可说兮，孰知其极？水激<br /><br />&nbsp;&nbsp;&nbsp;&nbsp;则旱兮，矢激则远。万物回薄兮，振荡相转。云蒸雨降兮，错缪相纷。大专物<br /><br />&nbsp;&nbsp;&nbsp;&nbsp;兮，t轧无垠。天不可与虑兮，道不可与谋。迟数有命兮，恶识其时？<br /><br />&nbsp;&nbsp;&nbsp;&nbsp;且夫天地为炉兮，造化为工；阴阳为炭兮，万物为铜。合散消息兮，安有常<br /><br />&nbsp;&nbsp;&nbsp;&nbsp;则；千变万化兮，未始有极。忽然为人兮，何足控抟；化为异物兮，又何足患！<br /><br />&nbsp;&nbsp;&nbsp;&nbsp;小知自私兮，贱彼贵我；通人大观兮，物无不可。贪夫徇财兮，烈士徇名；夸者<br /><br />&nbsp;&nbsp;&nbsp;&nbsp;死权兮，品庶冯生。述迫之徒兮，或趋西东；大人不曲兮，亿变齐同。拘士系俗<br /><br />&nbsp;&nbsp;&nbsp;&nbsp;兮，k如囚拘；至人遗物兮，独与道俱。众人或或兮，好恶积意；真人淡漠兮，<br /><br />&nbsp;&nbsp;&nbsp;&nbsp;独与道息。释知遗形兮，超然自丧；寥廓忽荒兮，与道翱翔。乘流则逝兮，得坻<br /><br />&nbsp;&nbsp;&nbsp;&nbsp;则止；纵躯委命兮，不私与己。其生若浮兮，其死若休；澹乎若深渊之静，锖<br /><br />&nbsp;&nbsp;&nbsp;&nbsp;若不系之舟。不以生故自宝兮，养空而浮；德人无累兮，知命不忧。细故d<br /><br />&nbsp;&nbsp;&nbsp;&nbsp;兮，何足以疑！<br /><br />&nbsp;&nbsp;&nbsp;&nbsp;后岁馀，贾生徵见。孝文帝方受，坐宣室。上因感鬼神事，而问鬼神之本。<br /><br />&nbsp;&nbsp;&nbsp;&nbsp;贾生因具道所以然之状。至夜半，文帝前席。既罢，曰：“吾久不见贾生，自以<br /><br />&nbsp;&nbsp;&nbsp;&nbsp;为过之，今不及也。”居顷之，拜贾生为梁怀王太傅。梁怀王，文帝之少子，爱，<br /><br />&nbsp;&nbsp;&nbsp;&nbsp;而好书，故令贾生傅之。<br /><br />&nbsp;&nbsp;&nbsp;&nbsp;文帝复封淮南厉王子四人皆为列侯。贾生谏，以为患之兴自此起矣。贾生数<br /><br />&nbsp;&nbsp;&nbsp;&nbsp;上疏，言诸侯或连数郡，非古之制，可稍削之。文帝不听。<br /><br />&nbsp;&nbsp;&nbsp;&nbsp;居数年，怀王骑，堕马而死，无后。贾生自伤为傅无状，哭泣岁馀，亦死。<br /><br />&nbsp;&nbsp;&nbsp;&nbsp;贾生之死时年三十三矣。及孝文崩，孝武皇帝立，举贾生之孙二人至郡守，而贾<br /><br />&nbsp;&nbsp;&nbsp;&nbsp;嘉最好学，世其家，与余通书。至孝昭时，列为九卿。<br /><br />&nbsp;&nbsp;&nbsp;&nbsp;太史公曰：余读离骚、天问、招魂、哀郢，悲其志。m长沙，观屈原所自沈<br /><br />&nbsp;&nbsp;&nbsp;&nbsp;渊，未尝不垂涕，想见其为人。及见贾生吊之，又怪屈原以彼其材，游诸侯，何<br /><br />&nbsp;&nbsp;&nbsp;&nbsp;国不容，而自令若是。读服鸟赋，同死生，轻去就，又爽然自失矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,117);">加入书签</a><a
                        href="116.html">上一页</a>&larr;<a href="index.html">返回列表</a>&rarr;<a
                            href="118.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "116.html"; var next_page = "118.html"; var index_page = "index.html"; var sortid = "9"; var article_id = "1"; var chapter_id = "117"; var articlename = "史记"; var chaptername = "传 屈原贾生列传第二十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>