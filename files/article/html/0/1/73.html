<!DOCTYPE html>
<html>
<head>
<meta charset="gbk" />
<title>史记-世家 赵世家第十三-在线阅读-哈西文学网</title>
<meta name="keywords" content="司马迁，史记，世家 赵世家第十三全文，世家 赵世家第十三在线阅读 哈西文学网" />
<meta name="description" content="哈西文学网提供司马迁的史记 世家 赵世家第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/73.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/73.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 赵世家第十三</h1>
            <div class="link xb">
                <a href="72.html">上一页</a>&larr;<a href="index.html">返回列表</a>&rarr;<a
                    href="74.html">下一页</a></div>			
            <div id="BookText">&nbsp;&nbsp;&nbsp;&nbsp;赵氏之先，与秦共祖。至中衍，为帝大戊御。其后世蜚廉有子二人，而命其<br /><br />&nbsp;&nbsp;&nbsp;&nbsp;一子曰恶来，事纣，为周所杀，其后为秦。恶来弟曰季胜，其后为赵。<br /><br />&nbsp;&nbsp;&nbsp;&nbsp;季胜生孟增。孟增幸於周成王，是为宅皋狼。皋狼生衡父，衡父生造父。造<br /><br />&nbsp;&nbsp;&nbsp;&nbsp;父幸於周缪王。造父取骥之乘匹，与桃林盗骊、骅骝、绿耳，献之缪王。缪王使<br /><br />&nbsp;&nbsp;&nbsp;&nbsp;造父御，西巡狩，见西王母，乐之忘归。而徐偃王反，缪王日驰千里马，攻徐偃<br /><br />&nbsp;&nbsp;&nbsp;&nbsp;王，大破之。乃赐造父以赵城，由此为赵氏。<br /><br />&nbsp;&nbsp;&nbsp;&nbsp;自造父已下六世至奄父，曰公仲，周宣王时伐戎，为御。及千亩战，奄父脱<br /><br />&nbsp;&nbsp;&nbsp;&nbsp;宣王。奄父生叔带。叔带之时，周幽王无道，去周如晋，事晋文侯，始建赵氏于<br /><br />&nbsp;&nbsp;&nbsp;&nbsp;晋国。<br /><br />&nbsp;&nbsp;&nbsp;&nbsp;自叔带以下，赵宗益兴，五世而至赵夙。<br /><br />&nbsp;&nbsp;&nbsp;&nbsp;赵夙，晋献公之十六年伐霍、魏、耿，而赵夙为将伐霍。霍公求奔齐。晋大<br /><br />&nbsp;&nbsp;&nbsp;&nbsp;旱，卜之，曰“霍太山为祟”。使赵夙召霍君於齐，复之，以奉霍太山之祀，晋<br /><br />&nbsp;&nbsp;&nbsp;&nbsp;复穰。晋献公赐赵夙耿。<br /><br />&nbsp;&nbsp;&nbsp;&nbsp;夙生共孟，当鲁闵公之元年也。共孟生赵衰，字子馀。<br /><br />&nbsp;&nbsp;&nbsp;&nbsp;赵衰卜事晋献公及诸公子，莫吉；卜事公子重耳，吉，即事重耳。重耳以骊<br /><br />&nbsp;&nbsp;&nbsp;&nbsp;姬之乱亡奔翟，赵衰从。翟伐Z咎如，得二女，翟以其少女妻重耳，长女妻赵衰<br /><br />&nbsp;&nbsp;&nbsp;&nbsp;而生盾。初，重耳在晋时，赵衰妻亦生赵同、赵括、赵婴齐。赵衰从重耳出亡，<br /><br />&nbsp;&nbsp;&nbsp;&nbsp;凡十九年，得反国。重耳为晋文公，赵衰为原大夫，居原，任国政。文公所以反<br /><br />&nbsp;&nbsp;&nbsp;&nbsp;国及霸，多赵衰计策，语在晋事中。<br /><br />&nbsp;&nbsp;&nbsp;&nbsp;赵衰既反晋，晋之妻固要迎翟妻，而以其子盾为m嗣，晋妻三子皆下事之。<br /><br />&nbsp;&nbsp;&nbsp;&nbsp;晋襄公之六年，而赵衰卒，谥为成季。<br /><br />&nbsp;&nbsp;&nbsp;&nbsp;赵盾代成季任国政二年而晋襄公卒，太子夷皋年少。盾为国多难，欲立襄公<br /><br />&nbsp;&nbsp;&nbsp;&nbsp;弟雍。雍时在秦，使使迎之。太子母日夜啼泣，顿首谓赵盾曰：“先君何罪，释<br /><br />&nbsp;&nbsp;&nbsp;&nbsp;其m子而更求君？”赵盾患之，恐其宗与大夫袭诛之，乃遂立太子，是为灵公，<br /><br />&nbsp;&nbsp;&nbsp;&nbsp;发兵距所迎襄公弟於秦者。灵公既立，赵盾益专国政。<br /><br />&nbsp;&nbsp;&nbsp;&nbsp;灵公立十四年，益骄。赵盾骤谏，灵公弗听。及食熊蹯，s不熟，杀宰人，<br /><br />&nbsp;&nbsp;&nbsp;&nbsp;持其尸出，赵盾见之。灵公由此惧，欲杀盾。盾素仁爱人，尝所食桑下饿人反I<br /><br />&nbsp;&nbsp;&nbsp;&nbsp;救盾，盾以得亡。未出境，而赵穿弑灵公而立襄公弟黑臀，是为成公。赵盾复反，<br /><br />&nbsp;&nbsp;&nbsp;&nbsp;任国政。君子讥盾“为正卿，亡不出境，反不讨贼”，故太史书曰“赵盾弑其君”。<br /><br />&nbsp;&nbsp;&nbsp;&nbsp;晋景公时而赵盾卒，谥为宣孟，子朔嗣。<br /><br />&nbsp;&nbsp;&nbsp;&nbsp;赵朔，晋景公之三年，朔为晋将下军救郑，与楚庄王战河上。朔娶晋成公姊<br /><br />&nbsp;&nbsp;&nbsp;&nbsp;为夫人。<br /><br />&nbsp;&nbsp;&nbsp;&nbsp;晋景公之三年，大夫屠岸贾欲诛赵氏。初，赵盾在时，梦见叔带持要而哭，<br /><br />&nbsp;&nbsp;&nbsp;&nbsp;甚悲；已而笑，拊手且歌。盾卜之，兆绝而后好。赵史援占之，曰：“此梦甚恶，<br /><br />&nbsp;&nbsp;&nbsp;&nbsp;非君之身，乃君之子，然亦君之咎。至孙，赵将世益衰。”屠岸贾者，始有宠於<br /><br />&nbsp;&nbsp;&nbsp;&nbsp;灵公，及至於景公而贾为司寇，将作难，乃治灵公之贼以致赵盾，遍告诸将曰：<br /><br />&nbsp;&nbsp;&nbsp;&nbsp;“盾虽不知，犹为贼首。以臣弑君，子孙在朝，何以惩罪？请诛之。”韩厥曰：<br /><br />&nbsp;&nbsp;&nbsp;&nbsp;“灵公遇贼，赵盾在外，吾先君以为无罪，故不诛。今诸君将诛其后，是非先君<br /><br />&nbsp;&nbsp;&nbsp;&nbsp;之意而今妄诛。妄诛谓之乱。臣有大事而君不闻，是无君也。”屠岸贾不听。韩<br /><br />&nbsp;&nbsp;&nbsp;&nbsp;厥告赵朔趣亡。朔不肯，曰：“子必不绝赵祀，朔死不恨。”韩厥许诺，称疾不<br /><br />&nbsp;&nbsp;&nbsp;&nbsp;出。贾不请而擅与诸将攻赵氏於下宫，杀赵朔、赵同、赵括、赵婴齐，皆灭其族。<br /><br />&nbsp;&nbsp;&nbsp;&nbsp;赵朔妻成公姊，有遗腹，走公宫匿。赵朔客曰公孙杵臼，杵臼谓朔友人程婴<br /><br />&nbsp;&nbsp;&nbsp;&nbsp;曰：“胡不死？”程婴曰：“朔之妇有遗腹，若幸而男，吾奉之；即女也，吾徐<br /><br />&nbsp;&nbsp;&nbsp;&nbsp;死耳。”居无何，而朔妇免身，生男。屠岸贾闻之，索於宫中。夫人置儿绔中，<br /><br />&nbsp;&nbsp;&nbsp;&nbsp;祝曰：“赵宗灭乎，若号；即不灭，若无声。”及索，儿竟无声。已脱，程婴谓<br /><br />&nbsp;&nbsp;&nbsp;&nbsp;公孙杵臼曰：“今一索不得，后必且复索之，柰何？”公孙杵臼曰：“立孤与死<br /><br />&nbsp;&nbsp;&nbsp;&nbsp;孰难？”程婴曰：“死易，立孤难耳。”公孙杵臼曰：“赵氏先君遇子厚，子<br /><br />&nbsp;&nbsp;&nbsp;&nbsp;为其难者，吾为其易者，请先死。”乃二人谋取他人婴儿负之，衣以文葆，匿山<br /><br />&nbsp;&nbsp;&nbsp;&nbsp;中。程婴出，谬谓诸将军曰：“婴不肖，不能立赵孤。谁能与我千金，吾告赵氏<br /><br />&nbsp;&nbsp;&nbsp;&nbsp;孤处。”诸将皆喜，许之，发师随程婴攻公孙杵臼。杵臼谬曰：“小人哉程婴！<br /><br />&nbsp;&nbsp;&nbsp;&nbsp;昔下宫之难不能死，与我谋匿赵氏孤儿，今又卖我。纵不能立，而忍卖之乎！”<br /><br />&nbsp;&nbsp;&nbsp;&nbsp;抱儿呼曰：“天乎天乎！赵氏孤儿何罪？请活之，独杀杵臼可也。”诸将不许，<br /><br />&nbsp;&nbsp;&nbsp;&nbsp;遂杀杵臼与孤儿。诸将以为赵氏孤儿良已死，皆喜。然赵氏真孤乃反在，程婴卒<br /><br />&nbsp;&nbsp;&nbsp;&nbsp;与俱匿山中。<br /><br />&nbsp;&nbsp;&nbsp;&nbsp;居十五年，晋景公疾，卜之，大业之后不遂者为祟。景公问韩厥，厥知赵孤<br /><br />&nbsp;&nbsp;&nbsp;&nbsp;在，乃曰：“大业之后在晋绝祀者，其赵氏乎？夫自中衍者皆嬴姓也。中衍人面<br /><br />&nbsp;&nbsp;&nbsp;&nbsp;鸟，降佐殷帝大戊，及周天子，皆有明德。下及幽厉无道，而叔带去周m晋，<br /><br />&nbsp;&nbsp;&nbsp;&nbsp;事先君文侯，至于成公，世有立功，未尝绝祀。今吾君独灭赵宗，国人哀之，故<br /><br />&nbsp;&nbsp;&nbsp;&nbsp;见龟策。唯君图之。”景公问：“赵尚有后子孙乎？”韩厥具以实告。於是景公<br /><br />&nbsp;&nbsp;&nbsp;&nbsp;乃与韩厥谋立赵孤儿，召而匿之宫中。诸将入问疾，景公因韩厥之众以胁诸将而<br /><br />&nbsp;&nbsp;&nbsp;&nbsp;见赵孤。赵孤名曰武。诸将不得已，乃曰：“昔下宫之难，屠岸贾为之，矫以君<br /><br />&nbsp;&nbsp;&nbsp;&nbsp;命，并命群臣。非然，孰敢作难！微君之疾，群臣固且请立赵后。今君有命，群<br /><br />&nbsp;&nbsp;&nbsp;&nbsp;臣之愿也。”於是召赵武、程婴遍拜诸将，遂反与程婴、赵武攻屠岸贾，灭其族。<br /><br />&nbsp;&nbsp;&nbsp;&nbsp;复与赵武田邑如故。<br /><br />&nbsp;&nbsp;&nbsp;&nbsp;及赵武冠，为成人，程婴乃辞诸大夫，谓赵武曰：“昔下宫之难，皆能死。<br /><br />&nbsp;&nbsp;&nbsp;&nbsp;我非不能死，我思立赵氏之后。今赵武既立，为成人，复故位，我将下报赵宣孟<br /><br />&nbsp;&nbsp;&nbsp;&nbsp;与公孙杵臼。”赵武啼泣顿首固请，曰：“武愿苦筋骨以报子至死，而子忍去我<br /><br />&nbsp;&nbsp;&nbsp;&nbsp;死乎！”程婴曰：“不可。彼以我为能成事，故先我死；今我不报，是以我事为<br /><br />&nbsp;&nbsp;&nbsp;&nbsp;不成。”遂自杀。赵武服齐衰三年，为之祭邑，春秋祠之，世世勿绝。<br /><br />&nbsp;&nbsp;&nbsp;&nbsp;赵氏复位十一年，而晋厉公杀其大夫三S。栾书畏及，乃遂弑其君厉公，更<br /><br />&nbsp;&nbsp;&nbsp;&nbsp;立襄公曾孙周，是为悼公。晋由此大夫稍。<br /><br />&nbsp;&nbsp;&nbsp;&nbsp;赵武续赵宗二十七年，晋平公立。平公十二年，而赵武为正卿。十三年，吴<br /><br />&nbsp;&nbsp;&nbsp;&nbsp;延陵季子使於晋，曰：“晋国之政卒归於赵武子、韩宣子、魏献子之后矣。”赵<br /><br />&nbsp;&nbsp;&nbsp;&nbsp;武死，谥为文子。<br /><br />&nbsp;&nbsp;&nbsp;&nbsp;文子生景叔。景叔之时，齐景公使晏婴於晋，晏婴与晋叔向语。婴曰：“齐<br /><br />&nbsp;&nbsp;&nbsp;&nbsp;之政后卒归田氏。”叔向亦曰：“晋国之政将归六卿。六卿侈矣，而吾君不能恤<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;赵景叔卒，生赵鞅，是为简子。<br /><br />&nbsp;&nbsp;&nbsp;&nbsp;赵简子在位，晋顷公之九年，简子将合诸侯戍于周。其明年，入周敬王于周，<br /><br />&nbsp;&nbsp;&nbsp;&nbsp;辟弟子朝之故也。<br /><br />&nbsp;&nbsp;&nbsp;&nbsp;晋顷公之十二年，六卿以法诛公族祁氏、羊舌氏，分其邑为十县，六卿各令<br /><br />&nbsp;&nbsp;&nbsp;&nbsp;其族为之大夫。晋公室由此益弱。<br /><br />&nbsp;&nbsp;&nbsp;&nbsp;后十三年，鲁贼臣阳虎来奔，赵简子受赂，厚遇之。<br /><br />&nbsp;&nbsp;&nbsp;&nbsp;赵简子疾，五日不知人，大夫皆惧。医扁鹊视之，出，董安于问。扁鹊曰：<br /><br />&nbsp;&nbsp;&nbsp;&nbsp;“血脉治也，而何怪！在昔秦缪公尝如此，七日而寤。寤之日，告公孙支与子舆<br /><br />&nbsp;&nbsp;&nbsp;&nbsp;曰：‘我之帝所甚乐。吾所以久者，m有学也。帝告我：“晋国将大乱，五世不<br /><br />&nbsp;&nbsp;&nbsp;&nbsp;安；其后将霸，未老而死；霸者之子且令而国男女无别。”’公孙支书而藏之，<br /><br />&nbsp;&nbsp;&nbsp;&nbsp;秦谶於是出矣。献公之乱，文公之霸，而襄公败秦师於ザ归纵淫，此子之所闻。<br /><br />&nbsp;&nbsp;&nbsp;&nbsp;今主君之疾与之同，不出三日疾必间，间必有言也。”<br /><br />&nbsp;&nbsp;&nbsp;&nbsp;居二日半，简子寤。语大夫曰：“我之帝所甚乐，与百神游於钧天，广乐九<br /><br />&nbsp;&nbsp;&nbsp;&nbsp;奏万舞，不类三代之乐，其声动人心。有一熊欲来援我，帝命我射之，中熊，熊<br /><br />&nbsp;&nbsp;&nbsp;&nbsp;死。又有一罴来，我又射之，中罴，罴死。帝甚喜，赐我二笥，皆有副。吾见儿<br /><br />&nbsp;&nbsp;&nbsp;&nbsp;在帝侧，帝属我一翟犬，曰：‘及而子之壮也，以赐之。’帝告我：‘晋国且世<br /><br />&nbsp;&nbsp;&nbsp;&nbsp;衰，七世而亡，嬴姓将大败周人於范魁之西，而亦不能有也。今余思虞舜之勋，<br /><br />&nbsp;&nbsp;&nbsp;&nbsp;m余将以其胄女孟姚配而七世之孙。’”董安于受言而书藏之。以扁鹊言告简子，<br /><br />&nbsp;&nbsp;&nbsp;&nbsp;简子赐扁鹊田四万亩。<br /><br />&nbsp;&nbsp;&nbsp;&nbsp;他日，简子出，有人当道，辟之不去，从者怒，将刃之。当道者曰：“吾欲<br /><br />&nbsp;&nbsp;&nbsp;&nbsp;有谒於主君。”从者以闻。简子召之，曰：“@，吾有所见子也。”当道<br /><br />&nbsp;&nbsp;&nbsp;&nbsp;者曰：“屏左右，愿有谒。”简子屏人。当道者曰：“主君之疾，臣在帝侧。”<br /><br />&nbsp;&nbsp;&nbsp;&nbsp;简子曰：“然，有之。子之见我，我何为？”当道者曰：“帝令主君射熊与罴，<br /><br />&nbsp;&nbsp;&nbsp;&nbsp;皆死。”简子曰：“是，且何也？”当道者曰：“晋国且有大难，主君首之。帝<br /><br />&nbsp;&nbsp;&nbsp;&nbsp;令主君灭二卿，夫熊与罴皆其祖也。”简子曰：“帝赐我二笥皆有副，何也？”<br /><br />&nbsp;&nbsp;&nbsp;&nbsp;当道者曰：“主君之子将克二国於翟，皆子姓也。”简子曰：“吾见儿在帝侧，<br /><br />&nbsp;&nbsp;&nbsp;&nbsp;帝属我一翟犬，曰‘及而子之长以赐之’。夫儿何谓以赐翟犬？”当道者曰：<br /><br />&nbsp;&nbsp;&nbsp;&nbsp;“儿，主君之子也。翟犬者，代之先也。主君之子且必有代。及主君之后嗣，且<br /><br />&nbsp;&nbsp;&nbsp;&nbsp;有革政而胡服，并二国於翟。”简子问其姓而延之以官。当道者曰：“臣野人，<br /><br />&nbsp;&nbsp;&nbsp;&nbsp;致帝命耳。”遂不见。简子书藏之府。<br /><br />&nbsp;&nbsp;&nbsp;&nbsp;异日，姑布子卿见简子，简子遍召诸子相之。子卿曰：“无为将军者。”简<br /><br />&nbsp;&nbsp;&nbsp;&nbsp;子曰：“赵氏其灭乎？”子卿曰：“吾尝见一子於路，殆君之子也。”简子召子<br /><br />&nbsp;&nbsp;&nbsp;&nbsp;毋恤。毋恤至，则子卿起曰：“此真将军矣！”简子曰：“此其母贱，翟婢也，<br /><br />&nbsp;&nbsp;&nbsp;&nbsp;奚道贵哉？”子卿曰：“天所授，虽贱必贵。”自是之后，简子尽召诸子与语，<br /><br />&nbsp;&nbsp;&nbsp;&nbsp;毋恤最贤。简子乃告诸子曰：“吾藏宝符於常山上，先得者赏。”诸子驰之常山<br /><br />&nbsp;&nbsp;&nbsp;&nbsp;上，求，无所得。毋恤还，曰：“已得符矣。”简子曰：“奏之。”毋恤曰：<br /><br />&nbsp;&nbsp;&nbsp;&nbsp;“从常山上临代，代可取也。”简子於是知毋恤果贤，乃废太子伯鲁，而以毋恤<br /><br />&nbsp;&nbsp;&nbsp;&nbsp;为太子。<br /><br />&nbsp;&nbsp;&nbsp;&nbsp;后二年，晋定公之十四年，范、中行作乱。明年春，简子谓邯郸大夫午曰：<br /><br />&nbsp;&nbsp;&nbsp;&nbsp;“归我卫士五百家，吾将置之晋阳。”午许诺，归而其父兄不听，倍言。赵鞅捕<br /><br />&nbsp;&nbsp;&nbsp;&nbsp;午，囚之晋阳。乃告邯郸人曰：“我私有诛午也，诸君欲谁立？”遂杀午。赵稷、<br /><br />&nbsp;&nbsp;&nbsp;&nbsp;涉宾以邯郸反。晋君使籍秦围邯郸。荀寅、范吉射与午善，不肯助秦而谋作乱，<br /><br />&nbsp;&nbsp;&nbsp;&nbsp;董安于知之。十月，范、中行氏伐赵鞅，鞅奔晋阳，晋人围之。范吉射、荀寅仇<br /><br />&nbsp;&nbsp;&nbsp;&nbsp;人魏襄等谋逐荀寅，以梁婴父代之；逐吉射，以范皋绎代之。荀栎言於晋侯曰：<br /><br />&nbsp;&nbsp;&nbsp;&nbsp;“君命大臣，始乱者死。今三臣始乱而独逐鞅，用刑不均，请皆逐之。”十一月，<br /><br />&nbsp;&nbsp;&nbsp;&nbsp;荀栎、韩不佞、魏哆奉公命以伐范、中行氏，不克。范、中行氏反伐公，公击之，<br /><br />&nbsp;&nbsp;&nbsp;&nbsp;范、中行败走。丁未，二子奔朝歌。韩、魏以赵氏为请。十二月辛未，赵鞅入绛，<br /><br />&nbsp;&nbsp;&nbsp;&nbsp;盟于公宫。其明年，知伯文子谓赵鞅曰：“范、中行虽信为乱，安于发之，是安<br /><br />&nbsp;&nbsp;&nbsp;&nbsp;于与谋也。晋国有法，始乱者死。夫二子已伏罪而安于独在。”赵鞅患之。安于<br /><br />&nbsp;&nbsp;&nbsp;&nbsp;曰：“臣死，赵氏定，晋国宁，吾死晚矣。”遂自杀。赵氏以告知伯，然后赵氏<br /><br />&nbsp;&nbsp;&nbsp;&nbsp;宁。<br /><br />&nbsp;&nbsp;&nbsp;&nbsp;孔子闻赵简子不请晋君而执邯郸午，保晋阳，故书春秋曰“赵鞅以晋阳畔”。<br /><br />&nbsp;&nbsp;&nbsp;&nbsp;赵简子有臣曰周舍，好直谏。周舍死，简子每听朝，常不悦，大夫请罪。简<br /><br />&nbsp;&nbsp;&nbsp;&nbsp;子曰：“大夫无罪。吾闻千羊之皮不如一狐之腋。诸大夫朝，徒闻唯唯，不闻周<br /><br />&nbsp;&nbsp;&nbsp;&nbsp;舍之鄂鄂，是以忧也。”简子由此能附赵邑而怀晋人。<br /><br />&nbsp;&nbsp;&nbsp;&nbsp;晋定公十八年，赵简子围范、中行于朝歌，中行文子奔邯郸。明年，卫灵公<br /><br />&nbsp;&nbsp;&nbsp;&nbsp;卒。简子与阳虎送卫太子蒯聩于卫，卫不内，居戚。<br /><br />&nbsp;&nbsp;&nbsp;&nbsp;晋定公二十一年，简子拔邯郸，中行文子奔柏人。简子又围柏人，中行文子、<br /><br />&nbsp;&nbsp;&nbsp;&nbsp;范昭子遂奔齐。赵竟有邯郸、柏人。范、中行馀邑入于晋。赵名晋卿，实专晋权，<br /><br />&nbsp;&nbsp;&nbsp;&nbsp;奉邑侔於诸侯。<br /><br />&nbsp;&nbsp;&nbsp;&nbsp;晋定公三十年，定公与吴王夫差争长於黄池，赵简子从晋定公，卒长吴。定<br /><br />&nbsp;&nbsp;&nbsp;&nbsp;公三十七年卒，而简子除三年之丧，期而已。是岁，越王句践灭吴。<br /><br />&nbsp;&nbsp;&nbsp;&nbsp;晋出公十一年，知伯伐郑。赵简子疾，使太子毋恤将而围郑。知伯醉，以酒<br /><br />&nbsp;&nbsp;&nbsp;&nbsp;灌击毋恤。毋恤群臣请死之。毋恤曰：“君所以置毋恤，为能忍_。”然亦愠<br /><br />&nbsp;&nbsp;&nbsp;&nbsp;知伯。知伯归，因谓简子，使废毋恤，简子不听。毋恤由此怨知伯。<br /><br />&nbsp;&nbsp;&nbsp;&nbsp;晋出公十七年，简子卒，太子毋恤代立，是为襄子。<br /><br />&nbsp;&nbsp;&nbsp;&nbsp;赵襄子元年，越围吴。襄子降丧食，使楚隆问吴王。<br /><br />&nbsp;&nbsp;&nbsp;&nbsp;襄子姊前为代王夫人。简子既葬，未除服，北登夏屋，请代王。使厨人操铜<br /><br />&nbsp;&nbsp;&nbsp;&nbsp;以食代王及从者，行斟，阴令宰人各以击杀代王及从官，遂兴兵平代地。<br /><br />&nbsp;&nbsp;&nbsp;&nbsp;其姊闻之，泣而呼天，摩笄自杀。代人怜之，所死地名之为摩笄之山。遂以代封<br /><br />&nbsp;&nbsp;&nbsp;&nbsp;伯鲁子周为代成君。伯鲁者，襄子兄，故太子。太子蚤死，故封其子。<br /><br />&nbsp;&nbsp;&nbsp;&nbsp;襄子立四年，知伯与赵、韩、魏尽分其范、中行故地。晋出公怒，告齐、鲁，<br /><br />&nbsp;&nbsp;&nbsp;&nbsp;欲以伐四卿。四卿恐，遂共攻出公。出公奔齐，道死。知伯乃立昭公曾孙骄，是<br /><br />&nbsp;&nbsp;&nbsp;&nbsp;为晋懿公。知伯益骄。请地韩、魏，韩、魏与之。请地赵，赵不与，以其围郑之<br /><br />&nbsp;&nbsp;&nbsp;&nbsp;辱。知伯怒，遂率韩、魏攻赵。赵襄子惧，乃奔保晋阳。<br /><br />&nbsp;&nbsp;&nbsp;&nbsp;原过从，后，至於王泽，见三人，自带以上可见，自带以下不可见。与原过<br /><br />&nbsp;&nbsp;&nbsp;&nbsp;竹二节，莫通。曰：“为我以是遗赵毋恤。”原过既至，以告襄子。襄子齐三日，<br /><br />&nbsp;&nbsp;&nbsp;&nbsp;亲自剖竹，有朱书曰：“赵毋恤，余霍泰山山阳侯天使也。三月丙戌，余将使女<br /><br />&nbsp;&nbsp;&nbsp;&nbsp;反灭知氏。女亦立我百邑，余将赐女林胡之地。至于后世，且有伉王，赤黑，龙<br /><br />&nbsp;&nbsp;&nbsp;&nbsp;面而鸟，鬓麋髭<冉页>，大膺大胸，下而冯，左衽界乘，奄有河宗，至于<br /><br />&nbsp;&nbsp;&nbsp;&nbsp;休溷诸貉，南伐晋别，北灭黑姑。”襄子再拜，受三神之令。<br /><br />&nbsp;&nbsp;&nbsp;&nbsp;三国攻晋阳，岁馀，引汾水灌其城，城不浸者三版。城中悬釜而炊，易子而<br /><br />&nbsp;&nbsp;&nbsp;&nbsp;食。群臣皆有外心，礼益慢，唯高共不敢失礼。襄子惧，乃夜使相张孟同私於韩、<br /><br />&nbsp;&nbsp;&nbsp;&nbsp;魏。韩、魏与合谋，以三月丙戌，三国反灭知氏，共分其地。於是襄子行赏，高<br /><br />&nbsp;&nbsp;&nbsp;&nbsp;共为上。张孟同曰：“晋阳之难，唯共无功。”襄子曰：“方晋阳急，群臣皆懈，<br /><br />&nbsp;&nbsp;&nbsp;&nbsp;惟共不敢失人臣礼，是以先之。”於是赵北有代，南并知氏，於韩、魏。遂祠<br /><br />&nbsp;&nbsp;&nbsp;&nbsp;三神於百邑，使原过主霍泰山祠祀。<br /><br />&nbsp;&nbsp;&nbsp;&nbsp;其后娶空同氏，生五子。襄子为伯鲁之不立也，不肯立子，且必欲传位与伯<br /><br />&nbsp;&nbsp;&nbsp;&nbsp;鲁子代成君。成君先死，乃取代成君子浣立为太子。襄子立三十三年卒，浣立，<br /><br />&nbsp;&nbsp;&nbsp;&nbsp;是为献侯。<br /><br />&nbsp;&nbsp;&nbsp;&nbsp;献侯少即位，治中牟。<br /><br />&nbsp;&nbsp;&nbsp;&nbsp;襄子弟桓子逐献侯，自立於代，一年卒。国人曰桓子立非襄子意，乃共杀其<br /><br />&nbsp;&nbsp;&nbsp;&nbsp;子而复迎立献侯。<br /><br />&nbsp;&nbsp;&nbsp;&nbsp;十年，中山武公初立。十三年，城平邑。十五年，献侯卒，子烈侯籍立。<br /><br />&nbsp;&nbsp;&nbsp;&nbsp;烈侯元年，魏文侯伐中山，使太子击守之。六年，魏、韩、赵皆相立为诸侯，<br /><br />&nbsp;&nbsp;&nbsp;&nbsp;追尊献子为献侯。<br /><br />&nbsp;&nbsp;&nbsp;&nbsp;烈侯好音，谓相国公仲连曰：“寡人有爱，可以贵之乎？”公仲曰：“富之<br /><br />&nbsp;&nbsp;&nbsp;&nbsp;可，贵之则否。”烈侯曰：“然。夫郑歌者枪、石二人，吾赐之田，人万亩。”<br /><br />&nbsp;&nbsp;&nbsp;&nbsp;公仲曰：“诺。”不与。居一月，烈侯从代来，问歌者田。公仲曰：“求，未有<br /><br />&nbsp;&nbsp;&nbsp;&nbsp;可者。”有顷，烈侯复问。公仲终不与，乃称疾不朝。番吾君自代来，谓公仲曰：<br /><br />&nbsp;&nbsp;&nbsp;&nbsp;“君实好善，而未知所持。今公仲相赵，於今四年，亦有进士乎？”公仲曰：<br /><br />&nbsp;&nbsp;&nbsp;&nbsp;“未也。”番吾君曰：“牛畜、荀欣、徐越皆可。”公仲乃进三人。及朝，烈侯<br /><br />&nbsp;&nbsp;&nbsp;&nbsp;复问：“歌者田何如？”公仲曰：“方使择其善者。”牛畜侍烈侯以仁义，约以<br /><br />&nbsp;&nbsp;&nbsp;&nbsp;王道，烈侯然。明日，荀欣侍，以选练举贤，任官使能。明日，徐越侍以节财<br /><br />&nbsp;&nbsp;&nbsp;&nbsp;俭用，察度功德。所与无不充，君说。烈侯使使谓相国曰：“歌者之田且止。”<br /><br />&nbsp;&nbsp;&nbsp;&nbsp;官牛畜为师，荀欣为中尉，徐越为内史，赐相国衣二袭。<br /><br />&nbsp;&nbsp;&nbsp;&nbsp;九年，烈侯卒，弟武公立。武公十三年卒，赵复立烈侯太子章，是为敬侯。<br /><br />&nbsp;&nbsp;&nbsp;&nbsp;是岁，魏文侯卒。<br /><br />&nbsp;&nbsp;&nbsp;&nbsp;敬侯元年，武公子朝作乱，不克，出奔魏。赵始都邯郸。<br /><br />&nbsp;&nbsp;&nbsp;&nbsp;二年，败齐于灵丘。三年，救魏于廪丘，大败齐人。四年，魏败我兔台。筑<br /><br />&nbsp;&nbsp;&nbsp;&nbsp;刚平以侵卫。五年，齐、魏为卫攻赵，取我刚平。六年，借兵於楚伐魏，取棘蒲。<br /><br />&nbsp;&nbsp;&nbsp;&nbsp;八年，拔魏黄城。九年，伐齐。齐伐燕，赵救燕。十年，与中山战于房子。<br /><br />&nbsp;&nbsp;&nbsp;&nbsp;十一年，魏、韩、赵共灭晋，分其地。伐中山，又战於中人。十二年，敬侯<br /><br />&nbsp;&nbsp;&nbsp;&nbsp;卒，子成侯种立。<br /><br />&nbsp;&nbsp;&nbsp;&nbsp;成侯元年，公子胜与成侯争立，为乱。二年六月，雨雪。三年，太戊午为相。<br /><br />&nbsp;&nbsp;&nbsp;&nbsp;伐卫，取乡邑七十三。魏败我蔺。四年，与秦战高安，败之。五年，伐齐于鄄。<br /><br />&nbsp;&nbsp;&nbsp;&nbsp;魏败我怀。攻郑，败之，以与韩，韩与我长子。六年，中山筑长城。伐魏，败<br /><br />&nbsp;&nbsp;&nbsp;&nbsp;ㄔ螅围魏惠王。七年，侵齐，至长城。与韩攻周。八年，与韩分周以为两。<br /><br />&nbsp;&nbsp;&nbsp;&nbsp;九年，与齐战阿下。十年，攻卫，取甄。十一年，秦攻魏，赵救之石阿。十二年，<br /><br />&nbsp;&nbsp;&nbsp;&nbsp;秦攻魏少梁，赵救之。十三年，秦献公使庶长国伐魏少梁，虏其太子、痤。魏败<br /><br />&nbsp;&nbsp;&nbsp;&nbsp;我浍，取皮牢。成侯与韩昭侯遇上党。十四年，与韩攻秦。十五年，助魏攻齐。<br /><br />&nbsp;&nbsp;&nbsp;&nbsp;十六年，与韩、魏分晋，封晋君以端氏。<br /><br />&nbsp;&nbsp;&nbsp;&nbsp;十七年，成侯与魏惠王遇葛孽。十九年，与齐、宋会平陆，与燕会阿。二十<br /><br />&nbsp;&nbsp;&nbsp;&nbsp;年，魏献荣椽，因以为檀台。二十一年，魏围我邯郸。二十二年，魏惠王拔我邯<br /><br />&nbsp;&nbsp;&nbsp;&nbsp;郸，齐亦败魏於桂陵。二十四年，魏归我邯郸，与魏盟漳水上。秦攻我蔺。二十<br /><br />&nbsp;&nbsp;&nbsp;&nbsp;五年，成侯卒。公子与太子肃侯争立，败，亡奔韩。<br /><br />&nbsp;&nbsp;&nbsp;&nbsp;肃侯元年，夺晋君端氏，徙处屯留。二年，与魏惠王遇於阴晋。三年，公子<br /><br />&nbsp;&nbsp;&nbsp;&nbsp;范袭邯郸，不胜而死。四年，朝天子。六年，攻齐，拔高唐。七年，公子刻攻魏<br /><br />&nbsp;&nbsp;&nbsp;&nbsp;首垣。十一年，秦孝公使商君伐魏，虏其将公子n。赵伐魏。十二年，秦孝公卒，<br /><br />&nbsp;&nbsp;&nbsp;&nbsp;商君死。十五年，起寿陵。魏惠王卒。<br /><br />&nbsp;&nbsp;&nbsp;&nbsp;十六年，肃侯游大陵，出於鹿门，大戊午扣马曰：“耕事方急，一日不作，<br /><br />&nbsp;&nbsp;&nbsp;&nbsp;百日不食。”肃侯下车谢。<br /><br />&nbsp;&nbsp;&nbsp;&nbsp;十七年，围魏黄，不克。筑长城。<br /><br />&nbsp;&nbsp;&nbsp;&nbsp;十八年，齐、魏伐我，我决河水灌之，兵去。二十二年，张仪相秦。赵疵与<br /><br />&nbsp;&nbsp;&nbsp;&nbsp;秦战，败，秦杀疵河西，取我蔺、离石。二十三年，韩举与齐、魏战，死于桑丘。<br /><br />&nbsp;&nbsp;&nbsp;&nbsp;二十四年，肃侯卒。秦、楚、燕、齐、魏出锐师各万人来会葬。子武灵王立。<br /><br />&nbsp;&nbsp;&nbsp;&nbsp;武灵王元年，阳文君赵豹相。梁襄王与太子嗣，韩宣王与太子仓来朝信宫。<br /><br />&nbsp;&nbsp;&nbsp;&nbsp;武灵王少，未能听政，博闻师三人，左右司过三人。及听政，先问先王贵臣肥义，<br /><br />&nbsp;&nbsp;&nbsp;&nbsp;加其秩；国三老年八十，月致其礼。<br /><br />&nbsp;&nbsp;&nbsp;&nbsp;三年，城z。四年，与韩会于区鼠。五年，娶韩女为夫人。<br /><br />&nbsp;&nbsp;&nbsp;&nbsp;八年，韩击秦，不胜而去。五国相王，赵独否，曰：“无其实，敢处其名乎！”<br /><br />&nbsp;&nbsp;&nbsp;&nbsp;令国人谓已曰“君”。<br /><br />&nbsp;&nbsp;&nbsp;&nbsp;九年，与韩、魏共击秦，秦败我，斩首八万级。齐败我观泽。十年，秦取我<br /><br />&nbsp;&nbsp;&nbsp;&nbsp;中都及西阳。齐破燕。燕相子之为君，君反为臣。十一年，王召公子职於韩，立<br /><br />&nbsp;&nbsp;&nbsp;&nbsp;以为燕王，”使乐池送之。十三年，秦拔我蔺，虏将军赵庄。楚、魏王来，过邯<br /><br />&nbsp;&nbsp;&nbsp;&nbsp;郸。十四年，赵何攻魏。<br /><br />&nbsp;&nbsp;&nbsp;&nbsp;十六年，秦惠王卒。王游大陵。他日，王梦见处女鼓琴而歌诗曰：“美人荧<br /><br />&nbsp;&nbsp;&nbsp;&nbsp;荧兮，颜若苕之荣。命乎命乎，曾无我嬴！”异日，王饮酒乐，数言所梦，想见<br /><br />&nbsp;&nbsp;&nbsp;&nbsp;其状。吴广闻之，因夫人而内其女娃嬴。孟姚也。孟姚甚有宠於王，是为惠后。<br /><br />&nbsp;&nbsp;&nbsp;&nbsp;十七年，王出九门，为野台，以望齐、中山之境。<br /><br />&nbsp;&nbsp;&nbsp;&nbsp;十八年，秦武王与孟说举龙文赤鼎，绝膑而死。赵王使代相赵固迎公子稷於<br /><br />&nbsp;&nbsp;&nbsp;&nbsp;燕，送归，立为秦王，是为昭王。<br /><br />&nbsp;&nbsp;&nbsp;&nbsp;十九年春正月，大朝信宫。召肥义与议天下，五日而毕。王北略中山之地，<br /><br />&nbsp;&nbsp;&nbsp;&nbsp;至於房子，遂之代，北至无穷，西至河，登黄华之上。召楼缓谋曰：“我先王因<br /><br />&nbsp;&nbsp;&nbsp;&nbsp;世之变，以长南藩之地，属阻漳、滏之险，立长城，又取蔺、郭狼，败林人於荏，<br /><br />&nbsp;&nbsp;&nbsp;&nbsp;而功未遂。今中山在我腹心，北有燕，东有胡，西有林胡、楼烦、秦、韩之边，<br /><br />&nbsp;&nbsp;&nbsp;&nbsp;而无兵之救，是亡社稷，柰何？夫有高世之名，必有遗俗之累。吾欲胡服。”<br /><br />&nbsp;&nbsp;&nbsp;&nbsp;楼缓曰：“善。”群臣皆不欲。<br /><br />&nbsp;&nbsp;&nbsp;&nbsp;於是肥义侍，王曰：“简、襄主之烈，计胡、翟之利。为人臣者，宠有孝弟<br /><br />&nbsp;&nbsp;&nbsp;&nbsp;长幼顺明之节，通有补民益主之业，此两者臣之分也。今吾欲继襄主之迹，开於<br /><br />&nbsp;&nbsp;&nbsp;&nbsp;胡、翟之乡，而卒世不见也。为敌弱，用力少而功多，可以毋尽百姓之劳，而序<br /><br />&nbsp;&nbsp;&nbsp;&nbsp;往古之勋。夫有高世之功者，负遗俗之累；有独智之虑者，任骜民之怨。今吾将<br /><br />&nbsp;&nbsp;&nbsp;&nbsp;胡服骑射以教百姓，而世必议寡人，柰何？”肥义曰：“臣闻疑事无功，疑行无<br /><br />&nbsp;&nbsp;&nbsp;&nbsp;名。王既定负遗俗之虑，殆无顾天下之议矣。夫论至德者不和於俗，成大功者不<br /><br />&nbsp;&nbsp;&nbsp;&nbsp;谋於众。昔者舜舞有苗，禹袒裸国，非以养欲而乐志也，务以论德而约功也。愚<br /><br />&nbsp;&nbsp;&nbsp;&nbsp;者成事，智者睹未形，则王何疑焉。”王曰：“吾不疑胡服也，吾恐天下笑我<br /><br />&nbsp;&nbsp;&nbsp;&nbsp;也。狂夫之乐，智者哀焉；愚者所笑，贤者察焉。世有顺我者，胡服之功未可知<br /><br />&nbsp;&nbsp;&nbsp;&nbsp;也。虽驱世以笑我，胡地中山吾必有之。”於是遂胡服矣。<br /><br />&nbsp;&nbsp;&nbsp;&nbsp;使王告公子成曰：“寡人胡服，将以朝也，亦欲叔服之。家听於亲而国<br /><br />&nbsp;&nbsp;&nbsp;&nbsp;听於君，古今之公行也。子不反亲，臣不逆君，兄弟之通义也。今寡人作教易服<br /><br />&nbsp;&nbsp;&nbsp;&nbsp;而叔不服，吾恐天下议之也。制国有常，利民为本；从政有经，令行为上。明德<br /><br />&nbsp;&nbsp;&nbsp;&nbsp;先论於贱，而行政先信於贵。今胡服之意，非以养欲而乐志也；事有所止而功有<br /><br />&nbsp;&nbsp;&nbsp;&nbsp;所出，事成功立，然后善也。今寡人恐叔之逆从政之经，以辅叔之议。且寡人闻<br /><br />&nbsp;&nbsp;&nbsp;&nbsp;之，事利国者行无邪，因贵戚者名不累，故愿慕公叔之义，以成胡服之功。使<br /><br />&nbsp;&nbsp;&nbsp;&nbsp;谒之叔，请服焉。”公子成再拜稽首曰：“臣固闻王之胡服也。臣不佞，寝<br /><br />&nbsp;&nbsp;&nbsp;&nbsp;疾，未能趋走以滋进也。王命之，臣敢对，因竭其愚忠。曰：臣闻中国者，盖聪<br /><br />&nbsp;&nbsp;&nbsp;&nbsp;明徇智之所居也，万物财用之所聚也，贤圣之所教也，仁义之所施也，诗书礼乐<br /><br />&nbsp;&nbsp;&nbsp;&nbsp;之所用也，异敏技能之所试也，远方之所观赴也，蛮夷之所义行也。今王舍此而<br /><br />&nbsp;&nbsp;&nbsp;&nbsp;袭远方之服，变古之教，易古人道，逆人之心，而怫学者，离中国，故臣愿王图<br /><br />&nbsp;&nbsp;&nbsp;&nbsp;之也。”使者以报。王曰：“吾固闻叔之疾也，我将自往请之。”<br /><br />&nbsp;&nbsp;&nbsp;&nbsp;王遂往之公子成家，因自请之，曰：“夫服者，所以便用也；礼者，所以便<br /><br />&nbsp;&nbsp;&nbsp;&nbsp;事也。圣人观乡而顺宜，因事而制礼，所以利其民而厚其国也。夫翦发文身，错<br /><br />&nbsp;&nbsp;&nbsp;&nbsp;臂左衽，瓯越之民也。黑齿雕题，s冠秫绌，大吴之国也。故礼服莫同，其便一<br /><br />&nbsp;&nbsp;&nbsp;&nbsp;也。乡异而用变，事异而礼易。是以圣人果可以利其国，不一其用；果可以便其<br /><br />&nbsp;&nbsp;&nbsp;&nbsp;事，不同其礼。儒者一师而俗异，中国同礼而教离，况於山谷之便乎？故去就之<br /><br />&nbsp;&nbsp;&nbsp;&nbsp;变，智者不能一；远近之服，贤圣不能同。穷乡多异，曲学多辩。不知而不疑，<br /><br />&nbsp;&nbsp;&nbsp;&nbsp;异於己而不非者，公焉而众求尽善也。今叔之所言者俗也，吾所言者所以制俗也。<br /><br />&nbsp;&nbsp;&nbsp;&nbsp;吾国东有河、薄洛之水，与齐、中山同之，无舟楫之用。自常山以至代、上党，<br /><br />&nbsp;&nbsp;&nbsp;&nbsp;东有燕、东胡之境，而西有楼烦、秦、韩之边，今无骑射之备。故寡人无舟楫之<br /><br />&nbsp;&nbsp;&nbsp;&nbsp;用，夹水居之民，将何以守河、薄洛之水；变服骑射，以备燕、三胡、秦、韩之<br /><br />&nbsp;&nbsp;&nbsp;&nbsp;边。且昔者简主不塞晋阳以及上党，而襄主并戎取代以攘诸胡，此愚智所明也。<br /><br />&nbsp;&nbsp;&nbsp;&nbsp;先时中山负齐之兵，侵暴吾地，系累吾民，引水围z，微社稷之神灵，则z<br /><br />&nbsp;&nbsp;&nbsp;&nbsp;几於不守也。先王丑之，而怨未能报也。今骑射之备，近可以便上党之形，而远<br /><br />&nbsp;&nbsp;&nbsp;&nbsp;可以报中山之怨。而叔顺中国之俗以逆简、襄之意，恶变服之名以忘z事之丑，<br /><br />&nbsp;&nbsp;&nbsp;&nbsp;非寡人之所望也。”公子成再拜稽首曰：“臣愚，不达於王之义，敢道世俗之闻，<br /><br />&nbsp;&nbsp;&nbsp;&nbsp;臣之罪也。今王将继简、襄之意以顺先王之志，臣敢不听命乎！”再拜稽首。乃<br /><br />&nbsp;&nbsp;&nbsp;&nbsp;赐胡服。明日，服而朝。於是始出胡服令也。<br /><br />&nbsp;&nbsp;&nbsp;&nbsp;赵文、赵造、周、赵俊皆谏止王毋胡服，如故法便。王曰：“先王不同<br /><br />&nbsp;&nbsp;&nbsp;&nbsp;俗，何古之法？帝王不相袭，何礼之循？戏、神农教而不诛，黄帝、尧、舜诛<br /><br />&nbsp;&nbsp;&nbsp;&nbsp;而不怒。及至三王，随时制法，因事制礼。法度制令各顺其宜，衣服器械各便其<br /><br />&nbsp;&nbsp;&nbsp;&nbsp;用。故礼也不必一道，而便国不必古。圣人之兴也不相袭而王，夏、殷之衰也不<br /><br />&nbsp;&nbsp;&nbsp;&nbsp;易礼而灭。然则反古未可非，而循礼未足多也。且服奇者志淫，则是邹、鲁无奇<br /><br />&nbsp;&nbsp;&nbsp;&nbsp;行也；俗辟者民易，则是吴、越无秀士也。且圣人利身谓之服，便事谓之礼。夫<br /><br />&nbsp;&nbsp;&nbsp;&nbsp;进退之节，衣服之制者，所以齐常民也，非所以论贤者也。故齐民与俗流，贤者<br /><br />&nbsp;&nbsp;&nbsp;&nbsp;与变俱。故谚曰‘以书御者不尽马之情，以古制今者不达事之变’。循法之功，<br /><br />&nbsp;&nbsp;&nbsp;&nbsp;不足以高世；法古之学，不足以制今。子不及也。”遂胡服招骑射。<br /><br />&nbsp;&nbsp;&nbsp;&nbsp;二十年，王略中山地，至宁葭；西略胡地，至榆中。林胡王献马。归，使楼<br /><br />&nbsp;&nbsp;&nbsp;&nbsp;缓之秦，仇液之韩，王贲之楚，富丁之魏，赵爵之齐。代相赵固主胡，致其兵。<br /><br />&nbsp;&nbsp;&nbsp;&nbsp;二十一年，攻中山。赵为右军，许钧为左军，公子章为中军，王并将之。<br /><br />&nbsp;&nbsp;&nbsp;&nbsp;牛翦将车骑，赵希并将胡、代。赵与之陉，合军曲阳，攻取丹丘、华阳、鸱之塞。<br /><br />&nbsp;&nbsp;&nbsp;&nbsp;王军取z、石邑、封龙、东垣。中山献四邑和，王许之，罢兵。二十三年，攻<br /><br />&nbsp;&nbsp;&nbsp;&nbsp;中山。二十五年，惠后卒。使周胡服傅王子何。二十六年，复攻中山，攘地<br /><br />&nbsp;&nbsp;&nbsp;&nbsp;北至燕、代，西至云中、九原。<br /><br />&nbsp;&nbsp;&nbsp;&nbsp;二十七年五月戊申，大朝於东宫，传国，立王子何以为王。王庙见礼毕，出<br /><br />&nbsp;&nbsp;&nbsp;&nbsp;临朝。大夫悉为臣，肥义为相国，并傅王。是为惠文王。惠文王，惠后吴娃子也。<br /><br />&nbsp;&nbsp;&nbsp;&nbsp;武灵王自号为主父。<br /><br />&nbsp;&nbsp;&nbsp;&nbsp;主父欲令子主治国，而身胡服将士大夫西北略胡地，而欲从云中、九原直南<br /><br />&nbsp;&nbsp;&nbsp;&nbsp;袭秦，於是诈自为使者入秦。秦昭王不知，已而怪其状甚伟，非人臣之度，使人<br /><br />&nbsp;&nbsp;&nbsp;&nbsp;逐之，而主父驰已脱关矣。审问之，乃主父也。秦人大惊。主父所以入秦者，欲<br /><br />&nbsp;&nbsp;&nbsp;&nbsp;自略地形，因观秦王之为人也。<br /><br />&nbsp;&nbsp;&nbsp;&nbsp;惠文王二年，主父行新地，遂出代，西遇楼烦王於西河而致其兵。<br /><br />&nbsp;&nbsp;&nbsp;&nbsp;三年，灭中山，迁其王於肤施。起灵寿，北地方从，代道大通。还归，行赏，<br /><br />&nbsp;&nbsp;&nbsp;&nbsp;大赦，置酒T五日，封长子章为代安阳君。章素侈，心不服其弟所立。主父又使<br /><br />&nbsp;&nbsp;&nbsp;&nbsp;田不礼相章也。<br /><br />&nbsp;&nbsp;&nbsp;&nbsp;李兑谓肥义曰：“公子章壮而志骄，党众而欲大，殆有私乎？田不礼之为<br /><br />&nbsp;&nbsp;&nbsp;&nbsp;人也，忍杀而骄。二人相得，必有谋阴贼起，一出身徼幸。夫小人有欲，轻虑浅<br /><br />&nbsp;&nbsp;&nbsp;&nbsp;谋，徒见其利而不顾其害，同类相推，俱入祸门。以吾观之，必不久矣。子任重<br /><br />&nbsp;&nbsp;&nbsp;&nbsp;而势大，乱之所始，祸之所集也，子必先患。仁者爱万物而智者备祸於未形，不<br /><br />&nbsp;&nbsp;&nbsp;&nbsp;仁不智，何以为国？子奚不称疾毋出，传政於公子成？毋为怨府，毋为祸梯。”<br /><br />&nbsp;&nbsp;&nbsp;&nbsp;肥义曰：“不可，昔者主父以王属义也，曰：‘毋变而度，毋异而虑，坚守一心，<br /><br />&nbsp;&nbsp;&nbsp;&nbsp;以殁而世。’义再拜受命而籍之。今畏不礼之难而忘吾籍，变孰大焉。进受严命，<br /><br />&nbsp;&nbsp;&nbsp;&nbsp;退而不全，负孰甚焉。变负之臣，不容於刑。谚曰‘死者复生，生者不愧’。吾<br /><br />&nbsp;&nbsp;&nbsp;&nbsp;言已在前矣，吾欲全吾言，安得全吾身！且夫贞臣也难至而节见，忠臣也累至而<br /><br />&nbsp;&nbsp;&nbsp;&nbsp;行明。子则有赐而忠我矣，虽然，吾有语在前者也，终不敢失。”李兑曰：“诺，<br /><br />&nbsp;&nbsp;&nbsp;&nbsp;子勉之矣！吾见子已今年耳。”涕泣而出。李兑数见公子成，以备田不礼之事。<br /><br />&nbsp;&nbsp;&nbsp;&nbsp;异日肥义谓信期曰：“公子与田不礼甚可忧也。其於义也声善而实恶，此为<br /><br />&nbsp;&nbsp;&nbsp;&nbsp;人也不子不臣。吾闻之也，奸臣在朝，国之残也；谗臣在中，主之蠹也。此人贪<br /><br />&nbsp;&nbsp;&nbsp;&nbsp;而欲大，内得主而外为暴。矫令为慢，以擅一旦之命，不难为也，祸且逮国。今<br /><br />&nbsp;&nbsp;&nbsp;&nbsp;吾忧之，夜而忘寐，饥而忘食。盗贼出入不可不备。自今以来，若有召王者必见<br /><br />&nbsp;&nbsp;&nbsp;&nbsp;吾面，我将先以身当之，无故而王乃入。”信期曰：“善哉，吾得闻此也！”<br /><br />&nbsp;&nbsp;&nbsp;&nbsp;四年，朝群臣，安阳君亦来朝。主父令王听朝，而自从旁观窥群臣宗室之礼。<br /><br />&nbsp;&nbsp;&nbsp;&nbsp;见其长子章袢灰玻反北面为臣，诎於其弟，心怜之，於是乃欲分赵而王章於<br /><br />&nbsp;&nbsp;&nbsp;&nbsp;代，计未决而辍。<br /><br />&nbsp;&nbsp;&nbsp;&nbsp;主父及王游沙丘，异宫，公子章即以其徒与田不礼作乱，诈以主父令召王。<br /><br />&nbsp;&nbsp;&nbsp;&nbsp;肥义先入，杀之。高信即与王战。公子成与李兑自国至，乃起四邑之兵入距难，<br /><br />&nbsp;&nbsp;&nbsp;&nbsp;杀公子章及田不礼，灭其党贼而定王室。公子成为相，号安平君，李兑为司寇。<br /><br />&nbsp;&nbsp;&nbsp;&nbsp;公子章之败，往走主父，主父开之，成、兑因围主父宫。公子章死，公子成、李<br /><br />&nbsp;&nbsp;&nbsp;&nbsp;兑谋曰：“以章故围主父，即解兵，吾属夷矣。”乃遂围主父。令宫中人“后出<br /><br />&nbsp;&nbsp;&nbsp;&nbsp;者夷”，宫中人悉出。主父欲出不得，又不得食，探爵d而食之，三月馀而饿死<br /><br />&nbsp;&nbsp;&nbsp;&nbsp;沙丘宫。主父定死，乃发丧赴诸侯。<br /><br />&nbsp;&nbsp;&nbsp;&nbsp;是时王少，成、兑专政，畏诛，故围主父。主父初以长子章为太子，后得吴<br /><br />&nbsp;&nbsp;&nbsp;&nbsp;娃，爱之，为不出者数岁，生子何，乃废太子章而立何为王。吴娃死，爱弛，怜<br /><br />&nbsp;&nbsp;&nbsp;&nbsp;故太子，欲两王之，犹豫未决，故乱起，以至父子俱死，为天下笑，岂不痛乎！<br /><br />&nbsp;&nbsp;&nbsp;&nbsp;五年，与燕|、易。八年，城南行唐。九年，赵梁将，与齐合军攻韩，至<br /><br />&nbsp;&nbsp;&nbsp;&nbsp;鲁关下。及十年，秦自置为西帝。十一年，董叔与魏氏伐宋，得河阳於魏。秦取<br /><br />&nbsp;&nbsp;&nbsp;&nbsp;梗阳。十二年，赵梁将攻齐。十三年，韩徐为将，攻齐。公主死。十四年，相国<br /><br />&nbsp;&nbsp;&nbsp;&nbsp;乐毅将赵、秦、韩、魏、燕攻齐，取灵丘。与秦会中阳。十五年，燕昭王来见。<br /><br />&nbsp;&nbsp;&nbsp;&nbsp;赵与韩、魏、秦共击齐，齐王败走，燕独深入，取临。<br /><br />&nbsp;&nbsp;&nbsp;&nbsp;十六年，秦复与赵数击齐，齐人患之。苏厉为齐遗赵王书曰：<br /><br />&nbsp;&nbsp;&nbsp;&nbsp;臣闻古之贤君，其德行非布於海内也，教顺非洽於民人也，祭祀时享非数常<br /><br />&nbsp;&nbsp;&nbsp;&nbsp;於鬼神也。甘露降，时雨至，年Y丰孰，民不疾疫，众人善之，然而贤主图之。<br /><br />&nbsp;&nbsp;&nbsp;&nbsp;今足下之贤行功力，非数加於秦也；怨毒积怒，非素深於齐也。秦赵与国，<br /><br />&nbsp;&nbsp;&nbsp;&nbsp;以徵兵於韩，秦诚爱赵乎？其实憎齐乎？物之甚者，贤主察之。秦非爱赵而憎<br /><br />&nbsp;&nbsp;&nbsp;&nbsp;齐也，欲亡韩而吞二周，故以齐Z天下。恐事之不合，故出兵以劫魏、赵。恐<br /><br />&nbsp;&nbsp;&nbsp;&nbsp;天下畏己也，故出质以为信。恐天下亟反也，故徵兵於韩以威之。声以德与国，<br /><br />&nbsp;&nbsp;&nbsp;&nbsp;实而伐空韩，臣以秦计为必出於此。夫物固有势异而患同者，楚久伐而中山亡，<br /><br />&nbsp;&nbsp;&nbsp;&nbsp;今齐久伐而韩必亡。破齐，王与六国分其利也。亡韩，秦独擅之。收二周，西取<br /><br />&nbsp;&nbsp;&nbsp;&nbsp;祭器，秦独私之。赋田计功，王之获利孰与秦多？<br /><br />&nbsp;&nbsp;&nbsp;&nbsp;说士之计曰：“韩亡三川，魏亡晋国，市朝未变而祸已及矣。”燕尽齐之北<br /><br />&nbsp;&nbsp;&nbsp;&nbsp;地，去沙丘、钜鹿敛三百里，韩之上党去邯郸百里，燕、秦谋王之河山，间三百<br /><br />&nbsp;&nbsp;&nbsp;&nbsp;里而通矣。秦之上郡近挺关，至於榆中者千五百里，秦以三郡攻王之上党，羊肠<br /><br />&nbsp;&nbsp;&nbsp;&nbsp;之西，句注之南，非王有已。逾句注，斩常山而守之，三百里而通於燕，代马胡<br /><br />&nbsp;&nbsp;&nbsp;&nbsp;犬不东下，昆山之玉不出，此三宝者亦非王有已。王久伐齐，从秦攻韩，其祸<br /><br />&nbsp;&nbsp;&nbsp;&nbsp;必至於此。愿王孰虑之。<br /><br />&nbsp;&nbsp;&nbsp;&nbsp;且齐之所以伐者，以事王也；天下属行，以谋王也。燕秦之约成而兵出有日<br /><br />&nbsp;&nbsp;&nbsp;&nbsp;矣。五国三分王之地，齐倍五国之约而殉王之患，西兵以禁秦，秦废帝请服，<br /><br />&nbsp;&nbsp;&nbsp;&nbsp;反高平、根柔於魏，反y分、先俞於赵。齐之事王，宜为上佼，而今乃抵罪，臣<br /><br />&nbsp;&nbsp;&nbsp;&nbsp;恐天下后事王者之不敢自必也。愿王孰计之也。<br /><br />&nbsp;&nbsp;&nbsp;&nbsp;今王毋与天下攻齐，天下必以王为义。齐抱社稷而厚事王，天下必尽重王义。<br /><br />&nbsp;&nbsp;&nbsp;&nbsp;王以天下善秦，秦暴，王以天下禁之，是一世之名宠制於王也。於是赵乃辍，谢<br /><br />&nbsp;&nbsp;&nbsp;&nbsp;秦不击齐。<br /><br />&nbsp;&nbsp;&nbsp;&nbsp;王与燕王遇。廉颇将，攻齐昔阳，取之。<br /><br />&nbsp;&nbsp;&nbsp;&nbsp;十七年，乐毅将赵师攻魏伯阳。而秦怨赵不与己击齐，伐赵，拔我两城。十<br /><br />&nbsp;&nbsp;&nbsp;&nbsp;八年，秦拔我石城。王再之卫东阳，决河水，伐魏氏。大潦，漳水出。魏冉来相<br /><br />&nbsp;&nbsp;&nbsp;&nbsp;赵。十九年，秦取我二城。赵与魏伯阳。赵奢将，攻齐麦丘，取之。<br /><br />&nbsp;&nbsp;&nbsp;&nbsp;二十年，廉颇将，攻齐。王与秦昭王遇西河外。<br /><br />&nbsp;&nbsp;&nbsp;&nbsp;二十一年，赵徙漳水武平西。二十二年，大疫。置公子丹为太子。<br /><br />&nbsp;&nbsp;&nbsp;&nbsp;二十三年，楼昌将，攻魏几，不能取。十二月，廉颇将，攻几，取之。二十<br /><br />&nbsp;&nbsp;&nbsp;&nbsp;四年，廉颇将，攻魏房子，拔之，因城而还。又攻安阳，取之。二十五年，燕周<br /><br />&nbsp;&nbsp;&nbsp;&nbsp;将，攻昌城、高唐，取之。与魏共击秦。秦将白起破我华阳，得一将军。二十六<br /><br />&nbsp;&nbsp;&nbsp;&nbsp;年，取东胡欧代地。<br /><br />&nbsp;&nbsp;&nbsp;&nbsp;二十七年，徙漳水武平南。封赵豹为平阳君。河水出，大潦。<br /><br />&nbsp;&nbsp;&nbsp;&nbsp;二十八年，蔺相如伐齐，至平邑。罢城北九门大城。燕将成安君公孙操弑其<br /><br />&nbsp;&nbsp;&nbsp;&nbsp;王。二十九年，秦、韩相攻，而围阏与。赵使赵奢将，击秦，大破秦军阏与下，<br /><br />&nbsp;&nbsp;&nbsp;&nbsp;赐号为马服君。<br /><br />&nbsp;&nbsp;&nbsp;&nbsp;三十三年，惠文王卒，太子丹立，是为孝成王。<br /><br />&nbsp;&nbsp;&nbsp;&nbsp;孝成王元年，秦伐我，拔三城。赵王新立，太后用事，秦急攻之。赵氏求救<br /><br />&nbsp;&nbsp;&nbsp;&nbsp;於齐，齐曰：“必以长安君为质，兵乃出。”太后不肯，大臣谏。太后明谓左<br /><br />&nbsp;&nbsp;&nbsp;&nbsp;右曰：“复言长安君为质者，老妇必唾其面。”左师触龙言愿见太后，太后盛气<br /><br />&nbsp;&nbsp;&nbsp;&nbsp;而胥之。入，徐趋而坐，自谢曰：“老臣病足，曾不能疾走，不得见久矣。窃自<br /><br />&nbsp;&nbsp;&nbsp;&nbsp;恕，而恐太后体之有所苦也，故愿望见太后。”太后曰：“老妇恃辇而行耳。”<br /><br />&nbsp;&nbsp;&nbsp;&nbsp;曰：“食得毋衰乎？”曰：“恃粥耳。”曰：“老臣间者殊不欲食，乃步，日<br /><br />&nbsp;&nbsp;&nbsp;&nbsp;三四里，少益嗜食，和於身也。”太后曰：“老妇不能。”太后不和之色少解。<br /><br />&nbsp;&nbsp;&nbsp;&nbsp;左师公曰：“老臣贱息舒祺最少，不肖，而臣衰，窃怜爱之，愿得补黑衣之缺以<br /><br />&nbsp;&nbsp;&nbsp;&nbsp;卫王宫，昧死以闻。”太后曰：“敬诺。年几何矣？”对曰：“十五岁矣。虽少，<br /><br />&nbsp;&nbsp;&nbsp;&nbsp;愿及未填沟壑而之。”太后曰：“丈夫亦爱怜少子乎？”对曰：“甚於妇人。”<br /><br />&nbsp;&nbsp;&nbsp;&nbsp;太后笑曰：“妇人异甚。”对曰：“老臣窃以为媪之爱燕后贤於长安君。”太后<br /><br />&nbsp;&nbsp;&nbsp;&nbsp;曰：“君过矣，不若长安君之甚。”左师公曰：“父母爱子，则为之计深远。媪<br /><br />&nbsp;&nbsp;&nbsp;&nbsp;之送燕后也，持其踵，为之泣，念其远也，亦哀之矣。已行，非不思也，祭祀则<br /><br />&nbsp;&nbsp;&nbsp;&nbsp;祝之曰‘必勿使反’，岂非计长久，为子孙相继为王也哉？”太后曰：“然。”<br /><br />&nbsp;&nbsp;&nbsp;&nbsp;左师公曰：“今三世以前，至於赵主之子孙为侯者，其继有在者乎？”曰：“无<br /><br />&nbsp;&nbsp;&nbsp;&nbsp;有。”曰：“微独赵，诸侯有在者乎？”曰：“老妇不闻也。”曰：“此其近者<br /><br />&nbsp;&nbsp;&nbsp;&nbsp;祸及其身，远者及其子孙。岂人主之子侯则不善哉？位尊而无功，奉厚而无劳，<br /><br />&nbsp;&nbsp;&nbsp;&nbsp;而挟重器多也。今媪尊长安君之位，而封之以膏腴之地，多与之重器，而不及今<br /><br />&nbsp;&nbsp;&nbsp;&nbsp;令有功於国，一旦山陵崩，长安君何以自於赵？老臣以媪为长安君之计短也，<br /><br />&nbsp;&nbsp;&nbsp;&nbsp;故以为爱之不若燕后。”太后曰：“诺，恣君之所使之。”於是为长安君约车百<br /><br />&nbsp;&nbsp;&nbsp;&nbsp;乘，质於齐，齐兵乃出。<br /><br />&nbsp;&nbsp;&nbsp;&nbsp;子义闻之，曰：“人主之子，骨肉之亲也，犹不能持无功之尊，无劳之奉，<br /><br />&nbsp;&nbsp;&nbsp;&nbsp;而守金玉之重也，而况於予乎？”<br /><br />&nbsp;&nbsp;&nbsp;&nbsp;齐安平君田单将赵师而攻燕中阳，拔之。又攻韩注人，拔之。二年，惠文后<br /><br />&nbsp;&nbsp;&nbsp;&nbsp;卒。田单为相。<br /><br />&nbsp;&nbsp;&nbsp;&nbsp;四年，王梦衣偏t之衣，乘飞龙上天，不至而坠，见金玉之积如山。明日，<br /><br />&nbsp;&nbsp;&nbsp;&nbsp;王召筮史敢占之，曰：“梦衣偏t之衣者，残也。乘飞龙上天不至而坠者，有气<br /><br />&nbsp;&nbsp;&nbsp;&nbsp;而无实也。见金玉之积如山者，忧也。”<br /><br />&nbsp;&nbsp;&nbsp;&nbsp;后三日，韩氏上党守冯亭使者至，曰：“韩不能守上党，入之於秦。其吏民<br /><br />&nbsp;&nbsp;&nbsp;&nbsp;皆安为赵，不欲为秦。有城市邑十七，愿再拜入之赵，财王所以赐吏民。”王大<br /><br />&nbsp;&nbsp;&nbsp;&nbsp;喜，召平阳君豹告之曰：“冯亭入城市邑十七，受之何如？”对曰：“圣人甚祸<br /><br />&nbsp;&nbsp;&nbsp;&nbsp;无故之利。”王曰：“人怀吾德，何谓无故乎？”对曰：“夫秦蚕食韩氏地，中<br /><br />&nbsp;&nbsp;&nbsp;&nbsp;绝不令相通，固自以为坐而受上党之地也。韩氏所以不入於秦者，欲嫁其祸於赵<br /><br />&nbsp;&nbsp;&nbsp;&nbsp;也。秦服其劳而赵受其利，虽大不能得之於小弱，小弱顾能得之於大乎？岂<br /><br />&nbsp;&nbsp;&nbsp;&nbsp;可谓非无故之利哉！且夫秦以牛田之水通粮蚕食，上乘倍战者，裂上国之地，其<br /><br />&nbsp;&nbsp;&nbsp;&nbsp;政行，不可与为难，必勿受也。”王曰：“今发百万之军而攻，逾年历岁未得一<br /><br />&nbsp;&nbsp;&nbsp;&nbsp;城也。今以城市邑十七币吾国，此大利也。”<br /><br />&nbsp;&nbsp;&nbsp;&nbsp;赵豹出，王召平原君与赵禹而告之。对曰：“发百万之军而攻，逾岁未得一<br /><br />&nbsp;&nbsp;&nbsp;&nbsp;城，今坐受城市邑十七，此大利，不可失也。”王曰：“善。”乃令赵胜受地，<br /><br />&nbsp;&nbsp;&nbsp;&nbsp;告冯亭曰：“敝国使者臣胜，敝国君使胜致命，以万户都三封太守，千户都三封<br /><br />&nbsp;&nbsp;&nbsp;&nbsp;县令，皆世世为侯，吏民皆益爵三级，吏民能相安，皆赐之六金。”冯亭垂涕不<br /><br />&nbsp;&nbsp;&nbsp;&nbsp;见使者，曰：“吾不处三不义也：为主守地，不能死固，不义一矣；入之秦，不<br /><br />&nbsp;&nbsp;&nbsp;&nbsp;听主令，不义二矣；卖主地而食之，不义三矣。”赵遂发兵取上党。廉颇将军军<br /><br />&nbsp;&nbsp;&nbsp;&nbsp;长平。<br /><br />&nbsp;&nbsp;&nbsp;&nbsp;七月，廉颇免而赵括代将。秦人围赵括，赵括以军降，卒四十馀万皆l之。<br /><br />&nbsp;&nbsp;&nbsp;&nbsp;王悔不听赵豹之计，故有长平之祸焉。<br /><br />&nbsp;&nbsp;&nbsp;&nbsp;王还，不听秦，秦围邯郸。武垣令傅豹、王容、苏射率燕众反燕地。赵以灵<br /><br />&nbsp;&nbsp;&nbsp;&nbsp;丘封楚相春申君。<br /><br />&nbsp;&nbsp;&nbsp;&nbsp;八年，平原君如楚请救。还，楚来救，及魏公子无忌亦来救，秦围邯郸乃解。<br /><br />&nbsp;&nbsp;&nbsp;&nbsp;十年，燕攻昌壮，五月拔之。赵将乐乘、庆舍攻秦信梁军，破之。太子死。<br /><br />&nbsp;&nbsp;&nbsp;&nbsp;而秦攻西周，拔之。徒父祺出。十一年，城元氏，县上原。武阳君郑安平死，收<br /><br />&nbsp;&nbsp;&nbsp;&nbsp;其地。十二年，邯郸X烧。十四年，平原君赵胜死。<br /><br />&nbsp;&nbsp;&nbsp;&nbsp;十五年，以尉文封相国廉颇为信平君。燕王令丞相栗腹约O，以五百金为赵<br /><br />&nbsp;&nbsp;&nbsp;&nbsp;王酒，还归，报燕王曰：“赵氏壮者皆死长平，其孤未壮，可伐也。”王召昌国<br /><br />&nbsp;&nbsp;&nbsp;&nbsp;君乐间而问之。对曰：“赵，四战之国也，其民习兵，伐之不可。”王曰：“吾<br /><br />&nbsp;&nbsp;&nbsp;&nbsp;以众伐寡，二而伐一，可乎？”对曰：“不可。”王曰：“吾即以五而伐一，可<br /><br />&nbsp;&nbsp;&nbsp;&nbsp;乎？”对曰：“不可。”燕王大怒。群臣皆以为可。燕卒起二军，车二千乘，栗<br /><br />&nbsp;&nbsp;&nbsp;&nbsp;腹将而攻z，卿秦将而攻代。廉颇为赵将，破杀栗腹，虏卿秦、乐间。<br /><br />&nbsp;&nbsp;&nbsp;&nbsp;十六年，廉颇围燕。以乐乘为武襄君。十七年，假相大将武襄君攻燕，围其<br /><br />&nbsp;&nbsp;&nbsp;&nbsp;国。十八年，延陵钧率师从相国信平君助魏攻燕。秦拔我榆次三十七城。十九年，<br /><br />&nbsp;&nbsp;&nbsp;&nbsp;赵与燕易土：以龙兑、汾门、临乐与燕；燕以葛、武阳、平舒与赵。<br /><br />&nbsp;&nbsp;&nbsp;&nbsp;二十年，秦王政初立。秦拔我晋阳。<br /><br />&nbsp;&nbsp;&nbsp;&nbsp;二十一年，孝成王卒。廉颇将，攻繁阳，取之。使乐乘代之，廉颇攻乐乘，<br /><br />&nbsp;&nbsp;&nbsp;&nbsp;乐乘走，廉颇亡入魏。子偃立，是为悼襄王。<br /><br />&nbsp;&nbsp;&nbsp;&nbsp;悼襄王元年，大备魏。欲通平邑、中牟之道，不成。<br /><br />&nbsp;&nbsp;&nbsp;&nbsp;二年，李牧将，攻燕，拔武遂、方城。秦召春平君，因而留之。泄钧为之谓<br /><br />&nbsp;&nbsp;&nbsp;&nbsp;文信侯曰：“春平君者，赵王甚爱之而郎中妒之，故相与谋曰‘春平君入秦，秦<br /><br />&nbsp;&nbsp;&nbsp;&nbsp;必留之’，故相与谋而内之秦也。今君留之，是绝赵而郎中之计中也。君不如遣<br /><br />&nbsp;&nbsp;&nbsp;&nbsp;春平君而留平都。春平君者言行信於王，王必厚割赵而赎平都。”文信侯曰：<br /><br />&nbsp;&nbsp;&nbsp;&nbsp;“善。”因遣之。城韩皋。<br /><br />&nbsp;&nbsp;&nbsp;&nbsp;三年，庞暖将，攻燕，禽其将剧辛。四年，庞暖将赵、楚、魏、燕之锐师，<br /><br />&nbsp;&nbsp;&nbsp;&nbsp;攻秦蕞，不拔；移攻齐，取饶安。五年，傅抵将，居平邑；庆舍将东阳河外师，<br /><br />&nbsp;&nbsp;&nbsp;&nbsp;守河梁。六年，封长安君以饶。魏与赵邺。<br /><br />&nbsp;&nbsp;&nbsp;&nbsp;九年，赵攻燕，取、阳城。兵未罢，秦攻邺，拔之。悼襄王卒，子幽缪王<br /><br />&nbsp;&nbsp;&nbsp;&nbsp;迁立。<br /><br />&nbsp;&nbsp;&nbsp;&nbsp;幽缪王迁元年，城柏人。二年，秦攻武城，扈辄率师救之，军败，死焉。<br /><br />&nbsp;&nbsp;&nbsp;&nbsp;三年，秦攻赤丽、宜安，李牧率师与战肥下，s之。封牧为武安君。四年，<br /><br />&nbsp;&nbsp;&nbsp;&nbsp;秦攻番吾，李牧与之战，s之。<br /><br />&nbsp;&nbsp;&nbsp;&nbsp;五年，代地大动，自乐徐以西，”北至平阴，台屋墙垣太半坏，地坼东西百<br /><br />&nbsp;&nbsp;&nbsp;&nbsp;三十步。六年，大饥，民讹言曰：“赵为号，秦为笑。以为不信，视地之生毛。”<br /><br />&nbsp;&nbsp;&nbsp;&nbsp;七年，秦人攻赵，赵大将李牧、将军司马尚将，击之。李牧诛，司马尚免，<br /><br />&nbsp;&nbsp;&nbsp;&nbsp;赵S及齐将颜聚代之。赵S军破，颜聚亡去。以王迁降。<br /><br />&nbsp;&nbsp;&nbsp;&nbsp;八年十月，邯郸为秦。<br /><br />&nbsp;&nbsp;&nbsp;&nbsp;太史公曰。吾闻冯王孙曰：“赵王迁，其母倡也，嬖於悼襄王。悼襄王废m<br /><br />&nbsp;&nbsp;&nbsp;&nbsp;子嘉而立迁。迁素无行，信谗，故诛其良将李牧，用郭开。”岂不缪哉！秦既虏<br /><br />&nbsp;&nbsp;&nbsp;&nbsp;迁，赵之亡大夫共立嘉为王，王代六岁，秦进兵破嘉，遂灭赵以为郡。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,73);">加入书签</a><a
                        href="72.html">上一页</a>&larr;<a href="index.html">返回列表</a>&rarr;<a
                            href="74.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "72.html"; var next_page = "74.html"; var index_page = "index.html"; var sortid = "9"; var article_id = "1"; var chapter_id = "73"; var articlename = "史记"; var chaptername = "世家 赵世家第十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>