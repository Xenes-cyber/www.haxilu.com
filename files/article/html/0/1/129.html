<!DOCTYPE html>
<html>
<head>
<meta charset="gbk" />
<title>史记-传 张丞相列传第三十六-在线阅读-哈西文学网</title>
<meta name="keywords" content="司马迁，史记，传 张丞相列传第三十六全文，传 张丞相列传第三十六在线阅读 哈西文学网" />
<meta name="description" content="哈西文学网提供司马迁的史记 传 张丞相列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/129.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/129.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 张丞相列传第三十六</h1>
            <div class="link xb">
                <a href="128.html">上一页</a>&larr;<a href="index.html">返回列表</a>&rarr;<a
                    href="130.html">下一页</a></div>			
            <div id="BookText">&nbsp;&nbsp;&nbsp;&nbsp;张丞相苍者，阳武人也。好书律历。秦时为御史，主柱下方书。有罪，亡归。<br /><br />&nbsp;&nbsp;&nbsp;&nbsp;及沛公略地过阳武，苍以客从攻南阳。苍坐法当斩，解衣伏质，身长大，肥白如<br /><br />&nbsp;&nbsp;&nbsp;&nbsp;瓠，时王陵见而怪其美士，乃言沛公，赦勿斩。遂从西入武关，至咸阳。沛公立<br /><br />&nbsp;&nbsp;&nbsp;&nbsp;为汉王，入汉中，还定三秦。陈馀击走常山王张耳，耳归汉，汉乃以张苍为常山<br /><br />&nbsp;&nbsp;&nbsp;&nbsp;守。从淮阴侯击赵，苍得陈馀。赵地已平，汉王以苍为代相，备边寇。已而徙为<br /><br />&nbsp;&nbsp;&nbsp;&nbsp;赵相，相赵王耳。耳卒，相赵王敖。复徙相代王。燕王臧荼反，高祖往击之。苍<br /><br />&nbsp;&nbsp;&nbsp;&nbsp;以代相从攻臧荼有功，以六年中封为北平侯，食邑千二百户。<br /><br />&nbsp;&nbsp;&nbsp;&nbsp;迁为计相，一月，更以列侯为主计四岁。是时萧何为相国，而张苍乃自秦时<br /><br />&nbsp;&nbsp;&nbsp;&nbsp;为柱下史，明习天下图书计籍。苍又善用算律历，故令苍以列侯居相府，领主郡<br /><br />&nbsp;&nbsp;&nbsp;&nbsp;国上计者。黥布反亡，汉立皇子长为淮南王，而张苍相之。十四年，迁为御史大<br /><br />&nbsp;&nbsp;&nbsp;&nbsp;夫。<br /><br />&nbsp;&nbsp;&nbsp;&nbsp;周昌者，沛人也。其从兄曰周苛，秦时皆为泗水卒史。及高祖起沛，击破泗<br /><br />&nbsp;&nbsp;&nbsp;&nbsp;水守监，於是周昌、周苛自卒史从沛公，沛公以周昌为职志，周苛为客。从入关，<br /><br />&nbsp;&nbsp;&nbsp;&nbsp;破秦。沛公立为汉王，以周苛为御史大夫，周昌为中尉。<br /><br />&nbsp;&nbsp;&nbsp;&nbsp;汉王四年，楚围汉王荥阳急，汉王遁出去，而使周苛守荥阳城。楚破荥阳城，<br /><br />&nbsp;&nbsp;&nbsp;&nbsp;欲令周苛将。苛骂曰：“若趣降汉王！不然，今为虏矣！”项羽怒，亨周苛。於<br /><br />&nbsp;&nbsp;&nbsp;&nbsp;是乃拜周昌为御史大夫。常从击破项籍。以六年中与萧、曹等俱封：封周昌为汾<br /><br />&nbsp;&nbsp;&nbsp;&nbsp;阴侯；周苛子周成以父死事，封为高景侯。<br /><br />&nbsp;&nbsp;&nbsp;&nbsp;昌为人力，敢直言，自萧、曹等皆卑下之。昌尝燕时入奏事，高帝方拥戚<br /><br />&nbsp;&nbsp;&nbsp;&nbsp;姬，昌还走，高帝逐得，骑周昌项，问曰：“我何如主也？”昌仰曰：“陛下即<br /><br />&nbsp;&nbsp;&nbsp;&nbsp;桀纣之主也。”於是上笑之，然尤惮周昌。及帝欲废太子，而立戚姬子如意为太<br /><br />&nbsp;&nbsp;&nbsp;&nbsp;子，大臣固争之，莫能得；上以留侯策即止。而周昌廷争之，上问其说，昌为<br /><br />&nbsp;&nbsp;&nbsp;&nbsp;人吃，又盛怒，曰：“臣口不能言，然臣期期知其不可。陛下虽欲废太子，臣期<br /><br />&nbsp;&nbsp;&nbsp;&nbsp;期不奉诏。”上欣然而笑。既罢，吕后侧耳於东箱听，见周昌，为跪谢曰：“微<br /><br />&nbsp;&nbsp;&nbsp;&nbsp;君，太子几废。”<br /><br />&nbsp;&nbsp;&nbsp;&nbsp;是后戚姬子如意为赵王，年十岁，高祖忧即万岁之后不全也。赵尧年少，为<br /><br />&nbsp;&nbsp;&nbsp;&nbsp;符玺御史。赵人方与公谓御史大夫周昌曰：“君之史赵尧，年虽少，然奇才也，<br /><br />&nbsp;&nbsp;&nbsp;&nbsp;君必异之，是且代君之位。”周昌笑曰；“尧年少，刀笔吏耳，何能至是乎！”<br /><br />&nbsp;&nbsp;&nbsp;&nbsp;居顷之，赵尧侍高祖。高祖独心不乐，悲歌，群臣不知上之所以然。赵尧进请问<br /><br />&nbsp;&nbsp;&nbsp;&nbsp;曰：“陛下所为不乐，非为赵王年少而戚夫人与吕后有s邪？备万岁之后而赵王<br /><br />&nbsp;&nbsp;&nbsp;&nbsp;不能自全乎？”高祖曰：“然。吾私忧之，不知所出。”尧曰：“陛下独宜为赵<br /><br />&nbsp;&nbsp;&nbsp;&nbsp;王置贵相，及吕后、太子、群臣素所敬惮乃可。”高祖曰：“然。吾念之欲如<br /><br />&nbsp;&nbsp;&nbsp;&nbsp;是，而群臣谁可者？”尧曰：“御史大夫周昌，其人坚忍质直，且自吕后、太子<br /><br />&nbsp;&nbsp;&nbsp;&nbsp;及大臣皆素敬惮之。独昌可。”高祖曰：“善。”於是乃召周昌，谓曰：“吾欲<br /><br />&nbsp;&nbsp;&nbsp;&nbsp;固烦公，公为我相赵王。”周昌泣曰：“臣初起从陛下，陛下独柰何中道而弃<br /><br />&nbsp;&nbsp;&nbsp;&nbsp;之於诸侯乎？”高祖曰：“吾极知其左迁，然吾私忧赵王，念非公无可者。公不<br /><br />&nbsp;&nbsp;&nbsp;&nbsp;得已行！”於是徙御史大夫周昌为赵相。<br /><br />&nbsp;&nbsp;&nbsp;&nbsp;既行久之，高祖持御史大夫印弄之，曰：“谁可以为御史大夫者？”孰视赵<br /><br />&nbsp;&nbsp;&nbsp;&nbsp;尧，曰：“无以易尧。”遂拜赵尧为御史大夫。尧亦前有军功食邑，及以御史大<br /><br />&nbsp;&nbsp;&nbsp;&nbsp;夫从击陈g有功，封为江邑侯。<br /><br />&nbsp;&nbsp;&nbsp;&nbsp;高祖崩，吕太后使使召赵王，其相周昌令王称疾不行。使者三反，周昌固为<br /><br />&nbsp;&nbsp;&nbsp;&nbsp;不遣赵王。於是高后患之，乃使使召周昌。周昌至，谒高后，高后怒而骂周昌曰：<br /><br />&nbsp;&nbsp;&nbsp;&nbsp;“尔不知我之怨戚氏乎？而不遣赵王，何？”昌既徵，高后使使召赵王，赵王果<br /><br />&nbsp;&nbsp;&nbsp;&nbsp;来。至长安月馀，饮药而死。周昌因谢病不朝见，三岁而死。<br /><br />&nbsp;&nbsp;&nbsp;&nbsp;后五岁，高后闻御史大夫江邑侯赵尧高祖时定赵王如意之画，乃抵尧罪，以<br /><br />&nbsp;&nbsp;&nbsp;&nbsp;广阿侯任敖为御史大夫。<br /><br />&nbsp;&nbsp;&nbsp;&nbsp;任敖者，故沛狱吏。高祖尝辟吏，吏系吕后，遇之不谨。任敖素善高祖，怒，<br /><br />&nbsp;&nbsp;&nbsp;&nbsp;击伤主吕后吏。及高祖初起，敖以客从为御史，守丰二岁。高祖立为汉王，东击<br /><br />&nbsp;&nbsp;&nbsp;&nbsp;项籍，敖迁为上党守。陈g反时，敖坚守，封为广阿侯，食千八百户。高后时为<br /><br />&nbsp;&nbsp;&nbsp;&nbsp;御史大夫。三岁免，以平阳侯曹为御史大夫。高后崩，与大臣共诛吕禄等。免，<br /><br />&nbsp;&nbsp;&nbsp;&nbsp;以淮南相张苍为御史大夫。<br /><br />&nbsp;&nbsp;&nbsp;&nbsp;苍与绛侯等尊立代王为孝文皇帝。四年，丞相灌婴卒，张苍为丞相。<br /><br />&nbsp;&nbsp;&nbsp;&nbsp;自汉兴至孝文二十馀年，会天下初定，将相公卿皆军吏。张苍为计相时，绪<br /><br />&nbsp;&nbsp;&nbsp;&nbsp;正律历。以高祖十月始至霸上，因故秦时本以十月为岁首，弗革。推五德之运，<br /><br />&nbsp;&nbsp;&nbsp;&nbsp;以为汉当水德之时，尚黑如故。吹律调乐，入之音声，及以比定律令。若百工，<br /><br />&nbsp;&nbsp;&nbsp;&nbsp;天下作程品。至於为丞相，卒就之，故汉家言律历者，本之张苍。苍本好书，无<br /><br />&nbsp;&nbsp;&nbsp;&nbsp;所不观，无所不通，而尤善律历。<br /><br />&nbsp;&nbsp;&nbsp;&nbsp;张苍德王陵。王陵者，安国侯也。及苍贵，常父事王陵。陵死后，苍为丞相，<br /><br />&nbsp;&nbsp;&nbsp;&nbsp;洗沐，常先朝陵夫人上食，然后敢归家。<br /><br />&nbsp;&nbsp;&nbsp;&nbsp;苍为丞相十馀年，鲁人公孙臣上书言汉土德时，其符有黄龙当见。诏下其议<br /><br />&nbsp;&nbsp;&nbsp;&nbsp;张苍，张苍以为非是，罢之。其后黄龙见成纪，於是文帝召公孙臣以为博士，草<br /><br />&nbsp;&nbsp;&nbsp;&nbsp;土德之历制度，更元年。张丞相由此自绌，谢病称老。苍任人为中候，大为奸利，<br /><br />&nbsp;&nbsp;&nbsp;&nbsp;上以让苍，苍遂病免。苍为丞相十五岁而免。孝景前五年，苍卒，谥为文侯。子<br /><br />&nbsp;&nbsp;&nbsp;&nbsp;康侯代，八年卒。子类代为侯，八年，坐临诸侯丧后就位不敬，国除。<br /><br />&nbsp;&nbsp;&nbsp;&nbsp;初，张苍父长不满五尺，及生苍，苍长八尺馀，为侯、丞相。苍子复长。及<br /><br />&nbsp;&nbsp;&nbsp;&nbsp;孙类，长六尺馀，坐法失侯。苍之免相后，老，口中无齿，食乳，女子为乳母。<br /><br />&nbsp;&nbsp;&nbsp;&nbsp;妻妾以百数，尝孕者不复幸。苍年百有馀岁而卒。<br /><br />&nbsp;&nbsp;&nbsp;&nbsp;申屠丞相嘉者，梁人，以材官蹶张从高帝击项籍，迁为队率。从击黥布军，<br /><br />&nbsp;&nbsp;&nbsp;&nbsp;为都尉。孝惠时，为淮阳守。孝文帝元年，举故吏士二千石从高皇帝者，悉以为<br /><br />&nbsp;&nbsp;&nbsp;&nbsp;关内侯，食邑二十四人，而申屠嘉食邑五百户。张苍已为丞相，嘉迁为御史大夫。<br /><br />&nbsp;&nbsp;&nbsp;&nbsp;张苍免相，孝文帝欲用皇后弟窦广国为丞相，曰：“恐天下以吾私广国。”广国<br /><br />&nbsp;&nbsp;&nbsp;&nbsp;贤有行，故欲相之，念久之不可，而高帝时大臣又皆多死，馀见无可者，乃以御<br /><br />&nbsp;&nbsp;&nbsp;&nbsp;史大夫嘉为丞相，因故邑封为故安侯。<br /><br />&nbsp;&nbsp;&nbsp;&nbsp;嘉为人廉直，门不受私谒。是时太中大夫邓通方隆爱幸，赏赐累巨万。文帝<br /><br />&nbsp;&nbsp;&nbsp;&nbsp;尝燕饮通家，其宠如是。是时丞相入朝，而通居上傍，有怠慢之礼。丞相奏事毕，<br /><br />&nbsp;&nbsp;&nbsp;&nbsp;因言曰：“陛下爱幸臣，则富贵之；至於朝廷之礼，不可以不肃！”上曰：“君<br /><br />&nbsp;&nbsp;&nbsp;&nbsp;勿言，吾私之。”罢朝坐府中，嘉为檄召邓通诣丞相府，不来，且斩通。通恐，<br /><br />&nbsp;&nbsp;&nbsp;&nbsp;入言文帝。文帝曰：“汝第往，吾今使人召若。”通至丞相府，免冠，徒跣，顿<br /><br />&nbsp;&nbsp;&nbsp;&nbsp;首谢。嘉坐自如，故不为礼，责曰：“夫朝廷者，高皇帝之朝廷也。通小臣，戏<br /><br />&nbsp;&nbsp;&nbsp;&nbsp;殿上，大不敬，当斩。吏今行斩之！”通顿首，首尽出血，不解。文帝度丞相已<br /><br />&nbsp;&nbsp;&nbsp;&nbsp;困通，使使者持节召通，而谢丞相曰：“此吾弄臣，君释之。”邓通既至，为文<br /><br />&nbsp;&nbsp;&nbsp;&nbsp;帝泣曰：“丞相几杀臣。”<br /><br />&nbsp;&nbsp;&nbsp;&nbsp;嘉为丞相五岁，孝文帝崩，孝景帝即位。二年，晁错为内史，贵幸用事，诸<br /><br />&nbsp;&nbsp;&nbsp;&nbsp;法令多所请变更，议以谪罚侵削诸侯。而丞相嘉自绌所言不用，疾错。错为内史，<br /><br />&nbsp;&nbsp;&nbsp;&nbsp;门东出，不便，更穿一门南出。南出者，太上皇庙朐。嘉闻之，欲因此以法<br /><br />&nbsp;&nbsp;&nbsp;&nbsp;错擅穿宗庙垣为门，奏请诛错。错客有语错，错恐，夜入宫上谒，自归景帝。至<br /><br />&nbsp;&nbsp;&nbsp;&nbsp;朝，丞相奏请诛内史错。景帝曰：“错所穿非真庙垣，乃外朐，故他官居其<br /><br />&nbsp;&nbsp;&nbsp;&nbsp;中，且又我使为之，错无罪。”罢朝，嘉谓长史曰：“吾悔不先斩错，乃先请之，<br /><br />&nbsp;&nbsp;&nbsp;&nbsp;为错所卖。”至舍，因欧血而死。谥为节侯。子共侯蔑代，三年卒。子侯去病代，<br /><br />&nbsp;&nbsp;&nbsp;&nbsp;三十一年卒。子侯臾代，六岁，坐为九江太守受故官送有罪，国除。<br /><br />&nbsp;&nbsp;&nbsp;&nbsp;自申屠嘉死之后，景帝时开封侯陶青、桃侯刘舍为丞相。及今上时，柏至侯<br /><br />&nbsp;&nbsp;&nbsp;&nbsp;许昌、平棘侯薛泽、武侯庄青翟、高陵侯赵周等为丞相。皆以列侯继嗣，<br /><br />&nbsp;&nbsp;&nbsp;&nbsp;屏谨，为丞相备员而已，无所能发明功名有著於当世者。<br /><br />&nbsp;&nbsp;&nbsp;&nbsp;太史公曰：“张苍文学律历，为汉名相，而绌贾生、公孙臣等言正朔服色事<br /><br />&nbsp;&nbsp;&nbsp;&nbsp;而不遵，明用秦之颛顼历，何哉？周昌，木人也。任敖以旧德用。申屠嘉可谓<br /><br />&nbsp;&nbsp;&nbsp;&nbsp;刚毅守节矣，然无术学，殆与萧、曹、陈平异矣。<br /><br />&nbsp;&nbsp;&nbsp;&nbsp;孝武时丞相多甚，不记，莫录其行起居状略，且纪征和以来。<br /><br />&nbsp;&nbsp;&nbsp;&nbsp;有车丞相，长陵人也。卒而有韦丞相代。韦丞相贤者，鲁人也。以读书术为<br /><br />&nbsp;&nbsp;&nbsp;&nbsp;吏，至大鸿胪。有相工相之，当至丞相。有男四人，使相工相之，至第二子，其<br /><br />&nbsp;&nbsp;&nbsp;&nbsp;名玄成。相工曰：“此子贵，当封。”韦丞相言曰：“我即为丞相，有长子，是<br /><br />&nbsp;&nbsp;&nbsp;&nbsp;安从得之？”后竟为丞相，病死，而长子有罪论，不得嗣，而立玄成。玄成时佯<br /><br />&nbsp;&nbsp;&nbsp;&nbsp;狂，不肯立，竟立之，有让国之名。后坐骑至庙，不敬，有诏夺爵一级，为关内<br /><br />&nbsp;&nbsp;&nbsp;&nbsp;侯，失列侯，得食其故国邑。韦丞相卒，有魏丞相代。<br /><br />&nbsp;&nbsp;&nbsp;&nbsp;魏丞相相者，济阴人也。以文吏至丞相。其人好武，皆令诸吏带剑，带剑前<br /><br />&nbsp;&nbsp;&nbsp;&nbsp;奏事。或有不带剑者，当入奏事，至乃借剑而敢入奏事。其时京兆尹赵君，丞相<br /><br />&nbsp;&nbsp;&nbsp;&nbsp;奏以免罪，使人执魏丞相，欲求脱罪而不听。复使人胁恐魏丞相，以夫人贼杀待<br /><br />&nbsp;&nbsp;&nbsp;&nbsp;婢事而私独奏请验之，发吏卒至丞相舍，捕奴婢笞击问之，实不以兵刃杀也。而<br /><br />&nbsp;&nbsp;&nbsp;&nbsp;丞相司直繁君奏京兆尹赵君迫胁丞相，诬以夫人贼杀婢，发吏卒围捕丞相舍，不<br /><br />&nbsp;&nbsp;&nbsp;&nbsp;道；又得擅屏骑士事，赵京兆坐要斩。又有使掾陈平等劾中尚书，疑以独擅劫事<br /><br />&nbsp;&nbsp;&nbsp;&nbsp;而坐之，大不敬，长史以下皆坐死，或下蚕室。而魏丞相竟以丞相病死。子嗣。<br /><br />&nbsp;&nbsp;&nbsp;&nbsp;后坐骑至庙，不敬，有诏夺爵一级，为关内侯，失列侯，得食其故国邑。魏丞相<br /><br />&nbsp;&nbsp;&nbsp;&nbsp;卒，以御史大夫邴吉代。<br /><br />&nbsp;&nbsp;&nbsp;&nbsp;邴丞相吉者，鲁国人也。以读书好法令至御史大夫。孝宣帝时，以有旧故，<br /><br />&nbsp;&nbsp;&nbsp;&nbsp;封为列侯，而因为丞相。明於事，有大智，后世称之。以丞相病死。子显嗣。后<br /><br />&nbsp;&nbsp;&nbsp;&nbsp;坐骑至庙，不敬，有诏夺爵一级，失列侯，得食故国邑。显为吏至太仆，坐官<br /><br />&nbsp;&nbsp;&nbsp;&nbsp;m乱，身及子男有奸赃，免为庶人。<br /><br />&nbsp;&nbsp;&nbsp;&nbsp;邴丞相卒，黄丞相代。长安中有善相工田文者，与韦丞相、魏丞相、邴丞相<br /><br />&nbsp;&nbsp;&nbsp;&nbsp;微贱时会於客家，田文言曰：“今此三君者，皆丞相也。”其后三人竟更相代为<br /><br />&nbsp;&nbsp;&nbsp;&nbsp;丞相，何见之明也。<br /><br />&nbsp;&nbsp;&nbsp;&nbsp;黄丞相霸者，淮阳人也。以读书为吏，至颍川太守。治颍川，以礼义条教喻<br /><br />&nbsp;&nbsp;&nbsp;&nbsp;告化之。犯法者，风晓令自杀。化大行，名声闻。孝宣帝下制曰：“颍川太守霸，<br /><br />&nbsp;&nbsp;&nbsp;&nbsp;以宣布诏令治民，道不拾遗，男女异路，狱中无重囚。赐爵关内侯，黄金百斤。”<br /><br />&nbsp;&nbsp;&nbsp;&nbsp;徵为京兆尹而至丞相，复以礼义为治。以丞相病死。子嗣，后为列侯。黄丞相卒，<br /><br />&nbsp;&nbsp;&nbsp;&nbsp;以御史大夫于定国代。于丞相已有廷尉传，在张廷尉语中。于丞相去，御史大夫<br /><br />&nbsp;&nbsp;&nbsp;&nbsp;韦玄成代。<br /><br />&nbsp;&nbsp;&nbsp;&nbsp;韦丞相玄成者，即前韦丞相子也。代父，后失列侯。其人少时好读书，明於<br /><br />&nbsp;&nbsp;&nbsp;&nbsp;诗、论语。为吏至卫尉，徙为太子太傅。御史大夫薛君免，为御史大夫。于丞相<br /><br />&nbsp;&nbsp;&nbsp;&nbsp;乞骸骨免，而为丞相，因封故邑为扶阳侯。数年，病死。孝元帝亲临丧，赐赏甚<br /><br />&nbsp;&nbsp;&nbsp;&nbsp;厚。子嗣后。其治容容随世俗浮沈，而见谓谄巧。而相工本谓之当为侯代父，而<br /><br />&nbsp;&nbsp;&nbsp;&nbsp;后失之；复自游宦而起，至丞相。父子俱为丞相，世间美之，岂不命哉！相工其<br /><br />&nbsp;&nbsp;&nbsp;&nbsp;先知之。韦丞相卒，御史大夫匡衡代。<br /><br />&nbsp;&nbsp;&nbsp;&nbsp;丞相匡衡者，东海人也。好读书，从博士受诗。家贫，衡佣作以给食饮。才<br /><br />&nbsp;&nbsp;&nbsp;&nbsp;下，数射策不中，至九，乃中丙科。其经以不中科故明习。补平原文学卒史。数<br /><br />&nbsp;&nbsp;&nbsp;&nbsp;年，郡不尊敬。御史徵之，以补百石属荐为郎，而补博士，拜为太子少傅，而事<br /><br />&nbsp;&nbsp;&nbsp;&nbsp;孝元帝。孝元好诗，而迁为光禄勋，居殿中为师，授教左右，而县官坐其旁听，<br /><br />&nbsp;&nbsp;&nbsp;&nbsp;甚善之，日以尊贵。御史大夫郑弘坐事免，而匡君为御史大夫。岁馀，韦丞相死，<br /><br />&nbsp;&nbsp;&nbsp;&nbsp;匡君代为丞相，封乐安侯。以十年之间，不出长安城门而至丞相，岂非遇时而命<br /><br />&nbsp;&nbsp;&nbsp;&nbsp;也哉！<br /><br />&nbsp;&nbsp;&nbsp;&nbsp;太史公曰：深惟士之游宦所以至封侯者，微甚。然多至御史大夫即去者。诸<br /><br />&nbsp;&nbsp;&nbsp;&nbsp;为大夫而丞相次也，其心冀幸丞相物故也。或乃阴私相毁害，欲代之。然守之日<br /><br />&nbsp;&nbsp;&nbsp;&nbsp;久不得，或为之日少而得之，至於封侯，真命也夫！御史大夫郑君守之数年不得，<br /><br />&nbsp;&nbsp;&nbsp;&nbsp;匡君居之未满岁，而韦丞相死，即代之矣，岂可以智巧得哉！多有贤圣之才，困<br /><br />&nbsp;&nbsp;&nbsp;&nbsp;霾坏谜咧谏跻病</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,129);">加入书签</a><a
                        href="128.html">上一页</a>&larr;<a href="index.html">返回列表</a>&rarr;<a
                            href="130.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "128.html"; var next_page = "130.html"; var index_page = "index.html"; var sortid = "9"; var article_id = "1"; var chapter_id = "129"; var articlename = "史记"; var chaptername = "传 张丞相列传第三十六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>