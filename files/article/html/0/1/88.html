<!DOCTYPE html>
<html>
<head>
<meta charset="gbk" />
<title>史记-世家 梁孝王世家第二十八-在线阅读-哈西文学网</title>
<meta name="keywords" content="司马迁，史记，世家 梁孝王世家第二十八全文，世家 梁孝王世家第二十八在线阅读 哈西文学网" />
<meta name="description" content="哈西文学网提供司马迁的史记 世家 梁孝王世家第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/88.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/88.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 梁孝王世家第二十八</h1>
            <div class="link xb">
                <a href="87.html">上一页</a>&larr;<a href="index.html">返回列表</a>&rarr;<a
                    href="89.html">下一页</a></div>			
            <div id="BookText">&nbsp;&nbsp;&nbsp;&nbsp;梁孝王武者，孝文皇帝子也，而与孝景帝同母。母，窦太后也。<br /><br />&nbsp;&nbsp;&nbsp;&nbsp;孝文帝凡四男：长子曰太子，是为孝景帝；次子武；次子参；次子胜。孝文<br /><br />&nbsp;&nbsp;&nbsp;&nbsp;帝即位二年，以武为代王，以参为太原王，以胜为梁王。二岁，徙代王为淮阳王。<br /><br />&nbsp;&nbsp;&nbsp;&nbsp;以代尽与太原王，号曰代王。参立十七年，孝文后二年卒，谥为孝王。子登嗣立，<br /><br />&nbsp;&nbsp;&nbsp;&nbsp;是为代共王。立二十九年，元光二年卒。子义立，是为代王。十九年，汉广关，<br /><br />&nbsp;&nbsp;&nbsp;&nbsp;以常山为限，而徙代王王清河。清河王徙以元鼎三年也。<br /><br />&nbsp;&nbsp;&nbsp;&nbsp;初，武为淮阳王十年，而梁王胜卒，谥为梁怀王。怀王最少子，爱幸异於他<br /><br />&nbsp;&nbsp;&nbsp;&nbsp;子。其明年，徙淮阳王武为梁王。梁王之初王梁，孝文帝之十二年也。梁王自初<br /><br />&nbsp;&nbsp;&nbsp;&nbsp;王通历已十一年矣。<br /><br />&nbsp;&nbsp;&nbsp;&nbsp;梁王十四年，入朝。十七年，十八年，比年入朝，留，其明年，乃之国。二<br /><br />&nbsp;&nbsp;&nbsp;&nbsp;十一年，入朝。二十二年，孝文帝崩。二十四年，入朝。二十五年，复入朝。是<br /><br />&nbsp;&nbsp;&nbsp;&nbsp;时上未置太子也。上与梁王燕饮，尝从容言曰：“千秋万岁后传於王。”王辞谢。<br /><br />&nbsp;&nbsp;&nbsp;&nbsp;虽知非至言，然心内喜。太后亦然。<br /><br />&nbsp;&nbsp;&nbsp;&nbsp;其春，吴楚齐赵七国反。吴楚先击梁棘壁，杀数万人。梁孝王城守睢阳，而<br /><br />&nbsp;&nbsp;&nbsp;&nbsp;使韩安国、张羽等为大将军，以距吴楚。吴楚以梁为限，不敢过而西，与太尉亚<br /><br />&nbsp;&nbsp;&nbsp;&nbsp;夫等相距三月。吴楚破，而梁所破杀虏略与汉中分。明年，汉立太子。其后梁最<br /><br />&nbsp;&nbsp;&nbsp;&nbsp;亲，有功，又为大国，居天下膏腴地。地北界泰山，西至高阳，四十馀城，皆多<br /><br />&nbsp;&nbsp;&nbsp;&nbsp;大县。<br /><br />&nbsp;&nbsp;&nbsp;&nbsp;孝王，窦太后少子也，爱之，赏赐不可胜道。於是孝王筑东苑，方三百馀里。<br /><br />&nbsp;&nbsp;&nbsp;&nbsp;广睢阳城七十里。大治宫室，为}道，自宫连属於平台三十馀里。得赐天子旌<br /><br />&nbsp;&nbsp;&nbsp;&nbsp;旗，出从千乘万骑。东西驰猎，拟於天子。出言跸，入言警。招延四方豪桀，自<br /><br />&nbsp;&nbsp;&nbsp;&nbsp;山以东游说之士。莫不毕至，齐人羊胜、公孙诡、邹阳之属。公孙诡多奇邪计，<br /><br />&nbsp;&nbsp;&nbsp;&nbsp;初见王，赐千金，官至中尉，梁号之曰公孙将军，梁多作兵器弩弓矛数十万，而<br /><br />&nbsp;&nbsp;&nbsp;&nbsp;府库金钱且百巨万，珠玉宝器多於京师。<br /><br />&nbsp;&nbsp;&nbsp;&nbsp;二十九年十月，梁孝王入朝。景帝使使持节乘舆驷马，迎梁王於关下。既朝，<br /><br />&nbsp;&nbsp;&nbsp;&nbsp;上疏因留，以太后亲故。王入则侍景帝同辇，出则同车游猎，射禽兽上林中。梁<br /><br />&nbsp;&nbsp;&nbsp;&nbsp;之侍中、郎、谒者著籍引出入天子殿门，与汉宦官无异。<br /><br />&nbsp;&nbsp;&nbsp;&nbsp;十一月，上废栗太子，窦太后心欲以孝王为后嗣。大臣及袁盎等有所关说於<br /><br />&nbsp;&nbsp;&nbsp;&nbsp;景帝，窦太后义格，亦遂不复言以梁王为嗣事由此。以事秘，世莫知。乃辞归国。<br /><br />&nbsp;&nbsp;&nbsp;&nbsp;其夏四月，上立胶东王为太子。梁王怨袁盎及议臣，乃与羊胜、公孙诡之属<br /><br />&nbsp;&nbsp;&nbsp;&nbsp;阴使人刺杀袁盎及他议臣十馀人。逐其贼，未得也。於是天子意梁王，逐贼，果<br /><br />&nbsp;&nbsp;&nbsp;&nbsp;梁使之。乃遣使冠盖相望於道，覆按梁，捕公孙诡、羊胜。公孙诡、羊胜匿王后<br /><br />&nbsp;&nbsp;&nbsp;&nbsp;宫。使者责二千石急，梁相轩丘豹及内史韩安国进谏王，王乃令胜、诡皆自杀，<br /><br />&nbsp;&nbsp;&nbsp;&nbsp;出之。上由此怨望於梁王。梁王恐，乃使韩安国因长公主谢罪太后，然后得释。<br /><br />&nbsp;&nbsp;&nbsp;&nbsp;上怒稍解，因上书请朝。既至关，茅兰说王，使乘布车，从两骑入，匿於长<br /><br />&nbsp;&nbsp;&nbsp;&nbsp;公主园。汉使使迎王，王已入关，车骑尽居外，不知王处。太后泣曰：“帝杀吾<br /><br />&nbsp;&nbsp;&nbsp;&nbsp;子！”景帝忧恐。於是梁王伏斧质於阙下，谢罪，然后太后、景帝大喜，相泣，<br /><br />&nbsp;&nbsp;&nbsp;&nbsp;复如故。悉召王从官入关。然景帝益疏王，不同车辇矣。<br /><br />&nbsp;&nbsp;&nbsp;&nbsp;三十五年冬，复朝。上疏欲留，上弗许。归国，意忽忽不乐。北猎良山，有<br /><br />&nbsp;&nbsp;&nbsp;&nbsp;献牛，足出背上，孝王恶之。六月中，病热，六日卒，谥曰孝王。<br /><br />&nbsp;&nbsp;&nbsp;&nbsp;孝王慈孝，每闻太后病，口不能食，居不安寝，常欲留长安侍太后。太后亦<br /><br />&nbsp;&nbsp;&nbsp;&nbsp;爱之。及闻梁王薨，窦太后哭极哀，不食，曰：“帝果杀吾子！”景帝哀惧，不<br /><br />&nbsp;&nbsp;&nbsp;&nbsp;知所为。与长公主计之，乃分梁为五国，尽立孝王男五人为王，女五人皆食汤沐<br /><br />&nbsp;&nbsp;&nbsp;&nbsp;邑。於是奏之太后，太后乃说，为帝加壹{。<br /><br />&nbsp;&nbsp;&nbsp;&nbsp;梁孝王长子买为梁王，是为共王；子明为济川王；子彭离为济东王；子定为<br /><br />&nbsp;&nbsp;&nbsp;&nbsp;山阳王；子不识为济阴王。<br /><br />&nbsp;&nbsp;&nbsp;&nbsp;孝王未死时，财以巨万计，不可胜数。及死，藏府馀黄金尚四十馀万斤，他<br /><br />&nbsp;&nbsp;&nbsp;&nbsp;财物称是。<br /><br />&nbsp;&nbsp;&nbsp;&nbsp;梁共王三年，景帝崩。共王立七年卒，子襄立，是为平王。<br /><br />&nbsp;&nbsp;&nbsp;&nbsp;梁平王襄十四年，母曰陈太后。共王母曰李太后。李太后，亲平王之大母也。<br /><br />&nbsp;&nbsp;&nbsp;&nbsp;而平王之后姓任，曰任王后。任王后甚有宠於平王襄。初，孝王在时，有樽，<br /><br />&nbsp;&nbsp;&nbsp;&nbsp;直千金。孝王诫后世，善保樽，无得以与人。任王后闻而欲得樽。平王大母<br /><br />&nbsp;&nbsp;&nbsp;&nbsp;李太后曰：“先王有命，无得以樽与人。他物虽百巨万，犹自恣也。”任王后<br /><br />&nbsp;&nbsp;&nbsp;&nbsp;绝欲得之。平王襄直使人开府取樽，赐任王后。李太后大怒，汉使者来，欲自<br /><br />&nbsp;&nbsp;&nbsp;&nbsp;言，平王襄及任王后遮止，闭门，李太后与争门，措指，遂不得见汉使者。李太<br /><br />&nbsp;&nbsp;&nbsp;&nbsp;后亦私与食官长及郎中尹霸等士通乱，而王与任王后以此使人风止李太后，李太<br /><br />&nbsp;&nbsp;&nbsp;&nbsp;后内有淫行，亦已。后病薨。病时，任后未尝请病；薨，又不持丧。<br /><br />&nbsp;&nbsp;&nbsp;&nbsp;元朔中，睢阳人类犴反者，人有辱其父，而与淮阳太守客出同车。太守客出<br /><br />&nbsp;&nbsp;&nbsp;&nbsp;下车，类犴反杀其仇於车上而去。淮阳太守怒，以让梁二千石。二千石以下求反<br /><br />&nbsp;&nbsp;&nbsp;&nbsp;甚急，执反亲戚。反知国阴事，乃上变事，具告知王与大母争樽状。时丞相以下<br /><br />&nbsp;&nbsp;&nbsp;&nbsp;见知之，欲以伤梁长吏，其书闻天子。天子下吏验问，有之。公卿请废襄为庶人。<br /><br />&nbsp;&nbsp;&nbsp;&nbsp;天子曰：“李太后有淫行，而梁王襄无良师傅，故陷不义。”乃削梁八城，枭任<br /><br />&nbsp;&nbsp;&nbsp;&nbsp;王后首于市。梁馀尚有十城。襄立三十九年卒，谥为平王。子无伤立为梁王也。<br /><br />&nbsp;&nbsp;&nbsp;&nbsp;济川王明者，梁孝王子，以桓邑侯孝景中六年为济川王。七岁，坐射杀其中<br /><br />&nbsp;&nbsp;&nbsp;&nbsp;尉，汉有司请诛，天子弗忍诛，废明为庶人。迁房陵，地入于汉为郡。<br /><br />&nbsp;&nbsp;&nbsp;&nbsp;济东王彭离者，梁孝王子，以孝景中六年为济东王。二十九年，彭离骄悍，<br /><br />&nbsp;&nbsp;&nbsp;&nbsp;无人君礼，昏暮私与其奴、亡命少年数十人行剽杀人，取财物以为好。所杀发觉<br /><br />&nbsp;&nbsp;&nbsp;&nbsp;者百馀人，国皆知之，莫敢夜行。所杀者子上书言。汉有司请诛，上不忍，废以<br /><br />&nbsp;&nbsp;&nbsp;&nbsp;为庶人，迁上庸，地入于汉，为大河郡。<br /><br />&nbsp;&nbsp;&nbsp;&nbsp;山阳哀王定者，梁孝王子，以孝景中六年为山阳王。九年卒，无子，国除，<br /><br />&nbsp;&nbsp;&nbsp;&nbsp;地入于汉，为山阳郡。<br /><br />&nbsp;&nbsp;&nbsp;&nbsp;济阴哀王不识者，梁孝王子，以孝景中六年为济阴王。一岁卒，无子，国除，<br /><br />&nbsp;&nbsp;&nbsp;&nbsp;地入于汉，为济阴郡。<br /><br />&nbsp;&nbsp;&nbsp;&nbsp;太史公曰：梁孝王虽以亲爱之故，王膏腴之地，然会汉家隆盛，百姓殷富，<br /><br />&nbsp;&nbsp;&nbsp;&nbsp;故能植其财货，广宫室，车服拟於天子。然亦c矣。<br /><br />&nbsp;&nbsp;&nbsp;&nbsp;褚先生曰：臣为郎时，闻之於宫殿中老郎吏好事者称道之也。窃以为令梁孝<br /><br />&nbsp;&nbsp;&nbsp;&nbsp;王怨望，欲为不善者，事从中生。今太后，女主也，以爱少子故，欲令梁王为太<br /><br />&nbsp;&nbsp;&nbsp;&nbsp;子。大臣不时正言其不可状，阿意治小，私说意以受赏赐，非忠臣也。齐如魏其<br /><br />&nbsp;&nbsp;&nbsp;&nbsp;侯窦婴之正言也，何以有后祸？景帝与王燕见，侍太后饮，景帝曰：“千秋万岁<br /><br />&nbsp;&nbsp;&nbsp;&nbsp;之后传王。”太后喜说。窦婴在前，据地言曰：“汉法之约，传子m孙，今帝何<br /><br />&nbsp;&nbsp;&nbsp;&nbsp;以得传弟，擅乱高帝约乎！”於是景帝默然无声。太后意不说。<br /><br />&nbsp;&nbsp;&nbsp;&nbsp;故成王与小弱弟立树下，取一桐叶以与之，曰：“吾用封汝。”周公闻之，<br /><br />&nbsp;&nbsp;&nbsp;&nbsp;进见曰：“天王封弟，甚善。”成王曰：“吾直与戏耳。”周公曰：“人主无过<br /><br />&nbsp;&nbsp;&nbsp;&nbsp;举，不当有戏言，言之必行之。”於是乃封小弟以应县。是后成王没齿不敢有戏<br /><br />&nbsp;&nbsp;&nbsp;&nbsp;言，言必行之。孝经曰：“非法不言，非道不行。”此圣人之法言也。今主上不<br /><br />&nbsp;&nbsp;&nbsp;&nbsp;宜出好言於梁王。梁王上有太后之重，骄蹇日久，数闻景帝好言，千秋万世之后<br /><br />&nbsp;&nbsp;&nbsp;&nbsp;传王，而实不行。<br /><br />&nbsp;&nbsp;&nbsp;&nbsp;又诸侯王朝见天子，汉法凡当四见耳。始到，入小见；到正月朔旦，奉皮荐<br /><br />&nbsp;&nbsp;&nbsp;&nbsp;璧玉贺正月，法见；后三日，为王置酒，赐金钱财物；后二日，复入小见，辞去。<br /><br />&nbsp;&nbsp;&nbsp;&nbsp;凡留长安不过二十日。小见者，燕见於禁门内，饮於省中，非士人所得入也。今<br /><br />&nbsp;&nbsp;&nbsp;&nbsp;梁王西朝，因留，且半岁。入与人主同辇，出与同车。示风以大言而实不与，令<br /><br />&nbsp;&nbsp;&nbsp;&nbsp;出怨言，谋畔逆，乃随而忧之，不亦远乎！非大贤人，不知退让。今汉之仪法，<br /><br />&nbsp;&nbsp;&nbsp;&nbsp;朝见贺正月者，常一王与四侯俱朝见，十馀岁一至。今梁王常比年入朝见，久留。<br /><br />&nbsp;&nbsp;&nbsp;&nbsp;鄙语曰“骄子不孝”，非恶言也。故诸侯王当为置良师傅，相忠言之士，如汲黯、<br /><br />&nbsp;&nbsp;&nbsp;&nbsp;韩长孺等，敢直言极谏，安得有患害！<br /><br />&nbsp;&nbsp;&nbsp;&nbsp;盖闻梁王西入朝，谒窦太后，燕见，与景帝俱侍坐於太后前，语言私说。太<br /><br />&nbsp;&nbsp;&nbsp;&nbsp;后谓帝曰：“吾闻殷道亲亲，周道尊尊，其义一也。安车大驾，用梁孝王为寄。”<br /><br />&nbsp;&nbsp;&nbsp;&nbsp;景帝跪席举身曰：“诺。”罢酒出，帝召袁盎诸大臣通经术者曰：“太后言如是，<br /><br />&nbsp;&nbsp;&nbsp;&nbsp;何谓也？”皆对曰：“太后意欲立梁王为帝太子。”帝问其状，袁盎等曰：“殷<br /><br />&nbsp;&nbsp;&nbsp;&nbsp;道亲亲者，立弟。周道尊尊者，立子。殷道质，质者法天，亲其所亲，故立弟。<br /><br />&nbsp;&nbsp;&nbsp;&nbsp;周道文，文者法地，尊者敬也，敬其本始，故立长子。周道，太子死，立m孙。<br /><br />&nbsp;&nbsp;&nbsp;&nbsp;殷道。太子死，立其弟。”帝曰：“於公何如？”皆对曰：“方今汉家法周，周<br /><br />&nbsp;&nbsp;&nbsp;&nbsp;道不得立弟，当立子。故春秋所以非宋宣公。宋宣公死，不立子而与弟。弟受国<br /><br />&nbsp;&nbsp;&nbsp;&nbsp;死，复反之与兄之子。弟之子争之，以为我当代父后，即刺杀兄子。以故国乱，<br /><br />&nbsp;&nbsp;&nbsp;&nbsp;祸不绝。故春秋曰‘君子大居正，宋之祸宣公为之’。臣请见太后白之。”袁盎<br /><br />&nbsp;&nbsp;&nbsp;&nbsp;等入见太后：“太后言欲立梁王，梁王即终，欲谁立？”太后曰：“吾复立帝子。”<br /><br />&nbsp;&nbsp;&nbsp;&nbsp;袁盎等以宋宣公不立正，生祸，祸乱后五世不绝，小不忍害大义状报太后。太后<br /><br />&nbsp;&nbsp;&nbsp;&nbsp;乃解说，即使梁王归就国。而梁王闻其义出於袁盎诸大臣所，怨望，使人来杀袁<br /><br />&nbsp;&nbsp;&nbsp;&nbsp;盎。袁盎顾之曰：“我所谓袁将军者也，公得毋误乎？”刺者曰：“是矣！”刺<br /><br />&nbsp;&nbsp;&nbsp;&nbsp;之，置其剑，剑著身。视其剑，新治。问长安中削厉工，工曰：“梁郎某子来治<br /><br />&nbsp;&nbsp;&nbsp;&nbsp;此剑。”以此知而发觉之，发使者捕逐之。独梁王所欲杀大臣十馀人，文吏穷本<br /><br />&nbsp;&nbsp;&nbsp;&nbsp;之，谋反端颇见。太后不食，日夜泣不止。景帝甚忧之，问公卿大臣，大臣以为<br /><br />&nbsp;&nbsp;&nbsp;&nbsp;遣经术吏往治之，乃可解。於是遣田叔、吕季主往治之。此二人皆通经术，知大<br /><br />&nbsp;&nbsp;&nbsp;&nbsp;礼。来还，至霸昌厩，取火悉烧梁之反辞，但空手来对景帝。景帝曰：“何如？”<br /><br />&nbsp;&nbsp;&nbsp;&nbsp;对曰：“言梁王不知也。造为之者，独其幸臣羊胜、公孙诡之属为之耳。谨以伏<br /><br />&nbsp;&nbsp;&nbsp;&nbsp;诛死，梁王无恙也。”景帝喜说，曰：“急趋谒太后。”太后闻之，立起坐餐，<br /><br />&nbsp;&nbsp;&nbsp;&nbsp;气平复。故曰，不通经术知古今之大礼，不可以为三公及左右近臣。少见之人，<br /><br />&nbsp;&nbsp;&nbsp;&nbsp;如从管中N天也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,88);">加入书签</a><a
                        href="87.html">上一页</a>&larr;<a href="index.html">返回列表</a>&rarr;<a
                            href="89.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "87.html"; var next_page = "89.html"; var index_page = "index.html"; var sortid = "9"; var article_id = "1"; var chapter_id = "88"; var articlename = "史记"; var chaptername = "世家 梁孝王世家第二十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>