<!DOCTYPE html>
<html>
<head>
<meta charset="gbk" />
<title>史记-书 平准书第八-在线阅读-哈西文学网</title>
<meta name="keywords" content="司马迁，史记，书 平准书第八全文，书 平准书第八在线阅读 哈西文学网" />
<meta name="description" content="哈西文学网提供司马迁的史记 书 平准书第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/59.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/59.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>书 平准书第八</h1>
            <div class="link xb">
                <a href="58.html">上一页</a>&larr;<a href="index.html">返回列表</a>&rarr;<a
                    href="61.html">下一页</a></div>			
            <div id="BookText">&nbsp;&nbsp;&nbsp;&nbsp;汉兴，接秦之弊，丈夫从军旅，老弱转粮，作业剧而财匮，自天子不能<br /><br />&nbsp;&nbsp;&nbsp;&nbsp;具钧驷，而将相或乘牛车，齐民无藏盖。於是为秦钱重难用，更令民铸钱，一黄<br /><br />&nbsp;&nbsp;&nbsp;&nbsp;金一斤，约法省禁。而不轨逐利之民，蓄积馀业以稽市物，物踊腾粜，米至石万<br /><br />&nbsp;&nbsp;&nbsp;&nbsp;钱，马一匹则百金。<br /><br />&nbsp;&nbsp;&nbsp;&nbsp;天下已平，高祖乃令贾人不得衣丝乘车，重租税以困辱之。孝惠、高后时，<br /><br />&nbsp;&nbsp;&nbsp;&nbsp;为天下初定，复弛商贾之律，然市井之子孙亦不得仕宦为吏。量吏禄，度官用，<br /><br />&nbsp;&nbsp;&nbsp;&nbsp;以赋於民。而山川园池市井租税之入，自天子以至于封君汤沐邑，皆各为私奉养<br /><br />&nbsp;&nbsp;&nbsp;&nbsp;焉，不领於天下之经费。漕转山东粟，以给中都官，岁不过数十万石。<br /><br />&nbsp;&nbsp;&nbsp;&nbsp;至孝文时，荚钱益多，轻，乃更铸四铢钱，其文为“半两”，令民纵得自铸<br /><br />&nbsp;&nbsp;&nbsp;&nbsp;钱。故吴，诸侯也，以即山铸钱，富埒天子，其后卒以叛逆。邓通，大夫也，以<br /><br />&nbsp;&nbsp;&nbsp;&nbsp;铸钱财过王者。故吴、邓氏钱布天下，而铸钱之禁生焉。<br /><br />&nbsp;&nbsp;&nbsp;&nbsp;匈奴数侵盗北边，屯戍者多，边粟不足给食当食者。於是募民能输及转粟於<br /><br />&nbsp;&nbsp;&nbsp;&nbsp;边者拜爵，爵得至大庶长。<br /><br />&nbsp;&nbsp;&nbsp;&nbsp;孝景时，上郡以西旱，亦复卖爵令，而贱其价以招民；及徒复作，得输粟<br /><br />&nbsp;&nbsp;&nbsp;&nbsp;县官以除罪。益造苑马以广用，而宫室列观舆马益增矣。<br /><br />&nbsp;&nbsp;&nbsp;&nbsp;至今上即位数岁，汉兴七十馀年之间，国家无事，非遇水旱之灾，民则人给<br /><br />&nbsp;&nbsp;&nbsp;&nbsp;家足，都鄙廪庾皆满，而府库馀货财。京师之钱累巨万，贯朽而不可校。太仓之<br /><br />&nbsp;&nbsp;&nbsp;&nbsp;粟陈陈相因，充溢露积於外，至腐败不可食。众庶街巷有马，阡陌之间成群，而<br /><br />&nbsp;&nbsp;&nbsp;&nbsp;乘字牝者傧而不得聚会。守闾阎者食粱肉，为吏者长子孙，居官者以为姓号。故<br /><br />&nbsp;&nbsp;&nbsp;&nbsp;人人自爱而重犯法，先行义而后绌耻辱焉。当此之时，网疏而民富，役财骄溢，<br /><br />&nbsp;&nbsp;&nbsp;&nbsp;或至兼并豪党之徒，以武断於乡曲。宗室有土公卿大夫以下，争于奢侈，室庐舆<br /><br />&nbsp;&nbsp;&nbsp;&nbsp;服c于上，无限度。物盛而衰，固其变也。<br /><br />&nbsp;&nbsp;&nbsp;&nbsp;自是之后，严助、朱买臣等招来东瓯，事两越，江淮之间萧然烦费矣。唐蒙、<br /><br />&nbsp;&nbsp;&nbsp;&nbsp;司马相如开路西南夷，凿山通道千馀里，以广巴蜀，巴蜀之民罢焉。彭吴贾灭朝<br /><br />&nbsp;&nbsp;&nbsp;&nbsp;鲜，置沧海之郡，则燕齐之间靡然发动。及王恢设谋马邑，匈奴绝和亲，侵扰北<br /><br />&nbsp;&nbsp;&nbsp;&nbsp;边，兵连而不解，天下苦其劳，而干戈日滋。行者赍，居者送，中外骚扰而相奉，<br /><br />&nbsp;&nbsp;&nbsp;&nbsp;百姓e弊以巧法，财赂衰m而不赡。入物者补官，出货者除罪，选举陵迟，<br /><br />&nbsp;&nbsp;&nbsp;&nbsp;廉耻相冒，武力进用，法严令具。兴利之臣自此始也。<br /><br />&nbsp;&nbsp;&nbsp;&nbsp;其后汉将岁以数万骑出击胡，及车骑将军卫青取匈奴河南地，筑朔方。当是<br /><br />&nbsp;&nbsp;&nbsp;&nbsp;时，汉通西南夷道，作者数万人，千里负担馈粮，率十馀锺致一石，散币於邛k<br /><br />&nbsp;&nbsp;&nbsp;&nbsp;以集之。数岁道不通，蛮夷因以数攻，吏发兵诛之。悉巴蜀租赋不足以更之，乃<br /><br />&nbsp;&nbsp;&nbsp;&nbsp;募豪民田南夷，入粟县官，而内受钱於都内。东至沧海之郡，人徒之费拟於南夷。<br /><br />&nbsp;&nbsp;&nbsp;&nbsp;又兴十万馀人筑卫朔方，转漕甚辽远，自山东咸被其劳，费数十百巨万，府库益<br /><br />&nbsp;&nbsp;&nbsp;&nbsp;虚。乃募民能入奴婢得以终身复，为郎增秩，及入羊为郎，始於此。<br /><br />&nbsp;&nbsp;&nbsp;&nbsp;其后四年，而汉遣大将将六将军，军十馀万，击右贤王，获首虏万五千级。<br /><br />&nbsp;&nbsp;&nbsp;&nbsp;明年，大将军将六将军仍再出击胡，得首虏万九千级。捕斩首虏之士受赐黄金二<br /><br />&nbsp;&nbsp;&nbsp;&nbsp;十馀万斤，虏数万人皆得厚赏，衣食仰给县官；而汉军之士马死者十馀万，兵甲<br /><br />&nbsp;&nbsp;&nbsp;&nbsp;之财转漕之费不与焉。於是大农陈藏钱经m，赋税既竭，犹不足以奉战士。有<br /><br />&nbsp;&nbsp;&nbsp;&nbsp;司言：“天子曰‘朕闻五帝之教不相复而治，禹汤之法不同道而王，所由殊路，<br /><br />&nbsp;&nbsp;&nbsp;&nbsp;而建德一也。北边未安，朕甚悼之。日者，大将军攻匈奴，斩首虏万九千级，留<br /><br />&nbsp;&nbsp;&nbsp;&nbsp;无所食。议令民得买爵及赎禁锢免减罪’。请置赏官，命曰武功爵。级十七<br /><br />&nbsp;&nbsp;&nbsp;&nbsp;万，凡直三十馀万金。诸买武功爵官首者试补吏，先除；千夫如五大夫；其有罪<br /><br />&nbsp;&nbsp;&nbsp;&nbsp;又减二等；爵得至乐卿：以显军功。”军功多用越等，大者封侯卿大夫，小者郎<br /><br />&nbsp;&nbsp;&nbsp;&nbsp;吏。吏道杂而多端，则官职m废。<br /><br />&nbsp;&nbsp;&nbsp;&nbsp;自公孙弘以春秋之义绳臣下取汉相，张汤用峻文决理为廷尉，於是见知之法<br /><br />&nbsp;&nbsp;&nbsp;&nbsp;生，而废格沮诽穷治之狱用矣。其明年，淮南、衡山、江都王谋反迹见，而公卿<br /><br />&nbsp;&nbsp;&nbsp;&nbsp;寻端治之，竟其党与，而坐死者数万人，长吏益惨急而法令明察。<br /><br />&nbsp;&nbsp;&nbsp;&nbsp;当是之时，招尊方正贤良文学之士，或至公卿大夫。公孙弘以汉相，布被，<br /><br />&nbsp;&nbsp;&nbsp;&nbsp;食不重味，为天下先。然无益於俗，稍骛於功利矣。<br /><br />&nbsp;&nbsp;&nbsp;&nbsp;其明年，骠骑仍再出击胡，获首四万。其秋，浑邪王率数万之众来降，於是<br /><br />&nbsp;&nbsp;&nbsp;&nbsp;汉发车二万乘迎之。既至，受赏，赐及有功之士。是岁费凡百馀巨万。<br /><br />&nbsp;&nbsp;&nbsp;&nbsp;初，先是往十馀岁河决观，梁楚之地固已数困，而缘河之郡塞河，辄决<br /><br />&nbsp;&nbsp;&nbsp;&nbsp;坏，费不可胜计。其后番系欲省底柱之漕，穿汾、河渠以为溉田，作者数万人；<br /><br />&nbsp;&nbsp;&nbsp;&nbsp;郑当时为渭漕渠回远，凿直渠自长安至华阴，作者数万人；朔方亦穿渠，作者数<br /><br />&nbsp;&nbsp;&nbsp;&nbsp;万人：各历二三期，功未就，费亦各巨万十数。<br /><br />&nbsp;&nbsp;&nbsp;&nbsp;天子为伐胡，盛养马，马之来食长安者数万匹，卒牵掌者关中不足，乃调旁<br /><br />&nbsp;&nbsp;&nbsp;&nbsp;近郡。而胡降者皆衣食县官，县官不给，天子乃损膳，解乘舆驷，出御府禁藏以<br /><br />&nbsp;&nbsp;&nbsp;&nbsp;赡之。<br /><br />&nbsp;&nbsp;&nbsp;&nbsp;其明年，山东被水，民多饥乏，於是天子遣使者虚郡国仓X以振贫民。犹<br /><br />&nbsp;&nbsp;&nbsp;&nbsp;不足，又募豪富人相贷假。尚不能相救，乃徙贫民於关以西，及充朔方以南新秦<br /><br />&nbsp;&nbsp;&nbsp;&nbsp;中，七十馀万口，衣食皆仰给县官。数岁，假予产业，使者分部护之，冠盖相望。<br /><br />&nbsp;&nbsp;&nbsp;&nbsp;其费以亿计，不可胜数。<br /><br />&nbsp;&nbsp;&nbsp;&nbsp;於是县官大空，而富商大贾或财役贫，转毂百数，废居居邑，封君皆低首<br /><br />&nbsp;&nbsp;&nbsp;&nbsp;仰给。冶铸煮盐，财或累万金，而不佐国家之急，黎民重困。於是天子与公卿议，<br /><br />&nbsp;&nbsp;&nbsp;&nbsp;更钱造币以赡用，而摧浮淫并兼之徒。是时禁苑有白鹿而少府多银锡。自孝文更<br /><br />&nbsp;&nbsp;&nbsp;&nbsp;造四铢钱，至是岁四十馀年，从建元以来，用少，县官往往即多铜山而铸钱，民<br /><br />&nbsp;&nbsp;&nbsp;&nbsp;亦间盗铸钱，不可胜数。钱益多而轻，物益少而贵。有司言曰：“古者皮币，诸<br /><br />&nbsp;&nbsp;&nbsp;&nbsp;侯以聘享。金有三等，黄金为上，白金为中，赤金为下。今半两钱法重四铢，而奸<br /><br />&nbsp;&nbsp;&nbsp;&nbsp;或盗摩钱里取`，钱益轻薄而物贵，则远方用币烦费不省。”乃以白鹿皮方尺，<br /><br />&nbsp;&nbsp;&nbsp;&nbsp;缘以藻缋，为皮币，直四十万。王侯宗室朝觐聘享，必以皮币荐璧，然后得行。<br /><br />&nbsp;&nbsp;&nbsp;&nbsp;又造银锡为白金。以为天用莫如龙，地用莫如马，人用莫如龟，故白金三品：<br /><br />&nbsp;&nbsp;&nbsp;&nbsp;其一曰重八两，圜之，其文龙，名曰“白选”，直三千；二曰以重差小，方之，<br /><br />&nbsp;&nbsp;&nbsp;&nbsp;其文马，直五百；三曰复小，阒，其文龟，直三百。令县官销半两钱，更铸<br /><br />&nbsp;&nbsp;&nbsp;&nbsp;三铢钱，文如其重。盗铸诸金钱罪皆死，而吏民之盗铸白金者不可胜数。<br /><br />&nbsp;&nbsp;&nbsp;&nbsp;於是以东郭咸阳、孔仅为大农丞，领盐铁事；桑弘羊以计算用事，侍中。咸<br /><br />&nbsp;&nbsp;&nbsp;&nbsp;阳，齐之大煮盐，孔仅，南阳大冶，皆致生累千金，故郑当时进言之。弘羊，雒<br /><br />&nbsp;&nbsp;&nbsp;&nbsp;阳贾人子，以心计，年十三侍中。故三人言利事析秋豪矣。<br /><br />&nbsp;&nbsp;&nbsp;&nbsp;法既益严，吏多废免。兵革数动，民多买复及五大夫，徵发之士益鲜。於是<br /><br />&nbsp;&nbsp;&nbsp;&nbsp;除千夫五大夫为吏，不欲者出马；故吏皆m令伐棘上林，作昆明池。<br /><br />&nbsp;&nbsp;&nbsp;&nbsp;其明年，大将军、骠骑大出击胡，得首虏八九万级，赏赐五十万金，汉军马<br /><br />&nbsp;&nbsp;&nbsp;&nbsp;死者十馀万匹，转漕车甲之费不与焉。是时财匮，战士颇不得禄矣。<br /><br />&nbsp;&nbsp;&nbsp;&nbsp;有司言三铢钱轻，易奸诈，乃更请诸郡国铸五铢钱，周郭其下，令不可磨取<br /><br />&nbsp;&nbsp;&nbsp;&nbsp;`焉。<br /><br />&nbsp;&nbsp;&nbsp;&nbsp;大农上盐铁丞孔仅、咸阳言：“山海，天地之藏也，皆宜属少府，陛下不私，<br /><br />&nbsp;&nbsp;&nbsp;&nbsp;以属大农佐赋。愿募民自给费，因官器作煮盐，官与牢盆。浮食奇民欲擅管山海<br /><br />&nbsp;&nbsp;&nbsp;&nbsp;之货，以致富羡，役利细民。其沮事之议，不可胜听。敢私铸铁器煮盐者，K<br /><br />&nbsp;&nbsp;&nbsp;&nbsp;左趾，没入其器物。郡不出铁者，置小铁官，便属在所县。”使孔仅、东郭咸阳<br /><br />&nbsp;&nbsp;&nbsp;&nbsp;乘传举行天下盐铁，作官府，除故盐铁家富者为吏。吏道益杂，不选，而多贾人<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;商贾以币之变，多积货逐利。於是公卿言：“郡国颇被害，贫民无产业者，<br /><br />&nbsp;&nbsp;&nbsp;&nbsp;募徙广饶之地。陛下损膳省用，出禁钱以振元元，宽贷赋，而民不齐出於南亩，<br /><br />&nbsp;&nbsp;&nbsp;&nbsp;商贾滋众。贫者畜积无有，皆仰县官。异时算轺车贾人缗钱皆有差，请算如故。<br /><br />&nbsp;&nbsp;&nbsp;&nbsp;诸贾人末作贳贷卖买，居邑稽诸物，及商以取利者，虽无市籍，各以其物自占，<br /><br />&nbsp;&nbsp;&nbsp;&nbsp;率缗钱二千而一算。诸作有租及铸，率缗钱四千一算。非吏比者三老、北边骑士，<br /><br />&nbsp;&nbsp;&nbsp;&nbsp;轺车以一算；商贾人轺车二算；船五丈以上一算。匿不自占，占不悉，戍边一岁，<br /><br />&nbsp;&nbsp;&nbsp;&nbsp;没入缗钱。有能告者，以其半畀之。贾人有市籍者，及其家属，皆无得籍名田，<br /><br />&nbsp;&nbsp;&nbsp;&nbsp;以便农。敢犯令，没入田僮。”<br /><br />&nbsp;&nbsp;&nbsp;&nbsp;天子乃思卜式之言，召拜式为中郎，爵左庶长，赐田十顷，布告天下，使明<br /><br />&nbsp;&nbsp;&nbsp;&nbsp;知之。<br /><br />&nbsp;&nbsp;&nbsp;&nbsp;初，卜式者，河南人也，以田畜为事。亲死，式有少弟，弟壮，式脱身出分，<br /><br />&nbsp;&nbsp;&nbsp;&nbsp;独取畜羊百馀，田宅财物尽予弟。式入山牧十馀岁，羊致千馀头，买田宅。而其<br /><br />&nbsp;&nbsp;&nbsp;&nbsp;弟尽破其业，式辄复分予弟者数矣。是时汉方数使将击匈奴，卜式上书，原输家<br /><br />&nbsp;&nbsp;&nbsp;&nbsp;之半县官助边。天子使使问式：“欲官乎？”式曰：“臣少牧，不习仕宦，不愿<br /><br />&nbsp;&nbsp;&nbsp;&nbsp;也。”使问曰：“家岂有冤，欲言事乎？”式曰：“臣生与人无分争。式邑人贫<br /><br />&nbsp;&nbsp;&nbsp;&nbsp;者贷之，不善者教顺之，所居人皆从式，式何故见冤於人！无所欲言也。”使者<br /><br />&nbsp;&nbsp;&nbsp;&nbsp;曰：“苟如此，子何欲而然？”式曰：“天子诛匈奴，愚以为贤者宜死节於边，<br /><br />&nbsp;&nbsp;&nbsp;&nbsp;有财者宜输委，如此而匈奴可灭也。”使者具其言入以闻。天子以语丞相弘。弘<br /><br />&nbsp;&nbsp;&nbsp;&nbsp;曰：“此非人情。不轨之臣，不可以为化而乱法，愿陛下勿许。”於是上久不报<br /><br />&nbsp;&nbsp;&nbsp;&nbsp;式，数岁，乃罢式。式归，复田牧。岁馀，会军数出，浑邪王等降，县官费众，<br /><br />&nbsp;&nbsp;&nbsp;&nbsp;仓府空。其明年，贫民大徙，皆仰给县官，无以尽赡。卜式持钱二十万予河南守，<br /><br />&nbsp;&nbsp;&nbsp;&nbsp;以给徙民。河南上富人助贫人者籍，天子见卜式名，识之，曰“是固前而欲输其<br /><br />&nbsp;&nbsp;&nbsp;&nbsp;家半助边”，乃赐式外繇四百人。式又尽复予县官。是时富豪皆争匿财，唯式尤<br /><br />&nbsp;&nbsp;&nbsp;&nbsp;欲输之助费。天子於是以式终长者，故尊显以风百姓。<br /><br />&nbsp;&nbsp;&nbsp;&nbsp;初，式不愿为郎。上曰：“吾有羊上林中，欲令子牧之。”式乃拜为郎，布<br /><br />&nbsp;&nbsp;&nbsp;&nbsp;衣侄牧羊。岁馀，羊肥息。上过见其羊，善之。式曰：“非独羊也，治民亦犹<br /><br />&nbsp;&nbsp;&nbsp;&nbsp;是也。以时起居；恶者辄斥去，毋令败群。”上以式为奇，拜为缑氏令试之，缑<br /><br />&nbsp;&nbsp;&nbsp;&nbsp;氏便之。迁为成皋令，将漕最。上以为式朴忠，拜为齐王太傅。<br /><br />&nbsp;&nbsp;&nbsp;&nbsp;而孔仅之使天下铸作器，三年中拜为大农，列於九卿。而桑弘羊为大农丞，<br /><br />&nbsp;&nbsp;&nbsp;&nbsp;`诸会计事，稍稍置均输以通货物矣。<br /><br />&nbsp;&nbsp;&nbsp;&nbsp;始令吏得入Y补官，郎至六百石。<br /><br />&nbsp;&nbsp;&nbsp;&nbsp;自造白金五铢钱后五岁，赦吏民之坐盗铸金钱死者数十万人。其不发觉相杀<br /><br />&nbsp;&nbsp;&nbsp;&nbsp;者，不可胜计。赦自出者百馀万人。然不能半自出，天下大抵无虑皆铸金钱矣。<br /><br />&nbsp;&nbsp;&nbsp;&nbsp;犯者众，吏不能尽诛取，於是遣博士褚大、徐偃等分曹循行郡国，举兼并之徒守<br /><br />&nbsp;&nbsp;&nbsp;&nbsp;相为利者。而御史大夫张汤方隆贵用事，减宣、杜周等为中丞，义纵、尹齐、王<br /><br />&nbsp;&nbsp;&nbsp;&nbsp;温舒等用惨急刻深为九卿，而直指夏兰之属始出矣。<br /><br />&nbsp;&nbsp;&nbsp;&nbsp;而大农颜异诛。初，异为济南亭长，以廉直稍迁至九卿。上与张汤既造白鹿<br /><br />&nbsp;&nbsp;&nbsp;&nbsp;皮币，问异。异曰：“今王侯朝贺以苍璧，直数千，而其皮荐反四十万，本末不<br /><br />&nbsp;&nbsp;&nbsp;&nbsp;相称。”天子不说。张汤又与异有s，及有人告异以它议，事下张汤治异。异与<br /><br />&nbsp;&nbsp;&nbsp;&nbsp;客语，客语初令下有不便者，<br /><br />&nbsp;&nbsp;&nbsp;&nbsp;异不应，微反唇。汤奏当异九卿见令不便，不入言而腹诽，论死。自是之后，<br /><br />&nbsp;&nbsp;&nbsp;&nbsp;有腹诽之法比，而公卿大夫多谄谀取容矣。<br /><br />&nbsp;&nbsp;&nbsp;&nbsp;天子既下缗钱令而尊卜式，百姓终莫分财佐县官，於是告缗钱纵矣。<br /><br />&nbsp;&nbsp;&nbsp;&nbsp;郡国多奸铸钱，钱多轻，而公卿请令京师铸锺官赤侧，一当五，赋官用非赤<br /><br />&nbsp;&nbsp;&nbsp;&nbsp;侧不得行。白金稍贱，民不宝用，县官以令禁之，无益。岁馀，白金终废不行。<br /><br />&nbsp;&nbsp;&nbsp;&nbsp;是岁也，张汤死而民不思。<br /><br />&nbsp;&nbsp;&nbsp;&nbsp;其后二岁，赤侧钱贱，民巧法用之，不便，又废。於是悉禁郡国无铸钱，专<br /><br />&nbsp;&nbsp;&nbsp;&nbsp;令上林三官铸。钱既多，而令天下非三官钱不得行，诸郡国所前铸钱皆废销之，<br /><br />&nbsp;&nbsp;&nbsp;&nbsp;输其铜三官。而民之铸钱益少，计其费不能相当，唯真工大奸乃盗为之。<br /><br />&nbsp;&nbsp;&nbsp;&nbsp;卜式相齐，而杨可告缗遍天下，中家以上大抵皆遇告。杜周治之，狱少反者。<br /><br />&nbsp;&nbsp;&nbsp;&nbsp;乃分遣御史廷尉正监分曹往，即治郡国缗钱，得民财物以亿计，奴婢以千万数，<br /><br />&nbsp;&nbsp;&nbsp;&nbsp;田大县数百顷，小县百馀顷，宅亦如之。於是商贾中家以上大率破，民偷甘食好<br /><br />&nbsp;&nbsp;&nbsp;&nbsp;衣，不事畜藏之产业，而县官有盐铁缗钱之故，用益饶矣。<br /><br />&nbsp;&nbsp;&nbsp;&nbsp;益广关，置左右辅。<br /><br />&nbsp;&nbsp;&nbsp;&nbsp;初，大农`盐铁官布多，置水衡，欲以主盐铁；及杨可告缗钱，上林财物众，<br /><br />&nbsp;&nbsp;&nbsp;&nbsp;乃令水衡主上林。上林既充满，益广。是时越欲与汉用船战逐，乃大修昆明池，<br /><br />&nbsp;&nbsp;&nbsp;&nbsp;列观环之。治楼船，高十馀丈，旗帜加其上，甚壮。於是天子感之，乃作柏梁台，<br /><br />&nbsp;&nbsp;&nbsp;&nbsp;高数十丈。宫室之修，由此日丽。<br /><br />&nbsp;&nbsp;&nbsp;&nbsp;乃分缗钱诸官，而水衡、少府、大农、太仆各置农官，往往即郡县比没入田<br /><br />&nbsp;&nbsp;&nbsp;&nbsp;田之。其没入奴婢，分诸苑养狗马禽兽，及与诸官。诸官益杂置多，徒奴婢众，<br /><br />&nbsp;&nbsp;&nbsp;&nbsp;而下河漕度四百万石，及官自籴乃足。<br /><br />&nbsp;&nbsp;&nbsp;&nbsp;所忠言：“世家子弟富人或斗鸡走狗马，弋猎博戏，乱齐民。”乃徵诸犯令，<br /><br />&nbsp;&nbsp;&nbsp;&nbsp;相引数千人，命曰“株送徒”。入财者得补郎，郎选衰矣。<br /><br />&nbsp;&nbsp;&nbsp;&nbsp;是时山东被河，及岁不登数年，人或相食，方一二千里。天子怜之，诏曰：<br /><br />&nbsp;&nbsp;&nbsp;&nbsp;“江南火耕水耨，令饥民得流就食江淮间，欲留，留处。”遣使冠盖相属於道，<br /><br />&nbsp;&nbsp;&nbsp;&nbsp;护之，下巴蜀粟以振之。<br /><br />&nbsp;&nbsp;&nbsp;&nbsp;其明年，天子始巡郡国。东度河，河东守不意行至，不辨，自杀。行西逾陇，<br /><br />&nbsp;&nbsp;&nbsp;&nbsp;陇西守以行往卒，天子从官不得食，陇西守自杀。於是上北出萧关，从数万骑，<br /><br />&nbsp;&nbsp;&nbsp;&nbsp;猎新秦中，以勒边兵而归。新秦中或千里无亭徼，於是诛北地太守以下，而令民<br /><br />&nbsp;&nbsp;&nbsp;&nbsp;得畜牧边县，官假马母，三岁而归，及息什一，以除告缗，用充仞新秦中。<br /><br />&nbsp;&nbsp;&nbsp;&nbsp;既得宝鼎，立后土、太一祠，公卿议封禅事，而天下郡国皆豫治道桥，缮故<br /><br />&nbsp;&nbsp;&nbsp;&nbsp;宫，及当驰道县，县治官储，设供具，而望以待幸。<br /><br />&nbsp;&nbsp;&nbsp;&nbsp;其明年，南越反，西羌侵边为桀。於是天子为山东不赡，赦天下囚，因南方<br /><br />&nbsp;&nbsp;&nbsp;&nbsp;楼船卒二十馀万人击南越，数万人发三河以西骑击西羌，又数万人度河筑令居。<br /><br />&nbsp;&nbsp;&nbsp;&nbsp;初置张掖、酒泉郡，而上郡、朔方、西河、河西开田官，斥塞卒六十万人戍田之。<br /><br />&nbsp;&nbsp;&nbsp;&nbsp;中国缮道r粮，远者三千，近者千馀里，皆仰给大农。边兵不足，乃发武库工<br /><br />&nbsp;&nbsp;&nbsp;&nbsp;官兵器以赡之。车骑马乏绝，县官钱少，买马难得，乃著令，令封君以下至三百<br /><br />&nbsp;&nbsp;&nbsp;&nbsp;石以上吏，以差出牝马天下亭，亭有畜悸恚岁课息。<br /><br />&nbsp;&nbsp;&nbsp;&nbsp;齐相卜式上书曰：“臣闻主忧臣辱。南越反，臣愿父子与齐习船者往死之。”<br /><br />&nbsp;&nbsp;&nbsp;&nbsp;天子下诏曰：“卜式虽躬耕牧，不以为利，有馀辄助县官之用。今天下不幸有急，<br /><br />&nbsp;&nbsp;&nbsp;&nbsp;而式奋愿父子死之，虽未战，可谓义形於内。赐爵关内侯，金六十斤，田十顷。”<br /><br />&nbsp;&nbsp;&nbsp;&nbsp;布告天下，天下莫应。列侯以百数，皆莫求从军击羌、越。至酎，少府省金，而<br /><br />&nbsp;&nbsp;&nbsp;&nbsp;列侯坐酎金失侯者百馀人。乃拜式为御史大夫。<br /><br />&nbsp;&nbsp;&nbsp;&nbsp;式既在位，见郡国多不便县官作盐铁，铁器苦恶，贾贵，或令民卖买之。<br /><br />&nbsp;&nbsp;&nbsp;&nbsp;而船有算，商者少，物贵，乃因孔仅言船算事。上由是不悦卜式。<br /><br />&nbsp;&nbsp;&nbsp;&nbsp;汉连兵三岁，诛羌，灭南越，番禺以西至蜀南者置初郡十七，且以其故俗治，<br /><br />&nbsp;&nbsp;&nbsp;&nbsp;毋赋税。南阳、汉中以往郡，各以地比给初郡吏卒奉食币物，传车马被具。而初<br /><br />&nbsp;&nbsp;&nbsp;&nbsp;郡时时小反，杀吏，汉发南方吏卒往诛之，间岁万馀人，费皆仰给大农。大农以<br /><br />&nbsp;&nbsp;&nbsp;&nbsp;均输调盐铁助赋，故能赡之。然兵所过县，为以訾给毋乏而已，不敢言擅赋法矣。<br /><br />&nbsp;&nbsp;&nbsp;&nbsp;其明年，元封元年，卜式贬秩为太子太傅。而桑弘羊为治粟都尉，领大农，<br /><br />&nbsp;&nbsp;&nbsp;&nbsp;尽代仅`天下盐铁。弘羊以诸官各自，相与争，物故腾跃，而天下赋输或不偿<br /><br />&nbsp;&nbsp;&nbsp;&nbsp;其僦费，乃请置大农部丞数十人，分部主郡国，各往往县置均输盐铁官，令远方<br /><br />&nbsp;&nbsp;&nbsp;&nbsp;各以其物贵时商贾所转贩者为赋，而相灌输。置平准于京师，都受天下委输。召<br /><br />&nbsp;&nbsp;&nbsp;&nbsp;工官治车诸器，皆仰给大农。大农之诸官尽笼天下之货物，贵即卖之，贱则买之。<br /><br />&nbsp;&nbsp;&nbsp;&nbsp;如此，富商大贾无所牟大利，则反本，而万物不得腾踊。故抑天下物，名曰“平<br /><br />&nbsp;&nbsp;&nbsp;&nbsp;准”。天子以为然，许之。於是天子北至朔方，东到太山，巡海上，并北边以归。<br /><br />&nbsp;&nbsp;&nbsp;&nbsp;所过赏赐，用帛百馀万匹，钱金以巨万计，皆取足大农。<br /><br />&nbsp;&nbsp;&nbsp;&nbsp;弘羊又请令吏得入粟补官，及罪人赎罪。令民能入粟甘泉各有差，以复终身，<br /><br />&nbsp;&nbsp;&nbsp;&nbsp;不告缗。他郡各输急处，而诸农各致粟，山东漕益岁六百万石。一岁之中，太仓、<br /><br />&nbsp;&nbsp;&nbsp;&nbsp;甘泉仓满。边馀Y诸物均输帛五百万匹。民不益赋而天下用饶。於是弘羊赐爵左<br /><br />&nbsp;&nbsp;&nbsp;&nbsp;庶长，黄金再百斤焉。<br /><br />&nbsp;&nbsp;&nbsp;&nbsp;是岁小旱，上令官求雨，卜式言曰：“县官当食租衣税而已，今弘羊令吏坐<br /><br />&nbsp;&nbsp;&nbsp;&nbsp;市列肆，贩物求利。亨弘羊，天乃雨。”<br /><br />&nbsp;&nbsp;&nbsp;&nbsp;太史公曰：农工商交易之路通，而龟贝金钱刀布之币兴焉。所从来久远，自<br /><br />&nbsp;&nbsp;&nbsp;&nbsp;高辛氏之前尚矣，靡得而记云。故书道唐虞之际，诗述殷周之世，安宁则长庠序，<br /><br />&nbsp;&nbsp;&nbsp;&nbsp;先本绌末，以礼义防于利；事变多故而亦反是。是以物盛则衰，时极而转，一质<br /><br />&nbsp;&nbsp;&nbsp;&nbsp;一文，终始之变也。禹贡九州，各因其土地所宜，人民所多少而纳职焉。汤武承<br /><br />&nbsp;&nbsp;&nbsp;&nbsp;弊易变，使民不倦，各兢兢所以为治，而稍陵迟衰微。齐桓公用管仲之谋，通轻<br /><br />&nbsp;&nbsp;&nbsp;&nbsp;重之权，徼山海之业，以朝诸侯，用区区之齐显成霸名。魏用李克，尽地力，为<br /><br />&nbsp;&nbsp;&nbsp;&nbsp;君。自是以后，天下争於战国，贵诈力而贱仁义，先富有而后推让。故庶人之<br /><br />&nbsp;&nbsp;&nbsp;&nbsp;富者或累巨万，而贫者或不厌糟糠；有国者或并群小以臣诸侯，而弱国或绝祀<br /><br />&nbsp;&nbsp;&nbsp;&nbsp;而灭世。以至於秦，卒并海内。虞夏之币，金为三品，或黄，或白，或赤；或钱，<br /><br />&nbsp;&nbsp;&nbsp;&nbsp;或布，或刀，或龟贝。及至秦，中一国之币为二等，黄金以溢名，为上币；铜钱<br /><br />&nbsp;&nbsp;&nbsp;&nbsp;识曰半两，重如其文，为下币。而珠玉、龟贝、银锡之属为器饰宝藏，不为币。<br /><br />&nbsp;&nbsp;&nbsp;&nbsp;然各随时而轻重无常。於是外攘夷狄，内兴功业，海内之士力耕不足粮，女<br /><br />&nbsp;&nbsp;&nbsp;&nbsp;子纺绩不足衣服。古者尝竭天下之资财以奉其上，犹自以为不足也。无异故云，<br /><br />&nbsp;&nbsp;&nbsp;&nbsp;事势之流，相激使然，曷足怪焉。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,59);">加入书签</a><a
                        href="58.html">上一页</a>&larr;<a href="index.html">返回列表</a>&rarr;<a
                            href="61.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "58.html"; var next_page = "61.html"; var index_page = "index.html"; var sortid = "9"; var article_id = "1"; var chapter_id = "59"; var articlename = "史记"; var chaptername = "书 平准书第八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>