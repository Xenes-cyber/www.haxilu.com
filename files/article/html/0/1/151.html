<!DOCTYPE html>
<html>
<head>
<meta charset="gbk" />
<title>史记-传 淮南衡山列传第五十八-在线阅读-哈西文学网</title>
<meta name="keywords" content="司马迁，史记，传 淮南衡山列传第五十八全文，传 淮南衡山列传第五十八在线阅读 哈西文学网" />
<meta name="description" content="哈西文学网提供司马迁的史记 传 淮南衡山列传第五十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/151.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/151.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 淮南衡山列传第五十八</h1>
            <div class="link xb">
                <a href="150.html">上一页</a>&larr;<a href="index.html">返回列表</a>&rarr;<a
                    href="152.html">下一页</a></div>			
            <div id="BookText">&nbsp;&nbsp;&nbsp;&nbsp;淮南厉王长者，高祖少子也，其母故赵王张敖美人。高祖八年，从东垣过赵，<br /><br />&nbsp;&nbsp;&nbsp;&nbsp;赵王献之美人。厉王母得幸焉，有身。赵王敖弗敢内宫，为筑外宫而舍之。及贯<br /><br />&nbsp;&nbsp;&nbsp;&nbsp;高等谋反柏人事发觉，并逮治王，尽收捕王母兄弟美人，系之河内。厉王母亦系，<br /><br />&nbsp;&nbsp;&nbsp;&nbsp;告吏曰：“得幸上，有身。”吏以闻上，上方怒赵王，未理厉王母。厉王母弟赵<br /><br />&nbsp;&nbsp;&nbsp;&nbsp;兼因辟阳侯言吕后，吕后妒，弗肯白，辟阳侯不争。及厉王母已生厉王，恚，<br /><br />&nbsp;&nbsp;&nbsp;&nbsp;即自杀。吏奉厉王诣上，上悔，令吕后母之，而葬厉王母真定。真定，厉王母之<br /><br />&nbsp;&nbsp;&nbsp;&nbsp;家在焉，父世县也。<br /><br />&nbsp;&nbsp;&nbsp;&nbsp;高祖十一年七月，淮南王黥布反，立子长为淮南王，王黥布故地，凡四郡。<br /><br />&nbsp;&nbsp;&nbsp;&nbsp;上自将兵击灭布，厉王遂即位。厉王蚤失母，常附吕后，孝惠、吕后时以故得幸<br /><br />&nbsp;&nbsp;&nbsp;&nbsp;无患害，而常心怨辟阳侯，弗敢发。及孝文帝初即位，淮南王自以为最亲，骄蹇，<br /><br />&nbsp;&nbsp;&nbsp;&nbsp;数不奉法。上以亲故，常宽赦之。三年，入朝。甚横。从上入苑囿猎，与上同车，<br /><br />&nbsp;&nbsp;&nbsp;&nbsp;常谓上“大兄”。厉王有材力，力能扛鼎，乃往请辟阳侯。辟阳侯出见之，即自<br /><br />&nbsp;&nbsp;&nbsp;&nbsp;袖铁椎椎辟阳侯，令从者魏敬刭之。厉王乃驰走阙下，肉袒谢曰：“臣母不当坐<br /><br />&nbsp;&nbsp;&nbsp;&nbsp;赵事，其时辟阳侯力能得之吕后，弗争，罪一也。赵王如意子母无罪，吕后杀之，<br /><br />&nbsp;&nbsp;&nbsp;&nbsp;辟阳侯弗争，罪二也。吕后王诸吕，欲以危刘氏，辟阳侯弗争，罪三也。臣谨为<br /><br />&nbsp;&nbsp;&nbsp;&nbsp;天下诛贼臣辟阳侯，报母之仇，谨伏阙下请罪。”孝文伤其志，为亲故，弗治，<br /><br />&nbsp;&nbsp;&nbsp;&nbsp;赦厉王。当是时，薄太后及太子诸大臣皆惮厉王，厉王以此归国益骄恣，不用汉<br /><br />&nbsp;&nbsp;&nbsp;&nbsp;法，出入称警跸，称制，自为法令，拟於天子。<br /><br />&nbsp;&nbsp;&nbsp;&nbsp;六年，令男子但等七十人与棘蒲侯柴武太子奇谋，以]车四十乘反谷口，令<br /><br />&nbsp;&nbsp;&nbsp;&nbsp;人使闽越、匈奴。事觉，治之，使使召淮南王。淮南王至长安。<br /><br />&nbsp;&nbsp;&nbsp;&nbsp;“丞相臣张仓、典客臣冯敬、行御史大夫事宗正臣逸、廷尉臣贺、备盗贼中<br /><br />&nbsp;&nbsp;&nbsp;&nbsp;尉臣福昧死言：淮南王长废先帝法，不听天子诏，居处无度，为黄屋盖乘舆，出<br /><br />&nbsp;&nbsp;&nbsp;&nbsp;入拟於天子，擅为法令，不用汉法。及所置吏，以其郎中春为丞相，聚收汉诸侯<br /><br />&nbsp;&nbsp;&nbsp;&nbsp;人及有罪亡者，匿与居，为治家室，赐其财物爵禄田宅，爵或至关内侯，奉以二<br /><br />&nbsp;&nbsp;&nbsp;&nbsp;千石，所不当得，欲以有为。大夫但、士五开章等七十人与棘蒲侯太子奇谋反，<br /><br />&nbsp;&nbsp;&nbsp;&nbsp;欲以危宗庙社稷。使开章阴告长，与谋使闽越及匈奴发其兵。开章之淮南见长，<br /><br />&nbsp;&nbsp;&nbsp;&nbsp;长数与坐语饮食，为家室娶妇，以二千石俸奉之。开章使人告但，已言之王。春<br /><br />&nbsp;&nbsp;&nbsp;&nbsp;使使报但等。吏觉知，使长安尉奇等往捕开章。长匿不予，与故中尉{艹f}忌谋，<br /><br />&nbsp;&nbsp;&nbsp;&nbsp;杀以闭口。为棺椁衣衾，葬之肥陵邑，谩吏曰‘不知安在’。又详聚土，树表其<br /><br />&nbsp;&nbsp;&nbsp;&nbsp;上，曰‘开章死，埋此下’。及长身自贼杀无罪者一人；令吏论杀无罪者六人；<br /><br />&nbsp;&nbsp;&nbsp;&nbsp;为亡命弃市罪诈捕命者以除罪；擅罪人，罪人无告劾，系治城旦舂以上十四人；<br /><br />&nbsp;&nbsp;&nbsp;&nbsp;赦免罪人，死罪十八人，城旦舂以下五十八人；赐人爵关内侯以下九十四人。前<br /><br />&nbsp;&nbsp;&nbsp;&nbsp;日长病，陛下忧苦之，使使者赐书、枣脯。长不欲受赐，不肯见拜使者。南海民<br /><br />&nbsp;&nbsp;&nbsp;&nbsp;处庐江界中者反，淮南吏卒击之。陛下以淮南民贫苦，遣使者赐长帛五千匹，以<br /><br />&nbsp;&nbsp;&nbsp;&nbsp;赐吏卒劳苦者。长不欲受赐，谩言曰‘无劳苦者’。南海民王织上书献璧皇帝，<br /><br />&nbsp;&nbsp;&nbsp;&nbsp;忌擅燔其书，不以闻。吏请召治忌，长不遣，谩言曰‘忌病’。春又请长，愿入<br /><br />&nbsp;&nbsp;&nbsp;&nbsp;见，长怒曰‘女欲离我自附汉’。长当弃市，臣请论如法。”<br /><br />&nbsp;&nbsp;&nbsp;&nbsp;制曰：“朕不忍致法於王，其与列侯二千石议。”<br /><br />&nbsp;&nbsp;&nbsp;&nbsp;“臣仓、臣敬、臣逸、臣福、臣贺昧死言：臣谨与列侯吏二千石臣婴等四十<br /><br />&nbsp;&nbsp;&nbsp;&nbsp;三人议，皆曰‘长不奉法度，不听天子诏，乃阴聚徒党及谋反者，厚养亡命，欲<br /><br />&nbsp;&nbsp;&nbsp;&nbsp;以有为’。臣等议论如法。”<br /><br />&nbsp;&nbsp;&nbsp;&nbsp;制曰：“朕不忍致法於王，其赦长死罪，废勿王。”<br /><br />&nbsp;&nbsp;&nbsp;&nbsp;“臣仓等昧死言：长有大死罪，陛下不忍致法，幸赦，废勿王。臣请处蜀郡<br /><br />&nbsp;&nbsp;&nbsp;&nbsp;严道邛邮，遣其子母从居，县为筑盖家室，皆廪食给薪菜盐豉炊食器席蓐。臣等<br /><br />&nbsp;&nbsp;&nbsp;&nbsp;昧死请，请布告天下。”<br /><br />&nbsp;&nbsp;&nbsp;&nbsp;制曰：“计食长给肉日五斤，酒二斗。令故美人才人得幸者十人从居。他可。”<br /><br />&nbsp;&nbsp;&nbsp;&nbsp;尽诛所与谋者。於是乃遣淮南王，载以辎车，令县以次传。是时袁盎谏上曰：<br /><br />&nbsp;&nbsp;&nbsp;&nbsp;“上素骄淮南王，弗为置严傅相，以故至此。且淮南王为人刚，今暴摧折之。臣<br /><br />&nbsp;&nbsp;&nbsp;&nbsp;恐卒逢雾露病死。陛下为有杀弟之名，柰何！”上曰：“吾特苦之耳，今复之。”<br /><br />&nbsp;&nbsp;&nbsp;&nbsp;县传淮南王者皆不敢发车封。淮南王乃谓侍者曰：“谁谓乃公勇者？吾安能勇！<br /><br />&nbsp;&nbsp;&nbsp;&nbsp;吾以骄故不闻吾过至此。人生一世间，安能邑邑如此！”乃不食死。至雍，雍令<br /><br />&nbsp;&nbsp;&nbsp;&nbsp;发封，以死闻。上哭甚悲，谓袁盎曰：“吾不听公言，卒亡淮南王。”盎曰：<br /><br />&nbsp;&nbsp;&nbsp;&nbsp;“不可柰何，愿陛下自宽。”上曰：“为之柰何？”盎曰：“独斩丞相、御史以<br /><br />&nbsp;&nbsp;&nbsp;&nbsp;谢天下乃可。”上即令丞相、御史逮考诸县传送淮南王不发封r侍者，皆弃市。<br /><br />&nbsp;&nbsp;&nbsp;&nbsp;乃以列侯葬淮南王於雍，守冢三十户。<br /><br />&nbsp;&nbsp;&nbsp;&nbsp;孝文八年，上怜淮南王，淮南王有子四人，皆七八岁，乃封子安为阜陵侯，<br /><br />&nbsp;&nbsp;&nbsp;&nbsp;子勃为安阳侯，子赐为阳周侯，子良为东成侯。<br /><br />&nbsp;&nbsp;&nbsp;&nbsp;孝文十二年，民有作歌歌淮南厉王曰：“一尺布，尚可缝；一斗粟，尚可舂。<br /><br />&nbsp;&nbsp;&nbsp;&nbsp;兄弟二人不能相容。”上闻之，乃叹曰：“尧舜放逐骨肉，周公杀管蔡，天下称<br /><br />&nbsp;&nbsp;&nbsp;&nbsp;圣。何者？不以私害公。天下岂以我为贪淮南王地邪？”乃徙城阳王王淮南故地，<br /><br />&nbsp;&nbsp;&nbsp;&nbsp;而追尊谥淮南王为厉王，置园复如诸侯仪。<br /><br />&nbsp;&nbsp;&nbsp;&nbsp;孝文十六年，徙淮南王喜复故城阳。上怜淮南厉王废法不轨，自使失国蚤死，<br /><br />&nbsp;&nbsp;&nbsp;&nbsp;乃立其三子：阜陵侯安为淮南王，安阳侯勃为衡山王，阳周侯赐为庐江王，皆复<br /><br />&nbsp;&nbsp;&nbsp;&nbsp;得厉王时地，参分之。东城侯良前薨，无后也。<br /><br />&nbsp;&nbsp;&nbsp;&nbsp;孝景三年，吴楚七国反，吴使者至淮南，淮南王欲发兵应之。其相曰：“大<br /><br />&nbsp;&nbsp;&nbsp;&nbsp;王必欲发兵应吴，臣愿为将。”王乃属相兵。淮南相已将兵，因城守，不听王而<br /><br />&nbsp;&nbsp;&nbsp;&nbsp;为汉；汉亦使曲城侯将兵救淮南：淮南以故得完。吴使者至庐江，庐江王弗应，<br /><br />&nbsp;&nbsp;&nbsp;&nbsp;而往来使越。吴使者至衡山，衡山王坚守无二心。孝景四年，吴楚已破，衡山王<br /><br />&nbsp;&nbsp;&nbsp;&nbsp;朝，上以为贞信，乃劳苦之曰：“南方卑湿。”徙衡山王王济北，所以J之。及<br /><br />&nbsp;&nbsp;&nbsp;&nbsp;薨，遂赐谥为贞王。庐江王边越，数使使相交，故徙为衡山王，王江北。淮南王<br /><br />&nbsp;&nbsp;&nbsp;&nbsp;如故。<br /><br />&nbsp;&nbsp;&nbsp;&nbsp;淮南王安为人好读书鼓琴，不喜弋猎狗马驰骋，亦欲以行阴德拊循百姓，流<br /><br />&nbsp;&nbsp;&nbsp;&nbsp;誉天下。时时怨望厉王死，时欲畔逆，未有因也。及建元二年，淮南王入朝。素<br /><br />&nbsp;&nbsp;&nbsp;&nbsp;善武安侯，武安侯时为太尉，乃逆王霸上，与王语曰：“方今上无太子，大王亲<br /><br />&nbsp;&nbsp;&nbsp;&nbsp;高皇帝孙，行仁义，天下莫不闻。即宫车一日晏驾，非大王当谁立者！”淮南王<br /><br />&nbsp;&nbsp;&nbsp;&nbsp;大喜，厚遗武安侯金财物。阴结宾客，拊循百姓，为畔逆事。建元六年，彗星见，<br /><br />&nbsp;&nbsp;&nbsp;&nbsp;淮南王心怪之。或说王曰：“先吴军起时，彗星出长数尺，然尚流血千里。今彗<br /><br />&nbsp;&nbsp;&nbsp;&nbsp;星长竟天，天下兵当大起。”王心以为上无太子，天下有变，诸侯并争，愈益治<br /><br />&nbsp;&nbsp;&nbsp;&nbsp;器械攻战具，积金钱赂遗郡国诸侯游士奇材。诸辨士为方略者，妄作妖言，谄谀<br /><br />&nbsp;&nbsp;&nbsp;&nbsp;王，王喜，多赐金钱，而谋反滋甚。<br /><br />&nbsp;&nbsp;&nbsp;&nbsp;淮南王有女陵，慧，有口辩。王爱陵，常多予金钱，为中长安，约结上<br /><br />&nbsp;&nbsp;&nbsp;&nbsp;左右。元朔三年，上赐淮南王几杖，不朝。淮南王王后荼，王爱幸之。王后生太<br /><br />&nbsp;&nbsp;&nbsp;&nbsp;子迁，迁取王皇太后外孙修成君女为妃。王谋为反具，畏太子妃知而内泄事，乃<br /><br />&nbsp;&nbsp;&nbsp;&nbsp;与太子谋，令诈弗爱，三月不同席。王乃详为怒太子，闭太子使与妃同内三月，<br /><br />&nbsp;&nbsp;&nbsp;&nbsp;太子终不近妃。妃求去，王乃上书谢归去之。王后荼、太子迁及女陵得爱幸王，<br /><br />&nbsp;&nbsp;&nbsp;&nbsp;擅国权，侵夺民田宅，妄致系人。<br /><br />&nbsp;&nbsp;&nbsp;&nbsp;元朔五年，太子学用剑，自以为人莫及，闻郎中雷被巧，乃召与戏。被一再<br /><br />&nbsp;&nbsp;&nbsp;&nbsp;辞让，误中太子。太子怒，被恐。此时有欲从军者辄诣京师，被即愿奋击匈奴。<br /><br />&nbsp;&nbsp;&nbsp;&nbsp;太子迁数恶被於王，王使郎中令斥免，欲以禁后，被遂亡至长安，上书自明。诏<br /><br />&nbsp;&nbsp;&nbsp;&nbsp;下其事廷尉、河南。河南治，逮淮南太子，王、王后计欲无遣太子，遂发兵反，<br /><br />&nbsp;&nbsp;&nbsp;&nbsp;计犹豫，十馀日未定。会有诏，即讯太子。当是时，淮南相怒寿春丞留太子逮不<br /><br />&nbsp;&nbsp;&nbsp;&nbsp;遣，劾不敬。王以请相，相弗听。王使人上书告相，事下廷尉治。踪迹连王，王<br /><br />&nbsp;&nbsp;&nbsp;&nbsp;使人候伺汉公卿，公卿请逮捕治王。王恐事发，太子迁谋曰：“汉使即逮王，王<br /><br />&nbsp;&nbsp;&nbsp;&nbsp;令人衣卫士衣，持戟居庭中，王旁有非是，则刺杀之，臣亦使人刺杀淮南中尉，<br /><br />&nbsp;&nbsp;&nbsp;&nbsp;乃举兵，未晚。”是时上不许公卿请，而遣汉中尉宏即讯验王。王闻汉使来，即<br /><br />&nbsp;&nbsp;&nbsp;&nbsp;如太子谋计。汉中尉至，王视其颜色和，讯王以斥雷被事耳，王自度无何，不发。<br /><br />&nbsp;&nbsp;&nbsp;&nbsp;中尉还，以闻。公卿治者曰：“淮南王安拥阏奋击匈奴者雷被等，废格明诏，当<br /><br />&nbsp;&nbsp;&nbsp;&nbsp;弃市。”诏弗许。公卿请废勿王，诏弗许。公卿请削五县，诏削二县。使中尉宏<br /><br />&nbsp;&nbsp;&nbsp;&nbsp;赦淮南王罪，罚以削地。中尉入淮南界，宣言赦王。王初闻汉公卿请诛之，未知<br /><br />&nbsp;&nbsp;&nbsp;&nbsp;得削地，闻汉使来，恐其捕之，乃与太子谋刺之如前计。及中尉至，即贺王，王<br /><br />&nbsp;&nbsp;&nbsp;&nbsp;以故不发。其后自伤曰：“吾行仁义见削，甚耻之。”然淮南王削地之后，其为<br /><br />&nbsp;&nbsp;&nbsp;&nbsp;反谋益甚。诸使道从长安来，为妄妖言，言上无男，汉不治，即喜；即言汉廷治，<br /><br />&nbsp;&nbsp;&nbsp;&nbsp;有男，王怒，以为妄言，非也。<br /><br />&nbsp;&nbsp;&nbsp;&nbsp;王日夜与伍被、左吴等案舆地图，部署兵所从入。王曰：“上无太子，宫车<br /><br />&nbsp;&nbsp;&nbsp;&nbsp;即晏驾，廷臣必徵胶东王，不即常山王，诸侯并争，吾可以无备乎！且吾高祖孙，<br /><br />&nbsp;&nbsp;&nbsp;&nbsp;亲行仁义，陛下遇我厚，吾能忍之；万世之后，吾宁能北面臣事竖子乎！”<br /><br />&nbsp;&nbsp;&nbsp;&nbsp;王坐东宫，召伍被与谋，曰：“将军上。”被怅然曰：“上宽赦大王，王复<br /><br />&nbsp;&nbsp;&nbsp;&nbsp;安得此亡国之语乎！臣闻子胥谏吴王，吴王不用，乃曰‘臣今见麋鹿游姑苏之台<br /><br />&nbsp;&nbsp;&nbsp;&nbsp;也’。今臣亦见宫中生荆棘，露衣也。”王怒，系伍被父母，囚之三月。复召<br /><br />&nbsp;&nbsp;&nbsp;&nbsp;曰：“将军许寡人乎？”被曰：“不，直来为大王画耳。臣闻聪者听於无声，明<br /><br />&nbsp;&nbsp;&nbsp;&nbsp;者见於未形，故圣人万举万全。昔文王一动而功显于千世，列为三代，此所谓因<br /><br />&nbsp;&nbsp;&nbsp;&nbsp;天心以动作者也，故海内不期而随。此千岁之可见者。夫百年之秦，近世之吴楚，<br /><br />&nbsp;&nbsp;&nbsp;&nbsp;亦足以喻国家之存亡矣。臣不敢避子胥之诛，愿大王毋为吴王之听。昔秦绝圣人<br /><br />&nbsp;&nbsp;&nbsp;&nbsp;之道，杀术士，燔诗书，弃礼义，尚诈力，任刑罚，转负海之粟致之西河。当是<br /><br />&nbsp;&nbsp;&nbsp;&nbsp;之时，男子疾耕不足於糟糠，女子纺绩不足於盖形。遣蒙恬筑长城，东西数千里，<br /><br />&nbsp;&nbsp;&nbsp;&nbsp;暴兵露师常数十万，死者不可胜数，僵尸千里，流血顷亩，百姓力竭，欲为乱者<br /><br />&nbsp;&nbsp;&nbsp;&nbsp;十家而五。又使徐福入海求神异物，还为伪辞曰：‘臣见海中大神，言曰：“汝<br /><br />&nbsp;&nbsp;&nbsp;&nbsp;西皇之使邪？”臣答曰：“然。”“汝何求？”曰：“愿请延年益寿药。”神曰：<br /><br />&nbsp;&nbsp;&nbsp;&nbsp;“汝秦王之礼薄，得观而不得取。”即从臣东南至蓬莱山，见芝成宫阙，有使者<br /><br />&nbsp;&nbsp;&nbsp;&nbsp;铜色而龙形，光上照天。於是臣再拜问曰：“宜何资以献？”海神曰：“以令名<br /><br />&nbsp;&nbsp;&nbsp;&nbsp;男子若振女与百工之事，即得之矣。”’秦皇帝大说，遣振男女三千人，资之五<br /><br />&nbsp;&nbsp;&nbsp;&nbsp;Y种种百工而行。徐福得平原广泽，止王不来。於是百姓悲痛相思，欲为乱者十<br /><br />&nbsp;&nbsp;&nbsp;&nbsp;家而六。又使尉佗逾五岭攻百越。尉佗知中国劳极，止王不来，使人上书，求女<br /><br />&nbsp;&nbsp;&nbsp;&nbsp;无夫家者三万人，以为士卒衣补。秦皇帝可其万五千人。於是百姓离心瓦解，欲<br /><br />&nbsp;&nbsp;&nbsp;&nbsp;为乱者十家而七。客谓高皇帝曰：‘时可矣。’高皇帝曰：‘待之，圣人当起东<br /><br />&nbsp;&nbsp;&nbsp;&nbsp;南间。’不一年，陈胜吴广发矣。高皇始於丰沛，一倡天下不期而响应者不可胜<br /><br />&nbsp;&nbsp;&nbsp;&nbsp;数也。此所谓蹈瑕候间，因秦之亡而动者也。百姓愿之，若旱之望雨，故起於行<br /><br />&nbsp;&nbsp;&nbsp;&nbsp;陈之中而立为天子，功高三王，德传无穷。今大王见高皇帝得天下之易也，独不<br /><br />&nbsp;&nbsp;&nbsp;&nbsp;观近世之吴楚乎？夫吴王赐号为刘氏祭酒，复不朝，王四郡之众，地方数千里，<br /><br />&nbsp;&nbsp;&nbsp;&nbsp;内铸消铜以为钱，东煮海水以为盐，上取江陵木以为船，一船之载当中国数十两<br /><br />&nbsp;&nbsp;&nbsp;&nbsp;车，国富民众。行珠玉金帛赂诸侯宗室大臣，独窦氏不与。计定谋成，举兵而西。<br /><br />&nbsp;&nbsp;&nbsp;&nbsp;破於大梁，败於狐父，奔走而东，至於丹徒，越人禽之，身死绝祀，为天下笑。<br /><br />&nbsp;&nbsp;&nbsp;&nbsp;夫以吴越之众不能成功者何？诚逆天道而不知时也。方今大王之兵众不能十分吴<br /><br />&nbsp;&nbsp;&nbsp;&nbsp;楚之一，天下安宁有万倍於秦之时，愿大王从臣之计。大王不从臣之计，今见大<br /><br />&nbsp;&nbsp;&nbsp;&nbsp;王事必不成而语先泄也。臣闻微子过故国而悲，於是作麦秀之歌，是痛纣之不用<br /><br />&nbsp;&nbsp;&nbsp;&nbsp;王子比干也。故孟子曰‘纣贵为天子，死曾不若匹夫’。是纣先自绝於天下久矣，<br /><br />&nbsp;&nbsp;&nbsp;&nbsp;非死之日而天下去之。今臣亦窃悲大王弃千乘之君，必且赐绝命之书，为群臣先，<br /><br />&nbsp;&nbsp;&nbsp;&nbsp;死於东宫也。”於是气怨结而不扬，涕满匡而横流，即起，历阶而去。<br /><br />&nbsp;&nbsp;&nbsp;&nbsp;王有孽子不害，最长，王弗爱，王、王后、太子皆不以为子兄数。不害有子<br /><br />&nbsp;&nbsp;&nbsp;&nbsp;建，材高有气，常怨望太子不省其父；又怨时诸侯皆得分子弟为侯，而淮南独二<br /><br />&nbsp;&nbsp;&nbsp;&nbsp;子，一为太子，建父独不得为侯。建阴结交，欲告败太子，以其父代之。太子知<br /><br />&nbsp;&nbsp;&nbsp;&nbsp;之，数捕系而榜笞建。建具知太子之谋欲杀汉中尉，即使所善寿春庄芷以元朔六<br /><br />&nbsp;&nbsp;&nbsp;&nbsp;年上书於天子曰：“毒药苦於口利於病，忠言逆於耳利於行。今淮南王孙建，材<br /><br />&nbsp;&nbsp;&nbsp;&nbsp;能高，淮南王王后荼、荼子太子迁常疾害建。建父不害无罪，擅数捕系，欲杀之。<br /><br />&nbsp;&nbsp;&nbsp;&nbsp;今建在，可徵问，具知淮南阴事。”书闻，上以其事下廷尉，廷尉下河南治。是<br /><br />&nbsp;&nbsp;&nbsp;&nbsp;时故辟阳侯孙审卿善丞相公孙弘，怨淮南厉王杀其大父，乃深购淮南事於弘，弘<br /><br />&nbsp;&nbsp;&nbsp;&nbsp;乃疑淮南有畔逆计谋，深穷治其狱。河南治建，辞引淮南太子及党与。淮南王患<br /><br />&nbsp;&nbsp;&nbsp;&nbsp;之，欲发，问伍被曰：“汉廷治乱？”伍被曰：“天下治。”王意不说，谓伍被<br /><br />&nbsp;&nbsp;&nbsp;&nbsp;曰：“公何以言天下治也？”被曰：“被窃观朝廷之政，君臣之义，父子之亲，<br /><br />&nbsp;&nbsp;&nbsp;&nbsp;夫妇之别，长幼之序，皆得其理，上之举错遵古之道，风俗纪纲未有所缺也。重<br /><br />&nbsp;&nbsp;&nbsp;&nbsp;装富贾，周流天下，道无不通，故交易之道行。南越宾服，羌k入献，东瓯入降，<br /><br />&nbsp;&nbsp;&nbsp;&nbsp;广长榆，开朔方，匈奴折翅伤翼，失援不振。虽未及古太平之时，然犹为治也。”<br /><br />&nbsp;&nbsp;&nbsp;&nbsp;王怒，被谢死罪。王又谓被曰：“山东即有兵，汉必使大将军将而制山东，公以<br /><br />&nbsp;&nbsp;&nbsp;&nbsp;为大将军何如人也？”被曰：“被所善者黄义，从大将军击匈奴，还，告被曰：<br /><br />&nbsp;&nbsp;&nbsp;&nbsp;‘大将军遇士大夫有礼，於士卒有恩，众皆乐为之用。骑上下山若蜚，材志人。’<br /><br />&nbsp;&nbsp;&nbsp;&nbsp;被以为材能如此，数将习兵，未易当也。及谒者曹梁使长安来，言大将军号令明，<br /><br />&nbsp;&nbsp;&nbsp;&nbsp;当敌勇敢，常为士卒先。休舍，穿井未通，须士卒尽得水，乃敢饮。军罢，卒尽<br /><br />&nbsp;&nbsp;&nbsp;&nbsp;已度河，乃度。皇太后所赐金帛，尽以赐军吏。虽古名将弗过也。”王默然。<br /><br />&nbsp;&nbsp;&nbsp;&nbsp;淮南王见建已徵治，恐国阴事且觉，欲发，被又以为难，乃复问被曰：“公<br /><br />&nbsp;&nbsp;&nbsp;&nbsp;以为吴兴兵是邪非也？”被曰：“以为非也。吴王至富贵也，举事不当，身死丹<br /><br />&nbsp;&nbsp;&nbsp;&nbsp;徒，头足异处，子孙无遗类。臣闻吴王悔之甚。愿王孰虑之，无为吴王之所悔。”<br /><br />&nbsp;&nbsp;&nbsp;&nbsp;王曰：“男子之所死者一言耳。且吴何知反，汉将一日过成皋者四十馀人。今我<br /><br />&nbsp;&nbsp;&nbsp;&nbsp;令楼缓先要成皋之口，周被下颍川兵塞S辕、伊阙之道，陈定发南阳兵守武关。<br /><br />&nbsp;&nbsp;&nbsp;&nbsp;河南太守独有雒阳耳，何足忧。然此北尚有临晋关、河东、上党与河内、赵国。<br /><br />&nbsp;&nbsp;&nbsp;&nbsp;人言曰‘绝成皋之口，天下不通’。据三川之险，招山东之兵，举事如此，公以<br /><br />&nbsp;&nbsp;&nbsp;&nbsp;为何如？”被曰：“臣见其祸，未见其福也。”王曰：“左吴、赵贤、朱骄如皆<br /><br />&nbsp;&nbsp;&nbsp;&nbsp;以为有福，什事九成，公独以为有祸无福，何也？”被曰：“大王之群臣近幸素<br /><br />&nbsp;&nbsp;&nbsp;&nbsp;能使众者，皆前系诏狱，馀无可用者。”王曰：“陈胜、吴广无立锥之地，千人<br /><br />&nbsp;&nbsp;&nbsp;&nbsp;之聚，起於大泽，奋臂大呼而天下响应，西至於戏而兵百二十万。今吾国虽小，<br /><br />&nbsp;&nbsp;&nbsp;&nbsp;然而胜兵者可得十馀万，非直m戍之众，凿棘矜也，公何以言有祸无福？”<br /><br />&nbsp;&nbsp;&nbsp;&nbsp;被曰：“往者秦为无道，残贼天下。兴万乘之驾，作阿房之宫，收太半之赋，发<br /><br />&nbsp;&nbsp;&nbsp;&nbsp;闾左之戍，父不宁子，兄不便弟，政苛刑峻，天下熬然若焦，民皆引领而望，倾<br /><br />&nbsp;&nbsp;&nbsp;&nbsp;耳而听，悲号仰天，叩心而怨上，故陈胜大呼，天下响应。当今陛下临制天下，<br /><br />&nbsp;&nbsp;&nbsp;&nbsp;一齐海内，爱蒸庶，布德施惠。口虽未言，声疾雷霆，令虽未出，化驰如神，<br /><br />&nbsp;&nbsp;&nbsp;&nbsp;心有所怀，威动万里，下之应上，犹影响也。而大将军材能不特章邯、杨熊也。<br /><br />&nbsp;&nbsp;&nbsp;&nbsp;大王以陈胜、吴广谕之，被以为过矣。”王曰：“苟如公言，不可徼幸邪？”被<br /><br />&nbsp;&nbsp;&nbsp;&nbsp;曰：“被有愚计。”王曰：“柰何？”被曰：“当今诸侯无异心，百姓无怨气。<br /><br />&nbsp;&nbsp;&nbsp;&nbsp;朔方之郡田地广，水草美，民徙者不足以实其地。臣之愚计，可伪为丞相御史请<br /><br />&nbsp;&nbsp;&nbsp;&nbsp;书，徙郡国豪桀任侠及有耐罪以上，赦令除其罪，产五十万以上者，皆徙其家属<br /><br />&nbsp;&nbsp;&nbsp;&nbsp;朔方之郡，益发甲卒，急其会日。又伪为左右都司空上林中都官诏狱书，逮诸侯<br /><br />&nbsp;&nbsp;&nbsp;&nbsp;太子幸臣。如此则民怨，诸侯惧，即使辩武随而说之，傥可徼幸什得一乎？”王<br /><br />&nbsp;&nbsp;&nbsp;&nbsp;曰：“此可也。虽然，吾以为不至若此。”於是王乃令官奴入宫，作皇帝玺，丞<br /><br />&nbsp;&nbsp;&nbsp;&nbsp;相、御史、大将军、军吏、中二千石、都官令、丞印，及旁近郡太守、都尉印，<br /><br />&nbsp;&nbsp;&nbsp;&nbsp;汉使节法冠，欲如伍被计。使人伪得罪而西，事大将军、丞相；一日发兵，使人<br /><br />&nbsp;&nbsp;&nbsp;&nbsp;即刺杀大将军青，而说丞相下之，如发蒙耳。<br /><br />&nbsp;&nbsp;&nbsp;&nbsp;王欲发国中兵，恐其相、二千石不听。王乃与伍被谋，先杀相、二千石；伪<br /><br />&nbsp;&nbsp;&nbsp;&nbsp;失火宫中，相、二千石救火，至即杀之。计未决，又欲令人衣求盗衣，持羽檄，<br /><br />&nbsp;&nbsp;&nbsp;&nbsp;从东方来，呼曰“南越兵入界”，欲因以发兵。乃使人至庐江、会稽为求盗，未<br /><br />&nbsp;&nbsp;&nbsp;&nbsp;发。王问伍被曰：“吾举兵西乡，诸侯必有应我者；即无应，柰何？”被曰：<br /><br />&nbsp;&nbsp;&nbsp;&nbsp;“南收衡山以击庐江，有寻阳之船，守下雉之城，结九江之浦，绝豫章之口，<br /><br />&nbsp;&nbsp;&nbsp;&nbsp;弩临江而守，以禁南郡之下，东收江都、会稽，南通劲越，屈江淮间，犹可得<br /><br />&nbsp;&nbsp;&nbsp;&nbsp;延岁月之寿。”王曰：“善，无以易此。急则走越耳。”<br /><br />&nbsp;&nbsp;&nbsp;&nbsp;於是廷尉以王孙建辞连淮南王太子迁闻。上遣廷尉监因拜淮南中尉，逮捕太<br /><br />&nbsp;&nbsp;&nbsp;&nbsp;子。至淮南，淮南王闻，与太子谋召相、二千石，欲杀而发兵。召相，相至；内<br /><br />&nbsp;&nbsp;&nbsp;&nbsp;史以出为解。中尉曰：“臣受诏使，不得见王。”王念独杀相而内史中尉不来，<br /><br />&nbsp;&nbsp;&nbsp;&nbsp;无益也，即罢相。王犹豫，计未决。太子念所坐者谋刺汉中尉，所与谋者已死，<br /><br />&nbsp;&nbsp;&nbsp;&nbsp;以为口绝，乃谓王曰：“群臣可用者皆前系，今无足与举事者。王以非时发，恐<br /><br />&nbsp;&nbsp;&nbsp;&nbsp;无功，臣愿会逮。”王亦偷欲休，即许太子。太子即自刭，不殊。伍被自诣吏，<br /><br />&nbsp;&nbsp;&nbsp;&nbsp;因告与淮南王谋反，反踪迹具如此。<br /><br />&nbsp;&nbsp;&nbsp;&nbsp;吏因捕太子、王后，围王宫，尽求捕王所与谋反宾客在国中者，索得反具以<br /><br />&nbsp;&nbsp;&nbsp;&nbsp;闻。上下公卿治，所连引与淮南王谋反列侯二千石豪杰数千人，皆以罪轻重受诛。<br /><br />&nbsp;&nbsp;&nbsp;&nbsp;衡山王赐，淮南王弟也，当坐收，有司请逮捕衡山王。天子曰：“诸侯各以其国<br /><br />&nbsp;&nbsp;&nbsp;&nbsp;为本，不当相坐。与诸侯王列侯会肄丞相诸侯议。”赵王彭祖、列侯臣让等四十<br /><br />&nbsp;&nbsp;&nbsp;&nbsp;三人议，皆曰：“淮南王安甚大逆无道，谋反明白，当伏诛。”胶西王臣端议曰：<br /><br />&nbsp;&nbsp;&nbsp;&nbsp;“淮南王安废法行邪，怀诈伪心，以乱天下，荧惑百姓，倍畔宗庙，妄作妖言。<br /><br />&nbsp;&nbsp;&nbsp;&nbsp;春秋曰‘臣无将，将而诛’。安罪重於将，谋反形已定。臣端所见其书节印图及<br /><br />&nbsp;&nbsp;&nbsp;&nbsp;他逆无道事验明白，甚大逆无道，当伏其法。而论国吏二百石以上及比者，宗室<br /><br />&nbsp;&nbsp;&nbsp;&nbsp;近幸臣不在法中者，不能相教，当皆免官削爵为士伍，毋得宦为吏。其非吏，他<br /><br />&nbsp;&nbsp;&nbsp;&nbsp;赎死金二斤八两。以章臣安之罪，使天下明知臣子之道，毋敢复有邪僻倍畔之意。”<br /><br />&nbsp;&nbsp;&nbsp;&nbsp;丞相弘、廷尉汤等以闻，天子使宗正以符节治王。未至，淮南王安自刭杀。王后<br /><br />&nbsp;&nbsp;&nbsp;&nbsp;荼、太子迁诸所与谋反者皆族。天子以伍被雅辞多引汉之美，欲勿诛。廷尉汤曰：<br /><br />&nbsp;&nbsp;&nbsp;&nbsp;“被首为王画反谋，被罪无赦。”遂诛被。国除为九江郡。<br /><br />&nbsp;&nbsp;&nbsp;&nbsp;衡山王赐，王后乘舒生子三人，长男爽为太子，次男孝，次女无采。又姬徐<br /><br />&nbsp;&nbsp;&nbsp;&nbsp;来生子男女四人，美人厥姬生子二人。衡山王、淮南王兄弟相责望礼节，间不相<br /><br />&nbsp;&nbsp;&nbsp;&nbsp;能。衡山王闻淮南王作为畔逆反具，亦心结宾客以应之，恐为所并。<br /><br />&nbsp;&nbsp;&nbsp;&nbsp;元光六年，衡山王入朝，其谒者卫庆有方术，欲上书事天子，王怒，故劾庆<br /><br />&nbsp;&nbsp;&nbsp;&nbsp;死罪，榜服之。衡山内史以为非是，s其狱。王使人上书告内史，内史治，言<br /><br />&nbsp;&nbsp;&nbsp;&nbsp;王不直。王又数侵夺人田，坏人冢以为田。有司请逮治衡山王。天子不许，为置<br /><br />&nbsp;&nbsp;&nbsp;&nbsp;吏二百石以上。衡山王以此恚，与奚慈、张广昌谋，求能为兵法候星气者，日夜<br /><br />&nbsp;&nbsp;&nbsp;&nbsp;从容王密谋反事。<br /><br />&nbsp;&nbsp;&nbsp;&nbsp;王后乘舒死，立徐来为王后。厥姬俱幸。两人相妒，厥姬乃恶王后徐来於太<br /><br />&nbsp;&nbsp;&nbsp;&nbsp;子曰：“徐来使婢蛊道杀太子母。”太子心怨徐来。徐来兄至衡山，太子与饮，<br /><br />&nbsp;&nbsp;&nbsp;&nbsp;以刃刺伤王后兄。王后怨怒，数毁恶太子於王。太子女弟无采，嫁弃归，与奴奸，<br /><br />&nbsp;&nbsp;&nbsp;&nbsp;又与客奸。太子数让无采，无采怒，不与太子通。王后闻之，即善遇无采。无采<br /><br />&nbsp;&nbsp;&nbsp;&nbsp;及中兄孝少失母，附王后，王后以计爱之，与共毁太子，王以故数击笞太子。元<br /><br />&nbsp;&nbsp;&nbsp;&nbsp;朔四年中，人有贼伤王后假母者，王疑太子使人伤之，笞太子。后王病，太子时<br /><br />&nbsp;&nbsp;&nbsp;&nbsp;称病不侍。孝、王后、无采恶太子：“太子实不病，自言病，有喜色。”王大怒，<br /><br />&nbsp;&nbsp;&nbsp;&nbsp;欲废太子，立其弟孝。王后知王决废太子，又欲并废孝。王后有侍者，善舞，王<br /><br />&nbsp;&nbsp;&nbsp;&nbsp;幸之，王后欲令侍者与孝乱以@之，欲并废兄弟而立其子广代太子。太子爽知之，<br /><br />&nbsp;&nbsp;&nbsp;&nbsp;念后数恶己无已时，欲与乱以止其口。王后饮，太子前为寿，因据王后股，求与<br /><br />&nbsp;&nbsp;&nbsp;&nbsp;王后卧。王后怒，以告王。王乃召，欲缚而笞之。太子知王常欲废己立其弟孝，<br /><br />&nbsp;&nbsp;&nbsp;&nbsp;乃谓王曰：“孝与王御者奸，无采与奴奸，王食，请上书。”即倍王去。王使<br /><br />&nbsp;&nbsp;&nbsp;&nbsp;人止之，莫能禁，乃自驾追捕太子。太子妄恶言，王械系太子宫中。孝日益亲幸。<br /><br />&nbsp;&nbsp;&nbsp;&nbsp;王奇孝材能，乃佩之王印，号曰将军，令居外宅，多给金钱，招致宾客。宾客来<br /><br />&nbsp;&nbsp;&nbsp;&nbsp;者，微知淮南、衡山有逆计，日夜从容劝之。王乃使孝客江都人救赫、陈喜作<br /><br />&nbsp;&nbsp;&nbsp;&nbsp;~车镞矢，刻天子玺，将相军吏印。王日夜求壮士如周丘等，数称引吴楚反时<br /><br />&nbsp;&nbsp;&nbsp;&nbsp;计画，以约束。衡山王非敢效淮南王求即天子位，畏淮南起并其国，以为淮南已<br /><br />&nbsp;&nbsp;&nbsp;&nbsp;西，发兵定江淮之间而有之，望如是。<br /><br />&nbsp;&nbsp;&nbsp;&nbsp;元朔五年秋，衡山王当朝，过淮南，淮南王乃昆弟语，除前s，约束反具。<br /><br />&nbsp;&nbsp;&nbsp;&nbsp;衡山王即上书谢病，上赐书不朝。<br /><br />&nbsp;&nbsp;&nbsp;&nbsp;元朔六年中，衡山王使人上书请废太子爽，立孝为太子。爽闻，即使所善白<br /><br />&nbsp;&nbsp;&nbsp;&nbsp;嬴之长安上书，言孝作~车镞矢，与王御者奸，欲以败孝。白嬴至长安，未及<br /><br />&nbsp;&nbsp;&nbsp;&nbsp;上书，吏捕嬴，以淮南事系。王闻爽使白嬴上书，恐言国阴事，即上书反告太子<br /><br />&nbsp;&nbsp;&nbsp;&nbsp;爽所为不道弃市罪事。事下沛郡治。元狩元年冬，有司公卿下沛郡求捕所与淮南<br /><br />&nbsp;&nbsp;&nbsp;&nbsp;谋反者未得，得陈喜於衡山王子孝家。吏劾孝首匿喜。孝以为陈喜雅数与王计谋<br /><br />&nbsp;&nbsp;&nbsp;&nbsp;反，恐其发之，闻律先自告除其罪，又疑太子使白嬴上书发其事，即先自告，告<br /><br />&nbsp;&nbsp;&nbsp;&nbsp;所与谋反者救赫、陈喜等。廷尉治验，公卿请逮捕衡山王治之。天子曰：“勿捕。”<br /><br />&nbsp;&nbsp;&nbsp;&nbsp;遣中尉安、大行息即问王，王具以情实对。吏皆围王宫而守之。中尉大行还，以<br /><br />&nbsp;&nbsp;&nbsp;&nbsp;闻，公卿请遣宗正、大行与沛郡杂治王。王闻，即自刭杀。孝先自告反，除其罪；<br /><br />&nbsp;&nbsp;&nbsp;&nbsp;坐与王御婢奸，弃市。王后徐来亦坐蛊杀前王后乘舒，及太子爽坐王告不孝，皆<br /><br />&nbsp;&nbsp;&nbsp;&nbsp;弃市。诸与衡山王谋反者皆族。国除为衡山郡。<br /><br />&nbsp;&nbsp;&nbsp;&nbsp;太史公曰：诗之所谓“戎狄是膺，荆舒是惩”，信哉是言也。淮南、衡山亲<br /><br />&nbsp;&nbsp;&nbsp;&nbsp;为骨肉，疆土千里，列为诸侯，不务遵蕃臣职以承辅天子，而专挟邪僻之计，谋<br /><br />&nbsp;&nbsp;&nbsp;&nbsp;为畔逆，仍父子再亡国，各不终其身，为天下笑。此非独王过也，亦其俗薄，臣<br /><br />&nbsp;&nbsp;&nbsp;&nbsp;下渐靡使然也。夫荆楚G勇轻悍，好作乱，乃自古记之矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,151);">加入书签</a><a
                        href="150.html">上一页</a>&larr;<a href="index.html">返回列表</a>&rarr;<a
                            href="152.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "150.html"; var next_page = "152.html"; var index_page = "index.html"; var sortid = "9"; var article_id = "1"; var chapter_id = "151"; var articlename = "史记"; var chaptername = "传 淮南衡山列传第五十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>