<!DOCTYPE html>
<html>
<head>
<meta charset="gbk" />
<title>史记-世家 外戚世家第十九-在线阅读-哈西文学网</title>
<meta name="keywords" content="司马迁，史记，世家 外戚世家第十九全文，世家 外戚世家第十九在线阅读 哈西文学网" />
<meta name="description" content="哈西文学网提供司马迁的史记 世家 外戚世家第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/79.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/79.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 外戚世家第十九</h1>
            <div class="link xb">
                <a href="78.html">上一页</a>&larr;<a href="index.html">返回列表</a>&rarr;<a
                    href="80.html">下一页</a></div>			
            <div id="BookText">&nbsp;&nbsp;&nbsp;&nbsp;自古受命帝王及继体守文之君，非独内德茂也，盖亦有外戚之助焉。夏之兴<br /><br />&nbsp;&nbsp;&nbsp;&nbsp;也以涂山，而桀之放也以末喜。殷之兴也以有唬纣之杀也嬖妲己。周之兴也以<br /><br />&nbsp;&nbsp;&nbsp;&nbsp;姜原及大任，而幽王之禽也淫於J姒。故易基乾坤，诗始关雎，书美降，春秋<br /><br />&nbsp;&nbsp;&nbsp;&nbsp;讥不亲迎。夫妇之际，人道之大伦也。礼之用，唯婚姻为兢兢。夫乐调而四时和，<br /><br />&nbsp;&nbsp;&nbsp;&nbsp;阴阳之变，万物之统也。可不慎与？人能弘道，无如命何。甚哉，妃匹之爱，君<br /><br />&nbsp;&nbsp;&nbsp;&nbsp;不能得之於臣，父不能得之於子，况卑下乎！既O合矣，或不能成子姓；能成子<br /><br />&nbsp;&nbsp;&nbsp;&nbsp;姓矣，或不能要其终：岂非命也哉？孔子罕称命，盖难言之也。非通幽明之变，<br /><br />&nbsp;&nbsp;&nbsp;&nbsp;恶能识乎性命哉？<br /><br />&nbsp;&nbsp;&nbsp;&nbsp;太史公曰：秦以前尚略矣，其详靡得而记焉。汉兴，吕娥为高祖正后，<br /><br />&nbsp;&nbsp;&nbsp;&nbsp;男为太子。及晚节色衰爱弛，而戚夫人有宠，其子如意几代太子者数矣。及高祖<br /><br />&nbsp;&nbsp;&nbsp;&nbsp;崩，吕后夷戚氏，诛赵王，而高祖后宫唯独无宠疏远者得无恙。<br /><br />&nbsp;&nbsp;&nbsp;&nbsp;吕后长女为宣平侯张敖妻，敖女为孝惠皇后。吕太后以重亲故，欲其生子万<br /><br />&nbsp;&nbsp;&nbsp;&nbsp;方，终无子，诈取后宫人子为子。及孝惠帝崩，天下初定未久，继嗣不明。於是<br /><br />&nbsp;&nbsp;&nbsp;&nbsp;贵外家，王诸吕以为辅，而以吕禄女为少帝后，欲连固根本牢甚，然无益也。<br /><br />&nbsp;&nbsp;&nbsp;&nbsp;高后崩，合葬长陵。禄、产等惧诛，谋作乱。大臣征之，天诱其统，卒灭吕<br /><br />&nbsp;&nbsp;&nbsp;&nbsp;氏。唯独置孝惠皇后居北宫。迎立代王，是为孝文帝，奉汉宗庙。此岂非天邪？<br /><br />&nbsp;&nbsp;&nbsp;&nbsp;非天命孰能当之？<br /><br />&nbsp;&nbsp;&nbsp;&nbsp;薄太后，父吴人，姓薄氏，秦时与故魏王宗家女魏媪通，生薄姬，而薄父死<br /><br />&nbsp;&nbsp;&nbsp;&nbsp;山阴，因葬焉。<br /><br />&nbsp;&nbsp;&nbsp;&nbsp;及诸侯畔秦，魏豹立为魏王，而魏媪内其女於魏宫。媪之许负所相，相薄姬，<br /><br />&nbsp;&nbsp;&nbsp;&nbsp;云当生天子。是时项羽方与汉王相距荥阳，天下未有所定。豹初与汉击楚，及闻<br /><br />&nbsp;&nbsp;&nbsp;&nbsp;许负言，心独喜，因背汉而畔，中立，更与楚连和。汉使曹参等击虏魏王豹，以<br /><br />&nbsp;&nbsp;&nbsp;&nbsp;其国为郡，而薄姬输织室。豹已死，汉王入织室，见薄姬有色，诏内后宫，岁馀<br /><br />&nbsp;&nbsp;&nbsp;&nbsp;不得幸。始姬少时，与管夫人、赵子儿相爱，约曰：“先贵无相忘。”已而管夫<br /><br />&nbsp;&nbsp;&nbsp;&nbsp;人、赵子儿先幸汉王。汉王坐河南宫成皋台，此两美人相与笑薄姬初时约。汉王<br /><br />&nbsp;&nbsp;&nbsp;&nbsp;闻之，问其故，两人具以实告汉王。汉王心惨然，怜薄姬，是日召而幸之。薄姬<br /><br />&nbsp;&nbsp;&nbsp;&nbsp;曰：“昨暮夜妾梦苍龙据吾腹。”高帝曰：“此贵徵也，吾为女遂成之。”一幸<br /><br />&nbsp;&nbsp;&nbsp;&nbsp;生男，是为代王。其后薄姬希见高祖。<br /><br />&nbsp;&nbsp;&nbsp;&nbsp;高祖崩，诸御幸姬戚夫人之属，吕太后怒，皆幽之，不得出宫。而薄姬以希<br /><br />&nbsp;&nbsp;&nbsp;&nbsp;见故，得出，从子之代，为代王太后。太后弟薄昭从如代。<br /><br />&nbsp;&nbsp;&nbsp;&nbsp;代王立十七年，高后崩。大臣议立后，疾外家吕氏，皆称薄氏仁善，故迎<br /><br />&nbsp;&nbsp;&nbsp;&nbsp;代王，立为孝文皇帝，而太后改号曰皇太后，弟薄昭封为轵侯。<br /><br />&nbsp;&nbsp;&nbsp;&nbsp;薄太后母亦前死，葬栎阳北。於是乃追尊薄父为灵文侯，会稽郡置园邑三百<br /><br />&nbsp;&nbsp;&nbsp;&nbsp;家，长丞已下吏奉守冢，寝庙上食祠如法。而栎阳北亦置灵文侯夫人园，如灵文<br /><br />&nbsp;&nbsp;&nbsp;&nbsp;侯园仪。薄太后以为母家魏王后，早失父母，其奉薄太后诸魏有力者，於是召复<br /><br />&nbsp;&nbsp;&nbsp;&nbsp;魏氏，赏赐各以亲疏受之。薄氏侯者凡一人。<br /><br />&nbsp;&nbsp;&nbsp;&nbsp;薄太后后文帝二年，以孝景帝前二年崩，葬南陵。以吕后会葬长陵，故特自<br /><br />&nbsp;&nbsp;&nbsp;&nbsp;起陵，近孝文皇帝霸陵。<br /><br />&nbsp;&nbsp;&nbsp;&nbsp;窦太后，赵之清河观津人也。吕太后时，窦姬以良家子入宫侍太后。太后出<br /><br />&nbsp;&nbsp;&nbsp;&nbsp;宫人以赐诸王，各五人，窦姬与在行中。窦姬家在清河，欲如赵近家，请其主遣<br /><br />&nbsp;&nbsp;&nbsp;&nbsp;宦者吏：“必置我籍赵之伍中。”宦者忘之，误置其籍代伍中。籍奏，诏可，当<br /><br />&nbsp;&nbsp;&nbsp;&nbsp;行。窦姬涕泣，怨其宦者，不欲往，相，乃肯行。至代，代王独幸窦姬，生女<br /><br />&nbsp;&nbsp;&nbsp;&nbsp;嫖，后生两男。而代王王后生四男。先代王未入立为帝而王后卒。及代王立为帝，<br /><br />&nbsp;&nbsp;&nbsp;&nbsp;而王后所生四男更病死。孝文帝立数月，公卿请立太子，而窦姬长男最长，立为<br /><br />&nbsp;&nbsp;&nbsp;&nbsp;太子。立窦姬为皇后，女嫖为长公主。其明年，立少子武为代王，已而又徙梁，<br /><br />&nbsp;&nbsp;&nbsp;&nbsp;是为梁孝王。<br /><br />&nbsp;&nbsp;&nbsp;&nbsp;窦皇后亲蚤卒，葬观津。於是薄太后乃诏有司，追尊窦后父为安成侯，母曰<br /><br />&nbsp;&nbsp;&nbsp;&nbsp;安成夫人。令清河置园邑二百家，长丞奉守，比灵文园法。<br /><br />&nbsp;&nbsp;&nbsp;&nbsp;窦皇后兄窦长君，弟曰窦广国，字少君。少君年四五岁时，家贫，为人所略<br /><br />&nbsp;&nbsp;&nbsp;&nbsp;卖，其家不知其处。传十馀家，至宜阳，为其主入山作炭，暮卧岸下百馀人，岸<br /><br />&nbsp;&nbsp;&nbsp;&nbsp;崩，尽压杀卧者，少君独得脱，不死。自卜数日当为侯，从其家之长安。闻窦皇<br /><br />&nbsp;&nbsp;&nbsp;&nbsp;后新立，家在观津，姓窦氏。广国去时虽小，识其县名及姓，又常与其姊采桑堕，<br /><br />&nbsp;&nbsp;&nbsp;&nbsp;用为符信，上书自陈。窦皇后言之於文帝，召见，问之，具言其故，果是。又复<br /><br />&nbsp;&nbsp;&nbsp;&nbsp;问他何以为验？对曰：“姊去我西时，与我决於传舍中，丐沐沐我，请食饭我，<br /><br />&nbsp;&nbsp;&nbsp;&nbsp;乃去。”於是窦后持之而泣，泣涕交横下。侍御左右皆伏地泣，助皇后悲哀。乃<br /><br />&nbsp;&nbsp;&nbsp;&nbsp;厚赐田宅金钱，封公昆弟，家於长安。<br /><br />&nbsp;&nbsp;&nbsp;&nbsp;绛侯、灌将军等曰：“吾属不死，命乃且县此两人。两人所出微，不可不为<br /><br />&nbsp;&nbsp;&nbsp;&nbsp;择师傅宾客，又复效吕氏大事也。”於是乃选长者士之有节行者与居。窦长君、<br /><br />&nbsp;&nbsp;&nbsp;&nbsp;少君由此为退让君子，不敢以尊贵骄人。<br /><br />&nbsp;&nbsp;&nbsp;&nbsp;窦皇后病，失明。文帝幸邯郸慎夫人、尹姬，皆毋子。孝文帝崩，孝景帝立，<br /><br />&nbsp;&nbsp;&nbsp;&nbsp;乃封广国为章武侯。长君前死，封其子彭祖为南皮侯。吴楚反时，窦太后从昆弟<br /><br />&nbsp;&nbsp;&nbsp;&nbsp;子窦婴，任侠自喜，将兵，以军功为魏其侯。窦氏凡三人为侯。<br /><br />&nbsp;&nbsp;&nbsp;&nbsp;窦太后好黄帝、老子言，帝及太子诸窦不得不读黄帝、老子，尊其术。<br /><br />&nbsp;&nbsp;&nbsp;&nbsp;窦太后后孝景帝六岁崩，合葬霸陵。遗诏尽以东宫金钱财物赐长公主嫖。<br /><br />&nbsp;&nbsp;&nbsp;&nbsp;王太后，槐里人，母曰臧儿。臧儿者，故燕王臧荼孙也。臧儿嫁为槐里王仲<br /><br />&nbsp;&nbsp;&nbsp;&nbsp;妻，生男曰信，与两女。而仲死，臧儿更嫁长陵田氏，生男`、胜。臧儿长女嫁<br /><br />&nbsp;&nbsp;&nbsp;&nbsp;为金王孙妇，生一女矣，而臧儿卜筮之，曰两女皆当贵。因欲奇两女，乃夺金氏。<br /><br />&nbsp;&nbsp;&nbsp;&nbsp;金氏怒，不肯予决，乃内之太子宫。太子幸爱之，生三女一男。男方在身时，王<br /><br />&nbsp;&nbsp;&nbsp;&nbsp;美人梦日入其怀。以告太子，太子曰：“此贵徵也。”未生而孝文帝崩，孝景帝<br /><br />&nbsp;&nbsp;&nbsp;&nbsp;即位，王夫人生男。<br /><br />&nbsp;&nbsp;&nbsp;&nbsp;先是臧儿又入其少女儿，儿生四男。<br /><br />&nbsp;&nbsp;&nbsp;&nbsp;景帝为太子时，薄太后以薄氏女为妃。及景帝立，立妃曰薄皇后。皇后毋子，<br /><br />&nbsp;&nbsp;&nbsp;&nbsp;毋宠。薄太后崩，废薄皇后。<br /><br />&nbsp;&nbsp;&nbsp;&nbsp;景帝长男荣，其母栗姬。栗姬，齐人也。立荣为太子。长公主嫖有女，欲予<br /><br />&nbsp;&nbsp;&nbsp;&nbsp;为妃。栗姬妒，而景帝诸美人皆因长公主见景帝，得贵幸，皆过栗姬，栗姬日怨<br /><br />&nbsp;&nbsp;&nbsp;&nbsp;怒，谢长公主，不许。长公主欲予王夫人，王夫人许之。长公主怒，而日谗栗姬<br /><br />&nbsp;&nbsp;&nbsp;&nbsp;短於景帝曰：“栗姬与诸贵夫人幸姬会，常使侍者祝唾其背，挟邪媚道。”景帝<br /><br />&nbsp;&nbsp;&nbsp;&nbsp;以故望之。<br /><br />&nbsp;&nbsp;&nbsp;&nbsp;景帝尝体不安，心不乐，属诸子为王者於栗姬，曰：“百岁后，善视之。”<br /><br />&nbsp;&nbsp;&nbsp;&nbsp;栗姬怒，不肯应，言不逊。景帝恚，心橹而未发也。<br /><br />&nbsp;&nbsp;&nbsp;&nbsp;长公主日誉王夫人男之美，景帝亦贤之，又有曩者所梦日符，计未有所定。<br /><br />&nbsp;&nbsp;&nbsp;&nbsp;王夫人知帝望栗姬，因怒未解，阴使人趣大臣立栗姬为皇后。大行奏事毕，曰：<br /><br />&nbsp;&nbsp;&nbsp;&nbsp;“‘子以母贵，母以子贵’，今太子母无号，宜立为皇后。”景帝怒曰：“是而<br /><br />&nbsp;&nbsp;&nbsp;&nbsp;所宜言邪！”遂案诛大行，而废太子为临江王。栗姬愈恚恨，不得见，以忧死。<br /><br />&nbsp;&nbsp;&nbsp;&nbsp;卒立王夫人为皇后，其男为太子，封皇后兄信为盖侯。<br /><br />&nbsp;&nbsp;&nbsp;&nbsp;景帝崩，太子袭号为皇帝。尊皇太后母臧儿为平原君。封田`为武安侯，胜<br /><br />&nbsp;&nbsp;&nbsp;&nbsp;为周阳侯。<br /><br />&nbsp;&nbsp;&nbsp;&nbsp;景帝十三男，一男为帝，十二男皆为王。而儿早卒，其四子皆为王。王<br /><br />&nbsp;&nbsp;&nbsp;&nbsp;太后长女号曰平阳公主，次为南宫公主，次为林虑公主。<br /><br />&nbsp;&nbsp;&nbsp;&nbsp;盖侯信好酒。田`、胜贪，巧於文辞。王仲蚤死，葬槐里，追尊为共侯，置<br /><br />&nbsp;&nbsp;&nbsp;&nbsp;园邑二百家。及平原君卒，从田氏葬长陵，置园比共侯园。而王太后后孝景帝十<br /><br />&nbsp;&nbsp;&nbsp;&nbsp;六岁，以元朔四年崩，合葬阳陵。王太后家凡三人为侯。<br /><br />&nbsp;&nbsp;&nbsp;&nbsp;卫皇后字子夫，生微矣。盖其家号曰卫氏，出平阳侯邑。子夫为平阳主讴者。<br /><br />&nbsp;&nbsp;&nbsp;&nbsp;武帝初即位，数岁无子。平阳主求诸良家子女十馀人，饰置家。武帝祓霸上还，<br /><br />&nbsp;&nbsp;&nbsp;&nbsp;因过平阳主。主见所侍美人。上弗说。既饮，讴者进，上望见，独说卫子夫。是<br /><br />&nbsp;&nbsp;&nbsp;&nbsp;日，武帝起更衣，子夫侍尚衣轩中，得幸。上还坐，O甚。赐平阳主金千斤。主<br /><br />&nbsp;&nbsp;&nbsp;&nbsp;因奏子夫奉送入宫。子夫上车，平阳主拊其背曰：“行矣，饭，勉之！即贵，<br /><br />&nbsp;&nbsp;&nbsp;&nbsp;无相忘。”入宫岁馀，竟不复幸。武帝择宫人不中用者，斥出归之。卫子夫得见，<br /><br />&nbsp;&nbsp;&nbsp;&nbsp;涕泣请出。上怜之，复幸，遂有身，尊宠日隆。召其兄卫长君弟青为侍中。而子<br /><br />&nbsp;&nbsp;&nbsp;&nbsp;夫后大幸，有宠，凡生三女一男。男名据。<br /><br />&nbsp;&nbsp;&nbsp;&nbsp;初，上为太子时，娶长公主女为妃。立为帝，妃立为皇后，姓陈氏，无子。<br /><br />&nbsp;&nbsp;&nbsp;&nbsp;上之得为嗣，大长公主有力焉，以故陈皇后骄贵。闻卫子夫大幸，恚，几死者数<br /><br />&nbsp;&nbsp;&nbsp;&nbsp;矣。上愈怒。陈皇后挟妇人媚道，其事颇觉，於是废陈皇后，而立卫子夫为皇后。<br /><br />&nbsp;&nbsp;&nbsp;&nbsp;陈皇后母大长公主，景帝姊也，数让武帝姊平阳公主曰：“帝非我不得立，<br /><br />&nbsp;&nbsp;&nbsp;&nbsp;已而弃捐吾女，壹何不自喜而倍本乎！”平阳公主曰：“用无子故废耳。”陈皇<br /><br />&nbsp;&nbsp;&nbsp;&nbsp;后求子，与医钱凡九千万，然竟无子。<br /><br />&nbsp;&nbsp;&nbsp;&nbsp;卫子夫已立为皇后，先是卫长君死，乃以卫青为将军，击胡有功，封为长平<br /><br />&nbsp;&nbsp;&nbsp;&nbsp;侯。青三子在襁褓中，皆封为列侯。及卫皇后所谓姊卫少儿，少儿生子霍去病，<br /><br />&nbsp;&nbsp;&nbsp;&nbsp;以军功封冠军侯，号骠骑将军。青号大将军。立卫皇后子据为太子。卫氏枝属以<br /><br />&nbsp;&nbsp;&nbsp;&nbsp;军功起家，五人为侯。<br /><br />&nbsp;&nbsp;&nbsp;&nbsp;及卫后色衰，赵之王夫人幸，有子，为齐王。<br /><br />&nbsp;&nbsp;&nbsp;&nbsp;王夫人蚤卒。而中山李夫人有宠，有男一人，为昌邑王。<br /><br />&nbsp;&nbsp;&nbsp;&nbsp;李夫人蚤卒，其兄李延年以音幸，号协律。协律者，故倡也。兄弟皆坐奸，<br /><br />&nbsp;&nbsp;&nbsp;&nbsp;族。是时其长兄广利为贰师将军，伐大宛，不及诛，还，而上既夷李氏，后怜其<br /><br />&nbsp;&nbsp;&nbsp;&nbsp;家，乃封为海西侯。<br /><br />&nbsp;&nbsp;&nbsp;&nbsp;他姬子二人为燕王、广陵王。其母无宠，以忧死。<br /><br />&nbsp;&nbsp;&nbsp;&nbsp;及李夫人卒，则有尹婕妤之属，更有宠。然皆以倡见，非王侯有土之士女，<br /><br />&nbsp;&nbsp;&nbsp;&nbsp;不可以配人主也。<br /><br />&nbsp;&nbsp;&nbsp;&nbsp;褚先生曰：臣为郎时，问习汉家故事者锺离生。曰：王太后在民间时所生一<br /><br />&nbsp;&nbsp;&nbsp;&nbsp;女者，父为金王孙。王孙已死，景帝崩后，武帝已立，王太后独在。而韩王孙名<br /><br />&nbsp;&nbsp;&nbsp;&nbsp;嫣素得幸武帝，承间白言太后有女在长陵也。武帝曰：“何不蚤言！”乃使使往<br /><br />&nbsp;&nbsp;&nbsp;&nbsp;先视之，在其家。武帝乃自往迎取之。跸道，先驱旄骑出横城门，乘舆驰至长陵。<br /><br />&nbsp;&nbsp;&nbsp;&nbsp;当小市西入里，里门闭，暴开门，乘舆直入此里，通至金氏门外止，使武骑围其<br /><br />&nbsp;&nbsp;&nbsp;&nbsp;宅，为其亡走，身自往取不得也。即使左右群臣入呼求之。家人惊恐，女亡匿内<br /><br />&nbsp;&nbsp;&nbsp;&nbsp;中床下。扶持出门，令拜谒。武帝下车泣曰：“！大姊，何藏之深也！”诏<br /><br />&nbsp;&nbsp;&nbsp;&nbsp;副车载之，回车驰还，而直入长乐宫。行诏门著引籍，通到谒太后。太后曰：<br /><br />&nbsp;&nbsp;&nbsp;&nbsp;“帝倦矣，何从来？”帝曰：“今者至长陵得臣姊，与俱来。”顾曰：“谒太后！”<br /><br />&nbsp;&nbsp;&nbsp;&nbsp;太后曰：“女某邪？”曰：“是也。”太后为下泣，女亦伏地泣。武帝奉酒前为<br /><br />&nbsp;&nbsp;&nbsp;&nbsp;寿，奉钱千万，奴婢三百人，公田百顷，甲第，以赐姊。太后谢曰：“为帝费焉。”<br /><br />&nbsp;&nbsp;&nbsp;&nbsp;於是召平阳主、南宫主、林虑主三人俱来谒见姊，因号曰成君。有子男一人，<br /><br />&nbsp;&nbsp;&nbsp;&nbsp;女一人。男号为成子仲，女为诸侯王王后。此二子非刘氏，以故太后怜之。<br /><br />&nbsp;&nbsp;&nbsp;&nbsp;成子仲骄恣，陵折吏民，皆患苦之。<br /><br />&nbsp;&nbsp;&nbsp;&nbsp;卫子夫立为皇后，后弟卫青字仲卿，以大将军封为长平侯。四子，长子伉为<br /><br />&nbsp;&nbsp;&nbsp;&nbsp;侯世子，侯世子常侍中，贵幸。其三弟皆封为侯，各千三百户，一曰阴安侯，一<br /><br />&nbsp;&nbsp;&nbsp;&nbsp;二曰发干侯，三曰宜春侯，贵震天下。天下歌之曰：“生男无喜，生女无怒，独<br /><br />&nbsp;&nbsp;&nbsp;&nbsp;不见卫子夫霸天下！”<br /><br />&nbsp;&nbsp;&nbsp;&nbsp;是时平阳主寡居，当用列侯尚主。主与左右议长安中列侯可为夫者，皆言大<br /><br />&nbsp;&nbsp;&nbsp;&nbsp;将军可。主笑曰：“此出吾家，常使令骑从我出入耳，柰何用为夫乎？”左右侍<br /><br />&nbsp;&nbsp;&nbsp;&nbsp;御者曰：“今大将军姊为皇后，三子为侯，富贵振动天下，主何以易之乎？”於<br /><br />&nbsp;&nbsp;&nbsp;&nbsp;是主乃许之。言之皇后，令白之武帝，乃诏卫将军尚平阳公主焉。<br /><br />&nbsp;&nbsp;&nbsp;&nbsp;褚先生曰：丈夫龙变。传曰：“蛇化为龙，不变其文；家化为国，不变其姓。”<br /><br />&nbsp;&nbsp;&nbsp;&nbsp;丈夫当时富贵，百恶灭除，光耀荣华，贫贱之时何足累之哉！<br /><br />&nbsp;&nbsp;&nbsp;&nbsp;武帝时，幸夫人尹婕妤。邢夫人号榷穑众人谓之“群巍薄群沃<br /><br />&nbsp;&nbsp;&nbsp;&nbsp;比中二千石，容华秩比二千石，婕妤秩比列侯。常从婕妤迁为皇后。<br /><br />&nbsp;&nbsp;&nbsp;&nbsp;尹夫人与邢夫人同时并幸，有诏不得相见。尹夫人自请武帝，愿望见邢夫人，<br /><br />&nbsp;&nbsp;&nbsp;&nbsp;帝许之。即令他夫人饰，从御者数十人，为邢夫人来前。尹夫人前见之，曰：<br /><br />&nbsp;&nbsp;&nbsp;&nbsp;“此非邢夫人身也。”帝曰：“何以言之？”对曰：“视其身貌形状，不足以当<br /><br />&nbsp;&nbsp;&nbsp;&nbsp;人主矣。”於是帝乃诏使邢夫人衣故衣，独身来前。尹夫人望见之，曰：“此真<br /><br />&nbsp;&nbsp;&nbsp;&nbsp;是也。”於是乃低头俯而泣，自痛其不如也。谚曰：“美女入室，恶女之仇。”<br /><br />&nbsp;&nbsp;&nbsp;&nbsp;褚先生曰：浴不必江海，要之去垢；马不必骐骥，要之善走；士不必贤世，<br /><br />&nbsp;&nbsp;&nbsp;&nbsp;要之知道；女不必贵种，要之贞好。传曰：“女无美恶，入室见妒；士无贤不肖，<br /><br />&nbsp;&nbsp;&nbsp;&nbsp;入朝见嫉。”美女者，恶女之仇。岂不然哉！<br /><br />&nbsp;&nbsp;&nbsp;&nbsp;钩弋夫人姓赵氏，河间人也。得幸武帝，生子一人，昭帝是也。武帝年七十，<br /><br />&nbsp;&nbsp;&nbsp;&nbsp;乃生昭帝。昭帝立时，年五岁耳。<br /><br />&nbsp;&nbsp;&nbsp;&nbsp;卫太子废后，未复立太子。而燕王旦上书，愿归国入宿卫。武帝怒，立斩其<br /><br />&nbsp;&nbsp;&nbsp;&nbsp;使者於北阙。<br /><br />&nbsp;&nbsp;&nbsp;&nbsp;上居甘泉宫，召画工图画周公负成王也。於是左右群臣知武帝意欲立少子也。<br /><br />&nbsp;&nbsp;&nbsp;&nbsp;后数日，帝谴责钩弋夫人。夫人脱簪珥叩头。帝曰：“引持去，送掖庭狱！”夫<br /><br />&nbsp;&nbsp;&nbsp;&nbsp;人还顾，帝曰：“趣行，女不得活！”夫人死云阳宫。时暴风扬尘，百姓感伤。<br /><br />&nbsp;&nbsp;&nbsp;&nbsp;使者夜持棺往葬之，封识其处。<br /><br />&nbsp;&nbsp;&nbsp;&nbsp;其后帝闲居，问左右曰：“人言云何？”左右对曰：“人言且立其子，何去<br /><br />&nbsp;&nbsp;&nbsp;&nbsp;其母乎？”帝曰：“然。是非儿曹愚人所知也。往古国家所以乱也，由主少母壮<br /><br />&nbsp;&nbsp;&nbsp;&nbsp;也。女主独居骄蹇，淫乱自恣，莫能禁也。女不闻吕后邪？”故诸为武帝生子者，<br /><br />&nbsp;&nbsp;&nbsp;&nbsp;无男女，其母无不谴死，岂可谓非贤圣哉！昭然远见，为后世计虑，固非浅闻愚<br /><br />&nbsp;&nbsp;&nbsp;&nbsp;儒之所及也。谥为“武”，岂虚哉！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,79);">加入书签</a><a
                        href="78.html">上一页</a>&larr;<a href="index.html">返回列表</a>&rarr;<a
                            href="80.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "78.html"; var next_page = "80.html"; var index_page = "index.html"; var sortid = "9"; var article_id = "1"; var chapter_id = "79"; var articlename = "史记"; var chaptername = "世家 外戚世家第十九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>