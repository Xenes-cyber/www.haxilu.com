<!DOCTYPE html>
<html>
<head>
<meta charset="gbk" />
<title>史记-传 汲郑列传第六十-在线阅读-哈西文学网</title>
<meta name="keywords" content="司马迁，史记，传 汲郑列传第六十全文，传 汲郑列传第六十在线阅读 哈西文学网" />
<meta name="description" content="哈西文学网提供司马迁的史记 传 汲郑列传第六十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/153.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/153.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 汲郑列传第六十</h1>
            <div class="link xb">
                <a href="152.html">上一页</a>&larr;<a href="index.html">返回列表</a>&rarr;<a
                    href="154.html">下一页</a></div>			
            <div id="BookText">&nbsp;&nbsp;&nbsp;&nbsp;汲黯字长孺，濮阳人也。其先有宠於古之卫君。至黯七世，世为卿大夫。黯<br /><br />&nbsp;&nbsp;&nbsp;&nbsp;以父任，孝景时为太子洗马，以庄见惮。孝景帝崩，太子即位，黯为谒者。东越<br /><br />&nbsp;&nbsp;&nbsp;&nbsp;相攻，上使黯往视之。不至，至吴而还，报曰：“越人相攻，固其俗然，不足以<br /><br />&nbsp;&nbsp;&nbsp;&nbsp;辱天子之使。”河内失火，延烧千馀家，上使黯往视之。还报曰：“家人失火，<br /><br />&nbsp;&nbsp;&nbsp;&nbsp;屋比延烧，不足忧也。臣过河南，河南贫人伤水旱万馀家，或父子相食，臣谨以<br /><br />&nbsp;&nbsp;&nbsp;&nbsp;便宜，持节发河南仓粟以振贫民。臣请归节，伏矫制之罪。”上贤而释之，迁为<br /><br />&nbsp;&nbsp;&nbsp;&nbsp;荥阳令。黯耻为令，病归田里。上闻，乃召拜为中大夫。以数切谏，不得久留内，<br /><br />&nbsp;&nbsp;&nbsp;&nbsp;迁为东海太守。黯学黄老之言，治官理民，好清静，择丞史而任之。其治，责大<br /><br />&nbsp;&nbsp;&nbsp;&nbsp;指而已，不苛小。黯多病，卧闺x内不出。岁馀，东海大治。称之。上闻，召以<br /><br />&nbsp;&nbsp;&nbsp;&nbsp;为主爵都尉，列於九卿。治务在无为而已，弘大体，不拘文法。<br /><br />&nbsp;&nbsp;&nbsp;&nbsp;黯为人性倨，少礼，面折，不能容人之过。合己者善待之，不合己者不能忍<br /><br />&nbsp;&nbsp;&nbsp;&nbsp;见，士亦以此不附焉。然好学，游侠，任气节，内行e，好直谏，数犯主之颜<br /><br />&nbsp;&nbsp;&nbsp;&nbsp;色，常慕傅柏、袁盎之为人也。善灌夫、郑当时及宗正刘弃。亦以数直谏，不得<br /><br />&nbsp;&nbsp;&nbsp;&nbsp;久居位。<br /><br />&nbsp;&nbsp;&nbsp;&nbsp;当是时，太后弟武安侯`为丞相，中二千石来拜谒，`不为礼。然黯见`未<br /><br />&nbsp;&nbsp;&nbsp;&nbsp;尝拜，常揖之。天子方招文学儒者，上曰吾欲云云，黯对曰：“陛下内多欲而外<br /><br />&nbsp;&nbsp;&nbsp;&nbsp;施仁义，柰何欲效唐虞之治乎！”上默然，怒，变色而罢朝。公卿皆为黯惧。上<br /><br />&nbsp;&nbsp;&nbsp;&nbsp;退，谓左右曰：“甚矣，汲黯之戆也！”群臣或数黯，黯曰：“天子置公卿辅弼<br /><br />&nbsp;&nbsp;&nbsp;&nbsp;之臣，宁令从谀承意，陷主於不义乎？且已在其位，纵爱身，柰辱朝廷何！”<br /><br />&nbsp;&nbsp;&nbsp;&nbsp;黯多病，病且满三月，上常赐告者数，终不愈。最后病，庄助为请告。上曰：<br /><br />&nbsp;&nbsp;&nbsp;&nbsp;“汲黯何如人哉？”助曰：“使黯任职居官，无以逾人。然至其辅少主，守城深<br /><br />&nbsp;&nbsp;&nbsp;&nbsp;坚，招之不来，麾之不去，虽自谓贲育亦不能夺之矣。”上曰：“然。古有社稷<br /><br />&nbsp;&nbsp;&nbsp;&nbsp;之臣，至如黯，近之矣。”<br /><br />&nbsp;&nbsp;&nbsp;&nbsp;大将军青侍中，上踞厕而视之。丞相弘燕见，上或时不冠。至如黯见，上不<br /><br />&nbsp;&nbsp;&nbsp;&nbsp;冠不见也。上尝坐武帐中，黯前奏事，上不冠，望见黯，避帐中，使人可其奏。<br /><br />&nbsp;&nbsp;&nbsp;&nbsp;其见敬礼如此。<br /><br />&nbsp;&nbsp;&nbsp;&nbsp;张汤方以更定律令为廷尉，黯数质责汤於上前，曰：“公为正卿，上不能J<br /><br />&nbsp;&nbsp;&nbsp;&nbsp;先帝之功业，下不能抑天下之邪心，安国富民，使囹圄空虚，二者无一焉。非苦<br /><br />&nbsp;&nbsp;&nbsp;&nbsp;就行，放析就功，何乃取高皇帝约束纷更之为？公以此无种矣。”黯时与汤论议，<br /><br />&nbsp;&nbsp;&nbsp;&nbsp;汤辩常在文深小苛，黯伉厉守高不能屈，忿发骂曰：“天下谓刀笔吏不可以为公<br /><br />&nbsp;&nbsp;&nbsp;&nbsp;卿，果然。必汤也，令天下重足而立，侧目而视矣！”<br /><br />&nbsp;&nbsp;&nbsp;&nbsp;是时，汉方征匈奴，招怀四夷。黯务少事，乘上间，常言与胡和亲，无起兵。<br /><br />&nbsp;&nbsp;&nbsp;&nbsp;上方向儒术，尊公孙弘。及事益多，吏民巧弄。上分别文法，汤等数奏决谳以幸。<br /><br />&nbsp;&nbsp;&nbsp;&nbsp;而黯常毁儒，面触弘等徒怀诈饰智以阿人主取容，而刀笔吏专深文巧诋，陷人於<br /><br />&nbsp;&nbsp;&nbsp;&nbsp;罪，使不得反其真，以胜为功。上愈益贵弘、汤，弘、汤深心疾黯，唯天子亦不<br /><br />&nbsp;&nbsp;&nbsp;&nbsp;说也，欲诛之以事。弘为丞相，乃言上曰：“右内史界部中多贵人宗室，难治，<br /><br />&nbsp;&nbsp;&nbsp;&nbsp;非素重臣不能任，请徙黯为右内史。”为右内史数岁，官事不废。<br /><br />&nbsp;&nbsp;&nbsp;&nbsp;大将军青既益尊，姊为皇后，然黯与亢礼。人或说黯曰：“自天子欲群臣下<br /><br />&nbsp;&nbsp;&nbsp;&nbsp;大将军，大将军尊重益贵，君不可以不拜。”黯曰：“夫以大将军有揖客，反不<br /><br />&nbsp;&nbsp;&nbsp;&nbsp;重邪？”大将军闻，愈贤黯，数请问国家朝廷所疑，遇黯过於平生。<br /><br />&nbsp;&nbsp;&nbsp;&nbsp;淮南王谋反，惮黯，曰：“好直谏，守节死义，难惑以非。至如说丞相弘，<br /><br />&nbsp;&nbsp;&nbsp;&nbsp;如发蒙振落耳。”<br /><br />&nbsp;&nbsp;&nbsp;&nbsp;天子既数征匈奴有功，黯之言益不用。<br /><br />&nbsp;&nbsp;&nbsp;&nbsp;始黯列为九卿，而公孙弘、张汤为小吏。及弘、汤稍益贵，与黯同位，黯又<br /><br />&nbsp;&nbsp;&nbsp;&nbsp;非毁弘、汤等。已而弘至丞相，封为侯；汤至御史大夫；故黯时丞相史皆与黯同<br /><br />&nbsp;&nbsp;&nbsp;&nbsp;列，或尊用过之。黯褊心，不能无少望，见上，前言曰：“陛下用群臣如积薪耳，<br /><br />&nbsp;&nbsp;&nbsp;&nbsp;后来者居上。”上默然。有间黯罢，上曰：“人果不可以无学，观黯之言也日益<br /><br />&nbsp;&nbsp;&nbsp;&nbsp;甚。”<br /><br />&nbsp;&nbsp;&nbsp;&nbsp;居无何，匈奴浑邪王率众来降，汉发车二万乘。县官无钱，从民贳马。民或<br /><br />&nbsp;&nbsp;&nbsp;&nbsp;匿马，马不具。上怒，欲斩长安令。黯曰：“长安令无罪，独斩黯，民乃肯出马。<br /><br />&nbsp;&nbsp;&nbsp;&nbsp;且匈奴畔其主而降汉，汉徐以县次传之，何至令天下骚动，罢弊中国而以事夷狄<br /><br />&nbsp;&nbsp;&nbsp;&nbsp;之人乎！”上默然。及浑邪至，贾人与市者，坐当死者五百馀人。黯请间，见高<br /><br />&nbsp;&nbsp;&nbsp;&nbsp;门，曰：“夫匈奴攻当路塞，绝和亲，中国兴兵诛之，死伤者不可胜计，而费以<br /><br />&nbsp;&nbsp;&nbsp;&nbsp;巨万百数。臣愚以为陛下得胡人，皆以为奴婢以赐从军死事者家；所卤获，因予<br /><br />&nbsp;&nbsp;&nbsp;&nbsp;之，以谢天下之苦，塞百姓之心。今纵不能，浑邪率数万之众来降，虚府库赏赐，<br /><br />&nbsp;&nbsp;&nbsp;&nbsp;发良民侍养，譬若奉骄子。愚民安知市买长安中物而文吏绳以为阑出财物于边关<br /><br />&nbsp;&nbsp;&nbsp;&nbsp;乎？陛下纵不能得匈奴之资以谢天下，又以微文杀无知者五百馀人，是所谓‘庇<br /><br />&nbsp;&nbsp;&nbsp;&nbsp;其叶而伤其枝’者也，臣窃为陛下不取也。”上默然，不许，曰：“吾久不闻汲<br /><br />&nbsp;&nbsp;&nbsp;&nbsp;黯之言，今又复妄发矣。”后数月，黯坐小法，会赦免官。於是黯隐於田园。<br /><br />&nbsp;&nbsp;&nbsp;&nbsp;居数年，会更五铢钱，民多盗铸钱，楚地尤甚。上以为淮阳，楚地之郊，乃<br /><br />&nbsp;&nbsp;&nbsp;&nbsp;召拜黯为淮阳太守。黯伏谢不受印，诏数予，然后奉诏。诏召见黯，黯为上泣<br /><br />&nbsp;&nbsp;&nbsp;&nbsp;曰：“臣自以为填沟壑，不复见陛下，不意陛下复收用之。臣常有狗马病，力不<br /><br />&nbsp;&nbsp;&nbsp;&nbsp;能任郡事，臣愿为中郎，出入禁闼，补过拾遗，臣之愿也。”上曰：“君薄淮阳<br /><br />&nbsp;&nbsp;&nbsp;&nbsp;邪？吾今召君矣。顾淮阳吏民不相得，吾徒得君之重，卧而治之。”黯既辞行，<br /><br />&nbsp;&nbsp;&nbsp;&nbsp;过大行李息，曰：“黯弃居郡，不得与朝廷议也。然御史大夫张汤智足以拒谏，<br /><br />&nbsp;&nbsp;&nbsp;&nbsp;诈足以饰非，务巧佞之语，辩数之辞，非肯正为天下言，专阿主意。主意所不欲，<br /><br />&nbsp;&nbsp;&nbsp;&nbsp;因而毁之；主意所欲，因而誉之。好兴事，舞文法，内怀诈以御主心，外挟贼吏<br /><br />&nbsp;&nbsp;&nbsp;&nbsp;以为威重。公列九卿，不早言之，公与之俱受其J矣。”息畏汤，终不敢言。黯<br /><br />&nbsp;&nbsp;&nbsp;&nbsp;居郡如故治，淮阳政清。后张汤果败，上闻黯与息言，抵息罪。令黯以诸侯相秩<br /><br />&nbsp;&nbsp;&nbsp;&nbsp;居淮阳。七岁而卒。<br /><br />&nbsp;&nbsp;&nbsp;&nbsp;卒后，上以黯故，官其弟汲仁至九卿，子汲偃至诸侯相。黯姑姊子司马安亦<br /><br />&nbsp;&nbsp;&nbsp;&nbsp;少与黯为太子洗马。安文深巧善宦，官四至九卿，以河南太守卒。昆弟以安故，<br /><br />&nbsp;&nbsp;&nbsp;&nbsp;同时至二千石者十人。濮阳段宏始事盖侯信，信任宏，宏亦再至九卿。然卫人仕<br /><br />&nbsp;&nbsp;&nbsp;&nbsp;者皆严惮汲黯，出其下。<br /><br />&nbsp;&nbsp;&nbsp;&nbsp;郑当时者，字庄，陈人也。其先郑君尝为项籍将；籍死，已而属汉。高祖令<br /><br />&nbsp;&nbsp;&nbsp;&nbsp;诸故项籍臣名籍，郑君独不奉诏。诏尽拜名籍者为大夫，而逐郑君。郑君死孝文<br /><br />&nbsp;&nbsp;&nbsp;&nbsp;时。<br /><br />&nbsp;&nbsp;&nbsp;&nbsp;郑庄以任侠自喜，脱张羽於觯声闻梁楚之间。孝景时，为太子舍人。每五<br /><br />&nbsp;&nbsp;&nbsp;&nbsp;日洗沐，常置驿马长安诸郊，存诸故人，请谢宾客，夜以继日，至其明旦，常恐<br /><br />&nbsp;&nbsp;&nbsp;&nbsp;不遍。庄好黄老之言，其慕长者如恐不见。年少官薄，然其游知交皆其大父行，<br /><br />&nbsp;&nbsp;&nbsp;&nbsp;天下有名之士也。武帝立，庄稍迁为鲁中尉、济南太守、江都相，至九卿为右内<br /><br />&nbsp;&nbsp;&nbsp;&nbsp;史。以武安侯、魏其时议，贬秩为詹事，迁为大农令。<br /><br />&nbsp;&nbsp;&nbsp;&nbsp;庄为太史，诫门下：“客至，无贵贱无留门者。”执宾主之礼，以其贵下人。<br /><br />&nbsp;&nbsp;&nbsp;&nbsp;庄廉，又不治其产业，仰奉赐以给诸公。然其r遗人，不过算器食。每朝，候<br /><br />&nbsp;&nbsp;&nbsp;&nbsp;上之间，说未尝不言天下之长者。其推毂士及官属丞史，诚有味其言之也，常引<br /><br />&nbsp;&nbsp;&nbsp;&nbsp;以为贤於己。未尝名吏，与官属言，若恐伤之。闻人之善言，进之上，唯恐后。<br /><br />&nbsp;&nbsp;&nbsp;&nbsp;山东士诸公以此翕然称郑庄。<br /><br />&nbsp;&nbsp;&nbsp;&nbsp;郑庄使视决河，自请治行五日。上曰：“吾闻‘郑庄行，千里不赍粮’，请<br /><br />&nbsp;&nbsp;&nbsp;&nbsp;治行者何也？”然郑庄在朝，常趋和承意，不敢甚引当否。及晚节，汉征匈奴，<br /><br />&nbsp;&nbsp;&nbsp;&nbsp;招四夷，天下费多，财用益匮。庄任人宾客为大农僦人，多逋负。司马安为淮阳<br /><br />&nbsp;&nbsp;&nbsp;&nbsp;太守，发其事，庄以此陷罪，赎为庶人。顷之，守长史。上以为老，以庄为汝南<br /><br />&nbsp;&nbsp;&nbsp;&nbsp;太守。数岁，以官卒。<br /><br />&nbsp;&nbsp;&nbsp;&nbsp;郑庄、汲黯始列为九卿，廉，内行e。此两人中废，家贫，宾客益落。及<br /><br />&nbsp;&nbsp;&nbsp;&nbsp;居郡，卒后家无馀赀财。庄兄弟子孙以庄故，至二千石六七人焉。<br /><br />&nbsp;&nbsp;&nbsp;&nbsp;太史公曰：夫以汲、郑之贤，有势则宾客十倍，无势则否，况众人乎！下<br /><br />&nbsp;&nbsp;&nbsp;&nbsp;翟公有言，始翟公为廷尉，宾客阗门；及废，门外可设雀罗。翟公复为廷尉，宾<br /><br />&nbsp;&nbsp;&nbsp;&nbsp;客欲往，翟公乃大署其门曰：“一死一生，乃知交情。一贫一富，乃知交态。一<br /><br />&nbsp;&nbsp;&nbsp;&nbsp;贵一贱，交情乃见。”汲、郑亦云，悲夫！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,153);">加入书签</a><a
                        href="152.html">上一页</a>&larr;<a href="index.html">返回列表</a>&rarr;<a
                            href="154.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "152.html"; var next_page = "154.html"; var index_page = "index.html"; var sortid = "9"; var article_id = "1"; var chapter_id = "153"; var articlename = "史记"; var chaptername = "传 汲郑列传第六十"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>