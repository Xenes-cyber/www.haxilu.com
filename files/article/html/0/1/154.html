<!DOCTYPE html>
<html>
<head>
<meta charset="gbk" />
<title>史记-传 儒林列传第六十一-在线阅读-哈西文学网</title>
<meta name="keywords" content="司马迁，史记，传 儒林列传第六十一全文，传 儒林列传第六十一在线阅读 哈西文学网" />
<meta name="description" content="哈西文学网提供司马迁的史记 传 儒林列传第六十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/154.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/154.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 儒林列传第六十一</h1>
            <div class="link xb">
                <a href="153.html">上一页</a>&larr;<a href="index.html">返回列表</a>&rarr;<a
                    href="155.html">下一页</a></div>			
            <div id="BookText">&nbsp;&nbsp;&nbsp;&nbsp;太史公曰：余读功令，至於广厉学官之路，未尝不废书而叹也。曰：嗟乎！<br /><br />&nbsp;&nbsp;&nbsp;&nbsp;夫周室衰而关雎作，幽厉微而礼乐坏，诸侯恣行，政由国。故孔子闵王路废而<br /><br />&nbsp;&nbsp;&nbsp;&nbsp;邪道兴，於是论次诗书，修起礼乐。m齐闻韶，三月不知肉味。自卫返鲁，然后<br /><br />&nbsp;&nbsp;&nbsp;&nbsp;乐正，雅颂各得其所。世以混浊莫能用，是以仲尼干七十馀君无所遇，曰“苟有<br /><br />&nbsp;&nbsp;&nbsp;&nbsp;用我者，期月而已矣”。西狩获麟，曰“吾道穷矣”。故因史记作春秋，以当王<br /><br />&nbsp;&nbsp;&nbsp;&nbsp;法，其辞微而指博，后世学者多录焉。<br /><br />&nbsp;&nbsp;&nbsp;&nbsp;自孔子卒后，七十子之徒散游诸侯，大者为师傅卿相，小者友教士大夫，或<br /><br />&nbsp;&nbsp;&nbsp;&nbsp;隐而不见。故子路居卫，子张居陈，澹台子羽居楚，子夏居西河，子贡终於齐。<br /><br />&nbsp;&nbsp;&nbsp;&nbsp;如田子方、段干木、吴起、禽滑之属，皆受业於子夏之伦，为王者师。是时独<br /><br />&nbsp;&nbsp;&nbsp;&nbsp;魏文侯好学。后陵迟以至于始皇，天下并争於战国，懦术既绌焉，然齐鲁之间，<br /><br />&nbsp;&nbsp;&nbsp;&nbsp;学者独不废也。於威、宣之际，孟子、荀卿之列，咸遵夫子之业而润色之，以学<br /><br />&nbsp;&nbsp;&nbsp;&nbsp;显於当世。<br /><br />&nbsp;&nbsp;&nbsp;&nbsp;及至秦之季世，焚诗书，l术士，六从此缺焉。陈涉之王也，而鲁诸儒<br /><br />&nbsp;&nbsp;&nbsp;&nbsp;持孔氏之礼器往归陈王。於是孔甲为陈涉博士，卒与涉俱死。陈涉起匹夫，驱瓦<br /><br />&nbsp;&nbsp;&nbsp;&nbsp;合m戍，旬月以王楚，不满半岁竟灭亡，其事至微浅，然而缙绅先生之徒负孔子<br /><br />&nbsp;&nbsp;&nbsp;&nbsp;礼器往委质为臣者，何也？以秦焚其业，积怨而发愤于陈王也。<br /><br />&nbsp;&nbsp;&nbsp;&nbsp;及高皇帝诛项籍，举兵围鲁，鲁中诸儒尚讲诵习礼乐，弦歌之音不绝，岂非<br /><br />&nbsp;&nbsp;&nbsp;&nbsp;圣人之遗化，好礼乐之国哉？故孔子在陈，曰“归与归与！吾党之小子狂简，斐<br /><br />&nbsp;&nbsp;&nbsp;&nbsp;然成章，不知所以裁之”。夫齐鲁之间於文学，自古以来，其天性也。故汉兴，<br /><br />&nbsp;&nbsp;&nbsp;&nbsp;然后诸儒始得其经，讲习大射乡饮之礼。叔孙通作汉礼仪，因为太常，诸生<br /><br />&nbsp;&nbsp;&nbsp;&nbsp;弟子共定者，咸为选首，於是喟然叹兴於学。然尚有干戈，平定四海，亦未暇遑<br /><br />&nbsp;&nbsp;&nbsp;&nbsp;庠序之事也。孝惠、吕后时，公卿皆武力有功之臣。孝文时颇徵用，然孝文帝本<br /><br />&nbsp;&nbsp;&nbsp;&nbsp;好刑名之言。及至孝景，不任儒者，而窦太后又好黄老之术，故诸博士具官待问，<br /><br />&nbsp;&nbsp;&nbsp;&nbsp;未有进者。<br /><br />&nbsp;&nbsp;&nbsp;&nbsp;及今上即位，赵绾、王臧之属明儒学，而上亦乡之，於是招方正贤良文学之<br /><br />&nbsp;&nbsp;&nbsp;&nbsp;士。自是之后，言诗於鲁则申培公，於齐则辕固生，於燕则韩太傅。言尚书自济<br /><br />&nbsp;&nbsp;&nbsp;&nbsp;南伏生。言礼自鲁高堂生。言易自川田生。言春秋於齐鲁自胡毋生，於赵自董<br /><br />&nbsp;&nbsp;&nbsp;&nbsp;仲舒。及窦太后崩，武安侯田`为丞相，绌黄老、刑名百家之言，延文学儒者数<br /><br />&nbsp;&nbsp;&nbsp;&nbsp;百人，而公孙弘以春秋白衣为天子三公，封以平津侯。天下之学士靡然乡风矣。<br /><br />&nbsp;&nbsp;&nbsp;&nbsp;公孙弘为学官，悼道之郁滞，乃请曰：“丞相御史言：制曰‘盖闻导民以礼，<br /><br />&nbsp;&nbsp;&nbsp;&nbsp;风之以乐。婚姻者，居屋之大伦也。今礼废乐崩，朕甚愍焉。故详延天下方正博<br /><br />&nbsp;&nbsp;&nbsp;&nbsp;闻之士，咸登诸朝。其令礼官劝学，讲议洽闻兴礼，以为天下先。太常议，与博<br /><br />&nbsp;&nbsp;&nbsp;&nbsp;士弟子，崇乡里之化，以广贤材焉’。谨与太常臧、博士平等议曰：闻三代之道，<br /><br />&nbsp;&nbsp;&nbsp;&nbsp;乡里有教，夏曰校，殷曰序，周曰庠。其劝善也，显之朝廷；其惩恶也，加之刑<br /><br />&nbsp;&nbsp;&nbsp;&nbsp;罚。故教化之行也，建首善自京师始，由内及外。今陛下昭至德，开大明，配天<br /><br />&nbsp;&nbsp;&nbsp;&nbsp;地，本人伦，劝学礼，崇化厉贤，以风四方，太平之原也。古者政教未洽，不<br /><br />&nbsp;&nbsp;&nbsp;&nbsp;备其礼，请因旧官而兴焉。为博士官置弟子五十人，复其身。太常择民年十八已<br /><br />&nbsp;&nbsp;&nbsp;&nbsp;上，仪状端正者，补博士弟子。郡国县道邑有好文学，敬长上，肃政教，顺乡里，<br /><br />&nbsp;&nbsp;&nbsp;&nbsp;出入不悖所闻者，令相长丞上属所二千石，二千石谨察可者，当与计偕，诣太常，<br /><br />&nbsp;&nbsp;&nbsp;&nbsp;得受业如弟子。一岁皆辄试，能通一以上，补文学掌故缺；其高弟可以为郎中<br /><br />&nbsp;&nbsp;&nbsp;&nbsp;者，太常籍奏。即有秀才异等，辄以名闻。其不事学若下材及不能通一，辄罢<br /><br />&nbsp;&nbsp;&nbsp;&nbsp;之，而请诸不称者罚。臣谨案诏书律令下者，明天人分际，通古今之义，文章尔<br /><br />&nbsp;&nbsp;&nbsp;&nbsp;雅，训辞深厚，恩施甚美。小吏浅闻，不能究宣，无以明布谕下。治礼次治掌故，<br /><br />&nbsp;&nbsp;&nbsp;&nbsp;以文学礼义为官，迁留滞。请选择其秩比二百石以上，及吏百石通一以上，补<br /><br />&nbsp;&nbsp;&nbsp;&nbsp;左右内史、大行卒史；比百石已下，补郡太守卒史：皆各二人，边郡一人。先用<br /><br />&nbsp;&nbsp;&nbsp;&nbsp;诵多者，若不足，乃择掌故补中二千石属，文学掌故补郡属，备员。请著功令。<br /><br />&nbsp;&nbsp;&nbsp;&nbsp;佗如律令。”制曰：“可。”自此以来，则公卿大夫士吏斌斌多文学之士矣。<br /><br />&nbsp;&nbsp;&nbsp;&nbsp;申公者，鲁人也。高祖过鲁，申公以弟子从师入见高祖于鲁南宫。吕太后时，<br /><br />&nbsp;&nbsp;&nbsp;&nbsp;申公游学长安，与刘郢同师。已而郢为楚王，令申公傅其太子戊。戊不好学，疾<br /><br />&nbsp;&nbsp;&nbsp;&nbsp;申公。及王郢卒，戊立为楚王，胥靡申公。申公耻之，归鲁，退居家教，终身不<br /><br />&nbsp;&nbsp;&nbsp;&nbsp;出门，复谢绝宾客，独王命召之乃往。弟子自远方至受业者百馀人。申公独以诗<br /><br />&nbsp;&nbsp;&nbsp;&nbsp;经为训以教，无传，疑者则阙不传。<br /><br />&nbsp;&nbsp;&nbsp;&nbsp;兰陵王臧既受诗，以事孝景帝为太子少傅，免去。今上初即位，臧乃上书宿<br /><br />&nbsp;&nbsp;&nbsp;&nbsp;卫上，累迁，一岁中为郎中令。及代赵绾亦尝受诗申公，绾为御史大夫。绾、臧<br /><br />&nbsp;&nbsp;&nbsp;&nbsp;请天子，欲立明堂以朝诸侯，不能就其事，乃言师申公。於是天子使使束帛加璧<br /><br />&nbsp;&nbsp;&nbsp;&nbsp;安车驷马迎申公，弟子二人乘轺传从。至，见天子。天子问治乱之事，申公时已<br /><br />&nbsp;&nbsp;&nbsp;&nbsp;八十馀，老，对曰：“为治者不在多言，顾力行何如耳。”是时天子方好文词，<br /><br />&nbsp;&nbsp;&nbsp;&nbsp;见申公对，默然。然已招致，则以为太中大夫，舍鲁邸，议明堂事。太皇窦太后<br /><br />&nbsp;&nbsp;&nbsp;&nbsp;好老子言，不说儒术，得赵绾、王臧之过以让上，上因废明堂事，尽下赵绾、王<br /><br />&nbsp;&nbsp;&nbsp;&nbsp;臧吏，后皆自杀。申公亦疾免以归，数年卒。<br /><br />&nbsp;&nbsp;&nbsp;&nbsp;弟子为博士者十馀人：孔安国至临淮太守，周霸至胶西内史，夏宽至城阳内<br /><br />&nbsp;&nbsp;&nbsp;&nbsp;史，砀鲁赐至东海太守，兰陵缪生至长沙内史，徐偃为胶西中尉，邹人阙门庆忌<br /><br />&nbsp;&nbsp;&nbsp;&nbsp;为胶东内史。其治官民皆有廉节，称其好学。学官弟子行虽不备，而至於大夫、<br /><br />&nbsp;&nbsp;&nbsp;&nbsp;郎中、掌故以百数。言诗虽殊，多本於申公。<br /><br />&nbsp;&nbsp;&nbsp;&nbsp;清河王太傅辕固生者，齐人也。以治诗，孝景时为博士。与黄生争论景帝前。<br /><br />&nbsp;&nbsp;&nbsp;&nbsp;黄生曰：“汤武非受命，乃弑也。”辕固生曰：“不然。夫桀纣虐乱，天下之心<br /><br />&nbsp;&nbsp;&nbsp;&nbsp;皆归汤武，汤武与天下之心而诛桀纣，桀纣之民不为之使而归汤武，汤武不得已<br /><br />&nbsp;&nbsp;&nbsp;&nbsp;而立，非受命为何？”黄生曰：“冠虽敝，必加於首；履虽新，必关於足。何者，<br /><br />&nbsp;&nbsp;&nbsp;&nbsp;上下之分也。今桀纣虽失道，然君上也；汤武虽圣，臣下也。夫主有失行，臣下<br /><br />&nbsp;&nbsp;&nbsp;&nbsp;不能正言匡过以尊天子，反因过而诛之，代立践南面，非弑而何也？”辕固生曰：<br /><br />&nbsp;&nbsp;&nbsp;&nbsp;“必若所云，是高帝代秦即天子之位，非邪？”於是景帝曰：“食肉不食马肝，<br /><br />&nbsp;&nbsp;&nbsp;&nbsp;不为不知味；言学者无言汤武受命，不为愚。”遂罢。是后学者莫敢明受命放杀<br /><br />&nbsp;&nbsp;&nbsp;&nbsp;者。<br /><br />&nbsp;&nbsp;&nbsp;&nbsp;窦太后好老子书，召辕固生问老子书。固曰：“此是家人言耳。”太后怒曰：<br /><br />&nbsp;&nbsp;&nbsp;&nbsp;“安得司空城旦书乎？”乃使固入圈刺豕。景帝知太后怒而固直言无罪，乃假固<br /><br />&nbsp;&nbsp;&nbsp;&nbsp;利兵，下圈刺豕，正中其心，一刺，豕应手而倒。太后默然，无以复罪，罢之。<br /><br />&nbsp;&nbsp;&nbsp;&nbsp;居顷之，景帝以固为廉直，拜为清河王太傅。久之，病免。<br /><br />&nbsp;&nbsp;&nbsp;&nbsp;今上初即位，复以贤良徵固。诸谀儒多疾毁固，曰“固老”，罢归之。时固<br /><br />&nbsp;&nbsp;&nbsp;&nbsp;已九十馀矣。固之徵也，薛人公孙弘亦徵，侧目而视固。固曰：“公孙子，务正<br /><br />&nbsp;&nbsp;&nbsp;&nbsp;学以言，无曲学以阿世！”自是之后，齐言诗皆本辕固生也。诸齐人以诗显贵，<br /><br />&nbsp;&nbsp;&nbsp;&nbsp;皆固之弟子也。<br /><br />&nbsp;&nbsp;&nbsp;&nbsp;韩生者，燕人也。孝文帝时为博士，景帝时为常山王太傅。韩生推诗之意而<br /><br />&nbsp;&nbsp;&nbsp;&nbsp;为内外传数万言，其语颇与齐鲁间殊，然其归一也。淮南贲生受之。自是之后，<br /><br />&nbsp;&nbsp;&nbsp;&nbsp;而燕赵间言诗者由韩生。韩生孙商为今上博士。<br /><br />&nbsp;&nbsp;&nbsp;&nbsp;伏生者，济南人也。故为秦博士。孝文帝时，欲求能治尚书者，天下无有，<br /><br />&nbsp;&nbsp;&nbsp;&nbsp;乃闻伏生能治，欲召之。是时伏生年九十馀，老，不能行，於是乃诏太常使掌故<br /><br />&nbsp;&nbsp;&nbsp;&nbsp;朝错往受之。秦时焚书，伏生壁藏之。其后兵大起，流亡，汉定，伏生求其书，<br /><br />&nbsp;&nbsp;&nbsp;&nbsp;亡数十篇，独得二十九篇，即以教于齐鲁之间。学者由是颇能言尚书，诸山东大<br /><br />&nbsp;&nbsp;&nbsp;&nbsp;师无不涉尚书以教矣。<br /><br />&nbsp;&nbsp;&nbsp;&nbsp;伏生教济南张生及欧阳生，欧阳生教千乘儿宽。儿宽既通尚书，以文学应郡<br /><br />&nbsp;&nbsp;&nbsp;&nbsp;举，诣博士受业，受业孔安国。儿宽贫无资用，常为弟子都养，及时时间行佣赁，<br /><br />&nbsp;&nbsp;&nbsp;&nbsp;以给衣食。行常带经，止息则诵习之。以试第次，补廷尉史。是时张汤方乡学，<br /><br />&nbsp;&nbsp;&nbsp;&nbsp;以为奏谳掾，以古法议决疑大狱，而爱幸宽。宽为人温良，有廉智，自持，而善<br /><br />&nbsp;&nbsp;&nbsp;&nbsp;著书、书奏，敏於文，口不能发明也。汤以为长者，数称誉之。及汤为御史大夫，<br /><br />&nbsp;&nbsp;&nbsp;&nbsp;以儿宽为掾，荐之天子。天子见问，说之。张汤死后六年，儿宽位至御史大夫。<br /><br />&nbsp;&nbsp;&nbsp;&nbsp;九年而以官卒。宽在三公位，以和良承意从容得久，然无有所匡谏；於官，官属<br /><br />&nbsp;&nbsp;&nbsp;&nbsp;易之，不为尽力。张生亦为博士。而伏生孙以治尚书徵，不能明也。<br /><br />&nbsp;&nbsp;&nbsp;&nbsp;自此之后，鲁周霸、孔安国，雒阳贾嘉，颇能言尚书事。孔氏有古文尚书，<br /><br />&nbsp;&nbsp;&nbsp;&nbsp;而安国以今文读之，因以起其家。逸书得十馀篇，盖尚书滋多於是矣。<br /><br />&nbsp;&nbsp;&nbsp;&nbsp;诸学者多言礼，而鲁高堂生最本。礼固自孔子时而其经不具，及至秦焚书，<br /><br />&nbsp;&nbsp;&nbsp;&nbsp;书散亡益多，於今独有士礼，高堂生能言之。<br /><br />&nbsp;&nbsp;&nbsp;&nbsp;而鲁徐生善为容。孝文帝时，徐生以容为礼官大夫。传子至孙徐延、徐襄。<br /><br />&nbsp;&nbsp;&nbsp;&nbsp;襄，其天姿善为容，不能通礼经；延颇能，未善也。襄以容为汉礼官大夫，至广<br /><br />&nbsp;&nbsp;&nbsp;&nbsp;陵内史。延及徐氏弟子公户满意、桓生、单次，皆尝为汉礼官大夫。而瑕丘萧奋<br /><br />&nbsp;&nbsp;&nbsp;&nbsp;以礼为淮阳太守。是后能言礼为容者，由徐氏焉。<br /><br />&nbsp;&nbsp;&nbsp;&nbsp;自鲁商瞿受易孔子，孔子卒，商瞿传易，六世至齐人田何，字子庄，而汉兴。<br /><br />&nbsp;&nbsp;&nbsp;&nbsp;田何传东武人王同子仲，子仲传川人杨何。何以易，元光元年徵，官至中大夫。<br /><br />&nbsp;&nbsp;&nbsp;&nbsp;齐人即墨成以易至城阳相。广川人孟但以易为太子门大夫。鲁人周霸，莒人衡胡，<br /><br />&nbsp;&nbsp;&nbsp;&nbsp;临人主父偃，皆以易至二千石。然要言易者本於杨何之家。<br /><br />&nbsp;&nbsp;&nbsp;&nbsp;董仲舒，广川人也。以治春秋，孝景时为博士。下帷讲诵，弟子传以久次相<br /><br />&nbsp;&nbsp;&nbsp;&nbsp;受业，或莫见其面，盖三年董仲舒不观於舍园，其精如此。进退容止，非礼不行，<br /><br />&nbsp;&nbsp;&nbsp;&nbsp;学士皆师尊之。今上即位，为江都相。以春秋灾异之变推阴阳所以错行，故求雨<br /><br />&nbsp;&nbsp;&nbsp;&nbsp;闭诸阳，纵诸阴，其止雨反是。行之一国，未尝不得所欲。中废为中大夫，居舍，<br /><br />&nbsp;&nbsp;&nbsp;&nbsp;著灾异之记。是时辽东高庙灾，主父偃疾之，取其书奏之天子。天子召诸生示其<br /><br />&nbsp;&nbsp;&nbsp;&nbsp;书，有刺讥。董仲舒弟子吕步舒不知其师书，以为下愚。於是下董仲舒吏，当死，<br /><br />&nbsp;&nbsp;&nbsp;&nbsp;诏赦之。於是董仲舒竟不敢复言灾异。<br /><br />&nbsp;&nbsp;&nbsp;&nbsp;董仲舒为人廉直。是时方外攘四夷，公孙弘治春秋不如董仲舒，而弘希世用<br /><br />&nbsp;&nbsp;&nbsp;&nbsp;事，位至公卿。董仲舒以弘为从谀。弘疾之，乃言上曰：“独董仲舒可使相缪西<br /><br />&nbsp;&nbsp;&nbsp;&nbsp;王。”胶西王素闻董仲舒有行，亦善待之。董仲舒恐久获罪，疾免居家。至卒，<br /><br />&nbsp;&nbsp;&nbsp;&nbsp;终不治产业，以学著书为事。故汉兴至于五世之间，唯董仲舒名为明於春秋，<br /><br />&nbsp;&nbsp;&nbsp;&nbsp;其传公羊氏也。<br /><br />&nbsp;&nbsp;&nbsp;&nbsp;胡毋生，齐人也。孝景时为博士，以老归教授。齐之言春秋者多受胡毋生，<br /><br />&nbsp;&nbsp;&nbsp;&nbsp;公孙弘亦颇受焉。<br /><br />&nbsp;&nbsp;&nbsp;&nbsp;瑕丘江生为Y梁春秋。自公孙弘得用，尝集比其义，卒用董仲舒。<br /><br />&nbsp;&nbsp;&nbsp;&nbsp;仲舒弟子遂者：兰陵褚大，广川殷忠，温吕步舒。褚大至梁相。步舒至长史，<br /><br />&nbsp;&nbsp;&nbsp;&nbsp;持节使决淮南狱，於诸侯擅专断，不报，以春秋之义正之，天子皆以为是。弟子<br /><br />&nbsp;&nbsp;&nbsp;&nbsp;通者，至於命大夫；为郎、谒者、掌故者以百数。而董仲舒子及孙皆以学至大官。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,154);">加入书签</a><a
                        href="153.html">上一页</a>&larr;<a href="index.html">返回列表</a>&rarr;<a
                            href="155.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "153.html"; var next_page = "155.html"; var index_page = "index.html"; var sortid = "9"; var article_id = "1"; var chapter_id = "154"; var articlename = "史记"; var chaptername = "传 儒林列传第六十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>