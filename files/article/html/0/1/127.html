<!DOCTYPE html>
<html>
<head>
<meta charset="gbk" />
<title>史记-传 田儋列传第三十四-在线阅读-哈西文学网</title>
<meta name="keywords" content="司马迁，史记，传 田儋列传第三十四全文，传 田儋列传第三十四在线阅读 哈西文学网" />
<meta name="description" content="哈西文学网提供司马迁的史记 传 田儋列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/127.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/127.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 田儋列传第三十四</h1>
            <div class="link xb">
                <a href="126.html">上一页</a>&larr;<a href="index.html">返回列表</a>&rarr;<a
                    href="128.html">下一页</a></div>			
            <div id="BookText">&nbsp;&nbsp;&nbsp;&nbsp;田儋者，狄人也，故齐王田氏族也。儋从弟田荣，荣弟田横，皆豪，宗，<br /><br />&nbsp;&nbsp;&nbsp;&nbsp;能得人。<br /><br />&nbsp;&nbsp;&nbsp;&nbsp;陈涉之初起王楚也，使周市略定魏地，北至狄，狄城守。田儋详为缚其奴，<br /><br />&nbsp;&nbsp;&nbsp;&nbsp;从少年之廷，欲谒杀奴。见狄令，因击杀令，而召豪吏子弟曰：“诸侯皆反秦自<br /><br />&nbsp;&nbsp;&nbsp;&nbsp;立，齐，古之建国，儋，田氏，当王。”遂自立为齐王，发兵以击周市。周市军<br /><br />&nbsp;&nbsp;&nbsp;&nbsp;还去，田儋因率兵东略定齐地。<br /><br />&nbsp;&nbsp;&nbsp;&nbsp;秦将章邯围魏王咎於临济，急。魏王请救於齐，齐王田儋将兵救魏。章邯夜<br /><br />&nbsp;&nbsp;&nbsp;&nbsp;衔枚击，大破齐、魏军，杀田儋於临济下。儋弟田荣收儋馀兵东走东阿。<br /><br />&nbsp;&nbsp;&nbsp;&nbsp;齐人闻王田儋死，乃立故齐王建之弟田假为齐王，田角为相，田间为将，以<br /><br />&nbsp;&nbsp;&nbsp;&nbsp;距诸侯。<br /><br />&nbsp;&nbsp;&nbsp;&nbsp;田荣之走东阿，章邯追围之。项梁闻田荣之急，乃引兵击破章邯军东阿下。<br /><br />&nbsp;&nbsp;&nbsp;&nbsp;章邯走而西，项梁因追之。而田荣怒齐之立假，乃引兵归，击逐齐王假。假亡走<br /><br />&nbsp;&nbsp;&nbsp;&nbsp;楚。齐相角亡走赵；角弟田间前求救赵，因留不敢归。田荣乃立田儋子市为齐王。<br /><br />&nbsp;&nbsp;&nbsp;&nbsp;荣相之，田横为将，平齐地。<br /><br />&nbsp;&nbsp;&nbsp;&nbsp;项梁既追章邯，章邯兵益盛，项梁使使告赵、齐，发兵共击章邯。田荣曰：<br /><br />&nbsp;&nbsp;&nbsp;&nbsp;“使楚杀田假，赵杀田角、田间，乃肯出兵。”楚怀王曰：“田假与国之王，穷<br /><br />&nbsp;&nbsp;&nbsp;&nbsp;而归我，杀之不义。”赵亦不杀田角、田间以市於齐。齐曰：“蝮螫手则斩手，<br /><br />&nbsp;&nbsp;&nbsp;&nbsp;螫足则斩足。何者？为害於身也。今田假、田角、田间於楚、赵，非直手足戚也，<br /><br />&nbsp;&nbsp;&nbsp;&nbsp;何故不杀？且秦复得志於天下，则t用事者坟墓矣。”楚、赵不听，齐亦怒，<br /><br />&nbsp;&nbsp;&nbsp;&nbsp;终不肯出兵。章邯果败杀项梁，破楚兵，楚兵东走，而章邯渡河围赵於钜鹿。项<br /><br />&nbsp;&nbsp;&nbsp;&nbsp;羽往救赵，由此怨田荣。<br /><br />&nbsp;&nbsp;&nbsp;&nbsp;项羽既存赵，降章邯等，西屠咸阳，灭秦而立侯王也，乃徙齐王田市更王胶<br /><br />&nbsp;&nbsp;&nbsp;&nbsp;东，治即墨。齐将田都从共救赵，因入关，故立都为齐王，治临淄。故齐王建孙<br /><br />&nbsp;&nbsp;&nbsp;&nbsp;田安，项羽方渡河救赵，田安下济北数城，引兵降项羽，项羽立田安为济北王，<br /><br />&nbsp;&nbsp;&nbsp;&nbsp;治博阳。田荣以负项梁不肯出兵助楚、赵攻秦，故不得王；赵将陈馀亦失职，不<br /><br />&nbsp;&nbsp;&nbsp;&nbsp;得王：二人俱怨项王。<br /><br />&nbsp;&nbsp;&nbsp;&nbsp;项王既归，诸侯各就国，田荣使人将兵助陈馀，令反赵地，而荣亦发兵以距<br /><br />&nbsp;&nbsp;&nbsp;&nbsp;击田都，田都亡走楚。田荣留齐王市，无令之胶东。市之左右曰：“项王暴，<br /><br />&nbsp;&nbsp;&nbsp;&nbsp;而王当之胶东，不就国，必危。”市惧，乃亡就国。田荣怒，追击杀齐王市於即<br /><br />&nbsp;&nbsp;&nbsp;&nbsp;墨，还攻杀济北王安。於是田荣乃自立为齐王，尽并三齐之地。<br /><br />&nbsp;&nbsp;&nbsp;&nbsp;项王闻之，大怒，乃北伐齐。齐王田荣兵败，走平原，平原人杀荣。项王遂<br /><br />&nbsp;&nbsp;&nbsp;&nbsp;烧夷齐城郭，所过者尽屠之。齐人相聚畔之。荣弟横，收齐散兵，得数万人，反<br /><br />&nbsp;&nbsp;&nbsp;&nbsp;击项羽於城阳。而汉王率诸侯败楚，入彭城。项羽闻之，乃y齐而归，击汉於<br /><br />&nbsp;&nbsp;&nbsp;&nbsp;彭城，因连与汉战，相距荥阳。以故田横复得收齐城邑，立田荣子广为齐王，而<br /><br />&nbsp;&nbsp;&nbsp;&nbsp;横相之，专国政，政无巨细皆断於相。<br /><br />&nbsp;&nbsp;&nbsp;&nbsp;横定齐三年，汉王使郦生往说下齐王广及其相国横。横以为然，解其历下军。<br /><br />&nbsp;&nbsp;&nbsp;&nbsp;汉将韩信引兵且东击齐。齐初使华无伤、田解军於历下以距汉，汉使至，乃罢守<br /><br />&nbsp;&nbsp;&nbsp;&nbsp;战备，纵酒，且遣使与汉平。汉将韩信已平赵、燕，用蒯通计，度平原，袭破齐<br /><br />&nbsp;&nbsp;&nbsp;&nbsp;历下军，因入临淄。齐王广、相横怒，以郦生卖己，而亨郦生。齐王广东走高密，<br /><br />&nbsp;&nbsp;&nbsp;&nbsp;相横走博，守相田光走城阳，将军田既军於胶东。楚使龙且救齐，齐王与合军高<br /><br />&nbsp;&nbsp;&nbsp;&nbsp;密。汉将韩信与曹参破杀龙且，虏齐王广。汉将灌婴追得齐守相田光。至博，而<br /><br />&nbsp;&nbsp;&nbsp;&nbsp;横闻齐王死，自立为齐王，还击婴，婴败横之军於嬴下。田横亡走梁，归彭越。<br /><br />&nbsp;&nbsp;&nbsp;&nbsp;彭越是时居梁地，中立，且为汉，且为楚。韩信已杀龙且，因令曹参进兵破杀田<br /><br />&nbsp;&nbsp;&nbsp;&nbsp;既於胶东，使灌婴破杀齐将田吸於千乘。韩信遂平齐，乞自立为齐假王，汉因而<br /><br />&nbsp;&nbsp;&nbsp;&nbsp;立之。<br /><br />&nbsp;&nbsp;&nbsp;&nbsp;后岁馀，汉灭项籍，汉王立为皇帝，以彭越为梁王。田横惧诛，而与其徒属<br /><br />&nbsp;&nbsp;&nbsp;&nbsp;五百馀人入海，居岛中。高帝闻之，以为田横兄弟本定齐，齐人贤者多附焉，今<br /><br />&nbsp;&nbsp;&nbsp;&nbsp;在海中不收，后恐为乱，乃使使赦田横罪而召之。田横因谢曰：“臣亨陛下之使<br /><br />&nbsp;&nbsp;&nbsp;&nbsp;郦生，今闻其弟郦商为汉将而贤，臣恐惧，不敢奉诏，请为庶人，守海岛中。”<br /><br />&nbsp;&nbsp;&nbsp;&nbsp;使还报，高皇帝乃诏卫尉郦商曰：“齐王田横即至，人马从者敢动摇者致族夷！”<br /><br />&nbsp;&nbsp;&nbsp;&nbsp;乃复使使持节具告以诏商状，曰：“田横来，大者王，小者乃侯耳；不来，且举<br /><br />&nbsp;&nbsp;&nbsp;&nbsp;兵加诛焉。”田横乃与其客二人乘传诣雒阳。<br /><br />&nbsp;&nbsp;&nbsp;&nbsp;未至三十里，至尸乡厩置，横谢使者曰：“人臣见天子当洗沐。”止留。谓<br /><br />&nbsp;&nbsp;&nbsp;&nbsp;其客曰：“横始与汉王俱南面称孤，今汉王为天子，而横乃为亡虏而北面事之，<br /><br />&nbsp;&nbsp;&nbsp;&nbsp;其耻固已甚矣。且吾亨人之兄，与其弟并肩而事其主，纵彼畏天子之诏，不敢动<br /><br />&nbsp;&nbsp;&nbsp;&nbsp;我，我独不愧於心乎？且陛下所以欲见我者，不过欲一见吾面貌耳。今陛下在洛<br /><br />&nbsp;&nbsp;&nbsp;&nbsp;阳，今斩吾头，驰三十里间，形容尚未能败，犹可观也。”遂自刭，令客奉其头，<br /><br />&nbsp;&nbsp;&nbsp;&nbsp;从使者驰奏之高帝。高帝曰：“嗟乎，有以也夫！起自布衣，兄弟三人更王，岂<br /><br />&nbsp;&nbsp;&nbsp;&nbsp;不贤乎哉！”为之流涕，而拜其二客为都尉，发卒二千人，以王者礼葬田横。<br /><br />&nbsp;&nbsp;&nbsp;&nbsp;既葬，二客穿其冢旁孔，皆自刭，下从之。高帝闻之，乃大惊，以田横之客<br /><br />&nbsp;&nbsp;&nbsp;&nbsp;皆贤。吾闻其馀尚五百人在海中，使使召之。至则闻田横死，亦皆自杀。於是乃<br /><br />&nbsp;&nbsp;&nbsp;&nbsp;知田横兄弟能得士也。<br /><br />&nbsp;&nbsp;&nbsp;&nbsp;太史公曰：甚矣蒯通之谋，乱齐骄淮阴，其卒亡此两人！蒯通者，善为长短<br /><br />&nbsp;&nbsp;&nbsp;&nbsp;说，论战国之权变，为八十一首。通善齐人安期生，安期生尝干项羽，项羽不能<br /><br />&nbsp;&nbsp;&nbsp;&nbsp;用其k。已而项羽欲封此两人，两人终不肯受，亡去。田横之高节，宾客慕义而<br /><br />&nbsp;&nbsp;&nbsp;&nbsp;从横死，岂非至贤！余因而列焉。不无善画者，莫能图，何哉？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,127);">加入书签</a><a
                        href="126.html">上一页</a>&larr;<a href="index.html">返回列表</a>&rarr;<a
                            href="128.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "126.html"; var next_page = "128.html"; var index_page = "index.html"; var sortid = "9"; var article_id = "1"; var chapter_id = "127"; var articlename = "史记"; var chaptername = "传 田儋列传第三十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>