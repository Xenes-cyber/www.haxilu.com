<!DOCTYPE html>
<html>
<head>
<meta charset="gbk" />
<title>史记-传 韩长孺列传第四十八-在线阅读-哈西文学网</title>
<meta name="keywords" content="司马迁，史记，传 韩长孺列传第四十八全文，传 韩长孺列传第四十八在线阅读 哈西文学网" />
<meta name="description" content="哈西文学网提供司马迁的史记 传 韩长孺列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/141.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/141.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 韩长孺列传第四十八</h1>
            <div class="link xb">
                <a href="140.html">上一页</a>&larr;<a href="index.html">返回列表</a>&rarr;<a
                    href="142.html">下一页</a></div>			
            <div id="BookText">&nbsp;&nbsp;&nbsp;&nbsp;御史大夫韩安国者，梁成安人也，后徙睢阳。尝受韩子、杂家说於驺田生所。<br /><br />&nbsp;&nbsp;&nbsp;&nbsp;事梁孝王为中大夫。吴楚反时，孝王使安国及张羽为将，I吴兵於东界。张羽力<br /><br />&nbsp;&nbsp;&nbsp;&nbsp;战，安国持重，以故吴不能过梁。吴楚已破，安国、张羽名由此显。<br /><br />&nbsp;&nbsp;&nbsp;&nbsp;梁孝王，景帝母弟，窦太后爱之，令得自请置相、二千石，出入游戏，c於<br /><br />&nbsp;&nbsp;&nbsp;&nbsp;天子。天子闻之，心弗善也。太后知帝不善，乃怒梁使者，弗见，案责王所为。<br /><br />&nbsp;&nbsp;&nbsp;&nbsp;韩安国为梁使，见大长公主而泣曰：“何梁王为人子之孝，为人臣之忠，太后曾<br /><br />&nbsp;&nbsp;&nbsp;&nbsp;弗省也？夫前日吴、楚、齐、赵七国反时，自关以东皆合从西乡，惟梁最亲为艰<br /><br />&nbsp;&nbsp;&nbsp;&nbsp;难。梁王念太后、帝在中，而诸侯扰乱，一言泣数行下，跪送臣等六人，将兵击<br /><br />&nbsp;&nbsp;&nbsp;&nbsp;s吴楚，吴楚以故兵不敢西，而卒破亡，梁王之力也。今太后以小节苛礼责望梁<br /><br />&nbsp;&nbsp;&nbsp;&nbsp;王。梁王父兄皆帝王，所见者大，故出称跸，入言警，车旗皆帝所赐也，即欲以<br /><br />&nbsp;&nbsp;&nbsp;&nbsp;鞅上兀驱驰国中，以夸诸侯，令天下尽知太后、帝爱之也。今梁使来，辄案责<br /><br />&nbsp;&nbsp;&nbsp;&nbsp;之。梁王恐，日夜涕泣思慕，不知所为。何梁王之为子孝，为臣忠，而太后弗恤<br /><br />&nbsp;&nbsp;&nbsp;&nbsp;也？”大长公主具以告太后，太后喜曰：“为言之帝。”言之，帝心乃解，而免<br /><br />&nbsp;&nbsp;&nbsp;&nbsp;冠谢太后曰：“兄弟不能相教，乃为太后遗忧。”悉见梁使，厚赐之。其后梁王<br /><br />&nbsp;&nbsp;&nbsp;&nbsp;益亲O。太后、长公主更赐安国可直千馀金。名由此显，结於汉。<br /><br />&nbsp;&nbsp;&nbsp;&nbsp;其后安国坐法抵罪，蒙狱吏田甲辱安国。安国曰：“死灰独不复然乎？”田<br /><br />&nbsp;&nbsp;&nbsp;&nbsp;甲曰：“然即溺之。”居无何，梁内史缺，汉使使者拜安国为梁内史，起徒中为<br /><br />&nbsp;&nbsp;&nbsp;&nbsp;二千石。田甲亡走。安国曰：“甲不就官，我灭而宗。”甲因肉袒谢。安国笑曰：<br /><br />&nbsp;&nbsp;&nbsp;&nbsp;“可溺矣！公等足与治乎？”卒善遇之。<br /><br />&nbsp;&nbsp;&nbsp;&nbsp;梁内史之缺也，孝王新得齐人公孙诡，说之，欲请以为内史。窦太后闻，乃<br /><br />&nbsp;&nbsp;&nbsp;&nbsp;诏王以安国为内史。<br /><br />&nbsp;&nbsp;&nbsp;&nbsp;公孙诡、羊胜说孝王求为帝太子及益地事，恐汉大臣不听，乃阴使人刺汉用<br /><br />&nbsp;&nbsp;&nbsp;&nbsp;事谋臣。及杀故吴相袁盎，景帝遂闻诡、胜等计画，乃遣使捕诡、胜，必得。汉<br /><br />&nbsp;&nbsp;&nbsp;&nbsp;使十辈至梁，相以下举国大索，月馀不得。内史安国闻诡、胜匿孝王所，安国入<br /><br />&nbsp;&nbsp;&nbsp;&nbsp;见王而泣曰：“主辱臣死。大王无良臣，故事纷纷至此。今诡、胜不得，请辞赐<br /><br />&nbsp;&nbsp;&nbsp;&nbsp;死。”王曰：“何至此？”安国泣数行下，曰：“大王自度於皇帝，孰与太上皇<br /><br />&nbsp;&nbsp;&nbsp;&nbsp;之与高皇帝及皇帝之与临江王亲？”孝王曰：“弗如也。”安国曰：“夫太上、<br /><br />&nbsp;&nbsp;&nbsp;&nbsp;临江亲父子之间，然而高帝曰‘提三尺剑取天下者朕也’，故太上皇终不得制事，<br /><br />&nbsp;&nbsp;&nbsp;&nbsp;居于栎阳。临江王，m长太子也，以一言过，废王临江；用宫垣事，卒自杀中尉<br /><br />&nbsp;&nbsp;&nbsp;&nbsp;府。何者？治天下终不以私乱公。语曰：‘虽有亲父，安知其不为虎？虽有亲兄，<br /><br />&nbsp;&nbsp;&nbsp;&nbsp;安知其不为狼？’今大王列在诸侯，悦一邪臣浮说，犯上禁，桡明法。天子以太<br /><br />&nbsp;&nbsp;&nbsp;&nbsp;后故，不忍致法於王。太后日夜涕泣，幸大王自改，而大王终不觉寤。有如太后<br /><br />&nbsp;&nbsp;&nbsp;&nbsp;宫车即晏驾，大王尚谁攀乎？”语未卒，孝王泣数行下，谢安国曰：“吾今出诡、<br /><br />&nbsp;&nbsp;&nbsp;&nbsp;胜。”诡、胜自杀。汉使还报，梁事皆得释，安国之力也。於是景帝、太后益重<br /><br />&nbsp;&nbsp;&nbsp;&nbsp;安国。孝王卒，共王即位，安国坐法失官，居家。<br /><br />&nbsp;&nbsp;&nbsp;&nbsp;建元中，武安侯田`为汉太尉，亲贵用事，安国以五百金物遗`。`言安国<br /><br />&nbsp;&nbsp;&nbsp;&nbsp;太后，天子亦素闻其贤，即召以为北地都尉，迁为大司农。闽越、东越相攻，安<br /><br />&nbsp;&nbsp;&nbsp;&nbsp;国及大行王恢将。未至越，越杀其王降，汉兵亦罢。建元六年，武安侯为丞相，<br /><br />&nbsp;&nbsp;&nbsp;&nbsp;安国为御史大夫。<br /><br />&nbsp;&nbsp;&nbsp;&nbsp;匈奴来请和亲，天子下议。大行王恢，燕人也，数为边吏，习知胡事。议曰：<br /><br />&nbsp;&nbsp;&nbsp;&nbsp;“汉与匈奴和亲，率不过数岁即复倍约。不如勿许，兴兵击之。”安国曰：“千<br /><br />&nbsp;&nbsp;&nbsp;&nbsp;里而战，兵不获利。今匈奴负戎马之足，怀禽兽之心，迁徙鸟举，难得而制也。<br /><br />&nbsp;&nbsp;&nbsp;&nbsp;得其地不足以为广，有其众不足以为，自上古不属为人。汉数千里争利，则人<br /><br />&nbsp;&nbsp;&nbsp;&nbsp;马罢，虏以全制其敝。且弩之极，矢不能穿鲁缟；冲风之末，力不能漂鸿毛。<br /><br />&nbsp;&nbsp;&nbsp;&nbsp;非初不劲，末力衰也。击之不便，不如和亲。”群臣议者多附安国，於是上许和<br /><br />&nbsp;&nbsp;&nbsp;&nbsp;亲。<br /><br />&nbsp;&nbsp;&nbsp;&nbsp;其明年，则元光元年，雁门马邑豪聂翁壹因大行王恢言上曰：“匈奴初和亲，<br /><br />&nbsp;&nbsp;&nbsp;&nbsp;亲信边，可诱以利。”阴使聂翁壹为间，亡入匈奴，谓单于曰：“吾能斩马邑令<br /><br />&nbsp;&nbsp;&nbsp;&nbsp;丞吏，以城降，财物可尽得。”单于爱信之，以为然，许聂翁壹。聂翁壹乃还，<br /><br />&nbsp;&nbsp;&nbsp;&nbsp;诈斩死罪囚，县其头马邑城，示单于使者为信。曰：“马邑长吏已死，可急来。”<br /><br />&nbsp;&nbsp;&nbsp;&nbsp;於是单于穿塞将十馀万骑，入武州塞。<br /><br />&nbsp;&nbsp;&nbsp;&nbsp;当是时，汉伏兵车骑材官三十馀万，匿马邑旁谷中。卫尉李广为骁骑将军，<br /><br />&nbsp;&nbsp;&nbsp;&nbsp;太仆公孙贺为轻车将军，大行王恢为将屯将军，太中大夫李息为材官将军。御史<br /><br />&nbsp;&nbsp;&nbsp;&nbsp;大夫韩安国为护军将军，诸将皆属护军。约单于入马邑而汉兵纵发。王恢、李息、<br /><br />&nbsp;&nbsp;&nbsp;&nbsp;李广别从代主击其辎重。於是单于入汉长城武州塞。未至马邑百馀里，行掠卤，<br /><br />&nbsp;&nbsp;&nbsp;&nbsp;徒见畜牧於野，不见一人。单于怪之，攻烽燧，得武州尉史。欲刺问尉史。尉史<br /><br />&nbsp;&nbsp;&nbsp;&nbsp;曰：“汉兵数十万伏马邑下。”单于顾谓左右曰：“几为汉所卖！”乃引兵还。<br /><br />&nbsp;&nbsp;&nbsp;&nbsp;出塞，曰：“吾得尉史，乃天也。”命尉史为“天王”。塞下传言单于已引去。<br /><br />&nbsp;&nbsp;&nbsp;&nbsp;汉兵追至塞，度弗及，即罢。王恢等兵三万，闻单于不与汉合，度往击辎重，必<br /><br />&nbsp;&nbsp;&nbsp;&nbsp;与单于精兵战，汉兵势必败，则以便宜罢兵，皆无功。<br /><br />&nbsp;&nbsp;&nbsp;&nbsp;天子怒王恢不出击单于辎重，擅引兵罢也。恢曰：“始约虏入马邑城，兵与<br /><br />&nbsp;&nbsp;&nbsp;&nbsp;单于接，而臣击其辎重，可得利。今单于闻，不至而还，臣以三万人众不敌，<br /><br />&nbsp;&nbsp;&nbsp;&nbsp;A取辱耳。臣固知还而斩，然得完陛下士三万人。”於是下恢廷尉。廷尉当恢<br /><br />&nbsp;&nbsp;&nbsp;&nbsp;逗桡，当斩。恢私行千金丞相`。`不敢言上，而言於太后曰：“王恢首造马邑<br /><br />&nbsp;&nbsp;&nbsp;&nbsp;事，今不成而诛恢，是为匈奴报仇也。”上朝太后，太后以丞相言告上。上曰：<br /><br />&nbsp;&nbsp;&nbsp;&nbsp;“首为马邑事者，恢也，故发天下兵数十万，从其言，为此。且纵单于不可得，<br /><br />&nbsp;&nbsp;&nbsp;&nbsp;恢所部击其辎重，犹颇可得，以慰士大夫心。今不诛恢，无以谢天下。”於是恢<br /><br />&nbsp;&nbsp;&nbsp;&nbsp;闻之，乃自杀。<br /><br />&nbsp;&nbsp;&nbsp;&nbsp;安国为人多大略，智足以当世取合，而出於忠厚焉。贪嗜於财。所推举皆廉<br /><br />&nbsp;&nbsp;&nbsp;&nbsp;士，贤於己者也。於梁举壶遂、臧固、郅他，皆天下名士，士亦以此称慕之，唯<br /><br />&nbsp;&nbsp;&nbsp;&nbsp;天子以为国器。安国为御史大夫四岁馀，丞相田`死，安国行丞相事，奉引堕车<br /><br />&nbsp;&nbsp;&nbsp;&nbsp;蹇。天子议置相，欲用安国，使使视之，蹇甚，乃更以平棘侯薛泽为丞相。安国<br /><br />&nbsp;&nbsp;&nbsp;&nbsp;病免数月，蹇愈，上复以安国为中尉。岁馀，徙为卫尉。<br /><br />&nbsp;&nbsp;&nbsp;&nbsp;车骑将军卫青击匈奴，出上谷，破胡茏城。将军李广为匈奴所得，复失之；<br /><br />&nbsp;&nbsp;&nbsp;&nbsp;公孙敖大亡卒：皆当斩，赎为庶人。明年，匈奴大入边，杀辽西太守，及入雁门，<br /><br />&nbsp;&nbsp;&nbsp;&nbsp;所杀略数千人。车骑将军卫青击之，出雁门。卫尉安国为材官将军，屯於渔阳。<br /><br />&nbsp;&nbsp;&nbsp;&nbsp;安国捕生虏，言匈奴远去。即上书言方田作时，请且罢军屯。罢军屯月馀，匈奴<br /><br />&nbsp;&nbsp;&nbsp;&nbsp;大入上谷、渔阳。安国壁乃有七百馀人，出与战，不胜，复入壁。匈奴虏略千馀<br /><br />&nbsp;&nbsp;&nbsp;&nbsp;人及畜产而去。天子闻之，怒，使使责让安国。徒安国益东，屯右北平。是时匈<br /><br />&nbsp;&nbsp;&nbsp;&nbsp;奴虏言当入东方。<br /><br />&nbsp;&nbsp;&nbsp;&nbsp;安国始为御史大夫及护军，后稍斥疏，下迁；而新幸壮将军卫青等有功，益<br /><br />&nbsp;&nbsp;&nbsp;&nbsp;贵。安国既疏远，默默也；将屯又为匈奴所欺，失亡多，甚自愧。幸得罢归，乃<br /><br />&nbsp;&nbsp;&nbsp;&nbsp;益东徙屯，意忽忽不乐。数月，病欧血死。安国以元朔二年中卒。<br /><br />&nbsp;&nbsp;&nbsp;&nbsp;太史公曰：余与壶遂定律历，观韩长孺之义，壶遂之深中隐厚。世之言梁多<br /><br />&nbsp;&nbsp;&nbsp;&nbsp;长者，不虚哉！壶遂官至詹事，天子方倚以为汉相，会遂卒。不然，壶遂之内廉<br /><br />&nbsp;&nbsp;&nbsp;&nbsp;行，斯鞠躬君子也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,141);">加入书签</a><a
                        href="140.html">上一页</a>&larr;<a href="index.html">返回列表</a>&rarr;<a
                            href="142.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "140.html"; var next_page = "142.html"; var index_page = "index.html"; var sortid = "9"; var article_id = "1"; var chapter_id = "141"; var articlename = "史记"; var chaptername = "传 韩长孺列传第四十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>