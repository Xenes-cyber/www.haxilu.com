<!DOCTYPE html>
<html>
<head>
<meta charset="gbk" />
<title>史记-传 苏秦列传第九-在线阅读-哈西文学网</title>
<meta name="keywords" content="司马迁，史记，传 苏秦列传第九全文，传 苏秦列传第九在线阅读 哈西文学网" />
<meta name="description" content="哈西文学网提供司马迁的史记 传 苏秦列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/100.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/100.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 苏秦列传第九</h1>
            <div class="link xb">
                <a href="99.html">上一页</a>&larr;<a href="index.html">返回列表</a>&rarr;<a
                    href="101.html">下一页</a></div>			
            <div id="BookText">&nbsp;&nbsp;&nbsp;&nbsp;苏秦者，东周雒阳人也。东事师於齐，而习之於鬼谷先生。<br /><br />&nbsp;&nbsp;&nbsp;&nbsp;出游数岁，大困而归。兄弟嫂妹妻妾窃皆笑之，曰：“周人之俗，治产业，<br /><br />&nbsp;&nbsp;&nbsp;&nbsp;力工商，逐什二以为务。今子释本而事口舌，困，不亦宜乎！”苏秦闻之而惭，<br /><br />&nbsp;&nbsp;&nbsp;&nbsp;自伤，乃闭室不出，出其书遍观之。曰：“夫士业已屈首受书，而不能以取尊荣，<br /><br />&nbsp;&nbsp;&nbsp;&nbsp;虽多亦奚以为！”於是得周书阴符，伏而读之。期年，以出揣摩，曰：“此可以<br /><br />&nbsp;&nbsp;&nbsp;&nbsp;说当世之君矣。”求说周显王。显王左右素习知苏秦，皆少之。弗信。<br /><br />&nbsp;&nbsp;&nbsp;&nbsp;乃西至秦。秦孝公卒。说惠王曰：“秦四塞之国，被山带渭，东有关河，西<br /><br />&nbsp;&nbsp;&nbsp;&nbsp;有汉中，南有巴蜀，北有代马，此天府也。以秦士民之众，兵法之教，可以吞天<br /><br />&nbsp;&nbsp;&nbsp;&nbsp;下，称帝而治。”秦王曰：“毛羽未成，不可以高蜚；文理未明，不可以并兼。”<br /><br />&nbsp;&nbsp;&nbsp;&nbsp;方诛商鞅，疾辩士，弗用。<br /><br />&nbsp;&nbsp;&nbsp;&nbsp;乃东之赵。赵肃侯令其弟成为相，号奉阳君。奉阳君弗说之。<br /><br />&nbsp;&nbsp;&nbsp;&nbsp;去游燕，岁馀而后得见。说燕文侯曰：“燕东有朝鲜、辽东，北有林胡、楼<br /><br />&nbsp;&nbsp;&nbsp;&nbsp;烦，西有云中、九原，南有呼沱、易水，地方二千馀里，带甲数十万，车六百乘，<br /><br />&nbsp;&nbsp;&nbsp;&nbsp;骑六千匹，粟支数年。南有碣石、雁门之饶，北有枣栗之利，民虽不佃作而足於<br /><br />&nbsp;&nbsp;&nbsp;&nbsp;枣栗矣。此所谓天府者也。<br /><br />&nbsp;&nbsp;&nbsp;&nbsp;“夫安乐无事，不见覆军杀将，无过燕者。大王知其所以然乎？夫燕之所以<br /><br />&nbsp;&nbsp;&nbsp;&nbsp;不犯寇被甲兵者，以赵之为蔽其南也。秦赵五战，秦再胜而赵三胜。秦赵相毙，<br /><br />&nbsp;&nbsp;&nbsp;&nbsp;而王以全燕制其后，此燕之所以不犯寇也。且夫秦之攻燕也，逾云中、九原，过<br /><br />&nbsp;&nbsp;&nbsp;&nbsp;代、上谷，弥地数千里，虽得燕城，秦计固不能守也。秦之不能害燕亦明矣。今<br /><br />&nbsp;&nbsp;&nbsp;&nbsp;赵之攻燕也，发号出令，不至十日而数十万之军军於东垣矣。渡呼沱，涉易水，<br /><br />&nbsp;&nbsp;&nbsp;&nbsp;不至四五日而距国都矣。故曰秦之攻燕也，战於千里之外；赵之攻燕也，战於百<br /><br />&nbsp;&nbsp;&nbsp;&nbsp;里之内。夫不忧百里之患而重千里之外，计无过於此者。是故愿大王与赵从亲，<br /><br />&nbsp;&nbsp;&nbsp;&nbsp;天下为一，则燕国必无患矣。”<br /><br />&nbsp;&nbsp;&nbsp;&nbsp;文侯曰：“子言则可，然吾国小，西迫赵，南近齐，齐、赵国也。子必<br /><br />&nbsp;&nbsp;&nbsp;&nbsp;欲合从以安燕，寡人请以国从。”<br /><br />&nbsp;&nbsp;&nbsp;&nbsp;於是资苏秦车马金帛以至赵。而奉阳君已死，即因说赵肃侯曰：“天下卿相<br /><br />&nbsp;&nbsp;&nbsp;&nbsp;人臣及布衣之士，皆高贤君之行义，皆愿奉教陈忠於前之日久矣。虽然，奉阳君<br /><br />&nbsp;&nbsp;&nbsp;&nbsp;妒而君不任事，是以宾客游士莫敢自尽於前者。今奉阳君捐馆舍，君乃今复与士<br /><br />&nbsp;&nbsp;&nbsp;&nbsp;民相亲也，臣故敢进其愚虑。<br /><br />&nbsp;&nbsp;&nbsp;&nbsp;“窃为君计者，莫若安民无事，且无庸有事於民也。安民之本，在於择交，<br /><br />&nbsp;&nbsp;&nbsp;&nbsp;择交而得则民安，择交而不得则民终身不安。请言外患：齐秦为两敌而民不得安，<br /><br />&nbsp;&nbsp;&nbsp;&nbsp;倚秦攻齐而民不得安，倚齐攻秦而民不得安。故夫谋人之主，伐人之国，常苦出<br /><br />&nbsp;&nbsp;&nbsp;&nbsp;辞断绝人之交也。愿君慎勿出於口。请别白黑，所以异阴阳而已矣。君诚能听臣，<br /><br />&nbsp;&nbsp;&nbsp;&nbsp;燕必致旃裘狗马之地，齐必致鱼盐之海，楚必致橘柚之园，韩、魏、中山皆可使<br /><br />&nbsp;&nbsp;&nbsp;&nbsp;致汤沐之奉，而贵戚父兄皆可以受封侯。夫割地包利，五伯之所以覆军禽将而求<br /><br />&nbsp;&nbsp;&nbsp;&nbsp;也；封侯贵戚，汤武之所以放弑而争也。今君高拱而两有之，此臣之所以为君愿<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;“今大王与秦，则秦必弱韩、魏；与齐，则齐必弱楚、魏。魏弱则割河外，<br /><br />&nbsp;&nbsp;&nbsp;&nbsp;韩弱则效宜阳，宜阳效则上郡绝，河外割则道不通，楚弱则无援。此三策者，不<br /><br />&nbsp;&nbsp;&nbsp;&nbsp;可不孰计也。<br /><br />&nbsp;&nbsp;&nbsp;&nbsp;“夫秦下轵道，则南阳危；劫韩包周，则赵氏自操兵；据卫取卷，则齐必入<br /><br />&nbsp;&nbsp;&nbsp;&nbsp;朝秦。秦欲已得乎山东，则必举兵而向赵矣。秦甲渡河逾漳，据番吾，则兵必战<br /><br />&nbsp;&nbsp;&nbsp;&nbsp;於邯郸之下矣。此臣之所为君患也。<br /><br />&nbsp;&nbsp;&nbsp;&nbsp;“当今之时，山东之建国莫於赵。赵地方二千馀里，带甲数十万，车千乘，<br /><br />&nbsp;&nbsp;&nbsp;&nbsp;骑万匹，粟支数年。西有常山，南有河漳，东有清河，北有燕国。燕固弱国，不<br /><br />&nbsp;&nbsp;&nbsp;&nbsp;足畏也。秦之所害於天下者莫如赵，然而秦不敢举兵伐赵者，何也？畏韩、魏之<br /><br />&nbsp;&nbsp;&nbsp;&nbsp;议其后也。然则韩、魏，赵之南蔽也。秦之攻韩、魏也，无有名山大川之限，稍<br /><br />&nbsp;&nbsp;&nbsp;&nbsp;蚕食之，傅国都而止。韩、魏不能支秦，必入臣於秦。秦无韩、魏之规，则祸必<br /><br />&nbsp;&nbsp;&nbsp;&nbsp;中於赵矣。此臣之所为君患也。<br /><br />&nbsp;&nbsp;&nbsp;&nbsp;“臣闻尧无三夫之分，舜无咫尺之地，以有天下；禹无百人之聚，以王诸侯；<br /><br />&nbsp;&nbsp;&nbsp;&nbsp;汤武之士不过三千，车不过三百乘，卒不过三万，立为天子：诚得其道也。是故<br /><br />&nbsp;&nbsp;&nbsp;&nbsp;明主外料其敌之弱，内度其士卒贤不肖，不待两军相当而胜败存亡之机固已形<br /><br />&nbsp;&nbsp;&nbsp;&nbsp;於胸中矣，岂R於众人之言而以冥冥决事哉！<br /><br />&nbsp;&nbsp;&nbsp;&nbsp;“臣窃以天下之地图案之，诸侯之地五倍於秦，料度诸侯之卒十倍於秦，六<br /><br />&nbsp;&nbsp;&nbsp;&nbsp;国为一，并力西乡而攻秦，秦必破矣。今西面而事之，见臣於秦。夫破人之与破<br /><br />&nbsp;&nbsp;&nbsp;&nbsp;於人也，臣人之与臣於人也，岂可同日而论哉！<br /><br />&nbsp;&nbsp;&nbsp;&nbsp;“夫衡人者，皆欲割诸侯之地以予秦。秦成，则高台榭，美宫室，听竽瑟之<br /><br />&nbsp;&nbsp;&nbsp;&nbsp;音，前有楼阙轩辕，后有长姣美人，国被秦患而不与其忧。是故夫衡人日夜务以<br /><br />&nbsp;&nbsp;&nbsp;&nbsp;秦权恐灾詈钜郧蟾畹兀故愿大王孰计之也。<br /><br />&nbsp;&nbsp;&nbsp;&nbsp;“臣闻明主绝疑去谗，屏流言之迹，塞朋党之门，故尊主广地兵之计臣得<br /><br />&nbsp;&nbsp;&nbsp;&nbsp;陈忠於前矣。故窃为大王计，莫如一韩、魏、齐、楚、燕、赵以从亲，以畔秦。<br /><br />&nbsp;&nbsp;&nbsp;&nbsp;令天下之将相会於洹水之上，通质，刳白马而盟。要约曰：‘秦攻楚，齐、魏各<br /><br />&nbsp;&nbsp;&nbsp;&nbsp;出锐师以佐之，韩绝其粮道，赵涉河漳，燕守常山之北。秦攻韩魏，则楚绝其后，<br /><br />&nbsp;&nbsp;&nbsp;&nbsp;齐出锐师而佐之，赵涉河漳，燕守云中。秦攻齐，则楚绝其后，韩守城皋，魏塞<br /><br />&nbsp;&nbsp;&nbsp;&nbsp;其道，赵涉河漳、博关，燕出锐师以佐之。秦攻燕，则赵守常山，楚军武关，齐<br /><br />&nbsp;&nbsp;&nbsp;&nbsp;涉勃海，韩、魏皆出锐师以佐之。秦攻赵，则韩军宜阳，楚军武关，魏军河外，<br /><br />&nbsp;&nbsp;&nbsp;&nbsp;齐涉清河，燕出锐师以佐之。诸侯有不如约者，以五国之兵共伐之。’六国从亲<br /><br />&nbsp;&nbsp;&nbsp;&nbsp;以宾秦，则秦甲必不敢出於函谷以害山东矣。如此，则霸王之业成矣。”<br /><br />&nbsp;&nbsp;&nbsp;&nbsp;赵王曰：“寡人年少，立国日浅，未尝得闻社稷之长计也。今上客有意存天<br /><br />&nbsp;&nbsp;&nbsp;&nbsp;下，安诸侯寡人敬以国从。”乃饰车百乘，黄金千溢，白璧百双，锦绣千纯，以<br /><br />&nbsp;&nbsp;&nbsp;&nbsp;约诸侯。<br /><br />&nbsp;&nbsp;&nbsp;&nbsp;是时周天子致文武之胙於秦惠王。惠王使犀首攻魏，禽将龙贾，取魏之雕阴，<br /><br />&nbsp;&nbsp;&nbsp;&nbsp;且欲东兵。苏秦恐秦兵之至赵也，乃激怒张仪，入之于秦。<br /><br />&nbsp;&nbsp;&nbsp;&nbsp;於是说韩宣王曰：“韩北有巩、成皋之固，西有宜阳、商阪之塞，东有宛、<br /><br />&nbsp;&nbsp;&nbsp;&nbsp;穰、洧水，南有陉山，地方九百馀里，带甲数十万，天下之弓劲弩皆从韩出。<br /><br />&nbsp;&nbsp;&nbsp;&nbsp;G子、少府时力、距来者，皆射六百步之外。韩卒超足而射，百发不暇止，远者<br /><br />&nbsp;&nbsp;&nbsp;&nbsp;括蔽洞胸，近者镝m心。韩卒之剑戟皆出於冥山、棠G、墨阳、合赙、邓师、宛<br /><br />&nbsp;&nbsp;&nbsp;&nbsp;冯、龙渊、太阿，皆陆断牛马，水截鹄雁，当敌则斩，坚甲铁幕，革抉<口>芮，<br /><br />&nbsp;&nbsp;&nbsp;&nbsp;无不毕具。以韩卒之勇，被坚甲，劲弩，带利剑，一人当百，不足言也。夫以<br /><br />&nbsp;&nbsp;&nbsp;&nbsp;韩之劲与大王之贤，乃西面事秦，交臂而服，羞社稷而为天下笑，无大於此者矣。<br /><br />&nbsp;&nbsp;&nbsp;&nbsp;是故愿大王孰计之。<br /><br />&nbsp;&nbsp;&nbsp;&nbsp;“大王事秦，秦必求宜阳、成皋。今兹效之，明年又复求割地。与则无地以<br /><br />&nbsp;&nbsp;&nbsp;&nbsp;给之，不与则弃前功而受后祸。且大王之地有尽而秦之求无已，以有尽之地而逆<br /><br />&nbsp;&nbsp;&nbsp;&nbsp;无已之求，此所谓市怨结祸者也，不战而地已削矣。臣闻鄙谚曰：‘宁为鸡口，<br /><br />&nbsp;&nbsp;&nbsp;&nbsp;无为牛后。’今西面交臂而臣事秦，何异於牛后乎？夫以大王之贤，挟韩之兵，<br /><br />&nbsp;&nbsp;&nbsp;&nbsp;而有牛后之名，臣窃为大王羞之。”<br /><br />&nbsp;&nbsp;&nbsp;&nbsp;於是韩王勃然作色，攘臂_目，按剑仰天太息曰；“寡人虽不肖，必不能事<br /><br />&nbsp;&nbsp;&nbsp;&nbsp;秦。今主君诏以赵王之教，敬奉社稷以从。”<br /><br />&nbsp;&nbsp;&nbsp;&nbsp;又说魏襄王曰：“大王之地，南有鸿沟、陈、汝南、许、郾、昆阳、召陵、<br /><br />&nbsp;&nbsp;&nbsp;&nbsp;舞阳、新都、新V，东有淮、颍、煮枣、无胥，西有长城之界，北有河外、卷、<br /><br />&nbsp;&nbsp;&nbsp;&nbsp;衍、酸枣，地方千里。地名虽小，然而田舍庐庑之数，曾无所刍牧。人民之众，<br /><br />&nbsp;&nbsp;&nbsp;&nbsp;车马之多，日夜行不绝，々殷殷，若有三军之众。臣窃量大王之国不下楚。<br /><br />&nbsp;&nbsp;&nbsp;&nbsp;然衡人怵王交虎狼之秦以侵天下，卒有秦患，不顾其祸。夫挟秦之势以内劫<br /><br />&nbsp;&nbsp;&nbsp;&nbsp;其主，罪无过此者。魏，天下之国也；王，天下之贤王也。今乃有意西面而事<br /><br />&nbsp;&nbsp;&nbsp;&nbsp;秦，称东藩，筑帝宫，受冠带，祠春秋，臣窃为大王耻之。<br /><br />&nbsp;&nbsp;&nbsp;&nbsp;“臣闻越王句践战敝卒三千人，禽夫差於干遂；武王卒三千人，革车三百乘，<br /><br />&nbsp;&nbsp;&nbsp;&nbsp;制纣於牧野：岂其士卒众哉，诚能奋其威也。今窃闻大王之卒，武士二十万，苍<br /><br />&nbsp;&nbsp;&nbsp;&nbsp;头二十万，奋击二十万，厮徒十万，车六百乘，骑五千匹。此其过越王句践、武<br /><br />&nbsp;&nbsp;&nbsp;&nbsp;王远矣，今乃听於群臣之说而欲臣事秦。夫事秦必割地以效实，故兵未用而国已<br /><br />&nbsp;&nbsp;&nbsp;&nbsp;亏矣。凡群臣之言事秦者，皆奸人，非忠臣也。夫为人臣，割其主之地以求外交，<br /><br />&nbsp;&nbsp;&nbsp;&nbsp;偷取一时之功而不顾其后，破公家而成私门，外挟秦之势以内劫其主，以求割<br /><br />&nbsp;&nbsp;&nbsp;&nbsp;地，愿大王孰察之。<br /><br />&nbsp;&nbsp;&nbsp;&nbsp;“周书曰：‘绵绵不绝，蔓蔓柰何？豪硬环ィ将用斧柯。’前虑不定，后<br /><br />&nbsp;&nbsp;&nbsp;&nbsp;有大患，将柰之何？大王诚能听臣，六国从亲，专心并力壹意，则必无秦之患。<br /><br />&nbsp;&nbsp;&nbsp;&nbsp;故敝邑赵王使臣效愚计，奉明约，在大王之诏诏之。”<br /><br />&nbsp;&nbsp;&nbsp;&nbsp;魏王曰：“寡人不肖，未尝得闻明教。今主君以赵王之诏诏之，敬以国从。”<br /><br />&nbsp;&nbsp;&nbsp;&nbsp;因东说齐宣王曰：“齐南有泰山，东有琅邪，西有清河，北有勃海，此所谓<br /><br />&nbsp;&nbsp;&nbsp;&nbsp;四塞之国也。齐地方二千馀里，带甲数十万，粟如丘山。三军之良，五家之兵，<br /><br />&nbsp;&nbsp;&nbsp;&nbsp;进如锋矢，战如雷霆，解如风雨。即有军役，未尝倍泰山，绝清河，涉勃海也。<br /><br />&nbsp;&nbsp;&nbsp;&nbsp;临之中七万户，臣窃度之，不下户三男子，三七二十一万，不待发於远县，而<br /><br />&nbsp;&nbsp;&nbsp;&nbsp;临之卒固已二十一万矣。临甚富而实，其民无不吹竽鼓瑟，弹琴击筑，斗鸡<br /><br />&nbsp;&nbsp;&nbsp;&nbsp;走狗，六博蹋鞠者。临之涂，车毂击，人肩摩，连衽成帷，举袂成幕，挥汗成<br /><br />&nbsp;&nbsp;&nbsp;&nbsp;雨，家殷人足，志高气扬。夫以大王之贤与齐之，天下莫能当。今乃西面而事<br /><br />&nbsp;&nbsp;&nbsp;&nbsp;秦，臣窃为大王羞之。<br /><br />&nbsp;&nbsp;&nbsp;&nbsp;“且夫韩、魏之所以重畏秦者，为与秦接境壤界也。兵出而相当，不出十日<br /><br />&nbsp;&nbsp;&nbsp;&nbsp;而战胜存亡之机决矣。韩、魏战而胜秦，则兵半折，四境不守；战而不胜，则国<br /><br />&nbsp;&nbsp;&nbsp;&nbsp;已危亡随其后。是故韩、魏之所以重与秦战，而轻为之臣也。今秦之攻齐则不然。<br /><br />&nbsp;&nbsp;&nbsp;&nbsp;倍韩、魏之地，过卫阳晋之道，径乎亢父之险，车不得方轨，骑不得比行，百人<br /><br />&nbsp;&nbsp;&nbsp;&nbsp;守险，千人不敢过也。秦虽欲深入，则狼顾，恐韩、魏之议其后也。是故恫疑虚<br /><br />&nbsp;&nbsp;&nbsp;&nbsp;n，骄矜而不敢进，则秦之不能害齐亦明矣。<br /><br />&nbsp;&nbsp;&nbsp;&nbsp;“夫不深料秦之无柰齐何，而欲西面而事之，是群臣之计过也。今无臣事秦<br /><br />&nbsp;&nbsp;&nbsp;&nbsp;之名而有国之实，臣是故愿大王少留意计之。”<br /><br />&nbsp;&nbsp;&nbsp;&nbsp;齐王曰：“寡人不敏，僻远守海，穷道东境之国也，未尝得闻馀教。今足下<br /><br />&nbsp;&nbsp;&nbsp;&nbsp;以赵王诏诏之，敬以国从。”<br /><br />&nbsp;&nbsp;&nbsp;&nbsp;乃西南说楚威王曰：“楚，天下之国也；王，天下之贤王也。西有黔中、<br /><br />&nbsp;&nbsp;&nbsp;&nbsp;巫郡，东有夏州、海阳，南有洞庭、苍梧，北有陉塞、郇阳，地方五千馀里，带<br /><br />&nbsp;&nbsp;&nbsp;&nbsp;甲百万，车千乘，骑万匹，粟支十年。此霸王之资也。夫以楚之与王之贤，天<br /><br />&nbsp;&nbsp;&nbsp;&nbsp;下莫能当也。今乃欲西面而事秦，则诸侯莫不西面而朝於章台之下矣。<br /><br />&nbsp;&nbsp;&nbsp;&nbsp;“秦之所害莫如楚，楚则秦弱，秦则楚弱，其势不两立。故为大王计，<br /><br />&nbsp;&nbsp;&nbsp;&nbsp;莫如从亲以孤秦。大王不从，秦必起两军，一军出武关，一军下黔中，则鄢郢动<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;“臣闻治之其未乱也，为之其未有也。患至而后忧之，则无及已。故愿大王<br /><br />&nbsp;&nbsp;&nbsp;&nbsp;蚤孰计之。<br /><br />&nbsp;&nbsp;&nbsp;&nbsp;“大王诚能听臣，臣请令山东之国奉四时之献，以承大王之明诏，委社稷，<br /><br />&nbsp;&nbsp;&nbsp;&nbsp;奉宗庙，练士厉兵，在大王之所用之。大王诚能用臣之愚计，则韩、魏、齐、燕、<br /><br />&nbsp;&nbsp;&nbsp;&nbsp;赵、卫之妙音美人必充后宫，燕、代橐驼良马必实外厩。故从合则楚王，衡成则<br /><br />&nbsp;&nbsp;&nbsp;&nbsp;秦帝。今释霸王之业，而有事人之名，臣窃为大王不取也。<br /><br />&nbsp;&nbsp;&nbsp;&nbsp;“夫秦，虎狼之国也，有吞天下之心。秦，天下之仇雠也。衡人皆欲割诸侯<br /><br />&nbsp;&nbsp;&nbsp;&nbsp;之地以事秦，此所谓养仇而奉雠者也。夫为人臣，割其主之地以外交虎狼之秦，<br /><br />&nbsp;&nbsp;&nbsp;&nbsp;以侵天下，卒有秦患，不顾其祸。夫外挟秦之威以内劫其主，以求割地，大逆<br /><br />&nbsp;&nbsp;&nbsp;&nbsp;不忠，无过此者。故从亲则诸侯割地以事楚，衡合则楚割地以事秦，此两策者相<br /><br />&nbsp;&nbsp;&nbsp;&nbsp;去远矣，二者大王何居焉？故敝邑赵王使臣效愚计，奉明约，在大王诏之。”<br /><br />&nbsp;&nbsp;&nbsp;&nbsp;楚王曰：“寡人之国西与秦接境，秦有举巴蜀并汉中之心。秦，虎狼之国，<br /><br />&nbsp;&nbsp;&nbsp;&nbsp;不可亲也。而韩、魏迫於秦患，不可与深谋，与深谋恐反人以入於秦，故谋未发<br /><br />&nbsp;&nbsp;&nbsp;&nbsp;而国已危矣。寡人自料以楚当秦，不见胜也；内与群臣谋，不足恃也。寡人卧不<br /><br />&nbsp;&nbsp;&nbsp;&nbsp;安席，食不甘味，心摇摇然如县旌而无所终薄。今主君欲一天下，收诸侯，存危<br /><br />&nbsp;&nbsp;&nbsp;&nbsp;国，寡人谨奉社稷以从。”<br /><br />&nbsp;&nbsp;&nbsp;&nbsp;於是六国从合而并力焉。苏秦为从约长，并相六国。<br /><br />&nbsp;&nbsp;&nbsp;&nbsp;北报赵王，乃行过雒阳，车骑辎重，诸侯各发使送之甚众，疑於王者。周显<br /><br />&nbsp;&nbsp;&nbsp;&nbsp;王闻之恐惧，除道，使人郊劳。苏秦之昆弟妻嫂侧目不敢仰视，俯伏侍取食。苏<br /><br />&nbsp;&nbsp;&nbsp;&nbsp;秦笑谓其嫂曰：“何前倨而后恭也？”嫂委<石蒲>服，以面掩地而谢曰：“见季子<br /><br />&nbsp;&nbsp;&nbsp;&nbsp;位高金多也。”苏秦喟然叹曰：“此一人之身，富贵则亲戚畏惧之，贫贱则轻易<br /><br />&nbsp;&nbsp;&nbsp;&nbsp;之，况众人乎！且使我有雒阳负郭田二顷，吾岂能佩六国相印乎！”於是散千金<br /><br />&nbsp;&nbsp;&nbsp;&nbsp;以赐宗族朋友。初，苏秦之燕，贷人百钱为资，乃得富贵，以百金偿之。遍报诸<br /><br />&nbsp;&nbsp;&nbsp;&nbsp;所尝见德者。其从者有一人独未得报，乃前自言。苏秦曰：“我非忘子。子之与<br /><br />&nbsp;&nbsp;&nbsp;&nbsp;我至燕，再三欲去我易水之上，方是时，我困，故望子深，是以后子。子今亦得<br /><br />&nbsp;&nbsp;&nbsp;&nbsp;矣。”<br /><br />&nbsp;&nbsp;&nbsp;&nbsp;苏秦既约六国从亲，归赵，赵肃侯封为武安君，乃投从约书於秦。秦兵不敢<br /><br />&nbsp;&nbsp;&nbsp;&nbsp;N函谷关十五年。<br /><br />&nbsp;&nbsp;&nbsp;&nbsp;其后秦使犀首欺齐、魏，与共伐赵，欲败从约。齐、魏伐赵，赵王让苏秦。<br /><br />&nbsp;&nbsp;&nbsp;&nbsp;苏秦恐，请使燕，必报齐。苏秦去赵而从约皆解。<br /><br />&nbsp;&nbsp;&nbsp;&nbsp;秦惠王以其女为燕太子妇。是岁，文侯卒，太子立，是为燕易王。易王初立，<br /><br />&nbsp;&nbsp;&nbsp;&nbsp;齐宣王因燕丧伐燕，取十城。易王谓苏秦曰：“往日先生至燕，而先王资先生见<br /><br />&nbsp;&nbsp;&nbsp;&nbsp;赵，遂约六国从。今齐先伐赵，次至燕，以先生之故为天下笑，先生能为燕得侵<br /><br />&nbsp;&nbsp;&nbsp;&nbsp;地乎？”苏秦大惭，曰：“请为王取之。”<br /><br />&nbsp;&nbsp;&nbsp;&nbsp;苏秦见齐王，再拜，俯而庆，仰而吊。齐王曰：“是何庆吊相随之速也？”<br /><br />&nbsp;&nbsp;&nbsp;&nbsp;苏秦曰：“臣闻饥人所以饥而不食乌喙者，为其愈充腹而与饿死同患也。今燕虽<br /><br />&nbsp;&nbsp;&nbsp;&nbsp;弱小，即秦王之少婿也。大王利其十城而长与秦为仇。今使弱燕为雁行而秦<br /><br />&nbsp;&nbsp;&nbsp;&nbsp;敝其后，以招天下之精兵，是食乌喙之类也。”齐王愀然变色曰：“然则柰何？”<br /><br />&nbsp;&nbsp;&nbsp;&nbsp;苏秦曰：“臣闻古之善制事者，转祸为福，因败为功。大王诚能听臣计，即归燕<br /><br />&nbsp;&nbsp;&nbsp;&nbsp;之十城。燕无故而得十城，必喜；秦王知以己之故而归燕之十城，亦必喜。此所<br /><br />&nbsp;&nbsp;&nbsp;&nbsp;谓弃仇雠而得石交者也。夫燕、秦俱事齐，则大王号令天下，莫敢不听。是王以<br /><br />&nbsp;&nbsp;&nbsp;&nbsp;虚辞附秦，以十城取天下。此霸王之业也。”王曰：“善。”於是乃归燕之十城。<br /><br />&nbsp;&nbsp;&nbsp;&nbsp;人有毁苏秦者曰：“左右卖国反覆之臣也，将作乱。”苏秦恐得罪，归，而<br /><br />&nbsp;&nbsp;&nbsp;&nbsp;燕王不复官也。苏秦见燕王曰：“臣，东周之鄙人也，无有分寸之功，而王亲拜<br /><br />&nbsp;&nbsp;&nbsp;&nbsp;之於庙而礼之於廷。今臣为王s齐之兵而得十城，宜以益亲。今来而王不官臣者，<br /><br />&nbsp;&nbsp;&nbsp;&nbsp;人必有以不信伤臣於王者。臣之不信，王之福也。臣闻忠信者，所以自为也；进<br /><br />&nbsp;&nbsp;&nbsp;&nbsp;取者，所以为人也。且臣之说齐王，曾非欺之也。臣弃老母於东周，固去自为而<br /><br />&nbsp;&nbsp;&nbsp;&nbsp;行进取也。今有孝如曾参，廉如伯夷，信如尾生。得此三人者以事大王，何若？”<br /><br />&nbsp;&nbsp;&nbsp;&nbsp;王曰：“足矣。”苏秦曰：“孝如曾参，义不离其亲一宿於外，王又安能使之步<br /><br />&nbsp;&nbsp;&nbsp;&nbsp;行千里而事弱燕之危王哉？廉如伯夷，义不为孤竹君之嗣，不肯为武王臣，不受<br /><br />&nbsp;&nbsp;&nbsp;&nbsp;封侯而饿死首阳山下。有廉如此，王又安能使之步行千里而行进取於齐哉？信如<br /><br />&nbsp;&nbsp;&nbsp;&nbsp;尾生，与女子期於梁下，女子不来，水至不去，抱柱而死。有信如此，王又安能<br /><br />&nbsp;&nbsp;&nbsp;&nbsp;使之步行千里s齐之兵哉？臣所谓以忠信得罪於上者也。”燕王曰：“若不忠<br /><br />&nbsp;&nbsp;&nbsp;&nbsp;信耳，岂有以忠信而得罪者乎？”苏秦曰：“不然。臣闻客有远为吏而其妻私於<br /><br />&nbsp;&nbsp;&nbsp;&nbsp;人者，其夫将来，其私者忧之，妻曰‘勿忧，吾已作药酒待之矣’。居三日，其<br /><br />&nbsp;&nbsp;&nbsp;&nbsp;夫果至，妻使妾举药酒进之。妾欲言酒之有药，则恐其逐主母也，欲勿言乎，则<br /><br />&nbsp;&nbsp;&nbsp;&nbsp;恐其杀主父也。於是乎详僵而弃酒。主父大怒，笞之五十。故妾一僵而覆酒，上<br /><br />&nbsp;&nbsp;&nbsp;&nbsp;存主父，下存主母，然而不免於笞，恶在乎忠信之无罪也夫？臣之过，不幸而类<br /><br />&nbsp;&nbsp;&nbsp;&nbsp;是乎！”燕王曰：“先生复就故官。”益厚遇之。<br /><br />&nbsp;&nbsp;&nbsp;&nbsp;易王母，文侯夫人也，与苏秦私通。燕王知之，而事之加厚。苏秦恐诛，乃<br /><br />&nbsp;&nbsp;&nbsp;&nbsp;说燕王曰：“臣居燕不能使燕重，而在齐则燕必重。”燕王曰：“唯先生之所为。”<br /><br />&nbsp;&nbsp;&nbsp;&nbsp;於是苏秦详为得罪於燕而亡走齐，齐宣王以为客卿。<br /><br />&nbsp;&nbsp;&nbsp;&nbsp;齐宣王卒，⊥跫次唬说⊥鹾裨嵋悦餍，高宫室大苑囿以明得意，欲破敝<br /><br />&nbsp;&nbsp;&nbsp;&nbsp;齐而为燕。燕易王卒，燕哙立为王。其后齐大夫多与苏秦争宠者，而使人刺苏秦，<br /><br />&nbsp;&nbsp;&nbsp;&nbsp;不死，殊而走。齐王使人求贼，不得。苏秦且死，乃谓齐王曰：“臣即死，车裂<br /><br />&nbsp;&nbsp;&nbsp;&nbsp;臣以徇於市，曰‘苏秦为燕作乱於齐’，如此则臣之贼必得矣。”於是如其言，<br /><br />&nbsp;&nbsp;&nbsp;&nbsp;而杀苏秦者果自出，齐王因而诛之。燕闻之曰：“甚矣，齐之为苏生报仇也！”<br /><br />&nbsp;&nbsp;&nbsp;&nbsp;苏秦既死，其事大泄。齐后闻之，乃恨怒燕。燕甚恐。苏秦之弟曰代，代弟<br /><br />&nbsp;&nbsp;&nbsp;&nbsp;苏厉，见兄遂，亦皆学。及苏秦死，代乃求见燕王，欲袭故事。曰：“臣，东周<br /><br />&nbsp;&nbsp;&nbsp;&nbsp;之鄙人也。窃闻大王义甚高，鄙人不敏，释I耨而干大王。至於邯郸，所见者绌<br /><br />&nbsp;&nbsp;&nbsp;&nbsp;於所闻於东周，臣窃负其志。及至燕廷，观王之群臣下吏，王，天下之明王也。”<br /><br />&nbsp;&nbsp;&nbsp;&nbsp;燕王曰：“子所谓明王者何如也？”对曰：“臣闻明王务闻其过，不欲闻其善，<br /><br />&nbsp;&nbsp;&nbsp;&nbsp;臣请谒王之过。夫齐、赵者，燕之仇雠也；楚、魏者，燕之援国也。今王奉仇雠<br /><br />&nbsp;&nbsp;&nbsp;&nbsp;以伐援国，非所以利燕也。王自虑之，此则计过，无以闻者，非忠臣也。”王曰：<br /><br />&nbsp;&nbsp;&nbsp;&nbsp;“夫齐者固寡人之雠，所欲伐也，直患国敝力不足也。子能以燕伐齐，则寡人举<br /><br />&nbsp;&nbsp;&nbsp;&nbsp;国委子。”对曰：“凡天下战国七，燕处弱焉。独战则不能，有所附则无不重。<br /><br />&nbsp;&nbsp;&nbsp;&nbsp;南附楚，楚重；西附秦，秦重；中附韩、魏，韩、魏重。且苟所附之国重，此必<br /><br />&nbsp;&nbsp;&nbsp;&nbsp;使王重矣。今夫齐，长主而自用也。南攻楚五年，畜聚竭；西困秦三年，士卒罢<br /><br />&nbsp;&nbsp;&nbsp;&nbsp;敝；北与燕人战，覆三军，得二将。然而以其馀兵南面举五千乘之大宋，而包十<br /><br />&nbsp;&nbsp;&nbsp;&nbsp;二诸侯。此其君欲得，其民力竭，恶足取乎！且臣闻之，数战则民劳，久师则兵<br /><br />&nbsp;&nbsp;&nbsp;&nbsp;敝矣。”燕王曰：“吾闻齐有清济、浊河可以为固，长城、钜防足以为塞，诚有<br /><br />&nbsp;&nbsp;&nbsp;&nbsp;之乎？”对曰：“天时不与，虽有清济、浊河，恶足以为固！民力罢敝，虽有长<br /><br />&nbsp;&nbsp;&nbsp;&nbsp;城、钜防，恶足以为塞！且异日济西不师，所以备赵也；河北不师，所以备燕也。<br /><br />&nbsp;&nbsp;&nbsp;&nbsp;今济西河北尽已役矣，封内敝矣。夫骄君必好利，而亡国之臣必贪於财。王诚能<br /><br />&nbsp;&nbsp;&nbsp;&nbsp;无羞从子母弟以为质，宝珠玉帛以事左右，彼将有德燕而轻亡宋，则齐可亡已。”<br /><br />&nbsp;&nbsp;&nbsp;&nbsp;燕王曰：“吾终以子受命於天矣。”燕乃使一子质於齐。而苏厉因燕质子而求见<br /><br />&nbsp;&nbsp;&nbsp;&nbsp;齐王。齐王怨苏秦，欲囚苏厉。燕质子为谢，已遂委质为齐臣。<br /><br />&nbsp;&nbsp;&nbsp;&nbsp;燕相子之与苏代婚，而欲得燕权，乃使苏代侍质子於齐。齐使代报燕，燕王<br /><br />&nbsp;&nbsp;&nbsp;&nbsp;哙问曰：“齐王其霸乎？”曰：“不能。”曰：“何也？”曰：“不信其臣。”<br /><br />&nbsp;&nbsp;&nbsp;&nbsp;於是燕王专任子之，已而让位，燕大乱。齐伐燕，杀王哙、子之。燕立昭王，而<br /><br />&nbsp;&nbsp;&nbsp;&nbsp;苏代、苏厉遂不敢入燕，皆终归齐，齐善待之。<br /><br />&nbsp;&nbsp;&nbsp;&nbsp;苏代过魏，魏为燕执代。齐使人谓魏王曰：“齐请以宋地封泾阳君，秦必不<br /><br />&nbsp;&nbsp;&nbsp;&nbsp;受。秦非不利有齐而得宋地也，不信齐王与苏子也。今齐魏不和如此其甚，则齐<br /><br />&nbsp;&nbsp;&nbsp;&nbsp;不欺秦。秦信齐，齐秦合，泾阳君有宋地，非魏之利也。故王不如东苏子，秦必<br /><br />&nbsp;&nbsp;&nbsp;&nbsp;疑齐而不信苏子矣。齐秦不合，天下无变，伐齐之形成矣。”於是出苏代。代之<br /><br />&nbsp;&nbsp;&nbsp;&nbsp;宋，宋善待之。<br /><br />&nbsp;&nbsp;&nbsp;&nbsp;齐伐宋，宋急，苏代乃遗燕昭王书曰：<br /><br />&nbsp;&nbsp;&nbsp;&nbsp;夫列在万乘而寄质於齐，名卑而权轻；奉万乘助齐伐宋，民劳而实费；夫破<br /><br />&nbsp;&nbsp;&nbsp;&nbsp;宋，残楚淮北，肥大齐，雠而国害：此三者皆国之大败也。然且王行之者，将<br /><br />&nbsp;&nbsp;&nbsp;&nbsp;以取信於齐也。齐加不信於王，而忌燕愈甚，是王之计过矣。夫以宋加之淮北，<br /><br />&nbsp;&nbsp;&nbsp;&nbsp;强万乘之国也，而齐并之，是益一齐也。北夷方七百里，加之以鲁、卫，万乘<br /><br />&nbsp;&nbsp;&nbsp;&nbsp;之国也，而齐并之，是益二齐也。夫一齐之，燕犹狼顾而不能支，今以三齐临<br /><br />&nbsp;&nbsp;&nbsp;&nbsp;燕，其祸必大矣。<br /><br />&nbsp;&nbsp;&nbsp;&nbsp;虽然，智者举事，因祸为福，转败为功。齐紫，败素也，而贾十倍；越王句<br /><br />&nbsp;&nbsp;&nbsp;&nbsp;践栖於会稽，复残吴而霸天下：此皆因祸为福，转败为功者也。<br /><br />&nbsp;&nbsp;&nbsp;&nbsp;今王若欲因祸为福，转败为功，则莫若挑霸齐而尊之，使使盟於周室，焚秦<br /><br />&nbsp;&nbsp;&nbsp;&nbsp;符，曰“其大上计，破秦；其次，必长宾之”。秦挟宾以待破，秦王必患之。秦<br /><br />&nbsp;&nbsp;&nbsp;&nbsp;五世伐诸侯，今为齐下，秦王之志苟得穷齐，不惮以国为功。然则王何不使辩士<br /><br />&nbsp;&nbsp;&nbsp;&nbsp;以此言说秦王曰：“燕、赵破宋肥齐，尊之为之下者，燕、赵非利之也。燕、赵<br /><br />&nbsp;&nbsp;&nbsp;&nbsp;不利而势为之者，以不信秦王也。然则王何不使可信者接收燕、赵，令泾阳君、<br /><br />&nbsp;&nbsp;&nbsp;&nbsp;高陵君先於燕、赵？秦有变，因以为质，则燕、赵信秦。秦为西帝，燕为北帝，<br /><br />&nbsp;&nbsp;&nbsp;&nbsp;赵为中帝，立三帝以令於天下。韩、魏不听则秦伐之，齐不听则燕、赵伐之，天<br /><br />&nbsp;&nbsp;&nbsp;&nbsp;下孰敢不听？天下服听，因驱韩、魏以伐齐，曰‘必反宋地，归楚淮北’。反宋<br /><br />&nbsp;&nbsp;&nbsp;&nbsp;地，归楚淮北，燕、赵之所利也；并立三帝，燕、赵之所原也。夫实得所利，尊<br /><br />&nbsp;&nbsp;&nbsp;&nbsp;得所原，燕、赵弃齐如脱R矣。今不收燕、赵，齐霸必成。诸侯赞齐而王不从，<br /><br />&nbsp;&nbsp;&nbsp;&nbsp;是国伐也；诸侯赞齐而王从之，是名卑也。今收燕、赵，国安而名尊；不收燕、<br /><br />&nbsp;&nbsp;&nbsp;&nbsp;赵，国危而名卑。夫去尊安而取危卑，智者不为也。”秦王闻若说，必若刺心然。<br /><br />&nbsp;&nbsp;&nbsp;&nbsp;则王何不使辩士以此若言说秦？秦必取，齐必伐矣。<br /><br />&nbsp;&nbsp;&nbsp;&nbsp;夫取秦，厚交也；伐齐，正利也。尊厚交，务正利，圣王之事也。<br /><br />&nbsp;&nbsp;&nbsp;&nbsp;燕昭王善其书，曰：“先人尝有德苏氏，子之之乱而苏氏去燕。燕欲报仇於<br /><br />&nbsp;&nbsp;&nbsp;&nbsp;齐，非苏氏莫可。”乃召苏代，复善待之，与谋伐齐。竟破齐，⊥醭鲎摺<br /><br />&nbsp;&nbsp;&nbsp;&nbsp;久之，秦召燕王，燕王欲往，苏代约燕王曰：“楚得枳而国亡，齐得宋而国<br /><br />&nbsp;&nbsp;&nbsp;&nbsp;亡，齐、楚不得以有枳、宋而事秦者，何也？则有功者，秦之深雠也。秦取天下，<br /><br />&nbsp;&nbsp;&nbsp;&nbsp;非行义也，暴也。秦之行暴，正告天下。<br /><br />&nbsp;&nbsp;&nbsp;&nbsp;“告楚曰：‘蜀地之甲，乘船浮於汶，乘夏水而下江，五日而至郢。汉中之<br /><br />&nbsp;&nbsp;&nbsp;&nbsp;甲，乘船出於巴，乘夏水而下汉，四日而至五渚。寡人积甲宛东下随，智者不及<br /><br />&nbsp;&nbsp;&nbsp;&nbsp;谋，勇土不及怒，寡人如射隼矣。王乃欲待天下之攻函谷，不亦远乎！’楚王为<br /><br />&nbsp;&nbsp;&nbsp;&nbsp;是故，十七年事秦。<br /><br />&nbsp;&nbsp;&nbsp;&nbsp;“秦正告韩曰：‘我起乎少曲，一日而断大行。我起乎宜阳而触平阳，二日<br /><br />&nbsp;&nbsp;&nbsp;&nbsp;而莫不尽繇。我离两周而触郑，五日而国举。’韩氏以为然，故事秦。<br /><br />&nbsp;&nbsp;&nbsp;&nbsp;“秦正告魏曰：‘我举安邑，塞女戟，韩氏太原卷。我下轵，道南阳，封冀，<br /><br />&nbsp;&nbsp;&nbsp;&nbsp;包两周。乘夏水，浮轻舟，弩在前，U戈在后，决荥口，魏无大梁；决白马<br /><br />&nbsp;&nbsp;&nbsp;&nbsp;之口，魏无外黄、济阳；决宿胥之口，魏无虚、顿丘。陆攻则击河内，水攻则灭<br /><br />&nbsp;&nbsp;&nbsp;&nbsp;大梁。’魏氏以为然，故事秦。<br /><br />&nbsp;&nbsp;&nbsp;&nbsp;“秦欲攻安邑，恐齐救之，则以宋委於齐。曰：‘宋王无道，为木人以寡人，<br /><br />&nbsp;&nbsp;&nbsp;&nbsp;射其面。寡人地绝兵远，不能攻也。王苟能破宋有之，寡人如自得之。’已得安<br /><br />&nbsp;&nbsp;&nbsp;&nbsp;邑，塞女戟，因以破宋为齐罪。<br /><br />&nbsp;&nbsp;&nbsp;&nbsp;“秦欲攻韩，恐天下救之，则以齐委於天下。曰：‘齐王四与寡人约，四欺<br /><br />&nbsp;&nbsp;&nbsp;&nbsp;寡人，必率天下以攻寡人者三。有齐无秦，有秦无齐，必伐之，必亡之。’已得<br /><br />&nbsp;&nbsp;&nbsp;&nbsp;宜阳、少曲，致蔺、离石，因以破齐为天下罪。<br /><br />&nbsp;&nbsp;&nbsp;&nbsp;“秦欲攻魏重楚，则以南阳委於楚。曰：‘寡人固与韩且绝矣。残均陵，塞<br /><br />&nbsp;&nbsp;&nbsp;&nbsp;q，苟利於楚，寡人如自有之。’魏弃与国而合於秦，因以塞q为<br /><br />&nbsp;&nbsp;&nbsp;&nbsp;楚罪。<br /><br />&nbsp;&nbsp;&nbsp;&nbsp;“兵困於林中，重燕、赵，以胶东委於燕，以济西委於赵。已得讲於魏，至<br /><br />&nbsp;&nbsp;&nbsp;&nbsp;公子延，因犀首属行而攻赵。<br /><br />&nbsp;&nbsp;&nbsp;&nbsp;“兵伤於谯石，而遇败於阳马，而重魏，则以叶、蔡委於魏。已得讲於赵，<br /><br />&nbsp;&nbsp;&nbsp;&nbsp;则劫魏，不为割。困则使太后弟穰侯为和，嬴则兼欺舅与母。<br /><br />&nbsp;&nbsp;&nbsp;&nbsp;“m燕者曰‘以胶东’，m赵者曰‘以济西’，m魏者曰‘以叶、蔡’，m<br /><br />&nbsp;&nbsp;&nbsp;&nbsp;楚者曰‘以塞q’，m齐者曰‘以宋’，此必令言如循环，用兵如刺蜚，<br /><br />&nbsp;&nbsp;&nbsp;&nbsp;母不能制，舅不能约。<br /><br />&nbsp;&nbsp;&nbsp;&nbsp;“龙贾之战，岸门之战，封陵之战，高商之战，赵庄之战，秦之所杀三晋之<br /><br />&nbsp;&nbsp;&nbsp;&nbsp;民数百万，今其生者皆死秦之孤也。西河之外，上雒之地，三川晋国之祸，三晋<br /><br />&nbsp;&nbsp;&nbsp;&nbsp;之半，秦祸如此其大也。而燕、赵之秦者，皆以争事秦说其主，此臣之所大患也。”<br /><br />&nbsp;&nbsp;&nbsp;&nbsp;燕昭王不行。苏代复重於燕。<br /><br />&nbsp;&nbsp;&nbsp;&nbsp;燕使约诸侯从亲如苏秦时，或从或不，而天下由此宗苏氏之从约。代、厉皆<br /><br />&nbsp;&nbsp;&nbsp;&nbsp;以寿死，名显诸侯。<br /><br />&nbsp;&nbsp;&nbsp;&nbsp;太史公曰：苏秦兄弟三人，皆游说诸侯以显名，其术长於权变。而苏秦被反<br /><br />&nbsp;&nbsp;&nbsp;&nbsp;间以死，天下共笑之，讳学其术。然世言苏秦多异，异时事有类之者皆附之苏秦。<br /><br />&nbsp;&nbsp;&nbsp;&nbsp;夫苏秦起闾阎，连六国从亲，此其智有过人者。吾故列其行事，次其时序，毋令<br /><br />&nbsp;&nbsp;&nbsp;&nbsp;独蒙恶声焉。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,100);">加入书签</a><a
                        href="99.html">上一页</a>&larr;<a href="index.html">返回列表</a>&rarr;<a
                            href="101.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "99.html"; var next_page = "101.html"; var index_page = "index.html"; var sortid = "9"; var article_id = "1"; var chapter_id = "100"; var articlename = "史记"; var chaptername = "传 苏秦列传第九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>