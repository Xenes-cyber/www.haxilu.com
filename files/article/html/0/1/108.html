<!DOCTYPE html>
<html>
<head>
<meta charset="gbk" />
<title>史记-传 魏公子列传第十七-在线阅读-哈西文学网</title>
<meta name="keywords" content="司马迁，史记，传 魏公子列传第十七全文，传 魏公子列传第十七在线阅读 哈西文学网" />
<meta name="description" content="哈西文学网提供司马迁的史记 传 魏公子列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/108.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/108.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 魏公子列传第十七</h1>
            <div class="link xb">
                <a href="107.html">上一页</a>&larr;<a href="index.html">返回列表</a>&rarr;<a
                    href="109.html">下一页</a></div>			
            <div id="BookText">&nbsp;&nbsp;&nbsp;&nbsp;魏公子无忌者，魏昭王少子而魏安王异母弟也。昭王薨，安王即位，封<br /><br />&nbsp;&nbsp;&nbsp;&nbsp;公子为信陵君。是时范睢亡魏相秦，以怨魏齐故，秦兵围大梁，破魏华阳下军，<br /><br />&nbsp;&nbsp;&nbsp;&nbsp;走芒卯。魏王及公子患之。<br /><br />&nbsp;&nbsp;&nbsp;&nbsp;公子为人仁而下士，士无贤不肖皆谦而礼交之，不敢以其富贵骄士。士以此<br /><br />&nbsp;&nbsp;&nbsp;&nbsp;方数千里争往归之，致食客三千人。当是时，诸侯以公子贤，多客，不敢加兵谋<br /><br />&nbsp;&nbsp;&nbsp;&nbsp;魏十馀年。<br /><br />&nbsp;&nbsp;&nbsp;&nbsp;公子与魏王博，而北境传举烽，言“赵寇至，且入界”。魏王释博，欲召大<br /><br />&nbsp;&nbsp;&nbsp;&nbsp;臣谋。公子止王曰：“赵王田猎耳，非为寇也。”复博如故。王恐，心不在博。<br /><br />&nbsp;&nbsp;&nbsp;&nbsp;居顷，复从北方来传言曰：“赵王猎耳，非为寇也。”魏王大惊，曰：“公子何<br /><br />&nbsp;&nbsp;&nbsp;&nbsp;以知之？”公子曰：“臣之客有能深得赵王阴事者，赵王所为，客辄以报臣，臣<br /><br />&nbsp;&nbsp;&nbsp;&nbsp;以此知之。”是后魏王畏公子之贤能，不敢任公子以国政。<br /><br />&nbsp;&nbsp;&nbsp;&nbsp;魏有隐士曰侯嬴，年七十，家贫，为大梁夷门监者。公子闻之，往请，欲厚<br /><br />&nbsp;&nbsp;&nbsp;&nbsp;遗之。不肯受，曰：“臣身e行数十年，终不以监门困故而受公子财。”公子<br /><br />&nbsp;&nbsp;&nbsp;&nbsp;於是乃置酒大会宾客。坐定，公子从车骑，虚左，自迎夷门侯生。侯生摄敝衣冠，<br /><br />&nbsp;&nbsp;&nbsp;&nbsp;直上载公子上坐，不让，欲以观公子。公子执辔愈恭。侯生又谓公子曰：“臣有<br /><br />&nbsp;&nbsp;&nbsp;&nbsp;客在市屠中，愿枉车骑过之。”公子引车入，侯生下见其客朱亥，俾倪，故久<br /><br />&nbsp;&nbsp;&nbsp;&nbsp;立与其客语，微察公子。公子颜色愈和。当是时，魏将相宗室宾客满堂，待公子<br /><br />&nbsp;&nbsp;&nbsp;&nbsp;举酒。人皆观公子执辔。从骑皆窃骂侯生。侯生视公子色终不变，乃谢客就车。<br /><br />&nbsp;&nbsp;&nbsp;&nbsp;至家，公子引侯生坐上坐，遍赞宾客，宾客皆惊。酒酣，公子起，为寿侯生前。<br /><br />&nbsp;&nbsp;&nbsp;&nbsp;侯生因谓公子曰：“今日嬴之为公子亦足矣。嬴乃夷门抱关者也，而公子亲枉车<br /><br />&nbsp;&nbsp;&nbsp;&nbsp;骑，自迎嬴於众人广坐之中，不宜有所过，今公子故过之。然嬴欲就公子之名，<br /><br />&nbsp;&nbsp;&nbsp;&nbsp;故久立公子车骑中，过客以观公子，公子愈恭。人皆以嬴为小人，而以公子<br /><br />&nbsp;&nbsp;&nbsp;&nbsp;为长者能下士也。”於是罢酒，侯生遂为上客。<br /><br />&nbsp;&nbsp;&nbsp;&nbsp;侯生谓公子曰：“臣所过屠者朱亥，此子贤者，世莫能知，故隐屠间耳。”<br /><br />&nbsp;&nbsp;&nbsp;&nbsp;公子往数请之，朱亥故不复谢，公子怪之。<br /><br />&nbsp;&nbsp;&nbsp;&nbsp;魏安王二十年，秦昭王已破赵长平军，又进兵围邯郸。公子姊为赵惠文王<br /><br />&nbsp;&nbsp;&nbsp;&nbsp;弟平原君夫人，数遗魏王及公子书，请救於魏。魏王使将军晋鄙将十万众救赵。<br /><br />&nbsp;&nbsp;&nbsp;&nbsp;秦王使使者告魏王曰：“吾攻赵旦暮且下，而诸侯敢救者，已拔赵，必移兵先击<br /><br />&nbsp;&nbsp;&nbsp;&nbsp;之。”魏王恐，使人止晋鄙，留军壁邺，名为救赵，实持两端以观望。平原君使<br /><br />&nbsp;&nbsp;&nbsp;&nbsp;者冠盖相属於魏，让魏公子曰：“胜所以自附为婚姻者，以公子之高义，为能急<br /><br />&nbsp;&nbsp;&nbsp;&nbsp;人之困。今邯郸旦暮降秦而魏救不至，安在公子能急人之困也！且公子纵轻胜，<br /><br />&nbsp;&nbsp;&nbsp;&nbsp;弃之降秦，独不怜公子姊邪？”公子患之，数请魏王，及宾客辩士说王万端。魏<br /><br />&nbsp;&nbsp;&nbsp;&nbsp;王畏秦，终不听公子。公子自度终不能得之於王，计不独生而令赵亡，乃请宾客，<br /><br />&nbsp;&nbsp;&nbsp;&nbsp;约车骑百馀乘，欲以客往赴秦军，与赵俱死。<br /><br />&nbsp;&nbsp;&nbsp;&nbsp;行过夷门，见侯生，具告所以欲死秦军状。辞决而行，侯生曰：“公子勉之<br /><br />&nbsp;&nbsp;&nbsp;&nbsp;矣，老臣不能从。”公子行数里，心不快，曰：“吾所以待侯生者备矣，天下莫<br /><br />&nbsp;&nbsp;&nbsp;&nbsp;不闻，今吾且死而侯生曾无一言半辞送我，我岂有所失哉？”复引车还，问侯生。<br /><br />&nbsp;&nbsp;&nbsp;&nbsp;侯生笑曰：“臣固知公子之还也。”曰：“公子喜士，名闻天下。今有难，无他<br /><br />&nbsp;&nbsp;&nbsp;&nbsp;端而欲赴秦军，譬若以肉投馁虎，何功之有哉？尚安事客？然公子遇臣厚，公子<br /><br />&nbsp;&nbsp;&nbsp;&nbsp;往而臣不送，以是知公子恨之复返也。”公子再拜，因问。侯生乃屏人间语，曰：<br /><br />&nbsp;&nbsp;&nbsp;&nbsp;“嬴闻晋鄙之兵符常在王卧内，而如姬最幸，出入王卧内，力能窃之。嬴闻如姬<br /><br />&nbsp;&nbsp;&nbsp;&nbsp;父为人所杀，如姬资之三年，自王以下欲求报其父仇，莫能得。如姬为公子泣，<br /><br />&nbsp;&nbsp;&nbsp;&nbsp;公子使客斩其仇头，敬进如姬。如姬之欲为公子死，无所辞，顾未有路耳。公子<br /><br />&nbsp;&nbsp;&nbsp;&nbsp;诚一开口请如姬，如姬必许诺，则得虎符夺晋鄙军，北救赵而西s秦，此五霸之<br /><br />&nbsp;&nbsp;&nbsp;&nbsp;伐也。”公子从其计，请如姬。如姬果盗晋鄙兵符与公子。<br /><br />&nbsp;&nbsp;&nbsp;&nbsp;公子行，侯生曰：“将在外，主令有所不受，以便国家。公子即合符，而晋<br /><br />&nbsp;&nbsp;&nbsp;&nbsp;鄙不授公子兵而复请之，事必危矣。臣客屠者朱亥可与俱，此人力士。晋鄙听，<br /><br />&nbsp;&nbsp;&nbsp;&nbsp;大善；不听，可使击之。”於是公子泣。侯生曰：“公子畏死邪？何泣也？”公<br /><br />&nbsp;&nbsp;&nbsp;&nbsp;子曰：“晋鄙宿将，往恐不听，必当杀之，是以泣耳，岂畏死哉？”於是<br /><br />&nbsp;&nbsp;&nbsp;&nbsp;公子请朱亥。朱亥笑曰：“臣乃市井鼓刀屠者，而公子亲数存之，所以不报谢者，<br /><br />&nbsp;&nbsp;&nbsp;&nbsp;以为小礼无所用。今公子有急，此乃臣效命之秋也。”遂与公子俱。公子过谢侯<br /><br />&nbsp;&nbsp;&nbsp;&nbsp;生。侯生曰：“臣宜从，老不能。请数公子行日，以至晋鄙军之日，北乡自刭，<br /><br />&nbsp;&nbsp;&nbsp;&nbsp;以送公子。”公子遂行。<br /><br />&nbsp;&nbsp;&nbsp;&nbsp;至邺，矫魏王令代晋鄙。晋鄙合符，疑之，举手视公子曰：“今吾拥十万之<br /><br />&nbsp;&nbsp;&nbsp;&nbsp;众，屯於境上，国之重任，今单车来代之，何如哉？”欲无听。朱亥袖四十斤铁<br /><br />&nbsp;&nbsp;&nbsp;&nbsp;椎，椎杀晋鄙，公子遂将晋鄙军。勒兵下令军中曰：“父子俱在军中，父归；兄<br /><br />&nbsp;&nbsp;&nbsp;&nbsp;弟俱在军中，兄归；独子无兄弟，归养。”得选兵八万人，进兵击秦军。秦军解<br /><br />&nbsp;&nbsp;&nbsp;&nbsp;去，遂救邯郸，存赵。赵王及平原君自迎公子於界，平原君负e矢为公子先引。<br /><br />&nbsp;&nbsp;&nbsp;&nbsp;赵王再拜曰：“自古贤人未有及公子者也。”当此之时，平原君不敢自比於人。<br /><br />&nbsp;&nbsp;&nbsp;&nbsp;公子与侯生决，至军，侯生果北乡自刭。<br /><br />&nbsp;&nbsp;&nbsp;&nbsp;魏王怒公子之盗其兵符，矫杀晋鄙，公子亦自知也。已s秦存赵，使将将其<br /><br />&nbsp;&nbsp;&nbsp;&nbsp;军归魏，而公子独与客留赵。赵孝成王德公子之矫夺晋鄙兵而存赵，乃与平原君<br /><br />&nbsp;&nbsp;&nbsp;&nbsp;计，以五城封公子。公子闻之，意骄矜而有自功之色。客有说公子曰：“物有不<br /><br />&nbsp;&nbsp;&nbsp;&nbsp;可忘，或有不可不忘。夫人有德於公子，公子不可忘也；公子有德於人，愿公子<br /><br />&nbsp;&nbsp;&nbsp;&nbsp;忘之也。且矫魏王令，夺晋鄙兵以救赵，於赵则有功矣，於魏则未为忠臣也。公<br /><br />&nbsp;&nbsp;&nbsp;&nbsp;子乃自骄而功之，窃为公子不取也。”於是公子立自责，似若无所容者。赵王埽<br /><br />&nbsp;&nbsp;&nbsp;&nbsp;除自迎，执主人之礼，引公子就西阶。公子侧行辞让，从东阶上。自言罪过，以<br /><br />&nbsp;&nbsp;&nbsp;&nbsp;负於魏，无功於赵。赵王侍酒至暮，口不忍献五城，以公子退让也。公子竟留赵。<br /><br />&nbsp;&nbsp;&nbsp;&nbsp;赵王以z为公子汤沐邑，魏亦复以信陵奉公子。公子留赵。<br /><br />&nbsp;&nbsp;&nbsp;&nbsp;公子闻赵有处士毛公藏於博徒，薛公藏於卖浆家，公子欲见两人，两人自匿<br /><br />&nbsp;&nbsp;&nbsp;&nbsp;不肯见公子。公子闻所在，乃间步往从此两人游，甚欢。平原君闻之，谓其夫人<br /><br />&nbsp;&nbsp;&nbsp;&nbsp;曰：“始吾闻夫人弟公子天下无双，今吾闻之，乃妄从博徒卖浆者游，公子妄人<br /><br />&nbsp;&nbsp;&nbsp;&nbsp;耳。”夫人以告公子。公子乃谢夫人去，曰：“始吾闻平原君贤，故负魏王而救<br /><br />&nbsp;&nbsp;&nbsp;&nbsp;赵，以称平原君。平原君之游，徒豪举耳，不求士也。无忌自在大梁时，常闻此<br /><br />&nbsp;&nbsp;&nbsp;&nbsp;两人贤，至赵，恐不得见。以无忌从之游，尚恐其不我欲也，今平原君乃以为羞，<br /><br />&nbsp;&nbsp;&nbsp;&nbsp;其不足从游。”乃装为去。夫人具以语平原君。平原君乃免冠谢，固留公子。平<br /><br />&nbsp;&nbsp;&nbsp;&nbsp;原君门下闻之，半去平原君归公子，天下士复往归公子，公子倾平原君客。<br /><br />&nbsp;&nbsp;&nbsp;&nbsp;公子留赵十年不归。秦闻公子在赵，日夜出兵东伐魏。魏王患之，使使往请<br /><br />&nbsp;&nbsp;&nbsp;&nbsp;公子。公子恐其怒之，乃诫门下：“有敢为魏王使通者，死。”宾客皆背魏之赵，<br /><br />&nbsp;&nbsp;&nbsp;&nbsp;莫敢劝公子归。毛公、薛公两人往见公子曰：“公子所以重於赵，名闻诸侯者，<br /><br />&nbsp;&nbsp;&nbsp;&nbsp;徒以有魏也。今秦攻魏，魏急而公子不恤，使秦破大梁而夷先王之宗庙，公子当<br /><br />&nbsp;&nbsp;&nbsp;&nbsp;何面目立天下乎？”语未及卒，公子立变色，告车趣驾归救魏。<br /><br />&nbsp;&nbsp;&nbsp;&nbsp;魏王见公子，相与泣，而以上将军印授公子，公子遂将。魏安王三十年，<br /><br />&nbsp;&nbsp;&nbsp;&nbsp;公子使使遍告诸侯。诸侯闻公子将，各遣将将兵救魏。公子率五国之兵破秦军於<br /><br />&nbsp;&nbsp;&nbsp;&nbsp;河外，走蒙骜。遂乘胜逐秦军至函谷关，抑秦兵，秦兵不敢出。当是时，公子威<br /><br />&nbsp;&nbsp;&nbsp;&nbsp;振天下，诸侯之客进兵法，公子皆名之，故世俗称魏公子兵法。<br /><br />&nbsp;&nbsp;&nbsp;&nbsp;秦王患之，乃行金万斤於魏，求晋鄙客，令毁公子於魏王曰：“公子亡在外<br /><br />&nbsp;&nbsp;&nbsp;&nbsp;十年矣，今为魏将，诸侯将皆属，诸侯徒闻魏公子，不闻魏王。公子亦欲因此时<br /><br />&nbsp;&nbsp;&nbsp;&nbsp;定南面而王，诸侯畏公子之威，方欲共立之。”秦数使反间，伪贺公子得立为魏<br /><br />&nbsp;&nbsp;&nbsp;&nbsp;王未也。魏王日闻其毁，不能不信，后果使人代公子将。公子自知再以毁废，乃<br /><br />&nbsp;&nbsp;&nbsp;&nbsp;谢病不朝，与宾客为长夜饮，饮醇酒，多近妇女。日夜为乐饮者四岁，竟病酒而<br /><br />&nbsp;&nbsp;&nbsp;&nbsp;卒。其岁，魏安王亦薨。<br /><br />&nbsp;&nbsp;&nbsp;&nbsp;秦闻公子死，使蒙骜攻魏，拔二十城，初置东郡。其后秦稍蚕食魏，十八岁<br /><br />&nbsp;&nbsp;&nbsp;&nbsp;而虏魏王，屠大梁。<br /><br />&nbsp;&nbsp;&nbsp;&nbsp;高祖始微少时，数闻公子贤。及即天子位，每过大梁，常祠公子。高祖十二<br /><br />&nbsp;&nbsp;&nbsp;&nbsp;年，从击黥布还，为公子置守冢五家，世世岁以四时奉祠公子。<br /><br />&nbsp;&nbsp;&nbsp;&nbsp;太史公曰：吾过大梁之墟，求问其所谓夷门。夷门者，城之东门也。天下诸<br /><br />&nbsp;&nbsp;&nbsp;&nbsp;公子亦有喜士者矣，然信陵君之接岩穴隐者，不耻下交，有以也。名冠诸侯，不<br /><br />&nbsp;&nbsp;&nbsp;&nbsp;虚耳。高祖每过之而令民奉祠不绝也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,108);">加入书签</a><a
                        href="107.html">上一页</a>&larr;<a href="index.html">返回列表</a>&rarr;<a
                            href="109.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "107.html"; var next_page = "109.html"; var index_page = "index.html"; var sortid = "9"; var article_id = "1"; var chapter_id = "108"; var articlename = "史记"; var chaptername = "传 魏公子列传第十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>