<!DOCTYPE html>
<html>
<head>
<meta charset="gbk" />
<title>史记-传 平原君虞卿列传第十六-在线阅读-哈西文学网</title>
<meta name="keywords" content="司马迁，史记，传 平原君虞卿列传第十六全文，传 平原君虞卿列传第十六在线阅读 哈西文学网" />
<meta name="description" content="哈西文学网提供司马迁的史记 传 平原君虞卿列传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/107.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/107.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 平原君虞卿列传第十六</h1>
            <div class="link xb">
                <a href="106.html">上一页</a>&larr;<a href="index.html">返回列表</a>&rarr;<a
                    href="108.html">下一页</a></div>			
            <div id="BookText">&nbsp;&nbsp;&nbsp;&nbsp;平原君赵胜者，赵之诸公子也。诸子中胜最贤，喜宾客，宾客盖至者数千人。<br /><br />&nbsp;&nbsp;&nbsp;&nbsp;平原君相赵惠文王及孝成王，三去相，三复位，封於东武城。<br /><br />&nbsp;&nbsp;&nbsp;&nbsp;平原君家楼临民家。民家有L者，散行汲。平原君美人居楼上，临见，大<br /><br />&nbsp;&nbsp;&nbsp;&nbsp;笑之。明日，L者至平原君门，请曰：“臣闻君之喜士，士不远千里而至者，以<br /><br />&nbsp;&nbsp;&nbsp;&nbsp;君能贵士而贱妾也。臣不幸有罢癃之病，而君之后宫临而笑臣，臣愿得笑臣者头。”<br /><br />&nbsp;&nbsp;&nbsp;&nbsp;平原君笑应曰：“诺。”L者去，平原君笑曰：“观此竖子，乃欲以一笑之故杀<br /><br />&nbsp;&nbsp;&nbsp;&nbsp;吾美人，不亦甚乎！”终不杀。居岁馀，宾客门下舍人稍稍引去者过半。平原君<br /><br />&nbsp;&nbsp;&nbsp;&nbsp;怪之，曰：“胜所以待诸君者未尝敢失礼，而去者何多也？”门下一人前对曰：<br /><br />&nbsp;&nbsp;&nbsp;&nbsp;“以君之不杀笑L者，以君为爱色而贱士，士即去耳。”於是平原君乃斩笑L者<br /><br />&nbsp;&nbsp;&nbsp;&nbsp;美人头，自造门进L者，因谢焉。其后门下乃复稍稍来。是时齐有孟尝，魏有信<br /><br />&nbsp;&nbsp;&nbsp;&nbsp;陵，楚有春申，故争相倾以待士。<br /><br />&nbsp;&nbsp;&nbsp;&nbsp;秦之围邯郸，赵使平原君求救，合从於楚，约与食客门下有勇力文武备具者<br /><br />&nbsp;&nbsp;&nbsp;&nbsp;二十人偕。平原君曰：“使文能取胜，则善矣。文不能取胜，则歃血於华屋之下，<br /><br />&nbsp;&nbsp;&nbsp;&nbsp;必得定从而还。士不外索，取於食客门下足矣。”得十九人，馀无可取者，无以<br /><br />&nbsp;&nbsp;&nbsp;&nbsp;满二十人。门下有毛遂者，前，自赞於平原君曰：“遂闻君将合从於楚，约与食<br /><br />&nbsp;&nbsp;&nbsp;&nbsp;客门下二十人偕，不外索。今少一人，愿君即以遂备员而行矣。”平原君曰：<br /><br />&nbsp;&nbsp;&nbsp;&nbsp;“先生处胜之门下几年於此矣？”毛遂曰：“三年於此矣。”平原君曰：“夫贤<br /><br />&nbsp;&nbsp;&nbsp;&nbsp;士之处世也，譬若锥之处囊中，其末立见。今先生处胜之门下三年於此矣，左右<br /><br />&nbsp;&nbsp;&nbsp;&nbsp;未有所称诵，胜未有所闻，是先生无所有也。先生不能，先生留。”毛遂曰：<br /><br />&nbsp;&nbsp;&nbsp;&nbsp;“臣乃今日请处囊中耳。使遂蚤得处囊中，乃颖脱而出，非特其末见而已。”平<br /><br />&nbsp;&nbsp;&nbsp;&nbsp;原君竟与毛遂偕。十九人相与目笑之而未废也。<br /><br />&nbsp;&nbsp;&nbsp;&nbsp;毛遂比至楚，与十九人论议，十九人皆服。平原君与楚合从，言其利害，日<br /><br />&nbsp;&nbsp;&nbsp;&nbsp;出而言之，日中不决。十九人谓毛遂曰：“先生上。”毛遂按剑历阶而上，谓平<br /><br />&nbsp;&nbsp;&nbsp;&nbsp;原君曰：“从之利害，两言而决耳。今日出而言从，日中不决，何也？”楚王谓<br /><br />&nbsp;&nbsp;&nbsp;&nbsp;平原君曰：“客何为者也？”平原君曰：“是胜之舍人也。”楚王叱曰：“胡不<br /><br />&nbsp;&nbsp;&nbsp;&nbsp;下！吾乃与而君言，汝何为者也！”毛遂按剑而前曰：“王之所以叱遂者，以楚<br /><br />&nbsp;&nbsp;&nbsp;&nbsp;国之众也。今十步之内，王不得恃楚国之众也，王之命县於遂手。吾君在前，叱<br /><br />&nbsp;&nbsp;&nbsp;&nbsp;者何也？且遂闻汤以七十里之地王天下，文王以百里之壤而臣诸侯，岂其士卒众<br /><br />&nbsp;&nbsp;&nbsp;&nbsp;多哉，诚能据其势而奋其威。今楚地方五千里，持戟百万，此霸王之资也。以楚<br /><br />&nbsp;&nbsp;&nbsp;&nbsp;之，天下弗能当。白起，小竖子耳，率数万之众，兴师以与楚战，一战而举鄢<br /><br />&nbsp;&nbsp;&nbsp;&nbsp;郢，再战而烧夷陵，三战而辱王之先人。此百世之怨而赵之所羞，而王弗知恶焉。<br /><br />&nbsp;&nbsp;&nbsp;&nbsp;合从者为楚，非为赵也。吾君在前，叱者何也？”楚王曰：“唯唯，诚若先生之<br /><br />&nbsp;&nbsp;&nbsp;&nbsp;言，谨奉社稷而以从。”毛遂曰：“从定乎？”楚王曰：“定矣。”毛遂谓楚王<br /><br />&nbsp;&nbsp;&nbsp;&nbsp;之左右曰：“取鸡狗马之血来。”毛遂奉铜而跪进之楚王曰：“王当歃血而定<br /><br />&nbsp;&nbsp;&nbsp;&nbsp;从，次者吾君，次者遂。”遂定从於殿上。毛遂左手持血而右手招十九人曰：<br /><br />&nbsp;&nbsp;&nbsp;&nbsp;“公相与歃此血於堂下。公等录录，所谓因人成事者也。”<br /><br />&nbsp;&nbsp;&nbsp;&nbsp;平原君已定从而归，归至於赵，曰：“胜不敢复相士。胜相士多者千人，寡<br /><br />&nbsp;&nbsp;&nbsp;&nbsp;者百数，自以为不失天下之士，今乃於毛先生而失之也。毛先生一至楚，而使赵<br /><br />&nbsp;&nbsp;&nbsp;&nbsp;重於九鼎大吕。毛先生以三寸之舌，於百万之师。胜不敢复相士。”遂以为上<br /><br />&nbsp;&nbsp;&nbsp;&nbsp;客。<br /><br />&nbsp;&nbsp;&nbsp;&nbsp;平原君既返赵，楚使春申君将兵赴救赵，魏信陵君亦矫夺晋鄙军往救赵，皆<br /><br />&nbsp;&nbsp;&nbsp;&nbsp;未至。秦急围邯郸，邯郸急，且降，平原君甚患之。邯郸传舍吏子李同说平原君<br /><br />&nbsp;&nbsp;&nbsp;&nbsp;曰：“君不忧赵亡邪？”平原君曰：“赵亡则胜为虏，何为不忧乎？”李同曰：<br /><br />&nbsp;&nbsp;&nbsp;&nbsp;“邯郸之民，炊骨易子而食，可谓急矣，而君之后宫以百数，婢妾被绮e，馀粱<br /><br />&nbsp;&nbsp;&nbsp;&nbsp;肉，而民褐衣不完，糟糠不厌。民困兵尽，或剡木为矛矢，而君器物锺磬自若。<br /><br />&nbsp;&nbsp;&nbsp;&nbsp;使秦破赵，君安得有此？使赵得全，君何患无有？今君诚能令夫人以下编於士卒<br /><br />&nbsp;&nbsp;&nbsp;&nbsp;之间，分功而作，家之所有尽散以飨士，士方其危苦之时，易德耳。”於是平原<br /><br />&nbsp;&nbsp;&nbsp;&nbsp;君从之，得敢死之士三千人。李同遂与三千人赴秦军，秦军为之s三十里。亦会<br /><br />&nbsp;&nbsp;&nbsp;&nbsp;楚、魏救至，秦兵遂罢，邯郸复存。李同战死，封其父为李侯。<br /><br />&nbsp;&nbsp;&nbsp;&nbsp;虞卿欲以信陵君之存邯郸为平原君请封。公孙龙闻之，夜驾见平原君曰：<br /><br />&nbsp;&nbsp;&nbsp;&nbsp;“龙闻虞卿欲以信陵君之存邯郸为君请封，有之乎？”平原君曰：“然。”龙曰：<br /><br />&nbsp;&nbsp;&nbsp;&nbsp;“此甚不可。且王举君而相赵者，非以君之智能为赵国无有也。割东武城而封君<br /><br />&nbsp;&nbsp;&nbsp;&nbsp;者，非以君为有功也，而以国人无勋，乃以君为亲戚故也。君受相印不辞无能，<br /><br />&nbsp;&nbsp;&nbsp;&nbsp;割地不言无功者，亦自以为亲戚故也。今信陵君存邯郸而请封，是亲戚受城而国<br /><br />&nbsp;&nbsp;&nbsp;&nbsp;人计功也。此甚不可。且虞卿操其两权，事成，操右券以责；事不成，以虚名德<br /><br />&nbsp;&nbsp;&nbsp;&nbsp;君。君必勿听也。”平原君遂不听虞卿。<br /><br />&nbsp;&nbsp;&nbsp;&nbsp;平原君以赵孝成王十五年卒。子孙代，后竟与赵俱亡。<br /><br />&nbsp;&nbsp;&nbsp;&nbsp;平原君厚待公孙龙。公孙龙善为坚白之辩，及邹衍过赵言至道，乃绌公孙龙。<br /><br />&nbsp;&nbsp;&nbsp;&nbsp;虞卿者，游说之士也。蹑F檐簦说赵孝成王。一见，赐黄金百镒，白璧一<br /><br />&nbsp;&nbsp;&nbsp;&nbsp;双；再见，为赵上卿，故号为虞卿。<br /><br />&nbsp;&nbsp;&nbsp;&nbsp;秦赵战於长平，赵不胜，亡一都尉。赵王召楼昌与虞卿曰：“军战不胜，尉<br /><br />&nbsp;&nbsp;&nbsp;&nbsp;复死，寡人使束甲而趋之，何如？”楼昌曰：“无益也，不如发重使为媾。”虞<br /><br />&nbsp;&nbsp;&nbsp;&nbsp;卿曰：“昌言媾者，以为不媾军必破也。而制媾者在秦。且王之论秦也，欲破赵<br /><br />&nbsp;&nbsp;&nbsp;&nbsp;之军乎，不邪？”王曰：“秦不遗馀力矣，必且欲破赵军。”虞卿曰：“王听臣，<br /><br />&nbsp;&nbsp;&nbsp;&nbsp;发使出重宝以附楚、魏，楚、魏欲得王之重宝，必内吾使。赵使入楚、魏，秦必<br /><br />&nbsp;&nbsp;&nbsp;&nbsp;疑天下之合从，且必恐。如此，则媾乃可为也。”赵王不听，与平阳君为媾，发<br /><br />&nbsp;&nbsp;&nbsp;&nbsp;郑朱入秦。秦内之。赵王召虞卿曰：“寡人使平阳君为媾於秦，秦已内郑朱矣，<br /><br />&nbsp;&nbsp;&nbsp;&nbsp;卿之为奚如？”虞卿对曰：“王不得媾，军必破矣。天下贺战胜者皆在秦矣。郑<br /><br />&nbsp;&nbsp;&nbsp;&nbsp;朱，贵人也，入秦，秦王与应侯必显重以示天下。楚、魏以赵为媾，必不救王。<br /><br />&nbsp;&nbsp;&nbsp;&nbsp;秦知天下不救王，则媾不可得成也。”应侯果显郑朱以示天下贺战胜者，终不肯<br /><br />&nbsp;&nbsp;&nbsp;&nbsp;媾。长平大败，遂围邯郸，为天下笑。<br /><br />&nbsp;&nbsp;&nbsp;&nbsp;秦既解邯郸围，而赵王入朝，使赵郝约事於秦，割六县而媾。虞卿谓赵王曰：<br /><br />&nbsp;&nbsp;&nbsp;&nbsp;“秦之攻王也，倦而归乎？王以其力尚能进，爱王而弗攻乎？”王曰：“秦之攻<br /><br />&nbsp;&nbsp;&nbsp;&nbsp;我也，不遗馀力矣，必以倦而归也。”虞卿曰：“秦以其力攻其所不能取，倦而<br /><br />&nbsp;&nbsp;&nbsp;&nbsp;归，王又以其力之所不能取以送之，是助秦自攻也。来年秦复攻王，王无救矣。”<br /><br />&nbsp;&nbsp;&nbsp;&nbsp;王以虞卿之言告赵郝。赵郝曰：“虞卿诚能尽秦力之所至乎？诚知秦力之所不能<br /><br />&nbsp;&nbsp;&nbsp;&nbsp;进，此弹丸之地弗予，令秦来年复攻王，王得无割其内而媾乎？”王曰：“请听<br /><br />&nbsp;&nbsp;&nbsp;&nbsp;子割矣，子能必使来年秦之不复攻我乎？”赵郝对曰：“此非臣之所敢任也。他<br /><br />&nbsp;&nbsp;&nbsp;&nbsp;日三晋之交於秦，相善也。今秦善韩、魏而攻王，王之所以事秦必不如韩、魏也。<br /><br />&nbsp;&nbsp;&nbsp;&nbsp;今臣为足下解负亲之攻，开关通币，齐交韩、魏，至来年而王独取攻於秦，此王<br /><br />&nbsp;&nbsp;&nbsp;&nbsp;之所以事秦必在韩、魏之后也。此非臣之所敢任也。”<br /><br />&nbsp;&nbsp;&nbsp;&nbsp;王以告虞卿。虞卿对曰：“郝言‘不媾，来年秦复攻王，王得无割其内而媾<br /><br />&nbsp;&nbsp;&nbsp;&nbsp;乎’。今媾，郝又以不能必秦之不复攻也。今虽割六城，何益！来年复攻，又割<br /><br />&nbsp;&nbsp;&nbsp;&nbsp;其力之所不能取而媾，此自尽之术也，不如无媾。秦虽善攻，不能取六县；赵虽<br /><br />&nbsp;&nbsp;&nbsp;&nbsp;不能守，终不失六城。秦倦而归，兵必罢。我以六城收天下以攻罢秦，是我失之<br /><br />&nbsp;&nbsp;&nbsp;&nbsp;於天下而取偿於秦也。吾国尚利，孰与坐而割地，自弱以秦哉？今郝曰‘秦善<br /><br />&nbsp;&nbsp;&nbsp;&nbsp;韩、魏而攻赵者，必王之事秦不如韩、魏也’，是使王岁以六城事秦也，即坐而<br /><br />&nbsp;&nbsp;&nbsp;&nbsp;城尽。来年秦复求割地，王将与之乎？弗与，是弃前功而挑秦祸也；与之，则无<br /><br />&nbsp;&nbsp;&nbsp;&nbsp;地而给之。语曰‘者善攻，弱者不能守’。今坐而听秦，秦兵不弊而多得地，<br /><br />&nbsp;&nbsp;&nbsp;&nbsp;是秦而弱赵也。以益之秦而割愈弱之赵，其计故不止矣。且王之地有尽而秦<br /><br />&nbsp;&nbsp;&nbsp;&nbsp;之求无已，以有尽之地而给无已之求，其势必无赵矣。”<br /><br />&nbsp;&nbsp;&nbsp;&nbsp;赵王计未定，楼缓从秦来，赵王与楼缓计之，曰：“予秦地如毋予，孰吉？”<br /><br />&nbsp;&nbsp;&nbsp;&nbsp;缓辞让曰：“此非臣之所能知也。”王曰：“虽然，试言公之私。”楼缓对曰：<br /><br />&nbsp;&nbsp;&nbsp;&nbsp;“王亦闻夫公甫文伯母乎？公甫文伯仕於鲁，病死，女子为自杀於房中者二人。<br /><br />&nbsp;&nbsp;&nbsp;&nbsp;其母闻之，弗哭也。其相室曰：‘焉有子死而弗哭者乎？’其母曰：‘孔子，贤<br /><br />&nbsp;&nbsp;&nbsp;&nbsp;人也，逐於鲁，而是人不随也。今死而妇人为之自杀者二人，若是者必其於长者<br /><br />&nbsp;&nbsp;&nbsp;&nbsp;薄而於妇人厚也。’故从母言之，是为贤母；从妻言之，是必不免为妒妻。故其<br /><br />&nbsp;&nbsp;&nbsp;&nbsp;言一也，言者异则人心变矣。今臣新从秦来而言勿予，则非计也；言予之，恐王<br /><br />&nbsp;&nbsp;&nbsp;&nbsp;以臣为为秦也：故不敢对。使臣得为大王计，不如予之。”王曰：“诺。”<br /><br />&nbsp;&nbsp;&nbsp;&nbsp;虞卿闻之，入见王曰：“此饰说也，王Y勿予！”楼缓闻之，往见王。王又<br /><br />&nbsp;&nbsp;&nbsp;&nbsp;以虞卿之言告楼缓。楼缓对曰：“不然。虞卿得其一，不得其二。夫秦赵构难而<br /><br />&nbsp;&nbsp;&nbsp;&nbsp;天下皆说，何也？曰‘吾且因而乘弱矣’。今赵兵困於秦，天下之贺战胜者则<br /><br />&nbsp;&nbsp;&nbsp;&nbsp;必尽在於秦矣。故不如亟割地为和，以疑天下而慰秦之心。不然，天下将因秦之<br /><br />&nbsp;&nbsp;&nbsp;&nbsp;怒，乘赵之弊，瓜分之。赵且亡，何秦之图乎？故曰虞卿得其一，不得其二。愿<br /><br />&nbsp;&nbsp;&nbsp;&nbsp;王以此决之，勿复计也。”<br /><br />&nbsp;&nbsp;&nbsp;&nbsp;虞卿闻之，往见王曰：“危哉楼子之所以为秦者，是愈疑天下，而何慰秦之<br /><br />&nbsp;&nbsp;&nbsp;&nbsp;心哉？独不言其示天下弱乎？且臣言勿予者，非固勿予而已也。秦索六城於王，<br /><br />&nbsp;&nbsp;&nbsp;&nbsp;而王以六城赂齐。齐，秦之深雠也，得王之六城，并力西击秦，齐之听王，不待<br /><br />&nbsp;&nbsp;&nbsp;&nbsp;辞之毕也。则是王失之於齐而取偿於秦也。而齐、赵之深雠可以报矣，而示天下<br /><br />&nbsp;&nbsp;&nbsp;&nbsp;有能为也。王以此发声，兵未窥於境，臣见秦之重赂至赵而反媾於王也。从秦为<br /><br />&nbsp;&nbsp;&nbsp;&nbsp;媾，韩、魏闻之，必尽重王；重王，必出重宝以先於王。则是王一举而结三国之<br /><br />&nbsp;&nbsp;&nbsp;&nbsp;亲，而与秦易道也。”赵王曰：“善。”则使虞卿东见齐王，与之谋秦。虞卿未<br /><br />&nbsp;&nbsp;&nbsp;&nbsp;返，秦使者已在赵矣。楼缓闻之，亡去。赵於是封虞卿以一城。<br /><br />&nbsp;&nbsp;&nbsp;&nbsp;居顷之，而魏请为从。赵孝成王召虞卿谋。过平原君，平原君曰：“愿卿之<br /><br />&nbsp;&nbsp;&nbsp;&nbsp;论从也。”虞卿入见王。王曰：“魏请为从。”对曰：“魏过。”王曰：“寡人<br /><br />&nbsp;&nbsp;&nbsp;&nbsp;固未之许。”对曰：“王过。”王曰：“魏请从，卿曰魏过，寡人未之许，又曰<br /><br />&nbsp;&nbsp;&nbsp;&nbsp;寡人过，然则从终不可乎？”对曰：“臣闻小国之与大国从事也，有利则大国受<br /><br />&nbsp;&nbsp;&nbsp;&nbsp;其福，有败则小国受其祸。今魏以小国请其祸，而王以大国辞其福，臣故曰王过，<br /><br />&nbsp;&nbsp;&nbsp;&nbsp;魏亦过。窃以为从便。”王曰：“善。”乃合魏为从。<br /><br />&nbsp;&nbsp;&nbsp;&nbsp;虞卿既以魏齐之故，不重万户侯卿相之印，与魏齐间行，卒去赵，困於梁。<br /><br />&nbsp;&nbsp;&nbsp;&nbsp;魏齐已死，不得意，乃著书，上采春秋，下观近世，曰节义、称号、揣摩、政谋，<br /><br />&nbsp;&nbsp;&nbsp;&nbsp;凡八篇。以刺讥国家得失，世传之曰虞氏春秋。<br /><br />&nbsp;&nbsp;&nbsp;&nbsp;太史公曰：平原君，翩翩浊世之佳公子也，然未睹大体。鄙语曰“利令智昏”，<br /><br />&nbsp;&nbsp;&nbsp;&nbsp;平原君贪冯亭邪说，使赵陷长平兵四十馀万众，邯郸几亡。虞卿料事揣情，为赵<br /><br />&nbsp;&nbsp;&nbsp;&nbsp;画策，何其工也！及不忍魏齐，卒困於大梁，庸夫且知其不可，况贤人乎？然虞<br /><br />&nbsp;&nbsp;&nbsp;&nbsp;卿非穷愁，亦不能著书以自见於后世云。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,107);">加入书签</a><a
                        href="106.html">上一页</a>&larr;<a href="index.html">返回列表</a>&rarr;<a
                            href="108.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "106.html"; var next_page = "108.html"; var index_page = "index.html"; var sortid = "9"; var article_id = "1"; var chapter_id = "107"; var articlename = "史记"; var chaptername = "传 平原君虞卿列传第十六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>