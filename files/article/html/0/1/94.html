<!DOCTYPE html>
<html>
<head>
<meta charset="gbk" />
<title>史记-传 老子韩非列传第三-在线阅读-哈西文学网</title>
<meta name="keywords" content="司马迁，史记，传 老子韩非列传第三全文，传 老子韩非列传第三在线阅读 哈西文学网" />
<meta name="description" content="哈西文学网提供司马迁的史记 传 老子韩非列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/94.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/94.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 老子韩非列传第三</h1>
            <div class="link xb">
                <a href="93.html">上一页</a>&larr;<a href="index.html">返回列表</a>&rarr;<a
                    href="95.html">下一页</a></div>			
            <div id="BookText">&nbsp;&nbsp;&nbsp;&nbsp;老子者，楚苦县厉乡曲仁里人也，姓李氏，名耳，字聃，周守藏室之史也。<br /><br />&nbsp;&nbsp;&nbsp;&nbsp;孔子m周，将问礼於老子。老子曰：“子所言者，其人与骨皆已朽矣，独其<br /><br />&nbsp;&nbsp;&nbsp;&nbsp;言在耳。且君子得其时则驾，不得其时则蓬累而行。吾闻之，良贾深藏若虚，君<br /><br />&nbsp;&nbsp;&nbsp;&nbsp;子盛德，容貌若愚。去子之骄气与多欲，态色与淫志，是皆无益於子之身。吾所<br /><br />&nbsp;&nbsp;&nbsp;&nbsp;以告子，若是而已。”孔子去，谓弟子曰：“鸟，吾知其能飞；鱼，吾知其能游；<br /><br />&nbsp;&nbsp;&nbsp;&nbsp;兽，吾知其能走。走者可以为罔，游者可以为纶，飞者可以为D。至於龙吾不能<br /><br />&nbsp;&nbsp;&nbsp;&nbsp;知，其乘风云而上天。吾今日见老子，其犹龙邪！”<br /><br />&nbsp;&nbsp;&nbsp;&nbsp;老子道德，其学以自隐无名为务。居周久之，见周之衰，乃遂去。至关，<br /><br />&nbsp;&nbsp;&nbsp;&nbsp;关令尹喜曰：“子将隐矣，为我著书。”於是老子乃著书上下篇，言道德之意<br /><br />&nbsp;&nbsp;&nbsp;&nbsp;五千馀言而去，莫知其所终。<br /><br />&nbsp;&nbsp;&nbsp;&nbsp;或曰：老莱子亦楚人也，著书十五篇，言道家之用，与孔子同时云。<br /><br />&nbsp;&nbsp;&nbsp;&nbsp;盖老子百有六十馀岁，或言二百馀岁，以其道而养寿也。<br /><br />&nbsp;&nbsp;&nbsp;&nbsp;自孔子死之后百二十九年，而史记周太史儋见秦献公曰：“始秦与周合，合<br /><br />&nbsp;&nbsp;&nbsp;&nbsp;五百岁而离，离七十岁而霸王者出焉。”或曰儋即老子，或曰非也，世莫知其然<br /><br />&nbsp;&nbsp;&nbsp;&nbsp;否。老子，隐君子也。<br /><br />&nbsp;&nbsp;&nbsp;&nbsp;老子之子名宗，宗为魏将，封於段干。宗子注，注子宫，宫玄孙假，假仕於<br /><br />&nbsp;&nbsp;&nbsp;&nbsp;汉孝文帝。而假之子解为胶西王n太傅，因家于齐焉。<br /><br />&nbsp;&nbsp;&nbsp;&nbsp;世之学老子者则绌儒学，儒学亦绌老子。“道不同不相为谋”，岂谓是邪？<br /><br />&nbsp;&nbsp;&nbsp;&nbsp;李耳无为自化，清静自正。<br /><br />&nbsp;&nbsp;&nbsp;&nbsp;庄子者，蒙人也，名周。周尝为蒙漆园吏，与梁惠王、齐宣王同时。其学无<br /><br />&nbsp;&nbsp;&nbsp;&nbsp;所不N，然其要本归於老子之言。故其著书十馀万言，大抵率寓言也。作渔父、<br /><br />&nbsp;&nbsp;&nbsp;&nbsp;盗跖、l箧，以诋`孔子之徒，以明老子之术。畏累虚、亢桑子之属，皆空<br /><br />&nbsp;&nbsp;&nbsp;&nbsp;语无事实。然善属书离辞，指事类情，用剽剥儒、墨，虽当世宿学不能自解免也。<br /><br />&nbsp;&nbsp;&nbsp;&nbsp;其言惭笞皂б赃m己，故自王公大人不能器之。<br /><br />&nbsp;&nbsp;&nbsp;&nbsp;楚威王闻庄周贤，使使厚币迎之，许以为相。庄周笑谓楚使者曰：“千金，<br /><br />&nbsp;&nbsp;&nbsp;&nbsp;重利；卿相，尊位也。子独不见郊祭之牺牛乎？养食之数岁，衣以文绣，以入大<br /><br />&nbsp;&nbsp;&nbsp;&nbsp;庙。当是之时，虽欲为孤豚，岂可得乎？子亟去，无污我。我宁游戏污渎之中自<br /><br />&nbsp;&nbsp;&nbsp;&nbsp;快，无为有国者所羁，终身不仕，以快吾志焉。”<br /><br />&nbsp;&nbsp;&nbsp;&nbsp;申不害者，京人也，故郑之贱臣。学术以干韩昭侯，昭侯用为相。内政教，<br /><br />&nbsp;&nbsp;&nbsp;&nbsp;外应诸侯，十五年。终申子之身，国治兵，无侵韩者。<br /><br />&nbsp;&nbsp;&nbsp;&nbsp;申子之学本於黄老而主刑名。著书二篇，号曰申子。<br /><br />&nbsp;&nbsp;&nbsp;&nbsp;韩非者，韩之诸公子也。喜刑名法术之学，而其归本於黄老。非为人口吃，<br /><br />&nbsp;&nbsp;&nbsp;&nbsp;不能道说，而善著书。与李斯俱事荀卿，斯自以为不如非。<br /><br />&nbsp;&nbsp;&nbsp;&nbsp;非见韩之削弱，数以书谏韩王，韩王不能用。於是韩非疾治国不务明其法<br /><br />&nbsp;&nbsp;&nbsp;&nbsp;制，执势以御其臣下，富国兵而以求人任贤，反举浮淫之蠹而加之於功实之上。<br /><br />&nbsp;&nbsp;&nbsp;&nbsp;以为儒者用文乱法，而侠者以武犯禁。宽则宠名誉之人，急则用介胄之士。今者<br /><br />&nbsp;&nbsp;&nbsp;&nbsp;所养非所用，所用非所养。悲廉直不容於邪枉之臣，观往者得失之变，故作孤愤、<br /><br />&nbsp;&nbsp;&nbsp;&nbsp;五蠹、内外储、说林、说难十馀万言。<br /><br />&nbsp;&nbsp;&nbsp;&nbsp;然韩非知说之难，为说难书甚具，终死於秦，不能自脱。<br /><br />&nbsp;&nbsp;&nbsp;&nbsp;说难曰：<br /><br />&nbsp;&nbsp;&nbsp;&nbsp;凡说之难，非吾知之有以说之难也；又非吾辩之难能明吾意之难也；又非吾<br /><br />&nbsp;&nbsp;&nbsp;&nbsp;敢横失能尽之难也。凡说之难，在知所说之心，可以吾说当之。<br /><br />&nbsp;&nbsp;&nbsp;&nbsp;所说出於为名高者也，而说之以厚利，则见下节而遇卑贱，必弃远矣。所说<br /><br />&nbsp;&nbsp;&nbsp;&nbsp;出於厚利者也。而说之以名高，则见无心而远事情，必不收矣。所说实为厚利而<br /><br />&nbsp;&nbsp;&nbsp;&nbsp;显为名高者也，而说之以名高，则阳收其身而实疏之；若说之以厚利，则阴用其<br /><br />&nbsp;&nbsp;&nbsp;&nbsp;言而显弃其身。此之不可不知也。<br /><br />&nbsp;&nbsp;&nbsp;&nbsp;夫事以密成，语以泄败。未必其身泄之也，而语及其所匿之事，如是者身危。<br /><br />&nbsp;&nbsp;&nbsp;&nbsp;贵人有过端，而说者明言善议以推其恶者，则身危。周泽未渥也而语极知，说行<br /><br />&nbsp;&nbsp;&nbsp;&nbsp;而有功则德亡，说不行而有败则见疑，如是者身危。夫贵人得计而欲自以为功，<br /><br />&nbsp;&nbsp;&nbsp;&nbsp;说者与知焉，则身危。彼显有所出事，乃自以为也故，说者与知焉，则身危。<br /><br />&nbsp;&nbsp;&nbsp;&nbsp;之以其所必不为，止之以其所不能已者，身危。故曰：与之论大人，则以为间己；<br /><br />&nbsp;&nbsp;&nbsp;&nbsp;与之论细人，则以为粥权。论其所爱，则以为借资；论其所憎，则以为尝己。径<br /><br />&nbsp;&nbsp;&nbsp;&nbsp;省其辞，则不知而屈之；滥博文，则多而久之。顺事陈意，则曰怯懦而不尽；<br /><br />&nbsp;&nbsp;&nbsp;&nbsp;虑事广肆，则曰草野而倨侮。此说之难，不可不知也。<br /><br />&nbsp;&nbsp;&nbsp;&nbsp;凡说之务，在知饰所说之所敬，而灭其所丑。彼自知其计，则毋以其失穷之；<br /><br />&nbsp;&nbsp;&nbsp;&nbsp;自勇其断，则毋以其敌怒之；自多其力，则毋以其难概之。规异事与同计，誉异<br /><br />&nbsp;&nbsp;&nbsp;&nbsp;人与同行者，则以饰之无伤也。有与同失者，则明饰其无失也。大忠无所拂悟，<br /><br />&nbsp;&nbsp;&nbsp;&nbsp;辞言无所击排，乃后申其辩知焉。此所以亲近不疑，知尽之难也。得旷日弥久，<br /><br />&nbsp;&nbsp;&nbsp;&nbsp;而周泽既渥，深计而不疑，交争而不罪，乃明计利害以致其功，直指是非以饰其<br /><br />&nbsp;&nbsp;&nbsp;&nbsp;身，以此相持，此说之成也。<br /><br />&nbsp;&nbsp;&nbsp;&nbsp;伊尹为庖，百里奚为虏，皆所由干其上也。故此二子者，皆圣人也，犹不能<br /><br />&nbsp;&nbsp;&nbsp;&nbsp;无役身而涉世如此其@也，则非能仕之所设也。<br /><br />&nbsp;&nbsp;&nbsp;&nbsp;宋有富人，天雨墙坏。其子曰“不筑且有盗”，其邻人之父亦云，暮而果大<br /><br />&nbsp;&nbsp;&nbsp;&nbsp;亡其财，其家甚知其子而疑邻人之父。昔者郑武公欲伐胡，乃以其子妻之。因问<br /><br />&nbsp;&nbsp;&nbsp;&nbsp;群臣曰：“吾欲用兵，谁可伐者？”关其思曰：“胡可伐。”乃戮关其思，曰：<br /><br />&nbsp;&nbsp;&nbsp;&nbsp;“胡，兄弟之国也，子言伐之，何也？”胡君闻之，以郑为亲己而不备郑。郑人<br /><br />&nbsp;&nbsp;&nbsp;&nbsp;袭胡，取之。此二说者，其知皆当矣，然而甚者为戮，薄者见疑。非知之难也，<br /><br />&nbsp;&nbsp;&nbsp;&nbsp;处知则难矣。<br /><br />&nbsp;&nbsp;&nbsp;&nbsp;昔者弥子瑕见爱於卫君。卫国之法，窃驾君车者罪至刖。既而弥子之母病，<br /><br />&nbsp;&nbsp;&nbsp;&nbsp;人闻，往夜告之，弥子矫驾君车而出。君闻之而贤之曰：“孝哉，为母之故而犯<br /><br />&nbsp;&nbsp;&nbsp;&nbsp;刖罪！”与君游果园，弥子食桃而甘，不尽而奉君。君曰：“爱我哉，忘其口而<br /><br />&nbsp;&nbsp;&nbsp;&nbsp;念我！”及弥子色衰而爱弛，得罪於君。君曰：“是尝矫驾吾车，又尝食我以其<br /><br />&nbsp;&nbsp;&nbsp;&nbsp;馀桃。”故弥子之行未变於初也，前见贤而后获罪者，爱憎之至变也。故有爱於<br /><br />&nbsp;&nbsp;&nbsp;&nbsp;主，则知当而加亲；见憎於主，则罪当而加疏。故谏说之士不可不察爱憎之主而<br /><br />&nbsp;&nbsp;&nbsp;&nbsp;后说之矣。<br /><br />&nbsp;&nbsp;&nbsp;&nbsp;夫龙之为虫也，可扰狎而骑也。然其喉下有逆鳞径尺，人有婴之，则必杀人。<br /><br />&nbsp;&nbsp;&nbsp;&nbsp;人主亦有逆鳞，说之者能无婴人主之逆鳞，则几矣。<br /><br />&nbsp;&nbsp;&nbsp;&nbsp;人或传其书至秦。秦王见孤愤、五蠹之书，曰：“嗟乎，寡人得见此人与之<br /><br />&nbsp;&nbsp;&nbsp;&nbsp;游，死不恨矣！”李斯曰：“此韩非之所著书也。”秦因急攻韩。韩王始不用非，<br /><br />&nbsp;&nbsp;&nbsp;&nbsp;及急，乃遣非使秦。秦王悦之，未信用。李斯、姚贾害之，毁之曰：“韩非，韩<br /><br />&nbsp;&nbsp;&nbsp;&nbsp;之诸公子也。今王欲并诸侯，非终为韩不为秦，此人之情也。今王不用，久留而<br /><br />&nbsp;&nbsp;&nbsp;&nbsp;归之，此自遗患也，不如以过法诛之。”秦王以为然，下吏治非。李斯使人遗非<br /><br />&nbsp;&nbsp;&nbsp;&nbsp;药，使自杀。韩非欲自陈，不得见。秦王后悔之，使人赦之，非已死矣。<br /><br />&nbsp;&nbsp;&nbsp;&nbsp;申子、韩子皆著书，传於后世，学者多有。余独悲韩子为说难而不能自脱耳。<br /><br />&nbsp;&nbsp;&nbsp;&nbsp;太史公曰：老子所贵道，虚无，因应变化於无为，故著书辞称微妙难识。庄<br /><br />&nbsp;&nbsp;&nbsp;&nbsp;子散道德，放论，要亦归之自然。申子卑卑，施之於名实。韩子引绳墨，切事情，<br /><br />&nbsp;&nbsp;&nbsp;&nbsp;明是非，其极惨少恩。皆原於道德之意，而老子深远矣。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,94);">加入书签</a><a
                        href="93.html">上一页</a>&larr;<a href="index.html">返回列表</a>&rarr;<a
                            href="95.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "93.html"; var next_page = "95.html"; var index_page = "index.html"; var sortid = "9"; var article_id = "1"; var chapter_id = "94"; var articlename = "史记"; var chaptername = "传 老子韩非列传第三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>