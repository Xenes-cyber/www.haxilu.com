<!DOCTYPE html>
<html>
<head>
<meta charset="gbk" />
<title>史记-传 大宛列传第六十三-在线阅读-哈西文学网</title>
<meta name="keywords" content="司马迁，史记，传 大宛列传第六十三全文，传 大宛列传第六十三在线阅读 哈西文学网" />
<meta name="description" content="哈西文学网提供司马迁的史记 传 大宛列传第六十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/156.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/156.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 大宛列传第六十三</h1>
            <div class="link xb">
                <a href="155.html">上一页</a>&larr;<a href="index.html">返回列表</a>&rarr;<a
                    href="157.html">下一页</a></div>			
            <div id="BookText">&nbsp;&nbsp;&nbsp;&nbsp;大宛之迹，见自张骞。张骞，汉中人。建元中为郎。是时天子问匈奴降者，<br /><br />&nbsp;&nbsp;&nbsp;&nbsp;皆言匈奴破月氏王，以其头为饮器，月氏遁逃而常怨仇匈奴，无与共击之。汉方<br /><br />&nbsp;&nbsp;&nbsp;&nbsp;欲事灭胡，闻此言，因欲通使。道必更匈奴中，乃募能使者。骞以郎应募，使月<br /><br />&nbsp;&nbsp;&nbsp;&nbsp;氏，与堂邑氏胡奴甘父俱出陇西。经匈奴，匈奴得之，传诣单于。单于留之，曰：<br /><br />&nbsp;&nbsp;&nbsp;&nbsp;“月氏在吾北，汉何以得往使？吾欲使越，汉肯听我乎？”留骞十馀岁，与妻，<br /><br />&nbsp;&nbsp;&nbsp;&nbsp;有子，然骞持汉节不失。<br /><br />&nbsp;&nbsp;&nbsp;&nbsp;居匈奴中，益宽，骞因与其属亡乡月氏，西走数十日至大宛。大宛闻汉之饶<br /><br />&nbsp;&nbsp;&nbsp;&nbsp;财，欲通不得，见骞，喜，问曰：“若欲何之？”骞曰：“为汉使月氏，而为匈<br /><br />&nbsp;&nbsp;&nbsp;&nbsp;奴所闭道。今亡，唯王使人导送我。诚得至，反汉，汉之赂遗王财物不可胜言。”<br /><br />&nbsp;&nbsp;&nbsp;&nbsp;大宛以为然，遣骞，为发导绎，抵康居，康居传致大月氏。大月氏王已为胡所杀，<br /><br />&nbsp;&nbsp;&nbsp;&nbsp;立其太子为王。既臣大夏而居，地肥饶，少寇，志安乐，又自以远汉，殊无报胡<br /><br />&nbsp;&nbsp;&nbsp;&nbsp;之心。骞从月氏至大夏，竟不能得月氏要领。<br /><br />&nbsp;&nbsp;&nbsp;&nbsp;留岁馀，还，并南山，欲从羌中归，复为匈奴所得。留岁馀，单于死，左谷<br /><br />&nbsp;&nbsp;&nbsp;&nbsp;蠡王攻其太子自立，国内乱，骞与胡妻及堂邑父俱亡归汉。汉拜骞为太中大夫，<br /><br />&nbsp;&nbsp;&nbsp;&nbsp;堂邑父为奉使君。<br /><br />&nbsp;&nbsp;&nbsp;&nbsp;骞为人力，宽大信人，蛮夷爱之。堂邑父故胡人，善射，穷急射禽兽给食。<br /><br />&nbsp;&nbsp;&nbsp;&nbsp;初，骞行时百馀人，去十三岁，唯二人得还。<br /><br />&nbsp;&nbsp;&nbsp;&nbsp;骞身所至者大宛、大月氏、大夏、康居，而传闻其旁大国五六，具为天子言<br /><br />&nbsp;&nbsp;&nbsp;&nbsp;之。曰：<br /><br />&nbsp;&nbsp;&nbsp;&nbsp;大宛在匈奴西南，在汉正西，去汉可万里。其俗土著，耕田，田稻麦。有蒲<br /><br />&nbsp;&nbsp;&nbsp;&nbsp;陶酒。多善马，马汗血，其先天马子也。有城郭屋室。其属邑大小七十馀城，众<br /><br />&nbsp;&nbsp;&nbsp;&nbsp;可数十万。其兵弓矛骑射。其北则康居，西则大月氏，西南则大夏，东北则乌孙，<br /><br />&nbsp;&nbsp;&nbsp;&nbsp;东则GA、于K。于K之西，则水皆西流，注西海；其东水东流，注盐泽。盐<br /><br />&nbsp;&nbsp;&nbsp;&nbsp;泽潜行地下，其南则河源出焉。多玉石，河注中国。而楼兰、姑师邑有城郭，临<br /><br />&nbsp;&nbsp;&nbsp;&nbsp;盐泽。盐泽去长安可五千里。匈奴右方居盐泽以东，至陇西长城，南接羌，鬲汉<br /><br />&nbsp;&nbsp;&nbsp;&nbsp;道焉。<br /><br />&nbsp;&nbsp;&nbsp;&nbsp;乌孙在大宛东北可二千里，行国，随畜，与匈奴同俗。控弦者数万，敢战。<br /><br />&nbsp;&nbsp;&nbsp;&nbsp;故服匈奴，及盛，取其羁属，不肯往朝会焉。<br /><br />&nbsp;&nbsp;&nbsp;&nbsp;康居在大宛西北可二千里，行国，与月氏大同俗。控弦者八九万人。与大宛<br /><br />&nbsp;&nbsp;&nbsp;&nbsp;邻国。国小，南羁事月氏，东羁事匈奴。<br /><br />&nbsp;&nbsp;&nbsp;&nbsp;奄蔡在康居西北可二千里，行国，与康居大同俗。控弦者十馀万。临大泽，<br /><br />&nbsp;&nbsp;&nbsp;&nbsp;无崖，盖乃北海云。<br /><br />&nbsp;&nbsp;&nbsp;&nbsp;大月氏在大宛西可二三千里，居妫水北。其南则大夏，西则安息，北则康居。<br /><br />&nbsp;&nbsp;&nbsp;&nbsp;行国也，随畜移徙，与匈奴同俗。控弦者可一二十万。故时，轻匈奴，及冒顿<br /><br />&nbsp;&nbsp;&nbsp;&nbsp;立，攻破月氏，至匈奴老上单于，杀月氏王，以其头为饮器。始月氏居敦煌、祁<br /><br />&nbsp;&nbsp;&nbsp;&nbsp;连间，及为匈奴所败，乃远去，过宛，西击大夏而臣之，遂都妫水北，为王庭。<br /><br />&nbsp;&nbsp;&nbsp;&nbsp;其馀小众不能去者，保南山羌，号小月氏。<br /><br />&nbsp;&nbsp;&nbsp;&nbsp;安息在大月氏西可数千里。其俗土著，耕田，田稻麦，蒲陶酒。城邑如大宛。<br /><br />&nbsp;&nbsp;&nbsp;&nbsp;其属小大数百城，地方数千里，最为大国。临妫水，有市，民商贾用车及船，行<br /><br />&nbsp;&nbsp;&nbsp;&nbsp;旁国或数千里。以银为钱，钱如其王面，王死辄更钱，效王面焉。画革旁行以为<br /><br />&nbsp;&nbsp;&nbsp;&nbsp;书记。其西则条枝，北有奄蔡、黎轩。<br /><br />&nbsp;&nbsp;&nbsp;&nbsp;条枝在安息西数千里，临西海。暑湿。耕田，田稻。有大鸟，卵如瓮。人众<br /><br />&nbsp;&nbsp;&nbsp;&nbsp;甚多，往往有小君长，而安息役属之，以为外国。国善眩。安息长老传闻条枝有<br /><br />&nbsp;&nbsp;&nbsp;&nbsp;弱水、西王母，而未尝见。<br /><br />&nbsp;&nbsp;&nbsp;&nbsp;大夏在大宛西南二千馀里妫水南。其俗土著，有城屋，与大宛同俗。无大君<br /><br />&nbsp;&nbsp;&nbsp;&nbsp;长，往往城邑置小长。其兵弱，畏战。善贾市。及大月氏西徙，攻败之，皆臣畜<br /><br />&nbsp;&nbsp;&nbsp;&nbsp;大夏。大夏民多，可百馀万。其都曰蓝市城，有市贩贾诸物。其东南有身毒国。<br /><br />&nbsp;&nbsp;&nbsp;&nbsp;骞曰：“臣在大夏时，见邛竹杖、蜀布。问曰：‘安得此？’大夏国人曰：<br /><br />&nbsp;&nbsp;&nbsp;&nbsp;‘吾贾人往市之身毒。身毒在大夏东南可数千里。其俗土著，大与大夏同，而卑<br /><br />&nbsp;&nbsp;&nbsp;&nbsp;湿暑热云。其人民乘象以战。其国临大水焉。’以骞度之，大夏去汉万二千里，<br /><br />&nbsp;&nbsp;&nbsp;&nbsp;居汉西南。今身毒国又居大夏东南数千里，有蜀物，此其去蜀不远矣。今使大夏，<br /><br />&nbsp;&nbsp;&nbsp;&nbsp;从羌中，险，羌人恶之；少北，则为匈奴所得；从蜀宜径，又无寇。”天子既闻<br /><br />&nbsp;&nbsp;&nbsp;&nbsp;大宛及大夏、安息之属皆大国，多奇物，土著，颇与中国同业，而兵弱，贵汉财<br /><br />&nbsp;&nbsp;&nbsp;&nbsp;物；其北有大月氏、康居之属，兵，可以赂遗设利朝也。且诚得而以义属之，<br /><br />&nbsp;&nbsp;&nbsp;&nbsp;则广地万里，重九译，致殊俗，威德遍於四海。天子欣然，以骞言为然，乃令骞<br /><br />&nbsp;&nbsp;&nbsp;&nbsp;因蜀犍为发间使，四道并出：出，出冉，出徙，出邛、k，皆各行一二千里。<br /><br />&nbsp;&nbsp;&nbsp;&nbsp;其北方闭氐、i，南方闭`、昆明。昆明之属无君长，善寇盗，辄杀略汉使，终<br /><br />&nbsp;&nbsp;&nbsp;&nbsp;莫得通。然闻其西可千馀里有乘象国，名曰滇越，而蜀贾奸出物者或至焉，於是<br /><br />&nbsp;&nbsp;&nbsp;&nbsp;汉以求大夏道始通滇国。初，汉欲通西南夷，费多，道不通，罢之。及张骞言可<br /><br />&nbsp;&nbsp;&nbsp;&nbsp;以通大夏，乃复事西南夷。<br /><br />&nbsp;&nbsp;&nbsp;&nbsp;骞以校尉从大将军击匈奴，知水草处，军得以不乏，乃封骞为博望侯。是岁<br /><br />&nbsp;&nbsp;&nbsp;&nbsp;元朔六年也。其明年，骞为卫尉，与李将军俱出右北平击匈奴。匈奴围李将军，<br /><br />&nbsp;&nbsp;&nbsp;&nbsp;军失亡多；而骞后期当斩，赎为庶人。是岁汉遣骠骑破匈奴西域数万人，至祁连<br /><br />&nbsp;&nbsp;&nbsp;&nbsp;山。其明年，浑邪王率其民降汉，而金城、河西西并南山至盐泽空无匈奴。匈奴<br /><br />&nbsp;&nbsp;&nbsp;&nbsp;时有候者到，而希矣。其后二年，汉击走单于於幕北。<br /><br />&nbsp;&nbsp;&nbsp;&nbsp;是后天子数问骞大夏之属。骞既失侯，因言曰：“臣居匈奴中，闻乌孙王号<br /><br />&nbsp;&nbsp;&nbsp;&nbsp;昆莫，昆莫之父，匈奴西边小国也。匈奴攻杀其父，而昆莫生，弃於野。乌<br /><br />&nbsp;&nbsp;&nbsp;&nbsp;肉蜚其上，狼往乳之。单于怪以为神，而收长之。及壮，使将兵，数有功，单于<br /><br />&nbsp;&nbsp;&nbsp;&nbsp;复以其父之民予昆莫，令长守於西域。昆莫收养其民，攻旁小邑，控弦数万，习<br /><br />&nbsp;&nbsp;&nbsp;&nbsp;攻战。单于死，昆莫乃率其众远徙，中立，不肯朝会匈奴。匈奴遣奇兵击，不胜，<br /><br />&nbsp;&nbsp;&nbsp;&nbsp;以为神而远之，因羁属之，不大攻。今单于新困於汉，而故浑邪地空无人。蛮夷<br /><br />&nbsp;&nbsp;&nbsp;&nbsp;俗贪汉财物，今诚以此时而厚币赂乌孙，招以益东，居故浑邪之地，与汉结昆弟，<br /><br />&nbsp;&nbsp;&nbsp;&nbsp;其势宜听，听则是断匈奴右臂也。既连乌孙，自其西大夏之属皆可招来而为外臣。”<br /><br />&nbsp;&nbsp;&nbsp;&nbsp;天子以为然，拜骞为中郎将，将三百人，马各二匹，牛羊以万数，赍金币帛直数<br /><br />&nbsp;&nbsp;&nbsp;&nbsp;千巨万，多持节副使，道可使，使遗之他旁国。<br /><br />&nbsp;&nbsp;&nbsp;&nbsp;骞既至乌孙，乌孙王昆莫见汉使如单于礼，骞大惭，知蛮夷贪，乃曰：“天<br /><br />&nbsp;&nbsp;&nbsp;&nbsp;子致赐，王不拜则还赐。”昆莫起拜赐，其他如故。骞谕使指曰：“乌孙能东居<br /><br />&nbsp;&nbsp;&nbsp;&nbsp;浑邪地，则汉遣翁主为昆莫夫人。”乌孙国分，王老，而远汉，未知其大小，素<br /><br />&nbsp;&nbsp;&nbsp;&nbsp;服属匈奴日久矣，且又近之，其大臣皆畏胡，不欲移徙，王不能专制。骞不得其<br /><br />&nbsp;&nbsp;&nbsp;&nbsp;要领。昆莫有十馀子，其中子曰大禄，，善将众，将众别居万馀骑。大禄兄为<br /><br />&nbsp;&nbsp;&nbsp;&nbsp;太子，太子有子曰岑娶，而太子蚤死。临死谓其父昆莫曰：“必以岑娶为太子，<br /><br />&nbsp;&nbsp;&nbsp;&nbsp;无令他人代之。”昆莫哀而许之，卒以岑娶为太子。大禄怒其不得代太子也，乃<br /><br />&nbsp;&nbsp;&nbsp;&nbsp;收其诸昆弟，将其众畔，谋攻岑娶及昆莫。昆莫老，常恐大禄杀岑娶，予岑娶万<br /><br />&nbsp;&nbsp;&nbsp;&nbsp;馀骑别居，而昆莫有万馀骑自备，国众分为三，而其大总取羁属昆莫，昆莫亦以<br /><br />&nbsp;&nbsp;&nbsp;&nbsp;此不敢专约於骞。<br /><br />&nbsp;&nbsp;&nbsp;&nbsp;骞因分遣副使使大宛、康居、大月氏、大夏、安息、身毒、于K、GA及<br /><br />&nbsp;&nbsp;&nbsp;&nbsp;诸旁国。乌孙发导译送骞还，骞与乌孙遣使数十人，马数十匹报谢，因令窥汉，<br /><br />&nbsp;&nbsp;&nbsp;&nbsp;知其广大。<br /><br />&nbsp;&nbsp;&nbsp;&nbsp;骞还到，拜为大行，列於九卿。岁馀，卒。<br /><br />&nbsp;&nbsp;&nbsp;&nbsp;乌孙使既见汉人众富厚，归报其国，其国乃益重汉。其后岁馀，骞所遣使通<br /><br />&nbsp;&nbsp;&nbsp;&nbsp;大夏之属者皆颇与其人俱来，於是西北国始通於汉矣。然张骞凿空，其后使往者<br /><br />&nbsp;&nbsp;&nbsp;&nbsp;皆称博望侯，以为质於外国，外国由此信之。<br /><br />&nbsp;&nbsp;&nbsp;&nbsp;自博望侯骞死后，匈奴闻汉通乌孙，怒，欲击之。及汉使乌孙，若出其南，<br /><br />&nbsp;&nbsp;&nbsp;&nbsp;抵大宛、大月氏相属，乌孙乃恐，使使献马，愿得尚汉女翁主为昆弟。天子问群<br /><br />&nbsp;&nbsp;&nbsp;&nbsp;臣议计，皆曰“必先纳聘，然后乃遣女”。初，天子发书易，云“神马当从西北<br /><br />&nbsp;&nbsp;&nbsp;&nbsp;来”。得乌孙马好，名曰“天马”。及得大宛汗血马，益壮，更名乌孙马曰“西<br /><br />&nbsp;&nbsp;&nbsp;&nbsp;极”，名大宛马曰“天马”云。而汉始筑令居以西，初置酒泉郡以通西北国。因<br /><br />&nbsp;&nbsp;&nbsp;&nbsp;益发使抵安息、奄蔡、黎轩、条枝、身毒国。而天子好宛马，使者相望於道。诸<br /><br />&nbsp;&nbsp;&nbsp;&nbsp;使外国一辈大者数百，少者百馀人，人所赍操大放博望侯时。其后益习而衰少焉。<br /><br />&nbsp;&nbsp;&nbsp;&nbsp;汉率一岁中使多者十馀，少者五六辈，远者八九岁，近者数岁而反。<br /><br />&nbsp;&nbsp;&nbsp;&nbsp;是时汉既灭越，而蜀、西南夷皆震，请吏入朝。於是置益州、越`、柯、<br /><br />&nbsp;&nbsp;&nbsp;&nbsp;沈黎、汶山郡，欲地接以前通大夏。乃遣使柏始昌、吕越人等岁十馀辈，出此初<br /><br />&nbsp;&nbsp;&nbsp;&nbsp;郡抵大夏，皆复闭昆明，为所杀，夺币财，终莫能通至大夏焉。於是汉发三辅罪<br /><br />&nbsp;&nbsp;&nbsp;&nbsp;人，因巴蜀士数万人，遣两将军郭昌、卫广等往击昆明之遮汉使者，斩首虏数万<br /><br />&nbsp;&nbsp;&nbsp;&nbsp;人而去。其后遣使，昆明复为寇，竟莫能得通。而北道酒泉抵大夏，使者既多，<br /><br />&nbsp;&nbsp;&nbsp;&nbsp;而外国益厌汉币，不贵其物。<br /><br />&nbsp;&nbsp;&nbsp;&nbsp;自博望侯开外国道以尊贵，其后从吏卒皆争上书言外国奇怪利害，求使。天<br /><br />&nbsp;&nbsp;&nbsp;&nbsp;子为其绝远，非人所乐往，听其言，予节，募吏民毋问所从来，为具备人众遣之，<br /><br />&nbsp;&nbsp;&nbsp;&nbsp;以广其道。来还不能毋侵盗币物，及使失指，天子为其习之，辄覆案致重罪，以<br /><br />&nbsp;&nbsp;&nbsp;&nbsp;激怒令赎，复求使。使端无穷，而轻犯法。其吏卒亦辄复盛推外国所有，言大者<br /><br />&nbsp;&nbsp;&nbsp;&nbsp;予节，言小者为副，故妄言无行之徒皆争效之。其使皆贫人子，私县官赍物，欲<br /><br />&nbsp;&nbsp;&nbsp;&nbsp;贱市以私其利外国。外国亦厌汉使人人有言轻重，度汉兵远不能至，而禁其食物<br /><br />&nbsp;&nbsp;&nbsp;&nbsp;以苦汉使。汉使乏绝积怨，至相攻击。而楼兰、姑师小国耳，当空道，攻劫汉使<br /><br />&nbsp;&nbsp;&nbsp;&nbsp;王恢等尤甚。而匈奴奇兵时时遮击使西国者。使者争遍言外国灾害，皆有城邑，<br /><br />&nbsp;&nbsp;&nbsp;&nbsp;兵弱易击。於是天子以故遣从骠侯破奴将属国骑及郡兵数万，至匈河水，欲以击<br /><br />&nbsp;&nbsp;&nbsp;&nbsp;胡，胡皆去。其明年，击姑师，破奴与轻骑七百馀先至，虏楼兰王，遂破姑师。<br /><br />&nbsp;&nbsp;&nbsp;&nbsp;因举兵威以困乌孙、大宛之属。还，封破奴为浞野侯。王恢数使，为楼兰所苦，<br /><br />&nbsp;&nbsp;&nbsp;&nbsp;言天子，天子发兵令恢佐破奴击破之，封恢为浩侯。於是酒泉列亭鄣至玉门矣。<br /><br />&nbsp;&nbsp;&nbsp;&nbsp;乌孙以千匹马聘汉女，汉遣宗室女江都翁主往妻乌孙，乌孙王昆莫以为右夫<br /><br />&nbsp;&nbsp;&nbsp;&nbsp;人。匈奴亦遣女妻昆莫，昆莫以为左夫人。昆莫曰“我老”，乃令其孙岑娶妻翁<br /><br />&nbsp;&nbsp;&nbsp;&nbsp;主。乌孙多马，其富人至有四五千匹马。<br /><br />&nbsp;&nbsp;&nbsp;&nbsp;初，汉使至安息，安息王令将二万骑迎於东界。东界去王都数千里。行比至，<br /><br />&nbsp;&nbsp;&nbsp;&nbsp;过数十城，人民相属甚多。汉使还，而后发使随汉使来观汉广大，以大鸟卵及黎<br /><br />&nbsp;&nbsp;&nbsp;&nbsp;轩善眩人献于汉。及宛西小国O潜、大益，宛东姑师、GA、苏薤之属，皆随<br /><br />&nbsp;&nbsp;&nbsp;&nbsp;汉使献见天子。天子大悦。<br /><br />&nbsp;&nbsp;&nbsp;&nbsp;而汉使穷河源，河源出于K，其山多玉石，采来，天子案古图书，名河所出<br /><br />&nbsp;&nbsp;&nbsp;&nbsp;山曰昆仑云。<br /><br />&nbsp;&nbsp;&nbsp;&nbsp;是时上方数巡狩海上，乃悉从外国客，大都多人则过之，散财帛以赏赐，厚<br /><br />&nbsp;&nbsp;&nbsp;&nbsp;具以饶给之，以览示汉富厚焉。於是大觳抵，出奇戏诸怪物，多聚观者，行赏赐，<br /><br />&nbsp;&nbsp;&nbsp;&nbsp;酒池肉林，令外国客遍观各仓库府藏之积，见汉之广大，倾骇之。及加其眩者之<br /><br />&nbsp;&nbsp;&nbsp;&nbsp;工，而觳抵奇戏岁增变，甚盛益兴，自此始。<br /><br />&nbsp;&nbsp;&nbsp;&nbsp;西北外国使，更来更去。宛以西，皆自以远，尚骄恣晏然，未可诎以礼羁縻<br /><br />&nbsp;&nbsp;&nbsp;&nbsp;而使也。自乌孙以西至安息，以近匈奴，匈奴困月氏也，匈奴使持单于一信，则<br /><br />&nbsp;&nbsp;&nbsp;&nbsp;国国传送食，不敢留苦；及至汉使，非出币帛不得食，不市畜不得骑用。所以然<br /><br />&nbsp;&nbsp;&nbsp;&nbsp;者，远汉，而汉多财物，故必市乃得所欲，然以畏匈奴於汉使焉。宛左右以蒲陶<br /><br />&nbsp;&nbsp;&nbsp;&nbsp;为酒，富人藏酒至万馀石，久者数十岁不败。俗嗜酒，马嗜苜蓿。汉使取其实来，<br /><br />&nbsp;&nbsp;&nbsp;&nbsp;於是天子始种苜蓿、蒲陶肥饶地。及天马多，外国使来众，则离宫别观旁尽种蒲<br /><br />&nbsp;&nbsp;&nbsp;&nbsp;萄、苜蓿极望。自大宛以西至安息，国虽颇异言，然大同俗，相知言。其人皆深<br /><br />&nbsp;&nbsp;&nbsp;&nbsp;眼，多须髯，善市贾，争分铢。俗贵女子，女子所言而丈夫乃决正。其地皆无丝<br /><br />&nbsp;&nbsp;&nbsp;&nbsp;漆，不知铸钱器。及汉使亡卒降，教铸作他兵器。得汉黄白金，辄以为器，不用<br /><br />&nbsp;&nbsp;&nbsp;&nbsp;为币。<br /><br />&nbsp;&nbsp;&nbsp;&nbsp;而汉使者往既多，其少从率多进熟於天子，言曰：“宛有善马在贰师城，匿<br /><br />&nbsp;&nbsp;&nbsp;&nbsp;不肯与汉使。”天子既好宛马，闻之甘心，使壮士车令等持千金及金马以请宛王<br /><br />&nbsp;&nbsp;&nbsp;&nbsp;贰师城善马。宛国饶汉物，相与谋曰：“汉去我远，而盐水中数败，出其北有胡<br /><br />&nbsp;&nbsp;&nbsp;&nbsp;寇，出其南乏水草。又且往往而绝邑，乏食者多。汉使数百人为辈来，而常乏食，<br /><br />&nbsp;&nbsp;&nbsp;&nbsp;死者过半，是安能致大军乎？无柰我何。且贰师马，宛宝马也。”遂不肯予汉使。<br /><br />&nbsp;&nbsp;&nbsp;&nbsp;汉使怒，妄言，椎金马而去。宛贵人怒曰：“汉使至轻我！”遣汉使去，令其东<br /><br />&nbsp;&nbsp;&nbsp;&nbsp;边郁成遮攻杀汉使，取其财物。於是天子大怒。诸尝使宛姚定汉等言宛兵弱，诚<br /><br />&nbsp;&nbsp;&nbsp;&nbsp;以汉兵不过三千人，弩射之，即尽虏破宛矣。天子已尝使浞野侯攻楼兰，以七<br /><br />&nbsp;&nbsp;&nbsp;&nbsp;百骑先至，虏其王，以定汉等言为然，而欲侯宠姬李氏，拜李广利为贰师将军，<br /><br />&nbsp;&nbsp;&nbsp;&nbsp;发属国六千骑，及郡国恶少年数万人，以往伐宛。期至贰师城取善马，故号“贰<br /><br />&nbsp;&nbsp;&nbsp;&nbsp;师将军”。赵始成为军正，故浩侯王恢使导军，而李哆为校尉，制军事。是岁太<br /><br />&nbsp;&nbsp;&nbsp;&nbsp;初元年也。而关东蝗大起，蜚西至敦煌。<br /><br />&nbsp;&nbsp;&nbsp;&nbsp;贰师将军军既西过盐水，当道小国恐，各坚城守，不肯给食。攻之不能下。<br /><br />&nbsp;&nbsp;&nbsp;&nbsp;下者得食，不下者数日则去。比至郁成，士至者不过数千，皆饥罢。攻郁成，郁<br /><br />&nbsp;&nbsp;&nbsp;&nbsp;成大破之，所杀伤甚众。贰师将军与哆、始成等计：“至郁成尚不能举，况至其<br /><br />&nbsp;&nbsp;&nbsp;&nbsp;王都乎？”引兵而还。往来二岁。还至敦煌，士不过什一二。使使上书言：“道<br /><br />&nbsp;&nbsp;&nbsp;&nbsp;远多乏食；且士卒不患战，患饥。人少，不足以拔宛。愿且罢兵，益发而复往。”<br /><br />&nbsp;&nbsp;&nbsp;&nbsp;天子闻之，大怒，而使使遮玉门，曰军有敢入者辄斩之！贰师恐，因留敦煌。<br /><br />&nbsp;&nbsp;&nbsp;&nbsp;其夏，汉亡浞野之兵二万馀於匈奴。公卿及议者皆愿罢击宛军，专力攻胡。<br /><br />&nbsp;&nbsp;&nbsp;&nbsp;天子已业诛宛，宛小国而不能下，则大夏之属轻汉，而宛善马绝不来，乌孙、仑<br /><br />&nbsp;&nbsp;&nbsp;&nbsp;头易苦汉使矣，为外国笑。乃案言伐宛尤不便者邓光等，赦囚徒材官，益发恶少<br /><br />&nbsp;&nbsp;&nbsp;&nbsp;年及边骑，岁馀而出敦煌者六万人，负私从者不与。牛十万，马三万馀匹，驴骡<br /><br />&nbsp;&nbsp;&nbsp;&nbsp;橐它以万数。多赍粮，兵弩甚设，天下骚动，传相奉伐宛，凡五十馀校尉。宛王<br /><br />&nbsp;&nbsp;&nbsp;&nbsp;城中无井，皆汲城外流水，於是乃遣水工徙其城下水空以空其城。益发戍甲卒十<br /><br />&nbsp;&nbsp;&nbsp;&nbsp;八万，酒泉、张掖北，置居延、休屠以卫酒泉，而发天下七科m，及载L给贰师。<br /><br />&nbsp;&nbsp;&nbsp;&nbsp;转车人徒相连属至敦煌。而拜习马者二人为执驱校尉，备破宛择取其善马云。<br /><br />&nbsp;&nbsp;&nbsp;&nbsp;於是贰师后复行，兵多，而所至小国莫不迎，出食给军。至仑头，仑头不下，<br /><br />&nbsp;&nbsp;&nbsp;&nbsp;攻数日，屠之。自此而西，平行至宛城，汉兵到者三万人。宛兵迎击汉兵，汉兵<br /><br />&nbsp;&nbsp;&nbsp;&nbsp;射败之，宛走入葆乘其城。贰师兵欲行攻郁成，恐留行而令宛益生诈，乃先至宛，<br /><br />&nbsp;&nbsp;&nbsp;&nbsp;决其水源，移之，则宛固已忧困。围其城，攻之四十馀日，其外城坏，虏宛贵人<br /><br />&nbsp;&nbsp;&nbsp;&nbsp;勇将煎靡。宛大恐，走入中城。宛贵人相与谋曰：“汉所为攻宛，以王毋寡匿善<br /><br />&nbsp;&nbsp;&nbsp;&nbsp;马而杀汉使。今杀王毋寡而出善马，汉兵宜解；即不解，乃力战而死，未晚也。”<br /><br />&nbsp;&nbsp;&nbsp;&nbsp;宛贵人皆以为然，共杀其王毋寡，持其头遣贵人使贰师，约曰：“汉毋攻我。我<br /><br />&nbsp;&nbsp;&nbsp;&nbsp;尽出善马，恣所取，而给汉军食。即不听，我尽杀善马，而康居之救且至。至，<br /><br />&nbsp;&nbsp;&nbsp;&nbsp;我居内，康居居外，与汉军战。汉军熟计之，何从？”是时康居候视汉兵，汉兵<br /><br />&nbsp;&nbsp;&nbsp;&nbsp;尚盛，不敢进。贰师与赵始成、李哆等计：“闻宛城中新得秦人，知穿井，而其<br /><br />&nbsp;&nbsp;&nbsp;&nbsp;内食尚多。所为来，诛首恶者毋寡。毋寡头已至，如此而不许解兵，则坚守，而<br /><br />&nbsp;&nbsp;&nbsp;&nbsp;康居候汉罢而来救宛，破汉军必矣。”军吏皆以为然，许宛之约。宛乃出其善马，<br /><br />&nbsp;&nbsp;&nbsp;&nbsp;令汉自择之，而多出食食给汉军。汉军取其善马数十匹。中马以下牡牝三千馀匹，<br /><br />&nbsp;&nbsp;&nbsp;&nbsp;而立宛贵人之故待遇汉使善者名昧蔡以为宛王，与盟而罢兵。终不得入中城。乃<br /><br />&nbsp;&nbsp;&nbsp;&nbsp;罢而引归。<br /><br />&nbsp;&nbsp;&nbsp;&nbsp;初，贰师起敦煌西，以为人多，道上国不能食，乃分为数军，从南北道。校<br /><br />&nbsp;&nbsp;&nbsp;&nbsp;尉王申生、故鸿胪壶充国等千馀人，别到郁成。郁成城守，不肯给食其军。王申<br /><br />&nbsp;&nbsp;&nbsp;&nbsp;生去大军二百里，径轻之，责郁成。郁成食不肯出，窥知申生军日少，晨用<br /><br />&nbsp;&nbsp;&nbsp;&nbsp;三千人攻，戮杀申生等，军破，数人脱亡，走贰师。贰师令搜粟都尉上官桀往攻<br /><br />&nbsp;&nbsp;&nbsp;&nbsp;破郁成。郁成王亡走康居，桀追至康居。康居闻汉已破宛，乃出郁成王予桀，桀<br /><br />&nbsp;&nbsp;&nbsp;&nbsp;令四骑士缚守诣大将军。四人相谓曰：“郁成王汉国所毒，今生将去，卒失大事。”<br /><br />&nbsp;&nbsp;&nbsp;&nbsp;欲杀，莫敢先击。上骑士赵弟最少，拔剑击之，斩郁成王，赍头。弟、桀等逐<br /><br />&nbsp;&nbsp;&nbsp;&nbsp;及大将军。<br /><br />&nbsp;&nbsp;&nbsp;&nbsp;初，贰师后行，天子使使告乌孙，大发兵并力击宛。乌孙发二千骑往，持两<br /><br />&nbsp;&nbsp;&nbsp;&nbsp;端，不肯前。贰师将军之东，诸所过小国闻宛破，皆使其子弟从军入献，见天子，<br /><br />&nbsp;&nbsp;&nbsp;&nbsp;因以为质焉。贰师之伐宛也，而军正赵始成力战，功最多；及上官桀敢深入，李<br /><br />&nbsp;&nbsp;&nbsp;&nbsp;哆为谋计，军入玉门者万馀人，军马千馀匹。贰师后行，军非乏食，战死不能多，<br /><br />&nbsp;&nbsp;&nbsp;&nbsp;而将吏贪，多不爱士卒，侵牟之，以此物故众。天子为万里而伐宛，不录过，封<br /><br />&nbsp;&nbsp;&nbsp;&nbsp;广利为海西侯。又封身斩郁成王者骑士赵弟为新侯。军正赵始成为光禄大夫，<br /><br />&nbsp;&nbsp;&nbsp;&nbsp;上官桀为少府，李哆为上党太守。军官吏为九卿者三人，诸侯相、郡守、二千石<br /><br />&nbsp;&nbsp;&nbsp;&nbsp;者百馀人，千石以下千馀人。奋行者官过其望，以m过行者皆绌其劳。士卒赐直<br /><br />&nbsp;&nbsp;&nbsp;&nbsp;四万金。伐宛再反，凡四岁而得罢焉。<br /><br />&nbsp;&nbsp;&nbsp;&nbsp;汉已伐宛，立昧蔡为宛王而去。岁馀，宛贵人以为昧蔡善谀，使我国遇屠，<br /><br />&nbsp;&nbsp;&nbsp;&nbsp;乃相与杀昧蔡，立毋寡昆弟曰蝉封为宛王，而遣其子入质於汉。汉因使使赂赐以<br /><br />&nbsp;&nbsp;&nbsp;&nbsp;镇抚之。<br /><br />&nbsp;&nbsp;&nbsp;&nbsp;而汉发使十馀辈至宛西诸外国，求奇物，因风览以伐宛之威德。而敦煌置酒<br /><br />&nbsp;&nbsp;&nbsp;&nbsp;泉都尉；西至盐水，往往有亭。而仑头有田卒数百人，因置使者护田积粟，以给<br /><br />&nbsp;&nbsp;&nbsp;&nbsp;使外国者。<br /><br />&nbsp;&nbsp;&nbsp;&nbsp;太史公曰：禹本纪言“河出昆仑。昆仑其高二千五百馀里，日月所相避隐为<br /><br />&nbsp;&nbsp;&nbsp;&nbsp;光明也。其上有醴泉、瑶池”。今自张骞使大夏之后也，穷河源，恶睹本纪所谓<br /><br />&nbsp;&nbsp;&nbsp;&nbsp;昆仑者乎？故言九州山川，尚书近之矣。至禹本纪、山海经所有怪物，余不敢言<br /><br />&nbsp;&nbsp;&nbsp;&nbsp;之也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,156);">加入书签</a><a
                        href="155.html">上一页</a>&larr;<a href="index.html">返回列表</a>&rarr;<a
                            href="157.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "155.html"; var next_page = "157.html"; var index_page = "index.html"; var sortid = "9"; var article_id = "1"; var chapter_id = "156"; var articlename = "史记"; var chaptername = "传 大宛列传第六十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>