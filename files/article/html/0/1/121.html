<!DOCTYPE html>
<html>
<head>
<meta charset="gbk" />
<title>史记-传 蒙恬列传第二十八-在线阅读-哈西文学网</title>
<meta name="keywords" content="司马迁，史记，传 蒙恬列传第二十八全文，传 蒙恬列传第二十八在线阅读 哈西文学网" />
<meta name="description" content="哈西文学网提供司马迁的史记 传 蒙恬列传第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/121.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/121.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 蒙恬列传第二十八</h1>
            <div class="link xb">
                <a href="120.html">上一页</a>&larr;<a href="index.html">返回列表</a>&rarr;<a
                    href="122.html">下一页</a></div>			
            <div id="BookText">&nbsp;&nbsp;&nbsp;&nbsp;蒙恬者，其先齐人也。恬大父蒙骜，自齐事秦昭王，官至上卿。秦庄襄王元<br /><br />&nbsp;&nbsp;&nbsp;&nbsp;年，蒙骜为秦将，伐韩，取成皋、荥阳，作置三川郡。二年，蒙骜攻赵，取三十<br /><br />&nbsp;&nbsp;&nbsp;&nbsp;七城。始皇三年，蒙骜攻韩，取十三城。五年，蒙骜攻魏，取二十城，作置东郡。<br /><br />&nbsp;&nbsp;&nbsp;&nbsp;始皇七年，蒙骜卒。骜子曰武，武子曰恬。恬尝书狱典文学。始皇二十三年，蒙<br /><br />&nbsp;&nbsp;&nbsp;&nbsp;武为秦裨将军，与王翦攻楚，大破之，杀项燕。二十四年，蒙武攻楚，虏楚王。<br /><br />&nbsp;&nbsp;&nbsp;&nbsp;蒙恬弟毅。<br /><br />&nbsp;&nbsp;&nbsp;&nbsp;始皇二十六年，蒙恬因家世得为秦将，攻齐，大破之，拜为内史。秦已并天<br /><br />&nbsp;&nbsp;&nbsp;&nbsp;下，乃使蒙恬将三十万众北逐戎狄，收河南。筑长城，因地形，用制险塞，起临<br /><br />&nbsp;&nbsp;&nbsp;&nbsp;洮，至辽东，延袤万馀里。於是渡河，据阳山，逶蛇而北。暴师於外十馀年，居<br /><br />&nbsp;&nbsp;&nbsp;&nbsp;上郡。是时蒙恬威振匈奴。始皇甚尊宠蒙氏，信任贤之。而亲近蒙毅，位至上卿，<br /><br />&nbsp;&nbsp;&nbsp;&nbsp;出则参乘，入则御前。恬任外事而毅常为内谋，名为忠信，故虽诸将相莫敢与之<br /><br />&nbsp;&nbsp;&nbsp;&nbsp;争焉。<br /><br />&nbsp;&nbsp;&nbsp;&nbsp;赵高者，诸赵疏远属也。赵高昆弟数人，皆生隐宫，其母被刑J，世世卑贱。<br /><br />&nbsp;&nbsp;&nbsp;&nbsp;秦王闻高力，通於狱法，举以为中车府令。高既私事公子胡亥，喻之决狱。高<br /><br />&nbsp;&nbsp;&nbsp;&nbsp;有大罪，秦王令蒙毅法治之。毅不敢阿法，当高罪死，除其宦籍。帝以高之敦於<br /><br />&nbsp;&nbsp;&nbsp;&nbsp;事也，赦之，复其官爵。<br /><br />&nbsp;&nbsp;&nbsp;&nbsp;始皇欲游天下，道九原，直抵甘泉，乃使蒙恬通道，自九原抵甘泉，堑山堙<br /><br />&nbsp;&nbsp;&nbsp;&nbsp;谷，千八百里。道未就。<br /><br />&nbsp;&nbsp;&nbsp;&nbsp;始皇三十七年冬，行出游会稽，并海上，北走琅邪。道病，使蒙毅还祷山川，<br /><br />&nbsp;&nbsp;&nbsp;&nbsp;未反。<br /><br />&nbsp;&nbsp;&nbsp;&nbsp;始皇至沙丘崩，z之，群臣莫知。是时丞相李斯、公子胡亥、中车府令赵<br /><br />&nbsp;&nbsp;&nbsp;&nbsp;高常从。高雅得幸於胡亥，欲立之，又怨蒙毅法治之而不为己也。因有贼心，乃<br /><br />&nbsp;&nbsp;&nbsp;&nbsp;与丞相李斯、公子胡亥阴谋，立胡亥为太子。太子已立，遣使者以罪赐公子扶苏、<br /><br />&nbsp;&nbsp;&nbsp;&nbsp;蒙恬死。扶苏已死，蒙恬疑而复请之。使者以蒙恬属吏，更置。胡亥以李斯舍人<br /><br />&nbsp;&nbsp;&nbsp;&nbsp;为护军。使者还报，胡亥已闻扶苏死，即欲释蒙恬。赵高恐蒙氏复贵而用事，怨<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;毅还至，赵高因为胡亥忠计，欲以灭蒙氏，乃言曰：“臣闻先帝欲举贤立太<br /><br />&nbsp;&nbsp;&nbsp;&nbsp;子久矣，而毅谏曰‘不可’。若知贤而俞弗立，则是不忠而惑主也。以臣愚意，<br /><br />&nbsp;&nbsp;&nbsp;&nbsp;不若诛之。”胡亥听而系蒙毅於代。前已囚蒙恬於阳周。丧至咸阳，已葬，太子<br /><br />&nbsp;&nbsp;&nbsp;&nbsp;立为二世皇帝，而赵高亲近，日夜毁恶蒙氏，求其罪过，举劾之。<br /><br />&nbsp;&nbsp;&nbsp;&nbsp;子婴进谏曰：“臣闻故赵王迁杀其良臣李牧而用颜聚，燕王喜阴用荆轲之谋<br /><br />&nbsp;&nbsp;&nbsp;&nbsp;而倍秦之约，齐王建杀其故世忠臣而用后胜之议。此三君者，皆各以变古者失其<br /><br />&nbsp;&nbsp;&nbsp;&nbsp;国而殃及其身。今蒙氏，秦之大臣谋士也，而主欲一旦弃去之，臣窃以为不可。<br /><br />&nbsp;&nbsp;&nbsp;&nbsp;臣闻轻虑者不可以治国，独智者不可以存君。诛杀忠臣而立无节行之人，是内使<br /><br />&nbsp;&nbsp;&nbsp;&nbsp;群臣不相信而外使斗士之意离也，臣窃以为不可。”<br /><br />&nbsp;&nbsp;&nbsp;&nbsp;胡亥不听。而遣御史曲宫乘传之代，令蒙毅曰：“先主欲立太子而卿难之。<br /><br />&nbsp;&nbsp;&nbsp;&nbsp;今丞相以卿为不忠，罪及其宗。朕不忍，乃赐卿死，亦甚幸矣。卿其图之！”毅<br /><br />&nbsp;&nbsp;&nbsp;&nbsp;对曰：“以臣不能得先主之意，则臣少宦，顺幸没世。可谓知意矣。以臣不知太<br /><br />&nbsp;&nbsp;&nbsp;&nbsp;子之能，则太子独从，周旋天下，去诸公子绝远，臣无所疑矣。夫先主之举用太<br /><br />&nbsp;&nbsp;&nbsp;&nbsp;子，数年之积也，臣乃何言之敢谏，何虑之敢谋！非敢饰辞以避死也，为羞累先<br /><br />&nbsp;&nbsp;&nbsp;&nbsp;主之名，愿大夫为虑焉，使臣得死情实。且夫顺成全者，道之所贵也；刑杀者，<br /><br />&nbsp;&nbsp;&nbsp;&nbsp;道之所卒也。昔者秦穆公杀三良而死，罪百里奚而非其罪也，故立号曰‘缪’。<br /><br />&nbsp;&nbsp;&nbsp;&nbsp;昭襄王杀武安君白起。楚平王杀伍奢。吴王夫差杀伍子胥。此四君者，皆为大失，<br /><br />&nbsp;&nbsp;&nbsp;&nbsp;而天下非之，以其君为不明，以是籍於诸侯。故曰‘用道治者不杀无罪，而罚不<br /><br />&nbsp;&nbsp;&nbsp;&nbsp;加於无辜’。唯大夫留心！”使者知胡亥之意，不听蒙毅之言，遂杀之。<br /><br />&nbsp;&nbsp;&nbsp;&nbsp;二世又遣使者之阳周，令蒙恬曰：“君之过多矣，而卿弟毅有大罪，法及内<br /><br />&nbsp;&nbsp;&nbsp;&nbsp;史。”恬曰：“自吾先人，及至子孙，积功信於秦三世矣。今臣将兵三十馀万，<br /><br />&nbsp;&nbsp;&nbsp;&nbsp;身虽囚系，其势足以倍畔，然自知必死而守义者，不敢辱先人之教，以不忘先主<br /><br />&nbsp;&nbsp;&nbsp;&nbsp;也。昔周成王初立，未离襁褓，周公旦负王以朝，卒定天下。及成王有病甚殆，<br /><br />&nbsp;&nbsp;&nbsp;&nbsp;公旦自B其爪以沈於河，曰：‘王未有识，是旦执事。有罪殃，旦受其不祥。’<br /><br />&nbsp;&nbsp;&nbsp;&nbsp;乃书而藏之记府，可谓信矣。及王能治国，有贼臣言：‘周公旦欲为乱久矣，王<br /><br />&nbsp;&nbsp;&nbsp;&nbsp;若不备，必有大事。’王乃大怒，周公旦走而奔於楚。成王观於记府，得周公旦<br /><br />&nbsp;&nbsp;&nbsp;&nbsp;沈书，乃流涕曰：‘孰谓周公旦欲为乱乎！’杀言之者而反周公旦。故周书曰<br /><br />&nbsp;&nbsp;&nbsp;&nbsp;‘必参而伍之’。今恬之宗，世无二心，而事卒如此，是必孽臣逆乱，内陵之道<br /><br />&nbsp;&nbsp;&nbsp;&nbsp;也。夫成王失而复振则卒昌；桀杀关龙逢，纣杀王子比干而不悔，身死则国亡。<br /><br />&nbsp;&nbsp;&nbsp;&nbsp;臣故曰过可振而谏可觉也。察於参伍，上圣之法也。凡臣之言，非以求免於咎也，<br /><br />&nbsp;&nbsp;&nbsp;&nbsp;将以谏而死，愿陛下为万民思从道也。”使者曰：“臣受诏行法於将军，不敢以<br /><br />&nbsp;&nbsp;&nbsp;&nbsp;将军言闻於上也。”蒙恬喟然太息曰：“我何罪於天，无过而死乎？”良久，徐<br /><br />&nbsp;&nbsp;&nbsp;&nbsp;曰：“恬罪固当死矣。起临洮属之辽东，城堑万馀里，此其中不能无绝地脉哉？<br /><br />&nbsp;&nbsp;&nbsp;&nbsp;此乃恬之罪也。”乃吞药自杀。<br /><br />&nbsp;&nbsp;&nbsp;&nbsp;太史公曰：吾m北边，自直道归，行观蒙恬所为秦筑长城亭障，堑山堙谷，<br /><br />&nbsp;&nbsp;&nbsp;&nbsp;通直道，固轻百姓力矣。夫秦之初灭诸侯，天下之心未定，痍伤者未瘳，而恬为<br /><br />&nbsp;&nbsp;&nbsp;&nbsp;名将，不以此时谏，振百姓之急，养老存孤，务修众庶之和，而阿意兴功，此<br /><br />&nbsp;&nbsp;&nbsp;&nbsp;其兄弟遇诛，不亦宜乎！何乃罪地脉哉？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,121);">加入书签</a><a
                        href="120.html">上一页</a>&larr;<a href="index.html">返回列表</a>&rarr;<a
                            href="122.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "120.html"; var next_page = "122.html"; var index_page = "index.html"; var sortid = "9"; var article_id = "1"; var chapter_id = "121"; var articlename = "史记"; var chaptername = "传 蒙恬列传第二十八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>