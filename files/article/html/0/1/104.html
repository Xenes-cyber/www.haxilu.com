<!DOCTYPE html>
<html>
<head>
<meta charset="gbk" />
<title>史记-传 白起王翦列传第十三-在线阅读-哈西文学网</title>
<meta name="keywords" content="司马迁，史记，传 白起王翦列传第十三全文，传 白起王翦列传第十三在线阅读 哈西文学网" />
<meta name="description" content="哈西文学网提供司马迁的史记 传 白起王翦列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/104.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/104.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 白起王翦列传第十三</h1>
            <div class="link xb">
                <a href="103.html">上一页</a>&larr;<a href="index.html">返回列表</a>&rarr;<a
                    href="105.html">下一页</a></div>			
            <div id="BookText">&nbsp;&nbsp;&nbsp;&nbsp;白起者，d人也。善用兵，事秦昭王。昭王十三年，而白起为左庶长，将而<br /><br />&nbsp;&nbsp;&nbsp;&nbsp;击韩之新城。是岁，穰侯相秦，举任鄙以为汉中守。其明年，白起为左更，攻韩、<br /><br />&nbsp;&nbsp;&nbsp;&nbsp;魏於伊阙，斩首二十四万，又虏其将公孙喜，拔五城。起迁为国尉。涉河取韩安<br /><br />&nbsp;&nbsp;&nbsp;&nbsp;邑以东，到乾河。明年，白起为大良造。攻魏，拔之，取城小大六十一。明年，<br /><br />&nbsp;&nbsp;&nbsp;&nbsp;起与客卿错攻垣城，拔之。后五年，白起攻赵，拔光狼城。后七年，白起攻楚，<br /><br />&nbsp;&nbsp;&nbsp;&nbsp;拔鄢、邓五城。其明年，攻楚，拔郢，烧夷陵，遂东至竟陵。楚王亡去郢，东走<br /><br />&nbsp;&nbsp;&nbsp;&nbsp;徙陈。秦以郢为南郡。白起迁为武安君。武安君因取楚，定巫、黔中郡。昭王三<br /><br />&nbsp;&nbsp;&nbsp;&nbsp;十四年，白起攻魏，拔华阳，走芒卯，而虏三晋将，斩首十三万。与赵将贾偃战，<br /><br />&nbsp;&nbsp;&nbsp;&nbsp;沈其卒二万人於河中。昭王四十三年，白起攻韩陉城，拔五城，斩首五万。四十<br /><br />&nbsp;&nbsp;&nbsp;&nbsp;四年，白起攻南阳太行道，绝之。<br /><br />&nbsp;&nbsp;&nbsp;&nbsp;四十五年，伐韩之野王。野王降秦，上党道绝。其守冯亭与民谋曰：“郑道<br /><br />&nbsp;&nbsp;&nbsp;&nbsp;已绝，韩必不可得为民。秦兵日进，韩不能应，不如以上党归赵。赵若受我，秦<br /><br />&nbsp;&nbsp;&nbsp;&nbsp;怒，必攻赵。赵被兵，必亲韩。韩赵为一，则可以当秦。”因使人报赵。赵孝成<br /><br />&nbsp;&nbsp;&nbsp;&nbsp;王与平阳君、平原君计之。平阳君曰：“不如勿受。受之，祸大於所得。”平原<br /><br />&nbsp;&nbsp;&nbsp;&nbsp;君曰：“无故得一郡，受之便。”赵受之，因封冯亭为华阳君。<br /><br />&nbsp;&nbsp;&nbsp;&nbsp;四十六年，秦攻韩缑氏、蔺，拔之。<br /><br />&nbsp;&nbsp;&nbsp;&nbsp;四十七年，秦使左庶长王攻韩，取上党。上党民走赵。赵军长平，以按据<br /><br />&nbsp;&nbsp;&nbsp;&nbsp;上党民。四月，因攻赵。赵使廉颇将。赵军士卒犯秦斥兵，秦斥兵斩赵裨将茄。<br /><br />&nbsp;&nbsp;&nbsp;&nbsp;六月，陷赵军，取二鄣四尉。七月，赵军筑垒壁而守之。秦又攻其垒，取二尉，<br /><br />&nbsp;&nbsp;&nbsp;&nbsp;败其阵，夺西垒壁。廉颇坚壁以待秦，秦数挑战，赵兵不出。赵王数以为让。而<br /><br />&nbsp;&nbsp;&nbsp;&nbsp;秦相应侯又使人行千金於赵为反间，曰：“秦之所恶，独畏马服子赵括将耳，廉<br /><br />&nbsp;&nbsp;&nbsp;&nbsp;颇易与，且降矣。”赵王既怒廉颇军多失亡，军数败，又反坚壁不敢战，而又闻<br /><br />&nbsp;&nbsp;&nbsp;&nbsp;秦反间之言，因使赵括代廉颇将以击秦。秦闻马服子将，乃阴使武安君白起为上<br /><br />&nbsp;&nbsp;&nbsp;&nbsp;将军。而王为尉裨将，令军中有敢泄武安君将者斩。赵括至，则出兵击秦军。<br /><br />&nbsp;&nbsp;&nbsp;&nbsp;秦军详败而走，张二奇兵以劫之。赵军逐胜，追造秦壁。壁坚拒不得入，而秦奇<br /><br />&nbsp;&nbsp;&nbsp;&nbsp;兵二万五千人绝赵军后，又一军五千骑绝赵壁间，赵军分而为二，粮道绝。而秦<br /><br />&nbsp;&nbsp;&nbsp;&nbsp;出轻兵击之。赵战不利，因筑壁坚守，以待救至。秦王闻赵食道绝，王自之河内，<br /><br />&nbsp;&nbsp;&nbsp;&nbsp;赐民爵各一级，发年十五以上悉诣长平，遮绝赵救及粮食。<br /><br />&nbsp;&nbsp;&nbsp;&nbsp;至九月，赵卒不得食四十六日，皆内阴相杀食。来攻秦垒，欲出。为四队，<br /><br />&nbsp;&nbsp;&nbsp;&nbsp;四五复之，不能出。其将军赵括出锐卒自搏战，秦军射杀赵括。括军败，卒四十<br /><br />&nbsp;&nbsp;&nbsp;&nbsp;万人降武安君。武安君计曰：“前秦已拔上党，上党民不乐为秦而归赵。赵卒反<br /><br />&nbsp;&nbsp;&nbsp;&nbsp;覆。非尽杀之，恐为乱。”乃挟诈而尽l杀之，遗其小者二百四十人归赵。前<br /><br />&nbsp;&nbsp;&nbsp;&nbsp;后斩首虏四十五万人。赵人大震。<br /><br />&nbsp;&nbsp;&nbsp;&nbsp;四十八年十月，秦复定上党郡。秦分军为二：王攻皮牢，拔之；司马梗定<br /><br />&nbsp;&nbsp;&nbsp;&nbsp;太原。韩、赵恐，使苏代厚币说秦相应侯曰：“武安君禽马服子乎？”曰：“然。”<br /><br />&nbsp;&nbsp;&nbsp;&nbsp;又曰：“即围邯郸乎？”曰：“然。”“赵亡则秦王王矣，武安君为三公。武安<br /><br />&nbsp;&nbsp;&nbsp;&nbsp;君所为秦战胜攻取者七十馀城，南定鄢、郢、汉中，北禽赵括之军，虽周、召、<br /><br />&nbsp;&nbsp;&nbsp;&nbsp;吕望之功不益於此矣。今赵亡，秦王王，则武安君必为三公，君能为之下乎？虽<br /><br />&nbsp;&nbsp;&nbsp;&nbsp;无欲为之下，固不得已矣。秦尝攻韩，围邢丘，困上党，上党之民皆反为赵，天<br /><br />&nbsp;&nbsp;&nbsp;&nbsp;下不乐为秦民之日久矣。今亡赵，北地入燕，东地入齐，南地入韩、魏，则君之<br /><br />&nbsp;&nbsp;&nbsp;&nbsp;所得民亡几何人。故不如因而割之，无以为武安君功也。”於是应侯言於秦王曰：<br /><br />&nbsp;&nbsp;&nbsp;&nbsp;“秦兵劳，请许韩、赵之割地以和，且休士卒。”王听之，割韩垣雍、赵六城以<br /><br />&nbsp;&nbsp;&nbsp;&nbsp;和。正月，皆罢兵。武安君闻之，由是与应侯有隙。<br /><br />&nbsp;&nbsp;&nbsp;&nbsp;其九月，秦复发兵，使五大夫王陵攻赵邯郸。是时武安君病，不任行。四十<br /><br />&nbsp;&nbsp;&nbsp;&nbsp;九年正月，陵攻邯郸，少利，秦益发兵佐陵。陵兵亡五校。武安君病愈，秦王欲<br /><br />&nbsp;&nbsp;&nbsp;&nbsp;使武安君代陵将。武安君言曰：“邯郸实未易攻也。且诸侯救日至，彼诸侯怨秦<br /><br />&nbsp;&nbsp;&nbsp;&nbsp;之日久矣。今秦虽破长平军，而秦卒死者过半，国内空。远绝河山而争人国都，<br /><br />&nbsp;&nbsp;&nbsp;&nbsp;赵应其内，诸侯攻其外，破秦军必矣。不可。”秦王自命，不行；乃使应侯请之，<br /><br />&nbsp;&nbsp;&nbsp;&nbsp;武安君终辞不肯行，遂称病。<br /><br />&nbsp;&nbsp;&nbsp;&nbsp;秦王使王代陵将，八九月围邯郸，不能拔。楚使春申君及魏公子将兵数十<br /><br />&nbsp;&nbsp;&nbsp;&nbsp;万攻秦军，秦军多失亡。武安君言曰：“秦不听臣计，今如何矣！”秦王闻之，<br /><br />&nbsp;&nbsp;&nbsp;&nbsp;怒，起武安君，武安君遂称病笃。应侯请之，不起。於是免武安君为士伍，迁<br /><br />&nbsp;&nbsp;&nbsp;&nbsp;之阴密。武安君病，未能行。居三月，诸侯攻秦军急，秦军数s，使者日至。秦<br /><br />&nbsp;&nbsp;&nbsp;&nbsp;王乃使人遣白起，不得留咸阳中。武安君既行，出咸阳西门十里，至杜邮。秦昭<br /><br />&nbsp;&nbsp;&nbsp;&nbsp;王与应侯群臣议曰：“白起之迁，其意尚怏怏不服，有馀言。”秦王乃使使者赐<br /><br />&nbsp;&nbsp;&nbsp;&nbsp;之剑，自裁。武安君引剑将自刭，曰：“我何罪于天而至此哉？”良久，曰：<br /><br />&nbsp;&nbsp;&nbsp;&nbsp;“我固当死。长平之战，赵卒降者数十万人，我诈而尽l之，是足以死。”遂<br /><br />&nbsp;&nbsp;&nbsp;&nbsp;自杀。武安君之死也，以秦昭王五十年十一月。死而非其罪，秦人怜之，乡邑皆<br /><br />&nbsp;&nbsp;&nbsp;&nbsp;祭祀焉。<br /><br />&nbsp;&nbsp;&nbsp;&nbsp;王翦者，频阳东乡人也。少而好兵，事秦始皇。始皇十一年，翦将攻赵阏与，<br /><br />&nbsp;&nbsp;&nbsp;&nbsp;破之，拔九城，十八年，翦将攻赵。岁馀，遂拔赵，赵王降，尽定赵地为郡。明<br /><br />&nbsp;&nbsp;&nbsp;&nbsp;年，燕使荆轲为贼於秦，秦王使王翦攻燕。燕王喜走辽东，翦遂定燕蓟而还。秦<br /><br />&nbsp;&nbsp;&nbsp;&nbsp;使翦子王贲击荆，荆兵败。还击魏，魏王降，遂定魏地。<br /><br />&nbsp;&nbsp;&nbsp;&nbsp;秦始皇既灭三晋，走燕王，而数破荆师。秦将李信者，年少壮勇，尝以兵数<br /><br />&nbsp;&nbsp;&nbsp;&nbsp;千逐燕太子丹至於衍水中，卒破得丹，始皇以为贤勇。於是始皇问李信：“吾欲<br /><br />&nbsp;&nbsp;&nbsp;&nbsp;攻取荆，於将军度用几何人而足？”李信曰：“不过用二十万人。”始皇问王翦，<br /><br />&nbsp;&nbsp;&nbsp;&nbsp;王翦曰：“非六十万人不可。”始皇曰：“王将军老矣，何怯也！李将军果势壮<br /><br />&nbsp;&nbsp;&nbsp;&nbsp;勇，其言是也。”遂使李信及蒙恬将二十万南伐荆。王翦言不用，因谢病，归老<br /><br />&nbsp;&nbsp;&nbsp;&nbsp;於频阳。李信攻平与，蒙恬攻寝，大破荆军。信又攻鄢郢，破之，於是引兵而西，<br /><br />&nbsp;&nbsp;&nbsp;&nbsp;与蒙恬会城父。荆人因随之，三日三夜不顿舍，大破李信军，入两壁，杀七都尉，<br /><br />&nbsp;&nbsp;&nbsp;&nbsp;秦军走。<br /><br />&nbsp;&nbsp;&nbsp;&nbsp;始皇闻之，大怒，自驰如频阳，见谢王翦曰：“寡人以不用将军计，李信果<br /><br />&nbsp;&nbsp;&nbsp;&nbsp;辱秦军。今闻荆兵日进而西，将军虽病，独忍弃寡人乎！”王翦谢曰：“老臣罢<br /><br />&nbsp;&nbsp;&nbsp;&nbsp;病悖乱，唯大王更择贤将。”始皇谢曰：“已矣，将军勿复言！”王翦曰：“大<br /><br />&nbsp;&nbsp;&nbsp;&nbsp;王必不得已用臣，非六十万人不可。”始皇曰：“为听将军计耳。”於是王翦将<br /><br />&nbsp;&nbsp;&nbsp;&nbsp;兵六十万人，始皇自送至灞上。王翦行，请美田宅园池甚众。始皇曰：“将军行<br /><br />&nbsp;&nbsp;&nbsp;&nbsp;矣，何忧贫乎？”王翦曰：“为大王将，有功终不得封侯，故及大王之乡臣，臣<br /><br />&nbsp;&nbsp;&nbsp;&nbsp;亦及时以请园池为子孙业耳。”始皇大笑。王翦既至关，使使还请善田者五辈。<br /><br />&nbsp;&nbsp;&nbsp;&nbsp;或曰：“将军之乞贷，亦已甚矣。”王翦曰：“不然。夫秦王I而不信人。今<br /><br />&nbsp;&nbsp;&nbsp;&nbsp;空秦国甲士而专委於我，我不多请田宅为子孙业以自坚，顾令秦王坐而疑我邪？”<br /><br />&nbsp;&nbsp;&nbsp;&nbsp;王翦果代李信击荆。荆闻王翦益军而来，乃悉国中兵以拒秦。王翦至，坚壁<br /><br />&nbsp;&nbsp;&nbsp;&nbsp;而守之，不肯战。荆兵数出挑战，终不出。王翦日休士洗沐，而善饮食抚循之，<br /><br />&nbsp;&nbsp;&nbsp;&nbsp;亲与士卒同食。久之，王翦使人问军中戏乎？对曰：“方投石超距。”於是王翦<br /><br />&nbsp;&nbsp;&nbsp;&nbsp;曰：“士卒可用矣。”荆数挑战而秦不出，乃引而东。翦因举兵追之，令壮士击，<br /><br />&nbsp;&nbsp;&nbsp;&nbsp;大破荆军。至蕲南，杀其将军项燕，荆兵遂败走。秦因乘胜略定荆地城邑。岁馀，<br /><br />&nbsp;&nbsp;&nbsp;&nbsp;虏荆王负刍，竟平荆地为郡县。因南征百越之君。而王翦子王贲，与李信破定燕、<br /><br />&nbsp;&nbsp;&nbsp;&nbsp;齐地。<br /><br />&nbsp;&nbsp;&nbsp;&nbsp;秦始皇二十六年，尽并天下，王氏、蒙氏功为多，名施於后世。<br /><br />&nbsp;&nbsp;&nbsp;&nbsp;秦二世之时，王翦及其子贲皆已死，而又灭蒙氏。陈胜之反秦，秦使王翦之<br /><br />&nbsp;&nbsp;&nbsp;&nbsp;孙王离击赵，围赵王及张耳钜鹿城。或曰：“王离，秦之名将也。今将秦之兵，<br /><br />&nbsp;&nbsp;&nbsp;&nbsp;攻新造之赵，举之必矣。”客曰：“不然。夫为将三世者必败。必败者何也？必<br /><br />&nbsp;&nbsp;&nbsp;&nbsp;其所杀伐多矣，其后受其不祥。今王离已三世将矣。”居无何，项羽救赵，击秦<br /><br />&nbsp;&nbsp;&nbsp;&nbsp;军，果虏王离，王离军遂降诸侯。<br /><br />&nbsp;&nbsp;&nbsp;&nbsp;太史公曰：鄙语云“尺有所短，寸有所长”。白起料敌合变，出奇无穷，声<br /><br />&nbsp;&nbsp;&nbsp;&nbsp;震天下，然不能救患於应侯。王翦为秦将，夷六国，当是时，翦为宿将，始皇师<br /><br />&nbsp;&nbsp;&nbsp;&nbsp;之，然不能辅秦建德，固其根本，偷合取容，以至\身。及孙王离为项羽所虏，<br /><br />&nbsp;&nbsp;&nbsp;&nbsp;不亦宜乎！彼各有所短也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,104);">加入书签</a><a
                        href="103.html">上一页</a>&larr;<a href="index.html">返回列表</a>&rarr;<a
                            href="105.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "103.html"; var next_page = "105.html"; var index_page = "index.html"; var sortid = "9"; var article_id = "1"; var chapter_id = "104"; var articlename = "史记"; var chaptername = "传 白起王翦列传第十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>