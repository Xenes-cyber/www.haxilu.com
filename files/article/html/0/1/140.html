<!DOCTYPE html>
<html>
<head>
<meta charset="gbk" />
<title>史记-传 魏其武安侯列传第四十七-在线阅读-哈西文学网</title>
<meta name="keywords" content="司马迁，史记，传 魏其武安侯列传第四十七全文，传 魏其武安侯列传第四十七在线阅读 哈西文学网" />
<meta name="description" content="哈西文学网提供司马迁的史记 传 魏其武安侯列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/140.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/140.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 魏其武安侯列传第四十七</h1>
            <div class="link xb">
                <a href="139.html">上一页</a>&larr;<a href="index.html">返回列表</a>&rarr;<a
                    href="141.html">下一页</a></div>			
            <div id="BookText">&nbsp;&nbsp;&nbsp;&nbsp;魏其侯窦婴者，孝文后从兄子也。父世观津人。喜宾客。孝文时，婴为吴相，<br /><br />&nbsp;&nbsp;&nbsp;&nbsp;病免。孝景初即位，为詹事。<br /><br />&nbsp;&nbsp;&nbsp;&nbsp;梁孝王者，孝景弟也，其母窦太后爱之。梁孝王朝，因昆弟燕饮。是时上未<br /><br />&nbsp;&nbsp;&nbsp;&nbsp;立太子，酒酣，从容言曰：“千秋之后传梁王。”太后O。窦婴引卮酒进上，曰：<br /><br />&nbsp;&nbsp;&nbsp;&nbsp;“天下者，高祖天下，父子相传，此汉之约也，上何以得擅传梁王！”太后由此<br /><br />&nbsp;&nbsp;&nbsp;&nbsp;憎窦婴。窦婴亦薄其官，因病免。太后除窦婴门籍，不得入朝请。<br /><br />&nbsp;&nbsp;&nbsp;&nbsp;孝景三年，吴楚反，上察宗室诸窦毋如窦婴贤，乃召婴。婴入见，固辞谢病<br /><br />&nbsp;&nbsp;&nbsp;&nbsp;不足任。太后亦惭。於是上曰：“天下方有急，王孙宁可以让邪？”乃拜婴为大<br /><br />&nbsp;&nbsp;&nbsp;&nbsp;将军，赐金千斤。婴乃言袁盎、栾布诸名将贤士在家者进之。所赐金，陈之廊庑<br /><br />&nbsp;&nbsp;&nbsp;&nbsp;下，军吏过，辄令财取为用，金无入家者。窦婴守荥阳，监齐赵兵。七国兵已尽<br /><br />&nbsp;&nbsp;&nbsp;&nbsp;破，封婴为魏其侯。诸游士宾客争归魏其侯。孝景时每朝议大事，条侯、魏其侯，<br /><br />&nbsp;&nbsp;&nbsp;&nbsp;诸列侯莫敢与亢礼。<br /><br />&nbsp;&nbsp;&nbsp;&nbsp;孝景四年，立栗太子，使魏其侯为太子傅。孝景七年，栗太子废，魏其数争<br /><br />&nbsp;&nbsp;&nbsp;&nbsp;不能得。魏其谢病，屏居蓝田南山之下数月，诸宾客辩士说之，莫能来。梁人高<br /><br />&nbsp;&nbsp;&nbsp;&nbsp;遂乃说魏其曰：“能富贵将军者，上也；能亲将军者，太后也。今将军傅太子，<br /><br />&nbsp;&nbsp;&nbsp;&nbsp;太子废而不能争；争不能得，又弗能死。自引谢病，拥赵女，屏间处而不朝。相<br /><br />&nbsp;&nbsp;&nbsp;&nbsp;提而论，是自明扬主上之过。有如两宫螫将军，则妻子毋类矣。”魏其侯然之，<br /><br />&nbsp;&nbsp;&nbsp;&nbsp;乃遂起，朝请如故。<br /><br />&nbsp;&nbsp;&nbsp;&nbsp;桃侯免相，窦太后数言魏其侯。孝景帝曰：“太后岂以为臣有爱，不相魏其？<br /><br />&nbsp;&nbsp;&nbsp;&nbsp;魏其者，沾沾自喜耳，多易。难以为相，持重。”遂不用，用建陵侯卫绾为丞相。<br /><br />&nbsp;&nbsp;&nbsp;&nbsp;武安侯田`者，孝景后同母弟也，生长陵。魏其已为大将军后，方盛，`为<br /><br />&nbsp;&nbsp;&nbsp;&nbsp;诸郎，未贵，往来侍酒魏其，跪起如子姓。及孝景晚节，`益贵幸，为太中大夫。<br /><br />&nbsp;&nbsp;&nbsp;&nbsp;`辩有口，学盂诸书，王太后贤之。孝景崩，即日太子立，称制，所镇抚多有<br /><br />&nbsp;&nbsp;&nbsp;&nbsp;田`宾客计k，`弟田胜，皆以太后弟，孝景后三年封`为武安侯，胜为周阳侯。<br /><br />&nbsp;&nbsp;&nbsp;&nbsp;武安侯新欲用事为相，卑下宾客，进名士家居者贵之，欲以倾魏其诸将相。<br /><br />&nbsp;&nbsp;&nbsp;&nbsp;建元元年，丞相绾病免，上议置丞相、太尉。籍福说武安侯曰：“魏其贵久矣，<br /><br />&nbsp;&nbsp;&nbsp;&nbsp;天下士素归之。今将军初兴，未如魏其，即上以将军为丞相，必让魏其。魏其为<br /><br />&nbsp;&nbsp;&nbsp;&nbsp;丞相，将军必为太尉。太尉、丞相尊等耳，又有让贤名。”武安侯乃微言太后风<br /><br />&nbsp;&nbsp;&nbsp;&nbsp;上，於是乃以魏其侯为丞相，武安侯为太尉。籍福贺魏其侯，因吊曰：“君侯资<br /><br />&nbsp;&nbsp;&nbsp;&nbsp;性喜善疾恶，方今善人誉君侯，故至丞相；然君侯且疾恶，恶人众，亦且毁君侯。<br /><br />&nbsp;&nbsp;&nbsp;&nbsp;君侯能兼容，则幸久；不能，今以毁去矣。”魏其不听。<br /><br />&nbsp;&nbsp;&nbsp;&nbsp;魏其、武安俱好儒术，推毂赵绾为御史大夫，王臧为郎中令。迎鲁申公，欲<br /><br />&nbsp;&nbsp;&nbsp;&nbsp;设明堂，令列侯就国，除关，以礼为服制，以兴太平。举m诸窦宗室毋节行者，<br /><br />&nbsp;&nbsp;&nbsp;&nbsp;除其属籍。时诸外家为列侯，列侯多尚公主，皆不欲就国，以故毁日至窦太后。<br /><br />&nbsp;&nbsp;&nbsp;&nbsp;太后好黄老之言，而魏其、武安、赵绾、王臧等务隆推儒术，贬道家言，是以窦<br /><br />&nbsp;&nbsp;&nbsp;&nbsp;太后滋不说魏其等。及建元二年，御史大夫赵绾请无奏事东宫。窦太后大怒，乃<br /><br />&nbsp;&nbsp;&nbsp;&nbsp;罢逐赵绾、王臧等，而免丞相、太尉，以柏至侯许昌为丞相，武侯庄青翟为御<br /><br />&nbsp;&nbsp;&nbsp;&nbsp;史大夫。魏其、武安由此以侯家居。<br /><br />&nbsp;&nbsp;&nbsp;&nbsp;武安侯虽不任职，以王太后故，亲幸，数言事多效，天下吏士趋势利者，皆<br /><br />&nbsp;&nbsp;&nbsp;&nbsp;去魏其归武安，武安日益横。建元六年，窦太后崩，丞相昌、御史大夫青翟坐丧<br /><br />&nbsp;&nbsp;&nbsp;&nbsp;事不办，免。以武安侯`为丞相，以大司农韩安国为御史大夫。天下士郡诸侯愈<br /><br />&nbsp;&nbsp;&nbsp;&nbsp;益附武安。<br /><br />&nbsp;&nbsp;&nbsp;&nbsp;武安者，貌侵，生贵甚。又以为诸侯王多长，上初即位，富於春秋，`以肺<br /><br />&nbsp;&nbsp;&nbsp;&nbsp;腑为京师相，非痛折节以礼诎之，天下不肃。当是时，丞相入奏事，坐语移日，<br /><br />&nbsp;&nbsp;&nbsp;&nbsp;所言皆听。荐人或起家至二千石，权移主上。上乃曰：“君除吏已尽未？吾亦欲<br /><br />&nbsp;&nbsp;&nbsp;&nbsp;除吏。”尝请考工地益宅，上怒曰：“君何不遂取武库！”是后乃退。尝召客饮，<br /><br />&nbsp;&nbsp;&nbsp;&nbsp;坐其兄盖侯南乡，自坐东乡，以为汉相尊，不可以兄故私桡。武安由此滋骄，治<br /><br />&nbsp;&nbsp;&nbsp;&nbsp;宅甲诸第。田园极膏腴，而市买郡县器物相属於道。前堂罗锺鼓，立曲旃；后房<br /><br />&nbsp;&nbsp;&nbsp;&nbsp;妇女以百数。诸侯奉金玉狗马玩好，不可胜数。<br /><br />&nbsp;&nbsp;&nbsp;&nbsp;魏其失窦太后，益疏不用，无势，诸客稍稍自引而怠傲，唯灌将军独不失故。<br /><br />&nbsp;&nbsp;&nbsp;&nbsp;魏其日默默不得志，而独厚遇灌将军。<br /><br />&nbsp;&nbsp;&nbsp;&nbsp;灌将军夫者，颍阴人也。夫父张孟，尝为颍阴侯婴舍人，得幸，因进之至二<br /><br />&nbsp;&nbsp;&nbsp;&nbsp;千石，故蒙灌氏姓为灌孟。吴楚反时，颍阴侯灌何为将军，属太尉，请灌孟为校<br /><br />&nbsp;&nbsp;&nbsp;&nbsp;尉。夫以千人与父俱。灌孟年老，颍阴侯请之，郁郁不得意，故战常陷坚，遂<br /><br />&nbsp;&nbsp;&nbsp;&nbsp;死吴军中。军法，父子俱从军，有死事，得与丧归。灌夫不肯随丧归，奋曰：<br /><br />&nbsp;&nbsp;&nbsp;&nbsp;“愿取吴王若将军头，以报父之仇。”於是灌夫被甲持戟，募军中壮士所善愿从<br /><br />&nbsp;&nbsp;&nbsp;&nbsp;者数十人。及出壁门，莫敢前。独二人及从奴十数骑驰入吴军，至吴将麾下，所<br /><br />&nbsp;&nbsp;&nbsp;&nbsp;杀伤数十人。不得前，复驰还，走入汉壁，皆亡其奴，独与一骑归。夫身中大创<br /><br />&nbsp;&nbsp;&nbsp;&nbsp;十馀，m有万金良药，故得无死。夫创少瘳，又复请将军曰：“吾益知吴壁中曲<br /><br />&nbsp;&nbsp;&nbsp;&nbsp;折，请复往。”将军壮义之，恐亡夫，乃言太尉，太尉乃固止之。吴已破，灌夫<br /><br />&nbsp;&nbsp;&nbsp;&nbsp;以此名闻天下。<br /><br />&nbsp;&nbsp;&nbsp;&nbsp;颍阴侯言之上，上以夫为中郎将。数月，坐法去。后家居长安，长安中诸公<br /><br />&nbsp;&nbsp;&nbsp;&nbsp;莫弗称之。孝景时，至代相。孝景崩，今上初即位，以为淮阳天下交，劲兵处，<br /><br />&nbsp;&nbsp;&nbsp;&nbsp;故徙夫为淮阳太守。建元元年，入为太仆。二年，夫与长乐卫尉窦甫饮，轻重不<br /><br />&nbsp;&nbsp;&nbsp;&nbsp;得，夫醉，搏甫。甫，窦太后昆弟也。上恐太后诛夫，徙为燕相。数岁，坐法去<br /><br />&nbsp;&nbsp;&nbsp;&nbsp;官，家居长安。<br /><br />&nbsp;&nbsp;&nbsp;&nbsp;灌夫为人刚直使酒，不好面谀。贵戚诸有势在己之右，不欲加礼，必陵之；<br /><br />&nbsp;&nbsp;&nbsp;&nbsp;诸士在己之左，愈贫贱，尤益敬，与钧。稠人广众，荐宠下辈。士亦以此多之。<br /><br />&nbsp;&nbsp;&nbsp;&nbsp;夫不喜文学，好任侠，已然诺。诸所与交通，无非豪桀大猾。家累数千万，<br /><br />&nbsp;&nbsp;&nbsp;&nbsp;食客日数十百人。陂池田园，宗族宾客为权利，横於颍川。颍川儿乃歌之曰：<br /><br />&nbsp;&nbsp;&nbsp;&nbsp;“颍水清，灌氏宁；颍水浊，灌氏族。”<br /><br />&nbsp;&nbsp;&nbsp;&nbsp;灌夫家居虽富，然失势，卿相侍中宾客益衰。及魏其侯失势，亦欲倚灌夫引<br /><br />&nbsp;&nbsp;&nbsp;&nbsp;绳批根生平慕之后弃之者。灌夫亦倚魏其而通列侯宗室为名高。两人相为引重，<br /><br />&nbsp;&nbsp;&nbsp;&nbsp;其游如父子然。相得O甚，无厌，恨相知晚也。<br /><br />&nbsp;&nbsp;&nbsp;&nbsp;灌夫有服，过丞相。丞相从容曰：“吾欲与仲孺过魏其侯，会仲孺有服。”<br /><br />&nbsp;&nbsp;&nbsp;&nbsp;灌夫曰：“将军乃肯幸临况魏其侯，夫安敢以服为解！请语魏其侯帐具，将军旦<br /><br />&nbsp;&nbsp;&nbsp;&nbsp;日蚤临。”武安许诺。灌夫具语魏其侯如所谓武安侯。魏其与其夫人益市牛酒，<br /><br />&nbsp;&nbsp;&nbsp;&nbsp;夜洒埽，早帐具至旦。平明，令门下候伺。至日中，丞相不来。魏其谓灌夫曰：<br /><br />&nbsp;&nbsp;&nbsp;&nbsp;“丞相岂忘之哉？”灌夫不怿，曰：“夫以服请，宜往。”乃驾，自往迎丞相。<br /><br />&nbsp;&nbsp;&nbsp;&nbsp;丞相特前戏许灌夫，殊无意往。及夫至门，丞相尚卧。於是夫入见，曰：“将军<br /><br />&nbsp;&nbsp;&nbsp;&nbsp;昨日幸许过魏其，魏其夫妻治具，自旦至今，未敢尝食。”武安鄂谢曰：“吾昨<br /><br />&nbsp;&nbsp;&nbsp;&nbsp;日醉，忽忘与仲孺言。”乃驾往，又徐行，灌夫愈益怒。及饮酒酣，夫起舞属丞<br /><br />&nbsp;&nbsp;&nbsp;&nbsp;相，丞相不起，夫从坐上语侵之。魏其乃扶灌夫去，谢丞相。丞相卒饮至夜，极<br /><br />&nbsp;&nbsp;&nbsp;&nbsp;O而去。<br /><br />&nbsp;&nbsp;&nbsp;&nbsp;丞相尝使籍福请魏其城南田。魏其大望曰：“老仆虽弃，将军虽贵，宁可以<br /><br />&nbsp;&nbsp;&nbsp;&nbsp;势夺乎！”不许。灌夫闻，怒，骂籍福。籍福恶两人有郄，乃谩自好谢丞相曰：<br /><br />&nbsp;&nbsp;&nbsp;&nbsp;“魏其老且死，易忍，且待之。”已而武安闻魏其、灌夫实怒不予田，亦怒曰：<br /><br />&nbsp;&nbsp;&nbsp;&nbsp;“魏其子尝杀人，`活之。`事魏其无所不可，何爱数顷田？且灌夫何与也？吾<br /><br />&nbsp;&nbsp;&nbsp;&nbsp;不敢复求田。”武安由此大怨灌夫、魏其。<br /><br />&nbsp;&nbsp;&nbsp;&nbsp;元光四年春，丞相言灌夫家在颍川，横甚，民苦之。请案。上曰：“此丞相<br /><br />&nbsp;&nbsp;&nbsp;&nbsp;事，何请。”灌夫亦持丞相阴事，为奸利，受淮南王金与语言。宾客居间，遂止，<br /><br />&nbsp;&nbsp;&nbsp;&nbsp;俱解。<br /><br />&nbsp;&nbsp;&nbsp;&nbsp;夏，丞相取燕王女为夫人，有太后诏，召列侯宗室皆往贺。魏其侯过灌夫，<br /><br />&nbsp;&nbsp;&nbsp;&nbsp;欲与俱。夫谢曰：“夫数以酒失得过丞相，丞相今者又与夫有郄。”魏其曰：<br /><br />&nbsp;&nbsp;&nbsp;&nbsp;“事已解。”与俱。饮酒酣，武安起为寿，坐皆避席伏。已魏其侯为寿，独故<br /><br />&nbsp;&nbsp;&nbsp;&nbsp;人避席耳，馀半膝席。灌夫不悦。起行酒，至武安，武安膝席曰：“不能满觞。”<br /><br />&nbsp;&nbsp;&nbsp;&nbsp;夫怒，因嘻笑曰：“将军贵人也，属之！”时武安不肯。行酒次至临汝侯，临汝<br /><br />&nbsp;&nbsp;&nbsp;&nbsp;侯方与程不识耳语，又不避席。夫无所发怒，乃骂临汝侯曰：“生平毁程不识不<br /><br />&nbsp;&nbsp;&nbsp;&nbsp;直一钱，今日长者为寿，乃效女儿汔慷语！”武安谓灌夫曰：“程李俱东西<br /><br />&nbsp;&nbsp;&nbsp;&nbsp;宫卫尉，今众辱程将军，仲孺独不为李将军地乎？”灌夫曰：“今日斩头陷匈，<br /><br />&nbsp;&nbsp;&nbsp;&nbsp;何知程李乎！”坐乃起更衣，稍稍去。魏其侯去，麾灌夫出。武安遂怒曰：“此<br /><br />&nbsp;&nbsp;&nbsp;&nbsp;吾骄灌夫罪。”乃令骑留灌夫。灌夫欲出不得。籍福起为谢，案灌夫项令谢。夫<br /><br />&nbsp;&nbsp;&nbsp;&nbsp;愈怒，不肯谢。武安乃麾骑缚夫置传舍，召长史曰：“今日召宗室，有诏。”劾<br /><br />&nbsp;&nbsp;&nbsp;&nbsp;灌夫骂坐不敬，系居室。遂按其前事，遣吏分曹逐捕诸灌氏支属，皆得弃市罪。<br /><br />&nbsp;&nbsp;&nbsp;&nbsp;魏其侯大，为资使宾客请，莫能解。武安吏皆为耳目，诸灌氏皆亡匿，夫系，<br /><br />&nbsp;&nbsp;&nbsp;&nbsp;遂不得告言武安阴事。<br /><br />&nbsp;&nbsp;&nbsp;&nbsp;魏其锐身为救灌夫。夫人谏魏其曰：“灌将军得罪丞相，与太后家忤，宁可<br /><br />&nbsp;&nbsp;&nbsp;&nbsp;救邪？”魏其侯曰：“侯自我得之，自我捐之，无所恨。且终不令灌仲孺独死，<br /><br />&nbsp;&nbsp;&nbsp;&nbsp;婴独生。”乃匿其家，窃出上书。立召入，具言灌夫醉饱事，不足诛。上然之，<br /><br />&nbsp;&nbsp;&nbsp;&nbsp;赐魏其食，曰：“东朝廷辩之。”<br /><br />&nbsp;&nbsp;&nbsp;&nbsp;魏其之东朝，盛推灌夫之善，言其醉饱得过，乃丞相以他事诬罪之。武安又<br /><br />&nbsp;&nbsp;&nbsp;&nbsp;盛毁灌夫所为横恣，罪逆不道。魏其度不可柰何，因言丞相短。武安曰：“天下<br /><br />&nbsp;&nbsp;&nbsp;&nbsp;幸而安乐无事，`得为肺腑，所好音乐狗马田宅。`所爱倡优巧匠之属，不如魏<br /><br />&nbsp;&nbsp;&nbsp;&nbsp;其、灌夫日夜招聚天下豪桀壮士与论议，腹诽而心谤，不仰视天而俯画地，辟倪<br /><br />&nbsp;&nbsp;&nbsp;&nbsp;两宫间，幸天下有变，而欲有大功。臣乃不知魏其等所为。”於是上问朝臣：<br /><br />&nbsp;&nbsp;&nbsp;&nbsp;“两人孰是？”御史大夫韩安国曰：“魏其言灌夫父死事，身荷戟驰入不测之吴<br /><br />&nbsp;&nbsp;&nbsp;&nbsp;军，身被数十创，名冠三军，此天下壮士，非有大恶，争杯酒，不足引他过以诛<br /><br />&nbsp;&nbsp;&nbsp;&nbsp;也。魏其言是也。丞相亦言灌夫通奸猾，侵细民，家累巨万，横恣颍川，凌轹宗<br /><br />&nbsp;&nbsp;&nbsp;&nbsp;室，侵犯骨肉，此所谓‘枝大於本，胫大於股，不折必披’，丞相言亦是。唯明<br /><br />&nbsp;&nbsp;&nbsp;&nbsp;主裁之。”主爵都尉汲黯是魏其。内史郑当时是魏其，后不敢坚对。馀皆莫敢对。<br /><br />&nbsp;&nbsp;&nbsp;&nbsp;上怒内史曰：“公平生数言魏其、武安长短，今日廷论，局趣效辕下驹，吾并斩<br /><br />&nbsp;&nbsp;&nbsp;&nbsp;若属矣。”即罢起入，上食太后。太后亦已使人候伺，具以告太后。太后怒，不<br /><br />&nbsp;&nbsp;&nbsp;&nbsp;食，曰：“今我在也，而人皆藉吾弟，令我百岁后，皆鱼肉之矣。且帝宁能为石<br /><br />&nbsp;&nbsp;&nbsp;&nbsp;人邪！此特帝在，即录录，设百岁后，是属宁有可信者乎？”上谢曰：“俱宗室<br /><br />&nbsp;&nbsp;&nbsp;&nbsp;外家，故廷辩之。不然，此一狱吏所决耳。”是时郎中令石建为上别言两人事。<br /><br />&nbsp;&nbsp;&nbsp;&nbsp;武安已罢朝，出止车门，召韩御史大夫载，怒曰：“与长孺共一老秃翁，何<br /><br />&nbsp;&nbsp;&nbsp;&nbsp;为首鼠两端？”韩御史良久谓丞相曰：“君何不自喜？夫魏其毁君，君当免冠解<br /><br />&nbsp;&nbsp;&nbsp;&nbsp;印绶归，曰‘臣以肺腑幸得待罪，固非其任，魏其言皆是’。如此，上必多君有<br /><br />&nbsp;&nbsp;&nbsp;&nbsp;让，不废君。魏其必内愧，杜门v舌自杀。今人毁君，君亦毁人，譬如贾竖女子<br /><br />&nbsp;&nbsp;&nbsp;&nbsp;争言，何其无大体也！”武安谢罪曰：“争时急，不知出此。”<br /><br />&nbsp;&nbsp;&nbsp;&nbsp;於是上使御史簿责魏其所言灌夫，颇不雠，欺谩。劾系都司空。孝景时，魏<br /><br />&nbsp;&nbsp;&nbsp;&nbsp;其常受遗诏，曰“事有不便，以便宜论上”。及系，灌夫罪至族，事日急，诸公<br /><br />&nbsp;&nbsp;&nbsp;&nbsp;莫敢复明言於上。魏其乃使昆弟子上书言之，幸得复召见。书奏上，而案尚书大<br /><br />&nbsp;&nbsp;&nbsp;&nbsp;行无遗诏。诏书独藏魏其家，家丞封。乃劾魏其矫先帝诏，罪当弃市。五年十月，<br /><br />&nbsp;&nbsp;&nbsp;&nbsp;悉论灌夫及家属。魏其良久乃闻，闻即恚，病痱，不食欲死。或闻上无意杀魏其，<br /><br />&nbsp;&nbsp;&nbsp;&nbsp;魏其复食，治病，议定不死矣。乃有蜚语为恶言闻上，故以十二月晦论弃市渭城。<br /><br />&nbsp;&nbsp;&nbsp;&nbsp;其春，武安侯病，专呼服谢罪。使巫视鬼者视之，见魏其、灌夫共守，欲杀<br /><br />&nbsp;&nbsp;&nbsp;&nbsp;之。竟死。子恬嗣。元朔三年，武安侯坐衣b入宫，不敬。<br /><br />&nbsp;&nbsp;&nbsp;&nbsp;淮南王安谋反觉，治。王前朝，武安侯为太尉，时迎王至霸上，谓王曰：<br /><br />&nbsp;&nbsp;&nbsp;&nbsp;“上未有太子，大王最贤，高祖孙，即宫车晏驾，非大王立当谁哉！”淮南王大<br /><br />&nbsp;&nbsp;&nbsp;&nbsp;喜，厚遗金财物。上自魏其时不直武安，特为太后故耳。及闻淮南王金事，上曰：<br /><br />&nbsp;&nbsp;&nbsp;&nbsp;“使武安侯在者，族矣。”<br /><br />&nbsp;&nbsp;&nbsp;&nbsp;太史公曰：魏其、武安皆以外戚重，灌夫用一时决k而名显。魏其之举以吴<br /><br />&nbsp;&nbsp;&nbsp;&nbsp;楚，武安之贵在日月之际。然魏其诚不知时变，灌夫无术而不逊，两人相翼，乃<br /><br />&nbsp;&nbsp;&nbsp;&nbsp;成祸乱。武安负贵而好权，杯酒责望，陷彼两贤。呜呼哀哉！迁怒及人，命亦不<br /><br />&nbsp;&nbsp;&nbsp;&nbsp;延。众庶不载，竟被恶言。呜呼哀哉！祸所从来矣！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,140);">加入书签</a><a
                        href="139.html">上一页</a>&larr;<a href="index.html">返回列表</a>&rarr;<a
                            href="141.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "139.html"; var next_page = "141.html"; var index_page = "index.html"; var sortid = "9"; var article_id = "1"; var chapter_id = "140"; var articlename = "史记"; var chaptername = "传 魏其武安侯列传第四十七"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>