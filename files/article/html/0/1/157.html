<!DOCTYPE html>
<html>
<head>
<meta charset="gbk" />
<title>史记-传 游侠列传第六十四-在线阅读-哈西文学网</title>
<meta name="keywords" content="司马迁，史记，传 游侠列传第六十四全文，传 游侠列传第六十四在线阅读 哈西文学网" />
<meta name="description" content="哈西文学网提供司马迁的史记 传 游侠列传第六十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/157.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/157.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 游侠列传第六十四</h1>
            <div class="link xb">
                <a href="156.html">上一页</a>&larr;<a href="index.html">返回列表</a>&rarr;<a
                    href="158.html">下一页</a></div>			
            <div id="BookText">&nbsp;&nbsp;&nbsp;&nbsp;韩子曰：“儒以文乱法，而侠以武犯禁。”二者皆讥，而学士多称於世云。<br /><br />&nbsp;&nbsp;&nbsp;&nbsp;至如以术取宰相卿大夫，辅翼其世主，功名俱著於春秋，固无可言者。及若季次、<br /><br />&nbsp;&nbsp;&nbsp;&nbsp;原宪，闾巷人也，读书怀独行君子之德，义不苟合当世，当世亦笑之。故季次、<br /><br />&nbsp;&nbsp;&nbsp;&nbsp;原宪终身空室蓬户，褐衣疏食不厌。死而已四百馀年，而弟子志之不倦。今游侠，<br /><br />&nbsp;&nbsp;&nbsp;&nbsp;其行虽不轨於正义，然其言必信，其行必果，已诺必诚，不爱其躯，赴士之q<br /><br />&nbsp;&nbsp;&nbsp;&nbsp;困，既已存亡死生矣，而不矜其能，羞伐其德，盖亦有足多者焉。<br /><br />&nbsp;&nbsp;&nbsp;&nbsp;且缓急，人之所时有也。太史公曰：昔者虞舜窘於井廪，伊尹负於鼎俎，傅<br /><br />&nbsp;&nbsp;&nbsp;&nbsp;说匿於傅险，吕尚困於棘津，夷吾桎梏，百里饭牛，仲尼畏匡，菜色陈、蔡。此<br /><br />&nbsp;&nbsp;&nbsp;&nbsp;皆学士所谓有道仁人也，犹然遭此，况以中材而涉乱世之末流乎？其遇害何可<br /><br />&nbsp;&nbsp;&nbsp;&nbsp;胜道哉！<br /><br />&nbsp;&nbsp;&nbsp;&nbsp;鄙人有言曰：“何知仁义，已飨其利者为有德。”故伯夷丑周，饿死首阳山，<br /><br />&nbsp;&nbsp;&nbsp;&nbsp;而文武不以其故贬王；跖、F暴戾，其徒诵义无穷。由此观之，“窃钩者诛，<br /><br />&nbsp;&nbsp;&nbsp;&nbsp;窃国者侯，侯之门仁义存”，非虚言也。<br /><br />&nbsp;&nbsp;&nbsp;&nbsp;今拘学或抱咫尺之义，久孤於世，岂若卑论侪俗，与世沈浮而取荣名哉！而<br /><br />&nbsp;&nbsp;&nbsp;&nbsp;布衣之徒，设取予然诺，千里诵义，为死不顾世，此亦有所长，非苟而已也。故<br /><br />&nbsp;&nbsp;&nbsp;&nbsp;士穷窘而得委命，此岂非人之所谓贤豪间者邪？诚使乡曲之侠，予季次、原宪比<br /><br />&nbsp;&nbsp;&nbsp;&nbsp;权量力，效功於当世，不同日而论矣。要以功见言信，侠客之义又曷可少哉！<br /><br />&nbsp;&nbsp;&nbsp;&nbsp;古布衣之侠，靡得而闻已。近世延陵、孟尝、春申、平原、信陵之徒，皆因<br /><br />&nbsp;&nbsp;&nbsp;&nbsp;王者亲属，藉於有土卿相之富厚，招天下贤者，显名诸侯，不可谓不贤者矣。比<br /><br />&nbsp;&nbsp;&nbsp;&nbsp;如顺风而呼，声非加疾，其思ひ病Ｖ寥玢滔镏侠，行砥名，声施於天下，莫<br /><br />&nbsp;&nbsp;&nbsp;&nbsp;不称贤，是为难耳。然儒、墨皆排摈不载。自秦以前，匹夫之侠，湮灭不见，余<br /><br />&nbsp;&nbsp;&nbsp;&nbsp;甚恨之。以余所闻，汉兴有朱家、田仲、王公、剧孟、郭解之徒，虽时I当世之<br /><br />&nbsp;&nbsp;&nbsp;&nbsp;文罔，然其私义廉e退让，有足称者。名不虚立，士不虚附。至如朋党宗比周，<br /><br />&nbsp;&nbsp;&nbsp;&nbsp;设财役贫，豪暴侵凌孤弱，恣欲自快，游侠亦丑之。余悲世俗不察其意，而猥以<br /><br />&nbsp;&nbsp;&nbsp;&nbsp;朱家、郭解等令与暴豪之徒同类而共笑之也。<br /><br />&nbsp;&nbsp;&nbsp;&nbsp;鲁朱家者，与高祖同时。鲁人皆以儒教，而朱家用侠闻。所藏活豪士以百数，<br /><br />&nbsp;&nbsp;&nbsp;&nbsp;其馀庸人不可胜言。然终不伐其能，歆其德，诸所尝施，唯恐见之。振人不赡，<br /><br />&nbsp;&nbsp;&nbsp;&nbsp;先从贫贱始。家无馀财，衣不完采，食不重味，乘不过@牛。专趋人之急，甚<br /><br />&nbsp;&nbsp;&nbsp;&nbsp;己之私。既阴脱季布将军之q，及布尊贵，终身不见也。自关以东，莫不延颈<br /><br />&nbsp;&nbsp;&nbsp;&nbsp;愿交焉。<br /><br />&nbsp;&nbsp;&nbsp;&nbsp;楚田仲以侠闻，喜剑，父事朱家，自以为行弗及。田仲已死，而雒阳有剧孟。<br /><br />&nbsp;&nbsp;&nbsp;&nbsp;周人以商贾为资，而剧孟以任侠显诸侯。吴楚反时，条侯为太尉，乘传车将至河<br /><br />&nbsp;&nbsp;&nbsp;&nbsp;南，得剧孟，喜曰：“吴楚举大事而不求孟，吾知其无能为已矣。”天下骚动，<br /><br />&nbsp;&nbsp;&nbsp;&nbsp;宰相得之若得一敌国云。剧孟行大类朱家，而好博，多少年之戏。然剧孟母死，<br /><br />&nbsp;&nbsp;&nbsp;&nbsp;自远方送丧盖千乘。及剧孟死，家无馀十金之财。而符离人王孟亦以侠称江淮之<br /><br />&nbsp;&nbsp;&nbsp;&nbsp;间。<br /><br />&nbsp;&nbsp;&nbsp;&nbsp;是时济南{氏、陈周庸亦以豪闻，景帝闻之，使使尽诛此属。其后代诸白、<br /><br />&nbsp;&nbsp;&nbsp;&nbsp;梁韩无辟、阳翟薛兄、陕韩孺纷纷复出焉。<br /><br />&nbsp;&nbsp;&nbsp;&nbsp;郭解，轵人也，字翁伯，善相人者许负外孙也。解父以任侠，孝文时诛死。<br /><br />&nbsp;&nbsp;&nbsp;&nbsp;解为人短小精悍，不饮酒。少时阴贼，慨不快意，身所杀甚众。以躯借交报仇，<br /><br />&nbsp;&nbsp;&nbsp;&nbsp;藏命作奸剽攻，休乃铸钱掘冢，固不可胜数。m有天幸，窘急常得脱，若遇赦。<br /><br />&nbsp;&nbsp;&nbsp;&nbsp;及解年长，更折节为俭，以德报怨，厚施而薄望。然其自喜为侠益甚。既已振人<br /><br />&nbsp;&nbsp;&nbsp;&nbsp;之命，不矜其功，其阴贼著於心，卒发於睚眦如故云。而少年慕其行，亦辄为报<br /><br />&nbsp;&nbsp;&nbsp;&nbsp;仇，不使知也。解姊子负解之势，与人饮，使之嚼。非其任，必灌之。人怒，<br /><br />&nbsp;&nbsp;&nbsp;&nbsp;拔刀刺杀解姊子，亡去。解姊怒曰：“以翁伯之义，人杀吾子，贼不得。”弃其<br /><br />&nbsp;&nbsp;&nbsp;&nbsp;尸於道，弗葬，欲以辱解。解使人微知贼处。贼窘自归，具以实告解。解曰：<br /><br />&nbsp;&nbsp;&nbsp;&nbsp;“公杀之固当，吾儿不直。”遂去其贼，罪其姊子，乃收而葬之。诸公闻之，皆<br /><br />&nbsp;&nbsp;&nbsp;&nbsp;多解之义，益附焉。<br /><br />&nbsp;&nbsp;&nbsp;&nbsp;解出入，人皆避之。有一人独箕倨视之，解遣人问其名姓。客欲杀之。解曰：<br /><br />&nbsp;&nbsp;&nbsp;&nbsp;“居邑屋至不见敬，是吾德不也，彼何罪！”乃阴属尉史曰：“是人，吾所急<br /><br />&nbsp;&nbsp;&nbsp;&nbsp;也，至践更时脱之。”每至践更，数过，吏弗求。怪之，问其故，乃解使脱之。<br /><br />&nbsp;&nbsp;&nbsp;&nbsp;箕踞者乃肉袒谢罪。少年闻之，愈益慕解之行。<br /><br />&nbsp;&nbsp;&nbsp;&nbsp;雒阳人有相仇者，邑中贤豪居间者以十数，终不听。客乃见郭解。解夜见仇<br /><br />&nbsp;&nbsp;&nbsp;&nbsp;家，仇家曲听解。解乃谓仇家曰：“吾闻雒阳诸公在此间，多不听者。今子幸而<br /><br />&nbsp;&nbsp;&nbsp;&nbsp;听解，解柰何乃从他县夺人邑中贤大夫权乎！”乃夜去，不使人知，曰：“且无<br /><br />&nbsp;&nbsp;&nbsp;&nbsp;用，待我去，令雒阳豪居其间，乃听之。”<br /><br />&nbsp;&nbsp;&nbsp;&nbsp;解执恭敬，不敢乘车入其县廷。之旁郡国，为人请求事，事可出，出之；不<br /><br />&nbsp;&nbsp;&nbsp;&nbsp;可者，各厌其意，然后乃敢尝酒食。诸公以故严重之，争为用。邑中少年及旁近<br /><br />&nbsp;&nbsp;&nbsp;&nbsp;县贤豪，夜半过门常十馀车，请得解客舍养之。<br /><br />&nbsp;&nbsp;&nbsp;&nbsp;及徙豪富茂陵也，解家贫，不中訾，吏恐，不敢不徙。卫将军为言：“郭解<br /><br />&nbsp;&nbsp;&nbsp;&nbsp;家贫不中徙。”上曰：“布衣权至使将军为言，此其家不贫。”解家遂徙。诸公<br /><br />&nbsp;&nbsp;&nbsp;&nbsp;送者出千馀万。轵人杨季主子为县掾，举徙解。解兄子断杨掾头。由此杨氏与郭<br /><br />&nbsp;&nbsp;&nbsp;&nbsp;氏为仇。<br /><br />&nbsp;&nbsp;&nbsp;&nbsp;解入关，关中贤豪知与不知，闻其声，争交O解。解为人短小，不饮酒，出<br /><br />&nbsp;&nbsp;&nbsp;&nbsp;未尝有骑。已又杀杨季主。杨季主家上书，人又杀之阙下。上闻，乃下吏捕解。<br /><br />&nbsp;&nbsp;&nbsp;&nbsp;解亡，置其母家室夏阳，身至临晋。临晋籍少公素不知解，解冒，因求出关。籍<br /><br />&nbsp;&nbsp;&nbsp;&nbsp;少公已出解，解转入太原，所过辄告主人家。吏逐之，迹至籍少公。少公自杀，<br /><br />&nbsp;&nbsp;&nbsp;&nbsp;口绝。久之，乃得解。穷治所犯，为解所杀，皆在赦前。轵有儒生侍使者坐，客<br /><br />&nbsp;&nbsp;&nbsp;&nbsp;誉郭解，生曰：“郭解专以奸犯公法，何谓贤！”解客闻，杀此生，断其舌。吏<br /><br />&nbsp;&nbsp;&nbsp;&nbsp;以此责解，解实不知杀者。杀者亦竟绝，莫知为谁。吏奏解无罪。御史大夫公孙<br /><br />&nbsp;&nbsp;&nbsp;&nbsp;弘议曰：“解布衣为任侠行权，以睚眦杀人，解虽弗知，此罪甚於解杀之。当大<br /><br />&nbsp;&nbsp;&nbsp;&nbsp;逆无道。”遂族郭解翁伯。<br /><br />&nbsp;&nbsp;&nbsp;&nbsp;自是之后，为侠者极众，敖而无足数者。然关中长安樊仲子，槐里赵王孙，<br /><br />&nbsp;&nbsp;&nbsp;&nbsp;长陵高公子，西河郭公仲，太原卤公孺，临淮儿长卿，东阳田君孺，虽为侠而逡<br /><br />&nbsp;&nbsp;&nbsp;&nbsp;逡有退让君子之风。至若北道姚氏，西道诸杜，南道仇景，东道赵他、羽公子，<br /><br />&nbsp;&nbsp;&nbsp;&nbsp;南阳赵调之徒，此盗跖居民间者耳，曷足道哉！此乃乡者朱家之羞也。<br /><br />&nbsp;&nbsp;&nbsp;&nbsp;太史公曰：吾视郭解，状貌不及中人，言语不足采者。然天下无贤与不肖，<br /><br />&nbsp;&nbsp;&nbsp;&nbsp;知与不知，皆慕其声，言侠者皆引以为名。谚曰：“人貌荣名，岂有既乎！”於<br /><br />&nbsp;&nbsp;&nbsp;&nbsp;戏，惜哉！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,157);">加入书签</a><a
                        href="156.html">上一页</a>&larr;<a href="index.html">返回列表</a>&rarr;<a
                            href="158.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "156.html"; var next_page = "158.html"; var index_page = "index.html"; var sortid = "9"; var article_id = "1"; var chapter_id = "157"; var articlename = "史记"; var chaptername = "传 游侠列传第六十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>