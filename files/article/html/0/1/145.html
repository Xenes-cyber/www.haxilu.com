<!DOCTYPE html>
<html>
<head>
<meta charset="gbk" />
<title>史记-传 平津侯主父列传第五十二-在线阅读-哈西文学网</title>
<meta name="keywords" content="司马迁，史记，传 平津侯主父列传第五十二全文，传 平津侯主父列传第五十二在线阅读 哈西文学网" />
<meta name="description" content="哈西文学网提供司马迁的史记 传 平津侯主父列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/145.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/145.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 平津侯主父列传第五十二</h1>
            <div class="link xb">
                <a href="144.html">上一页</a>&larr;<a href="index.html">返回列表</a>&rarr;<a
                    href="146.html">下一页</a></div>			
            <div id="BookText">&nbsp;&nbsp;&nbsp;&nbsp;丞相公孙弘者，齐川国薛县人也，字季。少时为薛狱吏，有罪，免。家贫，<br /><br />&nbsp;&nbsp;&nbsp;&nbsp;牧豕海上。年四十馀，乃学春秋杂说。养后母孝谨。<br /><br />&nbsp;&nbsp;&nbsp;&nbsp;建元元年，天子初即位，招贤良文学之士。是时弘年六十，徵以贤良为博士。<br /><br />&nbsp;&nbsp;&nbsp;&nbsp;使匈奴，还报，不合上意，上怒，以为不能，弘乃病免归。<br /><br />&nbsp;&nbsp;&nbsp;&nbsp;元光五年，有诏徵文学，川国复推上公孙弘。弘让谢国人曰：“臣已尝西<br /><br />&nbsp;&nbsp;&nbsp;&nbsp;应命，以不能罢归，愿更推选。”国人固推弘，弘至太常。太常令所徵儒士各对<br /><br />&nbsp;&nbsp;&nbsp;&nbsp;策，百馀人，弘第居下。策奏，天子擢弘对为第一。召入见，状貌甚丽，拜为博<br /><br />&nbsp;&nbsp;&nbsp;&nbsp;士。是时通西南夷道，置郡，巴蜀民苦之，诏使弘视之。还奏事，盛毁西南夷无<br /><br />&nbsp;&nbsp;&nbsp;&nbsp;所用，上不听。<br /><br />&nbsp;&nbsp;&nbsp;&nbsp;弘为人恢奇多闻，常称以为人主病不广大，人臣病不俭节。弘为布被，食不<br /><br />&nbsp;&nbsp;&nbsp;&nbsp;重肉。后母死，服丧三年。每朝会议，开陈其端，令人主自择，不肯面折庭争。<br /><br />&nbsp;&nbsp;&nbsp;&nbsp;於是天子察其行敦厚，辩论有馀，习文法吏事，而又缘饰以儒术，上大说之。二<br /><br />&nbsp;&nbsp;&nbsp;&nbsp;岁中，至左内史。弘奏事，有不可，不庭辩之。尝与主爵都尉汲黯请间，汲黯先<br /><br />&nbsp;&nbsp;&nbsp;&nbsp;发之，弘推其后，天子常说，所言皆听，以此日益亲贵。尝与公卿约议，至上前，<br /><br />&nbsp;&nbsp;&nbsp;&nbsp;皆倍其约以顺上旨。汲黯庭诘弘曰：“齐人多诈而无情实，始与臣等建此议，今<br /><br />&nbsp;&nbsp;&nbsp;&nbsp;皆倍之，不忠。”上问弘。弘谢曰：“夫知臣者以臣为忠，不知臣者以臣为不忠。”<br /><br />&nbsp;&nbsp;&nbsp;&nbsp;上然弘言。左右幸臣每毁弘，上益厚遇之。<br /><br />&nbsp;&nbsp;&nbsp;&nbsp;元朔三年，张欧免，以弘为御史大夫。是时通西南夷，东置沧海，北筑朔方<br /><br />&nbsp;&nbsp;&nbsp;&nbsp;之郡。弘数谏，以为罢敝中国以奉无用之地，愿罢之。於是天子乃使朱买臣等难<br /><br />&nbsp;&nbsp;&nbsp;&nbsp;弘置朔方之便。发十策，弘不得一。弘乃谢曰：“山东鄙人，不知其便若是，愿<br /><br />&nbsp;&nbsp;&nbsp;&nbsp;罢西南夷、沧海而专奉朔方。”上乃许之。<br /><br />&nbsp;&nbsp;&nbsp;&nbsp;汲黯曰：“弘位在三公，奉禄甚多。然为布被，此诈也。”上问弘。弘谢曰：<br /><br />&nbsp;&nbsp;&nbsp;&nbsp;“有之。夫九卿与臣善者无过黯，然今日庭诘弘，诚中弘之病。夫以三公为布被，<br /><br />&nbsp;&nbsp;&nbsp;&nbsp;诚饰诈欲以钓名。且臣闻管仲相齐，有三归，侈拟於君，桓公以霸，亦上c於君。<br /><br />&nbsp;&nbsp;&nbsp;&nbsp;晏婴相景公，食不重肉，妾不衣丝，齐国亦治，此下比於民。今臣弘位为御史大<br /><br />&nbsp;&nbsp;&nbsp;&nbsp;夫，而为布被，自九卿以下至於小吏，无差，诚如汲黯言。且无汲黯忠，陛下安<br /><br />&nbsp;&nbsp;&nbsp;&nbsp;得闻此言。”天子以为谦让，愈益厚之。卒以弘为丞相，封平津侯。<br /><br />&nbsp;&nbsp;&nbsp;&nbsp;弘为人意忌，外宽内深。诸尝与弘有s者，虽详与善，阴报其祸。杀主父偃，<br /><br />&nbsp;&nbsp;&nbsp;&nbsp;徙董仲舒於胶西，皆弘之力也。食一肉脱粟之饭。故人所善宾客，仰衣食，弘奉<br /><br />&nbsp;&nbsp;&nbsp;&nbsp;禄皆以给之，家无所馀。士亦以此贤之。<br /><br />&nbsp;&nbsp;&nbsp;&nbsp;淮南、衡山谋反，治党与方急。弘病甚，自以为无功而封，位至丞相，宜佐<br /><br />&nbsp;&nbsp;&nbsp;&nbsp;明主填抚国家，使人由臣子之道。今诸侯有畔逆之计，此皆宰相奉职不称，恐窃<br /><br />&nbsp;&nbsp;&nbsp;&nbsp;病死，无以塞责。乃上书曰：“臣闻天下之通道五，所以行之者三。曰君臣，父<br /><br />&nbsp;&nbsp;&nbsp;&nbsp;子，兄弟，夫妇，长幼之序，此五者天下之通道也。智，仁，勇，此三者天下之<br /><br />&nbsp;&nbsp;&nbsp;&nbsp;通德，所以行之者也。故曰‘力行近乎仁，好问近乎智，知耻近乎勇’。知此三<br /><br />&nbsp;&nbsp;&nbsp;&nbsp;者，则知所以自治；知所以自治，然后知所以治人。天下未有不能自治而能治人<br /><br />&nbsp;&nbsp;&nbsp;&nbsp;者也，此百世不易之道也。今陛下躬行大孝，鉴三王，建周道，兼文武，厉贤予<br /><br />&nbsp;&nbsp;&nbsp;&nbsp;禄，量能授官。今臣弘罢驽之质，无汗马之劳，陛下过意擢臣弘卒伍之中，封为<br /><br />&nbsp;&nbsp;&nbsp;&nbsp;列侯，致位三公。臣弘行能不足以称，素有负薪之病，恐先狗马填沟壑，终无以<br /><br />&nbsp;&nbsp;&nbsp;&nbsp;报德塞责。愿归侯印，乞骸骨，避贤者路。”天子报曰：“古者赏有功，有德，<br /><br />&nbsp;&nbsp;&nbsp;&nbsp;守成尚文，遭遇右武，未有易此者也。朕宿昔庶几获承尊位，惧不能宁，惟所与<br /><br />&nbsp;&nbsp;&nbsp;&nbsp;共为治者，君宜知之。盖君子善善恶恶，君若谨行，常在朕躬。君不幸罹霜露之<br /><br />&nbsp;&nbsp;&nbsp;&nbsp;病，何恙不已，乃上书归侯，乞骸骨，是章朕之不德也。今事少间，君其省思虑，<br /><br />&nbsp;&nbsp;&nbsp;&nbsp;一精神，辅以医药。”因赐告牛酒杂帛。居数月，病有瘳，视事。<br /><br />&nbsp;&nbsp;&nbsp;&nbsp;元狩二年，弘病，竟以丞相终。子度嗣为平津侯。度为山阳太守十馀岁，坐<br /><br />&nbsp;&nbsp;&nbsp;&nbsp;法失侯。<br /><br />&nbsp;&nbsp;&nbsp;&nbsp;主父偃者，齐临人也。学长短纵横之术，晚乃学易、春秋、百家言。游齐<br /><br />&nbsp;&nbsp;&nbsp;&nbsp;诸生间，莫能厚遇也。齐诸儒生相与排摈，不容於齐。家贫，假贷无所得，乃北<br /><br />&nbsp;&nbsp;&nbsp;&nbsp;游燕、赵、中山，皆莫能厚遇，为客甚困。孝武元光元年中，以为诸侯莫足游者，<br /><br />&nbsp;&nbsp;&nbsp;&nbsp;乃西入关见卫将军。卫将军数言上，上不召。资用乏，留久，诸公宾客多厌之，<br /><br />&nbsp;&nbsp;&nbsp;&nbsp;乃上书阙下。朝奏，暮召入见。所言九事，其八事为律令，一事谏伐匈奴。其辞<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻明主不恶切谏以博观，忠臣不敢避重诛以直谏，是故事无遗策而功流万<br /><br />&nbsp;&nbsp;&nbsp;&nbsp;世。今臣不敢隐忠避死以效愚计，愿陛下幸赦而少察之。<br /><br />&nbsp;&nbsp;&nbsp;&nbsp;司马法曰：“国虽大，好战必亡；天下虽平，忘战必危。”天下既平，天子<br /><br />&nbsp;&nbsp;&nbsp;&nbsp;大凯，春L秋A，诸侯春振旅，秋治兵，所以不忘战也。且夫怒者逆德也，兵者<br /><br />&nbsp;&nbsp;&nbsp;&nbsp;凶器也，争者末节也。古之人君一怒必伏尸流血，故圣王重行之。夫务战胜穷武<br /><br />&nbsp;&nbsp;&nbsp;&nbsp;事者，未有不悔者也。昔秦皇帝任战胜之威，蚕食天下，并吞战国，海内为一，<br /><br />&nbsp;&nbsp;&nbsp;&nbsp;功齐三代。务胜不休，欲攻匈奴，李斯谏曰：“不可。夫匈奴无城郭之居，委积<br /><br />&nbsp;&nbsp;&nbsp;&nbsp;之守，迁徙鸟举，难得而制也。轻兵深入，粮食必绝；踵粮以行，重不及事。得<br /><br />&nbsp;&nbsp;&nbsp;&nbsp;其地不足以为利也，遇其民不可役而守也。胜必杀之，非民父母也。靡弊中国，<br /><br />&nbsp;&nbsp;&nbsp;&nbsp;快心匈奴，非长策也。”秦皇帝不听，遂使蒙恬将兵攻胡，辟地千里，以河为境。<br /><br />&nbsp;&nbsp;&nbsp;&nbsp;地固泽卤，不生五Y。然后发天下丁男以守北河。暴兵露师十有馀年，死者不可<br /><br />&nbsp;&nbsp;&nbsp;&nbsp;胜数，终不能逾河而北。是岂人众不足，兵革不备哉？其势不可也。又使天下蜚<br /><br />&nbsp;&nbsp;&nbsp;&nbsp;刍n粟，起於黄、D、琅邪负海之郡，转输北河，率三十锺而致一石。男子<br /><br />&nbsp;&nbsp;&nbsp;&nbsp;疾耕不足於粮，女子纺绩不足於帷幕。百姓靡敝，孤寡老弱不能相养，道路<br /><br />&nbsp;&nbsp;&nbsp;&nbsp;死者相望，盖天下始畔秦也。<br /><br />&nbsp;&nbsp;&nbsp;&nbsp;及至高皇帝定天下，略地於边，闻匈奴聚於代谷之外而欲击之。御史成进谏<br /><br />&nbsp;&nbsp;&nbsp;&nbsp;曰：“不可。夫匈奴之性，兽聚而鸟散，从之如搏影。今以陛下盛德攻匈奴，臣<br /><br />&nbsp;&nbsp;&nbsp;&nbsp;窃危之。”高帝不听，遂北至於代谷，果有平城之围。高皇帝盖悔之甚，乃使刘<br /><br />&nbsp;&nbsp;&nbsp;&nbsp;敬往结和亲之约，然后天下忘干戈之事。故兵法曰“兴师十万，日费千金”。夫<br /><br />&nbsp;&nbsp;&nbsp;&nbsp;秦常积众暴兵数十万人，虽有覆军杀将系虏单于之功，亦m足以结怨深雠，不足<br /><br />&nbsp;&nbsp;&nbsp;&nbsp;以偿天下之费。夫上虚府库，下敝百姓，甘心於外国，非完事也。夫匈奴难得而<br /><br />&nbsp;&nbsp;&nbsp;&nbsp;制，非一世也。行盗侵驱，所以为业也，天性固然。上及虞夏殷周，固弗程督，<br /><br />&nbsp;&nbsp;&nbsp;&nbsp;禽兽畜之，不属为人。夫上不观虞夏殷周之统，而下循近世之失，此臣之所大忧，<br /><br />&nbsp;&nbsp;&nbsp;&nbsp;百姓之所疾苦也。且夫兵久则变生，事苦则虑易。乃使边境之民弊靡愁苦而有离<br /><br />&nbsp;&nbsp;&nbsp;&nbsp;心，将吏相疑而外市，故尉佗、章邯得以成其私也。夫秦政之所以不行者，权分<br /><br />&nbsp;&nbsp;&nbsp;&nbsp;乎二子，此得失之效也。故周书曰“安危在出令，存亡在所用”。愿陛下详察之，<br /><br />&nbsp;&nbsp;&nbsp;&nbsp;少加意而熟虑焉。<br /><br />&nbsp;&nbsp;&nbsp;&nbsp;是时赵人徐乐、齐人严安俱上书言世务，各一事。徐乐曰：<br /><br />&nbsp;&nbsp;&nbsp;&nbsp;臣闻天下之患在於土崩，不在於瓦解，古今一也。何谓土崩？秦之末世是也。<br /><br />&nbsp;&nbsp;&nbsp;&nbsp;陈涉无千乘之尊，尺土之地，身非王公大人名族之后，无乡曲之誉，非有孔、墨、<br /><br />&nbsp;&nbsp;&nbsp;&nbsp;曾子之贤，陶朱、猗顿之富也，然起穷巷，奋棘矜，偏袒大呼而天下从风，此其<br /><br />&nbsp;&nbsp;&nbsp;&nbsp;故何也？由民困而主不恤，下怨而上不知，俗已乱而政不，此三者陈涉之所以<br /><br />&nbsp;&nbsp;&nbsp;&nbsp;为资也。是之谓土崩。故曰天下之患在於土崩。何谓瓦解？吴、楚、齐、赵之兵<br /><br />&nbsp;&nbsp;&nbsp;&nbsp;是也。七国谋为大逆，号皆称万乘之君，带甲数十万，威足以严其境内，财足以<br /><br />&nbsp;&nbsp;&nbsp;&nbsp;劝其士民，然不能西攘尺寸之地而身为禽於中原者，此其故何也？非权轻於匹夫<br /><br />&nbsp;&nbsp;&nbsp;&nbsp;而兵弱於陈涉也，当是之时，先帝之德泽未衰而安土乐俗之民众，故诸侯无境外<br /><br />&nbsp;&nbsp;&nbsp;&nbsp;之助。此之谓瓦解，故曰天下之患不在瓦解。由是观之，天下诚有土崩之势，虽<br /><br />&nbsp;&nbsp;&nbsp;&nbsp;布衣穷处之士或首恶而危海内，陈涉是也。况三晋之君或存乎！天下虽未有大治<br /><br />&nbsp;&nbsp;&nbsp;&nbsp;也，诚能无土崩之势，虽有国劲兵不得旋踵而身为禽矣，吴、楚、齐、赵是也。<br /><br />&nbsp;&nbsp;&nbsp;&nbsp;况群臣百姓能为乱乎哉！此二体者，安危之明要也，贤主所留意而深察也。<br /><br />&nbsp;&nbsp;&nbsp;&nbsp;间者关东五Y不登，年岁未复，民多穷困，重之以边境之事，推数循理而观<br /><br />&nbsp;&nbsp;&nbsp;&nbsp;之，则民且有不安其处者矣。不安故易动。易动者，土崩之势也。故贤主独观万<br /><br />&nbsp;&nbsp;&nbsp;&nbsp;化之原，明於安危之机，之庙堂之上，而销未形之患。其要，期使天下无土崩<br /><br />&nbsp;&nbsp;&nbsp;&nbsp;之势而已矣。故虽有国劲兵，陛下逐走兽，射蜚鸟，弘游燕之囿，淫纵恣之观，<br /><br />&nbsp;&nbsp;&nbsp;&nbsp;极驰骋之乐，自若也。金石丝竹之声不绝於耳，帷帐之私俳优侏儒之笑不乏於前，<br /><br />&nbsp;&nbsp;&nbsp;&nbsp;而天下无宿忧。名何必汤武，俗何必成康！虽然，臣窃以为陛下天然之圣，宽仁<br /><br />&nbsp;&nbsp;&nbsp;&nbsp;之资，而诚以天下为务，则汤武之名不难侔，而成康之俗可复兴也。此二体者立，<br /><br />&nbsp;&nbsp;&nbsp;&nbsp;然后处尊安之实，扬名广誉於当世，亲天下而服四夷，馀恩遗德为数世隆，南面<br /><br />&nbsp;&nbsp;&nbsp;&nbsp;负摄袂而揖王公，此陛下之所服也。臣闻图王不成，其敝足以安。安则陛下何<br /><br />&nbsp;&nbsp;&nbsp;&nbsp;求而不得，何为而不成，何征而不服乎哉！<br /><br />&nbsp;&nbsp;&nbsp;&nbsp;严安上书曰：<br /><br />&nbsp;&nbsp;&nbsp;&nbsp;臣闻周有天下，其治三百馀岁，成康其隆也，刑错四十馀年而不用。及其衰<br /><br />&nbsp;&nbsp;&nbsp;&nbsp;也，亦三百馀岁，故五伯更起。五伯者，常佐天子兴利除害，诛暴禁邪，匡正海<br /><br />&nbsp;&nbsp;&nbsp;&nbsp;内，以尊天子。五伯既没，贤圣莫续，天子孤弱，号令不行。诸侯恣行，陵弱，<br /><br />&nbsp;&nbsp;&nbsp;&nbsp;众暴寡，田常篡齐，六卿分晋，并为战国，此民之始苦也。於是国务攻，弱国<br /><br />&nbsp;&nbsp;&nbsp;&nbsp;备守，合从连横，驰车击毂，介胄生虮虱，民无所告濉<br /><br />&nbsp;&nbsp;&nbsp;&nbsp;及至秦王，蚕食天下，并吞战国，称号曰皇帝，主海内之政，坏诸侯之城，<br /><br />&nbsp;&nbsp;&nbsp;&nbsp;销其兵，铸以为锺，示不复用。元元黎民得免於战国，逢明天子，人人自以为<br /><br />&nbsp;&nbsp;&nbsp;&nbsp;更生。向使秦缓其刑罚，薄赋敛，省繇役，贵仁义，贱权利，上笃厚，下智巧，<br /><br />&nbsp;&nbsp;&nbsp;&nbsp;变风易俗，化於海内，则世世必安矣。秦不行是风而循其故俗，为智巧权利者进，<br /><br />&nbsp;&nbsp;&nbsp;&nbsp;笃厚忠信者退；法严政峻，谄谀者众，日闻其美，意广心轶。欲肆威海外，乃使<br /><br />&nbsp;&nbsp;&nbsp;&nbsp;蒙恬将兵以北攻胡，辟地进境，戍於北河，蜚刍n粟以随其后。又使尉屠睢将<br /><br />&nbsp;&nbsp;&nbsp;&nbsp;楼船之士南攻百越，使监禄凿渠运粮，深入越，越人遁逃。旷日持久，粮食绝乏，<br /><br />&nbsp;&nbsp;&nbsp;&nbsp;越人击之，秦兵大败。秦乃使尉佗将卒以戍越。当是时，秦祸北构於胡，南挂於<br /><br />&nbsp;&nbsp;&nbsp;&nbsp;越，宿兵无用之地，进而不得退。行十馀年，丁男被甲，丁女转输，苦不聊生，<br /><br />&nbsp;&nbsp;&nbsp;&nbsp;自经於道树，死者相望。及秦皇帝崩，天下大叛。陈胜、吴广举陈，武臣、张耳<br /><br />&nbsp;&nbsp;&nbsp;&nbsp;举赵，项梁举吴，田儋举齐，景驹举郢，周市举魏，韩广举燕，穷山通谷豪士并<br /><br />&nbsp;&nbsp;&nbsp;&nbsp;起，不可胜载也。然皆非公侯之后，非长官之吏也。无尺寸之势，起闾巷，杖棘<br /><br />&nbsp;&nbsp;&nbsp;&nbsp;矜，应时而皆动，不谋而俱起，不约而同会，壤长地进，至于霸王，时教使然也。<br /><br />&nbsp;&nbsp;&nbsp;&nbsp;秦贵为天子，富有天下，灭世绝祀者，穷兵之祸也。故周失之弱，秦失之，不<br /><br />&nbsp;&nbsp;&nbsp;&nbsp;变之患也。<br /><br />&nbsp;&nbsp;&nbsp;&nbsp;今欲招南夷，朝夜郎，降羌k，略柚荩建城邑，深入匈奴，燔其茏城，议<br /><br />&nbsp;&nbsp;&nbsp;&nbsp;者美之。此人臣之利也，非天下之长策也。今中国无狗吠之惊，而外累於远方之<br /><br />&nbsp;&nbsp;&nbsp;&nbsp;备，靡敝国家，非所以子民也。行无穷之欲，甘心快意，结怨於匈奴，非所以安<br /><br />&nbsp;&nbsp;&nbsp;&nbsp;边也。祸结而不解，兵休而复起，近者愁苦，远者惊骇，非所以持久也。今天下<br /><br />&nbsp;&nbsp;&nbsp;&nbsp;锻甲砥剑，桥箭累弦，转输运粮，未见休时，此天下之所共忧也。夫兵久而变起，<br /><br />&nbsp;&nbsp;&nbsp;&nbsp;事烦而虑生。今外郡之地或几千里，列城数十，形束壤制，旁胁诸侯，非公室之<br /><br />&nbsp;&nbsp;&nbsp;&nbsp;利也。上观齐晋之所以亡者，公室卑削，六卿大盛也；下观秦之所以灭者，严法<br /><br />&nbsp;&nbsp;&nbsp;&nbsp;刻深，欲大无穷也。今郡守之权，非特六卿之重也；地几千里，非特闾巷之资也；<br /><br />&nbsp;&nbsp;&nbsp;&nbsp;甲兵器械，非特棘矜之用也：以遭万世之变，则不可称讳也。<br /><br />&nbsp;&nbsp;&nbsp;&nbsp;书奏天子，天子召见三人，谓曰：“公等皆安在？何相见之晚也！”於是上<br /><br />&nbsp;&nbsp;&nbsp;&nbsp;乃拜主父偃、徐乐、严安为郎中。偃数见，上疏言事，诏拜偃为谒者，迁为中大<br /><br />&nbsp;&nbsp;&nbsp;&nbsp;夫。一岁中四迁偃。<br /><br />&nbsp;&nbsp;&nbsp;&nbsp;偃说上曰：“古者诸侯不过百里，弱之形易制。今诸侯或连城数十，地方<br /><br />&nbsp;&nbsp;&nbsp;&nbsp;千里，缓则骄奢易为淫乱，急则阻其而合从以逆京师。今以法割削之，则逆节<br /><br />&nbsp;&nbsp;&nbsp;&nbsp;萌起，前日晁错是也。今诸侯子弟或十数，而m嗣代立，馀虽骨肉，无尺寸地封，<br /><br />&nbsp;&nbsp;&nbsp;&nbsp;则仁孝之道不宣。愿陛下令诸侯得推恩分子弟，以地侯之。彼人人喜得所愿，上<br /><br />&nbsp;&nbsp;&nbsp;&nbsp;以德施，实分其国，不削而稍弱矣。”於是上从其计。又说上曰：“茂陵初立，<br /><br />&nbsp;&nbsp;&nbsp;&nbsp;天下豪桀并兼之家，乱众之民，皆可徙茂陵，内实京师，外销奸猾，此所谓不诛<br /><br />&nbsp;&nbsp;&nbsp;&nbsp;而害除。”上又从其计。<br /><br />&nbsp;&nbsp;&nbsp;&nbsp;尊立卫皇后，及发燕王定国阴事，盖偃有功焉。大臣皆畏其口，赂遗累千金。<br /><br />&nbsp;&nbsp;&nbsp;&nbsp;人或说偃曰：“太横矣。”主父曰：“臣结发游学四十馀年，身不得遂，亲不以<br /><br />&nbsp;&nbsp;&nbsp;&nbsp;为子，昆弟不收，宾客弃我，我q日久矣。且丈夫生不五鼎食，死即五鼎烹耳。<br /><br />&nbsp;&nbsp;&nbsp;&nbsp;吾日暮途远，故倒行暴施之。”<br /><br />&nbsp;&nbsp;&nbsp;&nbsp;偃盛言朔方地肥饶，外阻河，蒙恬城之以逐匈奴，内省转输戍漕，广中国，<br /><br />&nbsp;&nbsp;&nbsp;&nbsp;灭胡之本也。上览其说，下公卿议，皆言不便。公孙弘曰：“秦时常发三十万众<br /><br />&nbsp;&nbsp;&nbsp;&nbsp;筑北河，终不可就，已而弃之。”主父偃盛言其便，上竟用主父计，立朔方郡。<br /><br />&nbsp;&nbsp;&nbsp;&nbsp;元朔二年，主父言齐王内淫佚行僻，上拜主父为齐相。至齐，遍召昆弟宾客，<br /><br />&nbsp;&nbsp;&nbsp;&nbsp;散五百金予之，数之曰：“始吾贫时，昆弟不我衣食，宾客不我内门；今吾相齐，<br /><br />&nbsp;&nbsp;&nbsp;&nbsp;诸君迎我或千里。吾与诸君绝矣，毋复入偃之门！”乃使人以王与姊奸事动王，<br /><br />&nbsp;&nbsp;&nbsp;&nbsp;王以为终不得脱罪，恐效燕王论死，乃自杀。有司以闻。<br /><br />&nbsp;&nbsp;&nbsp;&nbsp;主父始为布衣时，尝游燕、赵，及其贵，发燕事。赵王恐其为国患，欲上书<br /><br />&nbsp;&nbsp;&nbsp;&nbsp;言其阴事，为偃居中，不敢发。及为齐相，出关，即使人上书，告言主父偃受诸<br /><br />&nbsp;&nbsp;&nbsp;&nbsp;侯金，以故诸侯子弟多以得封者。及齐王自杀，上闻大怒，以为主父劫其王令自<br /><br />&nbsp;&nbsp;&nbsp;&nbsp;杀，乃徵下吏治。主父服受诸侯金，实不劫王令自杀。上欲勿诛，是时公孙弘为<br /><br />&nbsp;&nbsp;&nbsp;&nbsp;御史大夫，乃言曰：“齐王自杀无后，国除为郡，入汉，主父偃本首恶，陛下不<br /><br />&nbsp;&nbsp;&nbsp;&nbsp;诛主父偃，无以谢天下。”乃遂族主父偃。<br /><br />&nbsp;&nbsp;&nbsp;&nbsp;主父方贵幸时，宾客以千数，及其族死，无一人收者，唯独┛壮凳赵嶂。<br /><br />&nbsp;&nbsp;&nbsp;&nbsp;天子后闻之，以为孔车长者也。<br /><br />&nbsp;&nbsp;&nbsp;&nbsp;太史公曰：公孙弘行义虽，然亦遇时。汉兴八十馀年矣，上方乡文学，招<br /><br />&nbsp;&nbsp;&nbsp;&nbsp;俊V，以广儒墨，弘为举首。主父偃当路，诸公皆誉之，及名败身诛，士争言其<br /><br />&nbsp;&nbsp;&nbsp;&nbsp;恶。悲夫！<br /><br />&nbsp;&nbsp;&nbsp;&nbsp;太皇太后诏大司徒大司空：“盖闻治国之道，富民为始；富民之要，在於节<br /><br />&nbsp;&nbsp;&nbsp;&nbsp;俭。孝经曰‘安上治民，莫善於礼’。‘礼，与奢也宁俭’。昔者管仲相齐桓，<br /><br />&nbsp;&nbsp;&nbsp;&nbsp;霸诸侯，有九合一匡之功，而仲尼谓之不知礼，以其奢泰侈拟於君故也。夏禹卑<br /><br />&nbsp;&nbsp;&nbsp;&nbsp;宫室，恶衣服，后圣不循。由此言之，治之盛也，德优矣，莫高於俭。俭化俗民，<br /><br />&nbsp;&nbsp;&nbsp;&nbsp;则尊卑之序得，而骨肉之恩亲，争讼之原息。斯乃家给人足，刑错之本也欤？可<br /><br />&nbsp;&nbsp;&nbsp;&nbsp;不务哉！夫三公者，百寮之率，万民之表也。未有树直表而得曲影者也。孔子不<br /><br />&nbsp;&nbsp;&nbsp;&nbsp;云乎，‘子率而正，孰敢不正’。‘举善而教不能则劝’。维汉兴以来，股肱宰<br /><br />&nbsp;&nbsp;&nbsp;&nbsp;臣身行俭约，轻财重义，较然著明，未有若故丞相平津侯公孙弘者也。位在丞相<br /><br />&nbsp;&nbsp;&nbsp;&nbsp;而为布被，脱粟之饭，不过一肉。故人所善宾客皆分奉禄以给之，无有所馀。诚<br /><br />&nbsp;&nbsp;&nbsp;&nbsp;内自克约而外从制。汲黯诘之，乃闻于朝，此可谓减於制度而可施行者也。德优<br /><br />&nbsp;&nbsp;&nbsp;&nbsp;则行，否则止，与内奢泰而外为诡服以钓虚誉者殊科。以病乞骸骨，孝武皇帝即<br /><br />&nbsp;&nbsp;&nbsp;&nbsp;制曰‘赏有功，J有德，善善恶恶，君宜知之。其省思虑，存精神，辅以医药’。<br /><br />&nbsp;&nbsp;&nbsp;&nbsp;赐告治病，牛酒杂帛。居数月，有瘳，视事。至元狩二年，竟以善终于相位。夫<br /><br />&nbsp;&nbsp;&nbsp;&nbsp;知臣莫若君，此其效也。弘子度嗣爵，后为山阳太守，坐法失侯。夫表德章义，<br /><br />&nbsp;&nbsp;&nbsp;&nbsp;所以率俗厉化，圣王之制，不易之道也。其赐弘后子孙之次当为后者爵关内侯，<br /><br />&nbsp;&nbsp;&nbsp;&nbsp;食邑三百户，徵诣公车，上名尚书，朕亲临拜焉。”<br /><br />&nbsp;&nbsp;&nbsp;&nbsp;班固称曰：公孙弘、卜式、儿宽皆以鸿渐之翼困於燕雀，远迹羊豕之间，非<br /><br />&nbsp;&nbsp;&nbsp;&nbsp;遇其时，焉能致此位乎？是时汉兴六十馀载，海内V安，府库充实，而四夷未宾，<br /><br />&nbsp;&nbsp;&nbsp;&nbsp;制度多阙，上方欲用文武，求之如弗及。始以蒲轮迎枚生，见主父而叹息。群臣<br /><br />&nbsp;&nbsp;&nbsp;&nbsp;慕向，异人并出。卜式试於刍牧，弘羊擢於贾竖，卫青奋於奴仆，日出於降虏，<br /><br />&nbsp;&nbsp;&nbsp;&nbsp;斯亦曩时版筑饭牛之朋矣。汉之得人，於兹为盛。儒雅则公孙弘、董仲舒、儿宽，<br /><br />&nbsp;&nbsp;&nbsp;&nbsp;笃行则石建、石庆，质直则汲黯、卜式，推贤则韩安国、郑当时，定令则赵禹、<br /><br />&nbsp;&nbsp;&nbsp;&nbsp;张汤，文章则司马迁、相如，滑稽则东方朔、枚皋，应对则严助、朱买臣，历数<br /><br />&nbsp;&nbsp;&nbsp;&nbsp;则唐都、落下闳，协律则李延年，运筹则桑弘羊，奉使则张骞、苏武，将帅则卫<br /><br />&nbsp;&nbsp;&nbsp;&nbsp;青、霍去病，受遗则霍光、金日。其馀不可胜纪。是以兴造功业，制度遗文，<br /><br />&nbsp;&nbsp;&nbsp;&nbsp;后世莫及。孝宣承统，纂洪业，亦讲论六，招选茂异，而萧望之、梁丘贺、<br /><br />&nbsp;&nbsp;&nbsp;&nbsp;夏侯胜、韦玄成、严彭祖、尹更始以儒术进，刘向、王J以文章显。将相则张安<br /><br />&nbsp;&nbsp;&nbsp;&nbsp;世、赵充国、魏相、邴吉、于定国、杜延年，治民则黄霸、王成、龚遂、郑弘、<br /><br />&nbsp;&nbsp;&nbsp;&nbsp;邵信臣、韩延寿、尹翁归、赵广汉之属，皆有功迹见述於后。累其名臣，亦其次<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,145);">加入书签</a><a
                        href="144.html">上一页</a>&larr;<a href="index.html">返回列表</a>&rarr;<a
                            href="146.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "144.html"; var next_page = "146.html"; var index_page = "index.html"; var sortid = "9"; var article_id = "1"; var chapter_id = "145"; var articlename = "史记"; var chaptername = "传 平津侯主父列传第五十二"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>