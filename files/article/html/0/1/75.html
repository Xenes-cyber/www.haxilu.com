<!DOCTYPE html>
<html>
<head>
<meta charset="gbk" />
<title>史记-世家 韩世家第十五-在线阅读-哈西文学网</title>
<meta name="keywords" content="司马迁，史记，世家 韩世家第十五全文，世家 韩世家第十五在线阅读 哈西文学网" />
<meta name="description" content="哈西文学网提供司马迁的史记 世家 韩世家第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/75.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/75.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 韩世家第十五</h1>
            <div class="link xb">
                <a href="74.html">上一页</a>&larr;<a href="index.html">返回列表</a>&rarr;<a
                    href="76.html">下一页</a></div>			
            <div id="BookText">&nbsp;&nbsp;&nbsp;&nbsp;韩之先与周同姓，姓姬氏。其后苗裔事晋，得封於韩原，曰韩武子。武子后<br /><br />&nbsp;&nbsp;&nbsp;&nbsp;三世有韩厥，从封姓为韩氏。<br /><br />&nbsp;&nbsp;&nbsp;&nbsp;韩厥，晋景公之三年，晋司寇屠岸贾将作乱，诛灵公之贼赵盾。赵盾已死矣，<br /><br />&nbsp;&nbsp;&nbsp;&nbsp;欲诛其子赵朔。韩厥止贾，贾不听。厥告赵朔令亡。朔曰：“子必能不绝赵祀，<br /><br />&nbsp;&nbsp;&nbsp;&nbsp;死不恨矣。”韩厥许之。及贾诛赵氏，厥称疾不出。程婴、公孙杵臼之藏赵孤赵<br /><br />&nbsp;&nbsp;&nbsp;&nbsp;武也，厥知之。<br /><br />&nbsp;&nbsp;&nbsp;&nbsp;景公十一年，厥与S克将兵八百乘伐齐，败齐顷公于鞍，获逢丑父。於是晋<br /><br />&nbsp;&nbsp;&nbsp;&nbsp;作六卿，而韩厥在一卿之位，号为献子。<br /><br />&nbsp;&nbsp;&nbsp;&nbsp;晋景公十七年，病，卜大业之不遂者为祟。韩厥称赵成季之功，今后无祀，<br /><br />&nbsp;&nbsp;&nbsp;&nbsp;以感景公。景公问曰：“尚有世乎？”厥於是言赵武，而复与故赵氏田邑，续赵<br /><br />&nbsp;&nbsp;&nbsp;&nbsp;氏祀。<br /><br />&nbsp;&nbsp;&nbsp;&nbsp;晋悼公之七年，韩献子老。献子卒，子宣子代。宣子徙居州。<br /><br />&nbsp;&nbsp;&nbsp;&nbsp;晋平公十四年，吴季札使晋，曰：“晋国之政卒归於韩、魏、赵矣。”晋顷<br /><br />&nbsp;&nbsp;&nbsp;&nbsp;公十二年，韩宣子与赵、魏共分祁氏、羊舌氏十县。晋定公十五年，宣子与赵简<br /><br />&nbsp;&nbsp;&nbsp;&nbsp;子侵伐范、中行氏。宣子卒，子贞子代立。贞子徙居平阳。<br /><br />&nbsp;&nbsp;&nbsp;&nbsp;贞子卒，子简子代。简子卒，子庄子代。庄子卒，子康子代。康子与赵襄子、<br /><br />&nbsp;&nbsp;&nbsp;&nbsp;魏桓子共败知伯，分其地，地益大，大於诸侯。<br /><br />&nbsp;&nbsp;&nbsp;&nbsp;康子卒，子武子代。武子二年，伐郑，杀其君幽公。十六年，武子卒，子景<br /><br />&nbsp;&nbsp;&nbsp;&nbsp;侯立。<br /><br />&nbsp;&nbsp;&nbsp;&nbsp;景侯虔元年，伐郑，取雍丘。二年，郑败我负黍。<br /><br />&nbsp;&nbsp;&nbsp;&nbsp;六年，与赵、魏俱得列为诸侯。<br /><br />&nbsp;&nbsp;&nbsp;&nbsp;九年，郑围我阳翟。景侯卒，子列侯取立。<br /><br />&nbsp;&nbsp;&nbsp;&nbsp;列侯三年，聂政杀韩相侠累。九年，秦伐我宜阳，取六邑。十三年，列侯卒，<br /><br />&nbsp;&nbsp;&nbsp;&nbsp;子文侯立。是岁魏文侯卒。<br /><br />&nbsp;&nbsp;&nbsp;&nbsp;文侯二年，伐郑，取阳城。伐宋，到彭城，执宋君。七年，伐齐，至桑丘。<br /><br />&nbsp;&nbsp;&nbsp;&nbsp;郑反晋。九年，伐齐，至灵丘。十年，文侯卒，子哀侯立。<br /><br />&nbsp;&nbsp;&nbsp;&nbsp;哀侯元年，与赵、魏分晋国。二年，灭郑，因徙都郑。<br /><br />&nbsp;&nbsp;&nbsp;&nbsp;六年，韩严弑其君哀侯。而子懿侯立。<br /><br />&nbsp;&nbsp;&nbsp;&nbsp;懿侯二年，魏败我马陵。五年，与魏惠王会宅阳。九年，魏败我浍。十二年，<br /><br />&nbsp;&nbsp;&nbsp;&nbsp;懿侯卒，子昭侯立。<br /><br />&nbsp;&nbsp;&nbsp;&nbsp;昭侯元年，秦败我西山。二年，宋取我黄池。魏取朱。六年，伐东周，取陵<br /><br />&nbsp;&nbsp;&nbsp;&nbsp;观、邢丘。<br /><br />&nbsp;&nbsp;&nbsp;&nbsp;八年，申不害相韩，术行道，国内以治，诸侯不来侵伐。<br /><br />&nbsp;&nbsp;&nbsp;&nbsp;十年，韩姬弑其君悼公。十一年，昭侯如秦。二十二年，申不害死。二十四<br /><br />&nbsp;&nbsp;&nbsp;&nbsp;年，秦来拔我宜阳。<br /><br />&nbsp;&nbsp;&nbsp;&nbsp;二十五年，旱，作高门。屈宜臼曰：“昭侯不出此门。何也？不时。吾所谓<br /><br />&nbsp;&nbsp;&nbsp;&nbsp;时者，非时日也，人固有利不利时。昭侯尝利矣，不作高门。往年秦拔宜阳，今<br /><br />&nbsp;&nbsp;&nbsp;&nbsp;年旱，昭侯不以此时恤民之急，而顾益奢，此谓‘时绌举赢’。”二十六年，高<br /><br />&nbsp;&nbsp;&nbsp;&nbsp;门成，昭侯卒，果不出此门。子宣惠王立。<br /><br />&nbsp;&nbsp;&nbsp;&nbsp;宣惠王五年，张仪相秦。八年，魏败我将韩举。十一年，君号为王。与赵会<br /><br />&nbsp;&nbsp;&nbsp;&nbsp;区鼠。十四年，秦伐败我鄢。<br /><br />&nbsp;&nbsp;&nbsp;&nbsp;十六年，秦败我鱼，虏得韩将<鱼叟>、申差於浊泽。韩氏急，公仲谓韩王曰：<br /><br />&nbsp;&nbsp;&nbsp;&nbsp;“与国非可恃也。今秦之欲伐楚久矣，王不如因张仪为和於秦，赂以一名都，具<br /><br />&nbsp;&nbsp;&nbsp;&nbsp;甲，与之南伐楚，此以一易二之计也。”韩王曰：“善。”乃警公仲之行，将西<br /><br />&nbsp;&nbsp;&nbsp;&nbsp;购於秦。楚王闻之大恐，召陈轸告之。陈轸曰：“秦之欲伐楚久矣，今又得韩之<br /><br />&nbsp;&nbsp;&nbsp;&nbsp;名都一而具甲，秦韩并兵而伐楚，此秦所祷祀而求也。今已得之矣，楚国必伐矣。<br /><br />&nbsp;&nbsp;&nbsp;&nbsp;王听臣为之警四境之内，起师言救韩，命战车满道路，发信臣，多其车，重其币，<br /><br />&nbsp;&nbsp;&nbsp;&nbsp;使信王之救己也。纵韩不能听我，韩必德王也，必不为雁行以来，是秦韩不和也，<br /><br />&nbsp;&nbsp;&nbsp;&nbsp;兵虽至，楚不大病也。为能听我绝和於秦，秦必大怒，以厚怨韩。韩之南交楚，<br /><br />&nbsp;&nbsp;&nbsp;&nbsp;必轻秦；轻秦，其应秦必不敬：是因秦、韩之兵而免楚国之患也。”楚王曰：<br /><br />&nbsp;&nbsp;&nbsp;&nbsp;“善。”乃警四境之内，兴师言救韩。命战车满道路，发信臣，多其车，重其币。<br /><br />&nbsp;&nbsp;&nbsp;&nbsp;谓韩王曰：“不Y国虽小，已悉发之矣。愿大国遂肆志於秦，不Y将以楚殉韩。”<br /><br />&nbsp;&nbsp;&nbsp;&nbsp;韩王闻之大说，乃止公仲之行。公仲曰：“不可。夫以实伐我者秦也，以虚名救<br /><br />&nbsp;&nbsp;&nbsp;&nbsp;我者楚也。王恃楚之虚名，而轻绝秦之敌，王必为天下大笑。且楚韩非兄弟之<br /><br />&nbsp;&nbsp;&nbsp;&nbsp;国也，又非素约而谋伐秦也。已有伐形，因发兵言救韩，此必陈轸之谋也。且王<br /><br />&nbsp;&nbsp;&nbsp;&nbsp;已使人报於秦矣，今不行，是欺秦也。夫轻欺秦而信楚之谋臣，恐王必悔之。”<br /><br />&nbsp;&nbsp;&nbsp;&nbsp;韩王不听，遂绝於秦。秦因大怒，益甲伐韩，大战，楚救不至韩。十九年，大破<br /><br />&nbsp;&nbsp;&nbsp;&nbsp;我岸门。太子仓质於秦以和。<br /><br />&nbsp;&nbsp;&nbsp;&nbsp;二十一年，与秦共攻楚，败楚将屈丐，斩首八万於丹阳。”是岁，宣惠王卒，<br /><br />&nbsp;&nbsp;&nbsp;&nbsp;太子仓立，是为襄王。<br /><br />&nbsp;&nbsp;&nbsp;&nbsp;襄王四年，与秦武王会临晋。其秋，秦使甘茂攻我宜阳。五年，秦拔我宜阳，<br /><br />&nbsp;&nbsp;&nbsp;&nbsp;斩首六万。秦武王卒。六年，秦复与我武遂。九年，秦复取我武遂。十年，太子<br /><br />&nbsp;&nbsp;&nbsp;&nbsp;婴朝秦而归。十一年，秦伐我，取穰。与秦伐楚，败楚将唐t。<br /><br />&nbsp;&nbsp;&nbsp;&nbsp;十二年，太子婴死。公子咎、公子虮虱争为太子。时虮虱质於楚。苏代谓韩<br /><br />&nbsp;&nbsp;&nbsp;&nbsp;咎曰：“虮虱亡在楚，楚王欲内之甚。今楚兵十馀万在方城之外，公何不令楚王<br /><br />&nbsp;&nbsp;&nbsp;&nbsp;筑万室之都雍氏之旁，韩必起兵以救之，公必将矣。公因以韩楚之兵奉虮虱而内<br /><br />&nbsp;&nbsp;&nbsp;&nbsp;之，其听公必矣，必以楚韩封公也。”韩咎从其计。<br /><br />&nbsp;&nbsp;&nbsp;&nbsp;楚围雍氏，韩求救於秦。秦未为发，使公孙昧入韩。公仲曰：“子以秦为且<br /><br />&nbsp;&nbsp;&nbsp;&nbsp;救韩乎？”对曰：“秦王之言曰‘请道南郑、蓝田，出兵於楚以待公’，殆不合<br /><br />&nbsp;&nbsp;&nbsp;&nbsp;矣。”公仲曰：“子以为果乎？”对曰：“秦王必祖张仪之故智。”楚威王攻梁<br /><br />&nbsp;&nbsp;&nbsp;&nbsp;也，张仪谓秦王曰：‘与楚攻魏，魏折而入於楚，韩固其与国也，是秦孤也。不<br /><br />&nbsp;&nbsp;&nbsp;&nbsp;如出兵以到之，魏楚大战，秦取西河之外以归。’今其状阳言与韩，其实阴善楚。<br /><br />&nbsp;&nbsp;&nbsp;&nbsp;公待秦而到，必轻与楚战。楚阴得秦之不用也，必易与公相支也。公战而胜楚，<br /><br />&nbsp;&nbsp;&nbsp;&nbsp;遂与公乘楚，施三川而归。公战不胜楚，楚塞三川守之，公不能救也。窃为公患<br /><br />&nbsp;&nbsp;&nbsp;&nbsp;之。司马庚三反於郢，甘茂与昭鱼遇於商於，其言收玺，实类有约也。”公仲恐，<br /><br />&nbsp;&nbsp;&nbsp;&nbsp;曰：“然则柰何？”曰：“公必先韩而后秦，先身而后张仪。公不如亟以国合於<br /><br />&nbsp;&nbsp;&nbsp;&nbsp;齐楚，齐楚必委国於公。公之所恶者张仪也，其实犹不无秦也。”於是楚解雍氏<br /><br />&nbsp;&nbsp;&nbsp;&nbsp;围。<br /><br />&nbsp;&nbsp;&nbsp;&nbsp;苏代又谓秦太后弟d戎曰：“公叔伯婴恐秦楚之内虮虱也，公何不为韩求质<br /><br />&nbsp;&nbsp;&nbsp;&nbsp;子於楚？楚王听入质子於韩，则公叔伯婴知秦楚之不以虮虱为事，必以韩合於秦<br /><br />&nbsp;&nbsp;&nbsp;&nbsp;楚。秦楚挟韩以窘魏，魏氏不敢合於齐，是齐孤也。公又为秦求质子於楚，楚不<br /><br />&nbsp;&nbsp;&nbsp;&nbsp;听，怨结於韩。韩挟齐魏以围楚，楚必重公。公挟秦楚之重以积德於韩，公叔伯<br /><br />&nbsp;&nbsp;&nbsp;&nbsp;婴必以国待公。”於是虮虱竟不得归韩。韩立咎为太子。齐、魏王来。<br /><br />&nbsp;&nbsp;&nbsp;&nbsp;十四年，与齐、魏王共击秦，至函谷而军焉。十六年，秦与我河外及武遂。<br /><br />&nbsp;&nbsp;&nbsp;&nbsp;襄王卒，太子咎立，是为王。<br /><br />&nbsp;&nbsp;&nbsp;&nbsp;王三年，使公孙喜率周、魏攻秦。秦败我二十四万，虏喜伊阙。五年，秦<br /><br />&nbsp;&nbsp;&nbsp;&nbsp;拔我宛。六年，与秦武遂地二百里。十年，秦败我师于夏山。十二年，与秦昭王<br /><br />&nbsp;&nbsp;&nbsp;&nbsp;会西周而佐秦攻齐。齐败，⊥醭鐾觥Ｊ四年，与秦会两周间。二十一年，使暴<br /><br />&nbsp;&nbsp;&nbsp;&nbsp;救魏，为秦所败，走开封。<br /><br />&nbsp;&nbsp;&nbsp;&nbsp;二十三年，赵、魏攻我华阳。韩告急於秦，秦不救。韩相国谓陈筮曰：“事<br /><br />&nbsp;&nbsp;&nbsp;&nbsp;急，愿公虽病，为一宿之行。”陈筮见穰侯。穰侯曰：“事急乎？故使公来。”<br /><br />&nbsp;&nbsp;&nbsp;&nbsp;陈筮曰：“未急也。”穰侯怒曰：“是可以为公之主使乎？夫冠盖相望，告敝邑<br /><br />&nbsp;&nbsp;&nbsp;&nbsp;甚急，公来言未急，何也？”陈筮曰：“彼韩急则将变而佗从，以未急，故复来<br /><br />&nbsp;&nbsp;&nbsp;&nbsp;耳。”穰侯曰：“公无见王，请今发兵救韩。”八日而至，败赵、魏於华阳之下。<br /><br />&nbsp;&nbsp;&nbsp;&nbsp;是岁，王卒，子桓惠王立。<br /><br />&nbsp;&nbsp;&nbsp;&nbsp;桓惠王元年，伐燕。九年，秦拔我陉，城汾旁。十年，秦击我於太行，我上<br /><br />&nbsp;&nbsp;&nbsp;&nbsp;党郡守以上党郡降赵。十四年，秦拔赵上党，杀马服子卒四十馀万於长平。十七<br /><br />&nbsp;&nbsp;&nbsp;&nbsp;年，秦拔我阳城、负黍。二十二年，秦昭王卒。二十四年，秦拔我城皋、荥阳。<br /><br />&nbsp;&nbsp;&nbsp;&nbsp;二十六年，秦悉拔我上党。二十九年，秦拔我十三城。<br /><br />&nbsp;&nbsp;&nbsp;&nbsp;三十四年，桓惠王卒，子王安立。<br /><br />&nbsp;&nbsp;&nbsp;&nbsp;王安五年，秦攻韩，韩急，使韩非使秦，秦留非，因杀之。<br /><br />&nbsp;&nbsp;&nbsp;&nbsp;九年，秦虏王安，尽入其地，为颍州郡。韩遂亡。<br /><br />&nbsp;&nbsp;&nbsp;&nbsp;太史公曰：韩厥之感晋景公，绍赵孤之子武，以成程婴、公孙杵臼之义，此<br /><br />&nbsp;&nbsp;&nbsp;&nbsp;天下之阴德也。韩氏之功，於晋未睹其大者也。然与赵、魏终为诸侯十馀世，宜<br /><br />&nbsp;&nbsp;&nbsp;&nbsp;乎哉！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,75);">加入书签</a><a
                        href="74.html">上一页</a>&larr;<a href="index.html">返回列表</a>&rarr;<a
                            href="76.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "74.html"; var next_page = "76.html"; var index_page = "index.html"; var sortid = "9"; var article_id = "1"; var chapter_id = "75"; var articlename = "史记"; var chaptername = "世家 韩世家第十五"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>