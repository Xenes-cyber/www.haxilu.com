<!DOCTYPE html>
<html>
<head>
<meta charset="gbk" />
<title>史记-传 南越列传第五十三-在线阅读-哈西文学网</title>
<meta name="keywords" content="司马迁，史记，传 南越列传第五十三全文，传 南越列传第五十三在线阅读 哈西文学网" />
<meta name="description" content="哈西文学网提供司马迁的史记 传 南越列传第五十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/146.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/146.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 南越列传第五十三</h1>
            <div class="link xb">
                <a href="145.html">上一页</a>&larr;<a href="index.html">返回列表</a>&rarr;<a
                    href="147.html">下一页</a></div>			
            <div id="BookText">&nbsp;&nbsp;&nbsp;&nbsp;南越王尉佗者，真定人也，姓赵氏。秦时已并天下，略定杨越，置桂林、南<br /><br />&nbsp;&nbsp;&nbsp;&nbsp;海、象郡，以谪徙民，与越杂处十三岁。佗，秦时用为南海龙川令。至二世时，<br /><br />&nbsp;&nbsp;&nbsp;&nbsp;南海尉任嚣病且死，召龙川令赵佗语曰：“闻陈胜等作乱，秦为无道，天下苦之，<br /><br />&nbsp;&nbsp;&nbsp;&nbsp;项羽、刘季、陈胜、吴广等州郡各共兴军聚众，虎争天下，中国扰乱，未知所安，<br /><br />&nbsp;&nbsp;&nbsp;&nbsp;豪杰畔秦相立。南海僻远，吾恐盗兵侵地至此，吾欲兴兵绝新道，自备，待诸侯<br /><br />&nbsp;&nbsp;&nbsp;&nbsp;变，会病甚。且番禺负山险，阻南海，东西数千里，颇有中国人相辅，此亦一州<br /><br />&nbsp;&nbsp;&nbsp;&nbsp;之主也，可以立国。郡中长吏无足与言者，故召公告之。”即被佗书，行南海尉<br /><br />&nbsp;&nbsp;&nbsp;&nbsp;事。嚣死，佗即移檄告横浦、阳山、湟G关曰：“盗兵且至，急绝道聚兵自守！”<br /><br />&nbsp;&nbsp;&nbsp;&nbsp;因稍以法诛秦所置长吏，以其党为假守。秦已破灭，佗即击并桂林、象郡，自立<br /><br />&nbsp;&nbsp;&nbsp;&nbsp;为南越武王。高帝已定天下，为中国劳苦，故释佗弗诛。汉十一年，遣陆贾因立<br /><br />&nbsp;&nbsp;&nbsp;&nbsp;佗为南越王，与剖符通使，和集百越，毋为南边患害，与长沙接境。<br /><br />&nbsp;&nbsp;&nbsp;&nbsp;高后时，有司请禁南越关市铁器。佗曰：“高帝立我，通使物，今高后听谗<br /><br />&nbsp;&nbsp;&nbsp;&nbsp;臣，别异蛮夷，隔绝器物，此必长沙王计也，欲倚中国，击灭南越而并王之，自<br /><br />&nbsp;&nbsp;&nbsp;&nbsp;为功也。”於是佗乃自尊号为南越武帝，发兵攻长沙边邑，败数县而去焉。高后<br /><br />&nbsp;&nbsp;&nbsp;&nbsp;遣将军隆虑侯灶往击之。会暑湿，士卒大疫，兵不能逾岭。岁馀，高后崩，即罢<br /><br />&nbsp;&nbsp;&nbsp;&nbsp;兵。佗因此以兵威边，财物赂遗闽越、西瓯、骆，役属焉，东西万馀里。乃乘黄<br /><br />&nbsp;&nbsp;&nbsp;&nbsp;屋左纛，称制，与中国侔。<br /><br />&nbsp;&nbsp;&nbsp;&nbsp;及孝文帝元年，初镇抚天下，使告诸侯四夷从代来即位意，喻盛德焉。乃为<br /><br />&nbsp;&nbsp;&nbsp;&nbsp;佗亲冢在真定，置守邑，岁时奉祀。召其从昆弟，尊官厚赐宠之。诏丞相陈平等<br /><br />&nbsp;&nbsp;&nbsp;&nbsp;举可使南越者，平言好陆贾，先帝时习使南越。乃召贾以为太中大夫，往使。<br /><br />&nbsp;&nbsp;&nbsp;&nbsp;因让佗自立为帝，曾无一介之使报者。陆贾至南越，王甚恐，为书谢，称曰：<br /><br />&nbsp;&nbsp;&nbsp;&nbsp;“蛮夷大长老夫臣佗，前日高后隔异南越，窃疑长沙王谗臣，又遥闻高后尽诛佗<br /><br />&nbsp;&nbsp;&nbsp;&nbsp;宗族，掘烧先人冢，以故自弃，犯长沙边境。且南方卑湿，蛮夷中间，其东闽越<br /><br />&nbsp;&nbsp;&nbsp;&nbsp;千人众号称王，其西瓯骆裸国亦称王。老臣妄窃帝号，聊以自娱，岂敢以闻天王<br /><br />&nbsp;&nbsp;&nbsp;&nbsp;哉！”乃顿首谢，愿长为藩臣，奉贡职。於是乃下令国中曰：“吾闻两雄不俱立，<br /><br />&nbsp;&nbsp;&nbsp;&nbsp;两贤不并世。皇帝，贤天子也。自今以后，去帝制黄屋左纛。”陆贾还报，孝文<br /><br />&nbsp;&nbsp;&nbsp;&nbsp;帝大说。遂至孝景时，称臣，使人朝请。然南越其居国窃如故号名，其使天子，<br /><br />&nbsp;&nbsp;&nbsp;&nbsp;称王朝命如诸侯。至建元四年卒。<br /><br />&nbsp;&nbsp;&nbsp;&nbsp;佗孙胡为南越王。此时闽越王郢兴兵击南越边邑，胡使人上书曰：“两越俱<br /><br />&nbsp;&nbsp;&nbsp;&nbsp;为藩臣，毋得擅兴兵相攻击。今闽越兴兵侵臣，臣不敢兴兵，唯天子诏之。”於<br /><br />&nbsp;&nbsp;&nbsp;&nbsp;是天子多南越义，守职约，为兴师，遣两将军往讨闽越。兵未逾岭，闽越王弟馀<br /><br />&nbsp;&nbsp;&nbsp;&nbsp;善杀郢以降，於是罢兵。<br /><br />&nbsp;&nbsp;&nbsp;&nbsp;天子使庄助往谕意南越王，胡顿首曰：“天子乃为臣兴兵讨闽越，死无以报<br /><br />&nbsp;&nbsp;&nbsp;&nbsp;德！”遣太子婴齐入宿卫。谓助曰：“国新被寇，使者行矣。胡方日夜装入见天<br /><br />&nbsp;&nbsp;&nbsp;&nbsp;子。”助去后，其大臣谏胡曰：“汉兴兵诛郢，亦行以惊动南越。且先王昔言，<br /><br />&nbsp;&nbsp;&nbsp;&nbsp;事天子期无失礼，要之不可以说好语入见。入见则不得复归，亡国之势也。”於<br /><br />&nbsp;&nbsp;&nbsp;&nbsp;是胡称病，竟不入见。后十馀岁，胡实病甚，太子婴齐请归。胡薨，谥为文王。<br /><br />&nbsp;&nbsp;&nbsp;&nbsp;婴齐代立，即藏其先武帝玺。婴齐其入宿卫在长安时，取邯郸褪吓，生子<br /><br />&nbsp;&nbsp;&nbsp;&nbsp;兴。及即位，上书请立褪吓为后，兴为嗣。汉数使使者风谕婴齐，婴齐尚乐擅<br /><br />&nbsp;&nbsp;&nbsp;&nbsp;杀生自恣，惧入见要用汉法，比内诸侯，固称病，遂不入见。遣子次公入宿卫。<br /><br />&nbsp;&nbsp;&nbsp;&nbsp;婴齐薨，谥为明王。<br /><br />&nbsp;&nbsp;&nbsp;&nbsp;太子兴代立，其母为太后。太后自未为婴齐姬时，尝与霸陵人安国少季通。<br /><br />&nbsp;&nbsp;&nbsp;&nbsp;及婴齐薨后，元鼎四年，汉使安国少季往谕王、王太后以入朝，比内诸侯；令辩<br /><br />&nbsp;&nbsp;&nbsp;&nbsp;士谏大夫终军等宣其辞，勇士魏臣等辅其缺，卫尉路博德将兵屯桂阳，待使者。<br /><br />&nbsp;&nbsp;&nbsp;&nbsp;王年少，太后中国人也，尝与安国少季通，其使复私焉。国人颇知之，多不附太<br /><br />&nbsp;&nbsp;&nbsp;&nbsp;后。太后恐乱起，亦欲倚汉威，数劝王及群臣求内属。即因使者上书，请比内诸<br /><br />&nbsp;&nbsp;&nbsp;&nbsp;侯，三岁一朝，除边关。於是天子许之，赐其丞相吕嘉银印，及内史、中尉、太<br /><br />&nbsp;&nbsp;&nbsp;&nbsp;傅印，馀得自置。除其故黥劓刑，用汉法，比内诸侯。使者皆留填抚之。王、王<br /><br />&nbsp;&nbsp;&nbsp;&nbsp;太后饬治行装重赍，为入朝具。<br /><br />&nbsp;&nbsp;&nbsp;&nbsp;其相吕嘉年长矣，相三王，宗族官仕为长吏者七十馀人，男尽尚王女，女尽<br /><br />&nbsp;&nbsp;&nbsp;&nbsp;嫁王子兄弟宗室，及苍梧秦王有连。其居国中甚重，越人信之，多为耳目者，得<br /><br />&nbsp;&nbsp;&nbsp;&nbsp;众心愈於王。王之上书，数谏止王，王弗听。有畔心，数称病不见汉使者。使者<br /><br />&nbsp;&nbsp;&nbsp;&nbsp;皆注意嘉，势未能诛。王、王太后亦恐嘉等先事发，乃置酒，介汉使者权，谋诛<br /><br />&nbsp;&nbsp;&nbsp;&nbsp;嘉等。使者皆东乡，太后南乡，王北乡，相嘉、大臣皆西乡，侍坐饮。嘉弟为将，<br /><br />&nbsp;&nbsp;&nbsp;&nbsp;将卒居宫外。酒行，太后谓嘉曰：“南越内属，国之利也，而相君苦不便者，何<br /><br />&nbsp;&nbsp;&nbsp;&nbsp;也？”以激怒使者。使者狐疑相杖，遂莫敢发。嘉见耳目非是，即起而出。太后<br /><br />&nbsp;&nbsp;&nbsp;&nbsp;怒，欲W嘉以矛，王止太后。嘉遂出，分其弟兵就舍，称病，不肯见王及使者。<br /><br />&nbsp;&nbsp;&nbsp;&nbsp;乃阴与大臣作乱。王素无意诛嘉，嘉知之，以故数月不发。太后有淫行，国人不<br /><br />&nbsp;&nbsp;&nbsp;&nbsp;附，欲独诛嘉等，力又不能。<br /><br />&nbsp;&nbsp;&nbsp;&nbsp;天子闻嘉不听王，王、王太后弱孤不能制，使者怯无决。又以为王、王太后<br /><br />&nbsp;&nbsp;&nbsp;&nbsp;已附汉，独吕嘉为乱，不足以兴兵，欲使庄参以二千人往使。参曰：“以好往，<br /><br />&nbsp;&nbsp;&nbsp;&nbsp;数人足矣；以武往，二千人无足以为也。”辞不可，天子罢参也。郏壮士故济北<br /><br />&nbsp;&nbsp;&nbsp;&nbsp;相韩千秋奋曰：“以区区之越，又有王、太后应，独相吕嘉为害，愿得勇士二百<br /><br />&nbsp;&nbsp;&nbsp;&nbsp;人，必斩嘉以报。”於是天子遣千秋与王太后弟屠纸二千人往，入越境。吕嘉<br /><br />&nbsp;&nbsp;&nbsp;&nbsp;等乃遂反，下令国中曰：“王年少。太后，中国人也，又与使者乱，专欲内属，<br /><br />&nbsp;&nbsp;&nbsp;&nbsp;尽持先王宝器入献天子以自媚，多从人，行至长安，虏卖以为僮仆。取自脱一时<br /><br />&nbsp;&nbsp;&nbsp;&nbsp;之利，无顾赵氏社稷，为万世虑计之意。”乃与其弟将卒攻杀王、太后及汉使者。<br /><br />&nbsp;&nbsp;&nbsp;&nbsp;遣人告苍梧秦王及其诸郡县，立明王长男越妻子术阳侯建德为王。而韩千秋兵入，<br /><br />&nbsp;&nbsp;&nbsp;&nbsp;破数小邑。其后越直开道给食，未至番禺四十里，越以兵击千秋等，遂灭之。使<br /><br />&nbsp;&nbsp;&nbsp;&nbsp;人函封汉使者节置塞上，好为谩辞谢罪，发兵守要害处。於是天子曰：“韩千秋<br /><br />&nbsp;&nbsp;&nbsp;&nbsp;虽无成功，亦军锋之冠。”封其子延年为成安侯。屠郑其姊为王太后，首愿属<br /><br />&nbsp;&nbsp;&nbsp;&nbsp;汉，封其子广德为龙亢侯。乃下赦曰：“天子微，诸侯力政，讥臣不讨贼。今吕<br /><br />&nbsp;&nbsp;&nbsp;&nbsp;嘉、建德等反，自立晏如，令罪人及江淮以南楼船十万师往讨之。”<br /><br />&nbsp;&nbsp;&nbsp;&nbsp;元鼎五年秋，卫尉路博德为伏波将军，出桂阳，下汇水；主爵都尉杨仆为楼<br /><br />&nbsp;&nbsp;&nbsp;&nbsp;船将军，出豫章，下横浦；故归义越侯二人为戈船、下厉将军，出零陵，或下离<br /><br />&nbsp;&nbsp;&nbsp;&nbsp;水，或柢苍梧；使驰义侯因巴蜀罪人，发夜郎兵，下柯江：咸会番禺。<br /><br />&nbsp;&nbsp;&nbsp;&nbsp;元鼎六年冬，楼船将军将精卒先陷寻陕，破石门，得越船粟，因推而前，挫<br /><br />&nbsp;&nbsp;&nbsp;&nbsp;越锋，以数万人待伏波。伏波将军将罪人，道远，会期后，与楼船会乃有千馀人，<br /><br />&nbsp;&nbsp;&nbsp;&nbsp;遂俱进。楼船居前，至番禺。建德、嘉皆城守。楼船自择便处，居东南面；伏波<br /><br />&nbsp;&nbsp;&nbsp;&nbsp;居西北面。会暮，楼船攻败越人，纵火烧城。越素闻伏波名，日暮，不知其兵多<br /><br />&nbsp;&nbsp;&nbsp;&nbsp;少。伏波乃为营，遣使者招降者，赐印，复纵令相招。楼船力攻烧敌，反驱而入<br /><br />&nbsp;&nbsp;&nbsp;&nbsp;伏波营中。犁旦，城中皆降伏波。吕嘉、建德已夜与其属数百人亡入海，以船西<br /><br />&nbsp;&nbsp;&nbsp;&nbsp;去。伏波又因问所得降者贵人，以知吕嘉所之，遣人追之。以其故校尉司马苏弘<br /><br />&nbsp;&nbsp;&nbsp;&nbsp;得建德，封为海常侯；越郎都稽得嘉，封为临蔡侯。<br /><br />&nbsp;&nbsp;&nbsp;&nbsp;苍梧王赵光者，越王同姓，闻汉兵至，及越揭阳令定自定属汉；越桂林监居<br /><br />&nbsp;&nbsp;&nbsp;&nbsp;翁谕瓯骆属汉：皆得为侯。戈船、下厉将军兵及驰义侯所发夜郎兵未下，南越已<br /><br />&nbsp;&nbsp;&nbsp;&nbsp;平矣。遂为九郡。伏波将军益封。楼船将军兵以陷坚为将梁侯。<br /><br />&nbsp;&nbsp;&nbsp;&nbsp;自尉佗初王后，五世九十三岁而国亡焉。<br /><br />&nbsp;&nbsp;&nbsp;&nbsp;太史公曰：尉佗之王，本由任嚣。遭汉初定，列为诸侯。隆虑离湿疫，佗得<br /><br />&nbsp;&nbsp;&nbsp;&nbsp;以益骄。瓯骆相攻，南越动摇。汉兵临境，婴齐入朝。其后亡国，徵自团；吕<br /><br />&nbsp;&nbsp;&nbsp;&nbsp;嘉小忠，令佗无后。楼船从欲，怠傲失惑；伏波困穷，智虑愈殖，因祸为福。成<br /><br />&nbsp;&nbsp;&nbsp;&nbsp;败之转，譬若纠墨。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,146);">加入书签</a><a
                        href="145.html">上一页</a>&larr;<a href="index.html">返回列表</a>&rarr;<a
                            href="147.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "145.html"; var next_page = "147.html"; var index_page = "index.html"; var sortid = "9"; var article_id = "1"; var chapter_id = "146"; var articlename = "史记"; var chaptername = "传 南越列传第五十三"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>