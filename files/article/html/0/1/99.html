<!DOCTYPE html>
<html>
<head>
<meta charset="gbk" />
<title>史记-传 商君列传第八-在线阅读-哈西文学网</title>
<meta name="keywords" content="司马迁，史记，传 商君列传第八全文，传 商君列传第八在线阅读 哈西文学网" />
<meta name="description" content="哈西文学网提供司马迁的史记 传 商君列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/99.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/99.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 商君列传第八</h1>
            <div class="link xb">
                <a href="98.html">上一页</a>&larr;<a href="index.html">返回列表</a>&rarr;<a
                    href="100.html">下一页</a></div>			
            <div id="BookText">&nbsp;&nbsp;&nbsp;&nbsp;商君者，卫之诸庶孽公子也，名鞅，姓公孙氏，其祖本姬姓也。鞅少好刑名<br /><br />&nbsp;&nbsp;&nbsp;&nbsp;之学，事魏相公叔座为中庶子。公叔座知其贤，未及进。会座病，魏惠王亲往问<br /><br />&nbsp;&nbsp;&nbsp;&nbsp;病，曰：“公叔病有如不可讳，将柰社稷何？”公叔曰：“座之中庶子公孙鞅，<br /><br />&nbsp;&nbsp;&nbsp;&nbsp;年虽少，有奇才，愿王举国而听之。”王嘿然。王且去，座屏人言曰：“王即不<br /><br />&nbsp;&nbsp;&nbsp;&nbsp;听用鞅，必杀之，无令出境。”王许诺而去。公叔座召鞅谢曰：“今者王问可以<br /><br />&nbsp;&nbsp;&nbsp;&nbsp;为相者，我言若，王色不许我。我方先君后臣，因谓王即弗用鞅，当杀之。王许<br /><br />&nbsp;&nbsp;&nbsp;&nbsp;我。汝可疾去矣，且见禽。”鞅曰：“彼王不能用君之言任臣，又安能用君之言<br /><br />&nbsp;&nbsp;&nbsp;&nbsp;杀臣乎？”卒不去。惠王既去，而谓左右曰：“公叔病甚，悲乎，欲令寡人以国<br /><br />&nbsp;&nbsp;&nbsp;&nbsp;听公孙鞅也，岂不悖哉！”<br /><br />&nbsp;&nbsp;&nbsp;&nbsp;公叔既死，公孙鞅闻秦孝公下令国中求贤者，将修缪公之业，东复侵地，乃<br /><br />&nbsp;&nbsp;&nbsp;&nbsp;遂西入秦，因孝公宠臣景监以求见孝公。孝公既见卫鞅，语事良久，孝公时时睡，<br /><br />&nbsp;&nbsp;&nbsp;&nbsp;弗听。罢而孝公怒景监曰：“子之客妄人耳，安足用邪！”景监以让卫鞅。卫鞅<br /><br />&nbsp;&nbsp;&nbsp;&nbsp;曰：“吾说公以帝道，其志不开悟矣。”后五日，复求见鞅。鞅复见孝公，益愈，<br /><br />&nbsp;&nbsp;&nbsp;&nbsp;然而未中旨。罢而孝公复让景监，景监亦让鞅。鞅曰：“吾说公以王道而未入也。<br /><br />&nbsp;&nbsp;&nbsp;&nbsp;请复见鞅。”鞅复见孝公，孝公善之而未用也。罢而去。孝公谓景监曰：“汝客<br /><br />&nbsp;&nbsp;&nbsp;&nbsp;善，可与语矣。”鞅曰：“吾说公以霸道，其意欲用之矣。诚复见我，我知之矣。”<br /><br />&nbsp;&nbsp;&nbsp;&nbsp;卫鞅复见孝公。公与语，不自知w之前於席也。语数日不厌。景监曰：“子何以<br /><br />&nbsp;&nbsp;&nbsp;&nbsp;中吾君？吾君之O甚也。”鞅曰：“吾说君以帝王之道比三代，而君曰：‘久远，<br /><br />&nbsp;&nbsp;&nbsp;&nbsp;吾不能待。且贤君者，各及其身显名天下，安能邑邑待数十百年以成帝王乎？’<br /><br />&nbsp;&nbsp;&nbsp;&nbsp;故吾以国之术说君，君大说之耳。然亦难以比德於殷周矣。”<br /><br />&nbsp;&nbsp;&nbsp;&nbsp;孝公既用卫鞅，鞅欲变法，恐天下议己。卫鞅曰：“疑行无名，疑事无功。<br /><br />&nbsp;&nbsp;&nbsp;&nbsp;且夫有高人之行者，固见非於世；有独知之虑者，必见敖於民。愚者於成事，<br /><br />&nbsp;&nbsp;&nbsp;&nbsp;知者见於未萌。民不可与虑始而可与乐成。论至德者不和於俗，成大功者不谋於<br /><br />&nbsp;&nbsp;&nbsp;&nbsp;众。是以圣人苟可以国，不法其故；苟可以利民，不循其礼。”孝公曰：“善。”<br /><br />&nbsp;&nbsp;&nbsp;&nbsp;甘龙曰：“不然。圣人不易民而教，知者不变法而治。因民而教，不劳而成功；<br /><br />&nbsp;&nbsp;&nbsp;&nbsp;缘法而治者，吏习而民安之。”卫鞅曰：“龙之所言，世俗之言也。常人安於故<br /><br />&nbsp;&nbsp;&nbsp;&nbsp;俗，学者溺於所闻。以此两者居官守法可也，非所与论於法之外也。三代不同礼<br /><br />&nbsp;&nbsp;&nbsp;&nbsp;而王，五伯不同法而霸。智者作法，愚者制焉；贤者更礼，不肖者拘焉。”杜挚<br /><br />&nbsp;&nbsp;&nbsp;&nbsp;曰：“利不百，不变法；功不十，不易器。法古无过，循礼无邪。”卫鞅曰：<br /><br />&nbsp;&nbsp;&nbsp;&nbsp;“治世不一道，便国不法古。故汤武不循古而王，夏殷不易礼而亡。反古者不可<br /><br />&nbsp;&nbsp;&nbsp;&nbsp;非，而循礼者不足多。”孝公曰：“善。”以卫鞅为左庶长，卒定变法之令。<br /><br />&nbsp;&nbsp;&nbsp;&nbsp;令民为什伍，而相牧司连坐。不告奸者腰斩，告奸者与斩敌首同赏，匿奸者<br /><br />&nbsp;&nbsp;&nbsp;&nbsp;与降敌同罚。民有二男以上不分异者，倍其赋。有军功者，各以率受上爵；为私<br /><br />&nbsp;&nbsp;&nbsp;&nbsp;斗者，各以轻重被刑大小。J力本业，耕织致粟帛多者复其身。事末利及怠而贫<br /><br />&nbsp;&nbsp;&nbsp;&nbsp;者，举以为收孥。宗室非有军功论，不得为属籍。明尊卑爵秩等级，各以差次名<br /><br />&nbsp;&nbsp;&nbsp;&nbsp;田宅，臣妾衣服以家次。有功者显荣，无功者虽富无所芬华。<br /><br />&nbsp;&nbsp;&nbsp;&nbsp;令既具，未布，恐民之不信，已乃立三丈之木於国都市南门，募民有能徙置<br /><br />&nbsp;&nbsp;&nbsp;&nbsp;北门者予十金。民怪之，莫敢徙。复曰“能徙者予五十金”。有一人徙之，辄予<br /><br />&nbsp;&nbsp;&nbsp;&nbsp;五十金，以明不欺。卒下令。<br /><br />&nbsp;&nbsp;&nbsp;&nbsp;令行於民期年，秦民之国都言初令之不便者以千数。於是太子犯法。卫鞅曰：<br /><br />&nbsp;&nbsp;&nbsp;&nbsp;“法之不行，自上犯之。”将法太子。太子，君嗣也，不可施刑，刑其傅公子虔，<br /><br />&nbsp;&nbsp;&nbsp;&nbsp;黥其师公孙贾。明日，秦人皆趋令。行之十年，秦民大说，道不拾遗，山无盗贼，<br /><br />&nbsp;&nbsp;&nbsp;&nbsp;家给人足。民勇於公战，怯於私斗，乡邑大治。秦民初言令不便者有来言令便者，<br /><br />&nbsp;&nbsp;&nbsp;&nbsp;卫鞅曰“此皆乱化之民也”，尽迁之於边城。其后民莫敢议令。<br /><br />&nbsp;&nbsp;&nbsp;&nbsp;於是以鞅为大良造。将兵围魏安邑，降之。居三年，作为筑冀阙宫庭於咸阳，<br /><br />&nbsp;&nbsp;&nbsp;&nbsp;秦自雍徙都之。而令民父子兄弟同室内息者为禁。而集小乡邑聚为县，置令、丞，<br /><br />&nbsp;&nbsp;&nbsp;&nbsp;凡三十一县。为田开阡陌封疆，而赋税平。平斗桶权衡丈尺。行之四年，公子虔<br /><br />&nbsp;&nbsp;&nbsp;&nbsp;复犯约，劓之。居五年，秦人富，天子致胙於孝公，诸侯毕贺。<br /><br />&nbsp;&nbsp;&nbsp;&nbsp;其明年，齐败魏兵於马陵，虏其太子申，杀将军庞涓。其明年，卫鞅说孝公<br /><br />&nbsp;&nbsp;&nbsp;&nbsp;曰：“秦之与魏，譬若人之有腹心疾，非魏并秦，秦即并魏。何者？魏居领i<br /><br />&nbsp;&nbsp;&nbsp;&nbsp;之西，都安邑，与秦界河而独擅山东之利。利则西侵秦，病则东收地。今以君之<br /><br />&nbsp;&nbsp;&nbsp;&nbsp;贤圣，国赖以盛。而魏往年大破於齐，诸侯畔之，可因此时伐魏。魏不支秦，必<br /><br />&nbsp;&nbsp;&nbsp;&nbsp;东徙。东徙，秦据河山之固，东乡以制诸侯，此帝王之业也。”孝公以为然，使<br /><br />&nbsp;&nbsp;&nbsp;&nbsp;卫鞅将而伐魏。魏使公子n将而击之。军既相距，卫鞅遗魏将公子n书曰：“吾<br /><br />&nbsp;&nbsp;&nbsp;&nbsp;始与公子O，今俱为两国将，不忍相攻，可与公子面相见，盟，乐饮而罢兵，以<br /><br />&nbsp;&nbsp;&nbsp;&nbsp;安秦魏。”魏公子n以为然。会盟已，饮，而卫鞅伏甲士而袭虏魏公子n，因攻<br /><br />&nbsp;&nbsp;&nbsp;&nbsp;其军，尽破之以归秦。魏惠王兵数破於齐秦，国内空，日以削，恐，乃使使割河<br /><br />&nbsp;&nbsp;&nbsp;&nbsp;西之地献於秦以和。而魏遂去安邑，徙都大梁。梁惠王曰：“寡人恨不用公叔座<br /><br />&nbsp;&nbsp;&nbsp;&nbsp;之言也。”卫鞅既破魏还，秦封之於、商十五邑，号为商君。<br /><br />&nbsp;&nbsp;&nbsp;&nbsp;商君相秦十年，宗室贵戚多怨望者。赵良见商君。商君曰：“鞅之得见也，<br /><br />&nbsp;&nbsp;&nbsp;&nbsp;从孟兰皋，今鞅请得交，可乎？”赵良曰：“仆弗敢愿也。孔丘有言曰：‘推贤<br /><br />&nbsp;&nbsp;&nbsp;&nbsp;而戴者进，聚不肖而王者退。’仆不肖，故不敢受命。仆闻之曰：‘非其位而居<br /><br />&nbsp;&nbsp;&nbsp;&nbsp;之曰贪位，非其名而有之曰贪名。’仆听君之义，则恐仆贪位贪名也。故不敢闻<br /><br />&nbsp;&nbsp;&nbsp;&nbsp;命。”商君曰：“子不说吾治秦与？”赵良曰：“反听之谓聪，内视之谓明，自<br /><br />&nbsp;&nbsp;&nbsp;&nbsp;胜之谓。虞舜有言曰：‘自卑也尚矣。’君不若道虞舜之道，无为问仆矣。”<br /><br />&nbsp;&nbsp;&nbsp;&nbsp;商君曰：“始秦戎翟之教，父子无别，同室而居。今我更制其教，而为其男女之<br /><br />&nbsp;&nbsp;&nbsp;&nbsp;别，大筑冀阙，营如鲁卫矣。子观我治秦也，孰与五l大夫贤？”赵良曰：“千<br /><br />&nbsp;&nbsp;&nbsp;&nbsp;羊之皮，不如一狐之掖；千人之诺诺，不如一士之谔谔。武王谔谔以昌，殷纣墨<br /><br />&nbsp;&nbsp;&nbsp;&nbsp;墨以亡。君若不非武王乎，则仆请终日正言而无诛，可乎？”商君曰：“语有之<br /><br />&nbsp;&nbsp;&nbsp;&nbsp;矣，貌言华也，至言实也，苦言药也，甘言疾也。夫子果肯终日正言，鞅之药也。<br /><br />&nbsp;&nbsp;&nbsp;&nbsp;鞅将事子，子又何辞焉！”赵良曰：“夫五l大夫，荆之鄙人也。闻秦缪公之贤<br /><br />&nbsp;&nbsp;&nbsp;&nbsp;而愿望见，行而无资，自粥於秦客，被褐食牛。期年，缪公知之，举之牛口之下，<br /><br />&nbsp;&nbsp;&nbsp;&nbsp;而加之百姓之上，秦国莫敢望焉。相秦六七年，而东伐郑，三置晋国之君，一救<br /><br />&nbsp;&nbsp;&nbsp;&nbsp;荆国之祸。发教封内，而巴人致贡；施德诸侯，而八戎来服。由余闻之，款关请<br /><br />&nbsp;&nbsp;&nbsp;&nbsp;见。五l大夫之相秦也，劳不坐乘，暑不张盖，行於国中，不从车乘，不操干戈，<br /><br />&nbsp;&nbsp;&nbsp;&nbsp;功名藏於府库，德行施於后世。五l大夫死，秦国男女流涕，童子不歌谣，舂者<br /><br />&nbsp;&nbsp;&nbsp;&nbsp;不相杵。此五l大夫之德也。今君之见秦王也，因嬖人景监以为主，非所以为名<br /><br />&nbsp;&nbsp;&nbsp;&nbsp;也。相秦不以百姓为事，而大筑冀阙，非所以为功也。刑黥太子之师傅，残伤民<br /><br />&nbsp;&nbsp;&nbsp;&nbsp;以骏刑，是积怨畜祸也。教之化民也深於命，民之效上也捷於令。今君又左建外<br /><br />&nbsp;&nbsp;&nbsp;&nbsp;易，非所以为教也。君又南面而称寡人，日绳秦之贵公子。诗曰：‘相鼠有体，<br /><br />&nbsp;&nbsp;&nbsp;&nbsp;人而无礼，人而无礼，何不遄死。’以诗观之，非所以为寿也。公子虔杜门不出<br /><br />&nbsp;&nbsp;&nbsp;&nbsp;已八年矣，君又杀祝锥黥公孙贾。诗曰：‘得人者兴，失人者崩。’此数事<br /><br />&nbsp;&nbsp;&nbsp;&nbsp;者，非所以得人也。君之出也，后车十数，从车载甲，多力而骈胁者为骖乘，持<br /><br />&nbsp;&nbsp;&nbsp;&nbsp;矛而操S戟者旁车而趋。此一物不具，君固不出。书曰：‘恃德者昌，恃力者亡。’<br /><br />&nbsp;&nbsp;&nbsp;&nbsp;君之危若朝露，尚将欲延年益寿乎？则何不归十五都，灌园於鄙，劝秦王显岩穴<br /><br />&nbsp;&nbsp;&nbsp;&nbsp;之士，养老存孤，敬父兄，序有功，尊有德，可以少安。君尚将贪商於之富，宠<br /><br />&nbsp;&nbsp;&nbsp;&nbsp;秦国之教，畜百姓之怨，秦王一旦捐宾客而不立朝，秦国之所以收君者，岂其微<br /><br />&nbsp;&nbsp;&nbsp;&nbsp;哉？亡可翘足而待。”商君弗从。<br /><br />&nbsp;&nbsp;&nbsp;&nbsp;后五月而秦孝公卒，太子立。公子虔之徒告商君欲反，发吏捕商君。商君亡<br /><br />&nbsp;&nbsp;&nbsp;&nbsp;至关下，欲舍客舍。客人不知其是商君也，曰：“商君之法，舍人无验者坐之。”<br /><br />&nbsp;&nbsp;&nbsp;&nbsp;商君喟然叹曰：“嗟乎，为法之敝一至此哉！”去之魏。魏人怨其欺公子n而破<br /><br />&nbsp;&nbsp;&nbsp;&nbsp;魏师，弗受。商君欲之他国。魏人曰：“商君，秦之贼。秦而贼入魏，弗归，<br /><br />&nbsp;&nbsp;&nbsp;&nbsp;不可。”遂内秦。商君既复入秦，走商邑，与其徒属发邑兵北出击郑。秦发兵攻<br /><br />&nbsp;&nbsp;&nbsp;&nbsp;商君，杀之於郑黾池。秦惠王车裂商君以徇，曰：“莫如商鞅反者！”遂灭商君<br /><br />&nbsp;&nbsp;&nbsp;&nbsp;之家。<br /><br />&nbsp;&nbsp;&nbsp;&nbsp;太史公曰：商君，其天资刻薄人也。迹其欲干孝公以帝王术，挟持浮说，非<br /><br />&nbsp;&nbsp;&nbsp;&nbsp;其质矣。且所因由嬖臣，及得用，刑公子虔，欺魏将n，不师赵良之言，亦足发<br /><br />&nbsp;&nbsp;&nbsp;&nbsp;明商君之少恩矣。余尝读商君开塞耕战书，与其人行事相类。卒受恶名於秦，有<br /><br />&nbsp;&nbsp;&nbsp;&nbsp;以也夫！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,99);">加入书签</a><a
                        href="98.html">上一页</a>&larr;<a href="index.html">返回列表</a>&rarr;<a
                            href="100.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "98.html"; var next_page = "100.html"; var index_page = "index.html"; var sortid = "9"; var article_id = "1"; var chapter_id = "99"; var articlename = "史记"; var chaptername = "传 商君列传第八"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>