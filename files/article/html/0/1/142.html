<!DOCTYPE html>
<html>
<head>
<meta charset="gbk" />
<title>史记-传 李将军列传第四十九-在线阅读-哈西文学网</title>
<meta name="keywords" content="司马迁，史记，传 李将军列传第四十九全文，传 李将军列传第四十九在线阅读 哈西文学网" />
<meta name="description" content="哈西文学网提供司马迁的史记 传 李将军列传第四十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/142.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/142.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 李将军列传第四十九</h1>
            <div class="link xb">
                <a href="141.html">上一页</a>&larr;<a href="index.html">返回列表</a>&rarr;<a
                    href="143.html">下一页</a></div>			
            <div id="BookText">&nbsp;&nbsp;&nbsp;&nbsp;李将军广者，陇西成纪人也。其先曰李信，秦时为将，逐得燕太子丹者也。<br /><br />&nbsp;&nbsp;&nbsp;&nbsp;故槐里，徙成纪。广家世世受射。孝文帝十四年，匈奴大入萧关，而广以良家子<br /><br />&nbsp;&nbsp;&nbsp;&nbsp;从军击胡，用善骑射，杀首虏多，为汉中郎。广从弟李蔡亦为郎，皆为武骑常侍，<br /><br />&nbsp;&nbsp;&nbsp;&nbsp;秩八百石。尝从行，有所冲陷折关及格猛兽，而文帝曰：“惜乎，子不遇时！如<br /><br />&nbsp;&nbsp;&nbsp;&nbsp;令子当高帝时，万户侯岂足道哉！”<br /><br />&nbsp;&nbsp;&nbsp;&nbsp;及孝景初立，广为陇西都尉，徙为骑郎将。吴楚军时，广为骁骑都尉，从太<br /><br />&nbsp;&nbsp;&nbsp;&nbsp;尉亚夫击吴楚军，取旗，显功名昌邑下。以梁王授广将军印，还，赏不行。徙为<br /><br />&nbsp;&nbsp;&nbsp;&nbsp;上谷太守，匈奴日以合战。典属国公孙昆邪为上泣曰：“李广才气，天下无双，<br /><br />&nbsp;&nbsp;&nbsp;&nbsp;自负其能，数与虏敌战，恐亡之。”於是乃徙为上郡太守。后广转为边郡太守，<br /><br />&nbsp;&nbsp;&nbsp;&nbsp;徙上郡。尝为陇西、北地、雁门、代郡、云中太守，皆以力战为名。<br /><br />&nbsp;&nbsp;&nbsp;&nbsp;匈奴大入上郡，天子使中贵人从广勒习兵击匈奴。中贵人将骑数十纵，见匈<br /><br />&nbsp;&nbsp;&nbsp;&nbsp;奴三人，与战。三人还射，伤中贵人，杀其骑且尽。中贵人走广。广曰：“是必<br /><br />&nbsp;&nbsp;&nbsp;&nbsp;射雕者也。”广乃遂从百骑往驰三人。三人亡马步行，行数十里。广令其骑张左<br /><br />&nbsp;&nbsp;&nbsp;&nbsp;右翼，而广身自射彼三人者，杀其二人，生得一人，果匈奴射雕者也。已缚之上<br /><br />&nbsp;&nbsp;&nbsp;&nbsp;马，望匈奴有数千骑，见广，以为诱骑，皆惊，上山陈。广之百骑皆大恐，欲驰<br /><br />&nbsp;&nbsp;&nbsp;&nbsp;还走。广曰：“吾去大军数十里，今如此以百骑走，匈奴追射我立尽。今我留，<br /><br />&nbsp;&nbsp;&nbsp;&nbsp;匈奴必以我为大军之诱，必不敢击我。”广令诸骑曰：“前！”前未到匈奴陈二<br /><br />&nbsp;&nbsp;&nbsp;&nbsp;里所，止，令曰：“皆下马解鞍！”其骑曰：“虏多且近，即有急，柰何？”广<br /><br />&nbsp;&nbsp;&nbsp;&nbsp;曰：“彼虏以我为走，今皆解鞍以示不走，用坚其意。”於是胡骑遂不敢击。有<br /><br />&nbsp;&nbsp;&nbsp;&nbsp;白马将出护其兵，李广上马与十馀骑奔射杀胡白马将，而复还至其骑中，解鞍，<br /><br />&nbsp;&nbsp;&nbsp;&nbsp;令士皆纵马卧。是时会暮，胡兵终怪之，不敢击。夜半时，胡兵亦以为汉有伏军<br /><br />&nbsp;&nbsp;&nbsp;&nbsp;於旁欲夜取之，胡皆引兵而去。平旦，李广乃归其大军。大军不知广所之，故弗<br /><br />&nbsp;&nbsp;&nbsp;&nbsp;从。<br /><br />&nbsp;&nbsp;&nbsp;&nbsp;居久之，孝景崩，武帝立，左右以为广名将也，於是广以上郡太守为未央卫<br /><br />&nbsp;&nbsp;&nbsp;&nbsp;尉，而程不识亦为长乐卫尉。程不识故与李广俱以边太守将军屯。及出击胡，而<br /><br />&nbsp;&nbsp;&nbsp;&nbsp;广行无部伍行陈，就善水草屯，舍止，人人自便，不击刀斗以自卫，莫府省约文<br /><br />&nbsp;&nbsp;&nbsp;&nbsp;书籍事，然亦远斥候，未尝遇害。程不识正部曲行伍营陈，击刀斗，士吏治军簿<br /><br />&nbsp;&nbsp;&nbsp;&nbsp;至明，军不得休息，然亦未尝遇害。不识曰：“李广军极简易，然虏卒犯之，无<br /><br />&nbsp;&nbsp;&nbsp;&nbsp;以禁也；而其士卒亦佚乐，咸乐为之死。我军虽烦扰，然虏亦不得犯我。”是时<br /><br />&nbsp;&nbsp;&nbsp;&nbsp;汉边郡李广、程不识皆为名将，然匈奴畏李广之略，士卒亦多乐从李广而苦程不<br /><br />&nbsp;&nbsp;&nbsp;&nbsp;识。程不识孝景时以数直谏为太中大夫。为人廉，谨於文法。<br /><br />&nbsp;&nbsp;&nbsp;&nbsp;后汉以马邑城诱单于，使大军伏马邑旁谷，而广为骁骑将军，领属护军将军。<br /><br />&nbsp;&nbsp;&nbsp;&nbsp;是时单于觉之，去，汉军皆无功。其后四岁，广以卫尉为将军，出雁门击匈奴。<br /><br />&nbsp;&nbsp;&nbsp;&nbsp;匈奴兵多，破败广军，生得广。单于素闻广贤，令曰：“得李广必生致之。”胡<br /><br />&nbsp;&nbsp;&nbsp;&nbsp;骑得广，广时伤病，置广两马间，络而盛卧广。行十馀里，广详死，睨其旁有一<br /><br />&nbsp;&nbsp;&nbsp;&nbsp;胡儿骑善马，广暂腾而上胡儿马，因推堕儿，取其弓，鞭马南驰数十里，复得其<br /><br />&nbsp;&nbsp;&nbsp;&nbsp;馀军，因引而入塞。匈奴捕者骑数百追之，广行取胡儿弓，射杀追骑，以故得脱。<br /><br />&nbsp;&nbsp;&nbsp;&nbsp;於是至汉，汉下广吏。吏当广所失亡多，为虏所生得，当斩，赎为庶人。<br /><br />&nbsp;&nbsp;&nbsp;&nbsp;顷之，家居数岁。广家与故颍阴侯孙屏野居蓝田南山中射猎。尝夜从一骑出，<br /><br />&nbsp;&nbsp;&nbsp;&nbsp;从人田间饮。还至霸陵亭，霸陵尉醉，呵止广。广骑曰：“故李将军。”尉曰：<br /><br />&nbsp;&nbsp;&nbsp;&nbsp;“今将军尚不得夜行，何乃故也！”止广宿亭下。居无何，匈奴入杀辽西太守，<br /><br />&nbsp;&nbsp;&nbsp;&nbsp;败韩将军，后韩将军徙右北平。於是天子乃召拜广为右北平太守。广即请霸陵尉<br /><br />&nbsp;&nbsp;&nbsp;&nbsp;与俱，至军而斩之。<br /><br />&nbsp;&nbsp;&nbsp;&nbsp;广居右北平，匈奴闻之，号曰“汉之飞将军”，避之数岁，不敢入右北平。<br /><br />&nbsp;&nbsp;&nbsp;&nbsp;广出猎，见草中石，以为虎而射之，中石没镞，视之石也。因复更射之，终<br /><br />&nbsp;&nbsp;&nbsp;&nbsp;不能复入石矣。广所居郡闻有虎，尝自射之。及居右北平射虎，虎腾伤广，广亦<br /><br />&nbsp;&nbsp;&nbsp;&nbsp;竟射杀之。<br /><br />&nbsp;&nbsp;&nbsp;&nbsp;广廉，得赏赐辄分其麾下，饮食与士共之。终广之身，为二千石四十馀年，<br /><br />&nbsp;&nbsp;&nbsp;&nbsp;家无馀财，终不言家产事。广为人长，猿臂，其善射亦天性也，虽其子孙他人学<br /><br />&nbsp;&nbsp;&nbsp;&nbsp;者，莫能及广。广讷口少言，与人居则画地为军陈，射阔狭以饮。专以射为戏，<br /><br />&nbsp;&nbsp;&nbsp;&nbsp;竟死。广之将兵，乏绝之处，见水，士卒不尽饮，广不近水，士卒不尽食，广不<br /><br />&nbsp;&nbsp;&nbsp;&nbsp;尝食。宽缓不苛，士以此爱乐为用。其射，见敌急，非在数十步之内，度不中不<br /><br />&nbsp;&nbsp;&nbsp;&nbsp;发，发即应弦而倒。用此，其将兵数困辱，其射猛兽亦为所伤云。<br /><br />&nbsp;&nbsp;&nbsp;&nbsp;居顷之，石建卒，於是上召广代建为郎中令。元朔六年，广复为后将军，从<br /><br />&nbsp;&nbsp;&nbsp;&nbsp;大将军军出定襄，击匈奴。诸将多中首虏率，以功为侯者，而广军无功。后二岁，<br /><br />&nbsp;&nbsp;&nbsp;&nbsp;广以郎中令将四千骑出右北平，博望侯张骞将万骑与广俱，异道。行可数百里，<br /><br />&nbsp;&nbsp;&nbsp;&nbsp;匈奴左贤王将四万骑围广，广军士皆恐，广乃使其子敢往驰之。敢独与数十骑驰，<br /><br />&nbsp;&nbsp;&nbsp;&nbsp;直贯胡骑，出其左右而还，告广曰：“胡虏易与耳。”军士乃安。广为圜陈外向，<br /><br />&nbsp;&nbsp;&nbsp;&nbsp;胡急击之，矢下如雨。汉兵死者过半，汉矢且尽。广乃令士持满毋发，而广身自<br /><br />&nbsp;&nbsp;&nbsp;&nbsp;以大黄射其裨将，杀数人，胡虏益解。会日暮，吏士皆无人色，而广意气自如，<br /><br />&nbsp;&nbsp;&nbsp;&nbsp;益治军。军中自是服其勇也。明日，复力战，而博望侯军亦至，匈奴军乃解去。<br /><br />&nbsp;&nbsp;&nbsp;&nbsp;汉军罢，弗能追。是时广军几没，罢归。汉法，博望侯留迟后期，当死，赎为庶<br /><br />&nbsp;&nbsp;&nbsp;&nbsp;人。广军功自如，无赏。<br /><br />&nbsp;&nbsp;&nbsp;&nbsp;初，广之从弟李蔡与广俱事孝文帝。景帝时，蔡积功劳至二千石。孝武帝时，<br /><br />&nbsp;&nbsp;&nbsp;&nbsp;至代相。以元朔五年为轻车将车，从大将军击右贤王，有功中率，封为乐安侯。<br /><br />&nbsp;&nbsp;&nbsp;&nbsp;元狩二年中，代公孙弘为丞相。蔡为人在下中，名声出广下甚远，然广不得爵邑，<br /><br />&nbsp;&nbsp;&nbsp;&nbsp;官不过九卿，而蔡为列侯，位至三公。诸广之军吏及士卒或取封侯。广尝与望气<br /><br />&nbsp;&nbsp;&nbsp;&nbsp;王朔燕语，曰：“自汉击匈奴而广未尝不在其中，而诸部校尉以下，才能不及中<br /><br />&nbsp;&nbsp;&nbsp;&nbsp;人，然以击胡军功取侯者数十人，而广不为后人，然无尺寸之功以得封邑者，何<br /><br />&nbsp;&nbsp;&nbsp;&nbsp;也？岂吾相不当侯邪？且固命也？”朔曰：“将军自念，岂尝有所恨乎？”广曰：<br /><br />&nbsp;&nbsp;&nbsp;&nbsp;“吾尝为陇西守，羌尝反，吾诱而降，降者八百馀人，吾诈而同日杀之。至今大<br /><br />&nbsp;&nbsp;&nbsp;&nbsp;恨独此耳。”朔曰：“祸莫大於杀已降，此乃将军所以不得侯者也。”<br /><br />&nbsp;&nbsp;&nbsp;&nbsp;后二岁，大将军、骠骑将军大出击匈奴，广数自请行。天子以为老，弗许；<br /><br />&nbsp;&nbsp;&nbsp;&nbsp;良久乃许之，以为前将军。是岁，元狩四年也。<br /><br />&nbsp;&nbsp;&nbsp;&nbsp;广既从大将军青击匈奴，既出塞，青捕虏知单于所居，乃自以精兵走之，而<br /><br />&nbsp;&nbsp;&nbsp;&nbsp;令广并於右将军军，出东道。东道少回远，而大军行水草少，其势不屯行。广自<br /><br />&nbsp;&nbsp;&nbsp;&nbsp;请曰：“臣部为前将军，今大将军乃徙令臣出东道，且臣结发而与匈奴战，今乃<br /><br />&nbsp;&nbsp;&nbsp;&nbsp;一得当单于，臣愿居前，先死单于。”大将军青亦阴受上诫，以为李广老，数奇，<br /><br />&nbsp;&nbsp;&nbsp;&nbsp;毋令当单于，恐不得所欲。而是时公孙敖新失侯，为中将军从大将军，大将军亦<br /><br />&nbsp;&nbsp;&nbsp;&nbsp;欲使敖与俱当单于，故徙前将军广。广时知之，固自辞於大将军。大将军不听，<br /><br />&nbsp;&nbsp;&nbsp;&nbsp;令长史封书与广之莫府，曰：“急诣部，如书。”广不谢大将军而起行，意甚愠<br /><br />&nbsp;&nbsp;&nbsp;&nbsp;怒而就部，引兵与右将军食其合军出东道。军亡导，或失道，后大将军。大将军<br /><br />&nbsp;&nbsp;&nbsp;&nbsp;与单于接战，单于遁走，弗能得而还。南绝幕，遇前将军、右将军。广已见大将<br /><br />&nbsp;&nbsp;&nbsp;&nbsp;军，还入军。大将军使长史持L醪遗广，因问广、食其失道状，青欲上书报天子<br /><br />&nbsp;&nbsp;&nbsp;&nbsp;军曲折。广未对，大将军使长史急责广之幕府对簿。广曰：“诸校尉无罪，乃我<br /><br />&nbsp;&nbsp;&nbsp;&nbsp;自失道。吾今自上簿。”<br /><br />&nbsp;&nbsp;&nbsp;&nbsp;至莫府，广谓其麾下曰；“广结发与匈奴大小七十馀战，今幸从大将军出接<br /><br />&nbsp;&nbsp;&nbsp;&nbsp;单于兵，而大将军又徙广部行回远，而又迷失道，岂非天哉！且广年六十馀矣，<br /><br />&nbsp;&nbsp;&nbsp;&nbsp;终不能复对刀笔之吏。”遂引刀自刭。广军士大夫一军皆哭。百姓闻之，知与不<br /><br />&nbsp;&nbsp;&nbsp;&nbsp;知，无老壮皆为垂涕。而右将军独下吏，当死，赎为庶人。<br /><br />&nbsp;&nbsp;&nbsp;&nbsp;广子三人，曰当户、椒、敢，为郎。天子与韩嫣戏，嫣少不逊，当户击嫣，<br /><br />&nbsp;&nbsp;&nbsp;&nbsp;嫣走。於是天子以为勇。当户早死，拜椒为代郡太守，皆先广死。当户有遗腹子<br /><br />&nbsp;&nbsp;&nbsp;&nbsp;名陵。广死军时，敢从骠骑将军。广死明年，李蔡以丞相坐侵孝景园嫉兀当下<br /><br />&nbsp;&nbsp;&nbsp;&nbsp;吏治，蔡亦自杀，不对狱，国除。李敢以校尉从骠骑将军击胡左贤王，力战，夺<br /><br />&nbsp;&nbsp;&nbsp;&nbsp;左贤王鼓旗，斩首多，赐爵关内侯，食邑二百户，代广为郎中令。顷之，怨大将<br /><br />&nbsp;&nbsp;&nbsp;&nbsp;军青之恨其父，乃击伤大将军，大将军匿讳之。居无何，敢从上雍，至甘泉宫猎。<br /><br />&nbsp;&nbsp;&nbsp;&nbsp;骠骑将军去病与青有亲，射杀敢。去病时方贵幸，上讳云鹿触杀之。居岁馀，去<br /><br />&nbsp;&nbsp;&nbsp;&nbsp;病死。而敢有女为太子中人，爱幸，敢男禹有宠於太子，然好利，李氏陵迟衰微<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;李陵既壮，选为建章监，监诸骑。善射，爱士卒。天子以为李氏世将，而使<br /><br />&nbsp;&nbsp;&nbsp;&nbsp;将八百骑。尝深入匈奴二千馀里，过居延视地形，无所见虏而还。拜为骑都尉，<br /><br />&nbsp;&nbsp;&nbsp;&nbsp;将丹阳楚人五千人，教射酒泉、张掖以屯卫胡。<br /><br />&nbsp;&nbsp;&nbsp;&nbsp;数岁，天汉二年秋，贰师将军李广利将三万骑击匈奴右贤王於祁连天山，而<br /><br />&nbsp;&nbsp;&nbsp;&nbsp;使陵将其射士步兵五千人出居延北可千馀里，欲以分匈奴兵，毋令专走贰师也。<br /><br />&nbsp;&nbsp;&nbsp;&nbsp;陵既至期还，而单于以兵八万围击陵军。陵军五千人，兵矢既尽，士死者过半，<br /><br />&nbsp;&nbsp;&nbsp;&nbsp;而所杀伤匈奴亦万馀人。且引且战，连斗八日，还未到居延百馀里，匈奴遮狭绝<br /><br />&nbsp;&nbsp;&nbsp;&nbsp;道，陵食乏而救兵不到，虏急击招降陵。陵曰：“无面目报陛下。”遂降匈奴。<br /><br />&nbsp;&nbsp;&nbsp;&nbsp;其兵尽没，馀亡散得归汉者四百馀人。<br /><br />&nbsp;&nbsp;&nbsp;&nbsp;单于既得陵，素闻其家声，及战又壮，乃以其女妻陵而贵之。汉闻，族陵母<br /><br />&nbsp;&nbsp;&nbsp;&nbsp;妻子。自是之后，李氏名败，而陇西之士居门下者皆用为耻焉。<br /><br />&nbsp;&nbsp;&nbsp;&nbsp;太史公曰：传曰“其身正，不令而行；其身不正，虽令不从”。其李将军之<br /><br />&nbsp;&nbsp;&nbsp;&nbsp;谓也？余睹李将军悛悛如鄙人，口不能道辞。及死之日，天下知与不知，皆为尽<br /><br />&nbsp;&nbsp;&nbsp;&nbsp;哀。彼其忠实心诚信於士大夫也？谚曰“桃李不言，下自成蹊”。此言虽小，可<br /><br />&nbsp;&nbsp;&nbsp;&nbsp;以谕大也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,142);">加入书签</a><a
                        href="141.html">上一页</a>&larr;<a href="index.html">返回列表</a>&rarr;<a
                            href="143.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "141.html"; var next_page = "143.html"; var index_page = "index.html"; var sortid = "9"; var article_id = "1"; var chapter_id = "142"; var articlename = "史记"; var chaptername = "传 李将军列传第四十九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>