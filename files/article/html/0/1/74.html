<!DOCTYPE html>
<html>
<head>
<meta charset="gbk" />
<title>史记-世家 魏世家第十四-在线阅读-哈西文学网</title>
<meta name="keywords" content="司马迁，史记，世家 魏世家第十四全文，世家 魏世家第十四在线阅读 哈西文学网" />
<meta name="description" content="哈西文学网提供司马迁的史记 世家 魏世家第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/74.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/74.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 魏世家第十四</h1>
            <div class="link xb">
                <a href="73.html">上一页</a>&larr;<a href="index.html">返回列表</a>&rarr;<a
                    href="75.html">下一页</a></div>			
            <div id="BookText">&nbsp;&nbsp;&nbsp;&nbsp;魏之先，毕公高之后也。毕公高与周同姓。武王之伐纣，而高封於毕，於是<br /><br />&nbsp;&nbsp;&nbsp;&nbsp;为毕姓。其后绝封，为庶人，或在中国，或在夷狄。其苗裔曰毕万，事晋献公。<br /><br />&nbsp;&nbsp;&nbsp;&nbsp;献公之十六年，赵夙为御，毕万为右，以伐霍、耿、魏，灭之。以耿封赵夙，<br /><br />&nbsp;&nbsp;&nbsp;&nbsp;以魏封毕万，为大夫。卜偃曰：“毕万之后必大矣，万，满数也；魏，大名也。<br /><br />&nbsp;&nbsp;&nbsp;&nbsp;以是始赏，天开之矣，天子曰兆民，诸侯曰万民。今命之大，以从满数，其必有<br /><br />&nbsp;&nbsp;&nbsp;&nbsp;众。”初，毕万卜事晋，遇屯之比。辛廖占之，曰：“吉。屯固比入，吉孰大焉，<br /><br />&nbsp;&nbsp;&nbsp;&nbsp;其必蕃昌。”<br /><br />&nbsp;&nbsp;&nbsp;&nbsp;毕万封十一年，晋献公卒，四子争更立，晋乱。而毕万之世弥大，从其国名<br /><br />&nbsp;&nbsp;&nbsp;&nbsp;为魏氏。生武子。魏武子以魏诸子事晋公子重耳。晋献公之二十一年，武子从重<br /><br />&nbsp;&nbsp;&nbsp;&nbsp;耳出亡。十九年反，重耳立为晋文公，而令魏武子袭魏氏之后封，列为大夫，治<br /><br />&nbsp;&nbsp;&nbsp;&nbsp;於魏。生悼子。<br /><br />&nbsp;&nbsp;&nbsp;&nbsp;魏悼子徙治霍。生魏绛。<br /><br />&nbsp;&nbsp;&nbsp;&nbsp;魏绛事晋悼公。悼公三年，会诸侯。悼公弟杨干乱行，魏绛J辱杨干。悼公<br /><br />&nbsp;&nbsp;&nbsp;&nbsp;怒曰：“合诸侯以为荣，今辱吾弟！”将诛魏绛。或说悼公，悼公止。卒任魏绛<br /><br />&nbsp;&nbsp;&nbsp;&nbsp;政，使和戎、翟，戎、翟亲附。悼公之十一年，曰：“自吾用魏绛，八年之中，<br /><br />&nbsp;&nbsp;&nbsp;&nbsp;九合诸侯，戎、翟和，子之力也。”赐之乐，三让，然后受之。徙治安邑。魏绛<br /><br />&nbsp;&nbsp;&nbsp;&nbsp;卒，谥为昭子。生魏嬴。嬴生魏献子。<br /><br />&nbsp;&nbsp;&nbsp;&nbsp;献子事晋昭公。昭公卒而六卿，公室卑。<br /><br />&nbsp;&nbsp;&nbsp;&nbsp;晋顷公之十二年，韩宣子老，魏献子为国政。晋宗室祁氏、羊舌氏相恶，六<br /><br />&nbsp;&nbsp;&nbsp;&nbsp;卿诛之，尽取其邑为十县，六卿各令其子为之大夫。献子与赵简子、中行文子、<br /><br />&nbsp;&nbsp;&nbsp;&nbsp;范献子并为晋卿。<br /><br />&nbsp;&nbsp;&nbsp;&nbsp;其后十四岁而孔子相鲁。后四岁，赵简子以晋阳之乱也，而与韩、魏共攻范、<br /><br />&nbsp;&nbsp;&nbsp;&nbsp;中行氏。魏献子生魏侈。魏侈与赵鞅共攻范、中行氏。<br /><br />&nbsp;&nbsp;&nbsp;&nbsp;魏侈之孙曰魏桓子，与韩康子、赵襄子共伐灭知伯，分其地。<br /><br />&nbsp;&nbsp;&nbsp;&nbsp;桓子之孙曰文侯都。魏文侯元年，秦灵公之元年也。与韩武子、赵桓子、周<br /><br />&nbsp;&nbsp;&nbsp;&nbsp;威王同时。<br /><br />&nbsp;&nbsp;&nbsp;&nbsp;六年，城少梁。十三年，使子击围繁、庞，出其民。十六年，伐秦，筑临晋<br /><br />&nbsp;&nbsp;&nbsp;&nbsp;元里。<br /><br />&nbsp;&nbsp;&nbsp;&nbsp;十七年，伐中山，使子击守之，赵仓唐傅之。子击逢文侯之师田子方於朝歌，<br /><br />&nbsp;&nbsp;&nbsp;&nbsp;引车避，下谒。田子方不为礼。子击因问曰：“富贵者骄人乎？且贫贱者骄人乎？”<br /><br />&nbsp;&nbsp;&nbsp;&nbsp;子方曰：“亦贫贱者骄人耳。夫诸侯而骄人则失其国，大夫而骄人则失其家。贫<br /><br />&nbsp;&nbsp;&nbsp;&nbsp;贱者，行不合，言不用，则去之楚、越，若脱h然，柰何其同之哉！”子击不怿<br /><br />&nbsp;&nbsp;&nbsp;&nbsp;而去。西攻秦，至郑而还，筑雒阴、合阳。<br /><br />&nbsp;&nbsp;&nbsp;&nbsp;二十二年，魏、赵、韩列为诸侯。<br /><br />&nbsp;&nbsp;&nbsp;&nbsp;二十四年，秦伐我，至阳狐。<br /><br />&nbsp;&nbsp;&nbsp;&nbsp;二十五年，子击生子。<br /><br />&nbsp;&nbsp;&nbsp;&nbsp;文侯受子夏经艺，客段干木，过其闾，未尝不轼也。秦尝欲伐魏，或曰：<br /><br />&nbsp;&nbsp;&nbsp;&nbsp;“魏君贤人是礼，国人称仁，上下和合，未可图也。”文侯由此得誉於诸侯。<br /><br />&nbsp;&nbsp;&nbsp;&nbsp;任西门豹守邺，而河内称治。<br /><br />&nbsp;&nbsp;&nbsp;&nbsp;魏文侯谓李克曰：“先生尝教寡人曰‘家贫则思良妻，国乱则思良相’。今<br /><br />&nbsp;&nbsp;&nbsp;&nbsp;所置非成则璜，二子何如？”李克对曰：“臣闻之，卑不谋尊，疏不谋戚。臣在<br /><br />&nbsp;&nbsp;&nbsp;&nbsp;阙门之外，不敢当命。”文侯曰：“先生临事勿让。”李克曰：“君不察故也。<br /><br />&nbsp;&nbsp;&nbsp;&nbsp;居视其所亲，富视其所与，达视其所举，穷视其所不为，贫视其所不取，五者足<br /><br />&nbsp;&nbsp;&nbsp;&nbsp;以定之矣，何待克哉！”文侯曰：“先生就舍，寡人之相定矣。”李克趋而出，<br /><br />&nbsp;&nbsp;&nbsp;&nbsp;过翟璜之家。翟璜曰：“今者闻君召先生而卜相，果谁为之？”李克曰：“魏成<br /><br />&nbsp;&nbsp;&nbsp;&nbsp;子为相矣。”翟璜忿然作色曰：“以耳目之所睹记，臣何负於魏成子？西河之守，<br /><br />&nbsp;&nbsp;&nbsp;&nbsp;臣之所进也。君内以邺为忧，臣进西门豹。君谋欲伐中山，臣进乐羊。中山以拔，<br /><br />&nbsp;&nbsp;&nbsp;&nbsp;无使守之，臣进先生。君之子无傅，臣进屈侯鲋。臣何以负於魏成子！”李克曰：<br /><br />&nbsp;&nbsp;&nbsp;&nbsp;“且子之言克於子之君者，岂将比周以求大官哉？君问而置相‘非成则璜，二子<br /><br />&nbsp;&nbsp;&nbsp;&nbsp;何如’？克对曰：‘君不察故也。居视其所亲，富视其所与，达视其所举，穷视<br /><br />&nbsp;&nbsp;&nbsp;&nbsp;其所不为，贫视其所不取，五者足以定之矣，何待克哉！’是以知魏成子之为相<br /><br />&nbsp;&nbsp;&nbsp;&nbsp;也。且子安得与魏成子比乎？魏成子以食禄千锺，什九在外，什一在内，是以东<br /><br />&nbsp;&nbsp;&nbsp;&nbsp;得卜子夏、田子方、段干木。此三人者，君皆师之。子之所进五人者，君皆臣之。<br /><br />&nbsp;&nbsp;&nbsp;&nbsp;子恶得与魏成子比也？”翟璜逡巡再拜曰：“璜，鄙人也，失对，愿卒为弟子。”<br /><br />&nbsp;&nbsp;&nbsp;&nbsp;二十六年，虢山崩，壅河。<br /><br />&nbsp;&nbsp;&nbsp;&nbsp;三十二年，伐郑。城酸枣。败秦于注。三十五年，齐伐取我襄陵。三十六年，<br /><br />&nbsp;&nbsp;&nbsp;&nbsp;秦侵我阴晋。<br /><br />&nbsp;&nbsp;&nbsp;&nbsp;三十八年，伐秦，败我武下，得其将识。是岁，文侯卒，子击立，是为武侯。<br /><br />&nbsp;&nbsp;&nbsp;&nbsp;魏武侯元年，赵敬侯初立，公子朔为乱，不胜，奔魏，与魏袭邯郸，魏败而<br /><br />&nbsp;&nbsp;&nbsp;&nbsp;去。<br /><br />&nbsp;&nbsp;&nbsp;&nbsp;二年，城安邑、王垣。<br /><br />&nbsp;&nbsp;&nbsp;&nbsp;七年，伐齐，至桑丘。九年，翟败我于浍。使吴起伐齐，至灵丘。齐威王初<br /><br />&nbsp;&nbsp;&nbsp;&nbsp;立。<br /><br />&nbsp;&nbsp;&nbsp;&nbsp;十一年，与韩、赵三分晋地，灭其后。<br /><br />&nbsp;&nbsp;&nbsp;&nbsp;十三年，秦献公县栎阳。十五年，败赵北蔺。<br /><br />&nbsp;&nbsp;&nbsp;&nbsp;十六年，伐楚，取鲁阳。武侯卒，子立，是为惠王。<br /><br />&nbsp;&nbsp;&nbsp;&nbsp;惠王元年，初，武侯卒也，子与公中缓争为太子。公孙颀自宋入赵，自赵<br /><br />&nbsp;&nbsp;&nbsp;&nbsp;入韩，谓韩懿侯曰：“魏与公中缓争为太子，君亦闻之乎？今魏得王错，挟<br /><br />&nbsp;&nbsp;&nbsp;&nbsp;上党，固半国也。因而除之，破魏必矣，不可失也。”懿侯说，乃与赵成侯合军<br /><br />&nbsp;&nbsp;&nbsp;&nbsp;并兵以伐魏，战于浊泽，魏氏大败，魏君围。赵谓韩曰：“除魏君，立公中缓，<br /><br />&nbsp;&nbsp;&nbsp;&nbsp;割地而退，我且利。”韩曰：“不可。杀魏君，人必曰暴；割地而退，人必曰贪。<br /><br />&nbsp;&nbsp;&nbsp;&nbsp;不如两分之。魏分为两，不於宋、卫，则我终无魏之患矣。”赵不听。韩不说，<br /><br />&nbsp;&nbsp;&nbsp;&nbsp;以其少卒夜去。惠王之所以身不死，国不分者，二家谋不和也。若从一家之谋，<br /><br />&nbsp;&nbsp;&nbsp;&nbsp;则魏必分矣。故曰“君终无m子，其国可破也”。<br /><br />&nbsp;&nbsp;&nbsp;&nbsp;二年，魏败韩于马陵，败赵于怀。三年，齐败我观。五年，与韩会宅阳。城<br /><br />&nbsp;&nbsp;&nbsp;&nbsp;武堵。为秦所败。六年，伐取宋仪台。九年，伐败韩于浍。与秦战少梁，虏我将<br /><br />&nbsp;&nbsp;&nbsp;&nbsp;公孙痤，取庞。秦献公卒，子孝公立。<br /><br />&nbsp;&nbsp;&nbsp;&nbsp;十年，伐取赵皮牢。彗星见。十二年，星昼坠，有声。<br /><br />&nbsp;&nbsp;&nbsp;&nbsp;十四年，与赵会z。十五年，鲁、卫、宋、郑君来朝。十六年，与秦孝公<br /><br />&nbsp;&nbsp;&nbsp;&nbsp;会杜平。侵宋黄池，宋复取之。<br /><br />&nbsp;&nbsp;&nbsp;&nbsp;十七年，与秦战元里，秦取我少梁。围赵邯郸。十八年，拔邯郸。赵请救于<br /><br />&nbsp;&nbsp;&nbsp;&nbsp;齐，齐使田忌、孙膑救赵，败魏桂陵。<br /><br />&nbsp;&nbsp;&nbsp;&nbsp;十九年，诸侯围我襄陵。筑长城，塞固阳。<br /><br />&nbsp;&nbsp;&nbsp;&nbsp;二十年，归赵邯郸，与盟漳水上。二十一年，与秦会彤。赵成侯卒。二十八<br /><br />&nbsp;&nbsp;&nbsp;&nbsp;年，齐威王卒。中山君相魏。<br /><br />&nbsp;&nbsp;&nbsp;&nbsp;三十年，魏伐赵，赵告急齐。齐宣王用孙子计，救赵击魏。魏遂大兴师，使<br /><br />&nbsp;&nbsp;&nbsp;&nbsp;庞涓将，而令太子申为上将军。过外黄，外黄徐子谓太子曰：“臣有百战百胜之<br /><br />&nbsp;&nbsp;&nbsp;&nbsp;术。”太子曰：“可得闻乎？”客曰：“固愿效之。”曰：“太子自将攻齐，大<br /><br />&nbsp;&nbsp;&nbsp;&nbsp;胜并莒，则富不过有魏，贵不益为王。若战不胜齐，则万世无魏矣。此臣之百战<br /><br />&nbsp;&nbsp;&nbsp;&nbsp;百胜之术也。”太子曰：“诺，请必从公之言而还矣。”客曰：“太子虽欲还，<br /><br />&nbsp;&nbsp;&nbsp;&nbsp;不得矣。彼劝太子战攻，欲啜汁者众。太子虽欲还，恐不得矣。”太子因欲还，<br /><br />&nbsp;&nbsp;&nbsp;&nbsp;其御曰：“将出而还，与北同。”太子果与齐人战，败於马陵。齐虏魏太子申，<br /><br />&nbsp;&nbsp;&nbsp;&nbsp;杀将军涓，军遂大破。<br /><br />&nbsp;&nbsp;&nbsp;&nbsp;三十一年，秦、赵、齐共伐我，秦将商君诈我将军公子n而袭夺其军，破之。<br /><br />&nbsp;&nbsp;&nbsp;&nbsp;秦用商君，东地至河，而齐、赵数破我，安邑近秦，於是徙治大梁。以公子赫为<br /><br />&nbsp;&nbsp;&nbsp;&nbsp;太子。<br /><br />&nbsp;&nbsp;&nbsp;&nbsp;三十三年，秦孝公卒，商君亡秦归魏，魏怒，不入。三十五年，与齐宣王会<br /><br />&nbsp;&nbsp;&nbsp;&nbsp;平阿南。<br /><br />&nbsp;&nbsp;&nbsp;&nbsp;惠王数被於军旅，卑礼厚币以招贤者。邹衍、淳于髡、孟轲皆至梁。梁惠王<br /><br />&nbsp;&nbsp;&nbsp;&nbsp;曰：“寡人不佞，兵三折於外，太子虏，上将死，国以空虚，以羞先君宗庙社稷，<br /><br />&nbsp;&nbsp;&nbsp;&nbsp;寡人甚丑之，叟不远千里，辱幸至弊邑之廷，将何利吾国？”孟轲曰：“君不可<br /><br />&nbsp;&nbsp;&nbsp;&nbsp;以言利若是。夫君欲利则大夫欲利，大夫欲利则庶人欲利，上下争利，国则危矣。<br /><br />&nbsp;&nbsp;&nbsp;&nbsp;为人君，仁义而已矣，何以利为！”<br /><br />&nbsp;&nbsp;&nbsp;&nbsp;三十六年，复与齐王会甄。是岁，惠王卒，子襄王立。<br /><br />&nbsp;&nbsp;&nbsp;&nbsp;襄王元年，与诸侯会徐州，相王也。追尊父惠王为王。<br /><br />&nbsp;&nbsp;&nbsp;&nbsp;五年，秦败我龙贾军四万五千于雕阴，围我焦、曲沃。予秦河西之地。<br /><br />&nbsp;&nbsp;&nbsp;&nbsp;六年，与秦会应。秦取我汾阴、皮氏、焦。魏伐楚，败之陉山。七年，魏尽<br /><br />&nbsp;&nbsp;&nbsp;&nbsp;入上郡于秦。秦降我蒲阳。八年，秦归我焦、曲沃。<br /><br />&nbsp;&nbsp;&nbsp;&nbsp;十二年，楚败我襄陵。诸侯执政与秦相张仪会m桑。十三年，张仪相魏。魏<br /><br />&nbsp;&nbsp;&nbsp;&nbsp;有女子化为丈夫。秦取我曲沃、平周。<br /><br />&nbsp;&nbsp;&nbsp;&nbsp;十六年，襄王卒，子哀王立。张仪复归秦。<br /><br />&nbsp;&nbsp;&nbsp;&nbsp;哀王元年，五国共攻秦，不胜而去。<br /><br />&nbsp;&nbsp;&nbsp;&nbsp;二年，齐败我观津。五年，秦使樗里子伐取我曲沃，走犀首岸门。六年，秦<br /><br />&nbsp;&nbsp;&nbsp;&nbsp;来立公子政为太子。与秦会临晋。七年，攻齐。与秦伐燕。<br /><br />&nbsp;&nbsp;&nbsp;&nbsp;八年，伐卫，拔列城二。卫君患之。如耳见卫君曰：“请罢魏兵，免成陵君<br /><br />&nbsp;&nbsp;&nbsp;&nbsp;可乎？”卫君曰：“先生果能，孤请世世以卫事先生。”如耳见成陵君曰：“昔<br /><br />&nbsp;&nbsp;&nbsp;&nbsp;者魏伐赵，断羊肠，拔阏与，约斩赵，赵分而为二，所以不亡者，魏为从主也。<br /><br />&nbsp;&nbsp;&nbsp;&nbsp;今卫已迫亡，将西请事於秦。与其以秦y卫，不如以魏y卫，卫之德魏必终<br /><br />&nbsp;&nbsp;&nbsp;&nbsp;无穷。”成陵君曰：“诺。”如耳见魏王曰：“臣有谒於卫。卫故周室之别也，<br /><br />&nbsp;&nbsp;&nbsp;&nbsp;其称小国，多宝器。今国迫於难而宝器不出者，其心以为攻卫y卫不以王为主，<br /><br />&nbsp;&nbsp;&nbsp;&nbsp;故宝器虽出必不入於王也。臣窃料之，先言y卫者必受卫者也。”如耳出，成<br /><br />&nbsp;&nbsp;&nbsp;&nbsp;陵君入，以其言见魏王。魏王听其说，罢其兵，免成陵君，终身不见。<br /><br />&nbsp;&nbsp;&nbsp;&nbsp;九年，与秦王会临晋。张仪、魏章皆归于魏。魏相田需死，楚害张仪、犀首、<br /><br />&nbsp;&nbsp;&nbsp;&nbsp;薛公。楚相昭鱼谓苏代曰：“田需死，吾恐张仪、犀首、薛公有一人相魏者也。”<br /><br />&nbsp;&nbsp;&nbsp;&nbsp;代曰：“然相者欲谁而君便之？”昭鱼曰：“吾欲太子之自相也。”代曰：“请<br /><br />&nbsp;&nbsp;&nbsp;&nbsp;为君北，必相之。”昭鱼曰：“柰何？”对曰：“君其为梁王，代请说君。”昭<br /><br />&nbsp;&nbsp;&nbsp;&nbsp;鱼曰：“柰何？”对曰：“代也从楚来，昭鱼甚忧，曰：‘田需死，吾恐张仪、<br /><br />&nbsp;&nbsp;&nbsp;&nbsp;犀首、薛公有一人相魏者也。’代曰：‘梁王，长主也，必不相张仪。张仪相，<br /><br />&nbsp;&nbsp;&nbsp;&nbsp;必右秦而左魏。犀首相，必右韩而左魏。薛公相，必右齐而左魏。梁王，长主也，<br /><br />&nbsp;&nbsp;&nbsp;&nbsp;必不便也。’王曰：‘然则寡人孰相？’代曰：‘莫若太子之自相。太子之自相，<br /><br />&nbsp;&nbsp;&nbsp;&nbsp;是三人者皆以太子为非常相也，皆将务以其国事魏，欲得丞相玺也。以魏之，<br /><br />&nbsp;&nbsp;&nbsp;&nbsp;而三万乘之国辅之，魏必安矣。故曰莫若太子之自相也。’”遂北见梁王，以此<br /><br />&nbsp;&nbsp;&nbsp;&nbsp;告之。太子果相魏。<br /><br />&nbsp;&nbsp;&nbsp;&nbsp;十年，张仪死。十一年，与秦武王会应。十二年，太子朝於秦。秦来伐我皮<br /><br />&nbsp;&nbsp;&nbsp;&nbsp;氏，未拔而解。十四年，秦来归武王后。十六年，秦拔我蒲反、阳晋、封陵。十<br /><br />&nbsp;&nbsp;&nbsp;&nbsp;七年，与秦会临晋。秦予我蒲反。十八年，与秦伐楚。二十一年，与齐、韩共败<br /><br />&nbsp;&nbsp;&nbsp;&nbsp;秦军函谷。<br /><br />&nbsp;&nbsp;&nbsp;&nbsp;二十三年，秦复予我河外及封陵为和。哀王卒，子昭王立。<br /><br />&nbsp;&nbsp;&nbsp;&nbsp;昭王元年，秦拔我襄城。二年，与秦战，我不利。三年，佐韩攻秦，秦将白<br /><br />&nbsp;&nbsp;&nbsp;&nbsp;起败我军伊阙二十四万。六年，予秦河东地方四百里。芒卯以诈重。七年，秦拔<br /><br />&nbsp;&nbsp;&nbsp;&nbsp;我城大小六十一。八年，秦昭王为西帝，齐⊥跷东帝，月馀，皆复称王归帝。<br /><br />&nbsp;&nbsp;&nbsp;&nbsp;九年，秦拔我新垣、曲阳之城。<br /><br />&nbsp;&nbsp;&nbsp;&nbsp;十年，齐灭宋，宋王死我温。十二年，与秦、赵、韩、燕共伐齐，败之济西，<br /><br />&nbsp;&nbsp;&nbsp;&nbsp;⊥醭鐾觥Ｑ喽廊肓偾。与秦王会西周。<br /><br />&nbsp;&nbsp;&nbsp;&nbsp;十三年，秦拔我安城。兵到大梁，去。十八年，秦拔郢，楚王徙陈。<br /><br />&nbsp;&nbsp;&nbsp;&nbsp;十九年，昭王卒，子安王立。<br /><br />&nbsp;&nbsp;&nbsp;&nbsp;安王元年，秦拔我两城。二年，又拔我二城，军大梁下，韩来救，予秦温<br /><br />&nbsp;&nbsp;&nbsp;&nbsp;以和。三年，秦拔我四城，斩首四万。四年，秦破我及韩、赵，杀十五万人，走<br /><br />&nbsp;&nbsp;&nbsp;&nbsp;我将芒卯。魏将段干子请予秦南阳以和。苏代谓魏王曰：“欲玺者段干子也，欲<br /><br />&nbsp;&nbsp;&nbsp;&nbsp;地者秦也。今王使欲地者制玺，使欲玺者制地，魏氏地不尽则不知已。且夫以地<br /><br />&nbsp;&nbsp;&nbsp;&nbsp;事秦，譬犹抱薪救火，薪不尽，火不灭。”王曰：“是则然也。虽然，事始已行，<br /><br />&nbsp;&nbsp;&nbsp;&nbsp;不可更矣。”对曰：“王独不见夫博之所以贵枭者，便则食，不便则止矣。今王<br /><br />&nbsp;&nbsp;&nbsp;&nbsp;曰‘事始已行，不可更’，是何王之用智不如用枭也？”<br /><br />&nbsp;&nbsp;&nbsp;&nbsp;九年，秦拔我怀。十年，秦太子外质於魏死。十一年，秦拔我V丘。<br /><br />&nbsp;&nbsp;&nbsp;&nbsp;秦昭王谓左右曰：“今时韩、魏与始孰？”对曰：“不如始。”王曰：<br /><br />&nbsp;&nbsp;&nbsp;&nbsp;“今时如耳、魏齐与孟尝、芒卯孰贤？”对曰：“不如。”王曰：“以孟尝、芒<br /><br />&nbsp;&nbsp;&nbsp;&nbsp;卯之贤，率韩、魏以攻秦，犹无柰寡人何也。今以无能之如耳、魏齐而率弱韩、<br /><br />&nbsp;&nbsp;&nbsp;&nbsp;魏以伐秦，其无柰寡人何亦明矣。”左右皆曰：“甚然。”中旗冯琴而对曰：<br /><br />&nbsp;&nbsp;&nbsp;&nbsp;“王之料天下过矣。当晋六卿之时，知氏最，灭范、中行，又率韩、魏之兵以<br /><br />&nbsp;&nbsp;&nbsp;&nbsp;围赵襄子於晋阳，决晋水以灌晋阳之城，不湛者三版。知伯行水，魏桓子御，韩<br /><br />&nbsp;&nbsp;&nbsp;&nbsp;康子为参乘。知伯曰：‘吾始不知水之可以亡人之国也，乃今知之。’汾水可以<br /><br />&nbsp;&nbsp;&nbsp;&nbsp;灌安邑，绛水可以灌平阳。魏桓子肘韩康子，韩康子履魏桓子，肘足接於车上，<br /><br />&nbsp;&nbsp;&nbsp;&nbsp;而知氏地分，身死国亡，为天下笑。今秦兵虽，不能过知氏；韩、魏虽弱，尚<br /><br />&nbsp;&nbsp;&nbsp;&nbsp;贤其在晋阳之下也。此方其用肘足之时也，愿王之勿易也！”於是秦王恐。<br /><br />&nbsp;&nbsp;&nbsp;&nbsp;齐、楚相约而攻魏，魏使人求救於秦，冠盖相望也，而秦救不至。魏人有唐<br /><br />&nbsp;&nbsp;&nbsp;&nbsp;雎者，年九十馀矣，谓魏王曰：“老臣请西说秦王，令兵先臣出。”魏王再拜，<br /><br />&nbsp;&nbsp;&nbsp;&nbsp;遂约车而遣之。唐雎到，入见秦王。秦王曰：“丈人芒然乃远至此，甚苦矣！夫<br /><br />&nbsp;&nbsp;&nbsp;&nbsp;魏之来求救数矣，寡人知魏之急已。”唐雎对曰：“大王已知魏之急而救不发者，<br /><br />&nbsp;&nbsp;&nbsp;&nbsp;臣窃以为用策之臣无任矣。夫魏，一万乘之国也，然所以西面而事秦，称东藩，<br /><br />&nbsp;&nbsp;&nbsp;&nbsp;受冠带，祠春秋者，以秦之足以为与也。今齐、楚之兵已合於魏郊矣，而秦救<br /><br />&nbsp;&nbsp;&nbsp;&nbsp;不发，亦将赖其未急也。使之大急，彼且割地而约从，王尚何救焉？必待其急而<br /><br />&nbsp;&nbsp;&nbsp;&nbsp;救之，是失一东藩之魏而二敌之齐、楚，则王何利焉？”於是秦昭王遽为发兵<br /><br />&nbsp;&nbsp;&nbsp;&nbsp;救魏。魏氏复定。<br /><br />&nbsp;&nbsp;&nbsp;&nbsp;赵使人谓魏王曰：“为我杀范痤，吾请献七十里之地。”魏王曰：“诺。”<br /><br />&nbsp;&nbsp;&nbsp;&nbsp;使吏捕之，围而未杀。痤因上屋骑危，谓使者曰：“与其以死痤市，不如以生痤<br /><br />&nbsp;&nbsp;&nbsp;&nbsp;市。有如痤死，赵不予王地，则王将柰何？故不若与先定割地，然后杀痤。”魏<br /><br />&nbsp;&nbsp;&nbsp;&nbsp;王曰：“善。”痤因上书信陵君曰：“痤，故魏之免相也，赵以地杀痤而魏王听<br /><br />&nbsp;&nbsp;&nbsp;&nbsp;之，有如秦亦将袭赵之欲，则君且柰何？”信陵君言於王而出之。<br /><br />&nbsp;&nbsp;&nbsp;&nbsp;魏王以秦救之故，欲亲秦而伐韩，以求故地。无忌谓魏王曰：<br /><br />&nbsp;&nbsp;&nbsp;&nbsp;秦与戎翟同俗，有虎狼之心，贪戾好利无信，不识礼义德行。苟有利焉，不<br /><br />&nbsp;&nbsp;&nbsp;&nbsp;顾亲戚兄弟，若禽兽耳，此天下之所识也，非有所施厚积德也。故太后母也，而<br /><br />&nbsp;&nbsp;&nbsp;&nbsp;以忧死；穰侯舅也，功莫大焉，而竟逐之；两弟无罪，而再夺之国。此於亲戚若<br /><br />&nbsp;&nbsp;&nbsp;&nbsp;此，而况於仇雠之国乎？今王与秦共伐韩而益近秦患，臣甚惑之。而王不识则不<br /><br />&nbsp;&nbsp;&nbsp;&nbsp;明，群臣莫以闻则不忠。<br /><br />&nbsp;&nbsp;&nbsp;&nbsp;今韩氏以一女子奉一弱主，内有大乱，外交秦魏之兵，王以为不亡乎？韩<br /><br />&nbsp;&nbsp;&nbsp;&nbsp;亡，秦有郑地，与大梁邺，王以为安乎？王欲得故地，今负秦之亲，王以为利<br /><br />&nbsp;&nbsp;&nbsp;&nbsp;乎？<br /><br />&nbsp;&nbsp;&nbsp;&nbsp;秦非无事之国也，韩亡之后必将更事，更事必就易与利，就易与利必不伐楚<br /><br />&nbsp;&nbsp;&nbsp;&nbsp;与赵矣。是何也？夫越山逾河，绝韩上党而攻赵，是复阏与之事，秦必不为也。<br /><br />&nbsp;&nbsp;&nbsp;&nbsp;若道河内，倍邺、朝歌，绝漳滏水，与赵兵决於邯郸之郊，是知伯之祸也，秦又<br /><br />&nbsp;&nbsp;&nbsp;&nbsp;不敢。伐楚，道涉谷，行三千里。而攻冥q之塞，所行甚远，所攻甚难，秦又<br /><br />&nbsp;&nbsp;&nbsp;&nbsp;不为也。若道河外，倍大梁，右上蔡、召陵，与楚兵决於陈郊，秦又不敢。故曰<br /><br />&nbsp;&nbsp;&nbsp;&nbsp;秦必不伐楚与赵矣，又不攻卫与齐矣。<br /><br />&nbsp;&nbsp;&nbsp;&nbsp;夫韩亡之后，兵出之日，非魏无攻已。秦固有怀、茅、邢丘，城津以临<br /><br />&nbsp;&nbsp;&nbsp;&nbsp;河内，河内共、汲。必危；有郑地，得垣雍，决荧泽水灌大梁，大梁必亡。王之<br /><br />&nbsp;&nbsp;&nbsp;&nbsp;使者出过而恶安陵氏於秦，秦之欲诛之久矣。秦叶阳、昆阳与舞阳邻，听使者之<br /><br />&nbsp;&nbsp;&nbsp;&nbsp;恶之，随安陵氏而亡之，绕舞阳之北，以东临许，南国必危，国无害乎？<br /><br />&nbsp;&nbsp;&nbsp;&nbsp;夫憎韩不爱安陵氏可也，夫不患秦之不爱南国非也。异日者，秦在河西晋，<br /><br />&nbsp;&nbsp;&nbsp;&nbsp;国去梁千里，有河山以阑之，有周韩以间之。从林乡军以至于今，秦七攻魏，五<br /><br />&nbsp;&nbsp;&nbsp;&nbsp;入囿中，边城尽拔，文台堕，垂都焚，林木伐，麋鹿尽，而国继以围。又长驱梁<br /><br />&nbsp;&nbsp;&nbsp;&nbsp;北，东至陶卫之郊，北至平监。所亡於秦者，山南山北，河外河内，大县数十，<br /><br />&nbsp;&nbsp;&nbsp;&nbsp;名都数百。秦乃在河西晋，去梁千里，而祸若是矣，又况於使秦无韩，有郑地，<br /><br />&nbsp;&nbsp;&nbsp;&nbsp;无河山而阑之，无周韩而间之，去大梁百里，祸必由此矣。<br /><br />&nbsp;&nbsp;&nbsp;&nbsp;异日者，从之不成也，楚、魏疑而韩不可得也。今韩受兵三年，秦桡之以讲，<br /><br />&nbsp;&nbsp;&nbsp;&nbsp;识亡不听，投质於赵，请为天下雁行顿刃，楚、赵必集兵，皆识秦之欲无穷也，<br /><br />&nbsp;&nbsp;&nbsp;&nbsp;非尽亡天下之国而臣海内，必不休矣。是故臣愿以从事王，王速受楚赵之约，而<br /><br />&nbsp;&nbsp;&nbsp;&nbsp;挟韩之质以存韩，而求故地，韩必效之。此士民不劳而故地得，其功多於与秦共<br /><br />&nbsp;&nbsp;&nbsp;&nbsp;伐韩，而又与秦邻之祸也。<br /><br />&nbsp;&nbsp;&nbsp;&nbsp;夫存韩安魏而利天下，此亦王之天时已。通韩上党於共、甯，使道安成，出<br /><br />&nbsp;&nbsp;&nbsp;&nbsp;入赋之，是魏重质韩以其上党也。今有其赋，足以富国。韩必德魏爱魏重魏畏魏，<br /><br />&nbsp;&nbsp;&nbsp;&nbsp;韩必不敢反魏，是韩则魏之县也。魏得韩以为县，卫、大梁、河外必安矣。今不<br /><br />&nbsp;&nbsp;&nbsp;&nbsp;存韩，二周、安陵必危，楚、赵大破，卫、齐甚畏，天下西乡而驰秦入朝而为臣<br /><br />&nbsp;&nbsp;&nbsp;&nbsp;不久矣。<br /><br />&nbsp;&nbsp;&nbsp;&nbsp;二十年，秦围邯郸，信陵君无忌矫夺将军晋鄙兵以救赵，赵得全。无忌因留<br /><br />&nbsp;&nbsp;&nbsp;&nbsp;赵。二十六年，秦昭王卒。<br /><br />&nbsp;&nbsp;&nbsp;&nbsp;三十年，无忌归魏，率五国兵攻秦，败之河外，走蒙骜。魏太子增质於秦，<br /><br />&nbsp;&nbsp;&nbsp;&nbsp;秦怒，欲囚魏太子增。或为增谓秦王曰：“公孙喜固谓魏相曰‘请以魏疾击秦，<br /><br />&nbsp;&nbsp;&nbsp;&nbsp;秦王怒，必囚增。魏王又怒，击秦，秦必伤’。今王囚增，是喜之计中也。故不<br /><br />&nbsp;&nbsp;&nbsp;&nbsp;若贵增而合魏，以疑之於齐、韩。”秦乃止增。<br /><br />&nbsp;&nbsp;&nbsp;&nbsp;三十一年，秦王政初立。<br /><br />&nbsp;&nbsp;&nbsp;&nbsp;三十四年，安王卒，太子增立，是为景⊥酢Ｐ帕昃无忌卒。<br /><br />&nbsp;&nbsp;&nbsp;&nbsp;景⊥踉年，秦拔我二十城，以为秦东郡。二年，秦拔我朝歌。卫徙野王。<br /><br />&nbsp;&nbsp;&nbsp;&nbsp;三年，秦拔我汲。五年，秦拔我垣、蒲阳、衍。十五年，景⊥踝洌子王假立。<br /><br />&nbsp;&nbsp;&nbsp;&nbsp;王假元年，燕太子丹使荆轲刺秦王，秦王觉之。<br /><br />&nbsp;&nbsp;&nbsp;&nbsp;三年，秦灌大梁，虏王假，遂灭魏以为郡县。<br /><br />&nbsp;&nbsp;&nbsp;&nbsp;太史公曰：吾m故大梁之墟，墟中人曰：“秦之破梁，引河沟而灌大梁，三<br /><br />&nbsp;&nbsp;&nbsp;&nbsp;月城坏，王请降，遂灭魏。”说者皆曰魏以不用信陵君故，国削弱至於亡，余以<br /><br />&nbsp;&nbsp;&nbsp;&nbsp;为不然。天方令秦平海内，其业未成，魏虽得阿衡之佐，曷益乎？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,74);">加入书签</a><a
                        href="73.html">上一页</a>&larr;<a href="index.html">返回列表</a>&rarr;<a
                            href="75.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "73.html"; var next_page = "75.html"; var index_page = "index.html"; var sortid = "9"; var article_id = "1"; var chapter_id = "74"; var articlename = "史记"; var chaptername = "世家 魏世家第十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>