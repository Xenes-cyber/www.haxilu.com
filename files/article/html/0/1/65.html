<!DOCTYPE html>
<html>
<head>
<meta charset="gbk" />
<title>史记-世家 管蔡世家第五-在线阅读-哈西文学网</title>
<meta name="keywords" content="司马迁，史记，世家 管蔡世家第五全文，世家 管蔡世家第五在线阅读 哈西文学网" />
<meta name="description" content="哈西文学网提供司马迁的史记 世家 管蔡世家第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/65.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/65.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 管蔡世家第五</h1>
            <div class="link xb">
                <a href="64.html">上一页</a>&larr;<a href="index.html">返回列表</a>&rarr;<a
                    href="66.html">下一页</a></div>			
            <div id="BookText">&nbsp;&nbsp;&nbsp;&nbsp;管叔鲜、蔡叔度者，周文王子而武王弟也。武王同母兄弟十人。母曰太姒，<br /><br />&nbsp;&nbsp;&nbsp;&nbsp;文王正妃也。其长子曰伯邑考，次曰武王发，次曰管叔鲜，次曰周公旦，次曰蔡<br /><br />&nbsp;&nbsp;&nbsp;&nbsp;叔度，次曰曹叔振铎，次曰成叔武，次曰霍叔处，次曰康叔封，次曰冉季载。冉<br /><br />&nbsp;&nbsp;&nbsp;&nbsp;季载最少。同母昆弟十人，唯发、旦贤，左右辅文王，故文王舍伯邑考而以发为<br /><br />&nbsp;&nbsp;&nbsp;&nbsp;太子。及文王崩而发立，是为武王。伯邑考既已前卒矣。<br /><br />&nbsp;&nbsp;&nbsp;&nbsp;武王已克殷纣，平天下，封功臣昆弟。於是封叔鲜於管，封叔度於蔡：二人<br /><br />&nbsp;&nbsp;&nbsp;&nbsp;相纣子武庚禄父，治殷遗民。封叔旦於鲁而相周，为周公。封叔振铎於曹，封叔<br /><br />&nbsp;&nbsp;&nbsp;&nbsp;武於成，封叔处於霍。康叔封、冉季载皆少，未得封。<br /><br />&nbsp;&nbsp;&nbsp;&nbsp;武王既崩，成王少，周公旦专王室。管叔、蔡叔疑周公之为不利於成王，乃<br /><br />&nbsp;&nbsp;&nbsp;&nbsp;挟武庚以作乱。周公旦承成王命伐诛武庚，杀管叔，而放蔡叔，迁之，与车十乘，<br /><br />&nbsp;&nbsp;&nbsp;&nbsp;徒七十人从。而分殷馀民为二：其一封微子启於宋，以续殷祀；其一封康叔为卫<br /><br />&nbsp;&nbsp;&nbsp;&nbsp;君，是为卫康叔。封季载於冉。冉季、康叔皆有驯行，於是周公举康叔为周司寇，<br /><br />&nbsp;&nbsp;&nbsp;&nbsp;冉季为周司空，以佐成王治，皆有令名於天下。<br /><br />&nbsp;&nbsp;&nbsp;&nbsp;蔡叔度既迁而死。其子曰胡，胡乃改行，率德驯善。周公闻之，而举胡以为<br /><br />&nbsp;&nbsp;&nbsp;&nbsp;鲁卿士，鲁国治。於是周公言於成王，复封胡於蔡，以奉蔡叔之祀，是为蔡仲。<br /><br />&nbsp;&nbsp;&nbsp;&nbsp;馀五叔皆就国，无为天子吏者。<br /><br />&nbsp;&nbsp;&nbsp;&nbsp;蔡仲卒，子蔡伯荒立。蔡伯荒卒，子宫侯立。宫侯卒，子厉侯立。厉侯卒，<br /><br />&nbsp;&nbsp;&nbsp;&nbsp;子武侯立。武侯之时，周厉王失国，奔彘，共和行政，诸侯多叛周。<br /><br />&nbsp;&nbsp;&nbsp;&nbsp;武侯卒，子夷侯立。夷侯十一年，周宣王即位。二十八年，夷侯卒，子侯<br /><br />&nbsp;&nbsp;&nbsp;&nbsp;所事立。<br /><br />&nbsp;&nbsp;&nbsp;&nbsp;侯三十九年，周幽王为犬戎所杀，周室卑而东徙。秦始得列为诸侯。<br /><br />&nbsp;&nbsp;&nbsp;&nbsp;四十八年，侯卒，子共侯兴立。共侯二年卒，子戴侯立。戴侯十年卒，子<br /><br />&nbsp;&nbsp;&nbsp;&nbsp;宣侯措父立。<br /><br />&nbsp;&nbsp;&nbsp;&nbsp;宣侯二十八年，鲁隐公初立。三十五年，宣侯卒，子桓侯封人立。桓侯三年，<br /><br />&nbsp;&nbsp;&nbsp;&nbsp;鲁弑其君隐公。二十年，桓侯卒，弟哀侯献舞立。<br /><br />&nbsp;&nbsp;&nbsp;&nbsp;哀侯十一年，初，哀侯娶陈，息侯亦娶陈。息夫人将归，过蔡，蔡侯不敬。<br /><br />&nbsp;&nbsp;&nbsp;&nbsp;息侯怒，请楚文王：“来伐我，我求救於蔡，蔡必来，楚因击之，可以有功。”<br /><br />&nbsp;&nbsp;&nbsp;&nbsp;楚文王从之，虏蔡哀侯以归。哀侯留九岁，死於楚。凡立二十年卒。蔡人立其子<br /><br />&nbsp;&nbsp;&nbsp;&nbsp;Z，是为缪侯。<br /><br />&nbsp;&nbsp;&nbsp;&nbsp;缪侯以其女弟为齐桓公夫人。十八年，齐桓公与蔡女戏船中，夫人荡舟，桓<br /><br />&nbsp;&nbsp;&nbsp;&nbsp;公止之，不止，公怒，归蔡女而不绝也。蔡侯怒，嫁其弟。齐桓公怒，伐蔡；蔡<br /><br />&nbsp;&nbsp;&nbsp;&nbsp;溃，遂虏缪侯，南至楚邵陵。已而诸侯为蔡谢齐，齐侯归蔡侯。二十九年，缪侯<br /><br />&nbsp;&nbsp;&nbsp;&nbsp;卒，子庄侯甲午立。<br /><br />&nbsp;&nbsp;&nbsp;&nbsp;庄侯三年，齐桓公卒。十四年，晋文公败楚於城濮。二十年，楚太子商臣弑<br /><br />&nbsp;&nbsp;&nbsp;&nbsp;其父成王代立。二十五年，秦穆公卒。三十三年，楚庄王即位。三十四年，庄侯<br /><br />&nbsp;&nbsp;&nbsp;&nbsp;卒，子文侯申立。<br /><br />&nbsp;&nbsp;&nbsp;&nbsp;文侯十四年，楚庄王伐陈，杀夏徵舒。十五年，楚围郑，郑降楚，楚复y<br /><br />&nbsp;&nbsp;&nbsp;&nbsp;之。二十年，文侯卒，子景侯固立。<br /><br />&nbsp;&nbsp;&nbsp;&nbsp;景侯元年，楚庄王卒。四十九年，景侯为太子般娶妇於楚，而景侯通焉。太<br /><br />&nbsp;&nbsp;&nbsp;&nbsp;子弑景侯而自立，是为灵侯。<br /><br />&nbsp;&nbsp;&nbsp;&nbsp;灵侯二年，楚公子围弑其王郏敖而自立，为灵王。九年，陈司徒招弑其君哀<br /><br />&nbsp;&nbsp;&nbsp;&nbsp;公。楚使公子弃疾灭陈而有之。十二年，楚灵王以灵侯弑其父，诱蔡灵侯于申，<br /><br />&nbsp;&nbsp;&nbsp;&nbsp;伏甲饮之，醉而杀之，刑其士卒七十人。令公子弃疾围蔡。十一月，灭蔡，使弃<br /><br />&nbsp;&nbsp;&nbsp;&nbsp;疾为蔡公。<br /><br />&nbsp;&nbsp;&nbsp;&nbsp;楚灭蔡三岁，楚公子弃疾弑其君灵王代立，为平王。平王乃求蔡景侯少子庐，<br /><br />&nbsp;&nbsp;&nbsp;&nbsp;立之，是为平侯。是年，楚亦复立陈。楚平王初立，欲亲诸侯，故复立陈、蔡后。<br /><br />&nbsp;&nbsp;&nbsp;&nbsp;平侯九年卒，灵侯般之孙东国攻平侯子而自立，是为悼侯。悼侯父曰隐太子<br /><br />&nbsp;&nbsp;&nbsp;&nbsp;友。隐太子友者，灵侯之太子，平侯立而杀隐太子，故平侯卒而隐太子之子东国<br /><br />&nbsp;&nbsp;&nbsp;&nbsp;攻平侯子而代立，是为悼侯。悼侯三年卒，弟昭侯申立。<br /><br />&nbsp;&nbsp;&nbsp;&nbsp;昭侯十年，朝楚昭王，持美裘二，献其一於昭王而自衣其一。楚相子常欲之，<br /><br />&nbsp;&nbsp;&nbsp;&nbsp;不与。子常谗蔡侯，留之楚三年。蔡侯知之，乃献其裘於子常；子常受之，乃言<br /><br />&nbsp;&nbsp;&nbsp;&nbsp;归蔡侯。蔡侯归而之晋，请与晋伐楚。<br /><br />&nbsp;&nbsp;&nbsp;&nbsp;十三年春，与卫灵公会邵陵。蔡侯私於周苌弘以求长於卫；卫使史言康<br /><br />&nbsp;&nbsp;&nbsp;&nbsp;叔之功德，乃长卫。夏，为晋灭沈，楚怒，攻蔡。蔡昭侯使其子为质於吴，以共<br /><br />&nbsp;&nbsp;&nbsp;&nbsp;伐楚。冬，与吴王阖闾遂破楚入郢。蔡怨子常，子常恐，奔郑。十四年，吴去而<br /><br />&nbsp;&nbsp;&nbsp;&nbsp;楚昭王复国。十六年，楚令尹为其民泣以谋蔡，蔡昭侯惧。二十六年，孔子如蔡。<br /><br />&nbsp;&nbsp;&nbsp;&nbsp;楚昭王伐蔡，蔡恐，告急於吴。吴为蔡远，约迁以自近，易以相救；昭侯私许，<br /><br />&nbsp;&nbsp;&nbsp;&nbsp;不与大夫计。吴人来救蔡，因迁蔡于州来。二十八年，昭侯将朝于吴，大夫恐其<br /><br />&nbsp;&nbsp;&nbsp;&nbsp;复迁，乃令贼利杀昭侯；已而诛贼利以解过，而立昭侯子朔，是为成侯。<br /><br />&nbsp;&nbsp;&nbsp;&nbsp;成侯四年，宋灭曹。十年，齐田常弑其君简公。十三年，楚灭陈。十九年，<br /><br />&nbsp;&nbsp;&nbsp;&nbsp;成侯卒，子声侯产立。声侯十五年卒，子元侯立。元侯六年卒，子侯齐立。<br /><br />&nbsp;&nbsp;&nbsp;&nbsp;侯齐四年，楚惠王灭蔡，蔡侯齐亡，蔡遂绝祀。后陈灭三十三年。<br /><br />&nbsp;&nbsp;&nbsp;&nbsp;伯邑考，其后不知所封。武王发，其后为周，有本纪言。管叔鲜作乱诛死，<br /><br />&nbsp;&nbsp;&nbsp;&nbsp;无后。周公旦，其后为鲁，有世家言。蔡叔度，其后为蔡，有世家言。曹叔振铎，<br /><br />&nbsp;&nbsp;&nbsp;&nbsp;有后为曹，有世家言。成叔武，其后世无所见。霍叔处，其后晋献公时灭霍。康<br /><br />&nbsp;&nbsp;&nbsp;&nbsp;叔封，其后为卫，有世家言。冉季载，其后世无所见。<br /><br />&nbsp;&nbsp;&nbsp;&nbsp;太史公曰：管蔡作乱，无足载者。然周武王崩，成王少，天下既疑，赖同母<br /><br />&nbsp;&nbsp;&nbsp;&nbsp;之弟成叔、冉季之属十人为辅拂，是以诸侯卒宗周，故附之世家言。<br /><br />&nbsp;&nbsp;&nbsp;&nbsp;曹叔振铎者，周武王弟也。武王已克殷纣，封叔振铎於曹。<br /><br />&nbsp;&nbsp;&nbsp;&nbsp;叔振铎卒，子太伯脾立。太伯卒，子仲君平立。仲君平卒，子宫伯侯立。宫<br /><br />&nbsp;&nbsp;&nbsp;&nbsp;伯侯卒，子孝伯云立。孝伯云卒，子夷伯喜立。<br /><br />&nbsp;&nbsp;&nbsp;&nbsp;夷伯二十三年，周厉王奔于彘。<br /><br />&nbsp;&nbsp;&nbsp;&nbsp;三十年卒，弟幽伯立。幽伯九年，弟苏杀幽伯代立，是为戴伯。戴伯元年，<br /><br />&nbsp;&nbsp;&nbsp;&nbsp;周宣王已立三岁。三十年，戴伯卒，子惠伯兕立。<br /><br />&nbsp;&nbsp;&nbsp;&nbsp;惠伯二十五年，周幽王为犬戎所杀，因东徙，益卑，诸侯畔之。秦始列为诸<br /><br />&nbsp;&nbsp;&nbsp;&nbsp;侯。<br /><br />&nbsp;&nbsp;&nbsp;&nbsp;三十六，惠伯卒，子石甫立，其弟武杀之代立，是为缪公。缪公三年卒，子<br /><br />&nbsp;&nbsp;&nbsp;&nbsp;桓公终生立。<br /><br />&nbsp;&nbsp;&nbsp;&nbsp;桓公三十五年，鲁隐公立。四十五年，鲁弑其君隐公。四十六年，宋华父督<br /><br />&nbsp;&nbsp;&nbsp;&nbsp;弑其君殇公，及孔父。五十五年，桓公卒，子庄公夕姑立。<br /><br />&nbsp;&nbsp;&nbsp;&nbsp;庄公二十三年，齐桓公始霸。<br /><br />&nbsp;&nbsp;&nbsp;&nbsp;三十一年，庄公卒，子公夷立。公九年卒，子昭公班立。昭公六年，齐<br /><br />&nbsp;&nbsp;&nbsp;&nbsp;桓公败蔡，遂至楚召陵。九年，昭公卒，子共公襄立。<br /><br />&nbsp;&nbsp;&nbsp;&nbsp;共公十六年，初，晋公子重耳其亡过曹，曹君无礼，欲观其骈胁。负羁谏，<br /><br />&nbsp;&nbsp;&nbsp;&nbsp;不听，私善於重耳。二十一年，晋文公重耳伐曹，虏共公以归，令军毋入负羁<br /><br />&nbsp;&nbsp;&nbsp;&nbsp;之宗族闾。或说晋文公曰：“昔齐桓公会诸侯，复异姓；今君囚曹君，灭同姓，<br /><br />&nbsp;&nbsp;&nbsp;&nbsp;何以令於诸侯？”晋乃复归共公。<br /><br />&nbsp;&nbsp;&nbsp;&nbsp;二十五年，晋文公卒。三十五年，共公卒，子文公寿立。文公二十三年卒，<br /><br />&nbsp;&nbsp;&nbsp;&nbsp;子宣公立。宣公十七年卒，弟成公负刍立。<br /><br />&nbsp;&nbsp;&nbsp;&nbsp;成公三年，晋厉公伐曹，虏成公以归，已复释之。五年，晋栾书、中行偃使<br /><br />&nbsp;&nbsp;&nbsp;&nbsp;程滑弑其君厉公。二十三年，成公卒，子武公胜立。武公二十六年，楚公子弃疾<br /><br />&nbsp;&nbsp;&nbsp;&nbsp;弑其君灵王代立。二十七年，武公卒，子平公须立。平公四年卒，子悼公午立。<br /><br />&nbsp;&nbsp;&nbsp;&nbsp;是岁，宋、卫、陈、郑皆火。<br /><br />&nbsp;&nbsp;&nbsp;&nbsp;悼公八年，宋景公立。九年，悼公朝于宋，宋囚之；曹立其弟野，是为声公。<br /><br />&nbsp;&nbsp;&nbsp;&nbsp;悼公死於宋，归葬。<br /><br />&nbsp;&nbsp;&nbsp;&nbsp;声公五年，平公弟通弑声公代立，是为隐公。隐公四年，声公弟露弑隐公代<br /><br />&nbsp;&nbsp;&nbsp;&nbsp;立，是为靖公。靖公四年卒，子伯阳立。<br /><br />&nbsp;&nbsp;&nbsp;&nbsp;伯阳三年，国人有梦众君子立于社宫，谋欲亡曹；曹叔振铎止之，请待公孙<br /><br />&nbsp;&nbsp;&nbsp;&nbsp;，许之。旦，求之曹，无此人。梦者戒其子曰：“我亡，尔闻公孙为政，必<br /><br />&nbsp;&nbsp;&nbsp;&nbsp;去曹，无离曹祸。”及伯阳即位，好田弋之事。六年，曹野人公孙亦好田弋，<br /><br />&nbsp;&nbsp;&nbsp;&nbsp;获白雁而献之，且言田弋之说，因访政事。伯阳大说之，有宠，使为司城以听政。<br /><br />&nbsp;&nbsp;&nbsp;&nbsp;梦者之子乃亡去。<br /><br />&nbsp;&nbsp;&nbsp;&nbsp;公孙言霸说於曹伯。十四年，曹伯从之，乃背晋干宋。宋景公伐之，晋人<br /><br />&nbsp;&nbsp;&nbsp;&nbsp;不救。十五年，宋灭曹，执曹伯阳及公孙以归而杀之。曹遂绝其祀。<br /><br />&nbsp;&nbsp;&nbsp;&nbsp;太史公曰：余寻曹共公之不用僖负羁，乃乘轩者三百人，知唯德之不建。及<br /><br />&nbsp;&nbsp;&nbsp;&nbsp;振铎之梦，岂不欲引曹之祀者哉？如公孙不厥政，叔铎之祀忽诸。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,65);">加入书签</a><a
                        href="64.html">上一页</a>&larr;<a href="index.html">返回列表</a>&rarr;<a
                            href="66.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "64.html"; var next_page = "66.html"; var index_page = "index.html"; var sortid = "9"; var article_id = "1"; var chapter_id = "65"; var articlename = "史记"; var chaptername = "世家 管蔡世家第五"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>