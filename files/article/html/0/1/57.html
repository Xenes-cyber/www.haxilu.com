<!DOCTYPE html>
<html>
<head>
<meta charset="gbk" />
<title>史记-书 封禅书第六-在线阅读-哈西文学网</title>
<meta name="keywords" content="司马迁，史记，书 封禅书第六全文，书 封禅书第六在线阅读 哈西文学网" />
<meta name="description" content="哈西文学网提供司马迁的史记 书 封禅书第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/57.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/57.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>书 封禅书第六</h1>
            <div class="link xb">
                <a href="56.html">上一页</a>&larr;<a href="index.html">返回列表</a>&rarr;<a
                    href="58.html">下一页</a></div>			
            <div id="BookText">&nbsp;&nbsp;&nbsp;&nbsp;自古受命帝王，曷尝不封禅？盖有无其应而用事者矣，未有睹符瑞见而不臻<br /><br />&nbsp;&nbsp;&nbsp;&nbsp;乎泰山者也。虽受命而功不至，至梁父矣而德不洽，洽矣而日有不暇给，是以即<br /><br />&nbsp;&nbsp;&nbsp;&nbsp;事用希。传曰：“三年不为礼，礼必废；三年不为乐，乐必坏。”每世之隆，则<br /><br />&nbsp;&nbsp;&nbsp;&nbsp;封禅答焉，及衰而息。厥旷远者千有馀载，近者数百载，故其仪阙然堙灭，其详<br /><br />&nbsp;&nbsp;&nbsp;&nbsp;不可得而记闻云。<br /><br />&nbsp;&nbsp;&nbsp;&nbsp;《尚书》曰，舜在璇玑玉衡，以齐七政。遂类于上帝，于六宗，望山川，<br /><br />&nbsp;&nbsp;&nbsp;&nbsp;遍群神。辑五瑞，择吉月日，见四岳诸牧，还瑞。岁二月，东巡狩，至于岱宗。<br /><br />&nbsp;&nbsp;&nbsp;&nbsp;岱宗，泰山也。柴，望秩于山川。遂觐东后。东后者，诸侯也。合时月正日，同<br /><br />&nbsp;&nbsp;&nbsp;&nbsp;律度量衡，修五礼，五玉三帛二生一死贽。五月，巡狩至南岳。南岳，衡山也。<br /><br />&nbsp;&nbsp;&nbsp;&nbsp;八月，巡狩至西岳。西岳，华山也。十一月，巡狩至北岳。北岳，恒山也。皆如<br /><br />&nbsp;&nbsp;&nbsp;&nbsp;岱宗之礼。中岳，嵩高也。五载一巡狩。<br /><br />&nbsp;&nbsp;&nbsp;&nbsp;禹遵之。后十四世，至帝孔甲，淫德好神，神渎，二龙去之。其后三世，汤<br /><br />&nbsp;&nbsp;&nbsp;&nbsp;伐桀，欲迁夏社，不可，作夏社。后八世，至帝太戊，有桑Y生於廷，一暮大拱，<br /><br />&nbsp;&nbsp;&nbsp;&nbsp;惧。伊陟曰：“妖不胜德。”太戊修德，桑Y死。伊陟赞巫咸，巫咸之兴自此始。<br /><br />&nbsp;&nbsp;&nbsp;&nbsp;后十四世，帝武丁得傅说为相，殷复兴焉，称高宗。有雉登鼎耳g，武丁惧。祖<br /><br />&nbsp;&nbsp;&nbsp;&nbsp;己曰：“修德。”武丁从之，位以永宁。后五世，帝武乙慢神而震死。后三世，<br /><br />&nbsp;&nbsp;&nbsp;&nbsp;帝纣淫乱，武王伐之。由此观之，始未尝不肃祗，后稍怠慢也。<br /><br />&nbsp;&nbsp;&nbsp;&nbsp;周官曰，冬日至，祀天於南郊，迎长日之至；夏日至，祭地祗。皆用乐舞，<br /><br />&nbsp;&nbsp;&nbsp;&nbsp;而神乃可得而礼也。天子祭天下名山大川，五岳视三公，四渎视诸侯，诸侯祭其<br /><br />&nbsp;&nbsp;&nbsp;&nbsp;疆内名山大川。四渎者，江、河、淮、济也。天子曰明堂、辟雍，诸侯曰泮宫。<br /><br />&nbsp;&nbsp;&nbsp;&nbsp;周公既相成王，郊祀后稷以配天，宗祀文王於明堂以配上帝。自禹兴而修社<br /><br />&nbsp;&nbsp;&nbsp;&nbsp;祀，后稷稼穑，故有稷祠，郊社所从来尚矣。<br /><br />&nbsp;&nbsp;&nbsp;&nbsp;自周克殷后十四世，世益衰，礼乐废，诸侯恣行，而幽王为犬戎所败，周东<br /><br />&nbsp;&nbsp;&nbsp;&nbsp;徙雒邑。秦襄公攻戎救周，始列为诸侯。秦襄公既侯，居西垂，自以为主少之<br /><br />&nbsp;&nbsp;&nbsp;&nbsp;神，作西，祠白帝，其牲用骝驹黄牛羝羊各一云。其后十六年，秦文公东猎F<br /><br />&nbsp;&nbsp;&nbsp;&nbsp;渭之间，卜居之而吉。文公梦黄蛇自天下属地，其口止於~衍。文公问史敦，敦<br /><br />&nbsp;&nbsp;&nbsp;&nbsp;曰：“此上帝之徵，君其祠之。”於是作~，用三牲郊祭白帝焉。<br /><br />&nbsp;&nbsp;&nbsp;&nbsp;自未作~也，而雍旁故有吴阳武，雍东有好，皆废无祠。或曰：“自<br /><br />&nbsp;&nbsp;&nbsp;&nbsp;古以雍州积高，神明之T，故立郊上帝，诸神祠皆聚云。盖黄帝时尝用事，<br /><br />&nbsp;&nbsp;&nbsp;&nbsp;虽晚周亦郊焉。”其语不经见，缙绅者不道。<br /><br />&nbsp;&nbsp;&nbsp;&nbsp;作~后九年，文公获若石云，于陈仓北阪城祠之。其神或岁不至，或岁数<br /><br />&nbsp;&nbsp;&nbsp;&nbsp;来，来也常以夜，光辉若流星，从东南来集于祠城，则若雄鸡，其声殷云，野鸡<br /><br />&nbsp;&nbsp;&nbsp;&nbsp;夜g。以一牢祠，命曰陈宝。<br /><br />&nbsp;&nbsp;&nbsp;&nbsp;作~后七十八年，秦德公既立，卜居雍，“后子孙饮马於河”，遂都雍。<br /><br />&nbsp;&nbsp;&nbsp;&nbsp;雍之诸祠自此兴。用三百牢於~。作伏祠。磔狗邑四门，以御蛊。<br /><br />&nbsp;&nbsp;&nbsp;&nbsp;德公立二年卒。其后四年，秦宣公作密於渭南，祭青帝。<br /><br />&nbsp;&nbsp;&nbsp;&nbsp;其后十四年，秦缪公立，病卧五日不寤；寤，乃言梦见上帝，上帝命缪公平<br /><br />&nbsp;&nbsp;&nbsp;&nbsp;晋乱。史书而记藏之府。而后世皆曰秦缪公上天。<br /><br />&nbsp;&nbsp;&nbsp;&nbsp;秦缪公即位九年，齐桓公既霸，会诸侯於葵丘，而欲封禅。管仲曰：“古者<br /><br />&nbsp;&nbsp;&nbsp;&nbsp;封泰山禅梁父者七十二家，而夷吾所记者十有二焉。昔无怀氏封泰山，禅云云；<br /><br />&nbsp;&nbsp;&nbsp;&nbsp;羲封泰山，禅云云；神农封泰山，禅云云；炎帝封泰山，禅云云；黄帝封泰山，<br /><br />&nbsp;&nbsp;&nbsp;&nbsp;禅亭亭；颛顼封泰山，禅云云；帝V封泰山，禅云云；尧封泰山，禅云云；舜<br /><br />&nbsp;&nbsp;&nbsp;&nbsp;封泰山，禅云云；禹封泰山，禅会稽；汤封泰山，禅云云；周成王封泰山，禅社<br /><br />&nbsp;&nbsp;&nbsp;&nbsp;首：皆受命然后得封禅。”桓公曰：“寡人北伐山戎，过孤竹；西伐大夏，涉流<br /><br />&nbsp;&nbsp;&nbsp;&nbsp;沙，束马悬车，上卑耳之山；南伐至召陵，登熊耳山以望江汉。兵车之会三，而<br /><br />&nbsp;&nbsp;&nbsp;&nbsp;乘车之会六，九合诸侯，一匡天下，诸侯莫违我。昔三代受命，亦何以异乎？”<br /><br />&nbsp;&nbsp;&nbsp;&nbsp;於是管仲睹桓公不可穷以辞，因设之以事，曰：“古之封禅，z上之黍，北里<br /><br />&nbsp;&nbsp;&nbsp;&nbsp;之禾，所以为盛；江淮之间，一茅三脊，所以为藉也。东海致比目之鱼，西海致<br /><br />&nbsp;&nbsp;&nbsp;&nbsp;比翼之鸟，然后物有不召而自至者十有五焉。今凤皇麒麟不来，嘉Y不生，而蓬<br /><br />&nbsp;&nbsp;&nbsp;&nbsp;蒿藜莠茂，鸱枭数至，而欲封禅，毋乃不可乎？”於是桓公乃止。是岁，秦缪公<br /><br />&nbsp;&nbsp;&nbsp;&nbsp;内晋君夷吾。其后三置晋国之君，平其乱。缪公立三十九年而卒。<br /><br />&nbsp;&nbsp;&nbsp;&nbsp;其后百有馀年，而孔子论述六，传略言易姓而王，封泰山禅乎梁父者七十<br /><br />&nbsp;&nbsp;&nbsp;&nbsp;馀王矣，其俎豆之礼不章，盖难言之。或问E之说，孔子曰：“不知。知E之说，<br /><br />&nbsp;&nbsp;&nbsp;&nbsp;其於天下也视其掌。”诗云纣在位，文王受命，政不及泰山。武王克殷二年，天<br /><br />&nbsp;&nbsp;&nbsp;&nbsp;下未宁而崩。爰周德之洽维成王，成王之封禅则近之矣。及后陪臣执政，季氏旅<br /><br />&nbsp;&nbsp;&nbsp;&nbsp;於泰山，仲尼讥之。<br /><br />&nbsp;&nbsp;&nbsp;&nbsp;是时苌弘以方事周灵王，诸侯莫朝周，周力少，苌弘乃明鬼神事，设射首。<br /><br />&nbsp;&nbsp;&nbsp;&nbsp;首者，诸侯之不来者。依物怪欲以致诸侯。诸侯不从，而晋人执杀苌弘。周人<br /><br />&nbsp;&nbsp;&nbsp;&nbsp;之言方怪者自苌弘。<br /><br />&nbsp;&nbsp;&nbsp;&nbsp;其后百馀年，秦灵公作吴阳上，祭黄帝；作下，祭炎帝。<br /><br />&nbsp;&nbsp;&nbsp;&nbsp;后四十八年，周太史儋见秦献公曰：“秦始与周合，合而离，五百岁当复合，<br /><br />&nbsp;&nbsp;&nbsp;&nbsp;合十七年而霸王出焉。”栎阳雨金，秦献公自以为得金瑞，故作畦栎阳而祀白<br /><br />&nbsp;&nbsp;&nbsp;&nbsp;帝。<br /><br />&nbsp;&nbsp;&nbsp;&nbsp;其后百二十岁而秦灭周，周之九鼎入于秦。或曰宋太丘社亡，而鼎没于泗水<br /><br />&nbsp;&nbsp;&nbsp;&nbsp;彭城下。<br /><br />&nbsp;&nbsp;&nbsp;&nbsp;其后百一十五年而秦并天下。<br /><br />&nbsp;&nbsp;&nbsp;&nbsp;秦始皇既并天下而帝，或曰：“黄帝得土德，黄龙地P见。夏得木德，青<br /><br />&nbsp;&nbsp;&nbsp;&nbsp;龙止於郊，草木畅茂。殷得金德，银自山溢。周得火德，有赤乌之符。今秦变周，<br /><br />&nbsp;&nbsp;&nbsp;&nbsp;水德之时。昔秦文公出猎，获黑龙，此其水德之瑞。”於是秦更命河曰“德水”，<br /><br />&nbsp;&nbsp;&nbsp;&nbsp;以冬十月为年首，色上黑，度以六为名，音上大吕，事统上法。<br /><br />&nbsp;&nbsp;&nbsp;&nbsp;即帝位三年，东巡郡县，祠驺峄山，颂秦功业。於是徵从齐鲁之儒生博士七<br /><br />&nbsp;&nbsp;&nbsp;&nbsp;十人，至乎泰山下。诸儒生或议曰：“古者封禅为蒲车，恶伤山之土石草木；埽<br /><br />&nbsp;&nbsp;&nbsp;&nbsp;地而祭，席用菹秸，言其易遵也。”始皇闻此议各乖异，难施用，由此绌儒生。<br /><br />&nbsp;&nbsp;&nbsp;&nbsp;而遂除车道，上自泰山阳至巅，立石颂秦始皇帝德，明其得封也。从yīn道下，禅<br /><br />&nbsp;&nbsp;&nbsp;&nbsp;於梁父。其礼颇采太祝之祀雍上帝所用，而封藏皆z之，世不得而记也。<br /><br />&nbsp;&nbsp;&nbsp;&nbsp;始皇之上泰山，中阪遇暴风雨，休於大树下。诸儒生既绌，不得与用於封事<br /><br />&nbsp;&nbsp;&nbsp;&nbsp;之礼，闻始皇遇风雨，则讥之。<br /><br />&nbsp;&nbsp;&nbsp;&nbsp;於是始皇遂东游海上，行礼祠名山大川及八神，求仙人羡门之属。八神将自<br /><br />&nbsp;&nbsp;&nbsp;&nbsp;古而有之，或曰太公以来作之。齐所以为齐，以天齐也。其祀绝莫知起时。八神：<br /><br />&nbsp;&nbsp;&nbsp;&nbsp;一曰天主，祠天齐。天齐渊水，居临南郊山下者。二曰地主，祠泰山梁父。盖<br /><br />&nbsp;&nbsp;&nbsp;&nbsp;天好阴，祠之必於高山之下，小山之上，命曰“”；地贵阳，祭之必於泽中圜<br /><br />&nbsp;&nbsp;&nbsp;&nbsp;丘云。三曰兵主，祠蚩尤。蚩尤在东平陆监乡，齐之西境也。四曰阴主，祠三山。<br /><br />&nbsp;&nbsp;&nbsp;&nbsp;五曰阳主，祠之罘。六曰月主，祠之莱山。皆在齐北，并勃海。七曰日主，祠成<br /><br />&nbsp;&nbsp;&nbsp;&nbsp;山。成山斗入海，最居齐东北隅，以迎日出云。八曰四时主，祠琅邪。琅邪在齐<br /><br />&nbsp;&nbsp;&nbsp;&nbsp;东方，盖岁之所始。皆各用一牢具祠，而巫祝所损益，币杂异焉。<br /><br />&nbsp;&nbsp;&nbsp;&nbsp;自齐威、宣之时，驺子之徒论著终始五德之运，及秦帝而齐人奏之，故始皇<br /><br />&nbsp;&nbsp;&nbsp;&nbsp;采用之。而宋毋忌、正伯侨、充尚、羡门高最后皆燕人，为方仙道，形解销化，<br /><br />&nbsp;&nbsp;&nbsp;&nbsp;依於鬼神之事。驺衍以阴阳主运显於诸侯，而燕齐海上之方士传其术不能通，然<br /><br />&nbsp;&nbsp;&nbsp;&nbsp;则怪迂阿谀苟合之徒自此兴，不可胜数也。<br /><br />&nbsp;&nbsp;&nbsp;&nbsp;自威、宣、燕昭使人入海求蓬莱、方丈、瀛洲。此三神山者，其傅在勃海中，<br /><br />&nbsp;&nbsp;&nbsp;&nbsp;去人不远；患且至，则船风引而去。盖尝有至者，诸仙人及不死之药皆在焉。其<br /><br />&nbsp;&nbsp;&nbsp;&nbsp;物禽兽尽白，而黄金银为宫阙。未至，望之如云；及到，三神山反居水下。临之，<br /><br />&nbsp;&nbsp;&nbsp;&nbsp;风辄引去，终莫能至云。世主莫不甘心焉。及至秦始皇并天下，至海上，则方士<br /><br />&nbsp;&nbsp;&nbsp;&nbsp;言之不可胜数。始皇自以为至海上而恐不及矣，使人乃赍童男女入海求之。船交<br /><br />&nbsp;&nbsp;&nbsp;&nbsp;海中，皆以风为解，曰未能至，望见之焉。其明年，始皇复游海上，至琅邪，过<br /><br />&nbsp;&nbsp;&nbsp;&nbsp;恒山，从上党归。后三年，游碣石，考入海方士，从上郡归。后五年，始皇南至<br /><br />&nbsp;&nbsp;&nbsp;&nbsp;湘山，遂登会稽，并海上，冀遇海中三神山之奇药。不得，还至沙丘崩。<br /><br />&nbsp;&nbsp;&nbsp;&nbsp;二世元年，东巡碣石，并海南，历泰山，至会稽，皆礼祠之，而刻勒始皇所<br /><br />&nbsp;&nbsp;&nbsp;&nbsp;立石书旁，以章始皇之功德。其秋，诸侯畔秦。三年而二世弑死。<br /><br />&nbsp;&nbsp;&nbsp;&nbsp;始皇封禅之后十二岁，秦亡。诸儒生疾秦焚诗书，诛J文学，百姓怨其法，<br /><br />&nbsp;&nbsp;&nbsp;&nbsp;天下畔之，皆讹曰：“始皇上泰山，为暴风雨所击，不得封禅。”此岂所谓无其<br /><br />&nbsp;&nbsp;&nbsp;&nbsp;德而用事者邪？<br /><br />&nbsp;&nbsp;&nbsp;&nbsp;昔三代之居皆在河洛之间，故嵩高为中岳，而四岳各如其方，四渎咸在山东。<br /><br />&nbsp;&nbsp;&nbsp;&nbsp;至秦称帝，都咸阳，则五岳、四渎皆并在东方。自五帝以至秦，轶兴轶衰，名山<br /><br />&nbsp;&nbsp;&nbsp;&nbsp;大川或在诸侯，或在天子，其礼损益世殊，不可胜记。及秦并天下，令祠官所常<br /><br />&nbsp;&nbsp;&nbsp;&nbsp;奉天地名山大川鬼神可得而序也。<br /><br />&nbsp;&nbsp;&nbsp;&nbsp;於是自ヒ远，名山五，大川祠二。曰太室。太室，嵩高也。恒山，泰山，<br /><br />&nbsp;&nbsp;&nbsp;&nbsp;会稽，湘山。水曰济，曰淮。春以脯酒为岁祠，因泮冻，秋涸冻，冬塞祷祠。其<br /><br />&nbsp;&nbsp;&nbsp;&nbsp;牲用牛犊各一，牢具币各异。<br /><br />&nbsp;&nbsp;&nbsp;&nbsp;自华以西，名山七，名川四。曰华山，薄山。薄山者，衰山也。岳山，岐山，<br /><br />&nbsp;&nbsp;&nbsp;&nbsp;吴岳，鸿冢，渎山。渎山，蜀之汶山。水曰河，祠临晋；沔，祠汉中；湫渊，祠<br /><br />&nbsp;&nbsp;&nbsp;&nbsp;朝冉阝；江水，祠蜀。亦春秋泮涸祷塞，如东方名山川；而牲牛犊牢具币各异。<br /><br />&nbsp;&nbsp;&nbsp;&nbsp;而四大冢鸿、岐、吴、岳，皆有尝禾。<br /><br />&nbsp;&nbsp;&nbsp;&nbsp;陈宝节来祠。其河加有尝醪。此皆在雍州之域，近天子之都，故加车一乘，<br /><br />&nbsp;&nbsp;&nbsp;&nbsp;骝驹四。<br /><br />&nbsp;&nbsp;&nbsp;&nbsp;霸、产、长水、沣、涝、泾、渭皆非大川，以近咸阳，尽得比山川祠，而无<br /><br />&nbsp;&nbsp;&nbsp;&nbsp;诸加。<br /><br />&nbsp;&nbsp;&nbsp;&nbsp;F、洛二渊，鸣泽、蒲山、岳<山胥>山之属，为小山川，亦皆岁祷塞泮涸祠，<br /><br />&nbsp;&nbsp;&nbsp;&nbsp;礼不必同。<br /><br />&nbsp;&nbsp;&nbsp;&nbsp;而雍有日、月、参、辰、南北斗、荧惑、太白、岁星、填星、辰星、二十八<br /><br />&nbsp;&nbsp;&nbsp;&nbsp;宿、风伯、雨师、四海、九臣、十四臣、诸布、诸严、诸逑之属，百有馀庙。西<br /><br />&nbsp;&nbsp;&nbsp;&nbsp;亦有数十祠。於湖有周天子祠。於下有天神。沣、橛姓衙鳌⑻熳颖俪亍ｌ<br /><br />&nbsp;&nbsp;&nbsp;&nbsp;杜、亳有三社主之祠、寿星祠；而雍菅庙亦有杜主。杜主，故周之右将军，其在<br /><br />&nbsp;&nbsp;&nbsp;&nbsp;秦中，最小鬼之神者。各以岁时奉祠。<br /><br />&nbsp;&nbsp;&nbsp;&nbsp;唯雍四上帝为尊，其光景动人民唯陈宝。故雍四，春以为岁祷，因泮冻，<br /><br />&nbsp;&nbsp;&nbsp;&nbsp;秋涸冻，冬塞祠，五月尝驹，及四仲之月月祠，若陈宝节来一祠。春夏用U，秋<br /><br />&nbsp;&nbsp;&nbsp;&nbsp;冬用骝。驹四匹，木禺龙栾车一驷，木禺车马一驷，各如其帝色。黄犊羔各四，<br /><br />&nbsp;&nbsp;&nbsp;&nbsp;币各有数，皆生瘗埋，无俎豆之具。三年一郊。秦以冬十月为岁首，故常以十<br /><br />&nbsp;&nbsp;&nbsp;&nbsp;月上宿郊见，通权火，拜於咸阳之旁，而衣上白，其用如经祠云。西、畦，<br /><br />&nbsp;&nbsp;&nbsp;&nbsp;祠如其故，上不亲往。<br /><br />&nbsp;&nbsp;&nbsp;&nbsp;诸此祠皆太祝常主，以岁时奉祠之。至如他名山川诸鬼及八神之属，上过则<br /><br />&nbsp;&nbsp;&nbsp;&nbsp;祠，去则已。郡县远方神祠者，民各自奉祠，不领於天子之祝官。祝官有z祝，<br /><br />&nbsp;&nbsp;&nbsp;&nbsp;即有祥，辄祝祠移过於下。<br /><br />&nbsp;&nbsp;&nbsp;&nbsp;汉兴，高祖之微时，尝杀大蛇。有物曰：“蛇，白帝子也，而杀者赤帝子。”<br /><br />&nbsp;&nbsp;&nbsp;&nbsp;高祖初起，祷丰榆社。徇沛，为沛公，则祠蚩尤，衅鼓旗。遂以十月至灞上，<br /><br />&nbsp;&nbsp;&nbsp;&nbsp;与诸侯平咸阳，立为汉王。因以十月为年首，而色上赤。<br /><br />&nbsp;&nbsp;&nbsp;&nbsp;二年，东击项籍而还入关，问：“故秦时上帝祠何帝也？”对曰：“四帝，<br /><br />&nbsp;&nbsp;&nbsp;&nbsp;有白、青、黄、赤帝之祠。”高祖曰：“吾闻天有五帝，而有四，何也？”莫知<br /><br />&nbsp;&nbsp;&nbsp;&nbsp;其说。於是高祖曰：“吾知之矣，乃待我而具五也。”乃立黑帝祠，命曰北。<br /><br />&nbsp;&nbsp;&nbsp;&nbsp;有司进祠，上不亲往。悉召故秦祝官，复置太祝、太宰，如其故仪礼。因令县为<br /><br />&nbsp;&nbsp;&nbsp;&nbsp;公社。下诏曰：“吾甚重祠而敬祭。今上帝之祭及山川诸神当祠者，各以其时礼<br /><br />&nbsp;&nbsp;&nbsp;&nbsp;祠之如故。”<br /><br />&nbsp;&nbsp;&nbsp;&nbsp;后四岁，天下已定，诏御史，令丰谨治榆社，常以四时春以羊彘祠之。令<br /><br />&nbsp;&nbsp;&nbsp;&nbsp;祝官立蚩尤之祠於长安。长安置祠祝官、女巫。其梁巫，祠天、地、天社、天水、<br /><br />&nbsp;&nbsp;&nbsp;&nbsp;房中、堂上之属；晋巫，祠五帝、东君、云中君、司命、巫社、巫祠、族人、先<br /><br />&nbsp;&nbsp;&nbsp;&nbsp;炊之属；秦巫，祠社主、巫保、族累之属；荆巫，祠堂下、巫先、司命、施糜之<br /><br />&nbsp;&nbsp;&nbsp;&nbsp;属；九天巫，祠九天：皆以岁时祠宫中。其河巫祠河於临晋，而南山巫祠南山秦<br /><br />&nbsp;&nbsp;&nbsp;&nbsp;中。秦中者，二世皇帝。各有时日。<br /><br />&nbsp;&nbsp;&nbsp;&nbsp;其后二岁，或曰周兴而邑邰，立后稷之祠，至今血食天下。於是高祖制诏御<br /><br />&nbsp;&nbsp;&nbsp;&nbsp;史：“其令郡国县立灵星祠，常以岁时祠以牛。”<br /><br />&nbsp;&nbsp;&nbsp;&nbsp;高祖十年春，有司请令县常以春二月及腊祠社稷以羊豕，民里社各自财以祠。<br /><br />&nbsp;&nbsp;&nbsp;&nbsp;制曰：“可。”<br /><br />&nbsp;&nbsp;&nbsp;&nbsp;其后十八年，孝文帝即位。即位十三年，下诏曰：“今z祝移过于下，朕<br /><br />&nbsp;&nbsp;&nbsp;&nbsp;甚不取。自今除之。”<br /><br />&nbsp;&nbsp;&nbsp;&nbsp;始名山大川在诸侯，诸侯祝各自奉祠，天子官不领。及齐、淮南国废，令太<br /><br />&nbsp;&nbsp;&nbsp;&nbsp;祝尽以岁时致礼如故。<br /><br />&nbsp;&nbsp;&nbsp;&nbsp;是岁，制曰：“朕即位十三年于今，赖宗庙之灵，社稷之福，方内艾安，民<br /><br />&nbsp;&nbsp;&nbsp;&nbsp;人靡疾。间者比年登，朕之不德，何以飨此？皆上帝诸神之赐也。盖闻古者飨其<br /><br />&nbsp;&nbsp;&nbsp;&nbsp;德必报其功，欲有增诸神祠。有司议增雍五路车各一乘，驾被具；西畦禺<br /><br />&nbsp;&nbsp;&nbsp;&nbsp;车各一乘，禺马四匹，驾被具；其河、湫、汉水加玉各二；及诸祠，各增广坛场，<br /><br />&nbsp;&nbsp;&nbsp;&nbsp;币俎豆以差加之。而祝者归福於朕，百姓不与焉。自今祝致敬，毋有所祈。”<br /><br />&nbsp;&nbsp;&nbsp;&nbsp;鲁人公孙臣上书曰：“始秦得水德，今汉受之，推终始传，则汉当土德，土<br /><br />&nbsp;&nbsp;&nbsp;&nbsp;德之应黄龙见。宜改正朔，易服色，色上黄。”是时丞相张苍好律历，以为汉乃<br /><br />&nbsp;&nbsp;&nbsp;&nbsp;水德之始，故河决金，其符也。年始冬十月，色外黑内赤，与德相应。如公<br /><br />&nbsp;&nbsp;&nbsp;&nbsp;孙臣言，非也。罢之。后三岁，黄龙见成纪。文帝乃召公孙臣，拜为博士，与诸<br /><br />&nbsp;&nbsp;&nbsp;&nbsp;生草改历服色事。其夏，下诏曰：“异物之神见于成纪，无害於民，岁以有年。<br /><br />&nbsp;&nbsp;&nbsp;&nbsp;朕祈郊上帝诸神，礼官议，无讳以劳朕。”有司皆曰“古者天子夏亲郊，祀上帝<br /><br />&nbsp;&nbsp;&nbsp;&nbsp;於郊，故曰郊”。於是夏四月，文帝始郊见雍五祠，衣皆上赤。<br /><br />&nbsp;&nbsp;&nbsp;&nbsp;其明年，赵人新垣平以望气见上，言“长安东北有神气，成五采，若人冠<br /><br />&nbsp;&nbsp;&nbsp;&nbsp;焉。或曰东北神明之舍，西方神明之墓也。天瑞下，宜立祠上帝，以合符应”。<br /><br />&nbsp;&nbsp;&nbsp;&nbsp;於是作渭阳五帝庙，同宇，帝一殿，面各五门，各如其帝色。祠所用及仪亦如雍<br /><br />&nbsp;&nbsp;&nbsp;&nbsp;五。<br /><br />&nbsp;&nbsp;&nbsp;&nbsp;夏四月，文帝亲拜霸渭之会，以郊见渭阳五帝。五帝庙南临渭，北穿蒲池沟<br /><br />&nbsp;&nbsp;&nbsp;&nbsp;水，权火举而祠，若光然属天焉。於是贵平上大夫，赐累千金。而使博士诸生<br /><br />&nbsp;&nbsp;&nbsp;&nbsp;刺六经中作王制，谋议巡狩封禅事。<br /><br />&nbsp;&nbsp;&nbsp;&nbsp;文帝出长门，若见五人於道北，遂因其直北立五帝坛，祠以五牢具。<br /><br />&nbsp;&nbsp;&nbsp;&nbsp;其明年，新垣平使人持玉杯，上书阙下献之。平言上曰：“阙下有宝玉气来<br /><br />&nbsp;&nbsp;&nbsp;&nbsp;者。”已视之，果有献玉杯者，刻曰“人主延寿”。平又言“臣候日再中”。居<br /><br />&nbsp;&nbsp;&nbsp;&nbsp;顷之，日s复中。於是始更以十七年为元年，令天下大T。<br /><br />&nbsp;&nbsp;&nbsp;&nbsp;平言曰：“周鼎亡在泗水中，今河溢通泗，臣望东北汾阴直有金宝气，意周<br /><br />&nbsp;&nbsp;&nbsp;&nbsp;鼎其出乎？兆见不迎则不至。”於是上使使治庙汾阴南，临河，欲祠出周鼎。<br /><br />&nbsp;&nbsp;&nbsp;&nbsp;人有上书告新垣平所言气神事皆诈也。下平吏治，诛夷新垣平。自是之后，<br /><br />&nbsp;&nbsp;&nbsp;&nbsp;文帝怠於改正朔服色神明之事，而渭阳、长门五帝使祠官领，以时致礼，不往焉。<br /><br />&nbsp;&nbsp;&nbsp;&nbsp;明年，匈奴数入边，兴兵守御。后岁少不登。<br /><br />&nbsp;&nbsp;&nbsp;&nbsp;数年而孝景即位。十六年，祠官各以岁时祠如故，无有所兴，至今天子。<br /><br />&nbsp;&nbsp;&nbsp;&nbsp;今天子初即位，尤敬鬼神之祀。<br /><br />&nbsp;&nbsp;&nbsp;&nbsp;元年，汉兴已六十馀岁矣，天下艾安，|绅之属皆望天子封禅改正度也，而<br /><br />&nbsp;&nbsp;&nbsp;&nbsp;上乡儒术，招贤良，赵绾、王臧等以文学为公卿，欲议古立明堂城南，以朝诸侯。<br /><br />&nbsp;&nbsp;&nbsp;&nbsp;草巡狩封禅改历服色事未就。会窦太后治黄老言，不好儒术，使人微伺得赵绾等<br /><br />&nbsp;&nbsp;&nbsp;&nbsp;奸利事，召案绾、臧，绾、臧自杀，诸所兴为皆废。<br /><br />&nbsp;&nbsp;&nbsp;&nbsp;后六年，窦太后崩。其明年，徵文学之士公孙弘等。<br /><br />&nbsp;&nbsp;&nbsp;&nbsp;明年，今上初至雍，郊见五。后常三岁一郊。是时上求神君，舍之上林中<br /><br />&nbsp;&nbsp;&nbsp;&nbsp;氏观。神君者，长陵女子，以子死，见神於先后宛若。宛若祠之其室，民多<br /><br />&nbsp;&nbsp;&nbsp;&nbsp;往祠。平原君往祠，其后子孙以尊显。及今上即位，则厚礼置祠之内中。闻其言，<br /><br />&nbsp;&nbsp;&nbsp;&nbsp;不见其人云。<br /><br />&nbsp;&nbsp;&nbsp;&nbsp;是时李少君亦以祠灶、Y道、s老方见上，上尊之。少君者，故深泽侯舍人，<br /><br />&nbsp;&nbsp;&nbsp;&nbsp;主方。匿其年及其生长，常自谓七十，能使物，s老。其游以方遍诸侯。无妻子。<br /><br />&nbsp;&nbsp;&nbsp;&nbsp;人闻其能使物及不死，更馈遗之，常馀金钱衣食。人皆以为不治生业而饶给，又<br /><br />&nbsp;&nbsp;&nbsp;&nbsp;不知其何所人，愈信，争事之。少君资好方，善为巧发奇中。尝从武安侯饮，坐<br /><br />&nbsp;&nbsp;&nbsp;&nbsp;中有九十馀老人，少君乃言与其大父游射处，老人为儿时从其大父，识其处，一<br /><br />&nbsp;&nbsp;&nbsp;&nbsp;坐尽惊。少君见上，上有故铜器，问少君。少君曰：“此器齐桓公十年陈於柏寝。”<br /><br />&nbsp;&nbsp;&nbsp;&nbsp;已而案其刻，果齐桓公器。一宫尽骇，以为少君神，数百岁人也。<br /><br />&nbsp;&nbsp;&nbsp;&nbsp;少君言上曰：“祠灶则致物，致物而丹沙可化为黄金，黄金成以为饮食器则<br /><br />&nbsp;&nbsp;&nbsp;&nbsp;益寿，益寿而海中蓬莱仙者乃可见，见之以封禅则不死，黄帝是也。臣尝游海上，<br /><br />&nbsp;&nbsp;&nbsp;&nbsp;见安期生，安期生食巨枣，大如瓜。安期生仙者，通蓬莱中，合则见人，不合则<br /><br />&nbsp;&nbsp;&nbsp;&nbsp;隐。”於是天子始亲祠灶，遣方士入海求蓬莱安期生之属，而事化丹沙诸药齐为<br /><br />&nbsp;&nbsp;&nbsp;&nbsp;黄金矣。<br /><br />&nbsp;&nbsp;&nbsp;&nbsp;居久之，李少君病死。天子以为化去不死，而使黄锤史宽舒受其方。求蓬莱<br /><br />&nbsp;&nbsp;&nbsp;&nbsp;安期生莫能得，而海上燕齐怪迂之方士多更来言神事矣。<br /><br />&nbsp;&nbsp;&nbsp;&nbsp;亳人谬忌奏祠太一方，曰：“天神贵者太一，太一佐曰五帝。古者天子以春<br /><br />&nbsp;&nbsp;&nbsp;&nbsp;秋祭太一东南郊，用太牢，七日，为坛开八通之鬼道。”於是天子令太祝立其祠<br /><br />&nbsp;&nbsp;&nbsp;&nbsp;长安东南郊，常奉祠如忌方。其后人有上书，言“古者天子三年壹用太牢祠神三<br /><br />&nbsp;&nbsp;&nbsp;&nbsp;一：天一、地一、太一”。天子许之，令太祝领祠之於忌太一坛上，如其方。后<br /><br />&nbsp;&nbsp;&nbsp;&nbsp;人复有上书，言“古者天子常以春解祠，祠黄帝用一枭破镜；冥羊用羊祠；马行<br /><br />&nbsp;&nbsp;&nbsp;&nbsp;用一青牡马；太一、泽山君地长用牛；武夷君用乾鱼；阴阳使者以一牛”。令祠<br /><br />&nbsp;&nbsp;&nbsp;&nbsp;官领之如其方，而祠於忌太一坛旁。<br /><br />&nbsp;&nbsp;&nbsp;&nbsp;其后，天子苑有白鹿，以其皮为币，以发瑞应，造白金焉。<br /><br />&nbsp;&nbsp;&nbsp;&nbsp;其明年，郊雍，获一角兽，若然。有司曰：“陛下肃祗郊祀，上帝报享，<br /><br />&nbsp;&nbsp;&nbsp;&nbsp;锡一角兽，盖麟云。”於是以荐五，加一牛以燎。锡诸侯白金，风符应合于<br /><br />&nbsp;&nbsp;&nbsp;&nbsp;天也。<br /><br />&nbsp;&nbsp;&nbsp;&nbsp;於是济北王以为天子且封禅，乃上书献太山及其旁邑，天子以他县偿之。常<br /><br />&nbsp;&nbsp;&nbsp;&nbsp;山王有罪，迁，天子封其弟於真定，以续先王祀，而以常山为郡，然后五岳皆在<br /><br />&nbsp;&nbsp;&nbsp;&nbsp;天子之郡。<br /><br />&nbsp;&nbsp;&nbsp;&nbsp;其明年，齐人少翁以鬼神方见上。上有所幸王夫人，夫人卒，少翁以方盖夜<br /><br />&nbsp;&nbsp;&nbsp;&nbsp;致王夫人及灶鬼之貌云，天子自帷中望见焉。於是乃拜少翁为文成将军，赏赐甚<br /><br />&nbsp;&nbsp;&nbsp;&nbsp;多，以客礼礼之。文成言曰：“上即欲与神通，宫室被服非象神，神物不至。”<br /><br />&nbsp;&nbsp;&nbsp;&nbsp;乃作画云气车，及各以胜日驾车辟恶鬼。又作甘泉宫，中为台室，画天、地、太<br /><br />&nbsp;&nbsp;&nbsp;&nbsp;一诸鬼神，而置祭具以致天神。居岁馀，其方益衰，神不至。乃为帛书以饭牛，<br /><br />&nbsp;&nbsp;&nbsp;&nbsp;详不知，言曰此牛腹中有奇。杀视得书，书言甚怪。天子识其手书，问其人，果<br /><br />&nbsp;&nbsp;&nbsp;&nbsp;是伪书，於是诛文成将军，隐之。<br /><br />&nbsp;&nbsp;&nbsp;&nbsp;其后则又作柏梁、铜柱、承露仙人掌之属矣。<br /><br />&nbsp;&nbsp;&nbsp;&nbsp;文成死明年，天子病鼎湖甚，巫医无所不致，不愈。游水发根言上郡有巫，<br /><br />&nbsp;&nbsp;&nbsp;&nbsp;病而鬼神下之。上召置祠之甘泉。及病，使人问神君。神君言曰：“天子无忧病。<br /><br />&nbsp;&nbsp;&nbsp;&nbsp;病少愈，与我会甘泉。”於是病愈，遂起，幸甘泉，病良已。大赦，置寿宫神<br /><br />&nbsp;&nbsp;&nbsp;&nbsp;君。寿宫神君最贵者太一，其佐曰大禁、司命之属，皆从之。非可得见，闻其言，<br /><br />&nbsp;&nbsp;&nbsp;&nbsp;言与人音等。时去时来，来则风肃然。居室帷中。时昼言，然常以夜。天子祓，<br /><br />&nbsp;&nbsp;&nbsp;&nbsp;然后入。因巫为主人，关饮食。所以言，行下。又置寿宫、北宫，张羽旗，设供<br /><br />&nbsp;&nbsp;&nbsp;&nbsp;具，以礼神君。神君所言，上使人受书其言，命之曰“画法”。其所语，世俗之<br /><br />&nbsp;&nbsp;&nbsp;&nbsp;所知也，无绝殊者，而天子心独喜。其事z，世莫知也。<br /><br />&nbsp;&nbsp;&nbsp;&nbsp;其后三年，有司言元宜以天瑞命，不宜以一二数。一元曰“建”，二元以长<br /><br />&nbsp;&nbsp;&nbsp;&nbsp;星曰“光”，三元以郊得一角兽曰“狩”云。<br /><br />&nbsp;&nbsp;&nbsp;&nbsp;其明年冬，天子郊雍，议曰：“今上帝朕亲郊，而后土无祀，则礼不答也。”<br /><br />&nbsp;&nbsp;&nbsp;&nbsp;有司与太史公、祠官宽舒议：“天地牲角茧栗。今陛下亲祠后土，后土宜於泽中<br /><br />&nbsp;&nbsp;&nbsp;&nbsp;圜丘为五坛，坛一黄犊太牢具，已祠尽瘗，而从祠衣上黄。”於是天子遂东，始<br /><br />&nbsp;&nbsp;&nbsp;&nbsp;立后土祠汾阴丘，如宽舒等议。上亲望拜，如上帝礼。礼毕，天子遂至荥阳<br /><br />&nbsp;&nbsp;&nbsp;&nbsp;而还。过雒阳，下诏曰：“三代邈绝，远矣难存。其以三十里地封周后为周子南<br /><br />&nbsp;&nbsp;&nbsp;&nbsp;君，以奉其先祀焉。”是岁，天子始巡郡县，侵寻於泰山矣。<br /><br />&nbsp;&nbsp;&nbsp;&nbsp;其春，乐成侯上书言栾大。栾大，胶东宫人，故尝与文成将军同师，已而为<br /><br />&nbsp;&nbsp;&nbsp;&nbsp;胶东王尚方。而乐成侯姊为康王后，无子。康王死，他姬子立为王。而康后有淫<br /><br />&nbsp;&nbsp;&nbsp;&nbsp;行，与王不相中，相危以法。康后闻文成已死，而欲自媚於上，乃遣栾大因乐成<br /><br />&nbsp;&nbsp;&nbsp;&nbsp;侯求见言方。天子既诛文成，后悔其蚤死，惜其方不尽，及见栾大，大说。大为<br /><br />&nbsp;&nbsp;&nbsp;&nbsp;人长美，言多方略，而敢为大言，处之不疑。大言曰：“臣常往来海中，见安期、<br /><br />&nbsp;&nbsp;&nbsp;&nbsp;羡门之属。顾以臣为贱，不信臣。又以为康王诸侯耳，不足与方。臣数言康王，<br /><br />&nbsp;&nbsp;&nbsp;&nbsp;康王又不用臣。臣之师曰：‘黄金可成，而河决可塞，不死之药可得，仙人可致<br /><br />&nbsp;&nbsp;&nbsp;&nbsp;也。’然臣恐效文成，则方士皆奄口，恶敢言方哉！”上曰：“文成食马肝死耳。<br /><br />&nbsp;&nbsp;&nbsp;&nbsp;子诚能其方，我何爱乎！”大曰：“臣师非有求人，人者求之。陛下必欲致之，<br /><br />&nbsp;&nbsp;&nbsp;&nbsp;则贵其使者，令有亲属，以客礼待之，勿卑，使各佩其信印，乃可使通言於神人。<br /><br />&nbsp;&nbsp;&nbsp;&nbsp;神人尚肯邪不邪。致尊其使，然后可致也。”於是上使验小方，斗棋，棋自相触<br /><br />&nbsp;&nbsp;&nbsp;&nbsp;击。<br /><br />&nbsp;&nbsp;&nbsp;&nbsp;是时上方忧河决，而黄金不就，乃拜大为五利将军。居月馀，得四印，佩天<br /><br />&nbsp;&nbsp;&nbsp;&nbsp;士将军、地士将军、大通将军印。制诏御史：“昔禹疏九江，决四渎。间者河溢<br /><br />&nbsp;&nbsp;&nbsp;&nbsp;皋陆，繇不息。朕临天下二十有八年，天若遗朕士而大通焉。乾称‘蜚龙’，<br /><br />&nbsp;&nbsp;&nbsp;&nbsp;‘鸿渐于般’，朕意庶几与焉。其以二千户封地士将军大为乐通侯。”赐列侯甲<br /><br />&nbsp;&nbsp;&nbsp;&nbsp;第，僮千人。乘X斥车马帷幄器物以充其家。又以卫长公主妻之，赍金万斤，更<br /><br />&nbsp;&nbsp;&nbsp;&nbsp;命其邑曰当利公主。天子亲如五利之第。使者存问供给，相属於道。自大主将相<br /><br />&nbsp;&nbsp;&nbsp;&nbsp;以下，皆置酒其家，献遗之。於是天子又刻玉印曰“天道将军”，使使衣羽衣，<br /><br />&nbsp;&nbsp;&nbsp;&nbsp;夜立白茅上，五利将军亦衣羽衣，夜立白茅上受印，以示不臣也。而佩“天道”<br /><br />&nbsp;&nbsp;&nbsp;&nbsp;者，且为天子道天神也。於是五利常夜祠其家，欲以下神。神未至而百鬼集矣，<br /><br />&nbsp;&nbsp;&nbsp;&nbsp;然颇能使之。其后装治行，东入海，求其师云。大见数月，佩六印，贵震天下，<br /><br />&nbsp;&nbsp;&nbsp;&nbsp;而海上燕齐之间，莫不~潭自言有禁方，能神仙矣。<br /><br />&nbsp;&nbsp;&nbsp;&nbsp;其夏六月中，汾阴巫锦为民祠魏后土营旁，见地如钩状，掊视得鼎。鼎<br /><br />&nbsp;&nbsp;&nbsp;&nbsp;大异於众鼎，文镂无款识，怪之，言吏。吏告河东太守胜，胜以闻。天子使使验<br /><br />&nbsp;&nbsp;&nbsp;&nbsp;问巫得鼎无奸诈，乃以礼祠，迎鼎至甘泉，从行，上荐之。至中山，掰j，<br /><br />&nbsp;&nbsp;&nbsp;&nbsp;有黄云盖焉。有过，上自射之，因以祭云。至长安，公卿大夫皆议请尊宝鼎。<br /><br />&nbsp;&nbsp;&nbsp;&nbsp;天子曰：“间者河溢，岁数不登，故巡祭后土，祈为百姓育Y。今岁丰庑未报，<br /><br />&nbsp;&nbsp;&nbsp;&nbsp;鼎曷为出哉？”有司皆曰：“闻昔泰帝兴神鼎一，一者壹统，天地万物所系终也。<br /><br />&nbsp;&nbsp;&nbsp;&nbsp;黄帝作宝鼎三，象天地人。禹收九牧之金，铸九鼎。皆尝亨l上帝鬼神。遭<br /><br />&nbsp;&nbsp;&nbsp;&nbsp;圣则兴，鼎迁于夏商。周德衰，宋之社亡，鼎乃沦没，伏而不见。颂云‘自堂徂<br /><br />&nbsp;&nbsp;&nbsp;&nbsp;基，自羊徂牛；鼐鼎及，不吴不骜，胡考之休’。今鼎至甘泉，光润龙变，承<br /><br />&nbsp;&nbsp;&nbsp;&nbsp;休无疆。合兹中山，有黄白云降盖，若兽为符，路弓乘矢，集获坛下，报祠大享。<br /><br />&nbsp;&nbsp;&nbsp;&nbsp;唯受命而帝者心知其意而合德焉。鼎宜见於祖祢，藏於帝廷，以合明应。”制曰：<br /><br />&nbsp;&nbsp;&nbsp;&nbsp;“可。”<br /><br />&nbsp;&nbsp;&nbsp;&nbsp;入海求蓬莱者，言蓬莱不远，而不能至者，殆不见其气。上乃遣望气佐候其<br /><br />&nbsp;&nbsp;&nbsp;&nbsp;气云。<br /><br />&nbsp;&nbsp;&nbsp;&nbsp;其秋，上幸雍，且郊。或曰“五帝，太一之佐也，宜立太一而上亲郊之”。<br /><br />&nbsp;&nbsp;&nbsp;&nbsp;上疑未定。齐人公孙卿曰：“今年得宝鼎，其冬辛巳朔旦冬至，与黄帝时等。”<br /><br />&nbsp;&nbsp;&nbsp;&nbsp;卿有札书曰：“黄帝得宝鼎宛朐，问於鬼臾区。鬼臾区对曰：‘帝得宝鼎神策，<br /><br />&nbsp;&nbsp;&nbsp;&nbsp;是岁己酉朔旦冬至，得天之纪，终而复始。’於是黄帝迎日推策，后率二十岁复<br /><br />&nbsp;&nbsp;&nbsp;&nbsp;朔旦冬至，凡二十推，三百八十年，黄帝仙登于天。”卿因所忠欲奏之。所忠视<br /><br />&nbsp;&nbsp;&nbsp;&nbsp;其书不经，疑其妄书，谢曰：“宝鼎事已决矣，尚何以为！”卿因嬖人奏之。上<br /><br />&nbsp;&nbsp;&nbsp;&nbsp;大说，乃召问卿。对曰：“受此书申公，申公已死。”上曰：“申公何人也？”<br /><br />&nbsp;&nbsp;&nbsp;&nbsp;卿曰：“申公，齐人。与安期生通，受黄帝言，无书，独有此鼎书。曰‘汉兴复<br /><br />&nbsp;&nbsp;&nbsp;&nbsp;当黄帝之时’。曰‘汉之圣者在高祖之孙且曾孙也。宝鼎出而与神通，封禅。封<br /><br />&nbsp;&nbsp;&nbsp;&nbsp;禅七十二王，唯黄帝得上泰山封’。申公曰：‘汉主亦当上封，上封能仙登天矣。<br /><br />&nbsp;&nbsp;&nbsp;&nbsp;黄帝时万诸侯，而神灵之封居七千。天下名山八，而三在蛮夷，五在中国。中国<br /><br />&nbsp;&nbsp;&nbsp;&nbsp;华山、首山、太室、泰山、东莱，此五山黄帝之所常游，与神会。黄帝且战且学<br /><br />&nbsp;&nbsp;&nbsp;&nbsp;仙。患百姓非其道者，乃断斩非鬼神者。百馀岁然后得与神通。黄帝郊雍上帝，<br /><br />&nbsp;&nbsp;&nbsp;&nbsp;宿三月。鬼臾区号大鸿，死葬雍，故鸿冢是也。其后黄帝接万灵明廷。明廷者，<br /><br />&nbsp;&nbsp;&nbsp;&nbsp;甘泉也。所谓寒门者，谷口也。黄帝采首山铜，铸鼎於荆山下。鼎既成，有龙垂<br /><br />&nbsp;&nbsp;&nbsp;&nbsp;胡须下迎黄帝。黄帝上骑，群臣后宫从上者七十馀人，龙乃上去。馀小臣不得上，<br /><br />&nbsp;&nbsp;&nbsp;&nbsp;乃悉持龙须，龙须拔，堕，堕黄帝之弓。百姓仰望黄帝既上天，乃抱其弓与胡须<br /><br />&nbsp;&nbsp;&nbsp;&nbsp;号，故后世因名其处曰鼎湖，其弓曰乌号。’”於是天子曰：“嗟乎！吾诚得如<br /><br />&nbsp;&nbsp;&nbsp;&nbsp;黄帝，吾视去妻子如脱h耳。”乃拜卿为郎，东使候神於太室。<br /><br />&nbsp;&nbsp;&nbsp;&nbsp;上遂郊雍，至陇西，西登崆峒，幸甘泉。令祠官宽舒等具太一祠坛，祠坛放<br /><br />&nbsp;&nbsp;&nbsp;&nbsp;薄忌太一坛，坛三垓。五帝坛环居其下，各如其方，黄帝西南，除八通鬼道。太<br /><br />&nbsp;&nbsp;&nbsp;&nbsp;一，其所用如雍一物，而加醴枣脯之属，杀一牛以为俎豆牢具。而五帝独有<br /><br />&nbsp;&nbsp;&nbsp;&nbsp;俎豆醴进。其下四方地，为^食群神从者及北斗云。已祠，胙馀皆燎之。其牛<br /><br />&nbsp;&nbsp;&nbsp;&nbsp;色白，鹿居其中，彘在鹿中，水而洎之。祭日以牛，祭月以羊彘特。太一祝宰则<br /><br />&nbsp;&nbsp;&nbsp;&nbsp;衣紫及绣。五帝各如其色，日赤，月白。<br /><br />&nbsp;&nbsp;&nbsp;&nbsp;十一月辛巳朔旦冬至，昧爽，天字始郊拜太一。朝朝日，夕夕月，则揖；而<br /><br />&nbsp;&nbsp;&nbsp;&nbsp;见太一如雍郊礼。其赞飨曰：“天始以宝鼎神策授皇帝，朔而又朔，终而复始，<br /><br />&nbsp;&nbsp;&nbsp;&nbsp;皇帝敬拜见焉。”而衣上黄。其祠列火满坛，坛旁亨炊具。有司云“祠上有光焉”。<br /><br />&nbsp;&nbsp;&nbsp;&nbsp;公卿言“皇帝始郊见太一云阳，有司奉u玉嘉牲荐飨。是夜有美光，及昼，黄气<br /><br />&nbsp;&nbsp;&nbsp;&nbsp;上属天”。太史公、祠官宽舒等曰：“神灵之休，v福兆祥，宜因此地光域立太<br /><br />&nbsp;&nbsp;&nbsp;&nbsp;坛以明应。令太祝领，秋及腊间祠。三岁天子一郊见。”<br /><br />&nbsp;&nbsp;&nbsp;&nbsp;其秋，为伐南越，告祷太一。以牡荆画幡日月北斗登龙，以象太一三星，为<br /><br />&nbsp;&nbsp;&nbsp;&nbsp;太一锋，命曰“灵旗”。为兵祷，则太史奉以指所伐国。而五利将军使不敢入海，<br /><br />&nbsp;&nbsp;&nbsp;&nbsp;之泰山祠。上使人随验，实毋所见。五利妄言见其师，其方尽，多不雠。上乃诛<br /><br />&nbsp;&nbsp;&nbsp;&nbsp;五利。<br /><br />&nbsp;&nbsp;&nbsp;&nbsp;其冬，公孙卿候神河南，言见仙人迹缑氏城上，有物如雉，往来城上。天子<br /><br />&nbsp;&nbsp;&nbsp;&nbsp;亲幸缑氏城视迹。问卿：“得毋效文成、五利乎？”卿曰：“仙者非有求人主，<br /><br />&nbsp;&nbsp;&nbsp;&nbsp;人主者求之。其道非少宽假，神不来。言神事，事如迂诞，积以岁乃可致也。”<br /><br />&nbsp;&nbsp;&nbsp;&nbsp;於是郡国各除道，缮治宫观名山神祠所，以望幸矣。<br /><br />&nbsp;&nbsp;&nbsp;&nbsp;其春，既灭南越，上有嬖臣李延年以好音见。上善之，下公卿议，曰：“民<br /><br />&nbsp;&nbsp;&nbsp;&nbsp;间祠尚有鼓舞乐，今郊祀而无乐，岂称乎？”公卿曰：“古者祠天地皆有乐，而<br /><br />&nbsp;&nbsp;&nbsp;&nbsp;神o可得而礼。”或曰：“太帝使素女鼓五十弦瑟，悲，帝禁不止，故破其瑟为<br /><br />&nbsp;&nbsp;&nbsp;&nbsp;二十五弦。”於是塞南越，祷祠太一、后土，始用乐舞，益召歌儿，作二十五弦<br /><br />&nbsp;&nbsp;&nbsp;&nbsp;及空侯琴瑟自此起。<br /><br />&nbsp;&nbsp;&nbsp;&nbsp;其来年冬，上议曰：“古者先振兵泽旅，然后封禅。”乃遂北巡朔方，勒兵<br /><br />&nbsp;&nbsp;&nbsp;&nbsp;十馀万，还祭黄帝冢桥山，释兵须如。上曰：“吾闻黄帝不死，今有冢，何也？”<br /><br />&nbsp;&nbsp;&nbsp;&nbsp;或对曰：“黄帝已仙上天，群臣葬其衣冠。”既至甘泉，为且用事泰山，先类祠<br /><br />&nbsp;&nbsp;&nbsp;&nbsp;太一。<br /><br />&nbsp;&nbsp;&nbsp;&nbsp;自得宝鼎，上与公卿诸生议封禅。封禅用希旷绝，莫知其仪礼，而群儒采封<br /><br />&nbsp;&nbsp;&nbsp;&nbsp;禅尚书、周官、王制之望祀射牛事。齐人丁公年九十馀，曰：“封禅者，合不死<br /><br />&nbsp;&nbsp;&nbsp;&nbsp;之名也。秦皇帝不得上封，陛下必欲上，稍上即无风雨，遂上封矣。”上於是乃<br /><br />&nbsp;&nbsp;&nbsp;&nbsp;令诸儒习射牛，草封禅仪。数年，至且行。天子既闻公孙卿及方士之言，黄帝以<br /><br />&nbsp;&nbsp;&nbsp;&nbsp;上封禅，皆致怪物与神通，欲放黄帝以上接神仙人蓬莱士，高世比德於九皇，而<br /><br />&nbsp;&nbsp;&nbsp;&nbsp;颇采儒术以文之。群儒既已不能辨明封禅事，又牵拘於诗书古文而不能骋。上为<br /><br />&nbsp;&nbsp;&nbsp;&nbsp;封禅祠器示群儒，群儒或曰“不与古同”，徐偃又曰“太常诸生行礼不如鲁善”，<br /><br />&nbsp;&nbsp;&nbsp;&nbsp;周霸属图封禅事，於是上绌偃、霸，而尽罢诸儒不用。<br /><br />&nbsp;&nbsp;&nbsp;&nbsp;三月，遂东幸缑氏，礼登中岳太室。从官在山下闻若有言“万岁”云。问上，<br /><br />&nbsp;&nbsp;&nbsp;&nbsp;上不言；问下，下不言。於是以三百户封太室奉祠，命曰崇高邑。东上泰山，泰<br /><br />&nbsp;&nbsp;&nbsp;&nbsp;山之草木叶未生，乃令人上石立之泰山巅。<br /><br />&nbsp;&nbsp;&nbsp;&nbsp;上遂东巡海上，行礼祠八神。齐人之上疏言神怪奇方者以万数，然无验者。<br /><br />&nbsp;&nbsp;&nbsp;&nbsp;乃益发船，令言海中神山者数千人求蓬莱神人。公孙卿持节常先行候名山，至东<br /><br />&nbsp;&nbsp;&nbsp;&nbsp;莱，言夜见大人，长数丈，就之则不见，见其迹甚大，类禽兽云。群臣有言见一<br /><br />&nbsp;&nbsp;&nbsp;&nbsp;老父牵狗，言“吾欲见巨公”，已忽不见。上即见大迹，未信，及群臣有言老父，<br /><br />&nbsp;&nbsp;&nbsp;&nbsp;则大以为仙人也。宿留海上，予方士传车及间使求仙人以千数。<br /><br />&nbsp;&nbsp;&nbsp;&nbsp;四月，还至奉高。上念诸儒及方士言封禅人人殊，不经，难施行。天子至梁<br /><br />&nbsp;&nbsp;&nbsp;&nbsp;父，礼祠地主。乙卯，令侍中儒者皮弁荐绅，射牛行事。封泰山下东方，如郊祠<br /><br />&nbsp;&nbsp;&nbsp;&nbsp;太一之礼。封广丈二尺，高九尺，其下则有玉牒书，书z。礼毕，天子独与侍<br /><br />&nbsp;&nbsp;&nbsp;&nbsp;中奉车子侯上泰山，亦有封。其事皆禁。明日，下yīn道。丙辰，禅泰山下n东北<br /><br />&nbsp;&nbsp;&nbsp;&nbsp;肃然山，如祭后土礼。天子皆亲拜见，衣上黄而尽用乐焉。江淮间一茅三脊为神<br /><br />&nbsp;&nbsp;&nbsp;&nbsp;藉。五色土益杂封。纵远方奇兽蜚禽及白雉诸物，颇以加礼。兕牛犀象之属不用。<br /><br />&nbsp;&nbsp;&nbsp;&nbsp;皆至泰山祭后土。封禅祠；其夜若有光，昼有白云起封中。<br /><br />&nbsp;&nbsp;&nbsp;&nbsp;天子从禅还，坐明堂，群臣更上寿。於是制诏御史：“朕以眇眇之身承至尊，<br /><br />&nbsp;&nbsp;&nbsp;&nbsp;兢兢焉惧不任。维德菲薄，不明于礼乐。祠太一，若有象景光，如有望，<br /><br />&nbsp;&nbsp;&nbsp;&nbsp;震於怪物，欲止不敢，遂登封太山，至于梁父，而后禅肃然。自新，嘉与士大夫<br /><br />&nbsp;&nbsp;&nbsp;&nbsp;更始，赐民百户牛一酒十石，加年八十孤寡布帛二匹。复博、奉高、蛇丘、历城，<br /><br />&nbsp;&nbsp;&nbsp;&nbsp;无出今年租税。其大赦天下，如乙卯赦令。行所过毋有复作。事在二年前，皆勿<br /><br />&nbsp;&nbsp;&nbsp;&nbsp;听治。”又下诏曰：“古者天子五载一巡狩，用事泰山，诸侯有朝宿地。其令诸<br /><br />&nbsp;&nbsp;&nbsp;&nbsp;侯各治邸泰山下。”<br /><br />&nbsp;&nbsp;&nbsp;&nbsp;天子既已封泰山，无风雨灾，而方士更言蓬莱诸神若将可得，於是上欣然庶<br /><br />&nbsp;&nbsp;&nbsp;&nbsp;几遇之，乃复东至海上望，冀遇蓬莱焉。奉车子侯暴病，一日死。上乃遂去，并<br /><br />&nbsp;&nbsp;&nbsp;&nbsp;海上，北至碣石，巡自辽西，历北边至九原。五月，反至甘泉。有司言宝鼎出为<br /><br />&nbsp;&nbsp;&nbsp;&nbsp;元鼎，以今年为元封元年。<br /><br />&nbsp;&nbsp;&nbsp;&nbsp;其秋，有星于东井。后十馀日，有星于三能。望气王朔言：“候独见填<br /><br />&nbsp;&nbsp;&nbsp;&nbsp;星出如瓜，食顷复入焉。”有司皆曰：“陛下建汉家封禅，天其报德星云。”<br /><br />&nbsp;&nbsp;&nbsp;&nbsp;其来年冬，郊雍五帝。还，拜祝祠太一。赞飨曰：“德星昭衍，厥维休祥。<br /><br />&nbsp;&nbsp;&nbsp;&nbsp;寿星仍出，渊耀光明。信星昭见，皇帝敬拜太祝之享。”<br /><br />&nbsp;&nbsp;&nbsp;&nbsp;其春，公孙卿言见神人东莱山，若云“欲见天子”。天子於是幸缑氏城，拜<br /><br />&nbsp;&nbsp;&nbsp;&nbsp;卿为中大夫。遂至东莱，宿留之数日，无所见，见大人迹云。复遣方士求神怪采<br /><br />&nbsp;&nbsp;&nbsp;&nbsp;芝药以千数。是岁旱。於是天子既出无名，乃祷万里沙，过祠泰山。还至瓠子，<br /><br />&nbsp;&nbsp;&nbsp;&nbsp;自临塞决河，留二日，沈祠而去。使二卿将卒塞决河，徙二渠，复禹之故迹焉。<br /><br />&nbsp;&nbsp;&nbsp;&nbsp;是时既灭两越，越人勇之乃言“越人俗鬼，而其祠皆见鬼，数有效。昔东瓯<br /><br />&nbsp;&nbsp;&nbsp;&nbsp;王敬鬼，寿百六十岁。后世怠慢，故衰m”。乃令越巫立越祝祠，安台无坛，<br /><br />&nbsp;&nbsp;&nbsp;&nbsp;亦祠天神上帝百鬼，而以鸡卜。上信之，越祠鸡卜始用。<br /><br />&nbsp;&nbsp;&nbsp;&nbsp;公孙卿曰：“仙人可见，而上往常遽，以故不见。今陛下可为观，如缑城，<br /><br />&nbsp;&nbsp;&nbsp;&nbsp;置脯枣，神人宜可致也。且仙人好楼居。”於是上令长安则作蜚廉桂观，甘泉则<br /><br />&nbsp;&nbsp;&nbsp;&nbsp;作益延寿观，使卿持节设具而候神人。乃作通天茎台，置祠具其下，将招来仙神<br /><br />&nbsp;&nbsp;&nbsp;&nbsp;人之属。於是甘泉更置前殿，始广诸宫室。夏，有芝生殿房内中。天子为塞河，<br /><br />&nbsp;&nbsp;&nbsp;&nbsp;兴通天台，若见有光云，乃下诏：“甘泉房中生芝九茎，赦天下，毋有复作。”<br /><br />&nbsp;&nbsp;&nbsp;&nbsp;其明年，伐朝鲜。夏，旱。公孙卿曰：“黄帝时封则天旱，乾封三年。”上<br /><br />&nbsp;&nbsp;&nbsp;&nbsp;乃下诏曰：“天旱，意乾封乎？其令天下尊祠灵星焉。”<br /><br />&nbsp;&nbsp;&nbsp;&nbsp;其明年，上郊雍，通回中道，巡之。春，至鸣泽，从西河归。<br /><br />&nbsp;&nbsp;&nbsp;&nbsp;其明年冬，上巡南郡，至江陵而东。登礼之天柱山，号曰南岳。浮江，自<br /><br />&nbsp;&nbsp;&nbsp;&nbsp;寻阳出枞阳，过彭蠡，礼其名山川。北至琅邪，并海上。四月中，至奉高封焉。<br /><br />&nbsp;&nbsp;&nbsp;&nbsp;初，天子封泰山，泰山东北n古时有明堂处，处险不敞。上欲治明堂奉高旁，<br /><br />&nbsp;&nbsp;&nbsp;&nbsp;未晓其制度。济南人公T带上黄帝时明堂图。明堂图中有一殿，四面无壁，<br /><br />&nbsp;&nbsp;&nbsp;&nbsp;以茅盖，通水，圜宫垣为}道，上有楼，从西南入，命曰昆仑，天子从之入，<br /><br />&nbsp;&nbsp;&nbsp;&nbsp;以拜祠上帝焉。於是上令奉高作明堂汶上，如带图。及五年封，则祠太一、五<br /><br />&nbsp;&nbsp;&nbsp;&nbsp;帝於明堂上坐，令高皇帝祠坐对之。祠后土於下房，以二十太牢。天子从昆仑道<br /><br />&nbsp;&nbsp;&nbsp;&nbsp;入，始拜明堂如郊礼。礼毕，燎堂下。而上又上泰山，自有z祠其巅。而泰山<br /><br />&nbsp;&nbsp;&nbsp;&nbsp;下祠五帝，各如其方，黄帝并赤帝，而有司侍祠焉。山上举火，下悉应之。<br /><br />&nbsp;&nbsp;&nbsp;&nbsp;其后二岁，十一月甲子朔旦冬至，推历者以本统。天子亲至泰山，以十一月<br /><br />&nbsp;&nbsp;&nbsp;&nbsp;甲子朔旦冬至日祠上帝明堂，毋封禅。其赞飨曰：“天增授皇帝太元神策，周<br /><br />&nbsp;&nbsp;&nbsp;&nbsp;而复始。皇帝敬拜太一。”东至海上，考入海及方士求神者，莫验，然益遣，冀<br /><br />&nbsp;&nbsp;&nbsp;&nbsp;遇之。<br /><br />&nbsp;&nbsp;&nbsp;&nbsp;十一月乙酉，柏梁灾。十二月甲午朔，上亲禅高里，祠后土。临勃海，将以<br /><br />&nbsp;&nbsp;&nbsp;&nbsp;望祀蓬莱之属，冀至殊廷焉。<br /><br />&nbsp;&nbsp;&nbsp;&nbsp;上还，以柏梁灾故，朝受计甘泉。公孙卿曰：“黄帝就青灵台，十二日烧，<br /><br />&nbsp;&nbsp;&nbsp;&nbsp;黄帝乃治明廷。明廷，甘泉也。”方士多言古帝王有都甘泉者。其后天子又朝诸<br /><br />&nbsp;&nbsp;&nbsp;&nbsp;侯甘泉，甘泉作诸侯邸。勇之乃曰：“越俗有火灾，复起屋必以大，用胜服之。”<br /><br />&nbsp;&nbsp;&nbsp;&nbsp;於是作建章宫，度为千门万户。前殿度高未央。其东则凤阙，高二十馀丈。其西<br /><br />&nbsp;&nbsp;&nbsp;&nbsp;则唐中，数十里虎圈。其北治大池，渐台高二十馀丈，命曰太液池，中有蓬莱、<br /><br />&nbsp;&nbsp;&nbsp;&nbsp;方丈、瀛洲、壶梁，象海中神山龟鱼之属。其南有玉堂、璧门、大鸟之属。乃立<br /><br />&nbsp;&nbsp;&nbsp;&nbsp;神明台、井致ィ度五十丈，辇道相属焉。<br /><br />&nbsp;&nbsp;&nbsp;&nbsp;夏，汉改历，以正月为岁首，而色上黄，官名更印章以五字，为太初元年。<br /><br />&nbsp;&nbsp;&nbsp;&nbsp;是岁，西伐大宛。蝗大起。丁夫人、雒阳虞初等以方祠诅匈奴、大宛焉。<br /><br />&nbsp;&nbsp;&nbsp;&nbsp;其明年，有司上言雍五无牢熟具，芬芳不备。乃令祠官进犊牢具，色食<br /><br />&nbsp;&nbsp;&nbsp;&nbsp;所胜，而以木禺马代驹焉。独五月尝驹，行亲郊用驹。及诸名山川用驹者，悉以<br /><br />&nbsp;&nbsp;&nbsp;&nbsp;木禺马代。行过，乃用驹。他礼如故。<br /><br />&nbsp;&nbsp;&nbsp;&nbsp;其明年，东巡海上，考神仙之属，未有验者。方士有言“黄帝时为五城十二<br /><br />&nbsp;&nbsp;&nbsp;&nbsp;楼，以候神人於执期，命曰迎年”。上许作之如方，命曰明年。上亲礼祠上帝焉。<br /><br />&nbsp;&nbsp;&nbsp;&nbsp;公T带曰：“黄帝时虽封泰山，然风后、封巨、岐伯令黄帝封东泰山，<br /><br />&nbsp;&nbsp;&nbsp;&nbsp;禅凡山，合符，然后不死焉。”天子既令设祠具，至东泰山，东泰山卑小，不称<br /><br />&nbsp;&nbsp;&nbsp;&nbsp;其声，乃令祠官礼之，而不封禅焉。其后令带奉祠候神物。夏，遂还泰山，五<br /><br />&nbsp;&nbsp;&nbsp;&nbsp;年之礼如前，而加以禅祠石闾。石闾者，在泰山下n南方，方士多言此仙人之闾<br /><br />&nbsp;&nbsp;&nbsp;&nbsp;也，故上亲禅焉。<br /><br />&nbsp;&nbsp;&nbsp;&nbsp;其后五年，复至泰山封。还过祭恒山。<br /><br />&nbsp;&nbsp;&nbsp;&nbsp;今天子所兴祠，太一、后土，三年亲郊祠，建汉家封禅，五年一封。薄忌<br /><br />&nbsp;&nbsp;&nbsp;&nbsp;太一及三一、冥羊、马行、赤星，五，宽舒之祠官以岁时致礼。凡六祠，皆太祝<br /><br />&nbsp;&nbsp;&nbsp;&nbsp;领之。至如八神诸神，明年、凡山他名祠，行过则祠，行去则已。方士所兴祠，<br /><br />&nbsp;&nbsp;&nbsp;&nbsp;各自主，其人终则已，祠官不主。他祠皆如其故。今上封禅，其后十二岁而还，<br /><br />&nbsp;&nbsp;&nbsp;&nbsp;遍於五岳、四渎矣。而方士之候祠神人，入海求蓬莱，终无有验。而公孙卿之候<br /><br />&nbsp;&nbsp;&nbsp;&nbsp;神者，犹以大人之迹为解，无有效。天子益怠厌方士之怪迂语矣，然羁縻不绝，<br /><br />&nbsp;&nbsp;&nbsp;&nbsp;冀遇其真。自此之后，方士言神祠者弥众，然其效可睹矣。<br /><br />&nbsp;&nbsp;&nbsp;&nbsp;太史公曰：余从巡祭天地诸神名山川而封禅焉。入寿宫侍祠神语，究观方士<br /><br />&nbsp;&nbsp;&nbsp;&nbsp;祠官之意，於是退而论次自古以来用事於鬼神者，具见其表里。后有君子，得以<br /><br />&nbsp;&nbsp;&nbsp;&nbsp;览焉。若至俎豆币之详，献酬之礼，则有司存。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,57);">加入书签</a><a
                        href="56.html">上一页</a>&larr;<a href="index.html">返回列表</a>&rarr;<a
                            href="58.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "56.html"; var next_page = "58.html"; var index_page = "index.html"; var sortid = "9"; var article_id = "1"; var chapter_id = "57"; var articlename = "史记"; var chaptername = "书 封禅书第六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>