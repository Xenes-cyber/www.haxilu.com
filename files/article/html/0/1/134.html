<!DOCTYPE html>
<html>
<head>
<meta charset="gbk" />
<title>史记-传 袁盎晁错列传第四十一-在线阅读-哈西文学网</title>
<meta name="keywords" content="司马迁，史记，传 袁盎晁错列传第四十一全文，传 袁盎晁错列传第四十一在线阅读 哈西文学网" />
<meta name="description" content="哈西文学网提供司马迁的史记 传 袁盎晁错列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/134.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/134.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 袁盎晁错列传第四十一</h1>
            <div class="link xb">
                <a href="133.html">上一页</a>&larr;<a href="index.html">返回列表</a>&rarr;<a
                    href="135.html">下一页</a></div>			
            <div id="BookText">&nbsp;&nbsp;&nbsp;&nbsp;袁盎者，楚人也，字丝。父故为群盗，徙处安陵。高后时，盎尝为吕禄舍人。<br /><br />&nbsp;&nbsp;&nbsp;&nbsp;及孝文帝即位，盎兄哙任盎为中郎。<br /><br />&nbsp;&nbsp;&nbsp;&nbsp;绛侯为丞相，朝罢趋出，意得甚。上礼之恭，常自送之。袁盎进曰：“陛下<br /><br />&nbsp;&nbsp;&nbsp;&nbsp;以丞相何如人？”上曰：“社稷臣。”盎曰：“绛侯所谓功臣，非社稷臣，社稷<br /><br />&nbsp;&nbsp;&nbsp;&nbsp;臣主在与在，主亡与亡。方吕后时，诸吕用事，擅相王，刘氏不绝如带。是时绛<br /><br />&nbsp;&nbsp;&nbsp;&nbsp;侯为太尉，主兵柄，弗能正。吕后崩，大臣相与共畔诸吕，太尉主兵，m会其成<br /><br />&nbsp;&nbsp;&nbsp;&nbsp;功，所谓功臣，非社稷臣。丞相如有骄主色。陛下谦让，臣主失礼，窃为陛下不<br /><br />&nbsp;&nbsp;&nbsp;&nbsp;取也。”后朝，上益庄，丞相益畏。已而绛侯望袁盎曰：“吾与而兄善，今儿廷<br /><br />&nbsp;&nbsp;&nbsp;&nbsp;毁我！”盎遂不谢。<br /><br />&nbsp;&nbsp;&nbsp;&nbsp;及绛侯免相之国，国人上书告以为反，徵系清室，宗室诸公莫敢为言，唯袁<br /><br />&nbsp;&nbsp;&nbsp;&nbsp;盎明绛侯无罪。绛侯得释，盎颇有力。绛侯乃大与盎结交。<br /><br />&nbsp;&nbsp;&nbsp;&nbsp;淮南厉王朝，杀辟阳侯，居处骄甚。袁盎谏曰：“诸侯大骄必生患，可m削<br /><br />&nbsp;&nbsp;&nbsp;&nbsp;地。”上弗用。淮南王益横。及棘蒲侯柴武太子谋反事觉，治，连淮南王，淮南<br /><br />&nbsp;&nbsp;&nbsp;&nbsp;王徵，上因迁之蜀，Y车传送。袁盎时为中郎将，乃谏曰：“陛下素骄淮南王，<br /><br />&nbsp;&nbsp;&nbsp;&nbsp;弗稍禁，以至此，今又暴摧折之。淮南王为人刚，如有遇雾露行道死，陛下竟为<br /><br />&nbsp;&nbsp;&nbsp;&nbsp;以天下之大弗能容，有杀弟之名，柰何？”上弗听，遂行之。<br /><br />&nbsp;&nbsp;&nbsp;&nbsp;淮南王至雍，病死，闻，上辍食，哭甚哀。盎入，顿首请罪。上曰：“以不<br /><br />&nbsp;&nbsp;&nbsp;&nbsp;用公言至此。”盎曰：“上自宽，此往事，岂可悔哉！且陛下有高世之行者三，<br /><br />&nbsp;&nbsp;&nbsp;&nbsp;此不足以毁名。”上曰：“吾高世行三者何事？”盎曰：“陛下居代时，太后尝<br /><br />&nbsp;&nbsp;&nbsp;&nbsp;病，三年，陛下不交睫，不解衣，汤药非陛下口所尝弗进。夫曾参以布衣犹难之，<br /><br />&nbsp;&nbsp;&nbsp;&nbsp;今陛下亲以王者之，过曾参孝远矣。夫诸吕用事，大臣专制，然陛下从代乘六<br /><br />&nbsp;&nbsp;&nbsp;&nbsp;传驰不测之渊，虽贲育之勇不及陛下。陛下至代邸，西向让天子位者再，南面让<br /><br />&nbsp;&nbsp;&nbsp;&nbsp;天子位者三。夫许由一让，而陛下五以天下让，过许由四矣。且陛下迁淮南王，<br /><br />&nbsp;&nbsp;&nbsp;&nbsp;欲以苦其志，使改过，有司卫不谨，故病死。”於是上乃解，曰：“将柰何？”<br /><br />&nbsp;&nbsp;&nbsp;&nbsp;盎曰：“淮南王有三子，唯在陛下耳。”於是文帝立其三子皆为王。盎由此名重<br /><br />&nbsp;&nbsp;&nbsp;&nbsp;朝廷。<br /><br />&nbsp;&nbsp;&nbsp;&nbsp;袁盎常引大体慷慨。宦者赵同以数幸，常害袁盎，袁盎患之。盎兄子种为常<br /><br />&nbsp;&nbsp;&nbsp;&nbsp;侍骑，持节夹乘，说盎曰：“君与斗，廷辱之，使其毁不用。”孝文帝出，赵同<br /><br />&nbsp;&nbsp;&nbsp;&nbsp;参乘，袁盎伏车前曰：“臣闻天子所与共六尺舆者，皆天下豪英。今汉虽乏人，<br /><br />&nbsp;&nbsp;&nbsp;&nbsp;陛下独奈何与刀锯馀人载！”於是上笑，下赵同。赵同泣下车。<br /><br />&nbsp;&nbsp;&nbsp;&nbsp;文帝从霸陵上，欲西驰下峻阪。袁盎骑，并车揽辔。上曰：“将军怯邪？”<br /><br />&nbsp;&nbsp;&nbsp;&nbsp;盎曰：“臣闻千金之子坐不垂堂，百金之子不骑衡，圣主不乘危而徼幸。今陛下<br /><br />&nbsp;&nbsp;&nbsp;&nbsp;骋六W，驰下峻山，如有马惊车败，陛下纵自轻，柰高庙、太后何？”上乃止。<br /><br />&nbsp;&nbsp;&nbsp;&nbsp;上幸上林，皇后、慎夫人从。其在禁中，常同席坐。及坐，郎署长布席，袁<br /><br />&nbsp;&nbsp;&nbsp;&nbsp;盎引s慎夫人坐。慎夫人怒，不肯坐。上亦怒，起，入禁中。盎因前说曰：“臣<br /><br />&nbsp;&nbsp;&nbsp;&nbsp;闻尊卑有序则上下和。今陛下既已立后，慎夫人乃妾，妾主岂可与同坐哉！m所<br /><br />&nbsp;&nbsp;&nbsp;&nbsp;以失尊卑矣。且陛下幸之，即厚赐之。陛下所以为慎夫人，m所以祸之。陛下独<br /><br />&nbsp;&nbsp;&nbsp;&nbsp;不见‘人彘’乎？”於是上乃说，召语慎夫人。慎夫人赐盎金五十斤。<br /><br />&nbsp;&nbsp;&nbsp;&nbsp;然袁盎亦以数直谏，不得久居中，调为陇西都尉。仁爱士卒，士卒皆争为死。<br /><br />&nbsp;&nbsp;&nbsp;&nbsp;迁为齐相。徙为吴相，辞行，种谓盎曰：“吴王骄日久，国多奸。今苟欲劾治，<br /><br />&nbsp;&nbsp;&nbsp;&nbsp;彼不上书告君，即利剑刺君矣。南方卑湿，君能日饮，毋何，时说王曰毋反而已。<br /><br />&nbsp;&nbsp;&nbsp;&nbsp;如此幸得脱。”盎用种之计，吴王厚遇盎。<br /><br />&nbsp;&nbsp;&nbsp;&nbsp;盎告归，道逢丞相申屠嘉，下车拜谒，丞相从车上谢袁盎。袁盎还，愧其吏，<br /><br />&nbsp;&nbsp;&nbsp;&nbsp;乃之丞相舍上谒，求见丞相。丞相良久而见之。盎因跪曰：“愿请间。”丞相曰：<br /><br />&nbsp;&nbsp;&nbsp;&nbsp;“使君所言公事，之曹与长史掾议，吾且奏之；即私邪，吾不受私语。”袁盎即<br /><br />&nbsp;&nbsp;&nbsp;&nbsp;跪说曰：“君为丞相，自度孰与陈平、绛侯？”丞相曰：“吾不如。”袁盎曰：<br /><br />&nbsp;&nbsp;&nbsp;&nbsp;“善，君即自谓不如。夫陈平、绛侯辅翼高帝，定天下，为将相，而诛诸吕，存<br /><br />&nbsp;&nbsp;&nbsp;&nbsp;刘氏；君乃为材官蹶张，迁为队率，积功至淮阳守，非有奇计攻城野战之功。且<br /><br />&nbsp;&nbsp;&nbsp;&nbsp;陛下从代来，每朝，郎官上书疏，未尝不止辇受其言，言不可用置之，言可受采<br /><br />&nbsp;&nbsp;&nbsp;&nbsp;之，未尝不称善。何也？则欲以致天下贤士大夫。上日闻所不闻，明所不知，日<br /><br />&nbsp;&nbsp;&nbsp;&nbsp;益圣智；君今自闭钳天下之口而日益愚。夫以圣主责愚相，君受祸不久矣。”丞<br /><br />&nbsp;&nbsp;&nbsp;&nbsp;相乃再拜曰：“嘉鄙野人，乃不知，将军幸教。”引入与坐，为上客。<br /><br />&nbsp;&nbsp;&nbsp;&nbsp;盎素不好晁错，晁错所居坐，盎去；盎坐，错亦去：两人未尝同堂语。及孝<br /><br />&nbsp;&nbsp;&nbsp;&nbsp;文帝崩，孝景帝即位，晁错为御史大夫，使吏案袁盎受吴王财物，抵罪，诏赦以<br /><br />&nbsp;&nbsp;&nbsp;&nbsp;为庶人。<br /><br />&nbsp;&nbsp;&nbsp;&nbsp;吴楚反，闻，晁错谓丞史曰：“夫袁盎多受吴王金钱，专为蔽匿，言不反。<br /><br />&nbsp;&nbsp;&nbsp;&nbsp;今果反，欲请治盎宜知计谋。”丞史曰：“事未发，治之有绝。今兵西乡，治之<br /><br />&nbsp;&nbsp;&nbsp;&nbsp;何益！且袁盎不宜有谋。”晁错犹与未决。人有告袁盎者，袁盎恐，夜见窦婴，<br /><br />&nbsp;&nbsp;&nbsp;&nbsp;为言吴所以反者，愿至上前口对状。窦婴入言上，上乃召袁盎入见。晁错在前，<br /><br />&nbsp;&nbsp;&nbsp;&nbsp;及盎请辟人赐间，错去，固恨甚。袁盎具言吴所以反状，以错故，独急斩错以谢<br /><br />&nbsp;&nbsp;&nbsp;&nbsp;吴，吴兵乃可罢。其语具在吴事中。使袁盎为太常，窦婴为大将军。两人素相与<br /><br />&nbsp;&nbsp;&nbsp;&nbsp;善。逮吴反。诸陵长者长安中贤大夫争附两人，车随者日数百乘。<br /><br />&nbsp;&nbsp;&nbsp;&nbsp;及晁错已诛，袁盎以太常使吴。吴王欲使将，不肯。欲杀之，使一都尉以五<br /><br />&nbsp;&nbsp;&nbsp;&nbsp;百人围守盎军中。袁盎自其为吴相时，有从史尝盗爱盎侍儿，盎知之，弗泄，遇<br /><br />&nbsp;&nbsp;&nbsp;&nbsp;之如故。人有告从史，言“君知尔与侍者通”，乃亡归。袁盎驱自追之，遂以侍<br /><br />&nbsp;&nbsp;&nbsp;&nbsp;者赐之，复为从史。及袁盎使吴见守，从史m为守盎校尉司马，乃悉以其装赍置<br /><br />&nbsp;&nbsp;&nbsp;&nbsp;二石醇醪，会天寒，士卒饥渴，饮酒醉，西南陬卒皆卧，司马夜引袁盎起，曰：<br /><br />&nbsp;&nbsp;&nbsp;&nbsp;“君可以去矣，吴王期旦日斩君。”盎弗信，曰：“公何为者？”司马曰：“臣<br /><br />&nbsp;&nbsp;&nbsp;&nbsp;故为从史盗君侍儿者。”盎乃惊谢曰；“公幸有亲，吾不足以累公。”司马曰：<br /><br />&nbsp;&nbsp;&nbsp;&nbsp;“君弟去，臣亦且亡，辟吾亲，君何患！”乃以刀决张，道从醉卒隧直出。司马<br /><br />&nbsp;&nbsp;&nbsp;&nbsp;与分背，袁盎解节毛怀之，杖，步行七八里，明，见梁骑，骑驰去，遂归报。<br /><br />&nbsp;&nbsp;&nbsp;&nbsp;吴楚已破，上更以元王子平陆侯礼为楚王，袁盎为楚相。尝上书有所言，不<br /><br />&nbsp;&nbsp;&nbsp;&nbsp;用。袁盎病免居家，与闾里浮沈，相随行，斗鸡走狗。雒阳剧孟尝过袁盎，盎善<br /><br />&nbsp;&nbsp;&nbsp;&nbsp;待之。安陵富人有谓盎曰：“吾闻剧孟博徒，将军何自通之？”盎曰：“剧孟虽<br /><br />&nbsp;&nbsp;&nbsp;&nbsp;博徒，然母死，客送葬车千馀乘，此亦有过人者。且缓急人所有。夫一旦有急叩<br /><br />&nbsp;&nbsp;&nbsp;&nbsp;门，不以亲为解，不以存亡为辞，天下所望者，独季心、剧孟耳。今公常从数骑，<br /><br />&nbsp;&nbsp;&nbsp;&nbsp;一旦有缓急，宁足恃乎！”骂富人，弗与通。诸公闻之，皆多袁盎。<br /><br />&nbsp;&nbsp;&nbsp;&nbsp;袁盎虽家居，景帝时时使人问筹策。梁王欲求为嗣，袁盎进说，其后语塞。<br /><br />&nbsp;&nbsp;&nbsp;&nbsp;梁王以此怨盎，曾使人刺盎。刺者至关中，问袁盎，诸君誉之皆不容口。乃见袁<br /><br />&nbsp;&nbsp;&nbsp;&nbsp;盎曰：“臣受梁王金来刺君，君长者，不忍刺君。然后刺君者十馀曹，备之！”<br /><br />&nbsp;&nbsp;&nbsp;&nbsp;袁盎心不乐，家又多怪，乃之生所问占。还，梁刺客后曹辈果遮刺杀盎安陵<br /><br />&nbsp;&nbsp;&nbsp;&nbsp;郭门外。<br /><br />&nbsp;&nbsp;&nbsp;&nbsp;晁错者，颍川人也。学申商刑名於轵张恢先所，与雒阳宋孟及刘礼同师。以<br /><br />&nbsp;&nbsp;&nbsp;&nbsp;文学为太常掌故。<br /><br />&nbsp;&nbsp;&nbsp;&nbsp;错为人峭直刻深。孝文帝时，天下无治尚书者，独闻济南伏生故秦博士，治<br /><br />&nbsp;&nbsp;&nbsp;&nbsp;尚书，年九十馀，老不可徵，乃诏太常使人往受之。太常遣错受尚书伏生所。还，<br /><br />&nbsp;&nbsp;&nbsp;&nbsp;因上便宜事，以书称说。诏以为太子舍人、门大夫、家令。以其辩得幸太子，太<br /><br />&nbsp;&nbsp;&nbsp;&nbsp;子家号曰“智囊”。数上书孝文时，言削诸侯事，及法令可更定者。书数十上，<br /><br />&nbsp;&nbsp;&nbsp;&nbsp;孝文不听，然奇其材，迁为中大夫。当是时，太子善错计策，袁盎诸大功臣多不<br /><br />&nbsp;&nbsp;&nbsp;&nbsp;好错。<br /><br />&nbsp;&nbsp;&nbsp;&nbsp;景帝即位，以错为内史。错常数请间言事，辄听，宠幸倾九卿，法令多所更<br /><br />&nbsp;&nbsp;&nbsp;&nbsp;定。丞相申屠嘉心弗便，力未有以伤。内史府居太上庙贾校门东出，不便，错<br /><br />&nbsp;&nbsp;&nbsp;&nbsp;乃穿两门南出，凿庙荚。丞相嘉闻，大怒，欲因此过为奏请诛错。错闻之，即<br /><br />&nbsp;&nbsp;&nbsp;&nbsp;夜请间，具为上言之。丞相奏事，因言错擅凿庙垣为门，请下廷尉诛。上曰：<br /><br />&nbsp;&nbsp;&nbsp;&nbsp;“此非庙垣，乃贾性，不致於法。”丞相谢。罢朝，怒谓长史曰：“吾当先斩<br /><br />&nbsp;&nbsp;&nbsp;&nbsp;以闻，乃先请，为儿所卖，固误。”丞相遂发病死。错以此愈贵。<br /><br />&nbsp;&nbsp;&nbsp;&nbsp;迁为御史大夫，请诸侯之罪过，削其地，收其枝郡。奏上，上令公卿列侯宗<br /><br />&nbsp;&nbsp;&nbsp;&nbsp;室集议，莫敢难，独窦婴争之，由此与错有s。错所更令三十章，诸侯皆<br /><br />&nbsp;&nbsp;&nbsp;&nbsp;疾晁错。错父闻之，从颍川来，谓错曰：“上初即位，公为政用事，侵削诸<br /><br />&nbsp;&nbsp;&nbsp;&nbsp;侯，别疏人骨肉，人口议多怨公者，何也？”晁错曰：“固也。不如此，天子不<br /><br />&nbsp;&nbsp;&nbsp;&nbsp;尊，宗庙不安。”错父曰：“刘氏安矣，而晁氏危矣，吾去公归矣！”遂饮药死，<br /><br />&nbsp;&nbsp;&nbsp;&nbsp;曰：“吾不忍见祸及吾身。”死十馀日，吴楚七国果反，以诛错为名。及窦婴、<br /><br />&nbsp;&nbsp;&nbsp;&nbsp;袁盎进说，上令晁错衣朝衣斩东市。<br /><br />&nbsp;&nbsp;&nbsp;&nbsp;晁错已死，谒者仆射邓公为校尉，击吴楚军为将。还，上书言军事，谒见上。<br /><br />&nbsp;&nbsp;&nbsp;&nbsp;上问曰：“道军所来，闻晁错死，吴楚罢不？”邓公曰：“吴王为反数十年矣，<br /><br />&nbsp;&nbsp;&nbsp;&nbsp;发怒削地，以诛错为名，其意非在错也。且臣恐天下之士噤口，不敢复言也！”<br /><br />&nbsp;&nbsp;&nbsp;&nbsp;上曰：“何哉？”邓公曰：“夫晁错患诸侯大不可制，故请削地以尊京师，万<br /><br />&nbsp;&nbsp;&nbsp;&nbsp;世之利也。计画始行，卒受大戮，内杜忠臣之口，外为诸侯报仇，臣窃为陛下不<br /><br />&nbsp;&nbsp;&nbsp;&nbsp;取也。”於是景帝默然良久，曰：“公言善，吾亦恨之。”乃拜邓公为城阳中尉。<br /><br />&nbsp;&nbsp;&nbsp;&nbsp;邓公，成固人也，多奇计。建元中，上招贤良，公卿言邓公，时邓公免，起<br /><br />&nbsp;&nbsp;&nbsp;&nbsp;家为九卿。一年，复谢病免归。其子章以黄老言显於诸公间。<br /><br />&nbsp;&nbsp;&nbsp;&nbsp;太史公曰：袁盎虽不好学，亦善傅会，仁心为质，引义慷慨。遭孝文初立，<br /><br />&nbsp;&nbsp;&nbsp;&nbsp;资m逢世。时以变易，及吴楚一说，说虽行哉，然复不遂。好声矜贤，竟以名败。<br /><br />&nbsp;&nbsp;&nbsp;&nbsp;晁错为家令时，数言事不用；后擅权，多所变更。诸侯发难，不急匡救，欲报私<br /><br />&nbsp;&nbsp;&nbsp;&nbsp;雠，反以亡躯。语曰：“变古乱常，不死则亡。”岂错等谓邪！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,134);">加入书签</a><a
                        href="133.html">上一页</a>&larr;<a href="index.html">返回列表</a>&rarr;<a
                            href="135.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "133.html"; var next_page = "135.html"; var index_page = "index.html"; var sortid = "9"; var article_id = "1"; var chapter_id = "134"; var articlename = "史记"; var chaptername = "传 袁盎晁错列传第四十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>