<!DOCTYPE html>
<html>
<head>
<meta charset="gbk" />
<title>史记-世家 吴太伯世家第一-在线阅读-哈西文学网</title>
<meta name="keywords" content="司马迁，史记，世家 吴太伯世家第一全文，世家 吴太伯世家第一在线阅读 哈西文学网" />
<meta name="description" content="哈西文学网提供司马迁的史记 世家 吴太伯世家第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/61.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/61.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 吴太伯世家第一</h1>
            <div class="link xb">
                <a href="59.html">上一页</a>&larr;<a href="index.html">返回列表</a>&rarr;<a
                    href="62.html">下一页</a></div>			
            <div id="BookText">&nbsp;&nbsp;&nbsp;&nbsp;吴太伯，太伯弟仲雍，皆周太王之子，而王季历之兄也。季历贤，而有圣子<br /><br />&nbsp;&nbsp;&nbsp;&nbsp;昌，太王欲立季历以及昌，於是太伯、仲雍二人乃奔荆蛮，文身断发，示不可用，<br /><br />&nbsp;&nbsp;&nbsp;&nbsp;以避季历。季历果立，是为王季，而昌为文王。太伯之奔荆蛮，自号句吴。荆蛮<br /><br />&nbsp;&nbsp;&nbsp;&nbsp;义之，从而归之千馀家，立为吴太伯。<br /><br />&nbsp;&nbsp;&nbsp;&nbsp;太伯卒，无子，弟仲雍立，是为吴仲雍。仲雍卒，子季简立。季简卒，子叔<br /><br />&nbsp;&nbsp;&nbsp;&nbsp;达立。叔达卒，子周章立。是时周武王克殷，求太伯、仲雍之后，得周章。周章<br /><br />&nbsp;&nbsp;&nbsp;&nbsp;已君吴，因而封之。乃封周章弟虞仲於周之北故夏虚，是为虞仲，列为诸侯。<br /><br />&nbsp;&nbsp;&nbsp;&nbsp;周章卒，子熊遂立，熊遂卒，子柯相立。柯相卒，子鸠夷立。鸠夷卒，<br /><br />&nbsp;&nbsp;&nbsp;&nbsp;子馀桥疑吾立。馀桥疑吾卒，子柯卢立。柯卢卒，子周繇立。周繇卒，子屈羽立。<br /><br />&nbsp;&nbsp;&nbsp;&nbsp;屈羽卒，子夷吾立。夷吾卒，子禽处立。禽处卒，子转立。转卒，子颇高立。颇<br /><br />&nbsp;&nbsp;&nbsp;&nbsp;高卒，子句卑立。是时晋献公灭周北虞公，以开晋伐虢也。句卑卒，子去齐立。<br /><br />&nbsp;&nbsp;&nbsp;&nbsp;去齐卒，子寿梦立。寿梦立而吴始益大，称王。<br /><br />&nbsp;&nbsp;&nbsp;&nbsp;自太伯作吴，五世而武王克殷，封其后为二：其一虞，在中国；其一吴，在<br /><br />&nbsp;&nbsp;&nbsp;&nbsp;夷蛮。十二世而晋灭中国之虞。中国之虞灭二世，而夷蛮之吴兴。大凡从太伯至<br /><br />&nbsp;&nbsp;&nbsp;&nbsp;寿梦十九世。<br /><br />&nbsp;&nbsp;&nbsp;&nbsp;王寿梦二年，楚之亡大夫申公巫臣怨楚将子反而奔晋，自晋使吴，教吴用兵<br /><br />&nbsp;&nbsp;&nbsp;&nbsp;乘车，令其子为吴行人，吴於是始通於中国。吴伐楚。十六年，楚共王伐吴，至<br /><br />&nbsp;&nbsp;&nbsp;&nbsp;衡山。<br /><br />&nbsp;&nbsp;&nbsp;&nbsp;二十五年，王寿梦卒。寿梦有子四人，长曰诸樊，次曰馀祭，次曰馀u，次<br /><br />&nbsp;&nbsp;&nbsp;&nbsp;曰季札。季札贤，而寿梦欲立之，季札让不可，於是乃立长子诸樊，摄行事当国。<br /><br />&nbsp;&nbsp;&nbsp;&nbsp;王诸樊元年，诸樊已除丧，让位季札。季札谢曰：“曹宣公之卒也，诸侯与<br /><br />&nbsp;&nbsp;&nbsp;&nbsp;曹人不义曹君，将立子臧，子臧去之，以成曹君，君子曰‘能守节矣’。君义嗣，<br /><br />&nbsp;&nbsp;&nbsp;&nbsp;谁敢干君！有国，非吾节也。札虽不材，愿附於子臧之义。”吴人固立季札，季<br /><br />&nbsp;&nbsp;&nbsp;&nbsp;札弃其室而耕，乃舍之。秋，吴伐楚，楚败我师。四年，晋平公初立。<br /><br />&nbsp;&nbsp;&nbsp;&nbsp;十三年，王诸樊卒。有命授弟馀祭，欲传以次，必致国於季札而止，以称先<br /><br />&nbsp;&nbsp;&nbsp;&nbsp;王寿梦之意，且嘉季札之义，兄弟皆欲致国，令以渐至焉。季札封於延陵，故号<br /><br />&nbsp;&nbsp;&nbsp;&nbsp;曰延陵季子。<br /><br />&nbsp;&nbsp;&nbsp;&nbsp;王馀祭三年，齐相庆封有罪，自齐来奔吴。吴予庆封朱方之县，以为奉邑，<br /><br />&nbsp;&nbsp;&nbsp;&nbsp;以女妻之，富於在齐。<br /><br />&nbsp;&nbsp;&nbsp;&nbsp;四年，吴使季札聘於鲁，请观周乐。为歌周南、召南。曰：“美哉，始基之<br /><br />&nbsp;&nbsp;&nbsp;&nbsp;矣，犹未也。然勤而不怨。”歌邶、{、卫。曰：“美哉，渊乎，忧而不困者也。<br /><br />&nbsp;&nbsp;&nbsp;&nbsp;吾闻卫康叔、武公之德如是，是其卫风乎？”歌王。曰：“美哉，思而不惧，其<br /><br />&nbsp;&nbsp;&nbsp;&nbsp;周之东乎？”歌郑。曰：“其细已甚，民不堪也，是其先亡乎？”歌齐。曰：<br /><br />&nbsp;&nbsp;&nbsp;&nbsp;“美哉，泱泱乎大风也哉。表东海者，其太公乎？国未可量也。”歌豳。曰：<br /><br />&nbsp;&nbsp;&nbsp;&nbsp;“美哉，荡荡乎，乐而不淫，其周公之东乎？”歌秦。曰：“此之谓夏声。夫能<br /><br />&nbsp;&nbsp;&nbsp;&nbsp;夏则大，大之至也，其周之旧乎？”歌魏。曰：“美哉，hh乎，大而宽，<br /><br />&nbsp;&nbsp;&nbsp;&nbsp;俭而易，行以德辅，此则盟主也。”歌唐。曰：“思深哉，其有陶唐氏之遗风乎？<br /><br />&nbsp;&nbsp;&nbsp;&nbsp;不然，何忧之远也？非令德之后，谁能若是！”歌陈。曰：“国无主，其能久乎？”<br /><br />&nbsp;&nbsp;&nbsp;&nbsp;自郐以下，无讥焉。歌小雅。曰：“美哉，思而不贰，怨而不言，其周德之衰乎？<br /><br />&nbsp;&nbsp;&nbsp;&nbsp;犹有先王之遗民也。”歌大雅。曰：“广哉，熙熙乎，曲而有直体，其文王之德<br /><br />&nbsp;&nbsp;&nbsp;&nbsp;乎？”歌颂。曰：“至矣哉，直而不倨，曲而不诎，近而不浚远而不携，迁而<br /><br />&nbsp;&nbsp;&nbsp;&nbsp;不淫，复而不厌，哀而不愁，乐而不荒，用而不匮，广而不宣，施而不费，取而<br /><br />&nbsp;&nbsp;&nbsp;&nbsp;不贪，处而不}，行而不流。五声和，八风平，节有度，守有序，盛德之所同也。”<br /><br />&nbsp;&nbsp;&nbsp;&nbsp;见舞象、南a者，曰：“美哉，犹有感。”见舞大武，曰：“美哉，周之盛也<br /><br />&nbsp;&nbsp;&nbsp;&nbsp;其若此乎？”见舞韶护者，曰：“圣人之弘也，犹有惭德，圣人之难也！”见舞<br /><br />&nbsp;&nbsp;&nbsp;&nbsp;大夏，曰：“美哉，勤而不德！非禹其谁能及之？”见舞招，曰：“德至矣哉，<br /><br />&nbsp;&nbsp;&nbsp;&nbsp;大矣，如天之无不焘也，如地之无不载也，虽甚盛德，无以加矣。观止矣，若有<br /><br />&nbsp;&nbsp;&nbsp;&nbsp;他乐，吾不敢观。”<br /><br />&nbsp;&nbsp;&nbsp;&nbsp;去鲁，遂使齐。说晏平仲曰：“子速纳邑与政。无邑无政，乃免於难。齐国<br /><br />&nbsp;&nbsp;&nbsp;&nbsp;之政将有所归；未得所归，难未息也。”故晏子因陈桓子以纳政与邑，是以免於<br /><br />&nbsp;&nbsp;&nbsp;&nbsp;栾高之难。<br /><br />&nbsp;&nbsp;&nbsp;&nbsp;去齐，使於郑。见子产，如旧交。谓子产曰：“郑之执政侈，难将至矣，政<br /><br />&nbsp;&nbsp;&nbsp;&nbsp;必及子。子为政，慎以礼。不然，郑国将败。”去郑，m卫。说蘧瑗、史狗、史<br /><br />&nbsp;&nbsp;&nbsp;&nbsp;、公子荆、公叔发、公子朝曰：“卫多君子，未有患也。”<br /><br />&nbsp;&nbsp;&nbsp;&nbsp;自卫如晋，将舍於宿，闻锺声，曰：“异哉！吾闻之，辩而不德，必加於戮。<br /><br />&nbsp;&nbsp;&nbsp;&nbsp;夫子获罪於君以在此，惧犹不足，而又可以畔乎？夫子之在此，犹燕之巢于幕也。<br /><br />&nbsp;&nbsp;&nbsp;&nbsp;君在殡而可以乐乎？”遂去之。文子闻之，终身不听琴瑟。<br /><br />&nbsp;&nbsp;&nbsp;&nbsp;m晋，说赵文子、韩宣子、魏献子曰：“晋国其萃於三家乎！”将去，谓叔<br /><br />&nbsp;&nbsp;&nbsp;&nbsp;向曰：“吾子勉之！君侈而多良，大夫皆富，政将在三家。吾子直，必思自免於<br /><br />&nbsp;&nbsp;&nbsp;&nbsp;难。”<br /><br />&nbsp;&nbsp;&nbsp;&nbsp;季札之初使，北过徐君。徐君好季札剑，口弗敢言。季札心知之，为使上国，<br /><br />&nbsp;&nbsp;&nbsp;&nbsp;未献。还至徐，徐君已死，於是乃解其宝剑，系之徐君冢树而去。从者曰：“徐<br /><br />&nbsp;&nbsp;&nbsp;&nbsp;君已死，尚谁予乎？”季子曰：“不然。始吾心已许之，岂以死倍吾心哉！”<br /><br />&nbsp;&nbsp;&nbsp;&nbsp;七年，楚公子围弑其王夹敖而代立，是为灵王。十年，楚灵王会诸侯而以伐<br /><br />&nbsp;&nbsp;&nbsp;&nbsp;吴之朱方，以诛齐庆封。吴亦攻楚，取三邑而去。十一年，楚伐吴，至雩娄。十<br /><br />&nbsp;&nbsp;&nbsp;&nbsp;二年，楚复来伐，次於乾G，楚师败走。<br /><br />&nbsp;&nbsp;&nbsp;&nbsp;十七年，王馀祭卒，弟馀u立。王馀u二年，楚公子弃疾弑其君灵王代立焉。<br /><br />&nbsp;&nbsp;&nbsp;&nbsp;四年，王馀u卒，欲授弟季札。季札让，逃去。於是吴人曰：“先王有命，<br /><br />&nbsp;&nbsp;&nbsp;&nbsp;兄卒弟代立，必致季子。季子今逃位，则王馀u后立。今卒，其子当代。”乃立<br /><br />&nbsp;&nbsp;&nbsp;&nbsp;王馀u之子僚为王。<br /><br />&nbsp;&nbsp;&nbsp;&nbsp;王僚二年，公子光伐楚，败而亡王舟。光惧，袭楚，复得王舟而还。<br /><br />&nbsp;&nbsp;&nbsp;&nbsp;五年，楚之亡臣伍子胥来奔，公子光客之。公子光者，王诸樊之子也。常以<br /><br />&nbsp;&nbsp;&nbsp;&nbsp;为吾父兄弟四人，当传至季子。季子即不受国，光父先立。即不传季子，光当立。<br /><br />&nbsp;&nbsp;&nbsp;&nbsp;阴纳贤士，欲以袭王僚。<br /><br />&nbsp;&nbsp;&nbsp;&nbsp;八年，吴使公子光伐楚，败楚师，迎楚故太子建母於居巢以归。因北伐，败<br /><br />&nbsp;&nbsp;&nbsp;&nbsp;陈、蔡之师。九年，公子光伐楚，拔居巢、锺离。初，楚边邑卑梁氏之处女与吴<br /><br />&nbsp;&nbsp;&nbsp;&nbsp;边邑之女争桑，二女家怒相灭，两国边邑长闻之，怒而相攻，灭吴之边邑。吴王<br /><br />&nbsp;&nbsp;&nbsp;&nbsp;怒，故遂伐楚，取两都而去。<br /><br />&nbsp;&nbsp;&nbsp;&nbsp;伍子胥之初奔吴，说吴王僚以伐楚之利。公子光曰：“胥之父兄为J於楚，<br /><br />&nbsp;&nbsp;&nbsp;&nbsp;欲自报其仇耳。未见其利。”於是伍员知光有他志，乃求勇士专诸，见之光。光<br /><br />&nbsp;&nbsp;&nbsp;&nbsp;喜，乃客伍子胥。子胥退而耕於野，以待专诸之事。<br /><br />&nbsp;&nbsp;&nbsp;&nbsp;十二年冬，楚平王卒。十三年春，吴欲因楚丧而伐之，使公子盖馀、烛庸以<br /><br />&nbsp;&nbsp;&nbsp;&nbsp;兵围楚之六、。使季札於晋，以观诸侯之变。楚发兵绝吴兵后，吴兵不得还。<br /><br />&nbsp;&nbsp;&nbsp;&nbsp;於是吴公子光曰：“此时不可失也。”告专诸曰：“不索何获！我真王嗣，当立，<br /><br />&nbsp;&nbsp;&nbsp;&nbsp;吾欲求之。季子虽至，不吾废也。”专诸曰：“王僚可杀也。母老子弱，而两公<br /><br />&nbsp;&nbsp;&nbsp;&nbsp;子将兵攻楚，楚绝其路。方今吴外困於楚，而内空无骨鲠之臣，是无柰我何。”<br /><br />&nbsp;&nbsp;&nbsp;&nbsp;光曰：“我身，子之身也。”四月丙子，光伏甲士於窟室，而谒王僚饮。王僚使<br /><br />&nbsp;&nbsp;&nbsp;&nbsp;兵陈於道，自王宫至光之家，门阶户席，皆王僚之亲也，人夹持铍。公子光详为<br /><br />&nbsp;&nbsp;&nbsp;&nbsp;足疾，入于窟室，使专诸置匕首於炙鱼之中以进食。手匕首刺王僚，铍交於匈，<br /><br />&nbsp;&nbsp;&nbsp;&nbsp;遂弑王僚。公子光竟代立为王，是为吴王阖庐。阖庐乃以专诸子为卿。<br /><br />&nbsp;&nbsp;&nbsp;&nbsp;季子至，曰：“苟先君无废祀，民人无废主，社稷有奉，乃吾君也。吾敢谁<br /><br />&nbsp;&nbsp;&nbsp;&nbsp;怨乎？哀死事生，以待天命。非我生乱，立者从之，先人之道也。”复命，哭僚<br /><br />&nbsp;&nbsp;&nbsp;&nbsp;墓，复位而待。吴公子烛庸、盖馀二人将兵遇围於楚者，闻公子光弑王僚自立，<br /><br />&nbsp;&nbsp;&nbsp;&nbsp;乃以其兵降楚，楚封之於舒。<br /><br />&nbsp;&nbsp;&nbsp;&nbsp;王阖庐元年，举伍子胥为行人而与谋国事。楚诛伯州犁，其孙伯和霰嘉猓<br /><br />&nbsp;&nbsp;&nbsp;&nbsp;吴以为大夫。<br /><br />&nbsp;&nbsp;&nbsp;&nbsp;三年，吴王阖庐与子胥、伯航兵伐楚，拔舒，杀吴亡将二公子。光谋欲入<br /><br />&nbsp;&nbsp;&nbsp;&nbsp;郢，将军孙武曰：“民劳，未可，待之。”四年，伐楚，取六与。五年，伐越，<br /><br />&nbsp;&nbsp;&nbsp;&nbsp;败之。六年，楚使子常囊瓦伐吴。迎而击之，大败楚军於豫章，取楚之居巢而还。<br /><br />&nbsp;&nbsp;&nbsp;&nbsp;九年，吴王阖庐请伍子胥、孙武曰：“始子之言郢未可入，今果如何？”二<br /><br />&nbsp;&nbsp;&nbsp;&nbsp;子对曰：“楚将子常贪，而唐、蔡皆怨之。王必欲大伐，必得唐、蔡乃可。”阖<br /><br />&nbsp;&nbsp;&nbsp;&nbsp;庐从之，悉兴师，与唐、蔡西伐楚，至於汉水。楚亦发兵拒吴，夹水陈。吴王阖<br /><br />&nbsp;&nbsp;&nbsp;&nbsp;庐弟夫跤战，阖庐弗许。夫踉唬骸巴跻咽舫急，兵以利为上，尚何待焉？”<br /><br />&nbsp;&nbsp;&nbsp;&nbsp;遂以其部五千人袭冒楚，楚兵大败，走。於是吴王遂纵兵追之。比至郢，五战，<br /><br />&nbsp;&nbsp;&nbsp;&nbsp;楚五败。楚昭王亡出郢，奔郧。郧公弟欲弑昭王，昭王与郧公奔随。而吴兵遂入<br /><br />&nbsp;&nbsp;&nbsp;&nbsp;郢。子胥、伯罕奁酵踔尸以报父雠。<br /><br />&nbsp;&nbsp;&nbsp;&nbsp;十年春，越闻吴王之在郢，国空，乃伐吴。吴使别兵击越。楚告急秦，秦遣<br /><br />&nbsp;&nbsp;&nbsp;&nbsp;兵救楚击吴，吴师败。阖庐弟夫跫秦越交败吴，吴王留楚不去，夫跬龉槲舛<br /><br />&nbsp;&nbsp;&nbsp;&nbsp;自立为吴王。阖庐闻之，乃引兵归，攻夫酢７颦醢鼙汲。楚昭王乃得以九月复<br /><br />&nbsp;&nbsp;&nbsp;&nbsp;入郢，而封夫蹯短秘G，为堂G氏。十一年，吴王使太子夫差伐楚，取番。楚恐<br /><br />&nbsp;&nbsp;&nbsp;&nbsp;而去郢徙e。<br /><br />&nbsp;&nbsp;&nbsp;&nbsp;十五年，孔子相鲁。<br /><br />&nbsp;&nbsp;&nbsp;&nbsp;十九年夏，吴伐越，越王句践迎击之李。越使死士挑战，三行造吴师，呼，<br /><br />&nbsp;&nbsp;&nbsp;&nbsp;自刭。吴师观之，越因伐吴，败之姑苏，伤吴王阖庐指，军s七里。吴王病伤而<br /><br />&nbsp;&nbsp;&nbsp;&nbsp;死。阖庐使立太子夫差，谓曰：“尔而忘句践杀汝父乎？”对曰：“不敢！”三<br /><br />&nbsp;&nbsp;&nbsp;&nbsp;年，乃报越。<br /><br />&nbsp;&nbsp;&nbsp;&nbsp;王夫差元年，以大夫伯何太宰。习战射，常以报越为志。二年，吴王悉精<br /><br />&nbsp;&nbsp;&nbsp;&nbsp;兵以伐越，败之夫椒，报姑苏也。越王句践乃以甲兵五千人栖於会稽，使大夫种<br /><br />&nbsp;&nbsp;&nbsp;&nbsp;因吴太宰憾行成，请委国为臣妾。吴王将许之，伍子胥谏曰：“昔有过氏杀斟<br /><br />&nbsp;&nbsp;&nbsp;&nbsp;灌以伐斟寻，灭夏后帝相。帝相之妃后缗方娠，逃於有仍而生少康。少康为有仍<br /><br />&nbsp;&nbsp;&nbsp;&nbsp;牧正。有过又欲杀少康，少康奔有虞。有虞思夏德，於是妻之以二女而邑之於纶，<br /><br />&nbsp;&nbsp;&nbsp;&nbsp;有田一成，有众一旅。后遂收夏众，抚其官职。使人诱之，遂灭有过氏，复禹之<br /><br />&nbsp;&nbsp;&nbsp;&nbsp;绩，祀夏配天，不失旧物。今吴不如有过之，而句践大於少康。今不因此而灭<br /><br />&nbsp;&nbsp;&nbsp;&nbsp;之，又将宽之，不亦难乎！且句践为人能辛苦，今不灭，后必悔之。”吴王不听，<br /><br />&nbsp;&nbsp;&nbsp;&nbsp;听太宰海卒许越平，与盟而罢兵去。<br /><br />&nbsp;&nbsp;&nbsp;&nbsp;七年，吴王夫差闻齐景公死而大臣争宠，新君弱，乃兴师北伐齐。子胥谏曰：<br /><br />&nbsp;&nbsp;&nbsp;&nbsp;“越王句践食不重味，衣不重采，吊死问疾，且欲有所用其众。此人不死，必为<br /><br />&nbsp;&nbsp;&nbsp;&nbsp;吴患。今越在腹心疾而王不先，而务齐，不亦谬乎！”吴王不听，遂北伐齐，败<br /><br />&nbsp;&nbsp;&nbsp;&nbsp;齐师於艾陵。至缯，召鲁哀公而徵百牢。季康子使子贡以周礼说太宰海乃得止。<br /><br />&nbsp;&nbsp;&nbsp;&nbsp;因留略地於齐鲁之南。九年，为驺伐鲁，，至，与鲁盟乃去。十年，因伐齐而归。<br /><br />&nbsp;&nbsp;&nbsp;&nbsp;十一年，复北伐齐。<br /><br />&nbsp;&nbsp;&nbsp;&nbsp;越王句践率其众以朝吴，厚献遗之，吴王喜。唯子胥惧，曰：“是弃吴也。”<br /><br />&nbsp;&nbsp;&nbsp;&nbsp;谏曰：“越在腹心，今得志於齐，犹石田，无所用。且盘庚之诰有颠越勿遗，商<br /><br />&nbsp;&nbsp;&nbsp;&nbsp;之以兴。”吴王不听，使子胥於齐，子胥属其子於齐鲍氏，还报吴王。吴王闻之，<br /><br />&nbsp;&nbsp;&nbsp;&nbsp;大怒，赐子胥属镂之剑以死。将死，曰：“树吾墓上以梓，令可为器。抉吾眼置<br /><br />&nbsp;&nbsp;&nbsp;&nbsp;之吴东门，以观越之灭吴也。”<br /><br />&nbsp;&nbsp;&nbsp;&nbsp;齐鲍氏弑齐悼公。吴王闻之，哭於军门外三日，乃从海上攻齐。齐人败吴，<br /><br />&nbsp;&nbsp;&nbsp;&nbsp;吴王乃引兵归。<br /><br />&nbsp;&nbsp;&nbsp;&nbsp;十三年，吴召鲁、卫之君会於橐皋。<br /><br />&nbsp;&nbsp;&nbsp;&nbsp;十四年春，吴王北会诸侯於黄池，欲霸中国以全周室。六月丙子，越王句践<br /><br />&nbsp;&nbsp;&nbsp;&nbsp;伐吴。乙酉，越五千人与吴战。丙戌，虏吴太子友。丁亥，入吴。吴人告败於王<br /><br />&nbsp;&nbsp;&nbsp;&nbsp;夫差，夫差恶其闻也。或泄其语，吴王怒，斩七人於幕下。七月辛丑，吴王与晋<br /><br />&nbsp;&nbsp;&nbsp;&nbsp;定公争长。吴王曰：“於周室我为长。”晋定公曰：“於姬姓我为伯。”赵鞅怒，<br /><br />&nbsp;&nbsp;&nbsp;&nbsp;将伐吴，乃长晋定公。吴王已盟，与晋别，欲伐宋。太宰涸唬骸翱墒ざ不能居<br /><br />&nbsp;&nbsp;&nbsp;&nbsp;也。”乃引兵归国。国亡太子，内空，王居外久，士皆罢敝，於是乃使厚币以与<br /><br />&nbsp;&nbsp;&nbsp;&nbsp;越平。<br /><br />&nbsp;&nbsp;&nbsp;&nbsp;十五年，齐田常杀简公。<br /><br />&nbsp;&nbsp;&nbsp;&nbsp;十八年，越益。越王句践率兵复伐败吴师於笠泽。楚灭陈。<br /><br />&nbsp;&nbsp;&nbsp;&nbsp;二十年，越王句践复伐吴。二十一年，遂围吴。二十三年十一月丁卯，越败<br /><br />&nbsp;&nbsp;&nbsp;&nbsp;吴。越王句践欲迁吴王夫差於甬东，予百家居之。吴王曰：“孤老矣，不能事君<br /><br />&nbsp;&nbsp;&nbsp;&nbsp;王也。吾悔不用子胥之言，自令陷此。”遂自刭死。越王灭吴，诛太宰海以为<br /><br />&nbsp;&nbsp;&nbsp;&nbsp;不忠，而归。<br /><br />&nbsp;&nbsp;&nbsp;&nbsp;太史公曰：孔子言“太伯可谓至德矣，三以天下让，民无得而称焉”。余读<br /><br />&nbsp;&nbsp;&nbsp;&nbsp;春秋古文，乃知中国之虞与荆蛮句吴兄弟也。延陵季子之仁心，慕义无穷，见微<br /><br />&nbsp;&nbsp;&nbsp;&nbsp;而知清浊。呜呼，又何其闳览博物君子也！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,61);">加入书签</a><a
                        href="59.html">上一页</a>&larr;<a href="index.html">返回列表</a>&rarr;<a
                            href="62.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "59.html"; var next_page = "62.html"; var index_page = "index.html"; var sortid = "9"; var article_id = "1"; var chapter_id = "61"; var articlename = "史记"; var chaptername = "世家 吴太伯世家第一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>