<!DOCTYPE html>
<html>
<head>
<meta charset="gbk" />
<title>史记-传 田叔列传第四十四-在线阅读-哈西文学网</title>
<meta name="keywords" content="司马迁，史记，传 田叔列传第四十四全文，传 田叔列传第四十四在线阅读 哈西文学网" />
<meta name="description" content="哈西文学网提供司马迁的史记 传 田叔列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/137.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/137.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 田叔列传第四十四</h1>
            <div class="link xb">
                <a href="136.html">上一页</a>&larr;<a href="index.html">返回列表</a>&rarr;<a
                    href="138.html">下一页</a></div>			
            <div id="BookText">&nbsp;&nbsp;&nbsp;&nbsp;田叔者，赵陉城人也。其先，齐田氏苗裔也。叔喜剑，学黄老术於乐巨公所。<br /><br />&nbsp;&nbsp;&nbsp;&nbsp;叔为人刻廉自喜，喜游诸公。赵人举之赵相赵午，午言之赵王张敖所，赵王以为<br /><br />&nbsp;&nbsp;&nbsp;&nbsp;郎中。数岁，切直廉平，赵王贤之，未及迁。<br /><br />&nbsp;&nbsp;&nbsp;&nbsp;会陈g反代，汉七年，高祖往诛之，过赵，赵王张敖自持案进食，礼恭甚，<br /><br />&nbsp;&nbsp;&nbsp;&nbsp;高祖箕踞骂之。是时赵相赵午等数十人皆怒，谓张王曰：“王事上礼备矣，今遇<br /><br />&nbsp;&nbsp;&nbsp;&nbsp;王如是，臣等请为乱。”赵王m指出血，曰：“先人失国，微陛下，臣等当虫出。<br /><br />&nbsp;&nbsp;&nbsp;&nbsp;公等柰何言若是！毋复出口矣！”於是贯高等曰：“王长者，不倍德。”卒私相<br /><br />&nbsp;&nbsp;&nbsp;&nbsp;与谋弑上。会事发觉，汉下诏捕赵王及群臣反者。於是赵午等皆自杀，唯贯高就<br /><br />&nbsp;&nbsp;&nbsp;&nbsp;系。是时汉下诏书：“赵有敢随王者罪三族。”唯孟舒、田叔等十馀人赭衣自髡<br /><br />&nbsp;&nbsp;&nbsp;&nbsp;钳，称王家奴，随赵王敖至长安。贯高事明白，赵王敖得出，废为宣平侯，乃进<br /><br />&nbsp;&nbsp;&nbsp;&nbsp;言田叔等十馀人。上尽召见，与语，汉廷臣毋能出其右者，上说，尽拜为郡守、<br /><br />&nbsp;&nbsp;&nbsp;&nbsp;诸侯相。叔为汉中守十馀年，会高后崩，诸吕作乱，大臣诛之，立孝文帝。<br /><br />&nbsp;&nbsp;&nbsp;&nbsp;孝文帝既立，召田叔问之曰：“公知天下长者乎？”对曰：“臣何足以知之！”<br /><br />&nbsp;&nbsp;&nbsp;&nbsp;上曰：“公，长者也，宜知之。”叔顿首曰：“故云中守孟舒，长者也。”是时<br /><br />&nbsp;&nbsp;&nbsp;&nbsp;孟舒坐虏大入塞盗劫，云中尤甚，免。上曰：“先帝置孟舒云中十馀年矣，虏曾<br /><br />&nbsp;&nbsp;&nbsp;&nbsp;一人，孟舒不能坚守，毋故士卒战死者数百人。长者固杀人乎？公何以言孟舒为<br /><br />&nbsp;&nbsp;&nbsp;&nbsp;长者也？”叔叩头对曰：“是乃孟舒所以为长者也。夫贯高等谋反，上下明诏，<br /><br />&nbsp;&nbsp;&nbsp;&nbsp;赵有敢随张王，罪三族。然孟舒自髡钳，随张王敖之所在，欲以身死之，岂自知<br /><br />&nbsp;&nbsp;&nbsp;&nbsp;为云中守哉！汉与楚相距，士卒罢敝。匈奴冒顿新服北夷，来为边害，孟舒知士<br /><br />&nbsp;&nbsp;&nbsp;&nbsp;卒罢敝，不忍出言，士争临城死敌，如子为父，弟为兄，以故死者数百人。孟舒<br /><br />&nbsp;&nbsp;&nbsp;&nbsp;岂故驱战之哉！是乃孟舒所以为长者也。”於是上曰：“贤哉孟舒！”复召孟舒<br /><br />&nbsp;&nbsp;&nbsp;&nbsp;以为云中守。<br /><br />&nbsp;&nbsp;&nbsp;&nbsp;后数岁，叔坐法失官。梁孝王使人杀故吴相袁盎，景帝召田叔案梁，具得其<br /><br />&nbsp;&nbsp;&nbsp;&nbsp;事，还报。景帝曰：“梁有之乎？”叔对曰：“死罪！有之。”上曰：“其事安<br /><br />&nbsp;&nbsp;&nbsp;&nbsp;在？”田叔曰：“上毋以梁事为也。”上曰：“何也？”曰：“今梁王不伏诛，<br /><br />&nbsp;&nbsp;&nbsp;&nbsp;是汉法不行也；如其伏法，而太后食不甘味，卧不安席，此忧在陛下也。”景帝<br /><br />&nbsp;&nbsp;&nbsp;&nbsp;大贤之，以为鲁相。<br /><br />&nbsp;&nbsp;&nbsp;&nbsp;鲁相初到，民自言相，讼王取其财物百馀人。田叔取其渠率二十人，各笞五<br /><br />&nbsp;&nbsp;&nbsp;&nbsp;十，馀各搏二十，怒之曰：“王非若主邪？何自敢言若主！”鲁王闻之大惭，发<br /><br />&nbsp;&nbsp;&nbsp;&nbsp;中府钱，使相偿之。相曰：“王自夺之，使相偿之，是王为恶而相为善也。相毋<br /><br />&nbsp;&nbsp;&nbsp;&nbsp;与偿之。”於是王乃尽偿之。<br /><br />&nbsp;&nbsp;&nbsp;&nbsp;鲁王好猎，相常从入苑中，王辄休相就馆舍，相出，常暴坐待王苑外。王数<br /><br />&nbsp;&nbsp;&nbsp;&nbsp;使人请相休，终不休，曰：“我王暴露苑中，我独何为就舍！”鲁王以故不大出<br /><br />&nbsp;&nbsp;&nbsp;&nbsp;游。<br /><br />&nbsp;&nbsp;&nbsp;&nbsp;数年，叔以官卒，鲁以百金祠，少子仁不受也，曰：“不以百金伤先人名。”<br /><br />&nbsp;&nbsp;&nbsp;&nbsp;仁以壮健为卫将军舍人，数从击匈奴。卫将军进言仁，仁为郎中。数岁，为<br /><br />&nbsp;&nbsp;&nbsp;&nbsp;二千石丞相长史，失官。其后使刺举三河。上东巡，仁奏事有辞，上说，拜为京<br /><br />&nbsp;&nbsp;&nbsp;&nbsp;辅都尉。月馀，上迁拜为司直。数岁，坐太子事。时左丞相自将兵，令司直田仁<br /><br />&nbsp;&nbsp;&nbsp;&nbsp;主闭守城门，坐纵太子，下吏诛死。仁发兵，长陵令车千秋上变仁，仁族死。陉<br /><br />&nbsp;&nbsp;&nbsp;&nbsp;城今在中山国。<br /><br />&nbsp;&nbsp;&nbsp;&nbsp;太史公曰：孔子称曰“居是国必闻其政”，田叔之谓乎！义不忘贤，明主之<br /><br />&nbsp;&nbsp;&nbsp;&nbsp;美以救过。仁与余善，余故并论之。<br /><br />&nbsp;&nbsp;&nbsp;&nbsp;褚先生曰：臣为郎时，闻之曰田仁故与任安相善。任安，荥阳人也。少孤贫<br /><br />&nbsp;&nbsp;&nbsp;&nbsp;困，为人将车之长安，留，求事为小吏，未有因缘也，因占著名数。武功，扶风<br /><br />&nbsp;&nbsp;&nbsp;&nbsp;西界小邑也，谷口蜀i道近山。安以为武功小邑，无豪，易高也，安留，代人为<br /><br />&nbsp;&nbsp;&nbsp;&nbsp;求盗亭父。后为亭长。邑中人民俱出猎，任安常为人分麋鹿雉兔，部署老小当壮<br /><br />&nbsp;&nbsp;&nbsp;&nbsp;剧易处，众人皆喜，曰：“无伤也，任少卿分别平，有智略。”明日复合会，会<br /><br />&nbsp;&nbsp;&nbsp;&nbsp;者数百人。任少卿曰：“某子甲何为不来乎？”诸人皆怪其见之疾也。其后除为<br /><br />&nbsp;&nbsp;&nbsp;&nbsp;三老，举为亲民，出为三百石长，治民。坐上行出游共帐不办，斥免。<br /><br />&nbsp;&nbsp;&nbsp;&nbsp;乃为卫将军舍人，与田仁会，俱为舍人，居门下，同心相爱。此二人家贫，<br /><br />&nbsp;&nbsp;&nbsp;&nbsp;无钱用以事将军家监，家监使养恶m马。两人同床卧，仁窃言曰：“不知人哉家<br /><br />&nbsp;&nbsp;&nbsp;&nbsp;监也！”任安曰：“将军尚不知人，何乃家监也！”卫将军从此两人过平阳主，<br /><br />&nbsp;&nbsp;&nbsp;&nbsp;主家令两人与骑奴同席而食，此二子拔刀列断席别坐。主家皆怪而恶之，莫敢呵。<br /><br />&nbsp;&nbsp;&nbsp;&nbsp;其后有诏募择卫将军舍人以为郎，将军取舍人中富给者，令具鞍马绛衣玉具<br /><br />&nbsp;&nbsp;&nbsp;&nbsp;剑，欲入奏之。会贤大夫少府赵禹来过卫将军，将军呼所举舍人以示赵禹。赵禹<br /><br />&nbsp;&nbsp;&nbsp;&nbsp;以次问之，十馀人无一人习事有智略者。赵禹曰：“吾闻之，将门之下必有将类。<br /><br />&nbsp;&nbsp;&nbsp;&nbsp;传曰‘不知其君视其所使，不知其子视其所友’。今有诏举将军舍人者，欲以观<br /><br />&nbsp;&nbsp;&nbsp;&nbsp;将军而能得贤者文武之士也。今徒取富人子上之，又无智略，如木偶人衣之绮绣<br /><br />&nbsp;&nbsp;&nbsp;&nbsp;耳，将柰之何？”於是赵禹悉召卫将军舍人百馀人，以次问之，得田仁、任安，<br /><br />&nbsp;&nbsp;&nbsp;&nbsp;曰：“独此两人可耳，馀无可用者。”卫将军见此两人贫，意不平。赵禹去，谓<br /><br />&nbsp;&nbsp;&nbsp;&nbsp;两人曰：“各自具鞍马新绛衣。”两人对曰：“家贫无用具也。”将军怒曰：<br /><br />&nbsp;&nbsp;&nbsp;&nbsp;“今两君家自为贫，何为出此言？鞅鞅如有移德於我者，何也？”将军不得已，<br /><br />&nbsp;&nbsp;&nbsp;&nbsp;上籍以闻。有诏召见卫将军舍人，此二人前见，诏问能略，相推第也。田仁对曰；<br /><br />&nbsp;&nbsp;&nbsp;&nbsp;“提桴鼓立军门，使士大夫乐死战斗，仁不及任安。”任安对曰：“夫决嫌疑，<br /><br />&nbsp;&nbsp;&nbsp;&nbsp;定是非，辩治官，使百姓无怨心，安不及仁也。”武帝大笑曰：“善。”使任安<br /><br />&nbsp;&nbsp;&nbsp;&nbsp;护北军，使田仁护边田Y於河上。此两人立名天下。<br /><br />&nbsp;&nbsp;&nbsp;&nbsp;其后用任安为益州刺史，以田仁为丞相长史。<br /><br />&nbsp;&nbsp;&nbsp;&nbsp;田仁上书言：“天下郡太守多为奸利，三河尤甚，臣请先刺举三河。三河太<br /><br />&nbsp;&nbsp;&nbsp;&nbsp;守皆内倚中贵人，与三公有亲属，无所畏惮，宜先正三河以警天下奸吏。”是时<br /><br />&nbsp;&nbsp;&nbsp;&nbsp;河南、河内太守皆御史大夫杜父兄子弟也，河东太守石丞相子孙也。是时石氏九<br /><br />&nbsp;&nbsp;&nbsp;&nbsp;人为二千石，方盛贵。田仁数上书言之。杜大夫及石氏使人谢，谓田少卿曰：<br /><br />&nbsp;&nbsp;&nbsp;&nbsp;“吾非敢有语言也，愿少卿无相诬@也。”仁已刺三河，三河太守皆下吏诛死。<br /><br />&nbsp;&nbsp;&nbsp;&nbsp;仁还奏事，武帝说，以仁为能不畏御，拜仁为丞相司直，威振天下。<br /><br />&nbsp;&nbsp;&nbsp;&nbsp;其后逢太子有兵事，丞相自将兵，使司直主城门。司直以为太子骨肉之亲，<br /><br />&nbsp;&nbsp;&nbsp;&nbsp;父子之间不甚欲近，去之诸陵过。是时武帝在甘泉，使御史大夫暴君下责丞相<br /><br />&nbsp;&nbsp;&nbsp;&nbsp;“何为纵太子”，丞相对言“使司直部守城门而开太子”。上书以闻，请捕系司<br /><br />&nbsp;&nbsp;&nbsp;&nbsp;直。司直下吏，诛死。<br /><br />&nbsp;&nbsp;&nbsp;&nbsp;是时任安为北军使者护军，太子立车北军南门外，召任安，与节令发兵。安<br /><br />&nbsp;&nbsp;&nbsp;&nbsp;拜受节，入，闭门不出。武帝闻之，以为任安为详邪，不傅事，何也？任安笞辱<br /><br />&nbsp;&nbsp;&nbsp;&nbsp;北军钱官小吏，小吏上书言之，以为受太子节，言“幸与我其鲜好者”。书上闻，<br /><br />&nbsp;&nbsp;&nbsp;&nbsp;武帝曰：“是老吏也，见兵事起，欲坐观成败，见胜者欲合从之，有两心。安有<br /><br />&nbsp;&nbsp;&nbsp;&nbsp;当死之罪甚众，吾常活之，今怀诈，有不忠之心。”下安吏，诛死。<br /><br />&nbsp;&nbsp;&nbsp;&nbsp;夫月满则亏，物盛则衰，天地之常也。知进而不知退，久乘富贵，祸积为祟。<br /><br />&nbsp;&nbsp;&nbsp;&nbsp;故范蠡之去越，辞不受官位，名传后世，万岁不忘，岂可及哉！后进者慎戒之。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,137);">加入书签</a><a
                        href="136.html">上一页</a>&larr;<a href="index.html">返回列表</a>&rarr;<a
                            href="138.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "136.html"; var next_page = "138.html"; var index_page = "index.html"; var sortid = "9"; var article_id = "1"; var chapter_id = "137"; var articlename = "史记"; var chaptername = "传 田叔列传第四十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>