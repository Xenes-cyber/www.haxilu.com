<!DOCTYPE html>
<html>
<head>
<meta charset="gbk" />
<title>史记-传 淮阴侯列传第三十二-在线阅读-哈西文学网</title>
<meta name="keywords" content="司马迁，史记，传 淮阴侯列传第三十二全文，传 淮阴侯列传第三十二在线阅读 哈西文学网" />
<meta name="description" content="哈西文学网提供司马迁的史记 传 淮阴侯列传第三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/125.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/125.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 淮阴侯列传第三十二</h1>
            <div class="link xb">
                <a href="124.html">上一页</a>&larr;<a href="index.html">返回列表</a>&rarr;<a
                    href="126.html">下一页</a></div>			
            <div id="BookText">&nbsp;&nbsp;&nbsp;&nbsp;淮阴侯韩信者，淮阴人也。始为布衣时，贫无行，不得推择为吏，又不能治<br /><br />&nbsp;&nbsp;&nbsp;&nbsp;生商贾，常从人寄食饮，人多厌之者，常数从其下乡南昌亭长寄食，数月，亭长<br /><br />&nbsp;&nbsp;&nbsp;&nbsp;妻患之，乃晨炊蓐食。食时信往，不为具食。信亦知其意，怒，竟绝去。<br /><br />&nbsp;&nbsp;&nbsp;&nbsp;信钓於城下，诸母漂，有一母见信饥，饭信，竟漂数十日。信喜，谓漂母曰：<br /><br />&nbsp;&nbsp;&nbsp;&nbsp;“吾必有以重报母。”母怒曰：“大丈夫不能自食，吾哀王孙而进食，岂望报乎！”<br /><br />&nbsp;&nbsp;&nbsp;&nbsp;淮阴屠中少年有侮信者，曰：“若虽长大，好带刀剑，中情怯耳。”众辱之<br /><br />&nbsp;&nbsp;&nbsp;&nbsp;曰：“信能死，刺我；不能死，出我F下。”於是信孰视之，a出F下，蒲伏。<br /><br />&nbsp;&nbsp;&nbsp;&nbsp;一市人皆笑信，以为怯。<br /><br />&nbsp;&nbsp;&nbsp;&nbsp;及项梁渡淮，信杖剑从之，居戏下，无所知名。项梁败，又属项羽，羽以为<br /><br />&nbsp;&nbsp;&nbsp;&nbsp;郎中。数以策干项羽，羽不用。汉王之入蜀，信亡楚归汉，未得知名，为连敖。<br /><br />&nbsp;&nbsp;&nbsp;&nbsp;坐法当斩，其辈十三人皆已斩，次至信，信乃仰视，m见滕公，曰：“上不欲就<br /><br />&nbsp;&nbsp;&nbsp;&nbsp;天下乎？何为斩壮士！”滕公奇其言，壮其貌，释而不斩。与语，大说之。言於<br /><br />&nbsp;&nbsp;&nbsp;&nbsp;上，上拜以为治粟都尉，上未之奇也。<br /><br />&nbsp;&nbsp;&nbsp;&nbsp;信数与萧何语，何奇之。至南郑，诸将行道亡者数十人，信度何等已数言上，<br /><br />&nbsp;&nbsp;&nbsp;&nbsp;上不我用，即亡。何闻信亡，不及以闻，自追之。人有言上曰：“丞相何亡。”<br /><br />&nbsp;&nbsp;&nbsp;&nbsp;上大怒，如失左右手。居一二日，何来谒上，上且怒且喜，骂何曰：“若亡，何<br /><br />&nbsp;&nbsp;&nbsp;&nbsp;也？”何曰：“臣不敢亡也，臣追亡者。”上曰：“若所追者谁何？”曰：“韩<br /><br />&nbsp;&nbsp;&nbsp;&nbsp;信也。”上复骂曰：“诸将亡者以十数，公无所追；追信，诈也。”何曰：“诸<br /><br />&nbsp;&nbsp;&nbsp;&nbsp;将易得耳。至如信者，国士无双。王必欲长王汉中，无所事信；必欲争天下，非<br /><br />&nbsp;&nbsp;&nbsp;&nbsp;信无所与计事者。顾王策安所决耳。”王曰：“吾亦欲东耳，安能郁郁久居此乎？”<br /><br />&nbsp;&nbsp;&nbsp;&nbsp;何曰：“王计必欲东，能用信，信即留；不能用，信终亡耳。”王曰：“吾为公<br /><br />&nbsp;&nbsp;&nbsp;&nbsp;以为将。”何曰：“虽为将，信必不留。”王曰：“以为大将。”何曰：“幸甚。”<br /><br />&nbsp;&nbsp;&nbsp;&nbsp;於是王欲召信拜之。何曰：“王素慢无礼，今拜大将如呼小儿耳，此乃信所以去<br /><br />&nbsp;&nbsp;&nbsp;&nbsp;也。王必欲拜之，择良日，斋戒，设坛场，具礼，乃可耳。”王许之。诸将皆喜，<br /><br />&nbsp;&nbsp;&nbsp;&nbsp;人人各自以为得大将。至拜大将，乃韩信也，一军皆惊。<br /><br />&nbsp;&nbsp;&nbsp;&nbsp;信拜礼毕，上坐。王曰：“丞相数言将军，将军何以教寡人计策？”信谢，<br /><br />&nbsp;&nbsp;&nbsp;&nbsp;因问王曰：“今东乡争权天下，岂非项王邪？”汉王曰：“然。”曰：“大王自<br /><br />&nbsp;&nbsp;&nbsp;&nbsp;料勇悍仁孰与项王？”汉王默然良久，曰：“不如也。”信再拜贺曰：“惟信<br /><br />&nbsp;&nbsp;&nbsp;&nbsp;亦为大王不如也。然臣尝事之，请言项王之为人也。项王喑f叱咤，千人皆废，<br /><br />&nbsp;&nbsp;&nbsp;&nbsp;然不能任属贤将，此特匹夫之勇耳。项王见人恭敬慈爱，言语呕呕，人有疾病，<br /><br />&nbsp;&nbsp;&nbsp;&nbsp;涕泣分食饮，至使人有功当封爵者，印\敝，忍不能予，此所谓妇人之仁也。<br /><br />&nbsp;&nbsp;&nbsp;&nbsp;项王虽霸天下而臣诸侯，不居关中而都彭城。有背义帝之约，而以亲爱王，诸侯<br /><br />&nbsp;&nbsp;&nbsp;&nbsp;不平。诸侯之见项王迁逐义帝置江南，亦皆归逐其主而自王善地。项王所过无不<br /><br />&nbsp;&nbsp;&nbsp;&nbsp;残灭者，天下多怨，百姓不亲附，特劫於威耳。名虽为霸，实失天下心。故曰<br /><br />&nbsp;&nbsp;&nbsp;&nbsp;其易弱。今大王诚能反其道：任天下武勇，何所不诛！以天下城邑封功臣，何<br /><br />&nbsp;&nbsp;&nbsp;&nbsp;所不服！以义兵从思东归之士，何所不散！且三秦王为秦将，将秦子弟数岁矣，<br /><br />&nbsp;&nbsp;&nbsp;&nbsp;所杀亡不可胜计，又欺其众降诸侯，至新安，项王诈l秦降卒二十馀万，唯独<br /><br />&nbsp;&nbsp;&nbsp;&nbsp;邯、欣、翳得脱，秦父兄怨此三人，痛入骨髓。今楚以威王此三人，秦民莫爱<br /><br />&nbsp;&nbsp;&nbsp;&nbsp;也。大王之入武关，秋豪无所害，除秦苛法，与秦民约，法三章耳，秦民无不欲<br /><br />&nbsp;&nbsp;&nbsp;&nbsp;得大王王秦者。於诸侯之约，大王当王关中，关中民咸知之。大王失职入汉中，<br /><br />&nbsp;&nbsp;&nbsp;&nbsp;秦民无不恨者。今大王举而东，三秦可传檄而定也。”於是汉王大喜，自以为得<br /><br />&nbsp;&nbsp;&nbsp;&nbsp;信晚。遂听信计，部署诸将所击。<br /><br />&nbsp;&nbsp;&nbsp;&nbsp;八月，汉王举兵东出陈仓，定三秦。汉二年，出关，收魏、河南，韩、殷王<br /><br />&nbsp;&nbsp;&nbsp;&nbsp;皆降。合齐、赵共击楚。四月，至彭城，汉兵败散而还。信复收兵与汉王会荥阳，<br /><br />&nbsp;&nbsp;&nbsp;&nbsp;复击破楚京、索之间，以故楚兵卒不能西。<br /><br />&nbsp;&nbsp;&nbsp;&nbsp;汉之败s彭城，塞王欣、翟王翳亡汉降楚，齐、赵亦反汉与楚和。六月，魏<br /><br />&nbsp;&nbsp;&nbsp;&nbsp;王豹谒归视亲疾，至国，即绝河关反汉，与楚约和。汉王使郦生说豹，不下。其<br /><br />&nbsp;&nbsp;&nbsp;&nbsp;八月，以信为左丞相，击魏。魏王盛兵蒲坂，塞临晋，信乃益为疑兵，陈船欲度<br /><br />&nbsp;&nbsp;&nbsp;&nbsp;临晋，而伏兵从夏阳以木罂缸渡军，袭安邑。魏王豹惊，引兵迎信，信遂虏豹，<br /><br />&nbsp;&nbsp;&nbsp;&nbsp;定魏为河东郡。汉王遣张耳与信俱，引兵东，北击赵、代。后九月，破代兵，禽<br /><br />&nbsp;&nbsp;&nbsp;&nbsp;夏说阏与。信之下魏破代，汉辄使人收其精兵，诣荥阳以距楚。<br /><br />&nbsp;&nbsp;&nbsp;&nbsp;信与张耳以兵数万，欲东下井陉击赵。赵王、成安君陈馀闻汉且袭之也，聚<br /><br />&nbsp;&nbsp;&nbsp;&nbsp;兵井陉口，号称二十万。广武君李左车说成安君曰：“闻汉将韩信涉西河，虏魏<br /><br />&nbsp;&nbsp;&nbsp;&nbsp;王，禽夏说，新喋血阏与，今乃辅以张耳，议欲下赵，此乘胜而去国远斗，其锋<br /><br />&nbsp;&nbsp;&nbsp;&nbsp;不可当。臣闻千里馈粮，士有饥色，樵苏后爨，师不宿饱。今井陉之道，车不得<br /><br />&nbsp;&nbsp;&nbsp;&nbsp;方轨，骑不得成列，行数百里，其势粮食必在其后。愿足下假臣奇兵三万人，从<br /><br />&nbsp;&nbsp;&nbsp;&nbsp;间道绝其辎重；足下深沟高垒，坚营勿与战。彼前不得斗，退不得还，吾奇兵绝<br /><br />&nbsp;&nbsp;&nbsp;&nbsp;其后，使野无所掠，不至十日，而两将之头可致於戏下。愿君留意臣之计。否，<br /><br />&nbsp;&nbsp;&nbsp;&nbsp;必为二子所禽矣。”成安君，儒者也，常称义兵不用诈谋奇计，曰：“吾闻兵法<br /><br />&nbsp;&nbsp;&nbsp;&nbsp;十则围之，倍则战。今韩信兵号数万，其实不过数千。能千里而袭我，亦已罢极。<br /><br />&nbsp;&nbsp;&nbsp;&nbsp;今如此避而不击，后有大者，何以加之！则诸侯谓吾怯，而轻来伐我。”不听广<br /><br />&nbsp;&nbsp;&nbsp;&nbsp;武君策，广武君策不用。<br /><br />&nbsp;&nbsp;&nbsp;&nbsp;韩信使人间视，知其不用，还报，则大喜，乃敢引兵遂下。未至井陉口三十<br /><br />&nbsp;&nbsp;&nbsp;&nbsp;里，止舍。夜半传发，选轻骑二千人，人持一赤帜，从间道萆山而望赵军，诫曰：<br /><br />&nbsp;&nbsp;&nbsp;&nbsp;“赵见我走，必空壁逐我，若疾入赵壁，拔赵帜，立汉赤帜。”令其裨将传飧，<br /><br />&nbsp;&nbsp;&nbsp;&nbsp;曰：“今日破赵会食！”诸将皆莫信，详应曰：“诺。”谓军吏曰：“赵已先据<br /><br />&nbsp;&nbsp;&nbsp;&nbsp;便地为壁，且彼未见吾大将旗鼓，未肯击前行，恐吾至阻险而还。”信乃使万人<br /><br />&nbsp;&nbsp;&nbsp;&nbsp;先行，出，背水陈。赵军望见而大笑。平旦，信建大将之旗鼓，鼓行出井陉口，<br /><br />&nbsp;&nbsp;&nbsp;&nbsp;赵开壁击之，大战良久。於是信、张耳详弃鼓旗，走水上军。水上军开入之，复<br /><br />&nbsp;&nbsp;&nbsp;&nbsp;疾战。赵果空壁争汉鼓旗，逐韩信、张耳。韩信、张耳已入水上军，军皆殊死战，<br /><br />&nbsp;&nbsp;&nbsp;&nbsp;不可败。信所出奇兵二千骑，共候赵空壁逐利，则驰入赵壁，皆拔赵旗，立汉赤<br /><br />&nbsp;&nbsp;&nbsp;&nbsp;帜二千。赵军已不胜，不能得信等，欲还归壁，壁皆汉赤帜，而大惊，以为汉皆<br /><br />&nbsp;&nbsp;&nbsp;&nbsp;已得赵王将矣，兵遂乱，遁走，赵将虽斩之，不能禁也。於是汉兵夹击，大破虏<br /><br />&nbsp;&nbsp;&nbsp;&nbsp;赵军，斩成安君水上，禽赵王歇。<br /><br />&nbsp;&nbsp;&nbsp;&nbsp;信乃令军中毋杀广武君，有能生得者购千金。於是有缚广武君而致戏下者，<br /><br />&nbsp;&nbsp;&nbsp;&nbsp;信乃解其缚，东乡坐，西乡对，师事之。<br /><br />&nbsp;&nbsp;&nbsp;&nbsp;诸将效首虏，毕贺，因问信曰：“兵法右倍山陵，前左水泽，今者将军令臣<br /><br />&nbsp;&nbsp;&nbsp;&nbsp;等反背水陈，曰破赵会食，臣等不服。然竟以胜，此何术也？”信曰：“此在兵<br /><br />&nbsp;&nbsp;&nbsp;&nbsp;法，顾诸君不察耳。兵法不曰‘陷之死地而后生，置之亡地而后存’？且信非得<br /><br />&nbsp;&nbsp;&nbsp;&nbsp;素拊循士大夫也，此所谓‘驱市人而战之’，其势非置之死地，使人人自为战；<br /><br />&nbsp;&nbsp;&nbsp;&nbsp;今予之生地，皆走，宁尚可得而用之乎！”诸将皆服曰：“善。非臣所及也。”<br /><br />&nbsp;&nbsp;&nbsp;&nbsp;於是信问广武君曰：“仆欲北攻燕，东伐齐，何若而有功？”广武君辞谢曰：<br /><br />&nbsp;&nbsp;&nbsp;&nbsp;“臣闻败军之将，不可以言勇，亡国之大夫，不可以图存。今臣败亡之虏，何足<br /><br />&nbsp;&nbsp;&nbsp;&nbsp;以权大事乎！”信曰：“仆闻之，百里奚居虞而虞亡，在秦而秦霸，非愚於虞而<br /><br />&nbsp;&nbsp;&nbsp;&nbsp;智於秦也，用与不用，听与不听也。诚令成安君听足下计，若信者亦已为禽矣。<br /><br />&nbsp;&nbsp;&nbsp;&nbsp;以不用足下，故信得侍耳。”因固问曰：“仆委心归计，愿足下勿辞。”广武君<br /><br />&nbsp;&nbsp;&nbsp;&nbsp;曰：“臣闻智者千虑，必有一失；愚者千虑，必有一得。故曰‘狂夫之言，圣人<br /><br />&nbsp;&nbsp;&nbsp;&nbsp;择焉’。顾恐臣计未必足用，愿效愚忠。夫成安君有百战百胜之计，一旦而失之，<br /><br />&nbsp;&nbsp;&nbsp;&nbsp;军败z下，身死上。今将军涉西河，虏魏王，禽夏说阏与，一举而下井陉，<br /><br />&nbsp;&nbsp;&nbsp;&nbsp;不终朝破赵二十万众，诛成安君。名闻海内，威震天下，农夫莫不辍耕释耒，<br /><br />&nbsp;&nbsp;&nbsp;&nbsp;衣甘食，倾耳以待命者。若此，将军之所长也。然而众劳卒罢，其实难用。今将<br /><br />&nbsp;&nbsp;&nbsp;&nbsp;军欲举倦弊之兵，顿之燕坚城之下，欲战恐久力不能拔，情见势屈，旷日粮竭，<br /><br />&nbsp;&nbsp;&nbsp;&nbsp;而弱燕不服，齐必距境以自也。燕齐相持而不下，则刘项之权未有所分也。若<br /><br />&nbsp;&nbsp;&nbsp;&nbsp;此者，将军所短也。臣愚，窃以为亦过矣。故善用兵者不以短击长，而以长击短。”<br /><br />&nbsp;&nbsp;&nbsp;&nbsp;韩信曰：“然则何由？”广武君对曰：“方今为将军计，莫如案甲休兵，镇赵抚<br /><br />&nbsp;&nbsp;&nbsp;&nbsp;其孤，百里之内，牛酒日至，以飨士大夫y兵，北首燕路，而后遣辩士奉咫尺<br /><br />&nbsp;&nbsp;&nbsp;&nbsp;之书，暴其所长於燕，燕必不敢不听从。燕已从，使言者东告齐，齐必从风<br /><br />&nbsp;&nbsp;&nbsp;&nbsp;而服，虽有智者，亦不知为齐计矣。如是，则天下事皆可图也。兵固有先声而后<br /><br />&nbsp;&nbsp;&nbsp;&nbsp;实者，此之谓也。”韩信曰：“善。”从其策，发使使燕，燕从风而靡。乃遣使<br /><br />&nbsp;&nbsp;&nbsp;&nbsp;报汉，因请立张耳为赵王，以镇抚其国。汉王许之，乃立张耳为赵王。<br /><br />&nbsp;&nbsp;&nbsp;&nbsp;楚数使奇兵渡河击赵，赵王耳、韩信往来救赵，因行定赵城邑，发兵诣汉。<br /><br />&nbsp;&nbsp;&nbsp;&nbsp;楚方急围汉王於荥阳，汉王南出，之宛、叶间，得黥布，走入成皋，楚又复急围<br /><br />&nbsp;&nbsp;&nbsp;&nbsp;之。六月，汉王出成皋，东渡河，独与滕公俱，从张耳军武。至，宿传舍。晨<br /><br />&nbsp;&nbsp;&nbsp;&nbsp;自称汉使，驰入赵壁。张耳、韩信未起，即其卧内上夺其印符，以麾召诸将，易<br /><br />&nbsp;&nbsp;&nbsp;&nbsp;置之。信、耳起，乃知汉王来，大惊。汉王夺两人军，即令张耳备守赵地。拜韩<br /><br />&nbsp;&nbsp;&nbsp;&nbsp;信为相国，收赵兵未发者击齐。<br /><br />&nbsp;&nbsp;&nbsp;&nbsp;信引兵东，未渡平原，闻汉王使郦食其已说下齐，韩信欲止。范阳辩士蒯通<br /><br />&nbsp;&nbsp;&nbsp;&nbsp;说信曰：“将军受诏击齐，而汉独发间使下齐，宁有诏止将军乎？何以得毋行也！<br /><br />&nbsp;&nbsp;&nbsp;&nbsp;且郦生一士，伏轼掉三寸之舌，下齐七十馀城，将军将数万众，岁馀乃下赵五十<br /><br />&nbsp;&nbsp;&nbsp;&nbsp;馀，为将数岁，反不如一竖儒之功乎？”於是信然之，从其计，遂渡河。齐已听<br /><br />&nbsp;&nbsp;&nbsp;&nbsp;郦生，即留纵酒，罢备汉守御。信因袭齐历下军，遂至临。齐王田广以郦生卖<br /><br />&nbsp;&nbsp;&nbsp;&nbsp;己，乃亨之，而走高密，使使之楚请救。韩信已定临，遂东追广至高密西。楚<br /><br />&nbsp;&nbsp;&nbsp;&nbsp;亦使龙且将，号称二十万，救齐。<br /><br />&nbsp;&nbsp;&nbsp;&nbsp;齐王广、龙且并军与信战，未合。人或说龙且曰：“汉兵远斗穷战，其锋不<br /><br />&nbsp;&nbsp;&nbsp;&nbsp;可当。齐、楚自居其地战，兵易败散。不如深壁，令齐王使其信臣招所亡城，亡<br /><br />&nbsp;&nbsp;&nbsp;&nbsp;城闻其王在，楚来救，必反汉。汉兵二千里客居，齐城皆反之，其势无所得食，<br /><br />&nbsp;&nbsp;&nbsp;&nbsp;可无战而降也。”龙且曰：“吾平生知韩信为人，易与耳。且夫救齐不战而降之，<br /><br />&nbsp;&nbsp;&nbsp;&nbsp;吾何功？今战而胜之，齐之半可得，何为止！”遂战，与信夹H水陈。韩信乃夜<br /><br />&nbsp;&nbsp;&nbsp;&nbsp;令人为万馀囊，满盛沙，壅水上流，引军半渡，击龙且，详不胜，还走。龙且果<br /><br />&nbsp;&nbsp;&nbsp;&nbsp;喜曰：“固知信怯也。”遂追信渡水。信使人决壅囊，水大至。龙且军大半不得<br /><br />&nbsp;&nbsp;&nbsp;&nbsp;渡，即急击，杀龙且。龙且水东军散走，齐王广亡去。信遂追北至城阳，皆虏楚<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;汉四年，遂皆降平齐。使人言汉王曰：“齐伪诈多变，反覆之国也，南边楚，<br /><br />&nbsp;&nbsp;&nbsp;&nbsp;不为假王以镇之，其势不定。愿为假王便。”当是时，楚方急围汉王於荥阳，韩<br /><br />&nbsp;&nbsp;&nbsp;&nbsp;信使者至，发书，汉王大怒，骂曰：“吾困於此，旦暮望若来佐我，乃欲自立为<br /><br />&nbsp;&nbsp;&nbsp;&nbsp;王！”张良、陈平蹑汉王足，因附耳语曰：“汉方不利，宁能禁信之王乎？不如<br /><br />&nbsp;&nbsp;&nbsp;&nbsp;因而立，善遇之，使自为守。不然，变生。”汉王亦悟，因复骂曰：“大丈夫定<br /><br />&nbsp;&nbsp;&nbsp;&nbsp;诸侯，即为真王耳，何以假为！”乃遣张良往立信为齐王，徵其兵击楚。<br /><br />&nbsp;&nbsp;&nbsp;&nbsp;楚已亡龙且，项王恐，使盱眙人武涉往说齐王信曰：“天下共苦秦久矣，相<br /><br />&nbsp;&nbsp;&nbsp;&nbsp;与戮力击秦。秦已破，计功割地，分土而王之，以休士卒。今汉王复兴兵而东，<br /><br />&nbsp;&nbsp;&nbsp;&nbsp;侵人之分，夺人之地，已破三秦，引兵出关，收诸侯之兵以东击楚，其意非尽吞<br /><br />&nbsp;&nbsp;&nbsp;&nbsp;天下者不休，其不知厌足如是甚也。且汉王不可必，身居项王掌握中数矣，项王<br /><br />&nbsp;&nbsp;&nbsp;&nbsp;怜而活之，然得脱，辄倍约，复击项王，其不可亲信如此。今足下虽自以与汉王<br /><br />&nbsp;&nbsp;&nbsp;&nbsp;为厚交，为之尽力用兵，终为之所禽矣。足下所以得须臾至今者，以项王尚存也。<br /><br />&nbsp;&nbsp;&nbsp;&nbsp;当今二王之事，权在足下。足下右投则汉王胜，左投则项王胜。项王今日亡，则<br /><br />&nbsp;&nbsp;&nbsp;&nbsp;次取足下。足下与项王有故，何不反汉与楚连和，参分天下王之？今释此时，而<br /><br />&nbsp;&nbsp;&nbsp;&nbsp;自必於汉以击楚，且为智者固若此乎！”韩信谢曰：“臣事项王，官不过郎中，<br /><br />&nbsp;&nbsp;&nbsp;&nbsp;位不过执戟，言不听，画不用，故倍楚而归汉。汉王授我上将军印，予我数万众，<br /><br />&nbsp;&nbsp;&nbsp;&nbsp;解衣衣我，推食食我，言听计用，故吾得以至於此。夫人深亲信我，我倍之不祥，<br /><br />&nbsp;&nbsp;&nbsp;&nbsp;虽死不易。幸为信谢项王！”<br /><br />&nbsp;&nbsp;&nbsp;&nbsp;武涉已去，齐人蒯通知天下权在韩信，欲为奇策而感动之，以相人说韩信曰：<br /><br />&nbsp;&nbsp;&nbsp;&nbsp;“仆尝受相人之术。”韩信曰：“先生相人何如？”对曰：“贵贱在於骨法，忧<br /><br />&nbsp;&nbsp;&nbsp;&nbsp;喜在於容色，成败在於决断，以此参之，万不失一。”韩信曰：“善。先生相寡<br /><br />&nbsp;&nbsp;&nbsp;&nbsp;人何如？”对曰：“愿少间。”信曰：“左右去矣。”通曰：“相君之面，不过<br /><br />&nbsp;&nbsp;&nbsp;&nbsp;封侯，又危不安。相君之背，贵乃不可言。”韩信曰：“何谓也？”蒯通曰：<br /><br />&nbsp;&nbsp;&nbsp;&nbsp;“天下初发难也，俊雄豪桀建号壹呼，天下之士云合雾集，鱼鳞杂e，现练缙稹<br /><br />&nbsp;&nbsp;&nbsp;&nbsp;当此之时，忧在亡秦而已。今楚汉分争，使天下无罪之人肝胆涂地，父子暴骸骨<br /><br />&nbsp;&nbsp;&nbsp;&nbsp;於中野，不可胜数。楚人起彭城，转斗逐北，至於荥阳，乘利席卷，威震天下。<br /><br />&nbsp;&nbsp;&nbsp;&nbsp;然兵困於京、索之间，迫西山而不能进者，三年於此矣。汉王将数十万之众，距<br /><br />&nbsp;&nbsp;&nbsp;&nbsp;巩、雒，阻山河之险，一日数战，无尺寸之功，折北不救，败荥阳，伤成皋，遂<br /><br />&nbsp;&nbsp;&nbsp;&nbsp;走宛、叶之间，此所谓智勇俱困者也。夫锐气挫於险塞，而粮食竭於内府，百姓<br /><br />&nbsp;&nbsp;&nbsp;&nbsp;罢极怨望，容容无所倚。以臣料之，其势非天下之贤圣固不能息天下之祸。当今<br /><br />&nbsp;&nbsp;&nbsp;&nbsp;两主之命县於足下。足下为汉则汉胜，与楚则楚胜。臣愿披腹心，输肝胆，效愚<br /><br />&nbsp;&nbsp;&nbsp;&nbsp;计，恐足下不能用也。诚能听臣之计，莫若两利而俱存之，参分天下，鼎足而居，<br /><br />&nbsp;&nbsp;&nbsp;&nbsp;其势莫敢先动。夫以足下之贤圣，有甲兵之众，据齐，从燕、赵，出空虚之地<br /><br />&nbsp;&nbsp;&nbsp;&nbsp;而制其后，因民之欲，西乡为百姓请命，则天下风走而响应矣，孰敢不听！割大<br /><br />&nbsp;&nbsp;&nbsp;&nbsp;弱，以立诸侯，诸侯已立，天下服听而归德於齐。案齐之故，有胶、泗之地，<br /><br />&nbsp;&nbsp;&nbsp;&nbsp;怀诸侯以德，深拱揖让，则天下之君王相率而朝於齐矣。盖闻天与弗取，反受其<br /><br />&nbsp;&nbsp;&nbsp;&nbsp;咎；时至不行，反受其殃。愿足下孰虑之。”<br /><br />&nbsp;&nbsp;&nbsp;&nbsp;韩信曰：“汉王遇我甚厚，载我以其车，衣我以其衣，食我以其食。吾闻之，<br /><br />&nbsp;&nbsp;&nbsp;&nbsp;乘人之车者载人之患，衣人之衣者怀人之忧，食人之食者死人之事，吾岂可以乡<br /><br />&nbsp;&nbsp;&nbsp;&nbsp;利倍义乎！”蒯生曰：“足下自以为善汉王，欲建万世之业，臣窃以为误矣。始<br /><br />&nbsp;&nbsp;&nbsp;&nbsp;常山王、成安君为布衣时，相与为刎颈之交，后争张d、陈泽之事，二人相怨。<br /><br />&nbsp;&nbsp;&nbsp;&nbsp;常山王背项王，奉项婴头而窜，逃归於汉王。汉王借兵而东下，杀成安君水<br /><br />&nbsp;&nbsp;&nbsp;&nbsp;之南，头足异处，卒为天下笑。此二人相与，天下至O也。然而卒相禽者，何也？<br /><br />&nbsp;&nbsp;&nbsp;&nbsp;患生於多欲而人心难测也。今足下欲行忠信以交於汉王，必不能固於二君之相与<br /><br />&nbsp;&nbsp;&nbsp;&nbsp;也，而事多大於张d、陈泽。故臣以为足下必汉王之不危己，亦误矣。大夫种、<br /><br />&nbsp;&nbsp;&nbsp;&nbsp;范蠡存亡越，霸句践，立功成名而身死亡。野兽已尽而猎狗亨。夫以交友言之，<br /><br />&nbsp;&nbsp;&nbsp;&nbsp;则不如张耳之与成安君者也；以忠信言之，则不过大夫种、范蠡之於句践也。此<br /><br />&nbsp;&nbsp;&nbsp;&nbsp;二人者，足以观矣。愿足下深虑之。且臣闻勇略震主者身危，而功盖天下者不赏。<br /><br />&nbsp;&nbsp;&nbsp;&nbsp;臣请言大王功略：足下涉西河，虏魏王，禽夏说，引兵下井陉，诛成安君，徇赵，<br /><br />&nbsp;&nbsp;&nbsp;&nbsp;胁燕，定齐，南摧楚人之兵二十万，东杀龙且，西乡以报，此所谓功无二於天下，<br /><br />&nbsp;&nbsp;&nbsp;&nbsp;而略不世出者也。今足下戴震主之威，挟不赏之功，归楚，楚人不信；归汉，汉<br /><br />&nbsp;&nbsp;&nbsp;&nbsp;人震恐：足下欲持是安归乎？夫势在人臣之位而有震主之威，名高天下，窃为足<br /><br />&nbsp;&nbsp;&nbsp;&nbsp;下危之。”韩信谢曰：“先生且休矣，吾将念之。”<br /><br />&nbsp;&nbsp;&nbsp;&nbsp;后数日，蒯通复说曰：“夫听者事之候也，计者事之机也，听过计失而能久<br /><br />&nbsp;&nbsp;&nbsp;&nbsp;安者，鲜矣。听不失一二者，不可乱以言；计不失本末者，不可纷以辞。夫随厮<br /><br />&nbsp;&nbsp;&nbsp;&nbsp;养之役者，失万乘之权；守儋石之禄者，阙卿相之位。故知者决之断也，疑者事<br /><br />&nbsp;&nbsp;&nbsp;&nbsp;之害也，审豪又小计，遗天下之大数，智诚知之，决弗敢行者，百事之祸也。<br /><br />&nbsp;&nbsp;&nbsp;&nbsp;故曰‘猛虎之犹豫，不若蜂虿之致螫；骐骥之R躅，不如驽马之安步；孟贲之狐<br /><br />&nbsp;&nbsp;&nbsp;&nbsp;疑，不如庸夫之必至也；虽有舜禹之智，吟而不言，不如聋之指麾也’。此言<br /><br />&nbsp;&nbsp;&nbsp;&nbsp;贵能行之。夫功者难成而易败，时者难得而易失也。时乎时，不再来。愿足下详<br /><br />&nbsp;&nbsp;&nbsp;&nbsp;察之。”韩信犹豫不忍倍汉，又自以为功多，汉终不夺我齐，遂谢蒯通。蒯通说<br /><br />&nbsp;&nbsp;&nbsp;&nbsp;不听，已详狂为巫。<br /><br />&nbsp;&nbsp;&nbsp;&nbsp;汉王之困固陵，用张良计，召齐王信，遂将兵会垓下。项羽已破，高祖袭夺<br /><br />&nbsp;&nbsp;&nbsp;&nbsp;齐王军。汉五年正月，徙齐王信为楚王，都下邳。<br /><br />&nbsp;&nbsp;&nbsp;&nbsp;信至国，召所从食漂母，赐千金。及下乡南昌亭长，赐百钱，曰：“公，小<br /><br />&nbsp;&nbsp;&nbsp;&nbsp;人也，为德不卒。”召辱己之少年令出胯下者以为楚中尉。告诸将相曰：“此壮<br /><br />&nbsp;&nbsp;&nbsp;&nbsp;士也。方辱我时，我宁不能杀之邪？杀之无名，故忍而就於此。”<br /><br />&nbsp;&nbsp;&nbsp;&nbsp;项王亡将锺离t家在伊庐，素与信善。项王死后，亡归信。汉王怨t，<br /><br />&nbsp;&nbsp;&nbsp;&nbsp;闻其在楚，诏楚捕t。信初之国，行县邑，陈兵出入。汉六年，人有上书告楚<br /><br />&nbsp;&nbsp;&nbsp;&nbsp;王信反。高帝以陈平计，天子巡狩会诸侯，南方有云梦，发使告诸侯会陈：“吾<br /><br />&nbsp;&nbsp;&nbsp;&nbsp;将游云梦。”实欲袭信，信弗知。高祖且至楚，信欲发兵反，自度无罪，欲谒上，<br /><br />&nbsp;&nbsp;&nbsp;&nbsp;恐见禽。人或说信曰：“斩t谒上，上必喜，无患。”信见t计事。t曰：<br /><br />&nbsp;&nbsp;&nbsp;&nbsp;“汉所以不击取楚，以t在公所。若欲捕我以自媚於汉，吾今日死，公亦随手<br /><br />&nbsp;&nbsp;&nbsp;&nbsp;亡矣。”乃骂信曰：“公非长者！”卒自刭。信持其首，谒高祖於陈。上令武士<br /><br />&nbsp;&nbsp;&nbsp;&nbsp;缚信，载后车。信曰：“果若人言，‘狡兔死，良狗亨；高鸟尽，良弓藏；敌国<br /><br />&nbsp;&nbsp;&nbsp;&nbsp;破，谋臣亡。’天下已定，我固当亨！”上曰：“人告公反。”遂械系信。至雒<br /><br />&nbsp;&nbsp;&nbsp;&nbsp;阳，赦信罪，以为淮阴侯。<br /><br />&nbsp;&nbsp;&nbsp;&nbsp;信知汉王畏恶其能，常称病不朝从。信由此日夜怨望，居常鞅鞅，羞与绛、<br /><br />&nbsp;&nbsp;&nbsp;&nbsp;灌等列。信尝过樊将军哙，哙跪拜送迎，言称臣，曰：“大王乃肯临臣！”信出<br /><br />&nbsp;&nbsp;&nbsp;&nbsp;门，笑曰：“生乃与哙等为伍！”上常从容与信言诸将能不，各有差。上问曰：<br /><br />&nbsp;&nbsp;&nbsp;&nbsp;“如我能将几何？”信曰：“陛下不过能将十万。”上曰：“於君何如？”曰：<br /><br />&nbsp;&nbsp;&nbsp;&nbsp;“臣多多而益善耳。”上笑曰：“多多益善，何为为我禽？”信曰：“陛下不能<br /><br />&nbsp;&nbsp;&nbsp;&nbsp;将兵，而善将将，此乃信之所以为陛下禽也。且陛下所谓天授，非人力也。”<br /><br />&nbsp;&nbsp;&nbsp;&nbsp;陈g拜为钜鹿守，辞於淮阴侯。淮阴侯挈其手，辟左右与之步於庭，仰天叹<br /><br />&nbsp;&nbsp;&nbsp;&nbsp;曰：“子可与言乎？欲与子有言也。”g曰：“唯将军令之。”淮阴侯曰：“公<br /><br />&nbsp;&nbsp;&nbsp;&nbsp;之所居，天下精兵处也；而公，陛下之信幸臣也。人言公之畔，陛下必不信；再<br /><br />&nbsp;&nbsp;&nbsp;&nbsp;至，陛下乃疑矣；三至，必怒而自将。吾为公从中起，天下可图也。”陈g素知<br /><br />&nbsp;&nbsp;&nbsp;&nbsp;其能也，信之，曰：“谨奉教！”汉十年，陈g果反。上自将而往，信病不从。<br /><br />&nbsp;&nbsp;&nbsp;&nbsp;阴使人至g所，曰：“弟举兵，吾从此助公。”信乃谋与家臣夜诈诏赦诸官徒奴，<br /><br />&nbsp;&nbsp;&nbsp;&nbsp;欲发以袭吕后、太子。部署已定，待g报。其舍人得罪於信，信囚，欲杀之。舍<br /><br />&nbsp;&nbsp;&nbsp;&nbsp;人弟上变，告信欲反状於吕后。吕后欲召，恐其党不就，乃与萧相国谋，诈令人<br /><br />&nbsp;&nbsp;&nbsp;&nbsp;从上所来，言g已得死，列侯群臣皆贺。相国绐信曰：“虽疾，入贺。”信入，<br /><br />&nbsp;&nbsp;&nbsp;&nbsp;吕后使武士缚信，斩之长乐锺室。信方斩，曰：“吾悔不用蒯通之计，乃为儿女<br /><br />&nbsp;&nbsp;&nbsp;&nbsp;子所诈，岂非天哉！”遂夷信三族。<br /><br />&nbsp;&nbsp;&nbsp;&nbsp;高祖已从g军来，至，见信死，且喜且怜之，问：“信死亦何言？”吕后曰：<br /><br />&nbsp;&nbsp;&nbsp;&nbsp;“信言恨不用蒯通计。”高祖曰：“是齐辩士也。”乃诏齐捕蒯通。蒯通至，上<br /><br />&nbsp;&nbsp;&nbsp;&nbsp;曰：“若教淮阴侯反乎？”对曰：“然，臣固教之。竖子不用臣之策，故令自夷<br /><br />&nbsp;&nbsp;&nbsp;&nbsp;於此。如彼竖子用臣之计，陛下安得而夷之乎！”上怒曰：“亨之。”通曰：<br /><br />&nbsp;&nbsp;&nbsp;&nbsp;“嗟乎，冤哉亨也！”上曰：“若教韩信反，何冤？”对曰：“秦之纲绝而维弛，<br /><br />&nbsp;&nbsp;&nbsp;&nbsp;山东大扰，异姓并起，英俊乌集。秦失其鹿，天下共逐之，於是高材疾足者先得<br /><br />&nbsp;&nbsp;&nbsp;&nbsp;焉。之狗吠尧，尧非不仁，狗因吠非其主。当是时，臣唯独知韩信，非知陛下<br /><br />&nbsp;&nbsp;&nbsp;&nbsp;也。且天下锐精持锋欲为陛下所为者甚众，顾力不能耳。又可尽亨之邪？”高帝<br /><br />&nbsp;&nbsp;&nbsp;&nbsp;曰：“置之。”乃释通之罪。<br /><br />&nbsp;&nbsp;&nbsp;&nbsp;太史公曰：吾如淮阴，淮阴人为余言，韩信虽为布衣时，其志与众异。其母<br /><br />&nbsp;&nbsp;&nbsp;&nbsp;死，贫无以葬，然乃行营高敞地，令其旁可置万家。余视其母冢，良然。假令韩<br /><br />&nbsp;&nbsp;&nbsp;&nbsp;信学道谦让，不伐己功，不矜其能，则庶几哉，於汉家勋可以比周、召、太公之<br /><br />&nbsp;&nbsp;&nbsp;&nbsp;徒，后世血食矣。不务出此，而天下已集，乃谋畔逆，夷灭宗族，不亦宜乎！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,125);">加入书签</a><a
                        href="124.html">上一页</a>&larr;<a href="index.html">返回列表</a>&rarr;<a
                            href="126.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "124.html"; var next_page = "126.html"; var index_page = "index.html"; var sortid = "9"; var article_id = "1"; var chapter_id = "125"; var articlename = "史记"; var chaptername = "传 淮阴侯列传第三十二"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>