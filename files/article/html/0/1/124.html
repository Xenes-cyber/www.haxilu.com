<!DOCTYPE html>
<html>
<head>
<meta charset="gbk" />
<title>史记-传 黥布列传第三十一-在线阅读-哈西文学网</title>
<meta name="keywords" content="司马迁，史记，传 黥布列传第三十一全文，传 黥布列传第三十一在线阅读 哈西文学网" />
<meta name="description" content="哈西文学网提供司马迁的史记 传 黥布列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/124.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/124.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 黥布列传第三十一</h1>
            <div class="link xb">
                <a href="123.html">上一页</a>&larr;<a href="index.html">返回列表</a>&rarr;<a
                    href="125.html">下一页</a></div>			
            <div id="BookText">&nbsp;&nbsp;&nbsp;&nbsp;黥布者，六人也，姓英氏。秦时为布衣。少年，有客相之曰：“当刑而王。”<br /><br />&nbsp;&nbsp;&nbsp;&nbsp;及壮，坐法黥。布欣然笑曰；“人相我当刑而王，几是乎？”人有闻者，共俳笑<br /><br />&nbsp;&nbsp;&nbsp;&nbsp;之。布已论输丽山，丽山之徒数十万人，布皆与其徒长豪桀交通，乃率其曹偶，<br /><br />&nbsp;&nbsp;&nbsp;&nbsp;亡之江中为群盗。<br /><br />&nbsp;&nbsp;&nbsp;&nbsp;陈胜之起也，布乃见番君，与其众叛秦，聚兵数千人。番君以其女妻之。章<br /><br />&nbsp;&nbsp;&nbsp;&nbsp;邯之灭陈胜，破吕臣军，布乃引兵北击秦左右校，破之清波，引兵而东。闻项梁<br /><br />&nbsp;&nbsp;&nbsp;&nbsp;定江东会稽，涉江而西。陈婴以项氏世为楚将，乃以兵属项梁，渡淮南，英布、<br /><br />&nbsp;&nbsp;&nbsp;&nbsp;蒲将军亦以兵属项梁。<br /><br />&nbsp;&nbsp;&nbsp;&nbsp;项梁涉淮而西，击景驹、秦嘉等，布常冠军。项梁至薛，闻陈王定死，乃立<br /><br />&nbsp;&nbsp;&nbsp;&nbsp;楚怀王。项梁号为武信君，英布为当阳君。项梁败死定陶，怀王徙都彭城，诸将<br /><br />&nbsp;&nbsp;&nbsp;&nbsp;英布亦皆保聚彭城。当是时，秦急围赵，赵数使人请救。怀王使宋义为上将，范<br /><br />&nbsp;&nbsp;&nbsp;&nbsp;曾为末将，项籍为次将，英布、蒲将军皆为将军，悉属宋义，北救赵。及项籍杀<br /><br />&nbsp;&nbsp;&nbsp;&nbsp;宋义於河上，怀王因立籍为上将军，诸将皆属项籍。项籍使布先渡河击秦，布数<br /><br />&nbsp;&nbsp;&nbsp;&nbsp;有利，籍乃悉引兵涉河从之，遂破秦军，降章邯等。楚兵常胜，功冠诸侯。诸侯<br /><br />&nbsp;&nbsp;&nbsp;&nbsp;兵皆以服属楚者，以布数以少败众也。<br /><br />&nbsp;&nbsp;&nbsp;&nbsp;项籍之引兵西至新安，又使布等夜击l章邯秦卒二十馀万人。至关，不得<br /><br />&nbsp;&nbsp;&nbsp;&nbsp;入，又使布等先从间道破关下军，遂得入，至咸阳。布常为军锋。项王封诸将，<br /><br />&nbsp;&nbsp;&nbsp;&nbsp;立布为九江王，都六。<br /><br />&nbsp;&nbsp;&nbsp;&nbsp;汉元年四月，诸侯皆罢戏下，各就国。项氏立怀王为义帝，徙都长沙，乃阴<br /><br />&nbsp;&nbsp;&nbsp;&nbsp;令九江王布等行击之。其八月，布使将击义帝，追杀之郴县。<br /><br />&nbsp;&nbsp;&nbsp;&nbsp;汉二年，齐王田荣畔楚，项王往击齐，徵兵九江，九江王布称病不往，遣将<br /><br />&nbsp;&nbsp;&nbsp;&nbsp;将数千人行。汉之败楚彭城，布又称病不佐楚。项王由此怨布，数使使者诮让召<br /><br />&nbsp;&nbsp;&nbsp;&nbsp;布，布愈恐，不敢往。项王方北忧齐、赵，西患汉，所与者独九江王，又多布材，<br /><br />&nbsp;&nbsp;&nbsp;&nbsp;欲亲用之，以故未击。<br /><br />&nbsp;&nbsp;&nbsp;&nbsp;汉三年，汉王击楚，大战彭城，不利，出梁地，至虞，谓左右曰：“如彼等<br /><br />&nbsp;&nbsp;&nbsp;&nbsp;者，无足与计天下事。”谒者随何进曰：“不审陛下所谓。”汉王曰：“孰能为<br /><br />&nbsp;&nbsp;&nbsp;&nbsp;我使淮南，令之发兵倍楚，留项王於齐数月，我之取天下可以百全。”随何曰：<br /><br />&nbsp;&nbsp;&nbsp;&nbsp;“臣请使之。”乃与二十人俱，使淮南。至，因太宰主之，三日不得见。随何因<br /><br />&nbsp;&nbsp;&nbsp;&nbsp;说太宰曰：“王之不见何，必以楚为，以汉为弱，此臣之所以为使。使何得见，<br /><br />&nbsp;&nbsp;&nbsp;&nbsp;言之而是邪，是大王所欲闻也；言之而非邪，使何等二十人伏斧质淮南市，以明<br /><br />&nbsp;&nbsp;&nbsp;&nbsp;王倍汉而与楚也。”太宰乃言之王，王见之。随何曰：“汉王使臣敬进书大王御<br /><br />&nbsp;&nbsp;&nbsp;&nbsp;者，窃怪大王与楚何亲也。”淮南王曰：“寡人北乡而臣事之。”随何曰：“大<br /><br />&nbsp;&nbsp;&nbsp;&nbsp;王与项王俱列为诸侯，北乡而臣事之，必以楚为，可以国也。项王伐齐，身<br /><br />&nbsp;&nbsp;&nbsp;&nbsp;负板筑，以为士卒先，大王宜悉淮南之众，身自将之，为楚军前锋，今乃发四千<br /><br />&nbsp;&nbsp;&nbsp;&nbsp;人以助楚。夫北面而臣事人者，固若是乎？夫汉王战於彭城，项王未出齐也，大<br /><br />&nbsp;&nbsp;&nbsp;&nbsp;王宜骚淮南之兵渡淮，日夜会战彭城下，大王抚万人之众，无一人渡淮者，垂拱<br /><br />&nbsp;&nbsp;&nbsp;&nbsp;而观其孰胜。夫国於人者，固若是乎？大王提空名以乡楚，而欲厚自，臣窃<br /><br />&nbsp;&nbsp;&nbsp;&nbsp;为大王不取也。然而大王不背楚者，以汉为弱也。夫楚兵虽，天下负之以不义<br /><br />&nbsp;&nbsp;&nbsp;&nbsp;之名，以其背盟约而杀义帝也。然而楚王恃战胜自，汉王收诸侯，还守成皋、<br /><br />&nbsp;&nbsp;&nbsp;&nbsp;荥阳，下蜀、汉之粟，深沟壁垒，分卒守徼乘塞，楚人还兵，间以梁地，深入敌<br /><br />&nbsp;&nbsp;&nbsp;&nbsp;国八九百里，欲战则不得，攻城则力不能，老弱转粮千里之外；楚兵至荥阳、成<br /><br />&nbsp;&nbsp;&nbsp;&nbsp;皋，汉坚守而不动，进则不得攻，退则不得解。故曰楚兵不足恃也。使楚胜汉，<br /><br />&nbsp;&nbsp;&nbsp;&nbsp;则诸侯自危惧而相救。夫楚之，m足以致天下之兵耳。故楚不如汉，其势易见<br /><br />&nbsp;&nbsp;&nbsp;&nbsp;也。今大王不与万全之汉而自於危亡之楚，臣窃为大王惑之。臣非以淮南之兵<br /><br />&nbsp;&nbsp;&nbsp;&nbsp;足以亡楚也。夫大王发兵而倍楚，项王必留；留数月，汉之取天下可以万全。臣<br /><br />&nbsp;&nbsp;&nbsp;&nbsp;请与大王提剑而归汉，汉王必裂地而封大王，又况淮南，淮南必大王有也。故汉<br /><br />&nbsp;&nbsp;&nbsp;&nbsp;王敬使使臣进愚计，愿大王之留意也。”淮南王曰：“请奉命。”阴许畔楚与汉，<br /><br />&nbsp;&nbsp;&nbsp;&nbsp;未敢泄也。<br /><br />&nbsp;&nbsp;&nbsp;&nbsp;楚使者在，方急责英布发兵，舍传舍。随何直入，坐楚使者上坐，曰：“九<br /><br />&nbsp;&nbsp;&nbsp;&nbsp;江王已归汉，楚何以得发兵？”布愕然。楚使者起。何因说布曰：“事已构，可<br /><br />&nbsp;&nbsp;&nbsp;&nbsp;遂杀楚使者，无使归，而疾走汉并力。”布曰：“如使者教，因起兵而击之耳。”<br /><br />&nbsp;&nbsp;&nbsp;&nbsp;於是杀使者，因起兵而攻楚。楚使项声、龙且攻淮南，项王留而攻下邑。数月，<br /><br />&nbsp;&nbsp;&nbsp;&nbsp;龙且击淮南，破布军。布欲引兵走汉，恐楚王杀之，故间行与何俱归汉。<br /><br />&nbsp;&nbsp;&nbsp;&nbsp;淮南王至，上方踞床洗，召布入见，布大怒，悔来，欲自杀。出就舍，帐御<br /><br />&nbsp;&nbsp;&nbsp;&nbsp;饮食从官如汉王居，布又大喜过望。於是乃使人入九江。楚已使项伯收九江兵，<br /><br />&nbsp;&nbsp;&nbsp;&nbsp;尽杀布妻子。布使者颇得故人幸臣，将众数千人归汉。汉益分布兵而与俱北，收<br /><br />&nbsp;&nbsp;&nbsp;&nbsp;兵至成皋。四年七月，立布为淮南王，与击项籍。<br /><br />&nbsp;&nbsp;&nbsp;&nbsp;汉五年，布使人入九江，得数县。六年，布与刘贾入九江，诱大司马周殷，<br /><br />&nbsp;&nbsp;&nbsp;&nbsp;周殷反楚，遂举九江兵与汉击楚，破之垓下。<br /><br />&nbsp;&nbsp;&nbsp;&nbsp;项籍死，天下定，上置酒。上折随何之功，谓何为腐儒，为天下安用腐儒。<br /><br />&nbsp;&nbsp;&nbsp;&nbsp;随何跪曰：“夫陛下引兵攻彭城，楚王未去齐也，陛下发步卒五万人，骑五千，<br /><br />&nbsp;&nbsp;&nbsp;&nbsp;能以取淮南乎？”上曰：“不能。”随何曰：“陛下使何与二十人使淮南，至，<br /><br />&nbsp;&nbsp;&nbsp;&nbsp;如陛下之意，是何之功贤於步卒五万人骑五千也。然而陛下谓何腐儒，为天下安<br /><br />&nbsp;&nbsp;&nbsp;&nbsp;用腐儒，何也？”上曰：“吾方图子之功。”乃以随何为护军中尉。布遂剖符为<br /><br />&nbsp;&nbsp;&nbsp;&nbsp;淮南王，都六，九江、庐江、衡山、豫章郡皆属布。<br /><br />&nbsp;&nbsp;&nbsp;&nbsp;七年，朝陈。八年，朝雒阳。九年，朝长安。<br /><br />&nbsp;&nbsp;&nbsp;&nbsp;十一年，高后诛淮阴侯，布因心恐。夏，汉诛梁王彭越，醢之，盛其醢遍赐<br /><br />&nbsp;&nbsp;&nbsp;&nbsp;诸侯。至淮南，淮南王方猎，见醢，因大恐，阴令人部聚兵，候伺旁郡警急。<br /><br />&nbsp;&nbsp;&nbsp;&nbsp;布所幸姬疾，请就医，医家与中大夫贲赫对门，姬数如医家，贲赫自以为侍<br /><br />&nbsp;&nbsp;&nbsp;&nbsp;中，乃厚馈遗，从姬饮医家。姬侍王，从容语次，誉赫长者也。王怒曰：“汝安<br /><br />&nbsp;&nbsp;&nbsp;&nbsp;从知之？”具说状。王疑其与乱。赫恐，称病。王愈怒，欲捕赫。赫言变事，乘<br /><br />&nbsp;&nbsp;&nbsp;&nbsp;传诣长安。布使人追，不及。赫至，上变，言布谋反有端，可先未发诛也。上读<br /><br />&nbsp;&nbsp;&nbsp;&nbsp;其书，语萧相国。相国曰：“布不宜有此，恐仇怨妄诬之。请击赫，使人微验淮<br /><br />&nbsp;&nbsp;&nbsp;&nbsp;南王。”淮南王布见赫以罪亡，上变，固已疑其言国阴事；汉使又来，颇有所验，<br /><br />&nbsp;&nbsp;&nbsp;&nbsp;遂族赫家，发兵反。反书闻，上乃赦贲赫，以为将军。<br /><br />&nbsp;&nbsp;&nbsp;&nbsp;上召诸将问曰：“布反，为之柰何？”皆曰；“发兵击之，l竖子耳。何<br /><br />&nbsp;&nbsp;&nbsp;&nbsp;能为乎！”汝阴侯滕公召故楚令尹问之。令尹曰：“是故当反。”滕公曰：“上<br /><br />&nbsp;&nbsp;&nbsp;&nbsp;裂地而王之，疏爵而贵之，南面而立万乘之主，其反何也？”令尹曰：“往年杀<br /><br />&nbsp;&nbsp;&nbsp;&nbsp;彭越，前年杀韩信，此三人者，同功一体之人也。自疑祸及身，故反耳。”滕公<br /><br />&nbsp;&nbsp;&nbsp;&nbsp;言之上曰：“臣客故楚令尹薛公者，其人有筹k之计，可问。”上乃召见问薛公。<br /><br />&nbsp;&nbsp;&nbsp;&nbsp;薛公对曰：“布反不足怪也。使布出於上计，山东非汉之有也；出於中计，胜败<br /><br />&nbsp;&nbsp;&nbsp;&nbsp;之数未可知也；出於下计，陛下安枕而卧矣。”上曰：“何谓上计？”令尹对<br /><br />&nbsp;&nbsp;&nbsp;&nbsp;曰：“东取吴，西取楚，并齐取鲁，传檄燕、赵，固守其所，山东非汉之有也。”<br /><br />&nbsp;&nbsp;&nbsp;&nbsp;“何谓中计？”“东取吴，西取楚，并韩取魏，据敖庾之粟，塞成皋之口，胜败<br /><br />&nbsp;&nbsp;&nbsp;&nbsp;之数未可知也。”“何谓下计？”“东取吴，西取下蔡，归重於越，身归长沙，<br /><br />&nbsp;&nbsp;&nbsp;&nbsp;陛下安枕而卧，汉无事矣。”上曰：“是计将安出？”令尹对曰：“出下计。”<br /><br />&nbsp;&nbsp;&nbsp;&nbsp;上曰：“何谓废上中计而出下计？”令尹曰：“布故丽山之徒也，自致万乘之主，<br /><br />&nbsp;&nbsp;&nbsp;&nbsp;此皆为身，不顾后为百姓万世虑者也，故曰出下计。”上曰：“善。”封薛公千<br /><br />&nbsp;&nbsp;&nbsp;&nbsp;户。乃立皇子长为淮南王。上遂发兵自将东击布。<br /><br />&nbsp;&nbsp;&nbsp;&nbsp;布之初反，谓其将曰：“上老矣，厌兵，必不能来。使诸将，诸将独患淮阴、<br /><br />&nbsp;&nbsp;&nbsp;&nbsp;彭越，今皆已死，馀不足畏也。”故遂反。果如薛公筹之，东击荆，荆王刘贾走<br /><br />&nbsp;&nbsp;&nbsp;&nbsp;死富陵。尽劫其兵，渡淮击楚。楚发兵与战徐、僮间，为三军，欲以相救为奇。<br /><br />&nbsp;&nbsp;&nbsp;&nbsp;或说楚将曰：“布善用兵，民素畏之。且兵法，诸侯战其地为散地。今别为三，<br /><br />&nbsp;&nbsp;&nbsp;&nbsp;彼败吾一军，馀皆走，安能相救！”不听。布果破其一军，其二军散走。<br /><br />&nbsp;&nbsp;&nbsp;&nbsp;遂西，与上兵遇蕲西会I。布兵精甚，上乃壁庸城，望布军置陈如项<br /><br />&nbsp;&nbsp;&nbsp;&nbsp;籍军，上恶之。与布相望见，遥谓布曰：“何苦而反？”布曰：“欲为帝耳。”<br /><br />&nbsp;&nbsp;&nbsp;&nbsp;上怒骂之，遂大战。布军败走，渡淮，数止战，不利，与百馀人走江南。布故与<br /><br />&nbsp;&nbsp;&nbsp;&nbsp;番君婚，以故长沙哀王使人绐布，伪与亡，诱走越，故信而随之番阳。番阳人杀<br /><br />&nbsp;&nbsp;&nbsp;&nbsp;布兹乡民田舍，遂灭黥布。<br /><br />&nbsp;&nbsp;&nbsp;&nbsp;立皇子长为淮南王，封贲赫为期思侯，诸将率多以功封者。<br /><br />&nbsp;&nbsp;&nbsp;&nbsp;太史公曰：英布者，其先岂春秋所见楚灭英、六，皋陶之后哉？身被刑法，<br /><br />&nbsp;&nbsp;&nbsp;&nbsp;何其拔兴之暴也！项氏之所l杀人以千万数，而布常为首虐。功冠诸侯，用此<br /><br />&nbsp;&nbsp;&nbsp;&nbsp;得王，亦不免於身为世大J。祸之兴自爱姬殖，妒u生患，竟以灭国！</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,124);">加入书签</a><a
                        href="123.html">上一页</a>&larr;<a href="index.html">返回列表</a>&rarr;<a
                            href="125.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "123.html"; var next_page = "125.html"; var index_page = "index.html"; var sortid = "9"; var article_id = "1"; var chapter_id = "124"; var articlename = "史记"; var chaptername = "传 黥布列传第三十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>