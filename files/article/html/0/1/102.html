<!DOCTYPE html>
<html>
<head>
<meta charset="gbk" />
<title>史记-传 樗里子甘茂列传第十一-在线阅读-哈西文学网</title>
<meta name="keywords" content="司马迁，史记，传 樗里子甘茂列传第十一全文，传 樗里子甘茂列传第十一在线阅读 哈西文学网" />
<meta name="description" content="哈西文学网提供司马迁的史记 传 樗里子甘茂列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/102.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/102.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 樗里子甘茂列传第十一</h1>
            <div class="link xb">
                <a href="101.html">上一页</a>&larr;<a href="index.html">返回列表</a>&rarr;<a
                    href="103.html">下一页</a></div>			
            <div id="BookText">&nbsp;&nbsp;&nbsp;&nbsp;樗里子者，名疾，秦惠王之弟也，与惠王异母。母，韩女也。樗里子滑稽多<br /><br />&nbsp;&nbsp;&nbsp;&nbsp;智，秦人号曰“智囊”。<br /><br />&nbsp;&nbsp;&nbsp;&nbsp;秦惠王八年，爵樗里子右更，使将而伐曲沃，尽出其人，取其城，地入秦。<br /><br />&nbsp;&nbsp;&nbsp;&nbsp;秦惠王二十五年，使樗里子为将伐赵，虏赵将军庄豹，拔蔺。明年，助魏章攻楚，<br /><br />&nbsp;&nbsp;&nbsp;&nbsp;败楚将屈丐，取汉中地。秦封樗里子，号为严君。<br /><br />&nbsp;&nbsp;&nbsp;&nbsp;秦惠王卒，太子武王立，逐张仪、魏章，而以樗里子、甘茂为左右丞相。秦<br /><br />&nbsp;&nbsp;&nbsp;&nbsp;使甘茂攻韩，拔宜阳。使樗里子以车百乘入周。周以卒迎之，意甚敬。楚王怒，<br /><br />&nbsp;&nbsp;&nbsp;&nbsp;让周，以其重秦客。游腾为周说楚王曰：“知伯之伐仇犹，遗之广车，因随之以<br /><br />&nbsp;&nbsp;&nbsp;&nbsp;兵，仇犹遂亡。何则？无备故也。齐桓公伐蔡，号曰诛楚，其实袭蔡。今秦，虎<br /><br />&nbsp;&nbsp;&nbsp;&nbsp;狼之国，使樗里子以车百乘入周，周以仇犹、蔡观焉，故使长戟居前，弩在后，<br /><br />&nbsp;&nbsp;&nbsp;&nbsp;名曰卫疾，而实囚之。且夫周岂能无忧其社稷哉？恐一旦亡国以忧大王。”楚王<br /><br />&nbsp;&nbsp;&nbsp;&nbsp;乃悦。<br /><br />&nbsp;&nbsp;&nbsp;&nbsp;秦武王卒，昭王立，樗里子又益尊重。<br /><br />&nbsp;&nbsp;&nbsp;&nbsp;昭王元年，樗里子将伐蒲。蒲守恐，请胡衍。胡衍为蒲谓樗里子曰：“公之<br /><br />&nbsp;&nbsp;&nbsp;&nbsp;攻蒲，为秦乎？为魏乎？为魏则善矣，为秦则不为赖矣。夫卫之所以为卫者，以<br /><br />&nbsp;&nbsp;&nbsp;&nbsp;蒲也。今伐蒲入於魏，卫必折而从之。魏亡西河之外而无以取者，兵弱也。今并<br /><br />&nbsp;&nbsp;&nbsp;&nbsp;卫於魏，魏必。魏之日，西河之外必危矣。且秦王将观公之事，害秦而利魏，<br /><br />&nbsp;&nbsp;&nbsp;&nbsp;王必罪公。”樗里子曰：“柰何？”胡衍曰：“公释蒲勿攻，臣试为公入言之，<br /><br />&nbsp;&nbsp;&nbsp;&nbsp;以德卫君。”樗里子曰：“善。”胡衍入蒲，谓其守曰：“樗里子知蒲之病矣，<br /><br />&nbsp;&nbsp;&nbsp;&nbsp;其言曰必拔蒲。衍能令释蒲勿攻。”蒲守恐，因再拜曰：“原以请。”因效金三<br /><br />&nbsp;&nbsp;&nbsp;&nbsp;百斤，曰：“秦兵苟退，请必言子於卫君，使子为南面。”故胡衍受金於蒲以自<br /><br />&nbsp;&nbsp;&nbsp;&nbsp;贵於卫。於是遂解蒲而去。还击皮氏，皮氏未降，又去。<br /><br />&nbsp;&nbsp;&nbsp;&nbsp;昭王七年，樗里子卒，葬于渭南章台之东。曰：“后百岁，是当有天子之宫<br /><br />&nbsp;&nbsp;&nbsp;&nbsp;夹我墓。”樗里子疾室在於昭王庙西渭南阴乡樗里，故俗谓之樗里子。至汉兴，<br /><br />&nbsp;&nbsp;&nbsp;&nbsp;长乐宫在其东，未央宫在其西，武库正直其墓。秦人谚曰：“力则任鄙，智则樗<br /><br />&nbsp;&nbsp;&nbsp;&nbsp;里。”<br /><br />&nbsp;&nbsp;&nbsp;&nbsp;甘茂者，下蔡人也。事下蔡史举先生，学百家之术。因张仪、樗里子而求见<br /><br />&nbsp;&nbsp;&nbsp;&nbsp;秦惠王。王见而说之，使将，而佐魏章略定汉中地。<br /><br />&nbsp;&nbsp;&nbsp;&nbsp;惠王卒，武王立。张仪、魏章去，东之魏。蜀侯、相壮反，秦使甘茂定蜀。<br /><br />&nbsp;&nbsp;&nbsp;&nbsp;还，而以甘茂为左丞相，以樗里子为右丞相。<br /><br />&nbsp;&nbsp;&nbsp;&nbsp;秦武王三年，谓甘茂曰：“寡人欲容车通三川，以窥周室，而寡人死不朽矣。”<br /><br />&nbsp;&nbsp;&nbsp;&nbsp;甘茂曰：“请之魏，约以伐韩，而令向寿辅行。”甘茂至，谓向寿曰：“子归，<br /><br />&nbsp;&nbsp;&nbsp;&nbsp;言之於王曰‘魏听臣矣，然愿王勿伐’。事成，尽以为子功。”向寿归，以告王，<br /><br />&nbsp;&nbsp;&nbsp;&nbsp;王迎甘茂於息壤。甘茂至，王问其故。对曰：“宜阳，大县也，上党、南阳积之<br /><br />&nbsp;&nbsp;&nbsp;&nbsp;久矣。名曰县，其实郡也。今王倍数险，行千里攻之，难。昔曾参之处费，鲁人<br /><br />&nbsp;&nbsp;&nbsp;&nbsp;有与曾参同姓名者杀人，人告其母曰‘曾参杀人’，其母织自若也。顷之，一人<br /><br />&nbsp;&nbsp;&nbsp;&nbsp;又告之曰‘曾参杀人’，其母尚织自若也。顷又一人告之曰‘曾参杀人’，其母<br /><br />&nbsp;&nbsp;&nbsp;&nbsp;投杼下机，逾墙而走。夫以曾参之贤与其母信之也，三人疑之，其母惧焉。今臣<br /><br />&nbsp;&nbsp;&nbsp;&nbsp;之贤不若曾参，王之信臣又不如曾参之母信曾参也，疑臣者非特三人，臣恐大王<br /><br />&nbsp;&nbsp;&nbsp;&nbsp;之投杼也。始张仪西并巴蜀之地，北开西河之外，南取上庸，天下不以多张子而<br /><br />&nbsp;&nbsp;&nbsp;&nbsp;以贤先王。魏文侯令乐羊将而攻中山，三年而拔之。乐羊返而论功，文侯示之谤<br /><br />&nbsp;&nbsp;&nbsp;&nbsp;书一箧。乐羊再拜稽首曰：‘此非臣之功也，主君之力也。’今臣，羁旅之臣也。<br /><br />&nbsp;&nbsp;&nbsp;&nbsp;樗里子、公孙]二人者挟韩而议之，王必听之，是王欺魏王而臣受公仲侈之怨也。”<br /><br />&nbsp;&nbsp;&nbsp;&nbsp;王曰：“寡人不听也，请与子盟。”卒使丞相甘茂将兵伐宜阳。五月而不拔，樗<br /><br />&nbsp;&nbsp;&nbsp;&nbsp;里子、公孙]果争之。武王召甘茂，欲罢兵。甘茂曰：“息壤在彼。”王曰：<br /><br />&nbsp;&nbsp;&nbsp;&nbsp;“有之。”因大悉起兵，使甘茂击之。斩首六万，遂拔宜阳。韩襄王使公仲侈入<br /><br />&nbsp;&nbsp;&nbsp;&nbsp;谢，与秦平。<br /><br />&nbsp;&nbsp;&nbsp;&nbsp;武王竟至周，而卒於周。其弟立，为昭王。王母宣太后，楚女也。楚怀王怨<br /><br />&nbsp;&nbsp;&nbsp;&nbsp;前秦败楚於丹阳而韩不救，乃以兵围韩雍氏。韩使公仲侈告急於秦。秦昭王新立，<br /><br />&nbsp;&nbsp;&nbsp;&nbsp;太后楚人，不肯救。公仲因甘茂，茂为韩言於秦昭王曰：“公仲方有得秦救，故<br /><br />&nbsp;&nbsp;&nbsp;&nbsp;敢I楚也。今雍氏围，秦师不下ィ公仲且仰首而不朝，公叔且以国南合於楚。<br /><br />&nbsp;&nbsp;&nbsp;&nbsp;楚、韩为一，魏氏不敢不听，然则伐秦之形成矣。不识坐而待伐孰与伐人之利？”<br /><br />&nbsp;&nbsp;&nbsp;&nbsp;秦王曰：“善。”乃下师於ヒ跃群。楚兵去。<br /><br />&nbsp;&nbsp;&nbsp;&nbsp;秦使向寿平宜阳，而使樗里子、甘茂伐魏皮氏。向寿者，宣太后外族也，而<br /><br />&nbsp;&nbsp;&nbsp;&nbsp;与昭王少相长，故任用。向寿如楚，楚闻秦之贵向寿，而厚事向寿。向寿为秦守<br /><br />&nbsp;&nbsp;&nbsp;&nbsp;宜阳，将以伐韩。韩公仲使苏代谓向寿曰：“禽困覆车。公破韩，辱公仲，公仲<br /><br />&nbsp;&nbsp;&nbsp;&nbsp;收国复事秦，自以为必可以封。今公与楚解口地，封小令尹以杜阳。秦楚合，复<br /><br />&nbsp;&nbsp;&nbsp;&nbsp;攻韩，韩必亡。韩亡，公仲且躬率其私徒以阏於秦。原公孰虑之也。”向寿曰：<br /><br />&nbsp;&nbsp;&nbsp;&nbsp;“吾合秦楚非以当韩也，子为寿谒之公仲，曰秦韩之交可合也。”苏代对曰：<br /><br />&nbsp;&nbsp;&nbsp;&nbsp;“原有谒於公。人曰贵其所以贵者贵。王之爱习公也，不如公孙]；其智能公也，<br /><br />&nbsp;&nbsp;&nbsp;&nbsp;不如甘茂。今二人者皆不得亲於秦事，而公独与王主断於国者何？彼有以失之也。<br /><br />&nbsp;&nbsp;&nbsp;&nbsp;公孙]党於韩，而甘茂党於魏，故王不信也。今秦楚争而公党於楚，是与公孙<br /><br />&nbsp;&nbsp;&nbsp;&nbsp;]、甘茂同道也，公何以异之？人皆言楚之善变也，而公必亡之，是自为责也。<br /><br />&nbsp;&nbsp;&nbsp;&nbsp;公不如与王谋其变也，善韩以备楚，如此则无患矣。韩氏必先以国从公孙]而后<br /><br />&nbsp;&nbsp;&nbsp;&nbsp;委国於甘茂。韩，公之雠也。今公言善韩以备楚，是外举不僻雠也。”向寿曰：<br /><br />&nbsp;&nbsp;&nbsp;&nbsp;“然，吾甚欲韩合。”对曰：“甘茂许公仲以武遂，反宜阳之民，今公徒收之，<br /><br />&nbsp;&nbsp;&nbsp;&nbsp;甚难。”向寿曰：“然则奈何？武遂终不可得也？”对曰：“公奚不以秦为韩求<br /><br />&nbsp;&nbsp;&nbsp;&nbsp;颍川於楚？此韩之寄地也。公求而得之，是令行於楚而以其地德韩也。公求而不<br /><br />&nbsp;&nbsp;&nbsp;&nbsp;得，是韩楚之怨不解而交走秦也。秦楚争，而公徐过楚以收韩，此利於秦。”<br /><br />&nbsp;&nbsp;&nbsp;&nbsp;向寿曰：“柰何？”对曰：“此善事也。甘茂欲以魏取齐，公孙]欲以韩取齐。<br /><br />&nbsp;&nbsp;&nbsp;&nbsp;今公取宜阳以为功，收楚韩以安之，而诛齐魏之罪，是以公孙]、甘茂无事也。”<br /><br />&nbsp;&nbsp;&nbsp;&nbsp;甘茂竟言秦昭王，以武遂复归之韩。向寿、公孙]争之，不能得。向寿、公<br /><br />&nbsp;&nbsp;&nbsp;&nbsp;孙]由此怨，谗甘茂。茂惧，辍伐魏蒲阪，亡去。樗里子与魏讲，罢兵。<br /><br />&nbsp;&nbsp;&nbsp;&nbsp;甘茂之亡秦奔齐，逢苏代。代为齐使於秦。甘茂曰：“臣得罪於秦，惧而q<br /><br />&nbsp;&nbsp;&nbsp;&nbsp;逃，无所容迹。臣闻贫人女与富人女会绩，贫人女曰：‘我无以买烛，而子之烛<br /><br />&nbsp;&nbsp;&nbsp;&nbsp;光幸有馀，子可分我馀光，无损子明而得一斯便焉。’今臣困而君方使秦而当路<br /><br />&nbsp;&nbsp;&nbsp;&nbsp;矣。茂之妻子在焉，原君以馀光振之。”苏代许诺。遂致使於秦。已，因说秦王<br /><br />&nbsp;&nbsp;&nbsp;&nbsp;曰：“甘茂，非常士也。其居於秦，累世重矣。自ト及至鬼谷，其地形险易皆<br /><br />&nbsp;&nbsp;&nbsp;&nbsp;明知之。彼以齐约韩魏反以图秦，非秦之利也。”秦王曰：“然则柰何？”苏代<br /><br />&nbsp;&nbsp;&nbsp;&nbsp;曰：“王不若重其贽，厚其禄以迎之，使彼来则置之鬼谷，终身勿出。”秦王曰：<br /><br />&nbsp;&nbsp;&nbsp;&nbsp;“善。”即赐之上卿，以相印迎之於齐。甘茂不往。苏代谓齐⊥踉唬骸胺蚋拭，<br /><br />&nbsp;&nbsp;&nbsp;&nbsp;贤人也。今秦赐之上卿，以相印迎之。甘茂德王之赐，好为王臣，故辞而不往。<br /><br />&nbsp;&nbsp;&nbsp;&nbsp;今王何以礼之？”齐王曰：“善。”即位之上卿而处之。秦因复甘茂之家以市於<br /><br />&nbsp;&nbsp;&nbsp;&nbsp;齐。<br /><br />&nbsp;&nbsp;&nbsp;&nbsp;齐使甘茂於楚，楚怀王新与秦合婚而O。而秦闻甘茂在楚，使人谓楚王曰：<br /><br />&nbsp;&nbsp;&nbsp;&nbsp;“原送甘茂於秦。”楚王问於范曰：“寡人欲置相於秦，孰可？”对曰：<br /><br />&nbsp;&nbsp;&nbsp;&nbsp;“臣不足以识之。”楚王曰：“寡人欲相甘茂，可乎？”对曰：“不可。夫史举，<br /><br />&nbsp;&nbsp;&nbsp;&nbsp;下蔡之监门也，大不为事君，小不为家室，以苟贱不廉闻於世，甘茂事之顺焉。<br /><br />&nbsp;&nbsp;&nbsp;&nbsp;故惠王之明，武王之察，张仪之辩，而甘茂事之，取十官而无罪。茂诚贤者也，<br /><br />&nbsp;&nbsp;&nbsp;&nbsp;然不可相於秦。夫秦之有贤相，非楚国之利也。且王前尝用召滑於越，而内行章<br /><br />&nbsp;&nbsp;&nbsp;&nbsp;义之难，越国乱，故楚南塞厉门而郡江东。计王之功所以能如此者，越国乱而楚<br /><br />&nbsp;&nbsp;&nbsp;&nbsp;治也。今王知用诸越而忘用诸秦，臣以王为钜过矣。然则王若欲置相於秦，则莫<br /><br />&nbsp;&nbsp;&nbsp;&nbsp;若向寿者可。夫向寿之於秦王，亲也，少与之同衣，长与之同车，以听事。王必<br /><br />&nbsp;&nbsp;&nbsp;&nbsp;相向寿於秦，则楚国之利也。”於是使使请秦相向寿於秦。秦卒相向寿。而甘茂<br /><br />&nbsp;&nbsp;&nbsp;&nbsp;竟不得复入秦，卒於魏。<br /><br />&nbsp;&nbsp;&nbsp;&nbsp;甘茂有孙曰甘罗。<br /><br />&nbsp;&nbsp;&nbsp;&nbsp;甘罗者，甘茂孙也。茂既死后，甘罗年十二，事秦相文信侯吕不韦。<br /><br />&nbsp;&nbsp;&nbsp;&nbsp;秦始皇帝使刚成君蔡泽於燕，三年而燕王喜使太子丹入质於秦。秦使张唐往<br /><br />&nbsp;&nbsp;&nbsp;&nbsp;相燕，欲与燕共伐赵以广河间之地。张唐谓文信侯曰：“臣尝为秦昭王伐赵，赵<br /><br />&nbsp;&nbsp;&nbsp;&nbsp;怨臣，曰：‘得唐者与百里之地。’今之燕必经赵，臣不可以行。”文信侯不快，<br /><br />&nbsp;&nbsp;&nbsp;&nbsp;未有以也。甘罗曰：“君侯何不快之甚也？”文信侯曰：“吾令刚成君蔡泽事<br /><br />&nbsp;&nbsp;&nbsp;&nbsp;燕三年，燕太子丹已入质矣，吾自请张卿相燕而不肯行。”甘罗曰：“臣请行之。”<br /><br />&nbsp;&nbsp;&nbsp;&nbsp;文信侯叱曰：“去！我身自请之而不肯，女焉能行之？”甘罗曰：“大项橐生七<br /><br />&nbsp;&nbsp;&nbsp;&nbsp;岁为孔子师。今臣生十二岁於兹矣，君其试臣，何遽叱乎？”於是甘罗见张卿曰：<br /><br />&nbsp;&nbsp;&nbsp;&nbsp;“卿之功孰与武安君？”卿曰：“武安君南挫楚，北威燕、赵，战胜攻取，破<br /><br />&nbsp;&nbsp;&nbsp;&nbsp;城堕邑，不知其数，臣之功不如也。”甘罗曰：“应侯之用於秦也，孰与文信侯<br /><br />&nbsp;&nbsp;&nbsp;&nbsp;专？”张卿曰：“应侯不如文信侯专。”甘罗曰：“卿明知其不如文信侯专与？”<br /><br />&nbsp;&nbsp;&nbsp;&nbsp;曰：“知之。”甘罗曰：“应侯欲攻赵，武安君难之，去咸阳七里而立死於杜邮。<br /><br />&nbsp;&nbsp;&nbsp;&nbsp;今文信侯自请卿相燕而不肯行，臣不知卿所死处矣。”张唐曰：“请因孺子行。”<br /><br />&nbsp;&nbsp;&nbsp;&nbsp;令装治行。<br /><br />&nbsp;&nbsp;&nbsp;&nbsp;行有日，甘罗谓文信侯曰：“借臣车五乘，请为张唐先报赵。”文信侯乃入<br /><br />&nbsp;&nbsp;&nbsp;&nbsp;言之於始皇曰：“昔甘茂之孙甘罗，年少耳，然名家之子孙，诸侯皆闻之。今者<br /><br />&nbsp;&nbsp;&nbsp;&nbsp;张唐欲称疾不肯行，甘罗说而行之。今原先报赵，请许遣之。”始皇召见，使甘<br /><br />&nbsp;&nbsp;&nbsp;&nbsp;罗於赵。赵襄王郊迎甘罗。甘罗说赵王曰：“王闻燕太子丹入质秦欤？”曰：<br /><br />&nbsp;&nbsp;&nbsp;&nbsp;“闻之。”曰：“闻张唐相燕欤？”曰：“闻之。”“燕太子丹入秦者，燕不欺<br /><br />&nbsp;&nbsp;&nbsp;&nbsp;秦也。张唐相燕者，秦不欺燕也。燕、秦不相欺者，伐赵，危矣。燕、秦不相欺<br /><br />&nbsp;&nbsp;&nbsp;&nbsp;无异故，欲攻赵而广河间。王不如赍臣五城以广河间，请归燕太子，与赵攻弱<br /><br />&nbsp;&nbsp;&nbsp;&nbsp;燕。”赵王立自割五城以广河间。秦归燕太子。赵攻燕，得上谷三十城，令秦有<br /><br />&nbsp;&nbsp;&nbsp;&nbsp;十一。<br /><br />&nbsp;&nbsp;&nbsp;&nbsp;甘罗还报秦，乃封甘罗以为上卿，复以始甘茂田宅赐之。<br /><br />&nbsp;&nbsp;&nbsp;&nbsp;太史公曰：樗里子以骨肉重，固其理，而秦人称其智，故颇采焉。甘茂起下<br /><br />&nbsp;&nbsp;&nbsp;&nbsp;蔡闾阎，显名诸侯，重齐楚。甘罗年少，然出一奇计，声称后世。虽非笃行之<br /><br />&nbsp;&nbsp;&nbsp;&nbsp;君子，然亦战国之策士也。方秦之时，天下尤趋谋诈哉</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,102);">加入书签</a><a
                        href="101.html">上一页</a>&larr;<a href="index.html">返回列表</a>&rarr;<a
                            href="103.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "101.html"; var next_page = "103.html"; var index_page = "index.html"; var sortid = "9"; var article_id = "1"; var chapter_id = "102"; var articlename = "史记"; var chaptername = "传 樗里子甘茂列传第十一"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>