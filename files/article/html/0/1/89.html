<!DOCTYPE html>
<html>
<head>
<meta charset="gbk" />
<title>史记-世家 五宗世家第二十九-在线阅读-哈西文学网</title>
<meta name="keywords" content="司马迁，史记，世家 五宗世家第二十九全文，世家 五宗世家第二十九在线阅读 哈西文学网" />
<meta name="description" content="哈西文学网提供司马迁的史记 世家 五宗世家第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/89.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/89.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 五宗世家第二十九</h1>
            <div class="link xb">
                <a href="88.html">上一页</a>&larr;<a href="index.html">返回列表</a>&rarr;<a
                    href="90.html">下一页</a></div>			
            <div id="BookText">&nbsp;&nbsp;&nbsp;&nbsp;孝景皇帝子凡十三人为王，而母五人，同母者为宗亲。栗姬子曰荣、德、阏<br /><br />&nbsp;&nbsp;&nbsp;&nbsp;于。程姬子曰馀、非、端。贾夫人子曰彭祖、胜。唐姬子曰发。王夫人儿子<br /><br />&nbsp;&nbsp;&nbsp;&nbsp;曰越、寄、乘、舜。<br /><br />&nbsp;&nbsp;&nbsp;&nbsp;河间献王德，以孝景帝前二年用皇子为河间王。好儒学，被服造次必於儒者。<br /><br />&nbsp;&nbsp;&nbsp;&nbsp;山东诸儒多从之游。<br /><br />&nbsp;&nbsp;&nbsp;&nbsp;二十六年卒，子共王不害立。四年卒，子刚王基代立。十二年卒，子顷王授<br /><br />&nbsp;&nbsp;&nbsp;&nbsp;代立。<br /><br />&nbsp;&nbsp;&nbsp;&nbsp;临江哀王阏于，以孝景帝前二年用皇子为临江王。三年卒，无后，国除为郡。<br /><br />&nbsp;&nbsp;&nbsp;&nbsp;临江闵王荣，以孝景前四年为皇太子，四岁废，用故太子为临江王。<br /><br />&nbsp;&nbsp;&nbsp;&nbsp;四年，坐侵庙荚为宫，上徵荣。荣行，祖於江陵北门。既已上车，轴折车<br /><br />&nbsp;&nbsp;&nbsp;&nbsp;废。江陵父老流涕窃言曰：“吾王不反矣！”荣至，诣中尉府簿。中尉郅都责讯<br /><br />&nbsp;&nbsp;&nbsp;&nbsp;王，王恐，自杀。葬蓝田。燕数万衔土置冢上，百姓怜之。<br /><br />&nbsp;&nbsp;&nbsp;&nbsp;荣最长，死无后，国除，地入于汉，为南郡。<br /><br />&nbsp;&nbsp;&nbsp;&nbsp;右三国本王皆栗姬之子也。<br /><br />&nbsp;&nbsp;&nbsp;&nbsp;鲁共王馀，以孝景前二年用皇子为淮阳王。二年，吴楚反破后，以孝景前三<br /><br />&nbsp;&nbsp;&nbsp;&nbsp;年徙为鲁王。好治宫室苑囿狗马。季年好音，不喜辞辩。为人吃。<br /><br />&nbsp;&nbsp;&nbsp;&nbsp;二十六年卒，子光代为王。初好音舆马；晚节啬，惟恐不足於财。<br /><br />&nbsp;&nbsp;&nbsp;&nbsp;江都易王非，以孝景前二年用皇子为汝南王。吴楚反时，非年十五，有材力，<br /><br />&nbsp;&nbsp;&nbsp;&nbsp;上书愿击吴。景帝赐非将军印，击吴。吴已破，二岁，徙为江都王，治吴故国，<br /><br />&nbsp;&nbsp;&nbsp;&nbsp;以军功赐天子旌旗。元光五年，匈奴大入汉为贼，非上书愿击匈奴，上不许。非<br /><br />&nbsp;&nbsp;&nbsp;&nbsp;好气力，治宫观，招四方豪桀，骄奢甚。<br /><br />&nbsp;&nbsp;&nbsp;&nbsp;立二十六年卒，子建立为王。七年自杀。淮南、衡山谋反时，建颇闻其谋。<br /><br />&nbsp;&nbsp;&nbsp;&nbsp;自以为国近淮南，恐一日发，为所并，即阴作兵器，而时佩其父所赐将军印，载<br /><br />&nbsp;&nbsp;&nbsp;&nbsp;天子旗以出。易王死未葬，建有所说易王宠美人淖姬，夜使人迎与奸服舍中。及<br /><br />&nbsp;&nbsp;&nbsp;&nbsp;淮南事发，治党与颇及江都王建。建恐，因使人多持金钱，事绝其狱。而又信巫<br /><br />&nbsp;&nbsp;&nbsp;&nbsp;祝，使人祷祠妄言。建又尽与其姊弟奸。事既闻，汉公卿请捕治建。天子不忍，<br /><br />&nbsp;&nbsp;&nbsp;&nbsp;使大臣即讯王。王服所犯，遂自杀。国除，地入于汉，为广陵郡。<br /><br />&nbsp;&nbsp;&nbsp;&nbsp;胶西于王端，以孝景前三年吴楚七国反破后，端用皇子为胶西王。端为人贼<br /><br />&nbsp;&nbsp;&nbsp;&nbsp;戾，又阴痿，一近妇人，病之数月。而有爱幸少年为郎。为郎者顷之与后宫乱，<br /><br />&nbsp;&nbsp;&nbsp;&nbsp;端禽灭之，及杀其子母。数犯上法，汉公卿数请诛端，天子为兄弟之故不忍，而<br /><br />&nbsp;&nbsp;&nbsp;&nbsp;端所为滋甚。有司再请削其国，去太半。端心愠，遂为无訾省。府库坏漏尽，腐<br /><br />&nbsp;&nbsp;&nbsp;&nbsp;财物以巨万计，终不得收徙。令吏毋得收租赋。端皆去卫，封其宫门，从一门出<br /><br />&nbsp;&nbsp;&nbsp;&nbsp;游。数变名姓，为布衣，之他郡国。<br /><br />&nbsp;&nbsp;&nbsp;&nbsp;相、二千石往者，奉汉法以治，端辄求其罪告之，无罪者诈药杀之。所以设<br /><br />&nbsp;&nbsp;&nbsp;&nbsp;诈究变，足以距谏，智足以饰非。相、二千石从王治，则汉绳以法。故胶西小<br /><br />&nbsp;&nbsp;&nbsp;&nbsp;国，而所杀伤二千石甚众。<br /><br />&nbsp;&nbsp;&nbsp;&nbsp;立四十七年，卒，竟无男代后，国除，地入于汉，为胶西郡。<br /><br />&nbsp;&nbsp;&nbsp;&nbsp;右三国本王皆程姬之子也。<br /><br />&nbsp;&nbsp;&nbsp;&nbsp;赵王彭祖，以孝景前二年用皇子为广川王。赵王遂反破后，彭祖王广川。四<br /><br />&nbsp;&nbsp;&nbsp;&nbsp;年，徙为赵王。十五年，孝景帝崩。彭祖为人巧佞卑谄，足恭而心刻深。好法律，<br /><br />&nbsp;&nbsp;&nbsp;&nbsp;持诡辩以中人。彭祖多内宠姬及子孙。相、二千石欲奉汉法以治，则害於王家。<br /><br />&nbsp;&nbsp;&nbsp;&nbsp;是以每相、二千石至，彭祖衣皂布衣，自行迎，除二千石舍，多设疑事以作动之，<br /><br />&nbsp;&nbsp;&nbsp;&nbsp;得二千石失言，中忌讳，辄书之。二千石欲治者，则以此迫劫；不听，乃上书告，<br /><br />&nbsp;&nbsp;&nbsp;&nbsp;及@以奸利事。彭祖立五十馀年，相、二千石无能满二岁，辄以罪去，大者死，<br /><br />&nbsp;&nbsp;&nbsp;&nbsp;小者刑，以故二千石莫敢治。而赵王擅权，使使即县为贾人榷会，入多於国经租<br /><br />&nbsp;&nbsp;&nbsp;&nbsp;税。以是赵王家多金钱，然所赐姬诸子，亦尽之矣。彭祖取故江都易王宠姬王建<br /><br />&nbsp;&nbsp;&nbsp;&nbsp;所盗与奸淖姬者为姬，甚爱之。<br /><br />&nbsp;&nbsp;&nbsp;&nbsp;彭祖不好治宫室、S祥，好为吏事。上书愿督国中盗贼。常夜从走卒行徼<br /><br />&nbsp;&nbsp;&nbsp;&nbsp;邯郸中。诸使过客以彭祖险陂，莫敢留邯郸。<br /><br />&nbsp;&nbsp;&nbsp;&nbsp;其太子丹与其女及同产姊奸，与其客江充有s。充告丹，丹以故废。赵更立<br /><br />&nbsp;&nbsp;&nbsp;&nbsp;太子。<br /><br />&nbsp;&nbsp;&nbsp;&nbsp;中山靖王胜，以孝景前三年用皇子为中山王。十四年，孝景帝崩。胜为人乐<br /><br />&nbsp;&nbsp;&nbsp;&nbsp;酒好内，有子枝属百二十馀人。常与兄赵王相非，曰：“兄为王，专代吏治事。<br /><br />&nbsp;&nbsp;&nbsp;&nbsp;王者当日听音乐声色。”赵王亦非之，曰：“中山王徒日淫，不佐天子拊循百姓，<br /><br />&nbsp;&nbsp;&nbsp;&nbsp;何以称为藩臣！”<br /><br />&nbsp;&nbsp;&nbsp;&nbsp;立四十二年卒，子哀王昌立。一年卒，子昆侈代为中山王。<br /><br />&nbsp;&nbsp;&nbsp;&nbsp;右二国本王皆贾夫人之子也。<br /><br />&nbsp;&nbsp;&nbsp;&nbsp;长沙定王发，发之母唐姬，故程姬侍者。景帝召程姬，程姬有所辟，不愿进，<br /><br />&nbsp;&nbsp;&nbsp;&nbsp;而饰侍者唐儿使夜进。上醉不知，以为程姬而幸之，遂有身。已乃觉非程姬也。<br /><br />&nbsp;&nbsp;&nbsp;&nbsp;及生子，因命曰发。以孝景前二年用皇子为长沙王。以其母微，无宠，故王卑湿<br /><br />&nbsp;&nbsp;&nbsp;&nbsp;贫国。<br /><br />&nbsp;&nbsp;&nbsp;&nbsp;立二十七年卒，子康王庸立。二十八年，卒，子鲋L立为长沙王。<br /><br />&nbsp;&nbsp;&nbsp;&nbsp;右一国本王唐姬之子也。<br /><br />&nbsp;&nbsp;&nbsp;&nbsp;广川惠王越，以孝景中二年用皇子为广川王。<br /><br />&nbsp;&nbsp;&nbsp;&nbsp;十二年卒，子齐立为王。齐有幸臣桑距。已而有罪，欲诛距，距亡，王因禽<br /><br />&nbsp;&nbsp;&nbsp;&nbsp;其宗族。距怨王，乃上书告王齐与同产奸。自是之后，王齐数上书告言汉公卿及<br /><br />&nbsp;&nbsp;&nbsp;&nbsp;幸臣所忠等。<br /><br />&nbsp;&nbsp;&nbsp;&nbsp;胶东康王寄，以孝景中二年用皇子为胶东王。二十八年卒。淮南王谋反时，<br /><br />&nbsp;&nbsp;&nbsp;&nbsp;寄微闻其事，私作楼车镞矢战守备，候淮南之起。及吏治淮南之事，辞出之。寄<br /><br />&nbsp;&nbsp;&nbsp;&nbsp;於上最亲，意伤之，发病而死，不敢置后，於是上闻。寄有长子者名贤，母无宠；<br /><br />&nbsp;&nbsp;&nbsp;&nbsp;少子名庆，母爱幸，寄常欲立之，为不次，因有过，遂无言。上怜之，乃以贤为<br /><br />&nbsp;&nbsp;&nbsp;&nbsp;胶东王奉康王嗣，而封庆於故衡山地，为六安王。<br /><br />&nbsp;&nbsp;&nbsp;&nbsp;胶东王贤立十四年卒，谥为哀王。子庆为王。<br /><br />&nbsp;&nbsp;&nbsp;&nbsp;六安王庆，以元狩二年用胶东康王子为六安王。<br /><br />&nbsp;&nbsp;&nbsp;&nbsp;清河哀王乘，以孝景中三年用皇子为清河王。十二年卒，无后，国除，地入<br /><br />&nbsp;&nbsp;&nbsp;&nbsp;于汉，为清河郡。<br /><br />&nbsp;&nbsp;&nbsp;&nbsp;常山宪王舜，以孝景中五年用皇子为常山王。舜最亲，景帝少子，骄怠多淫，<br /><br />&nbsp;&nbsp;&nbsp;&nbsp;数犯禁，上常宽释之。立三十二年卒，太子勃代立为王。<br /><br />&nbsp;&nbsp;&nbsp;&nbsp;初，宪王舜有所不爱姬生长男。以母无宠故，亦不得幸於王。王后生<br /><br />&nbsp;&nbsp;&nbsp;&nbsp;太子勃。王内多，所幸姬生子平、子商，王后希得幸。及宪王病甚，诸幸姬常侍<br /><br />&nbsp;&nbsp;&nbsp;&nbsp;病，故王后亦以妒u不常侍病，辄归舍。医进药，太子勃不自尝药，又不宿留<br /><br />&nbsp;&nbsp;&nbsp;&nbsp;侍病。及王薨，王后、太子乃至。宪王雅不以长子为人数，及薨，又不分与财<br /><br />&nbsp;&nbsp;&nbsp;&nbsp;物。郎或说太子、王后，令诸子与长子共分财物，太子、王后不听。太子代立，<br /><br />&nbsp;&nbsp;&nbsp;&nbsp;又不收恤。怨王后、太子。汉使者视宪王丧，自言宪王病时，王后、太子<br /><br />&nbsp;&nbsp;&nbsp;&nbsp;不侍，及薨，六日出舍，太子勃私奸，饮酒，博戏，击筑，与女子载驰，环城过<br /><br />&nbsp;&nbsp;&nbsp;&nbsp;市，入牢视囚。天子遣大行骞验王后及问王勃，请逮勃所与奸诸证左，王又匿之。<br /><br />&nbsp;&nbsp;&nbsp;&nbsp;吏求捕，勃大急，使人致击笞掠，擅出汉所疑囚者。有司请诛宪王后及王勃。<br /><br />&nbsp;&nbsp;&nbsp;&nbsp;上以素无行，使陷之罪，勃无良师傅，不忍诛。有司请废王后，徙王勃以<br /><br />&nbsp;&nbsp;&nbsp;&nbsp;家属处房陵，上许之。<br /><br />&nbsp;&nbsp;&nbsp;&nbsp;勃王数月，迁于房陵，国绝。月馀，天子为最亲，乃诏有司曰：“常山宪王<br /><br />&nbsp;&nbsp;&nbsp;&nbsp;蚤夭，后妾不和，m孽诬争，陷于不义以灭国，朕甚闵焉。其封宪王子平三万户，<br /><br />&nbsp;&nbsp;&nbsp;&nbsp;为真定王；封子商三万户，为泗水王。”<br /><br />&nbsp;&nbsp;&nbsp;&nbsp;真定王平，元鼎四年用常山宪王子为真定王。<br /><br />&nbsp;&nbsp;&nbsp;&nbsp;泗水思王商，以元鼎四年用常山宪王子为泗水王。十一年卒，子哀王安世立。<br /><br />&nbsp;&nbsp;&nbsp;&nbsp;十一年卒，无子。於是上怜泗水王绝，乃立安世弟贺为泗水王。<br /><br />&nbsp;&nbsp;&nbsp;&nbsp;右四国本王皆王夫人儿子也。其后汉益封其支子为六安王、泗水王二国。<br /><br />&nbsp;&nbsp;&nbsp;&nbsp;凡儿子孙，於今为六王。<br /><br />&nbsp;&nbsp;&nbsp;&nbsp;太史公曰：高祖时诸侯皆赋，得自除内史以下，汉独为置丞相，黄金印。诸<br /><br />&nbsp;&nbsp;&nbsp;&nbsp;侯自除御史、廷尉正、博士，拟於天子。自吴楚反后，五宗王世，汉为置二千石，<br /><br />&nbsp;&nbsp;&nbsp;&nbsp;去“丞相”曰“相”，银印。诸侯独得食租税，夺之权。其后诸侯贫者或乘牛车<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,89);">加入书签</a><a
                        href="88.html">上一页</a>&larr;<a href="index.html">返回列表</a>&rarr;<a
                            href="90.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "88.html"; var next_page = "90.html"; var index_page = "index.html"; var sortid = "9"; var article_id = "1"; var chapter_id = "89"; var articlename = "史记"; var chaptername = "世家 五宗世家第二十九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>