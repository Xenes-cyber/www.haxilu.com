<!DOCTYPE html>
<html>
<head>
<meta charset="gbk" />
<title>史记-世家 陈丞相世家第二十六-在线阅读-哈西文学网</title>
<meta name="keywords" content="司马迁，史记，世家 陈丞相世家第二十六全文，世家 陈丞相世家第二十六在线阅读 哈西文学网" />
<meta name="description" content="哈西文学网提供司马迁的史记 世家 陈丞相世家第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/86.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/86.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 陈丞相世家第二十六</h1>
            <div class="link xb">
                <a href="85.html">上一页</a>&larr;<a href="index.html">返回列表</a>&rarr;<a
                    href="87.html">下一页</a></div>			
            <div id="BookText">&nbsp;&nbsp;&nbsp;&nbsp;陈丞相平者，阳武户牖乡人也。少时家贫，好读书，有田三十亩，独与兄伯<br /><br />&nbsp;&nbsp;&nbsp;&nbsp;居。伯常耕田，纵平使游学。平为人长大美色。人或谓陈平曰：“贫何食而肥若<br /><br />&nbsp;&nbsp;&nbsp;&nbsp;是？”其嫂嫉平之不视家生产，曰：“亦食糠耳。有叔如此，不如无有。”伯<br /><br />&nbsp;&nbsp;&nbsp;&nbsp;闻之，逐其妇而弃之。<br /><br />&nbsp;&nbsp;&nbsp;&nbsp;及平长，可娶妻，富人莫肯与者，贫者平亦耻之。久之，户牖富人有张负，<br /><br />&nbsp;&nbsp;&nbsp;&nbsp;张负女孙五嫁而夫辄死，人莫敢娶。平欲得之。邑中有丧，平贫，侍丧，以先往<br /><br />&nbsp;&nbsp;&nbsp;&nbsp;后罢为助。张负既见之丧所，独视伟平，平亦以故后去。负随平至其家，家乃负<br /><br />&nbsp;&nbsp;&nbsp;&nbsp;郭穷巷，以弊席为门，然门外多有长者车辙。张负归，谓其子仲曰：“吾欲以女<br /><br />&nbsp;&nbsp;&nbsp;&nbsp;孙予陈平。”张仲曰：“平贫不事事，一县中尽笑其所为，独柰何予女乎？”负<br /><br />&nbsp;&nbsp;&nbsp;&nbsp;曰：“人固有好美如陈平而长贫贱者乎？”卒与女。为平贫，乃假贷币以聘，予<br /><br />&nbsp;&nbsp;&nbsp;&nbsp;酒肉之资以内妇。负诫其孙曰：“毋以贫故，事人不谨。事兄伯如事父，事嫂如<br /><br />&nbsp;&nbsp;&nbsp;&nbsp;母。”平既娶张氏女，赍用益饶，游道日广。<br /><br />&nbsp;&nbsp;&nbsp;&nbsp;里中社，平为宰，分肉食甚均。父老曰：“善，陈孺子之为宰！”平曰：<br /><br />&nbsp;&nbsp;&nbsp;&nbsp;“嗟乎，使平得宰天下，亦如是肉矣！”<br /><br />&nbsp;&nbsp;&nbsp;&nbsp;陈涉起而王陈，使周市略定魏地，立魏咎为魏王，与秦军相攻於临济。陈平<br /><br />&nbsp;&nbsp;&nbsp;&nbsp;固已前谢其兄伯，从少年往事魏王咎於临济。魏王以为太仆。说魏王不听，人或<br /><br />&nbsp;&nbsp;&nbsp;&nbsp;谗之，陈平亡去。<br /><br />&nbsp;&nbsp;&nbsp;&nbsp;久之，项羽略地至河上，陈平往归之，从入破秦，赐平爵卿。项羽之东王彭<br /><br />&nbsp;&nbsp;&nbsp;&nbsp;城也，汉王还定三秦而东，殷王反楚。项羽乃以平为信武君，将魏王咎客在楚者<br /><br />&nbsp;&nbsp;&nbsp;&nbsp;以往，击降殷王而还。项王使项悍拜平为都尉，赐金二十溢。居无何，汉王攻下<br /><br />&nbsp;&nbsp;&nbsp;&nbsp;殷。项王怒，将诛定殷者将吏。陈平惧诛，乃封其金与印，使使归项王，而平身<br /><br />&nbsp;&nbsp;&nbsp;&nbsp;间行杖剑亡。渡河，船人见其美丈夫独行，疑其亡将，要中当有金玉宝器，目之，<br /><br />&nbsp;&nbsp;&nbsp;&nbsp;欲杀平。平恐，乃解衣裸而佐刺船。船人知其无有，乃止。<br /><br />&nbsp;&nbsp;&nbsp;&nbsp;平遂至修武降汉，因魏无知求见汉王，汉王召入。是时万石君奋为汉王中涓，<br /><br />&nbsp;&nbsp;&nbsp;&nbsp;受平谒，入见平。平等七人俱进，赐食。王曰：“罢，就舍矣。”平曰：“臣为<br /><br />&nbsp;&nbsp;&nbsp;&nbsp;事来，所言不可以过今日。”於是汉王与语而说之，问曰：“子之居楚何官？”<br /><br />&nbsp;&nbsp;&nbsp;&nbsp;曰：“为都尉。”是日乃拜平为都尉，使为参乘，典护军。诸将尽，曰：“大<br /><br />&nbsp;&nbsp;&nbsp;&nbsp;王一日得楚之亡卒，未知其高下，而即与同载，反使监护军长者！”汉王闻之，<br /><br />&nbsp;&nbsp;&nbsp;&nbsp;愈益幸平。遂与东伐项王。至彭城，为楚所败。引而还，收散兵至荥阳，以平为<br /><br />&nbsp;&nbsp;&nbsp;&nbsp;亚将，属於韩王信，军广武。<br /><br />&nbsp;&nbsp;&nbsp;&nbsp;绛侯、灌婴等咸谗陈平曰：“平虽美丈夫，如冠玉耳，其中未必有也。臣闻<br /><br />&nbsp;&nbsp;&nbsp;&nbsp;平居家时，盗其嫂；事魏不容，亡归楚；归楚不中，又亡归汉。今日大王尊官之，<br /><br />&nbsp;&nbsp;&nbsp;&nbsp;令护军。臣闻平受诸将金，金多者得善处，金少者得恶处。平，反覆乱臣也，愿<br /><br />&nbsp;&nbsp;&nbsp;&nbsp;王察之。”汉王疑之，召让魏无知。无知曰：“臣所言者，能也；陛下所问者，<br /><br />&nbsp;&nbsp;&nbsp;&nbsp;行也。今有尾生、孝己之行而无益处於胜负之数，陛下何暇用之乎？楚汉相距，<br /><br />&nbsp;&nbsp;&nbsp;&nbsp;臣进奇谋之士，顾其计诚足以利国家不耳。且盗嫂受金又何足疑乎？”汉王召让<br /><br />&nbsp;&nbsp;&nbsp;&nbsp;平曰：“先生事魏不中，遂事楚而去，今又从吾游，信者固多心乎？”平曰：<br /><br />&nbsp;&nbsp;&nbsp;&nbsp;“臣事魏王，魏王不能用臣说，故去事项王。项王不能信人，其所任爱，非诸项<br /><br />&nbsp;&nbsp;&nbsp;&nbsp;即妻之昆弟，虽有奇士不能用，平乃去楚。闻汉王之能用人，故归大王。臣裸身<br /><br />&nbsp;&nbsp;&nbsp;&nbsp;来，不受金无以为资。诚臣计画有可采者，愿大王用之；使无可用者，金具在，<br /><br />&nbsp;&nbsp;&nbsp;&nbsp;请封输官，得请骸骨。”汉王乃谢，厚赐，拜为护军中尉，尽护诸将。诸将乃不<br /><br />&nbsp;&nbsp;&nbsp;&nbsp;敢复言。<br /><br />&nbsp;&nbsp;&nbsp;&nbsp;其后，楚急攻，绝汉甬道，围汉王於荥阳城。久之，汉王患之，请割荥阳以<br /><br />&nbsp;&nbsp;&nbsp;&nbsp;西以和。项王不听。汉王谓陈平曰：“天下纷纷，何时定乎？”陈平曰：“项王<br /><br />&nbsp;&nbsp;&nbsp;&nbsp;为人，恭敬爱人，士之廉节好礼者多归之。至於行功爵邑，重之，士亦以此不附。<br /><br />&nbsp;&nbsp;&nbsp;&nbsp;今大王慢而少礼，士廉节者不来；然大王能饶人以爵邑，士之顽钝嗜利无耻者亦<br /><br />&nbsp;&nbsp;&nbsp;&nbsp;多归汉。诚各去其两短，袭其两长，天下指麾则定矣。然大王恣侮人，不能得廉<br /><br />&nbsp;&nbsp;&nbsp;&nbsp;节之士。顾楚有可乱者，彼项王骨鲠之臣亚父、锺离t、龙且、周殷之属，不<br /><br />&nbsp;&nbsp;&nbsp;&nbsp;过数人耳。大王诚能出捐数万斤金，行反间，间其君臣，以疑其心，项王为人意<br /><br />&nbsp;&nbsp;&nbsp;&nbsp;忌信谗，必内相诛。汉因举兵而攻之，破楚必矣。”汉王以为然，乃出黄金四万<br /><br />&nbsp;&nbsp;&nbsp;&nbsp;斤，与陈平，恣所为，不问其出入。<br /><br />&nbsp;&nbsp;&nbsp;&nbsp;陈平既多以金纵反间於楚军，宣言诸将锺离t等为项王将，功多矣，然而<br /><br />&nbsp;&nbsp;&nbsp;&nbsp;终不得裂地而王，欲与汉为一，以灭项氏而分王其地。项羽果意不信锺离u等。<br /><br />&nbsp;&nbsp;&nbsp;&nbsp;项王既疑之，使使至汉。汉王为太牢具，举进。见楚使，即详惊曰：“吾以为亚<br /><br />&nbsp;&nbsp;&nbsp;&nbsp;父使，乃项王使！”复持去，更以恶草具进楚使。楚使归，具以报项王。项王果<br /><br />&nbsp;&nbsp;&nbsp;&nbsp;大疑亚父。亚父欲急攻下荥阳城，项王不信，不肯听。亚父闻项王疑之，乃怒曰：<br /><br />&nbsp;&nbsp;&nbsp;&nbsp;“天下事大定矣，君王自为之！愿请骸骨归！”归未至彭城，疽发背而死。陈平<br /><br />&nbsp;&nbsp;&nbsp;&nbsp;乃夜出女子二千人荥阳城东门，楚因击之，陈平乃与汉王从城西门夜出去。遂入<br /><br />&nbsp;&nbsp;&nbsp;&nbsp;关，收散兵复东。<br /><br />&nbsp;&nbsp;&nbsp;&nbsp;其明年，淮阴侯破齐，自立为齐王，使使言之汉王。汉王大怒而骂，陈平蹑<br /><br />&nbsp;&nbsp;&nbsp;&nbsp;汉王。汉王亦悟，乃厚遇齐使，使张子房卒立信为齐王。封平以户牖乡。用其奇<br /><br />&nbsp;&nbsp;&nbsp;&nbsp;计策，卒灭楚。常以护军中尉从定燕王臧荼。<br /><br />&nbsp;&nbsp;&nbsp;&nbsp;汉六年，人有上书告楚王韩信反。高帝问诸将，诸将曰：“亟发兵l竖子<br /><br />&nbsp;&nbsp;&nbsp;&nbsp;耳。”高帝默然。问陈平，平固辞谢，曰：“诸将云何？”上具告之。陈平曰：<br /><br />&nbsp;&nbsp;&nbsp;&nbsp;“人之上书言信反，有知之者乎？”曰：“未有。”曰：“信知之乎？”曰：<br /><br />&nbsp;&nbsp;&nbsp;&nbsp;“不知。”陈平曰：“陛下精兵孰与楚？”上曰：“不能过。”平曰：“陛下将<br /><br />&nbsp;&nbsp;&nbsp;&nbsp;用兵有能过韩信者乎？”上曰：“莫及也。”平曰：“今兵不如楚精，而将不能<br /><br />&nbsp;&nbsp;&nbsp;&nbsp;及，而举兵攻之，是趣之战也，窃为陛下危之。”上曰：“为之柰何？”平曰：<br /><br />&nbsp;&nbsp;&nbsp;&nbsp;“古者天子巡狩，会诸侯。南方有云梦，陛下弟出伪游云梦，会诸侯於陈。陈，<br /><br />&nbsp;&nbsp;&nbsp;&nbsp;楚之西界，信闻天子以好出游，其势必无事而郊迎谒。谒，而陛下因禽之，此特<br /><br />&nbsp;&nbsp;&nbsp;&nbsp;一力士之事耳。”高帝以为然，乃发使告诸侯会陈，“吾将南游云梦”。上因随<br /><br />&nbsp;&nbsp;&nbsp;&nbsp;以行。行未至陈，楚王信果郊迎道中。高帝豫具武士，见信至，即执缚之，载后<br /><br />&nbsp;&nbsp;&nbsp;&nbsp;车。信呼曰：“天下已定，我固当烹！”高帝顾谓信曰：“若毋声！而反，明矣！”<br /><br />&nbsp;&nbsp;&nbsp;&nbsp;武士反接之。遂会诸侯于陈，尽定楚地。还至雒阳，赦信以为淮阴侯，而与功臣<br /><br />&nbsp;&nbsp;&nbsp;&nbsp;剖符定封。<br /><br />&nbsp;&nbsp;&nbsp;&nbsp;於是与平剖符，世世勿绝，为户牖侯。平辞曰：“此非臣之功也。”上曰：<br /><br />&nbsp;&nbsp;&nbsp;&nbsp;“吾用先生谋计，战胜w敌，非功而何？”平曰：“非魏无知臣安得进？”上<br /><br />&nbsp;&nbsp;&nbsp;&nbsp;曰；“若子可谓不背本矣。”乃复赏魏无知。其明年，以护军中尉从攻反者韩王<br /><br />&nbsp;&nbsp;&nbsp;&nbsp;信於代。卒至平城，为匈奴所围，七日不得食。高帝用陈平奇计，使单于阏氏，<br /><br />&nbsp;&nbsp;&nbsp;&nbsp;围以得开。高帝既出，其计秘，世莫得闻。<br /><br />&nbsp;&nbsp;&nbsp;&nbsp;高帝南过曲逆，上其城，望见其屋室甚大，曰：“壮哉县！吾行天下，独见<br /><br />&nbsp;&nbsp;&nbsp;&nbsp;洛阳与是耳。”顾问御史曰：“曲逆户口几何？”对曰：“始秦时三万馀户，间<br /><br />&nbsp;&nbsp;&nbsp;&nbsp;者兵数起，多亡匿，今见五千户。”於是乃诏御史，更以陈平为曲逆侯，尽食之，<br /><br />&nbsp;&nbsp;&nbsp;&nbsp;除前所食户牖。<br /><br />&nbsp;&nbsp;&nbsp;&nbsp;其后常以护军中尉从攻陈g及黥布。凡六出奇计，辄益邑，凡六益封。奇计<br /><br />&nbsp;&nbsp;&nbsp;&nbsp;或颇z，世莫能闻也。<br /><br />&nbsp;&nbsp;&nbsp;&nbsp;高帝从破布军还，病创，徐行至长安。燕王卢绾反，上使樊哙以相国将兵攻<br /><br />&nbsp;&nbsp;&nbsp;&nbsp;之。既行，人有短恶哙者。高帝怒曰：“哙见吾病，乃冀我死也。”用陈平谋而<br /><br />&nbsp;&nbsp;&nbsp;&nbsp;召绛侯周勃受诏床下，曰：“陈平亟驰传载勃代哙将，平至军中即斩哙头！”二<br /><br />&nbsp;&nbsp;&nbsp;&nbsp;人既受诏，驰传未至军，行计之曰：“樊哙，帝之故人也，功多，且又乃吕后弟<br /><br />&nbsp;&nbsp;&nbsp;&nbsp;吕之夫，有亲且贵，帝以忿怒故，欲斩之，则恐后悔。宁囚而致上，上自诛之。”<br /><br />&nbsp;&nbsp;&nbsp;&nbsp;未至军，为坛，以节召樊哙。哙受诏，即反接载槛车，传诣长安，而令绛侯勃代<br /><br />&nbsp;&nbsp;&nbsp;&nbsp;将，将兵定燕反县。<br /><br />&nbsp;&nbsp;&nbsp;&nbsp;平行闻高帝崩，平恐吕太后及吕谗怒，乃驰传先去。逢使者诏平与灌婴屯<br /><br />&nbsp;&nbsp;&nbsp;&nbsp;於荥阳。平受诏，立复驰至宫，哭甚哀，因奏事丧前。吕太后哀之，曰：“君劳，<br /><br />&nbsp;&nbsp;&nbsp;&nbsp;出休矣。”平畏谗之就，因固请得宿卫中。太后乃以为郎中令，曰：“傅教孝惠。”<br /><br />&nbsp;&nbsp;&nbsp;&nbsp;是后吕谗乃不得行。樊哙至，则赦复爵邑。<br /><br />&nbsp;&nbsp;&nbsp;&nbsp;孝惠帝六年，相国曹参卒，以安国侯王陵为右丞相，陈平为左丞相。<br /><br />&nbsp;&nbsp;&nbsp;&nbsp;王陵者，故沛人，始为县豪，高祖微时，兄事陵。陵少文，任气，好直言。<br /><br />&nbsp;&nbsp;&nbsp;&nbsp;及高祖起沛，入至咸阳，陵亦自聚党数千人，居南阳，不肯从沛公。及汉王之还<br /><br />&nbsp;&nbsp;&nbsp;&nbsp;攻项籍，陵乃以兵属汉。项羽取陵母置军中，陵使至，则东乡坐陵母，欲以招陵。<br /><br />&nbsp;&nbsp;&nbsp;&nbsp;陵母既私送使者，泣曰：“为老妾语陵，谨事汉王。汉王，长者也，无以老妾故，<br /><br />&nbsp;&nbsp;&nbsp;&nbsp;持二心。妾以死送使者。”遂伏剑而死。项王怒，烹陵母。陵卒从汉王定天下。<br /><br />&nbsp;&nbsp;&nbsp;&nbsp;以善雍齿，雍齿，高帝之仇，而陵本无意从高帝，以故晚封，为安国侯。<br /><br />&nbsp;&nbsp;&nbsp;&nbsp;安国侯既为右丞相，二岁，孝惠帝崩。高后欲立诸吕为王，问王陵，王陵曰：<br /><br />&nbsp;&nbsp;&nbsp;&nbsp;“不可。”问陈平，陈平曰：“可。”吕太后怒，乃详迁陵为帝太傅，实不用陵。<br /><br />&nbsp;&nbsp;&nbsp;&nbsp;陵怒，谢疾免，杜门竟不朝请，七年而卒。<br /><br />&nbsp;&nbsp;&nbsp;&nbsp;陵之免丞相，吕太后乃徙平为右丞相，以辟阳侯审食其为左丞相。左丞相不<br /><br />&nbsp;&nbsp;&nbsp;&nbsp;治，常给事於中。<br /><br />&nbsp;&nbsp;&nbsp;&nbsp;食其亦沛人。汉王之败彭城西，楚取太上皇、吕后为质，食其以舍人侍吕后。<br /><br />&nbsp;&nbsp;&nbsp;&nbsp;其后从破项籍为侯，幸於吕太后。及为相，居中，百官皆因决事。<br /><br />&nbsp;&nbsp;&nbsp;&nbsp;吕常以前陈平为高帝谋执樊哙，数谗曰：“陈平为相非治事，日饮醇酒，<br /><br />&nbsp;&nbsp;&nbsp;&nbsp;戏妇女。”陈平闻，日益甚。吕太后闻之，私独喜。面质吕於陈平曰：“鄙语<br /><br />&nbsp;&nbsp;&nbsp;&nbsp;曰‘儿妇人口不可用’，顾君与我何如耳。无畏吕之谗也。”<br /><br />&nbsp;&nbsp;&nbsp;&nbsp;吕太后立诸吕为王，陈平伪听之。及吕太后崩，平与太尉勃合谋，卒诛诸吕，<br /><br />&nbsp;&nbsp;&nbsp;&nbsp;立孝文皇帝，陈平本谋也。审食其免相。<br /><br />&nbsp;&nbsp;&nbsp;&nbsp;孝文帝立，以为太尉勃亲以兵诛吕氏，功多；陈平欲让勃尊位，乃谢病。孝<br /><br />&nbsp;&nbsp;&nbsp;&nbsp;文帝初立，怪平病，问之。平曰：“高祖时，勃功不如臣平。及诛诸吕，臣功亦<br /><br />&nbsp;&nbsp;&nbsp;&nbsp;不如勃。愿以右丞相让勃。”於是孝文帝乃以绛侯勃为右丞相，位次第一；平徙<br /><br />&nbsp;&nbsp;&nbsp;&nbsp;为左丞相，位次第二。赐平金千斤，益封三千户。<br /><br />&nbsp;&nbsp;&nbsp;&nbsp;居顷之，孝文皇帝既益明习国家事，朝而问右丞相勃曰：“天下一岁决狱几<br /><br />&nbsp;&nbsp;&nbsp;&nbsp;何？”勃谢曰：“不知。”问：“天下一岁钱Y出入几何？”勃又谢不知，汗出<br /><br />&nbsp;&nbsp;&nbsp;&nbsp;沾背，愧不能对。於是上亦问左丞相平。平曰：“有主者。”上曰：“主者谓谁？”<br /><br />&nbsp;&nbsp;&nbsp;&nbsp;平曰：“陛下即问决狱，责廷尉；问钱Y，责治粟内史。”上曰：“苟各有主者，<br /><br />&nbsp;&nbsp;&nbsp;&nbsp;而君所主者何事也？”平谢曰：“主臣！陛下不知其驽下，使待罪宰相。宰相者，<br /><br />&nbsp;&nbsp;&nbsp;&nbsp;上佐天子理阴阳，顺四时，下育万物之宜，外镇抚四夷诸侯，内亲附百姓，使卿<br /><br />&nbsp;&nbsp;&nbsp;&nbsp;大夫各得任其职焉。”孝文帝乃称善。右丞相大惭，出而让陈平曰：“君独不素<br /><br />&nbsp;&nbsp;&nbsp;&nbsp;教我对！”陈平笑曰：“君居其位，不知其任邪？且陛下即问长安中盗贼数，君<br /><br />&nbsp;&nbsp;&nbsp;&nbsp;欲对邪？”於是绛侯自知其能不如平远矣。居顷之，绛侯谢病请免相，陈平专<br /><br />&nbsp;&nbsp;&nbsp;&nbsp;为一丞相。<br /><br />&nbsp;&nbsp;&nbsp;&nbsp;孝文帝二年，丞相陈平卒，谥为献侯。子共侯买代侯。二年卒，子简侯恢代<br /><br />&nbsp;&nbsp;&nbsp;&nbsp;侯。二十三年卒，子何代侯。二十三年，何坐略人妻，弃市，国除。<br /><br />&nbsp;&nbsp;&nbsp;&nbsp;始陈平曰：“我多阴谋，是道家之所禁。吾世即废，亦已矣，终不能复起，<br /><br />&nbsp;&nbsp;&nbsp;&nbsp;以吾多阴祸也。”然其后曾孙陈掌以卫氏亲贵戚，愿得续封陈氏，然终不得。<br /><br />&nbsp;&nbsp;&nbsp;&nbsp;太史公曰：陈丞相平少时，本好黄帝、老子之术。方其割肉俎上之时，其意<br /><br />&nbsp;&nbsp;&nbsp;&nbsp;固已远矣。倾侧扰攘楚魏之间，卒归高帝。常出奇计，救纷纠之难，振国家之患。<br /><br />&nbsp;&nbsp;&nbsp;&nbsp;及吕后时，事多故矣，然平竟自脱，定宗庙，以荣名终，称贤相，岂不善始善终<br /><br />&nbsp;&nbsp;&nbsp;&nbsp;哉！非知谋孰能当此者乎？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,86);">加入书签</a><a
                        href="85.html">上一页</a>&larr;<a href="index.html">返回列表</a>&rarr;<a
                            href="87.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "85.html"; var next_page = "87.html"; var index_page = "index.html"; var sortid = "9"; var article_id = "1"; var chapter_id = "86"; var articlename = "史记"; var chaptername = "世家 陈丞相世家第二十六"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>