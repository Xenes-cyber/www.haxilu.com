<!DOCTYPE html>
<html>
<head>
<meta charset="gbk" />
<title>史记-传 刘敬叔孙通列传第三十九-在线阅读-哈西文学网</title>
<meta name="keywords" content="司马迁，史记，传 刘敬叔孙通列传第三十九全文，传 刘敬叔孙通列传第三十九在线阅读 哈西文学网" />
<meta name="description" content="哈西文学网提供司马迁的史记 传 刘敬叔孙通列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/132.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/132.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 刘敬叔孙通列传第三十九</h1>
            <div class="link xb">
                <a href="131.html">上一页</a>&larr;<a href="index.html">返回列表</a>&rarr;<a
                    href="133.html">下一页</a></div>			
            <div id="BookText">&nbsp;&nbsp;&nbsp;&nbsp;刘敬者，齐人也。汉五年，戍陇西，过洛阳，高帝在焉。娄敬脱n辂，衣<br /><br />&nbsp;&nbsp;&nbsp;&nbsp;其羊裘，见齐人虞将军曰：“臣愿见上言便事。”虞将军欲与之鲜衣，娄敬曰：<br /><br />&nbsp;&nbsp;&nbsp;&nbsp;“臣衣帛，衣帛见；衣褐，衣褐见：终不敢易衣。”於是虞将军入言上。上召入<br /><br />&nbsp;&nbsp;&nbsp;&nbsp;见，赐食。<br /><br />&nbsp;&nbsp;&nbsp;&nbsp;已而问娄敬，娄敬说曰：“陛下都洛阳，岂欲与周室比隆哉？”上曰：“然。”<br /><br />&nbsp;&nbsp;&nbsp;&nbsp;娄敬曰：“陛下取天下与周室异。周之先自后稷，尧封之邰，积德累善十有馀世。<br /><br />&nbsp;&nbsp;&nbsp;&nbsp;公刘避桀居豳。太王以狄伐故，去豳，杖马居岐，国人争随之。及文王为西伯，<br /><br />&nbsp;&nbsp;&nbsp;&nbsp;断虞芮之讼，始受命，吕望、伯夷自海滨来归之。武王伐纣，不期而会孟津之上<br /><br />&nbsp;&nbsp;&nbsp;&nbsp;八百诸侯，皆曰纣可伐矣，遂灭殷。成王即位，周公之属傅相焉，乃营成周洛邑，<br /><br />&nbsp;&nbsp;&nbsp;&nbsp;以此为天下之中也，诸侯四方纳贡职，道里均矣，有德则易以王，无德则易以亡。<br /><br />&nbsp;&nbsp;&nbsp;&nbsp;凡居此者，欲令周务以德致人，不欲依阻险，令后世骄奢以虐民也。及周之盛时，<br /><br />&nbsp;&nbsp;&nbsp;&nbsp;天下和洽，四夷乡风，慕义怀德，附离而并事天子，不屯一卒，不战一士，八夷<br /><br />&nbsp;&nbsp;&nbsp;&nbsp;大国之民莫不宾服，效其贡职。及周之衰也，分而为两，天下莫朝，周不能制也。<br /><br />&nbsp;&nbsp;&nbsp;&nbsp;非其德薄也，而形势弱也。今陛下起丰沛，收卒三千人，以之径往而卷蜀汉，定<br /><br />&nbsp;&nbsp;&nbsp;&nbsp;三秦，与项羽战荥阳，争成皋之口，大战七十，小战四十，使天下之民肝脑涂地，<br /><br />&nbsp;&nbsp;&nbsp;&nbsp;父子暴骨中野，不可胜数，哭泣之声未绝，伤痍者未起，而欲比隆於成康之时，<br /><br />&nbsp;&nbsp;&nbsp;&nbsp;臣窃以为不侔也。且夫秦地被山带河，四塞以为固，卒然有急，百万之众可具也。<br /><br />&nbsp;&nbsp;&nbsp;&nbsp;因秦之故，资甚美膏腴之地，此所谓天府者也。陛下入关而都之，山东虽乱，秦<br /><br />&nbsp;&nbsp;&nbsp;&nbsp;之故地可全而有也。夫与人斗，不~其亢，拊其背，未能全其胜也。今陛下入<br /><br />&nbsp;&nbsp;&nbsp;&nbsp;关而都，案秦之故地，此亦~天下之亢而拊其背也。”<br /><br />&nbsp;&nbsp;&nbsp;&nbsp;高帝问群臣，群臣皆山东人，争言周王数百年，秦二世即亡，不如都周。上<br /><br />&nbsp;&nbsp;&nbsp;&nbsp;疑未能决。及留侯明言入关便，即日车驾西都关中。<br /><br />&nbsp;&nbsp;&nbsp;&nbsp;於是上曰：“本言都秦地者娄敬，‘娄’者乃‘刘’也。”赐姓刘氏，拜为<br /><br />&nbsp;&nbsp;&nbsp;&nbsp;郎中，号为奉春君。<br /><br />&nbsp;&nbsp;&nbsp;&nbsp;汉七年，韩王信反，高帝自往击之。至晋阳，闻信与匈奴欲共击汉，上大怒，<br /><br />&nbsp;&nbsp;&nbsp;&nbsp;使人使匈奴。匈奴匿其壮士肥牛马，但见老弱及羸畜。使者十辈来，T言匈奴可<br /><br />&nbsp;&nbsp;&nbsp;&nbsp;击。上使刘敬复往使匈奴，还报曰：“两国相击，此宜夸矜见所长。今臣往，徒<br /><br />&nbsp;&nbsp;&nbsp;&nbsp;见羸瘠老弱，此必欲见短，伏奇兵以争利。愚以为匈奴不可击也。”是时汉兵已<br /><br />&nbsp;&nbsp;&nbsp;&nbsp;逾句注，二十馀万兵已业行。上怒，骂刘敬曰：“齐虏！以口舌得官，今乃妄言<br /><br />&nbsp;&nbsp;&nbsp;&nbsp;沮吾军。”械系敬广武。遂往，至平城，匈奴果出奇兵围高帝白登，七日然后得<br /><br />&nbsp;&nbsp;&nbsp;&nbsp;解。高帝至广武，赦敬，曰：“吾不用公言，以困平城。吾皆已斩前使十辈言可<br /><br />&nbsp;&nbsp;&nbsp;&nbsp;击者矣。”乃封敬二千户，为关内侯，号为建信侯。<br /><br />&nbsp;&nbsp;&nbsp;&nbsp;高帝罢平城归，韩王信亡入胡。当是时，冒顿为单于，兵，控弦三十万，<br /><br />&nbsp;&nbsp;&nbsp;&nbsp;数苦北边。上患之，问刘敬。刘敬曰：“天下初定，士卒罢於兵，未可以武服也。<br /><br />&nbsp;&nbsp;&nbsp;&nbsp;冒顿杀父代立，妻群母，以力为威，未可以仁义说也。独可以计久远子孙为臣耳，<br /><br />&nbsp;&nbsp;&nbsp;&nbsp;然恐陛下不能为。”上曰：“诚可，何为不能！顾为柰何？”刘敬对曰：“陛下<br /><br />&nbsp;&nbsp;&nbsp;&nbsp;诚能以m长公主妻之，厚奉遗之，彼知汉m女送厚，蛮夷必慕以为阏氏，生子必<br /><br />&nbsp;&nbsp;&nbsp;&nbsp;为太子。代单于。何者？贪汉重币。陛下以岁时汉所馀彼所鲜数问遗，因使辩士<br /><br />&nbsp;&nbsp;&nbsp;&nbsp;风谕以礼节。冒顿在，固为子婿；死，则外孙为单于。岂尝闻外孙敢与大父抗礼<br /><br />&nbsp;&nbsp;&nbsp;&nbsp;者哉？兵可无战以渐臣也。若陛下不能遣长公主，而令宗室及后宫诈称公主，彼<br /><br />&nbsp;&nbsp;&nbsp;&nbsp;亦知，不肯贵近，无益也。”高帝曰：“善。”欲遣长公主。吕后日夜泣，曰：<br /><br />&nbsp;&nbsp;&nbsp;&nbsp;“妾唯太子、一女，柰何弃之匈奴！”上竟不能遣长公主，而取家人子名为长公<br /><br />&nbsp;&nbsp;&nbsp;&nbsp;主，妻单于。使刘敬往结和亲约。<br /><br />&nbsp;&nbsp;&nbsp;&nbsp;刘敬从匈奴来，因言“匈奴河南白羊、楼烦王，去长安近者七百里，轻骑一<br /><br />&nbsp;&nbsp;&nbsp;&nbsp;日一夜可以至秦中。秦中新破，少民，地肥饶，可益实。夫诸侯初起时，非齐诸<br /><br />&nbsp;&nbsp;&nbsp;&nbsp;田，楚昭、屈、景莫能兴。今陛下虽都关中，实少人。北近胡寇，东有六国之族，<br /><br />&nbsp;&nbsp;&nbsp;&nbsp;宗，一日有变，陛下亦未得高枕而卧也。臣愿陛下徙齐诸田，楚昭、屈、景，<br /><br />&nbsp;&nbsp;&nbsp;&nbsp;燕、赵、韩、魏后，及豪桀名家居关中。无事，可以备胡；诸侯有变，亦足率以<br /><br />&nbsp;&nbsp;&nbsp;&nbsp;东伐。此本弱末之术也”。上曰：“善。”乃使刘敬徙所言关中十馀万口。<br /><br />&nbsp;&nbsp;&nbsp;&nbsp;叔孙通者，薛人也。秦时以文学徵，待诏博士。数岁，陈胜起山东，使者以<br /><br />&nbsp;&nbsp;&nbsp;&nbsp;闻，二世召博士诸儒生问曰：“楚戍卒攻蕲入陈，於公如何？”博士诸生三十馀<br /><br />&nbsp;&nbsp;&nbsp;&nbsp;人前曰：“人臣无将，将即反，罪死无赦。愿陛下急发兵击之。”二世怒，作色。<br /><br />&nbsp;&nbsp;&nbsp;&nbsp;叔孙通前曰：“诸生言皆非也。夫天下合为一家，毁郡县城，铄其兵，示天下不<br /><br />&nbsp;&nbsp;&nbsp;&nbsp;复用。且明主在其上，法令具於下，使人人奉职，四方辐辏，安敢有反者！此<br /><br />&nbsp;&nbsp;&nbsp;&nbsp;特群盗鼠窃狗盗耳，何足置之齿牙间。郡守尉今捕论，何足忧。”二世喜曰：<br /><br />&nbsp;&nbsp;&nbsp;&nbsp;“善。”尽问诸生，诸生或言反，或言盗。於是二世令御史案诸生言反者下吏，<br /><br />&nbsp;&nbsp;&nbsp;&nbsp;非所宜言。诸言盗者皆罢之。乃赐叔孙通帛二十匹，衣一袭，拜为博士。叔孙通<br /><br />&nbsp;&nbsp;&nbsp;&nbsp;已出宫，反舍，诸生曰：“先生何言之谀也？”通曰：“公不知也，我几不脱於<br /><br />&nbsp;&nbsp;&nbsp;&nbsp;虎口！”乃亡去，之薛，薛已降楚矣。及项梁之薛，叔孙通从之。败於定陶，从<br /><br />&nbsp;&nbsp;&nbsp;&nbsp;怀王。怀王为义帝，徙长沙，叔孙通留事项王。汉二年，汉王从五诸侯入彭城，<br /><br />&nbsp;&nbsp;&nbsp;&nbsp;叔孙通降汉王。汉王败而西，因竟从汉。<br /><br />&nbsp;&nbsp;&nbsp;&nbsp;叔孙通儒服，汉王憎之；乃变其服，服短衣，楚制，汉王喜。<br /><br />&nbsp;&nbsp;&nbsp;&nbsp;叔孙通之降汉，从儒生弟子百馀人，然通无所言进，专言诸故群盗壮士进之。<br /><br />&nbsp;&nbsp;&nbsp;&nbsp;弟子皆窃骂曰：“事先生数岁，幸得从降汉，今不能进臣等，专言大猾，何也？”<br /><br />&nbsp;&nbsp;&nbsp;&nbsp;叔孙通闻之，乃谓曰：“汉王方蒙矢石争天下，诸生宁能斗乎？故先言斩将搴旗<br /><br />&nbsp;&nbsp;&nbsp;&nbsp;之士。诸生且待我，我不忘矣。”汉王拜叔孙通为博士，号稷嗣君。<br /><br />&nbsp;&nbsp;&nbsp;&nbsp;汉五年，已并天下，诸侯共尊汉王为皇帝於定陶，叔孙通就其仪号。高帝悉<br /><br />&nbsp;&nbsp;&nbsp;&nbsp;去秦苛仪法，为简易。群臣饮酒争功，醉或妄呼，拔剑击柱，高帝患之。叔孙通<br /><br />&nbsp;&nbsp;&nbsp;&nbsp;知上益厌之也，说上曰：“夫儒者难与进取，可与守成。臣愿徵鲁诸生，与臣弟<br /><br />&nbsp;&nbsp;&nbsp;&nbsp;子共起朝仪。”高帝曰：“得无难乎？”叔孙通曰：“五帝异乐，三王不同礼。<br /><br />&nbsp;&nbsp;&nbsp;&nbsp;礼者，因时世人情为之节文者也。故夏、殷、周之礼所因损益可知者，谓不相复<br /><br />&nbsp;&nbsp;&nbsp;&nbsp;也。臣愿颇采古礼与秦仪杂就之。”上曰：“可试为之，令易知，度吾所能行为<br /><br />&nbsp;&nbsp;&nbsp;&nbsp;之。”<br /><br />&nbsp;&nbsp;&nbsp;&nbsp;於是叔孙通使徵鲁诸生三十馀人。鲁有两生不肯行，曰：“公所事者且十主，<br /><br />&nbsp;&nbsp;&nbsp;&nbsp;皆面谀以得亲贵。今天下初定，死者未葬，伤者未起，又欲起礼乐。礼乐所由起，<br /><br />&nbsp;&nbsp;&nbsp;&nbsp;积德百年而后可兴也。吾不忍为公所为。公所为不合古，吾不行。公往矣，无@<br /><br />&nbsp;&nbsp;&nbsp;&nbsp;我！”叔孙通笑曰：“若真鄙儒也，不知时变。”<br /><br />&nbsp;&nbsp;&nbsp;&nbsp;遂与所徵三十人西，及上左右为学者与其弟子百馀人为绵蕞野外。习之月馀，<br /><br />&nbsp;&nbsp;&nbsp;&nbsp;叔孙通曰：“上可试观。”上既观，使行礼，曰：“吾能为此。”乃令群臣习肄，<br /><br />&nbsp;&nbsp;&nbsp;&nbsp;会十月。<br /><br />&nbsp;&nbsp;&nbsp;&nbsp;汉七年，长乐宫成，诸侯群臣皆朝十月。仪：先平明，谒者治礼，引以次入<br /><br />&nbsp;&nbsp;&nbsp;&nbsp;殿门，廷中陈车骑步卒卫宫，设兵张旗志。传言“趋”。殿下郎中侠陛，陛数百<br /><br />&nbsp;&nbsp;&nbsp;&nbsp;人。功臣列侯诸将军军吏以次陈西方，东乡；文官丞相以下陈东方，西乡。大行<br /><br />&nbsp;&nbsp;&nbsp;&nbsp;设九宾，胪传。於是皇帝辇出房，百官执职传警，引诸侯王以下至吏六百石以次<br /><br />&nbsp;&nbsp;&nbsp;&nbsp;奉贺。自诸侯王以下莫不振恐肃敬。至礼毕，复置法酒。诸侍坐殿上皆伏抑首，<br /><br />&nbsp;&nbsp;&nbsp;&nbsp;以尊卑次起上寿。觞九行，谒者言“罢酒”。御史执法举不如仪者辄引去。竟朝<br /><br />&nbsp;&nbsp;&nbsp;&nbsp;置酒，无敢失礼者。於是高帝曰：“吾乃今日知为皇帝之贵也。”乃拜叔<br /><br />&nbsp;&nbsp;&nbsp;&nbsp;孙通为太常，赐金五百斤。<br /><br />&nbsp;&nbsp;&nbsp;&nbsp;叔孙通因进曰：“诸弟子儒生随臣久矣，与臣共为仪，愿陛下官之。”高帝<br /><br />&nbsp;&nbsp;&nbsp;&nbsp;悉以为郎。叔孙通出，皆以五百斤金赐诸生。诸生乃皆喜曰：“叔孙生诚圣人也，<br /><br />&nbsp;&nbsp;&nbsp;&nbsp;知当世之要务。”<br /><br />&nbsp;&nbsp;&nbsp;&nbsp;汉九年，高帝徙叔孙通为太子太傅。汉十二年，高祖欲以赵王如意易太子，<br /><br />&nbsp;&nbsp;&nbsp;&nbsp;叔孙通谏上曰：“昔者晋献公以骊姬之故废太子，立奚齐，晋国乱者数十年，为<br /><br />&nbsp;&nbsp;&nbsp;&nbsp;天下笑。秦以不蚤定扶苏，令赵高得以诈立胡亥，自使灭祀，此陛下所亲见。今<br /><br />&nbsp;&nbsp;&nbsp;&nbsp;太子仁孝，天下皆闻之；吕后与陛下攻苦食啖，其可背哉！陛下必欲废m而立少，<br /><br />&nbsp;&nbsp;&nbsp;&nbsp;臣愿先伏诛，以颈血@地。”高帝曰：“公罢矣，吾直戏耳。”叔孙通曰：“太<br /><br />&nbsp;&nbsp;&nbsp;&nbsp;子天下本，本一摇天下振动，柰何以天下为戏！”高帝曰：“吾听公言。”及上<br /><br />&nbsp;&nbsp;&nbsp;&nbsp;置酒，见留侯所招客从太子入见，上乃遂无易太子志矣。<br /><br />&nbsp;&nbsp;&nbsp;&nbsp;高帝崩，孝惠即位，乃谓叔孙生曰：“先帝园陵寝庙，群臣莫习。”徙为太<br /><br />&nbsp;&nbsp;&nbsp;&nbsp;常，定宗庙仪法。及稍定汉诸仪法，皆叔孙生为太常所论箸也。<br /><br />&nbsp;&nbsp;&nbsp;&nbsp;孝惠帝为东朝长乐宫，及间往，数跸烦人，乃作}道，方筑武库南。叔孙<br /><br />&nbsp;&nbsp;&nbsp;&nbsp;生奏事，因请间曰：“陛下何自筑}道高寝，衣冠月出游高庙？高庙，汉太祖，<br /><br />&nbsp;&nbsp;&nbsp;&nbsp;柰何令后世子孙乘宗庙道上行哉？”孝惠帝大惧，曰：“急坏之。”叔孙生曰：<br /><br />&nbsp;&nbsp;&nbsp;&nbsp;“人主无过举。今已作，百姓皆知之，今坏此，则示有过举。愿陛下原庙渭北，<br /><br />&nbsp;&nbsp;&nbsp;&nbsp;衣冠月出游之，益广多宗庙，大孝之本也。”上乃诏有司立原庙。原庙起，以<br /><br />&nbsp;&nbsp;&nbsp;&nbsp;}道故。<br /><br />&nbsp;&nbsp;&nbsp;&nbsp;孝惠帝曾春出游离宫，叔孙生曰：“古者有春尝果，方今樱桃孰，可献，愿<br /><br />&nbsp;&nbsp;&nbsp;&nbsp;陛下出，因取樱桃献宗庙。”上乃许之。诸果献由此兴。<br /><br />&nbsp;&nbsp;&nbsp;&nbsp;太史公曰：语曰“千金之裘，非一狐之腋也；台榭之榱，非一木之枝也；三<br /><br />&nbsp;&nbsp;&nbsp;&nbsp;代之际，非一士之智也”。信哉！夫高祖起微细，定海内，谋计用兵，可谓尽之<br /><br />&nbsp;&nbsp;&nbsp;&nbsp;矣。然而刘敬脱n辂一说，建万世之安，智岂可专邪！叔孙通希世度务，制礼<br /><br />&nbsp;&nbsp;&nbsp;&nbsp;进退，与时变化，卒为汉家儒宗。“大直若诎，道固委蛇”，盖谓是乎？</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,132);">加入书签</a><a
                        href="131.html">上一页</a>&larr;<a href="index.html">返回列表</a>&rarr;<a
                            href="133.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "131.html"; var next_page = "133.html"; var index_page = "index.html"; var sortid = "9"; var article_id = "1"; var chapter_id = "132"; var articlename = "史记"; var chaptername = "传 刘敬叔孙通列传第三十九"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>