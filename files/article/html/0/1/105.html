<!DOCTYPE html>
<html>
<head>
<meta charset="gbk" />
<title>史记-传 孟子荀卿列传第十四-在线阅读-哈西文学网</title>
<meta name="keywords" content="司马迁，史记，传 孟子荀卿列传第十四全文，传 孟子荀卿列传第十四在线阅读 哈西文学网" />
<meta name="description" content="哈西文学网提供司马迁的史记 传 孟子荀卿列传第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/105.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/105.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>传 孟子荀卿列传第十四</h1>
            <div class="link xb">
                <a href="104.html">上一页</a>&larr;<a href="index.html">返回列表</a>&rarr;<a
                    href="106.html">下一页</a></div>			
            <div id="BookText">&nbsp;&nbsp;&nbsp;&nbsp;太史公曰：余读孟子书，至梁惠王问“何以利吾国”，未尝不废书而叹也。<br /><br />&nbsp;&nbsp;&nbsp;&nbsp;曰：嗟乎，利诚乱之始也！夫子罕言利者，常防其原也。故曰“放於利而行，多<br /><br />&nbsp;&nbsp;&nbsp;&nbsp;怨”。自天子至於庶人，好利之弊何以异哉！<br /><br />&nbsp;&nbsp;&nbsp;&nbsp;孟轲，驺人也。受业子思之门人。道既通，游事齐宣王，宣王不能用。m梁，<br /><br />&nbsp;&nbsp;&nbsp;&nbsp;梁惠王不果所言，则见以为迂远而阔於事情。当是之时，秦用商君，富国兵；<br /><br />&nbsp;&nbsp;&nbsp;&nbsp;楚、魏用吴起，战胜弱敌；齐威王、宣王用孙子、田忌之徒，而诸侯东面朝齐。<br /><br />&nbsp;&nbsp;&nbsp;&nbsp;天下方务於合从连衡，以攻伐为贤，而孟轲乃述唐、虞、三代之德，是以所如者<br /><br />&nbsp;&nbsp;&nbsp;&nbsp;不合。退而与万章之徒序诗书，述仲尼之意，作孟子七篇。其后有驺子之属。<br /><br />&nbsp;&nbsp;&nbsp;&nbsp;齐有三驺子。其前驺忌，以鼓琴干威王，因及国政，封为成侯而受相印，先<br /><br />&nbsp;&nbsp;&nbsp;&nbsp;孟子。<br /><br />&nbsp;&nbsp;&nbsp;&nbsp;其次驺衍，后孟子。驺衍睹有国者益淫侈，不能尚德，若大雅整之於身，施<br /><br />&nbsp;&nbsp;&nbsp;&nbsp;及黎庶矣。乃深观阴阳消息而作怪迂之变，终始、大圣之篇十馀万言。其语闳大<br /><br />&nbsp;&nbsp;&nbsp;&nbsp;不经，必先验小物，推而大之，至於无垠。先序今以上至黄帝，学者所共术，大<br /><br />&nbsp;&nbsp;&nbsp;&nbsp;并世盛衰，因载其S祥度制，推而远之，至天地未生，窈冥不可考而原也。先<br /><br />&nbsp;&nbsp;&nbsp;&nbsp;列中国名山大川，通谷禽兽，水土所殖，物类所珍，因而推之，及海外人之所不<br /><br />&nbsp;&nbsp;&nbsp;&nbsp;能睹。称引天地剖判以来，五德转移，治各有宜，而符应若兹。以为儒者所谓中<br /><br />&nbsp;&nbsp;&nbsp;&nbsp;国者，於天下乃八十一分居其一分耳。中国名曰赤县神州。赤县神州内自有九州，<br /><br />&nbsp;&nbsp;&nbsp;&nbsp;禹之序九州是也，不得为州数。中国外如赤县神州者九，乃所谓九州也。於是有<br /><br />&nbsp;&nbsp;&nbsp;&nbsp;裨海环之，人民禽兽莫能相通者，如一区中者，乃为一州。如此者九，乃有大瀛<br /><br />&nbsp;&nbsp;&nbsp;&nbsp;海环其外，天地之际焉。其术皆此类也。然要其归，必止乎仁义节俭，君臣上下<br /><br />&nbsp;&nbsp;&nbsp;&nbsp;六亲之施，始也滥耳。王公大人初见其术，惧然顾化，其后不能行之。<br /><br />&nbsp;&nbsp;&nbsp;&nbsp;是以驺子重於齐。m梁，惠王郊迎，执宾主之礼。m赵，平原君侧行撇席。<br /><br />&nbsp;&nbsp;&nbsp;&nbsp;如燕，昭王拥彗先驱，请列弟子之座而受业，筑碣石宫，身亲往师之。作主运。<br /><br />&nbsp;&nbsp;&nbsp;&nbsp;其游诸侯见尊礼如此，岂与仲尼菜色陈蔡，孟轲困於齐梁同乎哉！故武王以仁义<br /><br />&nbsp;&nbsp;&nbsp;&nbsp;伐纣而王，伯夷饿不食周粟；卫灵公问陈，而孔子不答；梁惠王谋欲攻赵，孟轲<br /><br />&nbsp;&nbsp;&nbsp;&nbsp;称大王去。此岂有意阿世俗苟合而已哉！持方枘而内圆凿，其能入乎？或曰，<br /><br />&nbsp;&nbsp;&nbsp;&nbsp;伊尹负鼎而勉汤以王，百里奚饭牛车下而缪公用霸，作先合，然后引之大道。驺<br /><br />&nbsp;&nbsp;&nbsp;&nbsp;衍其言虽不轨，傥亦有牛鼎之意乎？<br /><br />&nbsp;&nbsp;&nbsp;&nbsp;自驺衍与齐之稷下先生，如淳于髡、慎到、环渊、接子、田骈、驺]之徒，<br /><br />&nbsp;&nbsp;&nbsp;&nbsp;各著书言治乱之事，以干世主，岂可胜道哉！<br /><br />&nbsp;&nbsp;&nbsp;&nbsp;淳于髡，齐人也。博闻记，学无所主。其谏说，慕晏婴之为人也，然而承<br /><br />&nbsp;&nbsp;&nbsp;&nbsp;意观色为务。客有见髡於梁惠王，惠王屏左右，独坐而再见之，终无言也。惠王<br /><br />&nbsp;&nbsp;&nbsp;&nbsp;怪之，以让客曰：“子之称淳于先生，管、晏不及，及见寡人，寡人未有得也。<br /><br />&nbsp;&nbsp;&nbsp;&nbsp;岂寡人不足为言邪？何故哉？”客以谓髡。髡曰：“固也。吾前见王，王志在驱<br /><br />&nbsp;&nbsp;&nbsp;&nbsp;逐；后复见王，王志在音声：吾是以默然。”客具以报王，王大骇，曰：“嗟乎，<br /><br />&nbsp;&nbsp;&nbsp;&nbsp;淳于先生诚圣人也！前淳于先生之来，人有献善马者，寡人未及视，会先生至。<br /><br />&nbsp;&nbsp;&nbsp;&nbsp;后先生之来，人有献讴者，未及试，亦会先生来。寡人虽屏人，然私心在彼，有<br /><br />&nbsp;&nbsp;&nbsp;&nbsp;之。”后淳于髡见，壹语连三日三夜无倦。惠王欲以卿相位待之，髡因谢去。於<br /><br />&nbsp;&nbsp;&nbsp;&nbsp;是送以安车驾驷，束帛加璧，黄金百镒。终身不仕。<br /><br />&nbsp;&nbsp;&nbsp;&nbsp;慎到，赵人。田骈、接子，齐人。环渊，楚人。皆学黄老道德之术，因发明<br /><br />&nbsp;&nbsp;&nbsp;&nbsp;序其指意。故慎到著十二论，环渊著上下篇，而田骈、接子皆有所论焉。<br /><br />&nbsp;&nbsp;&nbsp;&nbsp;驺]者，齐诸驺子，亦颇采驺衍之术以纪文。<br /><br />&nbsp;&nbsp;&nbsp;&nbsp;於是齐王嘉之，自如淳于髡以下，皆命曰列大夫，为开第康庄之衢，高门大<br /><br />&nbsp;&nbsp;&nbsp;&nbsp;屋，尊宠之。览天下诸侯宾客，言齐能致天下贤士也。<br /><br />&nbsp;&nbsp;&nbsp;&nbsp;荀卿，赵人。年五十始来游学於齐。驺衍之术迂大而闳辩；]也文具难施；<br /><br />&nbsp;&nbsp;&nbsp;&nbsp;淳于髡久与处，时有得善言。故齐人颂曰：“谈天衍，雕龙]，炙毂过髡。”田<br /><br />&nbsp;&nbsp;&nbsp;&nbsp;骈之属皆已死齐襄王时，而荀卿最为老师。齐尚列大夫之缺，而荀卿三为祭酒<br /><br />&nbsp;&nbsp;&nbsp;&nbsp;焉。齐人或谗荀卿，荀卿乃m楚，而春申君以为兰陵令。春申君死而荀卿废，因<br /><br />&nbsp;&nbsp;&nbsp;&nbsp;家兰陵。李斯尝为弟子，已而相秦。荀卿嫉浊世之政，亡国乱君相属，不遂大道<br /><br />&nbsp;&nbsp;&nbsp;&nbsp;而营於巫祝，信S祥，鄙儒小拘，如庄周等又猾稽乱俗，於是推儒、墨、道德<br /><br />&nbsp;&nbsp;&nbsp;&nbsp;之行事兴坏，序列著数万言而卒。因葬兰陵。<br /><br />&nbsp;&nbsp;&nbsp;&nbsp;而赵亦有公孙龙为坚白同异之辩，剧子之言；魏有李悝，尽地力之教；楚有<br /><br />&nbsp;&nbsp;&nbsp;&nbsp;尸子、长卢；阿之吁子焉。自如孟子至于吁子，世多有其书，故不论其传云。<br /><br />&nbsp;&nbsp;&nbsp;&nbsp;盖墨翟，宋之大夫，善守御，为节用。或曰并孔子时，或曰在其后。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,105);">加入书签</a><a
                        href="104.html">上一页</a>&larr;<a href="index.html">返回列表</a>&rarr;<a
                            href="106.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "104.html"; var next_page = "106.html"; var index_page = "index.html"; var sortid = "9"; var article_id = "1"; var chapter_id = "105"; var articlename = "史记"; var chaptername = "传 孟子荀卿列传第十四"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>