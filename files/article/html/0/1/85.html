<!DOCTYPE html>
<html>
<head>
<meta charset="gbk" />
<title>史记-世家 留侯世家第二十五-在线阅读-哈西文学网</title>
<meta name="keywords" content="司马迁，史记，世家 留侯世家第二十五全文，世家 留侯世家第二十五在线阅读 哈西文学网" />
<meta name="description" content="哈西文学网提供司马迁的史记 世家 留侯世家第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1/85.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1/85.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史记</div>
		<div class="fr"><a id="add-bookcase" href="javascript:void(0)" onClick="addbookcase(1,0);">加入书架</a>|<a id="book-vote" href="javascript:void(0)" onClick="vote(1);">投推荐票</a>|<a id="err-report" href="javascript:void(0)" onClick="report('史记出错啦!');">错误举报</a>|<a href="https://www.haxi88.com/files/article/info/0/1.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>世家 留侯世家第二十五</h1>
            <div class="link xb">
                <a href="84.html">上一页</a>&larr;<a href="index.html">返回列表</a>&rarr;<a
                    href="86.html">下一页</a></div>			
            <div id="BookText">&nbsp;&nbsp;&nbsp;&nbsp;留侯张良者，其先韩人也。大父开地，相韩昭侯、宣惠王、襄哀王。父平，<br /><br />&nbsp;&nbsp;&nbsp;&nbsp;相王、悼惠王。悼惠王二十三年，平卒。卒二十岁，秦灭韩。良年少，未宦事<br /><br />&nbsp;&nbsp;&nbsp;&nbsp;韩。韩破，良家僮三百人，弟死不葬，悉以家财求客刺秦王，为韩报仇，以大父、<br /><br />&nbsp;&nbsp;&nbsp;&nbsp;父五世相韩故。<br /><br />&nbsp;&nbsp;&nbsp;&nbsp;良尝学礼淮阳。东见仓海君。得力士，为铁椎重百二十斤。秦皇帝东游，良<br /><br />&nbsp;&nbsp;&nbsp;&nbsp;与客狙击秦皇帝博浪沙中，误中副车。秦皇帝大怒，大索天下，求贼甚急，为张<br /><br />&nbsp;&nbsp;&nbsp;&nbsp;良故也。良乃更名姓，亡匿下邳。<br /><br />&nbsp;&nbsp;&nbsp;&nbsp;良尝间从容步游下邳圯上，有一老父，衣褐，至良所，直堕其履圯下，顾谓<br /><br />&nbsp;&nbsp;&nbsp;&nbsp;良曰：“孺子，下取履！”良鄂然，欲殴之。为其老，忍，下取履。父曰：<br /><br />&nbsp;&nbsp;&nbsp;&nbsp;“履我！”良业为取履，因长跪履之。父以足受，笑而去。良殊大惊，随目之。<br /><br />&nbsp;&nbsp;&nbsp;&nbsp;父去里所，复还，曰：“孺子可教矣。后五日平明，与我会此。”良因怪之，跪<br /><br />&nbsp;&nbsp;&nbsp;&nbsp;曰：“诺。”五日平明，良往。父已先在，怒曰：“与老人期，后，何也？”去，<br /><br />&nbsp;&nbsp;&nbsp;&nbsp;曰：“后五日早会。”五日鸡鸣，良往。父又先在，复怒曰：“后，何也？”去，<br /><br />&nbsp;&nbsp;&nbsp;&nbsp;曰：“后五日复早来。”五日，良夜未半往。有顷，父亦来，喜曰：“当如是。”<br /><br />&nbsp;&nbsp;&nbsp;&nbsp;出一编书，曰：“读此则为王者师矣。后十年兴。十三年孺子见我济北，Y城山<br /><br />&nbsp;&nbsp;&nbsp;&nbsp;下黄石即我矣。”遂去，无他言，不复见。旦日视其书，乃太公兵法也。良因异<br /><br />&nbsp;&nbsp;&nbsp;&nbsp;之，常习诵读之。<br /><br />&nbsp;&nbsp;&nbsp;&nbsp;居下邳，为任侠。项伯常杀人，从良匿。<br /><br />&nbsp;&nbsp;&nbsp;&nbsp;后十年，陈涉等起兵，良亦聚少年百馀人。景驹自立为楚假王，在留。良欲<br /><br />&nbsp;&nbsp;&nbsp;&nbsp;往从之，道还沛公。沛公将数千人，略地下邳西，遂属焉。沛公拜良为厩将。良<br /><br />&nbsp;&nbsp;&nbsp;&nbsp;数以太公兵法说沛公，沛公善之，常用其策。良为他人言，皆不省。良曰：“沛<br /><br />&nbsp;&nbsp;&nbsp;&nbsp;公殆天授。”故遂从之，不去见景驹。<br /><br />&nbsp;&nbsp;&nbsp;&nbsp;及沛公之薛，见项梁。项梁立楚怀王。良乃说项梁曰：“君已立楚后，而韩<br /><br />&nbsp;&nbsp;&nbsp;&nbsp;诸公子横阳君成贤，可立为王，益树党。”项梁使良求韩成，立以为韩王。以良<br /><br />&nbsp;&nbsp;&nbsp;&nbsp;为韩申徒，与韩王将千馀人西略韩地，得数城，秦辄复取之，往来为游兵颍川。<br /><br />&nbsp;&nbsp;&nbsp;&nbsp;沛公之从雒阳南出S辕，良引兵从沛公，下韩十馀城，击破杨熊军。沛公乃<br /><br />&nbsp;&nbsp;&nbsp;&nbsp;令韩王成留守阳翟，与良俱南，攻下宛，西入武关。沛公欲以兵二万人击秦i下<br /><br />&nbsp;&nbsp;&nbsp;&nbsp;军，良说曰：“秦兵尚，未可轻。臣闻其将屠者子，贾竖易动以利。愿沛公且<br /><br />&nbsp;&nbsp;&nbsp;&nbsp;留壁，使人先行，为五万人具食，益为张旗帜诸山上，为疑兵，令郦食其持重宝<br /><br />&nbsp;&nbsp;&nbsp;&nbsp;秦将。”秦将果畔，欲连和俱西袭咸阳，沛公欲听之。良曰：“此独其将欲叛<br /><br />&nbsp;&nbsp;&nbsp;&nbsp;耳，恐士卒不从。不从必危，不如因其解击之。”沛公乃引兵击秦军，大破之。<br /><br />&nbsp;&nbsp;&nbsp;&nbsp;逐北至蓝田，再战，秦兵竟败。遂至咸阳，秦王子婴降沛公。<br /><br />&nbsp;&nbsp;&nbsp;&nbsp;沛公入秦宫，宫室帷帐狗马重宝妇女以千数，意欲留居之。樊哙谏沛公出舍，<br /><br />&nbsp;&nbsp;&nbsp;&nbsp;沛公不听。良曰：“夫秦为无道，故沛公得至此。夫为天下除残贼，宜缟素为资。<br /><br />&nbsp;&nbsp;&nbsp;&nbsp;今始入秦，即安其乐，此所谓‘助桀为虐’。且‘忠言逆耳利於行，毒药苦口利<br /><br />&nbsp;&nbsp;&nbsp;&nbsp;於病’，愿沛公听樊哙言。”沛公乃还军霸上。<br /><br />&nbsp;&nbsp;&nbsp;&nbsp;项羽至鸿门下，欲击沛公，项伯乃夜驰入沛公军，私见张良，欲与俱去。良<br /><br />&nbsp;&nbsp;&nbsp;&nbsp;曰：“臣为韩王送沛公，今事有急，亡去不义。”乃具以语沛公。沛公大惊，曰：<br /><br />&nbsp;&nbsp;&nbsp;&nbsp;“为将柰何？”良曰：“沛公诚欲倍项羽邪？”沛公曰：“鲰生教我距关无内诸<br /><br />&nbsp;&nbsp;&nbsp;&nbsp;侯，秦地可尽王，故听之。”良曰：“沛公自度能s项羽乎？”沛公默然良久，<br /><br />&nbsp;&nbsp;&nbsp;&nbsp;曰：“固不能也。今为柰何？”良乃固要项伯。项伯见沛公。沛公与饮为寿，结<br /><br />&nbsp;&nbsp;&nbsp;&nbsp;宾婚。令项伯具言沛公不敢倍项羽，所以距关者，备他盗也。及见项羽后解，语<br /><br />&nbsp;&nbsp;&nbsp;&nbsp;在项羽事中。<br /><br />&nbsp;&nbsp;&nbsp;&nbsp;汉元年正月，沛公为汉王，王巴蜀。汉王赐良金百溢，珠二斗，良具以献项<br /><br />&nbsp;&nbsp;&nbsp;&nbsp;伯。汉王亦因令良厚遗项伯，使请汉中地。项王乃许之，遂得汉中地。汉王之国，<br /><br />&nbsp;&nbsp;&nbsp;&nbsp;良送至J中，遣良归韩。良因说汉王曰：“王何不烧绝所过栈道，示天下无还心，<br /><br />&nbsp;&nbsp;&nbsp;&nbsp;以固项王意。”乃使良还。行，烧绝栈道。<br /><br />&nbsp;&nbsp;&nbsp;&nbsp;良至韩，韩王成以良从汉王故，项王不遣成之国，从与俱东。良说项王曰：<br /><br />&nbsp;&nbsp;&nbsp;&nbsp;“汉王烧绝栈道，无还心矣。”乃以齐王田荣反，书告项王。项王以此无西忧汉<br /><br />&nbsp;&nbsp;&nbsp;&nbsp;心，而发兵北击齐。<br /><br />&nbsp;&nbsp;&nbsp;&nbsp;项王竟不肯遣韩王，乃以为侯，又杀之彭城。良亡，间行归汉王，汉王亦已<br /><br />&nbsp;&nbsp;&nbsp;&nbsp;还定三秦矣。复以良为成信侯，从东击楚。至彭城，汉败而还。至下邑，汉王下<br /><br />&nbsp;&nbsp;&nbsp;&nbsp;马踞鞍而问曰：“吾欲捐关以东等弃之，谁可与共功者？”良进曰：“九江王黥<br /><br />&nbsp;&nbsp;&nbsp;&nbsp;布，楚枭将，与项王有郄；彭越与齐王田荣反梁地：此两人可急使。而汉王之将<br /><br />&nbsp;&nbsp;&nbsp;&nbsp;独韩信可属大事，当一面。即欲捐之，捐之此三人，则楚可破也。”汉王乃遣随<br /><br />&nbsp;&nbsp;&nbsp;&nbsp;何说九江王布，而使人连彭越。及魏王豹反，使韩信将兵击之，因举燕、代、齐、<br /><br />&nbsp;&nbsp;&nbsp;&nbsp;赵。然卒破楚者，此三人力也。<br /><br />&nbsp;&nbsp;&nbsp;&nbsp;张良多病，未尝特将也，常为画策臣，时时从汉王。<br /><br />&nbsp;&nbsp;&nbsp;&nbsp;汉三年，项羽急围汉王荥阳，汉王恐忧，与郦食其谋桡楚权。食其曰：“昔<br /><br />&nbsp;&nbsp;&nbsp;&nbsp;汤伐桀，封其后於杞。武王伐纣，封其后於宋。今秦失德弃义，侵伐诸侯社稷，<br /><br />&nbsp;&nbsp;&nbsp;&nbsp;灭六国之后，使无立锥之地。陛下诚能复立六国后世，毕已受印，此其君臣百姓<br /><br />&nbsp;&nbsp;&nbsp;&nbsp;必皆戴陛下之德，莫不乡风慕义，愿为臣妾。德义已行，陛下南乡称霸，楚必敛<br /><br />&nbsp;&nbsp;&nbsp;&nbsp;衽而朝。”汉王曰：“善。趣刻印，先生因行佩之矣。”<br /><br />&nbsp;&nbsp;&nbsp;&nbsp;食其未行，张良从外来谒。汉王方食，曰：“子房前！客有为我计桡楚权者。”<br /><br />&nbsp;&nbsp;&nbsp;&nbsp;具以郦生语告，曰：“於子房何如？”良曰：“谁为陛下画此计者？陛下事去矣。”<br /><br />&nbsp;&nbsp;&nbsp;&nbsp;汉王曰：“何哉？”张良对曰：“臣请藉前箸为大王筹之。”曰：“昔者汤伐桀<br /><br />&nbsp;&nbsp;&nbsp;&nbsp;而封其后於杞者，度能制桀之死命也。今陛下能制项籍之死命乎？”曰：“未能<br /><br />&nbsp;&nbsp;&nbsp;&nbsp;也。”“其不可一也。武王伐纣封其后於宋者，度能得纣之头也。今陛下能得项<br /><br />&nbsp;&nbsp;&nbsp;&nbsp;籍之头乎？”曰：“未能也。”“其不可二也。武王入殷，表商容之闾，释箕子<br /><br />&nbsp;&nbsp;&nbsp;&nbsp;之拘，封比干之墓。今陛下能封圣人之墓，表贤者之闾，式智者之门乎？”曰：<br /><br />&nbsp;&nbsp;&nbsp;&nbsp;“未能也。”“其不可三也。发钜桥之粟，散鹿台之钱，以赐贫穷。今陛下能散<br /><br />&nbsp;&nbsp;&nbsp;&nbsp;府库以赐贫穷乎？”曰：“未能也。”“其不可四矣。殷事已毕，偃革为轩，倒<br /><br />&nbsp;&nbsp;&nbsp;&nbsp;置干戈，覆以虎皮，以示天下不复用兵。今陛下能偃武行文，不复用兵乎？”曰：<br /><br />&nbsp;&nbsp;&nbsp;&nbsp;“未能也。”“其不可五矣。休马华山之阳，示以无所为。今陛下能休马无所用<br /><br />&nbsp;&nbsp;&nbsp;&nbsp;乎？”曰：“未能也。”“其不可六矣。放牛桃林之阴，以示不复输积。今陛下<br /><br />&nbsp;&nbsp;&nbsp;&nbsp;能放牛不复输积乎？”曰：“未能也。”“其不可七矣。且天下游士离其亲戚，<br /><br />&nbsp;&nbsp;&nbsp;&nbsp;弃坟墓，去故旧，从陛下游者，徒欲日夜望咫尺之地。今复六国，立韩、魏、燕、<br /><br />&nbsp;&nbsp;&nbsp;&nbsp;赵、齐、楚之后，天下游士各归事其主，从其亲戚，反其故旧坟墓，陛下与谁取<br /><br />&nbsp;&nbsp;&nbsp;&nbsp;天下乎？其不可八矣。且夫楚唯无，六国立者复桡而从之，陛下焉得而臣之？<br /><br />&nbsp;&nbsp;&nbsp;&nbsp;诚用客之谋，陛下事去矣。”汉王辍食吐哺，骂曰：“竖儒，几败而公事！”令<br /><br />&nbsp;&nbsp;&nbsp;&nbsp;趣销印。<br /><br />&nbsp;&nbsp;&nbsp;&nbsp;汉四年，韩信破齐而欲自立为齐王，汉王怒。张良说汉王，汉王使良授齐王<br /><br />&nbsp;&nbsp;&nbsp;&nbsp;信印，语在淮阴事中。<br /><br />&nbsp;&nbsp;&nbsp;&nbsp;其秋，汉王追楚至阳夏南，战不利而壁固陵，诸侯期不至。良说汉王，汉王<br /><br />&nbsp;&nbsp;&nbsp;&nbsp;用其计，诸侯皆至。语在项籍事中。<br /><br />&nbsp;&nbsp;&nbsp;&nbsp;汉六年正月，封功臣。良未尝有战斗功，高帝曰：“运筹策帷帐中，决胜千<br /><br />&nbsp;&nbsp;&nbsp;&nbsp;里外，子房功也。自择齐三万户。”良曰：“始臣起下邳，与上会留，此天以臣<br /><br />&nbsp;&nbsp;&nbsp;&nbsp;授陛下。陛下用臣计，幸而时中，臣愿封留足矣，不敢当三万户。”乃封张良为<br /><br />&nbsp;&nbsp;&nbsp;&nbsp;留侯，与萧何等俱封。<br /><br />&nbsp;&nbsp;&nbsp;&nbsp;上已封大功臣二十馀人，其馀日夜争功不决，未得行封。上在雒阳南宫，从<br /><br />&nbsp;&nbsp;&nbsp;&nbsp;复道望见诸将往往相与坐沙中语。上曰：“此何语？”留侯曰：“陛下不知乎？<br /><br />&nbsp;&nbsp;&nbsp;&nbsp;此谋反耳。”上曰：“天下属安定，何故反乎？”留侯曰：“陛下起布衣，以此<br /><br />&nbsp;&nbsp;&nbsp;&nbsp;属取天下，今陛下为天子，而所封皆萧、曹故人所亲爱，而所诛者皆生平所仇怨。<br /><br />&nbsp;&nbsp;&nbsp;&nbsp;今军吏计功，以天下不足遍封，此属畏陛下不能尽封，恐又见疑平生过失及诛，<br /><br />&nbsp;&nbsp;&nbsp;&nbsp;故即相聚谋反耳。”上乃忧曰：“为之柰何？”留侯曰：“上平生所憎，群臣所<br /><br />&nbsp;&nbsp;&nbsp;&nbsp;共知，谁最甚者？”上曰：“雍齿与我故，数尝窘辱我。我欲杀之，为其功多，<br /><br />&nbsp;&nbsp;&nbsp;&nbsp;故不忍。”留侯曰：“今急先封雍齿以示群臣，群臣见雍齿封，则人人自坚矣。”<br /><br />&nbsp;&nbsp;&nbsp;&nbsp;於是上乃置酒，封雍齿为什方侯，而急趣丞相、御史定功行封。群臣罢酒，皆喜<br /><br />&nbsp;&nbsp;&nbsp;&nbsp;曰：“雍齿尚为侯，我属无患矣。”<br /><br />&nbsp;&nbsp;&nbsp;&nbsp;刘敬说高帝曰：“都关中。”上疑之。左右大臣皆山东人，多劝上都雒阳：<br /><br />&nbsp;&nbsp;&nbsp;&nbsp;“雒阳东有成皋，西有ヶ迹倍河，向伊雒，其固亦足恃。”留侯曰：“雒阳虽<br /><br />&nbsp;&nbsp;&nbsp;&nbsp;有此固，其中小，不过数百里，田地薄，四面受敌，此非用武之国也。夫关中左<br /><br />&nbsp;&nbsp;&nbsp;&nbsp;ズ，右陇蜀，沃野千里，南有巴蜀之饶，北有胡苑之利，阻三面而守，独以一<br /><br />&nbsp;&nbsp;&nbsp;&nbsp;面东制诸侯。诸侯安定，河渭漕n天下，西给京师；诸侯有变，顺流而下，足<br /><br />&nbsp;&nbsp;&nbsp;&nbsp;以委输。此所谓金城千里，天府之国也，刘敬说是也。”於是高帝即日驾，西都<br /><br />&nbsp;&nbsp;&nbsp;&nbsp;关中。<br /><br />&nbsp;&nbsp;&nbsp;&nbsp;留侯从入关。留侯性多病，即道引不食Y，杜门不出岁馀。<br /><br />&nbsp;&nbsp;&nbsp;&nbsp;上欲废太子，立戚夫人子赵王如意。大臣多谏争，未能得坚决者也。吕后恐，<br /><br />&nbsp;&nbsp;&nbsp;&nbsp;不知所为。人或谓吕后曰：“留侯善画计k，上信用之。”吕后乃使建成侯吕泽<br /><br />&nbsp;&nbsp;&nbsp;&nbsp;劫留侯，曰：“君常为上谋臣，今上欲易太子，君安得高枕而卧乎？”留侯曰：<br /><br />&nbsp;&nbsp;&nbsp;&nbsp;“始上数在困急之中，幸用臣k。今天下安定，以爱欲易太子，骨肉之间，虽臣<br /><br />&nbsp;&nbsp;&nbsp;&nbsp;等百馀人何益。”吕泽要曰：“为我画计。”留侯曰：“此难以口舌争也。顾<br /><br />&nbsp;&nbsp;&nbsp;&nbsp;上有不能致者，天下有四人。四人者年老矣，皆以为上慢侮人，故逃匿山中，义<br /><br />&nbsp;&nbsp;&nbsp;&nbsp;不为汉臣。然上高此四人。今公诚能无爱金玉璧帛，令太子为书，卑辞安车，因<br /><br />&nbsp;&nbsp;&nbsp;&nbsp;使辩士固请，宜来。来，以为客，时时从入朝，令上见之，则必异而问之。问之，<br /><br />&nbsp;&nbsp;&nbsp;&nbsp;上知此四人贤，则一助也。”於是吕后令吕泽使人奉太子书，卑辞厚礼，迎此四<br /><br />&nbsp;&nbsp;&nbsp;&nbsp;人。四人至，客建成侯所。<br /><br />&nbsp;&nbsp;&nbsp;&nbsp;汉十一年，黥布反，上病，欲使太子将，往击之。四人相谓曰：“凡来者，<br /><br />&nbsp;&nbsp;&nbsp;&nbsp;将以存太子。太子将兵，事危矣。”乃说建成侯曰：“太子将兵，有功则位不益<br /><br />&nbsp;&nbsp;&nbsp;&nbsp;太子；无功还，则从此受祸矣。且太子所与俱诸将，皆尝与上定天下枭将也，今<br /><br />&nbsp;&nbsp;&nbsp;&nbsp;使太子将之，此无异使羊将狼也，皆不肯为尽力，其无功必矣。臣闻‘母爱者子<br /><br />&nbsp;&nbsp;&nbsp;&nbsp;抱’，今戚夫人日夜待御，赵王如意常抱居前，上曰‘终不使不肖子居爱子之上’，<br /><br />&nbsp;&nbsp;&nbsp;&nbsp;明乎其代太子位必矣。君何不急请吕后承间为上泣言：‘黥布，天下猛将也，善<br /><br />&nbsp;&nbsp;&nbsp;&nbsp;用兵，今诸将皆陛下故等夷，乃令太子将此属，无异使羊将狼，莫肯为用，且使<br /><br />&nbsp;&nbsp;&nbsp;&nbsp;布闻之，则鼓行而西耳。上虽病，载辎车，卧而护之，诸将不敢不尽力。上虽<br /><br />&nbsp;&nbsp;&nbsp;&nbsp;苦，为妻子自。’”於是吕泽立夜见吕后，吕后承间为上泣涕而言，如四人意。<br /><br />&nbsp;&nbsp;&nbsp;&nbsp;上曰：“吾惟竖子固不足遣，而公自行耳。”於是上自将兵而东，群臣居守，皆<br /><br />&nbsp;&nbsp;&nbsp;&nbsp;送至灞上。留侯病，自起，至曲邮，见上曰：“臣宜从，病甚。楚人剽疾，愿<br /><br />&nbsp;&nbsp;&nbsp;&nbsp;上无与楚人争锋。”因说上曰：“令太子为将军，监关中兵。”上曰：“子房虽<br /><br />&nbsp;&nbsp;&nbsp;&nbsp;病，卧而傅太子。”是时叔孙通为太傅，留侯行少傅事。<br /><br />&nbsp;&nbsp;&nbsp;&nbsp;汉十二年，上从击破布军归，疾益甚，愈欲易太子。留侯谏，不听，因疾不<br /><br />&nbsp;&nbsp;&nbsp;&nbsp;视事。叔孙太傅称说引古今，以死争太子。上详许之，犹欲易之。及燕，置酒，<br /><br />&nbsp;&nbsp;&nbsp;&nbsp;太子侍。四人从太子，年皆八十有馀，须眉皓白，衣冠甚伟。上怪之，问曰：<br /><br />&nbsp;&nbsp;&nbsp;&nbsp;“彼何为者？”四人前对，各言名姓，曰东园公，角里先生，绮里季，夏黄公。<br /><br />&nbsp;&nbsp;&nbsp;&nbsp;上乃大惊，曰：“吾求公数岁，公辟逃我，今公何自从吾儿游乎？”四人皆曰：<br /><br />&nbsp;&nbsp;&nbsp;&nbsp;“陛下轻士善骂，臣等义不受辱，故恐而亡匿。窃闻太子为人仁孝，恭敬爱士，<br /><br />&nbsp;&nbsp;&nbsp;&nbsp;天下莫不延颈欲为太子死者，故臣等来耳。”上曰：“烦公幸卒调护太子。”<br /><br />&nbsp;&nbsp;&nbsp;&nbsp;四人为寿已毕，趋去。上目送之，召戚夫人指示四人者曰：“我欲易之，彼<br /><br />&nbsp;&nbsp;&nbsp;&nbsp;四人辅之，羽翼已成，难动矣。吕后真而主矣。”戚夫人泣，上曰：“为我楚舞，<br /><br />&nbsp;&nbsp;&nbsp;&nbsp;吾为若楚歌。”歌曰：“鸿鹄高飞，一举千里。羽翮已就，横绝四海。横绝四海，<br /><br />&nbsp;&nbsp;&nbsp;&nbsp;当可柰何！虽有D缴，尚安所施！”歌数阕，戚夫人嘘唏流涕，上起去，罢酒。<br /><br />&nbsp;&nbsp;&nbsp;&nbsp;竟不易太子者，留侯本招此四人之力也。<br /><br />&nbsp;&nbsp;&nbsp;&nbsp;留侯从上击代，出奇计马邑下，及立萧何相国，所与上从容言天下事甚众，<br /><br />&nbsp;&nbsp;&nbsp;&nbsp;非天下所以存亡，故不著。留侯乃称曰：“家世相韩，及韩灭，不爱万金之资，<br /><br />&nbsp;&nbsp;&nbsp;&nbsp;为韩报雠秦，天下振动。今以三寸舌为帝者师，封万户，位列侯，此布衣之极，<br /><br />&nbsp;&nbsp;&nbsp;&nbsp;於良足矣。愿弃人间事，欲从赤松子游耳。”乃学辟Y，道引轻身。会高帝崩，<br /><br />&nbsp;&nbsp;&nbsp;&nbsp;吕后德留侯，乃食之，曰：“人生一世间，如白驹过隙，何至自苦如此乎！”<br /><br />&nbsp;&nbsp;&nbsp;&nbsp;留侯不得已，听而食。<br /><br />&nbsp;&nbsp;&nbsp;&nbsp;后八年卒，谥为文成侯。子不疑代侯。<br /><br />&nbsp;&nbsp;&nbsp;&nbsp;子房始所见下邳圯上老父与太公书者，后十三年从高帝过济北，果见Y城山<br /><br />&nbsp;&nbsp;&nbsp;&nbsp;下黄石，取而葆祠之。留侯死，并葬黄石。每上冢伏腊，祠黄石。<br /><br />&nbsp;&nbsp;&nbsp;&nbsp;留侯不疑，孝文帝五年坐不敬，国除。<br /><br />&nbsp;&nbsp;&nbsp;&nbsp;太史公曰：学者多言无鬼神，然言有物。至如留侯所见老父予书，亦可怪矣。<br /><br />&nbsp;&nbsp;&nbsp;&nbsp;高祖离困者数矣，而留侯常有功力焉，岂可谓非天乎？上曰：“夫运筹k帷帐之<br /><br />&nbsp;&nbsp;&nbsp;&nbsp;中，决胜千里外，吾不如子房。”余以为其人计魁梧奇伟，至见其图，状貌如妇<br /><br />&nbsp;&nbsp;&nbsp;&nbsp;人好女。盖孔子曰：“以貌取人，失之子羽。”留侯亦云。</div>
            <div class="link">
                <a id="err-report" href="javascript:void(0)" onClick="report('史记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1,85);">加入书签</a><a
                        href="84.html">上一页</a>&larr;<a href="index.html">返回列表</a>&rarr;<a
                            href="86.html">下一页</a><a id="book-vote" href="javascript:void(0)" onClick="vote(1);">投推荐票</a><a
                                id="err-report" href="javascript:void(0)" onClick="report('史记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "84.html"; var next_page = "86.html"; var index_page = "index.html"; var sortid = "9"; var article_id = "1"; var chapter_id = "85"; var articlename = "史记"; var chaptername = "世家 留侯世家第二十五"; var author = "司马迁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>