<!DOCTYPE html>
<html>
<head>
<meta charset="gbk" />
<title>汉书-纪 高后纪第三-在线阅读-哈西文学网</title>
<meta name="keywords" content="班固，汉书，纪 高后纪第三全文，纪 高后纪第三在线阅读 哈西文学网" />
<meta name="description" content="哈西文学网提供班固的汉书 纪 高后纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/25.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/25.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 高后纪第三</h1>
            <div class="link xb">
                <a href="22.html">上一页</a>&larr;<a href="index.html">返回列表</a>&rarr;<a
                    href="27.html">下一页</a></div>			
            <div id="BookText">&nbsp;&nbsp;&nbsp;&nbsp;高皇后吕氏，生惠帝。佐高祖定天下，父兄及高祖而侯者三人。惠帝即位，<br /><br />&nbsp;&nbsp;&nbsp;&nbsp;尊吕后为太后。太后立帝姊鲁元公主女为皇后，无子，取后宫美人子名之以为太<br /><br />&nbsp;&nbsp;&nbsp;&nbsp;子。惠帝崩，太子立为皇帝，年幼，太后临朝称制，大赦天下。乃立兄子吕台、<br /><br />&nbsp;&nbsp;&nbsp;&nbsp;产、禄、台子通四人为王，封诸吕六人为列侯。语在《外戚传》。<br /><br />&nbsp;&nbsp;&nbsp;&nbsp;元年春正月，诏曰：“前日孝惠皇帝言欲除三族罪、妖言令，议未决而崩。<br /><br />&nbsp;&nbsp;&nbsp;&nbsp;今除之。”<br /><br />&nbsp;&nbsp;&nbsp;&nbsp;二月，赐民爵，户一级。初置孝弟力田二千石者一人。夏五月丙申，赵王宫<br /><br />&nbsp;&nbsp;&nbsp;&nbsp;丛台灾。立孝惠后宫子强为淮阳王，不疑为恒山王，弘为襄城侯，朝为轵侯，武<br /><br />&nbsp;&nbsp;&nbsp;&nbsp;为壶关侯。秋，桃李华。<br /><br />&nbsp;&nbsp;&nbsp;&nbsp;二年春，诏曰：“高皇帝匡饬天下，诸有功者皆受分弟为列侯，万民大安，<br /><br />&nbsp;&nbsp;&nbsp;&nbsp;莫不受休德。朕思念至于久远而功名不著，亡以尊大谊，施后世。今欲差次列侯<br /><br />&nbsp;&nbsp;&nbsp;&nbsp;功以定朝位，臧于高庙，世世勿绝，嗣子各袭其功位。其与列侯议定奏之。”丞<br /><br />&nbsp;&nbsp;&nbsp;&nbsp;相臣平言：“谨与绛侯臣勃、曲周侯臣商、颍阴侯臣婴、安国侯臣陵等议：列侯<br /><br />&nbsp;&nbsp;&nbsp;&nbsp;幸得赐餐钱奉邑，陛下加惠，以功次定朝位，臣请臧高庙。”奏可。春正月乙卯，<br /><br />&nbsp;&nbsp;&nbsp;&nbsp;地震，羌道、武都道山崩。夏六月丙戌晦，日有蚀之。秋七月，恒山王不疑薨。<br /><br />&nbsp;&nbsp;&nbsp;&nbsp;行八铢钱。<br /><br />&nbsp;&nbsp;&nbsp;&nbsp;三年夏，江水、汉水溢，流民四千余家。秋，星昼见。<br /><br />&nbsp;&nbsp;&nbsp;&nbsp;四年夏，少帝自知非皇后子，出怨言，皇太后幽之永巷。诏曰：“凡有天下<br /><br />&nbsp;&nbsp;&nbsp;&nbsp;治万民者，盖之如天，容之如地；上有欢心以使百姓，百姓欣然以事其上，欢欣<br /><br />&nbsp;&nbsp;&nbsp;&nbsp;交通而天下治。今皇帝疾久不已，乃失惑昏乱，不能继嗣奉宗庙，守祭祀，不可<br /><br />&nbsp;&nbsp;&nbsp;&nbsp;属天下。其议代之。”群臣皆曰：“皇太后为天下计，所以安宗庙、社稷甚深。<br /><br />&nbsp;&nbsp;&nbsp;&nbsp;顿首奉诏。”五月丙辰，立恒山王弘为皇帝。<br /><br />&nbsp;&nbsp;&nbsp;&nbsp;五年春，南粤王尉佗自称南武帝。秋八月，淮阳王强薨。九月，发河东、上<br /><br />&nbsp;&nbsp;&nbsp;&nbsp;党骑屯北地。<br /><br />&nbsp;&nbsp;&nbsp;&nbsp;六年春，星昼见。夏四月，赦天下。秩长陵令二千石。六月，城长陵。匈奴<br /><br />&nbsp;&nbsp;&nbsp;&nbsp;寇狄道，攻阿阳。行五分钱。<br /><br />&nbsp;&nbsp;&nbsp;&nbsp;七年冬十二月，匈奴寇狄道，略二千余人。春正月丁丑，赵王友幽死于邸。<br /><br />&nbsp;&nbsp;&nbsp;&nbsp;己丑晦，日有蚀之，既。以梁王吕产为相国，赵王禄为上将军。立营陵侯刘泽为<br /><br />&nbsp;&nbsp;&nbsp;&nbsp;琅邪王。夏五月辛未，诏曰：“昭灵夫人，太上皇妃也；武哀侯、宣夫人，高皇<br /><br />&nbsp;&nbsp;&nbsp;&nbsp;帝兄姊也。号谥不称，其议尊号。”丞相臣平等请尊昭灵夫人曰昭灵后，武哀侯<br /><br />&nbsp;&nbsp;&nbsp;&nbsp;曰武哀王，宣夫人曰昭哀后，六月，赵王恢自杀。秋九月，燕王建薨。南越侵盗<br /><br />&nbsp;&nbsp;&nbsp;&nbsp;长沙，遣隆虑侯灶将兵击之。<br /><br />&nbsp;&nbsp;&nbsp;&nbsp;八年春，封中谒者张释卿为列侯。诸中官、宦者令、丞皆赐爵关内侯，食邑。<br /><br />&nbsp;&nbsp;&nbsp;&nbsp;夏，江水、汉水溢，流万余家。<br /><br />&nbsp;&nbsp;&nbsp;&nbsp;秋七月辛巳，皇太后崩于未央宫。遗诏赐诸侯王各千金，将、相、列侯下至<br /><br />&nbsp;&nbsp;&nbsp;&nbsp;郎吏各有差。大赦天下。<br /><br />&nbsp;&nbsp;&nbsp;&nbsp;上将军禄、相国产颛兵秉政，自知背高皇帝约，恐为大臣、诸侯王所诛，因<br /><br />&nbsp;&nbsp;&nbsp;&nbsp;谋作乱。时齐悼惠王子朱虚侯章在京师，以禄女为妇，知其谋，乃使人告兄齐王，<br /><br />&nbsp;&nbsp;&nbsp;&nbsp;令发兵西。章欲与太尉勃、丞相平为内应，以诛诸吕。齐王遂发兵，又诈琅邪王<br /><br />&nbsp;&nbsp;&nbsp;&nbsp;泽发其国兵，并将而西。产、禄等遣大将军灌婴将兵击之。婴至荥阳，使人谕齐<br /><br />&nbsp;&nbsp;&nbsp;&nbsp;王与连和，待吕氏变而共诛之。<br /><br />&nbsp;&nbsp;&nbsp;&nbsp;太尉勃与丞相平谋，以曲周侯郦商子寄与禄善，使人劫商令寄绐说禄曰：<br /><br />&nbsp;&nbsp;&nbsp;&nbsp;“高帝与吕后共定天下，刘氏所立九王，吕氏所立三王，皆大臣之议。事已布告<br /><br />&nbsp;&nbsp;&nbsp;&nbsp;诸侯王，诸侯王以为宜。今太后崩，帝少，足下不急之国守藩，乃为上将将兵留<br /><br />&nbsp;&nbsp;&nbsp;&nbsp;此，为大臣诸侯所疑。何不速归将军印，以兵属太尉，请梁王亦归相国印，与大<br /><br />&nbsp;&nbsp;&nbsp;&nbsp;臣盟而之国？齐兵必罢，大臣得安，足下高枕而王千里，此万世之利也。”禄然<br /><br />&nbsp;&nbsp;&nbsp;&nbsp;其计，使人报产及诸吕老人。或以为不便，计犹豫未有所决。禄信寄，与俱出游，<br /><br />&nbsp;&nbsp;&nbsp;&nbsp;过其姑吕。怒曰：“汝为将而弃军，吕氏今无处矣！”乃悉出珠玉、宝器散<br /><br />&nbsp;&nbsp;&nbsp;&nbsp;堂下，曰：“无为它人守也！”<br /><br />&nbsp;&nbsp;&nbsp;&nbsp;八月庚申，平阳侯行御史大夫事，见相国产计事。郎中令贾寿使从齐来，<br /><br />&nbsp;&nbsp;&nbsp;&nbsp;因数产曰：“王不早之国，今虽欲行，尚可得邪？”具以灌婴与齐、楚合从状告<br /><br />&nbsp;&nbsp;&nbsp;&nbsp;产。平阳侯闻其语，驰告丞相平、太尉勃。勃欲入北军，不得入。襄平侯纪通<br /><br />&nbsp;&nbsp;&nbsp;&nbsp;尚符节，乃令持节矫内勃北军。勃复令郦寄、典客刘揭说禄，曰：“帝使太尉守<br /><br />&nbsp;&nbsp;&nbsp;&nbsp;北军，欲令足下之国，急归将印，辞去。不然，祸且起。”禄遂解印属典客，而<br /><br />&nbsp;&nbsp;&nbsp;&nbsp;以兵授太尉勃。勃入军门，行令军中曰：“为吕氏右袒，为刘氏左袒。”军皆左<br /><br />&nbsp;&nbsp;&nbsp;&nbsp;袒。勃遂将北军。然尚有南军，丞相平召朱虚侯章佐勃。勃令章监军门，令平阳<br /><br />&nbsp;&nbsp;&nbsp;&nbsp;侯告卫尉，毋内相国产殿门。产不知禄已去北军，入未央宫欲为乱。殿门弗内，<br /><br />&nbsp;&nbsp;&nbsp;&nbsp;徘徊往来。平阳侯驰语太尉勃，勃尚恐不胜，未敢诵言诛之，乃谓朱虚侯章曰：<br /><br />&nbsp;&nbsp;&nbsp;&nbsp;“急入宫卫帝。”章从勃请卒千人，入未央宫掖门，见产廷中。J时，遂击产，<br /><br />&nbsp;&nbsp;&nbsp;&nbsp;产走。天大风，从官乱，莫敢斗者。逐产，杀之郎中府吏舍厕中。<br /><br />&nbsp;&nbsp;&nbsp;&nbsp;章已杀产，帝令谒者持节劳章。章欲夺节，谒者不肯，章乃从与载，因节信<br /><br />&nbsp;&nbsp;&nbsp;&nbsp;驰斩长乐卫尉吕更始。还入北军，复报太尉勃。勃起拜贺章，曰：“所患独产，<br /><br />&nbsp;&nbsp;&nbsp;&nbsp;今已诛，天下定矣。”辛酉，斩吕禄，笞杀吕。分部悉捕吕男女，无少长皆斩<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;大臣相与阴谋，以为少帝及三弟为王者皆非孝惠子，复共诛之，尊立文帝。<br /><br />&nbsp;&nbsp;&nbsp;&nbsp;语在周勃、高五王《传》。<br /><br />&nbsp;&nbsp;&nbsp;&nbsp;赞曰：孝惠、高后之时，海内得离战国之苦，君臣俱欲无为，故惠帝拱己，<br /><br />&nbsp;&nbsp;&nbsp;&nbsp;高后女主制政，不出房闼，而天下晏然，刑罚罕用，民务稼穑，衣食滋殖。</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,25);">加入书签</a><a
                        href="22.html">上一页</a>&larr;<a href="index.html">返回列表</a>&rarr;<a
                            href="27.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "22.html"; var next_page = "27.html"; var index_page = "index.html"; var sortid = "9"; var article_id = "2"; var chapter_id = "25"; var articlename = "汉书"; var chaptername = "纪 高后纪第三"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>