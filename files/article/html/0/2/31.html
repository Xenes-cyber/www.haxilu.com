<!DOCTYPE html>
<html>
<head>
<meta charset="gbk" />
<title>汉书-纪 武帝纪第六-在线阅读-哈西文学网</title>
<meta name="keywords" content="班固，汉书，纪 武帝纪第六全文，纪 武帝纪第六在线阅读 哈西文学网" />
<meta name="description" content="哈西文学网提供班固的汉书 纪 武帝纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/31.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/31.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 武帝纪第六</h1>
            <div class="link xb">
                <a href="29.html">上一页</a>&larr;<a href="index.html">返回列表</a>&rarr;<a
                    href="32.html">下一页</a></div>			
            <div id="BookText">&nbsp;&nbsp;&nbsp;&nbsp;孝武皇帝，景帝中子也，母曰王美人。年四岁立为胶东王。七岁为皇太子，<br /><br />&nbsp;&nbsp;&nbsp;&nbsp;母为皇后。十六岁，后三年正月，景帝崩。甲子，太子即皇帝位，尊皇太后窦氏<br /><br />&nbsp;&nbsp;&nbsp;&nbsp;曰太皇太后，皇后曰皇太后。三月，封皇太后同母弟田`、胜皆为列侯。<br /><br />&nbsp;&nbsp;&nbsp;&nbsp;建元元年冬十月，诏丞相、御史、列侯、中二千石、二千石、诸侯相举贤良<br /><br />&nbsp;&nbsp;&nbsp;&nbsp;方正直言极谏之士。丞相绾奏：“所举贤良，或治申、商、韩非、苏秦、张仪之<br /><br />&nbsp;&nbsp;&nbsp;&nbsp;言，乱国政，请皆罢。”奏可。<br /><br />&nbsp;&nbsp;&nbsp;&nbsp;春二月，赦天下。赐民爵一级。年八十复二算，九十复甲卒。行三铢钱。<br /><br />&nbsp;&nbsp;&nbsp;&nbsp;夏四月己已，诏曰：“古之立孝，乡里以齿，朝廷以爵，扶世导民，莫善于<br /><br />&nbsp;&nbsp;&nbsp;&nbsp;德。然即于乡里先耆艾，奉高年，古之道也。今天下孝子、顺孙愿自竭尽以承其<br /><br />&nbsp;&nbsp;&nbsp;&nbsp;亲，外迫公事，内乏资财，是以孝心阙焉，朕甚哀之。民年九十以上，已有受鬻<br /><br />&nbsp;&nbsp;&nbsp;&nbsp;法，为复子若孙，令得身帅妻妾遂其供养之事。”<br /><br />&nbsp;&nbsp;&nbsp;&nbsp;五月，诏曰：“河海润千里。其令祠官修山川之祠，为岁事，曲加礼。”<br /><br />&nbsp;&nbsp;&nbsp;&nbsp;赦吴、楚七国帑输在官者。<br /><br />&nbsp;&nbsp;&nbsp;&nbsp;秋七月，诏曰：“卫士转置送迎二万人，其省万人。罢苑马，以赐贫民。”<br /><br />&nbsp;&nbsp;&nbsp;&nbsp;议立明堂。遣使者安车蒲轮，束帛加璧，征鲁申公。<br /><br />&nbsp;&nbsp;&nbsp;&nbsp;二年冬十月，御史大夫赵绾坐请毋奏事太皇太后，及郎中令王臧皆下狱，自<br /><br />&nbsp;&nbsp;&nbsp;&nbsp;杀。丞相婴、太尉`免。<br /><br />&nbsp;&nbsp;&nbsp;&nbsp;春二月丙戌朔，日有蚀之。<br /><br />&nbsp;&nbsp;&nbsp;&nbsp;夏四月戊申，有如日夜出。<br /><br />&nbsp;&nbsp;&nbsp;&nbsp;初置茂陵邑。<br /><br />&nbsp;&nbsp;&nbsp;&nbsp;三年春，河水溢于平原，大饥，人相食。<br /><br />&nbsp;&nbsp;&nbsp;&nbsp;赐徙茂陵者户钱二十万，田二顷。初作便门桥。<br /><br />&nbsp;&nbsp;&nbsp;&nbsp;秋七月，有星孛于西北。<br /><br />&nbsp;&nbsp;&nbsp;&nbsp;济川王明坐杀太傅、中傅废迁防陵。<br /><br />&nbsp;&nbsp;&nbsp;&nbsp;闽越围东瓯，东瓯告急。遣中大夫严助持节发会稽兵，浮海救之。未至，闽<br /><br />&nbsp;&nbsp;&nbsp;&nbsp;越走，兵还。<br /><br />&nbsp;&nbsp;&nbsp;&nbsp;九月丙子晦，日有蚀之。<br /><br />&nbsp;&nbsp;&nbsp;&nbsp;四年夏，有风赤如血。六月，旱。秋九月，有星孛于东北。<br /><br />&nbsp;&nbsp;&nbsp;&nbsp;五年春，罢三铢钱，行半两钱。<br /><br />&nbsp;&nbsp;&nbsp;&nbsp;置《五经》博士。<br /><br />&nbsp;&nbsp;&nbsp;&nbsp;夏四月，平原君薨。<br /><br />&nbsp;&nbsp;&nbsp;&nbsp;五月，大蝗。<br /><br />&nbsp;&nbsp;&nbsp;&nbsp;秋八月，广川王越、清河王乘皆薨。<br /><br />&nbsp;&nbsp;&nbsp;&nbsp;六年春二月乙未，辽东高庙灾。<br /><br />&nbsp;&nbsp;&nbsp;&nbsp;夏四月壬子，高园便殿火。上素服五日。<br /><br />&nbsp;&nbsp;&nbsp;&nbsp;五月丁亥，太皇太后崩。<br /><br />&nbsp;&nbsp;&nbsp;&nbsp;秋八月，有星孛于东方，长竟天。<br /><br />&nbsp;&nbsp;&nbsp;&nbsp;闽越王郢攻南越。遣大行王恢将兵出豫章、大司农韩安国出会稽击之，未至，<br /><br />&nbsp;&nbsp;&nbsp;&nbsp;越人杀郢降，兵还。<br /><br />&nbsp;&nbsp;&nbsp;&nbsp;元光元年冬十一月，初令郡国举孝廉各一人。<br /><br />&nbsp;&nbsp;&nbsp;&nbsp;卫尉李广为骁骑将军屯云中，中尉程不识为车骑将军屯雁门，六月罢。<br /><br />&nbsp;&nbsp;&nbsp;&nbsp;夏四月，赦天下，赐民长子爵一级。复七国宗室前绝属者。<br /><br />&nbsp;&nbsp;&nbsp;&nbsp;五月，诏贤良曰：“朕闻昔在唐、虞，画像而民不犯，日月所烛，莫不率俾。<br /><br />&nbsp;&nbsp;&nbsp;&nbsp;周之成、康，刑错不用，德及鸟兽，教通四海，海外肃慎，北发渠搜，氐羌徕服；<br /><br />&nbsp;&nbsp;&nbsp;&nbsp;星辰不孛，日月不蚀，山陵不崩，川谷不塞；麟、凤在郊薮，河、洛出图书。呜<br /><br />&nbsp;&nbsp;&nbsp;&nbsp;乎，何施而臻此与！今朕获奉宗庙，夙兴以求，夜寐以思，若涉渊水，未知所济。<br /><br />&nbsp;&nbsp;&nbsp;&nbsp;猗与伟与！何行而可以章先帝之洪业休德，上参尧、舜，下配三王！朕之不敏，<br /><br />&nbsp;&nbsp;&nbsp;&nbsp;不能远德，此子大夫之所睹闻也，贤良明于古今王事之体，受策察问，咸以书对，<br /><br />&nbsp;&nbsp;&nbsp;&nbsp;著之于篇，朕亲览焉。”于是董仲舒、公孙弘等出焉。<br /><br />&nbsp;&nbsp;&nbsp;&nbsp;秋七月癸未，日有蚀之。<br /><br />&nbsp;&nbsp;&nbsp;&nbsp;二年冬十月，行幸雍，祠五。<br /><br />&nbsp;&nbsp;&nbsp;&nbsp;春，诏问公卿曰：“朕饰子女以配单于，金币文绣赂之甚厚，单于待命加<br /><br />&nbsp;&nbsp;&nbsp;&nbsp;，侵盗亡已。边境被害，朕甚闵之。今欲举兵攻之，何如？”大行王恢建议<br /><br />&nbsp;&nbsp;&nbsp;&nbsp;宜击。<br /><br />&nbsp;&nbsp;&nbsp;&nbsp;夏六月，御史大夫韩安国为护军将军，卫尉李广为骁骑将军，太仆公孙贺为<br /><br />&nbsp;&nbsp;&nbsp;&nbsp;轻车将军，大行王恢为将屯将军，太中大夫李息为材官将军，将三十万众屯马邑<br /><br />&nbsp;&nbsp;&nbsp;&nbsp;谷中，诱致单于，欲袭击之。单于入塞，觉之，走出。六月，军罢。将军王恢坐<br /><br />&nbsp;&nbsp;&nbsp;&nbsp;首谋不进，下狱死。<br /><br />&nbsp;&nbsp;&nbsp;&nbsp;秋九月，令民大T五日。<br /><br />&nbsp;&nbsp;&nbsp;&nbsp;三年春，河水徙，从顿丘东南流入勃海。<br /><br />&nbsp;&nbsp;&nbsp;&nbsp;夏五月，封高祖功臣五人后为列侯。<br /><br />&nbsp;&nbsp;&nbsp;&nbsp;河水决濮阳，泛郡十六。发卒十万救决河。起龙渊宫。<br /><br />&nbsp;&nbsp;&nbsp;&nbsp;四年冬，魏其侯窦婴有罪，弃市。<br /><br />&nbsp;&nbsp;&nbsp;&nbsp;春三月乙卯，丞相`薨。<br /><br />&nbsp;&nbsp;&nbsp;&nbsp;夏四月，陨霜杀草。五月，地震。赦天下。<br /><br />&nbsp;&nbsp;&nbsp;&nbsp;五年春正月，河间王德薨。<br /><br />&nbsp;&nbsp;&nbsp;&nbsp;夏，发巴、蜀治南夷道。又发卒万人治雁门阻险。<br /><br />&nbsp;&nbsp;&nbsp;&nbsp;秋七月，大风拔木。<br /><br />&nbsp;&nbsp;&nbsp;&nbsp;乙巳，皇后陈氏废。捕为巫蛊者，皆枭首。<br /><br />&nbsp;&nbsp;&nbsp;&nbsp;八月，螟。<br /><br />&nbsp;&nbsp;&nbsp;&nbsp;征吏民有明当世之务、习先圣之术者，县次续食，令与计偕。<br /><br />&nbsp;&nbsp;&nbsp;&nbsp;六年冬，初算商车。<br /><br />&nbsp;&nbsp;&nbsp;&nbsp;春，穿漕渠通渭。<br /><br />&nbsp;&nbsp;&nbsp;&nbsp;匈奴入上谷，杀略吏民。遣车骑将军卫青出上谷，骑将军公孙敖出代，轻车<br /><br />&nbsp;&nbsp;&nbsp;&nbsp;将军公孙贺出云中，骁骑将军李广出雁门。青至龙城，获首虏七百级。广、敖失<br /><br />&nbsp;&nbsp;&nbsp;&nbsp;师而还。诏曰：“夷狄无义，所从来久。间者匈奴数寇边境，故遣将抚师。古者<br /><br />&nbsp;&nbsp;&nbsp;&nbsp;治兵振旅，因遭虏之方入，将吏新会，上下未辑。代郡将军敖、雁门将军广所任<br /><br />&nbsp;&nbsp;&nbsp;&nbsp;不肖，校尉又背义妄行，弃军而北，少吏犯禁。用兵之法：不勤不教，将率之过<br /><br />&nbsp;&nbsp;&nbsp;&nbsp;也；教令宣明，不能尽力，士卒之罪也。将军已下廷尉，使理正之，而又加法于<br /><br />&nbsp;&nbsp;&nbsp;&nbsp;士卒，二者并行，非仁圣之心。朕闵众庶陷害，欲刷耻改行，复奉正义，厥路亡<br /><br />&nbsp;&nbsp;&nbsp;&nbsp;由。其赦雁门、代郡军士不循法者。”<br /><br />&nbsp;&nbsp;&nbsp;&nbsp;夏，大旱，蝗。<br /><br />&nbsp;&nbsp;&nbsp;&nbsp;六月，行幸雍。<br /><br />&nbsp;&nbsp;&nbsp;&nbsp;秋，匈奴盗边。遣将军韩安国屯渔阳。<br /><br />&nbsp;&nbsp;&nbsp;&nbsp;元朔元年冬十一月，诏曰：“公卿大夫，所使总方略，壹统类，广教化，美<br /><br />&nbsp;&nbsp;&nbsp;&nbsp;风俗也。夫本仁祖义，褒德禄贤，劝善刑暴，五帝、三王所由昌也。朕夙兴夜寐，<br /><br />&nbsp;&nbsp;&nbsp;&nbsp;嘉与宇内之士臻于斯路。故旅耆老，复孝敬，选豪俊，讲文学，稽参政事，祈进<br /><br />&nbsp;&nbsp;&nbsp;&nbsp;民心，深诏执事，兴廉举孝，庶几成风，绍休圣绪。夫十室之邑，必有忠信；三<br /><br />&nbsp;&nbsp;&nbsp;&nbsp;人并行，厥有我师。今或至阖郡而不荐一人，是化不下究，而积行之君子雍于上<br /><br />&nbsp;&nbsp;&nbsp;&nbsp;闻也。二千石官长纪纲人伦，将何以佐朕烛幽隐，劝元元，厉蒸庶，崇乡党之训<br /><br />&nbsp;&nbsp;&nbsp;&nbsp;哉？且进贤受上赏，蔽贤蒙显戮，古之道也。其与中二千石、礼官、博士议不举<br /><br />&nbsp;&nbsp;&nbsp;&nbsp;者罪。”有司奏议曰：“古者，诸候贡士，壹适谓之好德，再适谓之贤贤，三适<br /><br />&nbsp;&nbsp;&nbsp;&nbsp;谓之有功，乃加九锡；不贡士，壹则黜爵，再则黜地，三而黜，爵、地毕矣。夫<br /><br />&nbsp;&nbsp;&nbsp;&nbsp;附下罔上者死，附上罔下者刑；与闻国政而无益于民者斥；在上位而不能进贤者<br /><br />&nbsp;&nbsp;&nbsp;&nbsp;退，此所以劝善黜恶也。今诏书昭先帝圣绪，令二千石举孝廉，所以化元元，移<br /><br />&nbsp;&nbsp;&nbsp;&nbsp;风易俗也。不举孝，不奉诏，当以不敬论。不察廉，不胜任也，当免。”奏可。<br /><br />&nbsp;&nbsp;&nbsp;&nbsp;十二月，江都王非薨。<br /><br />&nbsp;&nbsp;&nbsp;&nbsp;春三月甲子，立皇后卫兵。诏曰：“朕闻天地不变，不成施化；阴阳不变，<br /><br />&nbsp;&nbsp;&nbsp;&nbsp;物不畅茂。《易》曰‘通其变，使民不倦’。《诗》云‘九变复贯，知言之选’。<br /><br />&nbsp;&nbsp;&nbsp;&nbsp;朕嘉唐、虞而乐殷、周，据旧以鉴新。其赦天下，与民更始。诸逋贷及辞讼在孝<br /><br />&nbsp;&nbsp;&nbsp;&nbsp;景后三年以前，皆勿听治。”<br /><br />&nbsp;&nbsp;&nbsp;&nbsp;秋，匈奴入辽西，杀太守；入渔阳、雁门，败都尉，杀略三千余人。遣将军<br /><br />&nbsp;&nbsp;&nbsp;&nbsp;卫青出雁门，将军李息出代，获首虏数千级。<br /><br />&nbsp;&nbsp;&nbsp;&nbsp;东夷D君南闾等口二十八万人降，为苍海郡。<br /><br />&nbsp;&nbsp;&nbsp;&nbsp;鲁王馀、长沙王发皆薨。<br /><br />&nbsp;&nbsp;&nbsp;&nbsp;二年冬，赐淮南王、川王几杖，毋朝。<br /><br />&nbsp;&nbsp;&nbsp;&nbsp;春正月，诏曰：“梁王、城阳王亲慈同生，愿以邑分弟，其许之，诸侯王请<br /><br />&nbsp;&nbsp;&nbsp;&nbsp;与子弟邑者，朕将亲览，使有列位焉。”于是藩国始分，而子弟毕侯矣。<br /><br />&nbsp;&nbsp;&nbsp;&nbsp;匈奴入上谷、渔阳、杀略吏民千余人。遣将军卫青、李息出云中，至高阙，<br /><br />&nbsp;&nbsp;&nbsp;&nbsp;遂西至符离，获首虏数千级。收河南地，置朔方、五原郡。<br /><br />&nbsp;&nbsp;&nbsp;&nbsp;三月乙亥晦，日有蚀之。<br /><br />&nbsp;&nbsp;&nbsp;&nbsp;夏，募民徙朔方十万口。又徙郡国豪杰及訾三百万以上于茂陵。<br /><br />&nbsp;&nbsp;&nbsp;&nbsp;秋，燕王定国有罪，自杀。<br /><br />&nbsp;&nbsp;&nbsp;&nbsp;三年春，罢苍海郡。<br /><br />&nbsp;&nbsp;&nbsp;&nbsp;三月，诏曰：“夫刑罚所以防奸也，内长文所以见爱也。以百姓之未洽于教<br /><br />&nbsp;&nbsp;&nbsp;&nbsp;化，朕嘉与士大夫日新厥业，祗而不解。其赦天下。”<br /><br />&nbsp;&nbsp;&nbsp;&nbsp;夏，匈奴入代，杀太守；入雁门，杀略千余人。<br /><br />&nbsp;&nbsp;&nbsp;&nbsp;六月庚午，皇太后崩。<br /><br />&nbsp;&nbsp;&nbsp;&nbsp;秋，罢西南夷，城朔方城。令民大T五日。<br /><br />&nbsp;&nbsp;&nbsp;&nbsp;四年冬，行幸甘泉。<br /><br />&nbsp;&nbsp;&nbsp;&nbsp;夏，匈奴入代、定襄、上郡，杀略数千人。<br /><br />&nbsp;&nbsp;&nbsp;&nbsp;五年春，大旱。大将军卫青将六将军兵十余万人出朔方、高阙，获首虏万五<br /><br />&nbsp;&nbsp;&nbsp;&nbsp;千级。<br /><br />&nbsp;&nbsp;&nbsp;&nbsp;夏六月，诏曰：“盖闻导民以礼，风之以乐。今礼坏乐崩，朕甚闵焉。故详<br /><br />&nbsp;&nbsp;&nbsp;&nbsp;延天下方闻之士，咸荐诸朝。其令礼官劝学，讲议洽闻，举遗举礼，以为天下先。<br /><br />&nbsp;&nbsp;&nbsp;&nbsp;太常其议予博士弟子，崇乡党之化，以厉贤材焉。”丞相弘请为博士置弟子员，<br /><br />&nbsp;&nbsp;&nbsp;&nbsp;学者益广。<br /><br />&nbsp;&nbsp;&nbsp;&nbsp;秋，匈奴入代，杀都尉。<br /><br />&nbsp;&nbsp;&nbsp;&nbsp;六年春二月，大将军卫青将六将军兵十余万骑出定襄，斩首三千余级。还，<br /><br />&nbsp;&nbsp;&nbsp;&nbsp;休士马于定襄、云中、雁门。赦天下。<br /><br />&nbsp;&nbsp;&nbsp;&nbsp;夏四月，卫青复将六将军绝幕，大克获。前将军赵信军败，降匈奴。右将军<br /><br />&nbsp;&nbsp;&nbsp;&nbsp;苏建亡军，独自脱还，赎为庶人。<br /><br />&nbsp;&nbsp;&nbsp;&nbsp;六月，诏曰：“朕闻五帝不相复礼，三代不同法，所由殊路而建德一也。盖<br /><br />&nbsp;&nbsp;&nbsp;&nbsp;孔子对定公以徕远，哀公以论臣，景公以节用，非期不同，所急异务也。今中国<br /><br />&nbsp;&nbsp;&nbsp;&nbsp;一统而北边未安，朕甚悼之。日者大将军巡朔方，征匈奴，斩首虏万八千级，诸<br /><br />&nbsp;&nbsp;&nbsp;&nbsp;禁锢及有过者，咸蒙厚赏，得免、减罪。今大将军仍复克获，斩首虏万九千级，<br /><br />&nbsp;&nbsp;&nbsp;&nbsp;受爵赏而欲移卖者，无所流<贝也>。其议为令。”有司奏请置武功赏官，以宠战<br /><br />&nbsp;&nbsp;&nbsp;&nbsp;士。<br /><br />&nbsp;&nbsp;&nbsp;&nbsp;元狩元年冬十月，行幸雍，祠五。获白麟，作《白麟之歌》。<br /><br />&nbsp;&nbsp;&nbsp;&nbsp;十一月，淮南王安、衡山王赐谋反，诛。党与死者数万人。<br /><br />&nbsp;&nbsp;&nbsp;&nbsp;十二月，大雨雪，民冻死。<br /><br />&nbsp;&nbsp;&nbsp;&nbsp;夏四月，赦天下。<br /><br />&nbsp;&nbsp;&nbsp;&nbsp;丁卯，立皇太子。赐中二千石爵右庶长，民为父后者一级。诏曰：“朕闻咎<br /><br />&nbsp;&nbsp;&nbsp;&nbsp;繇对禹，曰在知人，知人则哲，惟帝难之。盖君者，心也，民犹支体，支体伤则<br /><br />&nbsp;&nbsp;&nbsp;&nbsp;心怛。日者淮南、衡山修文学，流货赂，两国接壤，怵于邪说，而造篡弑，此<br /><br />&nbsp;&nbsp;&nbsp;&nbsp;朕之不德。《诗》云：‘忧心惨惨，念国之为虐。’已赦天下，涤除与之更始。<br /><br />&nbsp;&nbsp;&nbsp;&nbsp;朕嘉孝弟、力田，哀夫老g、孤、寡、鳏、独或匮于衣食，甚怜愍焉。其遣谒<br /><br />&nbsp;&nbsp;&nbsp;&nbsp;者巡行天下，存问致赐。曰：‘皇帝使谒者赐县三老、孝者帛，人五匹；乡三老、<br /><br />&nbsp;&nbsp;&nbsp;&nbsp;弟者、力田帛，人三匹；年九十以上及鳏、寡、孤、独帛，人二匹，絮三斤；八<br /><br />&nbsp;&nbsp;&nbsp;&nbsp;十以上米，人三石。有冤失职，使者以闻。县、乡即赐，毋赘聚。’”<br /><br />&nbsp;&nbsp;&nbsp;&nbsp;五月乙巳晦，日有蚀之。<br /><br />&nbsp;&nbsp;&nbsp;&nbsp;匈奴入上谷，杀数百人。<br /><br />&nbsp;&nbsp;&nbsp;&nbsp;二年冬十月，行幸雍，祠五。<br /><br />&nbsp;&nbsp;&nbsp;&nbsp;春三月戊寅，丞相弘薨。<br /><br />&nbsp;&nbsp;&nbsp;&nbsp;遣骠骑将军霍去病出陇西，至皋兰，斩首八千余级。<br /><br />&nbsp;&nbsp;&nbsp;&nbsp;夏，马生余吾水中。南越献驯象、能言鸟。<br /><br />&nbsp;&nbsp;&nbsp;&nbsp;将军去病、公孙敖出北地二千余里，过居延，斩首虏三万余级。<br /><br />&nbsp;&nbsp;&nbsp;&nbsp;匈奴入雁门，杀略数百人。遣卫尉张骞、郎中令李广皆出右北平。广杀匈奴<br /><br />&nbsp;&nbsp;&nbsp;&nbsp;三千余人，尽亡其军四千人，独身脱还，及公孙敖、张骞皆后期，当斩，赎为庶<br /><br />&nbsp;&nbsp;&nbsp;&nbsp;人。<br /><br />&nbsp;&nbsp;&nbsp;&nbsp;江都王建有罪，自杀。胶东王寄薨。<br /><br />&nbsp;&nbsp;&nbsp;&nbsp;秋，匈奴昆邪王杀休屠王，并将其众合四万余人来降，置五属国以处之。以<br /><br />&nbsp;&nbsp;&nbsp;&nbsp;其地为武威、酒泉郡。<br /><br />&nbsp;&nbsp;&nbsp;&nbsp;三年春，有星孛于东方。<br /><br />&nbsp;&nbsp;&nbsp;&nbsp;夏五月，赦天下。立胶东康王少子庆为六安王。封故相哈萧何曾孙庆为列侯。<br /><br />&nbsp;&nbsp;&nbsp;&nbsp;秋，匈奴入右北平、定襄，杀略千余人。<br /><br />&nbsp;&nbsp;&nbsp;&nbsp;遣谒者劝有水灾郡种宿麦。举吏民能假贷贫民者以名闻。<br /><br />&nbsp;&nbsp;&nbsp;&nbsp;减陇西、北地、上郡戍卒半。<br /><br />&nbsp;&nbsp;&nbsp;&nbsp;发谪吏穿昆明池。<br /><br />&nbsp;&nbsp;&nbsp;&nbsp;四年冬，有司言关东贫民徙陇西、北地、西河、上郡、会稽凡七十二万五千<br /><br />&nbsp;&nbsp;&nbsp;&nbsp;口，县官衣食振业，用度不足，请收银、锡造白金及皮币以足用。初算缗钱。<br /><br />&nbsp;&nbsp;&nbsp;&nbsp;春，有星孛于东北。<br /><br />&nbsp;&nbsp;&nbsp;&nbsp;夏，有长星出于西北。<br /><br />&nbsp;&nbsp;&nbsp;&nbsp;大将军卫青将四将军出定襄，将军去病出代，各将五万骑。步兵踵军后数十<br /><br />&nbsp;&nbsp;&nbsp;&nbsp;万人。青至幕北围单于，斩首万九千级，至阗颜山乃还。去病与左贤王战，斩获<br /><br />&nbsp;&nbsp;&nbsp;&nbsp;首虏七万余级，封狼居胥山乃还。两军士死者数万人。前将军广、后将军食其皆<br /><br />&nbsp;&nbsp;&nbsp;&nbsp;后期。广自杀，食其赎死。<br /><br />&nbsp;&nbsp;&nbsp;&nbsp;五年春三月甲午，丞相李蔡有罪，自杀。<br /><br />&nbsp;&nbsp;&nbsp;&nbsp;天下马少，平牡马，匹二十万。<br /><br />&nbsp;&nbsp;&nbsp;&nbsp;罢半两钱，行五铢钱。<br /><br />&nbsp;&nbsp;&nbsp;&nbsp;徙天下奸猾吏民于边。<br /><br />&nbsp;&nbsp;&nbsp;&nbsp;六年冬十月，赐丞相以下至吏二千石金，千石以下至乘从者帛，蛮夷锦各有<br /><br />&nbsp;&nbsp;&nbsp;&nbsp;差。<br /><br />&nbsp;&nbsp;&nbsp;&nbsp;雨水亡冰。<br /><br />&nbsp;&nbsp;&nbsp;&nbsp;夏四月乙巳，庙立皇子闳为齐王，旦为燕王，胥为广陵王。初作诰。<br /><br />&nbsp;&nbsp;&nbsp;&nbsp;六月，诏曰：“日者有司以币轻多奸，农伤而未众，又禁兼并之涂，故改币<br /><br />&nbsp;&nbsp;&nbsp;&nbsp;以约之。稽诸往古，制宜于今。废期有月，而山泽之民未谕。夫仁行而从善，义<br /><br />&nbsp;&nbsp;&nbsp;&nbsp;立则俗易，意奉宪者所以导之未明与？将百姓所安殊路，而挢虔吏因乘势以侵蒸<br /><br />&nbsp;&nbsp;&nbsp;&nbsp;庶邪？何纷然其扰也！今遣博士大等六人分循行天下，存问鳏、寡、废、疾，无<br /><br />&nbsp;&nbsp;&nbsp;&nbsp;以自振业者贷与之。谕三老、孝弟以为民师，举独行之君子，征诣行在所。朕嘉<br /><br />&nbsp;&nbsp;&nbsp;&nbsp;贤者，乐知其人。广宣厥道，士有特招，使者之任也。详问隐处亡位及冤失职、<br /><br />&nbsp;&nbsp;&nbsp;&nbsp;奸猾为害、野荒治苛者，举奏。郡国有所以为便者，上丞相、御史以闻。”<br /><br />&nbsp;&nbsp;&nbsp;&nbsp;秋九月，大司马骠骑将军去病薨。<br /><br />&nbsp;&nbsp;&nbsp;&nbsp;元鼎元年夏五月，赦天下，大T五日。<br /><br />&nbsp;&nbsp;&nbsp;&nbsp;得鼎汾水上。<br /><br />&nbsp;&nbsp;&nbsp;&nbsp;济东王彭离有罪，废徙上庸。<br /><br />&nbsp;&nbsp;&nbsp;&nbsp;二年冬十一月，御史大夫张汤有罪，自杀。<br /><br />&nbsp;&nbsp;&nbsp;&nbsp;十二月，丞相青翟下狱死。<br /><br />&nbsp;&nbsp;&nbsp;&nbsp;春，起柏梁台。<br /><br />&nbsp;&nbsp;&nbsp;&nbsp;三月，大雨雪。夏，大水，关东饿死者以千数。<br /><br />&nbsp;&nbsp;&nbsp;&nbsp;秋九月，诏曰：“仁不异远，义不辞难，今京师虽未为丰年，山林、池泽之<br /><br />&nbsp;&nbsp;&nbsp;&nbsp;饶与民共之。今水潦移于江南，迫隆冬至，朕惧其饥寒不活。江南之地，火耕水<br /><br />&nbsp;&nbsp;&nbsp;&nbsp;耨，方下巴、蜀之粟致之江陵，遣博士中等分循行，谕告所抵，无令重困。吏民<br /><br />&nbsp;&nbsp;&nbsp;&nbsp;有振救饥民免其厄者，具举以闻。”<br /><br />&nbsp;&nbsp;&nbsp;&nbsp;三年冬，徙函谷关于新安。以故关为弘农具。<br /><br />&nbsp;&nbsp;&nbsp;&nbsp;十一月，令民告缗者以其半与之。<br /><br />&nbsp;&nbsp;&nbsp;&nbsp;正月戊子，阳陵园火。<br /><br />&nbsp;&nbsp;&nbsp;&nbsp;夏四月，雨雹，关东郡国十余饥，人相食。<br /><br />&nbsp;&nbsp;&nbsp;&nbsp;常山王舜薨。子d嗣立，有罪，废徙房陵。<br /><br />&nbsp;&nbsp;&nbsp;&nbsp;四年冬十月，行幸雍，祠五。赐民爵一级，女子百户牛、酒。行自夏阳，<br /><br />&nbsp;&nbsp;&nbsp;&nbsp;东幸汾阴。<br /><br />&nbsp;&nbsp;&nbsp;&nbsp;十一月甲子，立后土祠于汾阴上。礼毕，行幸荥阳。还至洛阳，诏曰：<br /><br />&nbsp;&nbsp;&nbsp;&nbsp;“祭地翼州，瞻望河、洛，巡省豫州，观于周室，邈而无祀。询问耆老，乃得孽<br /><br />&nbsp;&nbsp;&nbsp;&nbsp;子嘉。其封嘉为周子南君，以奉周祀。”<br /><br />&nbsp;&nbsp;&nbsp;&nbsp;春二月，中山王胜薨。<br /><br />&nbsp;&nbsp;&nbsp;&nbsp;夏，封方士栾大为乐通侯，位上将军。<br /><br />&nbsp;&nbsp;&nbsp;&nbsp;六月，得宝鼎后土祠旁。秋，马生渥洼水中。作《宝鼎》、《天马》之歌。<br /><br />&nbsp;&nbsp;&nbsp;&nbsp;立常山宪王子商为洒水王。<br /><br />&nbsp;&nbsp;&nbsp;&nbsp;五年冬十月，行幸雍，祠五。遂逾陇，登空同，西临祖厉河而还。<br /><br />&nbsp;&nbsp;&nbsp;&nbsp;十一月辛巳朔旦，冬至。立泰于甘泉。天子亲郊见，朝日夕月。诏曰：<br /><br />&nbsp;&nbsp;&nbsp;&nbsp;“朕以眇身托于王侯之上，德未能绥民，民或饥寒，故巡祭后土以祈丰年。冀州<br /><br />&nbsp;&nbsp;&nbsp;&nbsp;壤乃显文鼎，获荐于庙。渥洼水出马，朕其御焉。战战兢兢，惧不克任，思<br /><br />&nbsp;&nbsp;&nbsp;&nbsp;昭天地，内惟自新。《诗》云：‘四牡翼翼，以征不服。’亲省边垂，用事所极。<br /><br />&nbsp;&nbsp;&nbsp;&nbsp;望见秦一，修天文禅。辛卯夜，若景光十有二明。《易》曰：‘先甲三日，后甲<br /><br />&nbsp;&nbsp;&nbsp;&nbsp;三日。’朕甚念年岁未咸登，饬躬斋戒，丁酉，拜况于郊。”<br /><br />&nbsp;&nbsp;&nbsp;&nbsp;夏四月，南越王相吕嘉反，杀汉使者及其王、王太后。赦天下。<br /><br />&nbsp;&nbsp;&nbsp;&nbsp;丁丑晦，日有蚀之。<br /><br />&nbsp;&nbsp;&nbsp;&nbsp;秋，蛙、虾蟆斗。<br /><br />&nbsp;&nbsp;&nbsp;&nbsp;遣伏波将军路博德出桂阳，下湟水；楼船将军杨仆出豫章，下浈水；归义越<br /><br />&nbsp;&nbsp;&nbsp;&nbsp;侯严为戈船将军，出零陵，下离水；甲为下濑将军，下苍梧。皆将罪人，江、淮<br /><br />&nbsp;&nbsp;&nbsp;&nbsp;以南楼船十万人，越驰义侯遗别将巴、蜀罪人，发夜郎兵，下柯江，咸会番禺。<br /><br />&nbsp;&nbsp;&nbsp;&nbsp;九月，列侯坐献黄金酎祭宗庙不如法夺爵者百六人，丞相赵周下狱死。乐通<br /><br />&nbsp;&nbsp;&nbsp;&nbsp;侯栾大坐诬罔要斩。<br /><br />&nbsp;&nbsp;&nbsp;&nbsp;西羌众十万人反，与匈奴通使，攻故安，围⒑薄Ｐ倥入五原，杀太守。<br /><br />&nbsp;&nbsp;&nbsp;&nbsp;六年冬十月，发陇西、天水、安定骑士及中尉、河南、河内卒十万人，遣将<br /><br />&nbsp;&nbsp;&nbsp;&nbsp;军李息、郎中令徐自为征西羌，平之。<br /><br />&nbsp;&nbsp;&nbsp;&nbsp;行东，将幸缑氏，至左邑桐乡，闻南越破，以为闻喜县。<br /><br />&nbsp;&nbsp;&nbsp;&nbsp;春，至汲新中乡，得吕嘉首，以为获嘉县。驰义侯遗兵未及下，上便令征西<br /><br />&nbsp;&nbsp;&nbsp;&nbsp;南夷，平之。遂定越地，以为南海、苍梧、郁林、合浦、交n、九真、日南、<br /><br />&nbsp;&nbsp;&nbsp;&nbsp;珠、儋耳郡。定西南夷，以为武都、柯、越`、沈黎、文山郡。<br /><br />&nbsp;&nbsp;&nbsp;&nbsp;秋，东越王馀善反，攻杀汉将、吏。遣横海将军韩说、中尉王温舒出会稽，<br /><br />&nbsp;&nbsp;&nbsp;&nbsp;楼船将军杨仆出豫章击之。又遣浮沮将军公孙贺出九原，匈河将军赵破奴出令居，<br /><br />&nbsp;&nbsp;&nbsp;&nbsp;皆二千余里，不见虏而还。乃分武威、酒泉地置张掖、敦煌郡，徙民以实之。<br /><br />&nbsp;&nbsp;&nbsp;&nbsp;元封元年冬十月，诏曰：“南越、东瓯咸伏其辜，西蛮、北夷颇未辑睦。朕<br /><br />&nbsp;&nbsp;&nbsp;&nbsp;将巡边垂，择兵振旅，躬秉武节，置十二部将军，亲帅师焉。”行自云阳，北历<br /><br />&nbsp;&nbsp;&nbsp;&nbsp;上郡、西河、五原，出长城，北登单于台，至朔方，临北河。勒兵十八万骑，旌<br /><br />&nbsp;&nbsp;&nbsp;&nbsp;旗径千余里，威震匈奴。遣使者告单于曰：“南越王头已县于汉北阙矣。单于能<br /><br />&nbsp;&nbsp;&nbsp;&nbsp;战，天子自将待边；不能，亟来臣服。何但亡匿幕北寒苦之地为！”匈奴焉。<br /><br />&nbsp;&nbsp;&nbsp;&nbsp;还，祠黄帝于桥山，乃归甘泉。<br /><br />&nbsp;&nbsp;&nbsp;&nbsp;东越杀王馀善降。诏曰：“东越险阻反复，为后世患，迁其民于江、淮间。”<br /><br />&nbsp;&nbsp;&nbsp;&nbsp;遂虚其地。<br /><br />&nbsp;&nbsp;&nbsp;&nbsp;春正，行幸缑氏。诏曰：“朕用事华山，至于中岳，”获，见夏后启<br /><br />&nbsp;&nbsp;&nbsp;&nbsp;母石。翌日，亲登嵩高，御史乘属，在庙旁吏卒咸闻呼万岁者三。登礼罔不答。<br /><br />&nbsp;&nbsp;&nbsp;&nbsp;其令祠官加增太室祠，禁无伐其草木。以山下户三百为之奉邑，名曰崇高，独给<br /><br />&nbsp;&nbsp;&nbsp;&nbsp;祠，复亡所与。”行，遂东巡海上。<br /><br />&nbsp;&nbsp;&nbsp;&nbsp;夏四月癸卯，上还，登封泰山，降坐明堂。诏曰：“朕以眇身承至尊，兢兢<br /><br />&nbsp;&nbsp;&nbsp;&nbsp;焉惟德菲薄，不明于礼乐，故用事八神，遭天地况施，著见景象，屑然如有闻。<br /><br />&nbsp;&nbsp;&nbsp;&nbsp;震于怪物，欲止不敢，遂登封泰山，至于梁父，然后升礻肃然。自新，嘉与士<br /><br />&nbsp;&nbsp;&nbsp;&nbsp;大夫更始，其以十月为元封元年。行所巡至，博、奉高、蛇丘、历城、梁父，民<br /><br />&nbsp;&nbsp;&nbsp;&nbsp;田租逋赋、贷，已除。加年七十以上孤、寡帛，人二匹。四县无出今年算。赐天<br /><br />&nbsp;&nbsp;&nbsp;&nbsp;下民爵一级，女子百户牛、酒。”<br /><br />&nbsp;&nbsp;&nbsp;&nbsp;行自泰山，复东巡海上，至碣石。自辽西历北边九原，归于甘泉。<br /><br />&nbsp;&nbsp;&nbsp;&nbsp;秋，有星孛于东井，又孛于三台。<br /><br />&nbsp;&nbsp;&nbsp;&nbsp;齐王闳薨。<br /><br />&nbsp;&nbsp;&nbsp;&nbsp;二年冬十月，行幸雍，祠五。<br /><br />&nbsp;&nbsp;&nbsp;&nbsp;春，幸缑氏，遂至东莱。<br /><br />&nbsp;&nbsp;&nbsp;&nbsp;夏四月，还祠泰山。至瓠子，临决河，命从臣将军以下皆负薪塞河堤，作<br /><br />&nbsp;&nbsp;&nbsp;&nbsp;《瓠子之歌》。赦所过徙，赐孤、独、高年米，人四石。还，作甘泉通天台、长<br /><br />&nbsp;&nbsp;&nbsp;&nbsp;安飞廉馆。<br /><br />&nbsp;&nbsp;&nbsp;&nbsp;朝鲜王攻杀辽东都尉，乃募天下死罪击朝鲜。<br /><br />&nbsp;&nbsp;&nbsp;&nbsp;六月，诏曰：“甘泉宫内中产芝，九茎连叶。上帝博临，不异下房，赐朕弘<br /><br />&nbsp;&nbsp;&nbsp;&nbsp;休。其赦天下，赐云阳都百户牛、酒。”作《芝房之歌》。<br /><br />&nbsp;&nbsp;&nbsp;&nbsp;秋，作明堂于泰山下。<br /><br />&nbsp;&nbsp;&nbsp;&nbsp;遣楼船将军杨仆、左将军荀彘将应募罪人击朝鲜。又遣将军郭昌、中郎将卫<br /><br />&nbsp;&nbsp;&nbsp;&nbsp;广发巴、蜀兵平西南夷未服者，以为益州郡。<br /><br />&nbsp;&nbsp;&nbsp;&nbsp;三年在，作角抵戏，三百里内皆观。<br /><br />&nbsp;&nbsp;&nbsp;&nbsp;夏，朝鲜斩其王右渠降，以其地为乐浪、临屯、玄菟、真番郡。<br /><br />&nbsp;&nbsp;&nbsp;&nbsp;楼船将军杨仆坐失亡多免为庶民，左将军荀彘坐争功弃市。<br /><br />&nbsp;&nbsp;&nbsp;&nbsp;秋七月，胶西王端薨。<br /><br />&nbsp;&nbsp;&nbsp;&nbsp;武都氐人反，分徙酒泉郡。<br /><br />&nbsp;&nbsp;&nbsp;&nbsp;四年冬十月，行幸雍，祠五。通回中道，遂北出萧关，历独鹿，鸣泽，自<br /><br />&nbsp;&nbsp;&nbsp;&nbsp;代而还，幸河东。<br /><br />&nbsp;&nbsp;&nbsp;&nbsp;春三月，祠后土。诏曰：“朕躬祭后土地o，见光集于灵坛，一夜三烛。幸<br /><br />&nbsp;&nbsp;&nbsp;&nbsp;中都宫，殿上见光。其赦汾阴、夏阳、中都死罪以下，赐三县及杨氏皆无出今年<br /><br />&nbsp;&nbsp;&nbsp;&nbsp;租赋。”<br /><br />&nbsp;&nbsp;&nbsp;&nbsp;夏，大旱，民多麝滤馈<br /><br />&nbsp;&nbsp;&nbsp;&nbsp;秋，以匈奴弱，可遂臣服，乃遣使说之。单于使来，死京师。匈奴寇边，遣<br /><br />&nbsp;&nbsp;&nbsp;&nbsp;拔胡将军郭昌屯朔方。<br /><br />&nbsp;&nbsp;&nbsp;&nbsp;五年冬，行南巡狩，至于盛唐，望祀虞舜于九嶷。登天柱山，自寻阳浮江，<br /><br />&nbsp;&nbsp;&nbsp;&nbsp;亲射蛟江中，获之。舳舻千里，薄枞阳而出，作《盛唐枞阳之歌》。遂北至琅邪，<br /><br />&nbsp;&nbsp;&nbsp;&nbsp;并海，所过，礼祠其名山大川。<br /><br />&nbsp;&nbsp;&nbsp;&nbsp;春三月，还至泰山，增封。甲子，祠高祖于明堂，以配上帝，因朝诸侯王、<br /><br />&nbsp;&nbsp;&nbsp;&nbsp;列侯，受郡国计。<br /><br />&nbsp;&nbsp;&nbsp;&nbsp;夏四月，诏曰：“朕巡荆、扬、辑江、淮物，会大海气，以合泰山。上天见<br /><br />&nbsp;&nbsp;&nbsp;&nbsp;象，增修封禅。其赦天下。所幸县毋出今年租赋，赐鳏、寡、孤、独帛，贫穷者<br /><br />&nbsp;&nbsp;&nbsp;&nbsp;粟。”还幸甘泉，郊泰。<br /><br />&nbsp;&nbsp;&nbsp;&nbsp;大司马大将军青薨。<br /><br />&nbsp;&nbsp;&nbsp;&nbsp;初置刺史部十三州。名臣文武欲尽，诏曰：“盖有非常之功，必待非常之人，<br /><br />&nbsp;&nbsp;&nbsp;&nbsp;故马或奔y而致千里，士或有负俗之累而立功名。夫泛驾之马，驰之士，<br /><br />&nbsp;&nbsp;&nbsp;&nbsp;亦在御之而已。其令州、郡察吏、民有茂材、异等可为将、相及使绝国者。”<br /><br />&nbsp;&nbsp;&nbsp;&nbsp;六年冬，行幸回中。<br /><br />&nbsp;&nbsp;&nbsp;&nbsp;春，作首山宫。<br /><br />&nbsp;&nbsp;&nbsp;&nbsp;三月，行幸河东，祠后土。诏曰：“朕礼首山，昆田出珍物，化或为黄金。<br /><br />&nbsp;&nbsp;&nbsp;&nbsp;祭后土，神光三烛。其赦汾阴殊死以下，赐天下贫民布、帛，人一匹。”<br /><br />&nbsp;&nbsp;&nbsp;&nbsp;益州、昆明反，赦京师亡命令从军，遣拔胡将军郭昌将以击之。<br /><br />&nbsp;&nbsp;&nbsp;&nbsp;夏，京师民观角抵于上林平乐馆。<br /><br />&nbsp;&nbsp;&nbsp;&nbsp;秋，大旱，蝗。<br /><br />&nbsp;&nbsp;&nbsp;&nbsp;太初元年冬十月，行幸泰山。<br /><br />&nbsp;&nbsp;&nbsp;&nbsp;十一月甲子朔旦，冬至，祀上帝于明堂。<br /><br />&nbsp;&nbsp;&nbsp;&nbsp;乙酉，柏梁台灾。<br /><br />&nbsp;&nbsp;&nbsp;&nbsp;十二月，礻高里，祠后土。东临勃海，望祠蓬莱。春，还，受计于甘泉。<br /><br />&nbsp;&nbsp;&nbsp;&nbsp;二月，起建章宫。<br /><br />&nbsp;&nbsp;&nbsp;&nbsp;夏五月，正历，以正月为岁首。色上黄，数用五，定官名，协音律。<br /><br />&nbsp;&nbsp;&nbsp;&nbsp;遣因f将军公孙敖筑塞外受降城。<br /><br />&nbsp;&nbsp;&nbsp;&nbsp;秋八月，行幸安定。遣贰师将军李广利发天下谪民西征大宛。<br /><br />&nbsp;&nbsp;&nbsp;&nbsp;蝗从东方飞至敦煌。<br /><br />&nbsp;&nbsp;&nbsp;&nbsp;二年春正月戊申，丞相庆薨。<br /><br />&nbsp;&nbsp;&nbsp;&nbsp;三月，行幸河东，祠后土。令天下大T五日，|五日，祠门户，比腊。<br /><br />&nbsp;&nbsp;&nbsp;&nbsp;夏四月，诏曰：“朕用事介山，祭后土，皆有光应。其赦汾阴、安邑殊死以<br /><br />&nbsp;&nbsp;&nbsp;&nbsp;下。”<br /><br />&nbsp;&nbsp;&nbsp;&nbsp;五月，籍吏民马补车骑马。<br /><br />&nbsp;&nbsp;&nbsp;&nbsp;秋，蝗。遣浚稽将军赵破奴二万骑出朔方击匈奴，不还。<br /><br />&nbsp;&nbsp;&nbsp;&nbsp;冬十二月，御史大夫p宽卒。<br /><br />&nbsp;&nbsp;&nbsp;&nbsp;三年春正月，行东巡海上。<br /><br />&nbsp;&nbsp;&nbsp;&nbsp;夏四月，还，修封泰山，礻石闾。<br /><br />&nbsp;&nbsp;&nbsp;&nbsp;遣光禄勋徐自为筑五原塞外列城，西北至卢朐，游击将军韩说将兵屯之。强<br /><br />&nbsp;&nbsp;&nbsp;&nbsp;弩都尉路博德筑居延。<br /><br />&nbsp;&nbsp;&nbsp;&nbsp;秋，匈奴人定襄、云中，杀略数千人，行坏光禄诸亭、障；又入张掖、酒泉，<br /><br />&nbsp;&nbsp;&nbsp;&nbsp;杀都尉。<br /><br />&nbsp;&nbsp;&nbsp;&nbsp;四年春，贰师将军广利斩大宛王首，获汗血马来。作《西极天马之歌》。<br /><br />&nbsp;&nbsp;&nbsp;&nbsp;秋，起明光宫。<br /><br />&nbsp;&nbsp;&nbsp;&nbsp;冬，行幸回中。<br /><br />&nbsp;&nbsp;&nbsp;&nbsp;徙弘农都尉治武关，税出入者以给关吏、卒食。<br /><br />&nbsp;&nbsp;&nbsp;&nbsp;天汉元年春正月，行幸甘泉，郊泰。<br /><br />&nbsp;&nbsp;&nbsp;&nbsp;三月，行幸河东，祠后土。<br /><br />&nbsp;&nbsp;&nbsp;&nbsp;匈奴归汉使者，使使来献。<br /><br />&nbsp;&nbsp;&nbsp;&nbsp;夏五月，赦天下。<br /><br />&nbsp;&nbsp;&nbsp;&nbsp;秋，闭城门大搜。发谪戍屯五原。<br /><br />&nbsp;&nbsp;&nbsp;&nbsp;二年春，行幸东海。还幸回中。<br /><br />&nbsp;&nbsp;&nbsp;&nbsp;夏五月，贰师将军三万骑出酒泉，与右贤王战于天山，斩首虏万余级。又遣<br /><br />&nbsp;&nbsp;&nbsp;&nbsp;因f将军出西河，骑都尉李陵将步兵五千人出居延北，与单于战，斩首虏万余<br /><br />&nbsp;&nbsp;&nbsp;&nbsp;级。陵兵败，降匈奴。<br /><br />&nbsp;&nbsp;&nbsp;&nbsp;秋，止禁巫祠道中者。大搜。<br /><br />&nbsp;&nbsp;&nbsp;&nbsp;渠黎六国使使来献。<br /><br />&nbsp;&nbsp;&nbsp;&nbsp;泰山、琅邪群盗徐d等阻山攻城，道路不通。遣直指使者暴胜之等衣绣衣、<br /><br />&nbsp;&nbsp;&nbsp;&nbsp;杖斧分部逐捕。刺史、郡守以下皆伏诛。<br /><br />&nbsp;&nbsp;&nbsp;&nbsp;冬十一月，诏关都尉曰：“今豪杰多远交，依东方群盗。其谨察出入者。”<br /><br />&nbsp;&nbsp;&nbsp;&nbsp;三年春二月，御史大夫王卿有罪，自杀。<br /><br />&nbsp;&nbsp;&nbsp;&nbsp;初榷酒酤。<br /><br />&nbsp;&nbsp;&nbsp;&nbsp;三月，行幸泰山，修封，祀明堂，因受计。还幸北地，祠常山，瘗玄玉。<br /><br />&nbsp;&nbsp;&nbsp;&nbsp;夏四月，赦天下。行所过毋出田租。<br /><br />&nbsp;&nbsp;&nbsp;&nbsp;秋，匈奴入雁门，太守坐畏忄X弃市。<br /><br />&nbsp;&nbsp;&nbsp;&nbsp;四年春正月，朝诸侯王于甘泉宫。发天下七科谪及勇敢士，遣贰师将军李广<br /><br />&nbsp;&nbsp;&nbsp;&nbsp;利将六万骑、步兵七万人出朔方，因f将军公孙敖万骑、步兵三万人出雁门，<br /><br />&nbsp;&nbsp;&nbsp;&nbsp;游击将军韩说步兵三万人出五原，强弩都尉路博德步兵万余人与贰师会。广利与<br /><br />&nbsp;&nbsp;&nbsp;&nbsp;单于战余吾水上连日，敖与左贤王战不利，皆引还。<br /><br />&nbsp;&nbsp;&nbsp;&nbsp;夏四月，立皇子m为昌邑王。<br /><br />&nbsp;&nbsp;&nbsp;&nbsp;秋九月，令死罪入赎钱五十万减死一等。<br /><br />&nbsp;&nbsp;&nbsp;&nbsp;太始元年春正月，因f将军敖有罪，要斩。<br /><br />&nbsp;&nbsp;&nbsp;&nbsp;徙郡、国吏民豪桀于茂陵、云陵。<br /><br />&nbsp;&nbsp;&nbsp;&nbsp;夏六月，赦天下。<br /><br />&nbsp;&nbsp;&nbsp;&nbsp;二年春正月，行幸回中。<br /><br />&nbsp;&nbsp;&nbsp;&nbsp;三月，诏曰：“有司议曰，往者朕郊见上帝，西登陇首，获白麟以馈宗庙，<br /><br />&nbsp;&nbsp;&nbsp;&nbsp;渥洼水出天马，泰山见黄金，宜改故名。今更黄金为麟趾蹄以协瑞焉。”<br /><br />&nbsp;&nbsp;&nbsp;&nbsp;因以班赐诸侯王。<br /><br />&nbsp;&nbsp;&nbsp;&nbsp;秋，旱。九月，募死罪人赎钱五十万减死一等。<br /><br />&nbsp;&nbsp;&nbsp;&nbsp;御史大夫杜周卒。<br /><br />&nbsp;&nbsp;&nbsp;&nbsp;三年春正月，行幸甘泉宫，飨外国客。<br /><br />&nbsp;&nbsp;&nbsp;&nbsp;二月，令天下大T五日。行幸东海，获赤雁，作《朱雁之歌》。幸琅邪，礼<br /><br />&nbsp;&nbsp;&nbsp;&nbsp;日成山。登之罘，浮大海。山称万岁。<br /><br />&nbsp;&nbsp;&nbsp;&nbsp;冬，赐行所过户五千钱，鳏、寡、孤、独帛，人一匹。<br /><br />&nbsp;&nbsp;&nbsp;&nbsp;四年春三月，行幸泰山。壬午，祀高祖于明堂，以配上帝，因受计。癸未，<br /><br />&nbsp;&nbsp;&nbsp;&nbsp;祀孝景皇帝于明堂。甲申，修封。丙戌，礻石闾。<br /><br />&nbsp;&nbsp;&nbsp;&nbsp;夏四月，幸不其，祠神人于交门宫，若有乡坐拜者。作《交门之歌》。<br /><br />&nbsp;&nbsp;&nbsp;&nbsp;夏五月，还幸建章宫，大置酒，赦天下。<br /><br />&nbsp;&nbsp;&nbsp;&nbsp;秋七月，赵有蛇从郭外入邑，与邑中蛇群斗孝文庙下，邑中蛇死。<br /><br />&nbsp;&nbsp;&nbsp;&nbsp;冬十月甲寅晦，日有蚀之。<br /><br />&nbsp;&nbsp;&nbsp;&nbsp;十二月，行幸雍，祠五，西至安定、北地。<br /><br />&nbsp;&nbsp;&nbsp;&nbsp;征和元年春正月，还，行幸建章宫。<br /><br />&nbsp;&nbsp;&nbsp;&nbsp;三月，赵王彭祖薨。<br /><br />&nbsp;&nbsp;&nbsp;&nbsp;冬十一月，发三辅骑士大搜上林，闭长安城门索，十一日乃解。巫蛊起。<br /><br />&nbsp;&nbsp;&nbsp;&nbsp;二年春正月，丞相贺下狱死。<br /><br />&nbsp;&nbsp;&nbsp;&nbsp;夏四月，大风发屋、折木。<br /><br />&nbsp;&nbsp;&nbsp;&nbsp;闰月，诸邑公主、阳石公主皆坐巫蛊死。<br /><br />&nbsp;&nbsp;&nbsp;&nbsp;夏，行幸甘泉。<br /><br />&nbsp;&nbsp;&nbsp;&nbsp;秋七月，按道侯韩说、使者江充等掘蛊太子宫。壬午，太子与皇后谋斩充，<br /><br />&nbsp;&nbsp;&nbsp;&nbsp;以节发兵与丞相刘屈哟笳匠ぐ玻死者数万人。庚寅，太子亡，皇后自杀。初置<br /><br />&nbsp;&nbsp;&nbsp;&nbsp;城门屯兵。更节加黄旄。御史大夫暴胜之、司直田仁坐失纵，胜之自杀，仁要斩。<br /><br />&nbsp;&nbsp;&nbsp;&nbsp;八月辛亥，太子自杀于湖。<br /><br />&nbsp;&nbsp;&nbsp;&nbsp;癸亥，地震。<br /><br />&nbsp;&nbsp;&nbsp;&nbsp;九月，立赵敬肃王子偃为平干王。<br /><br />&nbsp;&nbsp;&nbsp;&nbsp;匈奴入上谷、五原，杀略吏民。<br /><br />&nbsp;&nbsp;&nbsp;&nbsp;三年春正月，行幸雍，至安定、北地。匈奴入五原、酒泉，杀两都尉。<br /><br />&nbsp;&nbsp;&nbsp;&nbsp;三月，遣贰师将军广利将七万人出五原，御史大夫商丘成二万人出西河，重<br /><br />&nbsp;&nbsp;&nbsp;&nbsp;合侯马通四万骑出酒泉。成至浚稽山与虏战，多斩首。通至天山，虏引去，因降<br /><br />&nbsp;&nbsp;&nbsp;&nbsp;车师。皆引兵还。广利败，降匈奴。<br /><br />&nbsp;&nbsp;&nbsp;&nbsp;夏五月，赦天下。<br /><br />&nbsp;&nbsp;&nbsp;&nbsp;六月，丞相屈酉掠要斩，妻枭首。<br /><br />&nbsp;&nbsp;&nbsp;&nbsp;秋，蝗。<br /><br />&nbsp;&nbsp;&nbsp;&nbsp;九月，反者公孙勇、胡倩发觉，皆伏辜。<br /><br />&nbsp;&nbsp;&nbsp;&nbsp;四年春正月，行幸东莱，临大海。<br /><br />&nbsp;&nbsp;&nbsp;&nbsp;二月丁酉，陨石于雍，二，声闻四百里。<br /><br />&nbsp;&nbsp;&nbsp;&nbsp;三月，上耕于巨定。还幸泰山，修封。庚寅，祀于明堂。癸巳，礻石闾。<br /><br />&nbsp;&nbsp;&nbsp;&nbsp;夏六月，还幸甘泉。<br /><br />&nbsp;&nbsp;&nbsp;&nbsp;秋八月辛酉晦，日有蚀之。<br /><br />&nbsp;&nbsp;&nbsp;&nbsp;后元元年春正月，行幸甘泉，郊泰，遂幸安定。<br /><br />&nbsp;&nbsp;&nbsp;&nbsp;昌邑王m薨。<br /><br />&nbsp;&nbsp;&nbsp;&nbsp;二月，诏曰：“朕郊见上帝，巡于北边，见群鹤留止，以不罗罔，靡所获献。<br /><br />&nbsp;&nbsp;&nbsp;&nbsp;荐于泰，光景并见。其赦天下。”<br /><br />&nbsp;&nbsp;&nbsp;&nbsp;夏六月，御史大夫商丘成有罪，自杀。侍中仆射莽河罗与弟重合侯通谋反，<br /><br />&nbsp;&nbsp;&nbsp;&nbsp;侍中驸马都尉金日、奉车都尉霍光、骑都尉上官桀讨之。<br /><br />&nbsp;&nbsp;&nbsp;&nbsp;秋七月，地震，往往涌泉出。<br /><br />&nbsp;&nbsp;&nbsp;&nbsp;二月春正月，朝诸侯王于甘泉宫，赐宗室。<br /><br />&nbsp;&nbsp;&nbsp;&nbsp;二月，行幸T五柞宫。乙丑，立皇子弗陵为皇太子。丁卯，帝崩于五柞宫，<br /><br />&nbsp;&nbsp;&nbsp;&nbsp;入殡于未央宫前殿。<br /><br />&nbsp;&nbsp;&nbsp;&nbsp;三月甲申，葬茂陵。<br /><br />&nbsp;&nbsp;&nbsp;&nbsp;赞曰：汉承百王之弊，高祖拨乱反正，文、景务在养民，至于稽古礼文之事，<br /><br />&nbsp;&nbsp;&nbsp;&nbsp;犹多阙焉。孝武初立，卓然罢黜百家，表章《六经》。遂咨海内，举其俊茂，<br /><br />&nbsp;&nbsp;&nbsp;&nbsp;与之立功。兴太学，修郊祀，改正朔，定历数，协音律，作诗乐，建封礻，礼<br /><br />&nbsp;&nbsp;&nbsp;&nbsp;百神，绍周后，号令文章，焕焉可述。后嗣得遵洪业，而有三代之风。如武帝之<br /><br />&nbsp;&nbsp;&nbsp;&nbsp;雄材大略，不改文、景之恭俭以济斯民，虽《诗》、《书》所称，何有加焉！</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,31);">加入书签</a><a
                        href="29.html">上一页</a>&larr;<a href="index.html">返回列表</a>&rarr;<a
                            href="32.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "29.html"; var next_page = "32.html"; var index_page = "index.html"; var sortid = "9"; var article_id = "2"; var chapter_id = "31"; var articlename = "汉书"; var chaptername = "纪 武帝纪第六"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>