<!DOCTYPE html>
<html>
<head>
<meta charset="gbk" />
<title>汉书-纪 哀帝纪第十一-在线阅读-哈西文学网</title>
<meta name="keywords" content="班固，汉书，纪 哀帝纪第十一全文，纪 哀帝纪第十一在线阅读 哈西文学网" />
<meta name="description" content="哈西文学网提供班固的汉书 纪 哀帝纪第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/39.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/39.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 哀帝纪第十一</h1>
            <div class="link xb">
                <a href="37.html">上一页</a>&larr;<a href="index.html">返回列表</a>&rarr;<a
                    href="41.html">下一页</a></div>			
            <div id="BookText">&nbsp;&nbsp;&nbsp;&nbsp;孝哀皇帝，元帝庶孙，定陶恭王子也。母曰丁姬。年三岁嗣立为王，长好文<br /><br />&nbsp;&nbsp;&nbsp;&nbsp;辞法律。元延四年入朝，尽从傅、相、中尉。时成帝少弟中山孝王亦来朝，独从<br /><br />&nbsp;&nbsp;&nbsp;&nbsp;傅。上怪之，以问定陶王，对曰：“令，诸侯王朝，得从其国二千石。傅、相、<br /><br />&nbsp;&nbsp;&nbsp;&nbsp;中尉皆国二千石，故尽从之。”上令诵《诗》，通习，能说。他日问中山王：<br /><br />&nbsp;&nbsp;&nbsp;&nbsp;“独从傅在何法令？”不能对。令诵《尚书》，又废。及赐食于前，后饱；起下，<br /><br />&nbsp;&nbsp;&nbsp;&nbsp;袜系解。成帝由此以为不能，而贤定陶王，数称其材。<br /><br />&nbsp;&nbsp;&nbsp;&nbsp;时王祖母傅太后随王来朝，私赂遗上所幸赵昭仪及帝舅票骑将军曲阳侯王根。<br /><br />&nbsp;&nbsp;&nbsp;&nbsp;昭仪及根见上亡子，亦欲豫自结为长久计，皆更称定陶王，劝帝以为嗣。成帝亦<br /><br />&nbsp;&nbsp;&nbsp;&nbsp;自美其材，为加元服而遣之，时年十七矣。<br /><br />&nbsp;&nbsp;&nbsp;&nbsp;明年，使执金吾任宏守大鸿胪，持节征定陶王，立为皇太子。谢曰：“臣幸<br /><br />&nbsp;&nbsp;&nbsp;&nbsp;得继父守藩为诸侯王，材质不足以假充太子之宫。陛下圣德宽仁，敬承祖宗，奉<br /><br />&nbsp;&nbsp;&nbsp;&nbsp;顺神o，宜蒙福晁子孙千亿之报。臣愿且得留国邸，旦夕奉问起居，俟有圣嗣，<br /><br />&nbsp;&nbsp;&nbsp;&nbsp;归国守藩。”书奉，天子报闻。后月余，立楚孝王孙景为定陶王，奉恭王祀，所<br /><br />&nbsp;&nbsp;&nbsp;&nbsp;以奖厉太子专为后之谊。语在《外戚传》。<br /><br />&nbsp;&nbsp;&nbsp;&nbsp;绥和二年三月，成帝崩。四月丙午，太子即皇帝位，谒高庙。尊皇太后曰太<br /><br />&nbsp;&nbsp;&nbsp;&nbsp;皇太后，皇后曰皇太后。大赦天下。赐宗室王子有属者马各一驷，吏民爵，百户<br /><br />&nbsp;&nbsp;&nbsp;&nbsp;牛酒，三老、孝弟、力田、鳏、寡、孤、独帛。太皇太后诏尊定陶恭王为恭皇。<br /><br />&nbsp;&nbsp;&nbsp;&nbsp;五月丙戌，立皇后傅氏。诏曰：“《春秋》‘母以子贵’，奠定陶太后曰恭<br /><br />&nbsp;&nbsp;&nbsp;&nbsp;皇太后，丁姬曰恭皇后，各置左右詹事，食邑如长信宫、中宫。”追尊傅父为崇<br /><br />&nbsp;&nbsp;&nbsp;&nbsp;祖侯、丁父为褒德侯。封舅丁明为阳安侯，舅丁满为平周侯。追谥满父忠为平周<br /><br />&nbsp;&nbsp;&nbsp;&nbsp;怀侯，皇后父晏为孔乡侯，皇太后弟侍中光禄大夫赵钦为新成侯。<br /><br />&nbsp;&nbsp;&nbsp;&nbsp;六月，诏曰：“郑声淫而乱乐，圣王所放，其罢乐府。”<br /><br />&nbsp;&nbsp;&nbsp;&nbsp;曲阳侯根前以大司马建社稷策，益封二千户。太仆安阳侯舜辅导有旧恩，益<br /><br />&nbsp;&nbsp;&nbsp;&nbsp;封五百户，及丞相孔光、大司空汜乡侯何武益封各千户。<br /><br />&nbsp;&nbsp;&nbsp;&nbsp;诏曰：“河间王良丧太后三年，为宗室仪表，益封万户。”<br /><br />&nbsp;&nbsp;&nbsp;&nbsp;又曰：“制节谨度以防奢淫，为政所先，百王不易之道也。诸侯王、列侯、<br /><br />&nbsp;&nbsp;&nbsp;&nbsp;公主、吏二千石及豪富民多畜奴婢，田宅亡限，与民争利，百姓失职，重困不足。<br /><br />&nbsp;&nbsp;&nbsp;&nbsp;其议限列。”有司条奏：“诸王、列侯得名田国中，列侯在长安及公主名田县道，<br /><br />&nbsp;&nbsp;&nbsp;&nbsp;关内侯、吏民名田，皆无得过三十顷。诸侯王奴婢二百人，列侯、公主百人，关<br /><br />&nbsp;&nbsp;&nbsp;&nbsp;内侯、吏民三十人。年六十以上，十岁以下，不在数中。贾人皆不得名田、为吏，<br /><br />&nbsp;&nbsp;&nbsp;&nbsp;犯者以律论。诸名田、畜、奴婢过品，皆没入县官。齐三服官、诸官织绮绣，难<br /><br />&nbsp;&nbsp;&nbsp;&nbsp;成，害女红之物，皆止，无作输。除任子令及诽谤诋欺法。掖庭宫人年三十以下，<br /><br />&nbsp;&nbsp;&nbsp;&nbsp;出嫁之。官奴婢五十以上，免为庶人。禁郡国无得献名兽。益吏三百石以下奉。<br /><br />&nbsp;&nbsp;&nbsp;&nbsp;察吏残贼酷虐者，以时退。有司无得举赦前往事。博士弟子父母死，予宁三年。”<br /><br />&nbsp;&nbsp;&nbsp;&nbsp;秋，曲阳侯王根、成都侯王况皆有罪，根就国，况免为庶人，归故郡。<br /><br />&nbsp;&nbsp;&nbsp;&nbsp;诏曰：“朕承宗庙之重，战战兢兢，惧失天心。间者日月亡光，五星失行，<br /><br />&nbsp;&nbsp;&nbsp;&nbsp;郡国比比地动。乃者河南、颍川郡水出，流杀人民，坏败庐舍。朕之不德，民反<br /><br />&nbsp;&nbsp;&nbsp;&nbsp;蒙辜，朕甚惧焉。已遣光禄大夫循行举籍，赐死者棺钱，人三千。其令水所伤县<br /><br />&nbsp;&nbsp;&nbsp;&nbsp;邑及他郡国灾害什四以上，民赀不满十万，皆无出今年租赋。”<br /><br />&nbsp;&nbsp;&nbsp;&nbsp;建平元年春正月，赦天下。侍中骑都尉新成侯赵钦、成阳侯赵皆有罪，免<br /><br />&nbsp;&nbsp;&nbsp;&nbsp;为庶人，徙辽西。<br /><br />&nbsp;&nbsp;&nbsp;&nbsp;太皇太后诏外家王氏田非冢茔，皆以赋贫民。<br /><br />&nbsp;&nbsp;&nbsp;&nbsp;二月，诏曰：“盖闻圣王之治，以得贤为首。其与大司马、列侯、将军、中<br /><br />&nbsp;&nbsp;&nbsp;&nbsp;二千石、州牧、守、相举孝弟厚能直言通政事，延于侧陋可亲民者，各一人。”<br /><br />&nbsp;&nbsp;&nbsp;&nbsp;三月，赐诸侯王、公主、列侯、丞相、将军、中二千石、中都、郎吏金、钱、<br /><br />&nbsp;&nbsp;&nbsp;&nbsp;帛，各有差。<br /><br />&nbsp;&nbsp;&nbsp;&nbsp;冬，中山孝王太后媛、弟宜乡侯冯参有罪，皆自杀。<br /><br />&nbsp;&nbsp;&nbsp;&nbsp;二年春三月，罢大司空，复御史大夫。<br /><br />&nbsp;&nbsp;&nbsp;&nbsp;夏四月，诏曰：“汉家之制，推亲亲以显尊尊。定陶恭皇之号不宜复称定陶。<br /><br />&nbsp;&nbsp;&nbsp;&nbsp;尊恭皇太后曰帝太太后，称永信宫；恭皇后曰帝太后，称中安宫。立恭皇庙于京<br /><br />&nbsp;&nbsp;&nbsp;&nbsp;师。郝天下徒。”<br /><br />&nbsp;&nbsp;&nbsp;&nbsp;罢州牧，复刺史。<br /><br />&nbsp;&nbsp;&nbsp;&nbsp;六月庚申，帝太后丁氏崩。上曰：“朕闻夫妇一体。《诗》云：‘谷则异室，<br /><br />&nbsp;&nbsp;&nbsp;&nbsp;死则同穴。’昔季武子成寝，杜氏之殡在西阶下，请合葬而许之。附葬之礼，自<br /><br />&nbsp;&nbsp;&nbsp;&nbsp;周兴焉。‘郁郁乎文哉！吾从周。’孝子事亡如事存。帝太后宜起陵恭皇之园。”<br /><br />&nbsp;&nbsp;&nbsp;&nbsp;遂葬定陶。发陈留、济阴近郡国五万人穿复土。<br /><br />&nbsp;&nbsp;&nbsp;&nbsp;待诏夏贺良等言赤精子之谶，汉家历运中衰，当再受命，宜改元、易号。诏<br /><br />&nbsp;&nbsp;&nbsp;&nbsp;曰：“汉兴二百载，历数开元。皇天降非材之佑，汉国再获受命之符，朕之不德，<br /><br />&nbsp;&nbsp;&nbsp;&nbsp;曷敢不通！夫基事之元命，必与天下自新，其大赦天下。以建平二年为太初元年。<br /><br />&nbsp;&nbsp;&nbsp;&nbsp;号曰陈圣刘太平皇帝。漏刻以百二十为度。”<br /><br />&nbsp;&nbsp;&nbsp;&nbsp;七月，以渭城西北原上永陵亭部为初陵。勿徙郡国民，使得自安。<br /><br />&nbsp;&nbsp;&nbsp;&nbsp;八月，诏曰：“待诏夏贺良等建言改元、易号，增益漏刻，可以永安国家。<br /><br />&nbsp;&nbsp;&nbsp;&nbsp;朕过听贺良等言，冀为海内获福，卒亡嘉应。皆违经背古，不合时宜。六月甲子<br /><br />&nbsp;&nbsp;&nbsp;&nbsp;制书，非赦令也皆蠲除之。贺良等反道惑众，下有司。”皆伏辜。<br /><br />&nbsp;&nbsp;&nbsp;&nbsp;丞相博、御史大夫玄、孔乡侯晏有罪。博自杀，玄减死二等论，晏削户四分<br /><br />&nbsp;&nbsp;&nbsp;&nbsp;之一。语在《博传》。<br /><br />&nbsp;&nbsp;&nbsp;&nbsp;三年春正月，立广德夷王弟广汉为广平王。<br /><br />&nbsp;&nbsp;&nbsp;&nbsp;癸卯，帝太太后所居桂宫正殿火。<br /><br />&nbsp;&nbsp;&nbsp;&nbsp;三月己酉，丞相当薨。有星孛于河鼓。<br /><br />&nbsp;&nbsp;&nbsp;&nbsp;夏六月，立鲁顷王子N乡侯闵为王。<br /><br />&nbsp;&nbsp;&nbsp;&nbsp;冬十一月壬子，复甘泉泰、汾阴后土祠，罢南、北郊。<br /><br />&nbsp;&nbsp;&nbsp;&nbsp;东平王云、云后谒、安成恭侯夫人放皆有罪。云自杀，谒、放弃市。<br /><br />&nbsp;&nbsp;&nbsp;&nbsp;四年春，大旱。关东民传行西王母筹，经历郡国，西入关至京师。民又会聚<br /><br />&nbsp;&nbsp;&nbsp;&nbsp;祠西王母，或夜持火上屋，击鼓号呼相惊恐。<br /><br />&nbsp;&nbsp;&nbsp;&nbsp;二月，封帝太太后从弟侍中傅商为汝昌侯，太后同母弟子侍中郑业为阳信侯。<br /><br />&nbsp;&nbsp;&nbsp;&nbsp;三月，侍中驸马都尉董贤、光禄大夫息夫躬、南阳太守孙宠皆以告东平王封<br /><br />&nbsp;&nbsp;&nbsp;&nbsp;列侯。语在《贤传》。<br /><br />&nbsp;&nbsp;&nbsp;&nbsp;夏五月，赐中二千石至六百石及天下男子爵。<br /><br />&nbsp;&nbsp;&nbsp;&nbsp;六月，尊帝太太后为皇太太后。<br /><br />&nbsp;&nbsp;&nbsp;&nbsp;秋八月，恭皇园北门灾。<br /><br />&nbsp;&nbsp;&nbsp;&nbsp;冬，诏将军、中二千石举明兵法有大虑者。<br /><br />&nbsp;&nbsp;&nbsp;&nbsp;元寿元年春正月辛丑朔，日有蚀之。诏曰：“朕获保宗庙，不明不敏，宿夜<br /><br />&nbsp;&nbsp;&nbsp;&nbsp;忧劳，未皇宁息。惟阴阳不调，元元不赡，未赌厥咎。娄敕公卿，庶几有望。至<br /><br />&nbsp;&nbsp;&nbsp;&nbsp;今有司执法，未得其中，或上暴虐，假势获名，温良宽柔，陷于亡灭。是故残贼<br /><br />&nbsp;&nbsp;&nbsp;&nbsp;弥长，和睦日衰，百姓愁怨，靡所错躬。乃正月朔，日有蚀之，厥咎不远，在余<br /><br />&nbsp;&nbsp;&nbsp;&nbsp;一人。公卿大夫其各悉心勉帅百寮，敦任仁人，黜远残贼，期于安民。陈朕之过<br /><br />&nbsp;&nbsp;&nbsp;&nbsp;失，无有所讳。其与将军、列侯、中二千石举贤良方正能直言者各一人。大赦天<br /><br />&nbsp;&nbsp;&nbsp;&nbsp;下。”<br /><br />&nbsp;&nbsp;&nbsp;&nbsp;丁巳，皇太太后傅氏崩。<br /><br />&nbsp;&nbsp;&nbsp;&nbsp;三月，丞相嘉有罪，下狱死。<br /><br />&nbsp;&nbsp;&nbsp;&nbsp;秋九月，大司马票骑将军丁明免。<br /><br />&nbsp;&nbsp;&nbsp;&nbsp;孝元庙殿门铜龟蛇铺首鸣。<br /><br />&nbsp;&nbsp;&nbsp;&nbsp;二年春正月，匈奴单于、乌孙大昆弥来朝。二月，归国，单于不说。语在<br /><br />&nbsp;&nbsp;&nbsp;&nbsp;《匈奴传》。<br /><br />&nbsp;&nbsp;&nbsp;&nbsp;夏四月壬辰晦，日有蚀之。<br /><br />&nbsp;&nbsp;&nbsp;&nbsp;五月，正三公官公职。大司马卫将军董贤为大司马，丞相孔光为大司徒，御<br /><br />&nbsp;&nbsp;&nbsp;&nbsp;史大夫彭宣为大司空，封长平侯。正司直、司隶，造司寇职，事未定。<br /><br />&nbsp;&nbsp;&nbsp;&nbsp;六月戊午，帝崩于未央宫。秋九月壬寅，葬义陵。<br /><br />&nbsp;&nbsp;&nbsp;&nbsp;赞曰：孝哀自为藩王及充太子之宫，文辞博敏，幼有令闻。赌孝成世禄去王<br /><br />&nbsp;&nbsp;&nbsp;&nbsp;室，权柄外移，是故临朝娄诛大臣，欲强主威，以则武、宣。雅性不好声色，时<br /><br />&nbsp;&nbsp;&nbsp;&nbsp;览卞射武戏。即位痿痹，末年A1剧，飨国不永，哀哉！</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,39);">加入书签</a><a
                        href="37.html">上一页</a>&larr;<a href="index.html">返回列表</a>&rarr;<a
                            href="41.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "37.html"; var next_page = "41.html"; var index_page = "index.html"; var sortid = "9"; var article_id = "2"; var chapter_id = "39"; var articlename = "汉书"; var chaptername = "纪 哀帝纪第十一"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>