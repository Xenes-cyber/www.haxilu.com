<!DOCTYPE html>
<html>
<head>
<meta charset="gbk" />
<title>汉书-纪 高帝纪第一下-在线阅读-哈西文学网</title>
<meta name="keywords" content="班固，汉书，纪 高帝纪第一下全文，纪 高帝纪第一下在线阅读 哈西文学网" />
<meta name="description" content="哈西文学网提供班固的汉书 纪 高帝纪第一下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/22.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/22.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 高帝纪第一下</h1>
            <div class="link xb">
                <a href="20.html">上一页</a>&larr;<a href="index.html">返回列表</a>&rarr;<a
                    href="25.html">下一页</a></div>			
            <div id="BookText">&nbsp;&nbsp;&nbsp;&nbsp;五年冬十月，汉王追项羽至阳夏南，止军，与齐王信、魏相国越期会击楚。<br /><br />&nbsp;&nbsp;&nbsp;&nbsp;至固陵，不会。楚击汉军，大破之，汉王复入壁，深堑而守。谓张良曰：“诸侯<br /><br />&nbsp;&nbsp;&nbsp;&nbsp;不从，奈何？”良对曰：“楚兵且破，未有分地，其不至固宜。君王能与共天下，<br /><br />&nbsp;&nbsp;&nbsp;&nbsp;可立致也。齐王信之立，非君王意，信亦不自坚。彭越本定梁地，始，君王以魏<br /><br />&nbsp;&nbsp;&nbsp;&nbsp;豹故，拜越为相国。今豹死，越亦望王，而君王不早定。今能取睢阳以北至谷城<br /><br />&nbsp;&nbsp;&nbsp;&nbsp;皆以王彭越，从陈以东傅海与齐王信，信家在楚，其意欲复得故邑。能出捐此地<br /><br />&nbsp;&nbsp;&nbsp;&nbsp;以许两人，使各自为战，则楚易散也”。于是汉王发使使韩信、彭越。至，皆引<br /><br />&nbsp;&nbsp;&nbsp;&nbsp;兵来。<br /><br />&nbsp;&nbsp;&nbsp;&nbsp;十一月，刘贾入楚地，围寿春。汉亦遣人诱楚大司马周殷。殷畔楚，以舒屠<br /><br />&nbsp;&nbsp;&nbsp;&nbsp;六，举九江兵迎黥布，并行屠城父，随刘贾皆会。<br /><br />&nbsp;&nbsp;&nbsp;&nbsp;十二月，围羽垓下。羽夜闻汉军四面皆楚歌，知尽得楚地。羽与数百骑走，<br /><br />&nbsp;&nbsp;&nbsp;&nbsp;是以兵大败。灌婴追斩羽东城。<br /><br />&nbsp;&nbsp;&nbsp;&nbsp;楚地悉定，独鲁不下。汉王引天下兵欲屠之，为其守节礼义之国，乃持羽头<br /><br />&nbsp;&nbsp;&nbsp;&nbsp;示其父兄，鲁乃降。初，怀王封羽为鲁公，及死，鲁又为之坚守，故以鲁公葬羽<br /><br />&nbsp;&nbsp;&nbsp;&nbsp;于谷城。汉王为发丧，哭临而去。封项伯等四人为列侯，赐姓刘氏。诸民略在楚<br /><br />&nbsp;&nbsp;&nbsp;&nbsp;者皆归之。<br /><br />&nbsp;&nbsp;&nbsp;&nbsp;汉王还至定陶，驰入齐王信壁，夺其军。<br /><br />&nbsp;&nbsp;&nbsp;&nbsp;初项羽所立临江王共敖前死，子尉嗣立为王，不降。遣卢绾、刘贾击虏尉。<br /><br />&nbsp;&nbsp;&nbsp;&nbsp;春正月，追尊兄伯号曰武哀侯。下令曰：“楚地已定，义帝亡后，欲存恤楚<br /><br />&nbsp;&nbsp;&nbsp;&nbsp;众，以定其主。齐王信习楚风俗，更立为楚王，王淮北，都下邳。魏相国建城侯<br /><br />&nbsp;&nbsp;&nbsp;&nbsp;彭越勤劳魏民，卑下士卒，常以少击众，数破楚军，其以魏故地王之，号曰梁王，<br /><br />&nbsp;&nbsp;&nbsp;&nbsp;都定陶。”又曰：“兵不得休八年，万民与苦甚，今天下事毕，其赦天下殊死以<br /><br />&nbsp;&nbsp;&nbsp;&nbsp;下。”<br /><br />&nbsp;&nbsp;&nbsp;&nbsp;于是诸侯上疏曰：“楚王韩信、韩王信、淮南王英布、梁王彭越、故衡山王<br /><br />&nbsp;&nbsp;&nbsp;&nbsp;吴芮、赵王张敖、燕王臧荼昧死再拜言大王陛下：先时，秦为亡道，天下诛之。<br /><br />&nbsp;&nbsp;&nbsp;&nbsp;大王先得秦王，定关中，于天下功最多。存亡定危，救败继绝，以安万民，功盛<br /><br />&nbsp;&nbsp;&nbsp;&nbsp;德厚。又加惠于诸侯王有功者，使得立社稷。地分已定，而位号比拟，亡上下之<br /><br />&nbsp;&nbsp;&nbsp;&nbsp;分，大王功德之著，于后世不宣。昧死再拜上皇帝尊号。”汉王曰：“寡人闻帝<br /><br />&nbsp;&nbsp;&nbsp;&nbsp;者贤者有也，虚言亡实之名，非所取也。今诸侯王皆推高寡人，将何以处之哉？”<br /><br />&nbsp;&nbsp;&nbsp;&nbsp;诸侯王皆曰：“大王起于细微，灭乱秦，威动海内。又以辟陋之地，自汉中行威<br /><br />&nbsp;&nbsp;&nbsp;&nbsp;德，诛不义，立有功，平定海内，功臣皆受地食邑，非私之地。大王德施四海，<br /><br />&nbsp;&nbsp;&nbsp;&nbsp;诸侯王不足以道之，居帝位甚实宜，愿大王以幸天下。”汉王曰：“诸侯王幸以<br /><br />&nbsp;&nbsp;&nbsp;&nbsp;为便于天下之民，则可矣。”于是诸侯王及太尉长安侯臣绾等三百人，与博士稷<br /><br />&nbsp;&nbsp;&nbsp;&nbsp;嗣君叔孙通谨择良日二月甲午，上尊号。汉王即皇帝位于汜水之阳。尊王后曰皇<br /><br />&nbsp;&nbsp;&nbsp;&nbsp;后，太子曰皇太子，追尊先媪曰昭灵夫人。<br /><br />&nbsp;&nbsp;&nbsp;&nbsp;诏曰：“故衡山王吴芮与子二人、兄子一人，从百粤之兵，以佐诸侯，诛暴<br /><br />&nbsp;&nbsp;&nbsp;&nbsp;秦，有大功，诸侯立以为王。项羽侵夺之地，谓之番君。其以长沙、豫章、象郡、<br /><br />&nbsp;&nbsp;&nbsp;&nbsp;桂林、南海立番君芮为长沙王。”又曰：“故粤王亡诸世奉粤祀，秦侵夺其地，<br /><br />&nbsp;&nbsp;&nbsp;&nbsp;使其社稷不得血食。诸侯伐秦，亡诸身帅闽中兵以佐灭秦，项羽废而弗立。今以<br /><br />&nbsp;&nbsp;&nbsp;&nbsp;为闽粤王，王闽中地，勿使失职。”<br /><br />&nbsp;&nbsp;&nbsp;&nbsp;帝乃西都洛阳。夏五月，兵皆罢归家。诏曰：“诸侯子在关中者，复之十二<br /><br />&nbsp;&nbsp;&nbsp;&nbsp;岁，其归者半之。民前或相聚保山泽，不书名数，今天下已定，令各归其县，复<br /><br />&nbsp;&nbsp;&nbsp;&nbsp;故爵田宅，吏以文法教训辨告，勿笞辱。民以饥饿自卖为人奴婢者，皆免为庶人。<br /><br />&nbsp;&nbsp;&nbsp;&nbsp;军吏卒会赦，甚亡罪而亡爵及不满大夫者，皆赐爵为大夫。故大夫以上，赐爵各<br /><br />&nbsp;&nbsp;&nbsp;&nbsp;一级。其七大夫以上，皆令食邑；非七大夫以下，皆复其身及户，勿事。”又曰：<br /><br />&nbsp;&nbsp;&nbsp;&nbsp;“七大夫、公乘以上，皆高爵也。诸侯子及从军归者，甚多高爵，吾数诏吏先与<br /><br />&nbsp;&nbsp;&nbsp;&nbsp;田宅，及所当求于吏者，亟与。爵或人君，上所尊礼，久立吏前，曾不为决，其<br /><br />&nbsp;&nbsp;&nbsp;&nbsp;亡谓也。异日秦民爵公大夫以上，令丞与亢礼。今吾于爵非轻也，吏独安取此！<br /><br />&nbsp;&nbsp;&nbsp;&nbsp;且法以有功劳行田宅，今小吏未尝从军者多满，而有功者顾不得，背公立私，守<br /><br />&nbsp;&nbsp;&nbsp;&nbsp;尉长吏教训甚不善。其令诸吏善遇高爵，称吾意。且廉问，有不如吾诏者，以重<br /><br />&nbsp;&nbsp;&nbsp;&nbsp;论之。”<br /><br />&nbsp;&nbsp;&nbsp;&nbsp;帝置酒雒阳南宫。上曰：“通侯诸将毋敢隐朕，皆言其情。吾所以有天下者<br /><br />&nbsp;&nbsp;&nbsp;&nbsp;何？项氏之所以先天下者何？”高起、王陵对曰：“陛下而侮人，项羽仁而敬<br /><br />&nbsp;&nbsp;&nbsp;&nbsp;人。然陛下使人攻城略地，所降下者，因以与之，与天下同利也。项羽妒贤嫉能，<br /><br />&nbsp;&nbsp;&nbsp;&nbsp;有功者害之，贤者疑之，战胜而不与人功，得地而不与人利，此其所以先天下也。”<br /><br />&nbsp;&nbsp;&nbsp;&nbsp;上曰：“公知其一，未知其二。夫运筹帷幄之中，决胜千里之外，吾不如子房；<br /><br />&nbsp;&nbsp;&nbsp;&nbsp;填国家，抚百姓，给饷馈，不绝粮道，吾不如萧何；连百万之众，战必胜，攻必<br /><br />&nbsp;&nbsp;&nbsp;&nbsp;取，吾不如韩信。三者皆人杰，吾能用之，此吾所以取天下者也。项羽有一范增<br /><br />&nbsp;&nbsp;&nbsp;&nbsp;而不能用，此所以为我禽也。”群臣说服。<br /><br />&nbsp;&nbsp;&nbsp;&nbsp;初，田横归彭越。项羽已灭，横惧诛，与宾客亡入海。上恐其久为乱，遣使<br /><br />&nbsp;&nbsp;&nbsp;&nbsp;者赦横，曰：“横来，大者王，小者侯；不来，且发兵加诛。”横惧，乘传诣雒<br /><br />&nbsp;&nbsp;&nbsp;&nbsp;阳，未至三十里，自杀。上壮其节，为流涕，发卒二千人，以上礼葬焉。<br /><br />&nbsp;&nbsp;&nbsp;&nbsp;戍卒娄敬求见，说上曰：“陛下取天下与周异，而都雒阳，不便，不如入关，<br /><br />&nbsp;&nbsp;&nbsp;&nbsp;据秦之固。”上以问张良，良因劝上。是日，车驾西都长安。拜娄敬为奉春君，<br /><br />&nbsp;&nbsp;&nbsp;&nbsp;赐姓刘氏。<br /><br />&nbsp;&nbsp;&nbsp;&nbsp;六月壬辰，大赦天下。<br /><br />&nbsp;&nbsp;&nbsp;&nbsp;秋七月，燕王臧荼反，上自将征之。<br /><br />&nbsp;&nbsp;&nbsp;&nbsp;九月，虏荼。诏诸侯王视有功者立以为燕王。荆王臣信等十人皆曰：“太尉<br /><br />&nbsp;&nbsp;&nbsp;&nbsp;长安侯卢绾功最多，请立以为燕王。”使丞相哙将兵平代地。<br /><br />&nbsp;&nbsp;&nbsp;&nbsp;利几反，上自击破之。利几者，项羽将。羽败，利几为陈令，降，上侯之颍<br /><br />&nbsp;&nbsp;&nbsp;&nbsp;川。上至雒阳，举通侯籍召之，而利几恐，反。<br /><br />&nbsp;&nbsp;&nbsp;&nbsp;后九月，徙诸侯子关中。治长乐宫。<br /><br />&nbsp;&nbsp;&nbsp;&nbsp;六年冬十月，令天下县邑城。<br /><br />&nbsp;&nbsp;&nbsp;&nbsp;人告楚王信谋反，上问左右，左右争欲击之。用陈平计，乃伪游云梦。十二<br /><br />&nbsp;&nbsp;&nbsp;&nbsp;月，会诸侯于陈，楚王信迎谒，因执之。诏曰：“天下既安，豪桀有功者封侯，<br /><br />&nbsp;&nbsp;&nbsp;&nbsp;新立，未能尽图其功。身居军九年，或未习法令，或以其故犯法，大者死刑，吾<br /><br />&nbsp;&nbsp;&nbsp;&nbsp;甚怜之。其赦天下。”田肯贺上曰：“甚善，陛下得韩信，又治秦中。秦，形胜<br /><br />&nbsp;&nbsp;&nbsp;&nbsp;之国也，带河阻山，县隔千里，持戟百万，秦得百二焉。地势便利，其以下兵于<br /><br />&nbsp;&nbsp;&nbsp;&nbsp;诸侯，譬犹居高屋之上建瓴水也。夫齐，东有琅邪、即墨之饶，南有泰山之固，<br /><br />&nbsp;&nbsp;&nbsp;&nbsp;西有浊河之限，北有勃海之利，地方二千里，持戟百万，县隔千里之外，齐得十<br /><br />&nbsp;&nbsp;&nbsp;&nbsp;二焉，此东西秦也。非亲子弟，莫可使王齐者。”上曰：“善。”赐金五百斤。<br /><br />&nbsp;&nbsp;&nbsp;&nbsp;上还至雒阳，赦韩信，封为淮阴侯。<br /><br />&nbsp;&nbsp;&nbsp;&nbsp;甲申，始剖符封功臣曹参等为通侯。诏曰：“齐，古之建国也，今为郡县，<br /><br />&nbsp;&nbsp;&nbsp;&nbsp;其复以为诸侯。将军刘贾数有大功，及择宽惠修e者，王齐、荆地。”春正月丙<br /><br />&nbsp;&nbsp;&nbsp;&nbsp;午，韩王信等奏请以故东阳郡、鄣郡、吴郡五十三县立刘贾为荆王；以砀郡、薛<br /><br />&nbsp;&nbsp;&nbsp;&nbsp;郡、郯郡三十六县立弟文信君交为楚王。壬子，以云中、雁门、代郡五十三县立<br /><br />&nbsp;&nbsp;&nbsp;&nbsp;兄宜信侯喜为代王；以胶东、胶西、临淄、济北、博阳、城阳郡七十三县立子肥<br /><br />&nbsp;&nbsp;&nbsp;&nbsp;为齐王；以太原郡三十一县为韩国，徙韩王信都晋阳。<br /><br />&nbsp;&nbsp;&nbsp;&nbsp;上已封大功臣二十余人，其余争功，未得行封。上居南宫，从复道上见诸将<br /><br />&nbsp;&nbsp;&nbsp;&nbsp;往往耦语，以问张良。良曰：“陛下与此属共取天下，今已为天子，而所封皆故<br /><br />&nbsp;&nbsp;&nbsp;&nbsp;人所爱，所诛皆平生仇怨。今军吏计功，以天下为不足用遍封，而恐以过失及诛，<br /><br />&nbsp;&nbsp;&nbsp;&nbsp;故相聚谋反耳。”上曰：“为之奈何？”良曰：“取上素所不快，计群臣所共知<br /><br />&nbsp;&nbsp;&nbsp;&nbsp;最甚者一人，先封以示群臣。”三月，上置酒，封雍齿，因趣丞相急定功行封。<br /><br />&nbsp;&nbsp;&nbsp;&nbsp;罢酒，群臣皆喜，曰：“雍齿且侯，吾属亡患矣！”<br /><br />&nbsp;&nbsp;&nbsp;&nbsp;上归栎阳，五日一朝太公。太公家令说太公曰：“天亡二日，土亡二王。皇<br /><br />&nbsp;&nbsp;&nbsp;&nbsp;帝虽子，人主也；太公虽父，人臣也。奈何令人主拜人臣！如此，则威重不行。”<br /><br />&nbsp;&nbsp;&nbsp;&nbsp;后上朝，太公拥彗，迎门却行。上大惊，下扶太公。太公曰：“帝，人主，奈何<br /><br />&nbsp;&nbsp;&nbsp;&nbsp;以我乱天下法！”于是上心善家令言，赐黄金五百斤。夏五月丙午，诏曰：“人<br /><br />&nbsp;&nbsp;&nbsp;&nbsp;之至亲，莫亲于父子，故父有天下传归于子，子有天下尊归于父，此人道之极也。<br /><br />&nbsp;&nbsp;&nbsp;&nbsp;前日天下大乱，兵革并起，万民苦殃，朕亲被坚执锐，自帅士卒，犯危难，平暴<br /><br />&nbsp;&nbsp;&nbsp;&nbsp;乱，立诸侯，偃兵息民，天下大安，此皆太公之教训也。诸王、通侯、将军、群<br /><br />&nbsp;&nbsp;&nbsp;&nbsp;卿、大夫已尊朕为皇帝，而太公未有号，今上尊太公曰太上皇。”<br /><br />&nbsp;&nbsp;&nbsp;&nbsp;秋九月，匈奴围韩王信于马邑，信降匈奴。<br /><br />&nbsp;&nbsp;&nbsp;&nbsp;七年冬十月，上自将击韩王信于铜L，斩其将。信亡走匈奴，其将曼丘臣、<br /><br />&nbsp;&nbsp;&nbsp;&nbsp;王黄共立故赵后赵利为王，收信散兵，与匈奴共距汉。上从晋阳连战，乘胜逐北，<br /><br />&nbsp;&nbsp;&nbsp;&nbsp;至楼烦，会大寒，士卒堕指者什二三。遂至平城，为匈奴所围，七日，用陈平秘<br /><br />&nbsp;&nbsp;&nbsp;&nbsp;计得出。使樊哙留定代地。<br /><br />&nbsp;&nbsp;&nbsp;&nbsp;十二月，上还过赵，不礼赵王。是月，匈奴攻代，代王喜弃国，自归雒阳，<br /><br />&nbsp;&nbsp;&nbsp;&nbsp;赦为合阳侯。辛卯，立子如意为代王。<br /><br />&nbsp;&nbsp;&nbsp;&nbsp;春，令郎中有罪耐以上，请之。民产子，复勿事二岁。<br /><br />&nbsp;&nbsp;&nbsp;&nbsp;二月，至长安。萧何治未央宫，立东阙、北阙、前殿、武库、大仓。上见其<br /><br />&nbsp;&nbsp;&nbsp;&nbsp;壮丽，甚怒，谓何曰：“天下匈匈，劳苦数岁，成败未可知，是何治宫室过度也！”<br /><br />&nbsp;&nbsp;&nbsp;&nbsp;何曰：“天下方未定，故可因以就宫室。且夫天子以四海为家，非令壮丽亡以重<br /><br />&nbsp;&nbsp;&nbsp;&nbsp;威，且亡令后世有以加也。”上说。自栎阳徙都长安。置宗正官以序九族。夏四<br /><br />&nbsp;&nbsp;&nbsp;&nbsp;月，行如雒阳。<br /><br />&nbsp;&nbsp;&nbsp;&nbsp;八年冬，上东击韩信余寇于东垣。还过赵，赵相贯高等耻上不礼其王，阴谋<br /><br />&nbsp;&nbsp;&nbsp;&nbsp;欲弑上。上欲宿，心动，问“县名何？曰：“柏人。”上曰：“柏人者，迫于人<br /><br />&nbsp;&nbsp;&nbsp;&nbsp;也。”去弗宿。<br /><br />&nbsp;&nbsp;&nbsp;&nbsp;十一月，令士卒从军死者，为归其县，县给衣衾棺葬具，祠以少牢，长吏<br /><br />&nbsp;&nbsp;&nbsp;&nbsp;视葬。十二月，行自东垣至。<br /><br />&nbsp;&nbsp;&nbsp;&nbsp;春三月，行如雒阳。令吏卒从军至平城及守城邑者皆复终身勿事。爵非公乘<br /><br />&nbsp;&nbsp;&nbsp;&nbsp;以上毋得冠刘氏冠。贾人毋得衣锦、绣、绮、e、、、Y，操兵，乘骑马。<br /><br />&nbsp;&nbsp;&nbsp;&nbsp;秋八月，吏有罪未发觉者，赦之。<br /><br />&nbsp;&nbsp;&nbsp;&nbsp;九月，行自雒阳至。淮南王、梁王、赵王、楚王皆从。<br /><br />&nbsp;&nbsp;&nbsp;&nbsp;九年冬十月，淮南王、梁王、赵王、楚王朝未央宫。置酒前殿，上奉玉卮为<br /><br />&nbsp;&nbsp;&nbsp;&nbsp;太上皇寿，曰：“始大人常以臣亡赖，不能治产业，不如仲力。今某之业所就孰<br /><br />&nbsp;&nbsp;&nbsp;&nbsp;与仲多？”殿上群臣皆称万岁，大笑为乐。<br /><br />&nbsp;&nbsp;&nbsp;&nbsp;十一月，徙齐、楚大族昭氏、屈氏、景氏、怀氏、田氏五姓关中，与利田宅。<br /><br />&nbsp;&nbsp;&nbsp;&nbsp;十二月，行如雒阳。<br /><br />&nbsp;&nbsp;&nbsp;&nbsp;贯高等谋逆发觉，逮捕高等，并捕赵王敖下狱。诏敢有随王，罪三族。郎中<br /><br />&nbsp;&nbsp;&nbsp;&nbsp;田叔、孟舒等十人自髡钳为王家奴，从王就狱。王实不知其谋。<br /><br />&nbsp;&nbsp;&nbsp;&nbsp;春正月，废赵王敖为宣平侯。徙代王如意为赵王，王赵国。丙寅，前有罪殊<br /><br />&nbsp;&nbsp;&nbsp;&nbsp;死以下皆赦之。<br /><br />&nbsp;&nbsp;&nbsp;&nbsp;二月，行自雒阳至。贤赵臣田叔、孟舒等十人，召见与语，汉廷臣无能出其<br /><br />&nbsp;&nbsp;&nbsp;&nbsp;右者。上说，尽拜为郡守、诸侯相。<br /><br />&nbsp;&nbsp;&nbsp;&nbsp;夏六月乙未晦，日有食之。<br /><br />&nbsp;&nbsp;&nbsp;&nbsp;十年冬十月，淮南王、燕王、荆王、梁王、楚王、齐王、长沙王来朝。<br /><br />&nbsp;&nbsp;&nbsp;&nbsp;夏五月，太上皇后崩。秋七月癸卯，太上皇崩，葬万年。赦栎阳囚死罪以下。<br /><br />&nbsp;&nbsp;&nbsp;&nbsp;八月，令诸侯王皆立太上皇庙于国都。<br /><br />&nbsp;&nbsp;&nbsp;&nbsp;九月，代相国陈g反。上曰：“g尝为吾使，甚有信。代地吾所急，故封g<br /><br />&nbsp;&nbsp;&nbsp;&nbsp;为列侯，以相国守代，今乃与王黄等劫掠代地！吏民非有罪也，能去g、黄来归<br /><br />&nbsp;&nbsp;&nbsp;&nbsp;者，皆赦之。”上自东，至邯郸。上喜曰：“g不南据邯郸而阻漳水，吾知其亡<br /><br />&nbsp;&nbsp;&nbsp;&nbsp;能为矣。”赵相周昌奏常山二十五城亡其二十城，请诛守、尉。上曰：“守、尉<br /><br />&nbsp;&nbsp;&nbsp;&nbsp;反乎？”对曰：“不。”上曰：“是力不足，亡罪。”上令周昌选赵壮士可令将<br /><br />&nbsp;&nbsp;&nbsp;&nbsp;者，白见四人。上骂曰：“竖子能为将乎！”四人惭，皆伏地。上封各千户，<br /><br />&nbsp;&nbsp;&nbsp;&nbsp;以为将。左右谏曰：“从入蜀、汉，伐楚，赏未遍行，今封此，何功？”上曰：<br /><br />&nbsp;&nbsp;&nbsp;&nbsp;“非汝所知。陈g反，赵、代地皆g有。吾以羽檄征天下兵，未有至者，今计唯<br /><br />&nbsp;&nbsp;&nbsp;&nbsp;独邯郸中兵耳。吾何爱四千户，不以慰赵子弟！”皆曰：“善。”又求：“乐毅<br /><br />&nbsp;&nbsp;&nbsp;&nbsp;有后乎？”得其孙叔，封之乐乡，号华成君。问g将，皆故贾人。上曰：“吾知<br /><br />&nbsp;&nbsp;&nbsp;&nbsp;与之矣。”乃多以金购g将，g将多降。<br /><br />&nbsp;&nbsp;&nbsp;&nbsp;十一年冬，上在邯郸。g将侯敞将万余人游行，王黄将骑千余军曲逆，张春<br /><br />&nbsp;&nbsp;&nbsp;&nbsp;将卒万余人度河攻聊城。汉将军郭蒙与齐将击，大破之。太尉周勃道太原入定代<br /><br />&nbsp;&nbsp;&nbsp;&nbsp;地，至马邑，马邑不下，攻残之。g将赵利守东垣，高祖攻之不下。卒骂，上怒。<br /><br />&nbsp;&nbsp;&nbsp;&nbsp;城降，卒骂者斩之。诸县坚守不降反寇者，复租赋三岁。<br /><br />&nbsp;&nbsp;&nbsp;&nbsp;春正月，淮阴侯韩信谋反长安，夷三族。将军柴武斩韩王信于参合。<br /><br />&nbsp;&nbsp;&nbsp;&nbsp;上还雒阳。诏曰：“代地居常山之北，与夷狄边，赵乃从山南有之，远，数<br /><br />&nbsp;&nbsp;&nbsp;&nbsp;有胡寇，难以为国。颇取山南太原之地益属代，代之云中以西为云中郡，则代受<br /><br />&nbsp;&nbsp;&nbsp;&nbsp;边寇益少矣。王、相国、通侯、吏二千石择可立为代王者。”燕王绾、相国何等<br /><br />&nbsp;&nbsp;&nbsp;&nbsp;三十三人皆曰：“子恒贤知温良，请立以为代王，都晋阳。”大赦天下。<br /><br />&nbsp;&nbsp;&nbsp;&nbsp;二月，诏曰：“欲省赋甚。今献未有程，吏或多赋以为献，而诸侯王尤多，<br /><br />&nbsp;&nbsp;&nbsp;&nbsp;民疾之。令诸侯王、通侯常以十月朝献，即郡各以其口数率，人岁六十三钱，以<br /><br />&nbsp;&nbsp;&nbsp;&nbsp;给献费。”又曰：“盖闻王者莫高于周文，伯者莫高于齐桓，皆待贤人而成名。<br /><br />&nbsp;&nbsp;&nbsp;&nbsp;今天下贤者智能，岂特古之人乎？患在人主不交故也，士奚由进！今吾以天之灵、<br /><br />&nbsp;&nbsp;&nbsp;&nbsp;贤士大夫定有天下，以为一家，欲其长久，世世奉宗庙亡绝也。贤人已与我共平<br /><br />&nbsp;&nbsp;&nbsp;&nbsp;之矣，而不与吾共安利之，可乎？贤士大夫有肯从我游者，吾能尊显之。布告天<br /><br />&nbsp;&nbsp;&nbsp;&nbsp;下，使明知朕意。御史大夫昌下相国，相国侯下诸侯王，御史中执法下郡守，<br /><br />&nbsp;&nbsp;&nbsp;&nbsp;其有意称明德者，必身劝，为之驾，遣诣相国府，署行、义、年。有而弗言，觉，<br /><br />&nbsp;&nbsp;&nbsp;&nbsp;免。年老癃病，勿遣。”<br /><br />&nbsp;&nbsp;&nbsp;&nbsp;三月，梁王彭越谋反，夷三族。诏曰：“择可以为梁王、淮阳王者。”燕王<br /><br />&nbsp;&nbsp;&nbsp;&nbsp;绾、相国何等请立子恢为梁王，子友为淮阳王。罢东郡，颇益梁；罢颍川郡，颇<br /><br />&nbsp;&nbsp;&nbsp;&nbsp;益淮阳。<br /><br />&nbsp;&nbsp;&nbsp;&nbsp;夏四月，行自雒阳至。令丰人徙关中者皆复终身。<br /><br />&nbsp;&nbsp;&nbsp;&nbsp;五月，诏曰：“粤人之俗，好相攻击，前时秦徙中县之民南方三郡，使与百<br /><br />&nbsp;&nbsp;&nbsp;&nbsp;粤杂处。会天下诛秦，南海尉它居南方长治之，甚有文理，中县人以故不耗减，<br /><br />&nbsp;&nbsp;&nbsp;&nbsp;粤人相攻击之俗益止，俱赖其力。今立它为南粤王。”使陆贾即授玺、绶。它稽<br /><br />&nbsp;&nbsp;&nbsp;&nbsp;首称臣。<br /><br />&nbsp;&nbsp;&nbsp;&nbsp;六月，令士卒从入蜀、汉、关中者皆复终身。<br /><br />&nbsp;&nbsp;&nbsp;&nbsp;秋七月，淮南王布反。上问诸将，滕公言故楚令尹薛公有筹策。上召见，薛<br /><br />&nbsp;&nbsp;&nbsp;&nbsp;公言布形势，上善之，封薛公千户。诏王、相国择可立为淮南王者，群臣请立子<br /><br />&nbsp;&nbsp;&nbsp;&nbsp;长为王。上乃发上郡、北地、陇西车骑，巴、蜀材官及中尉卒三万人为皇太子卫，<br /><br />&nbsp;&nbsp;&nbsp;&nbsp;军霸上。布果如薛公言，东击杀荆王刘贾，劫其兵，度淮击楚，楚王交走入薛。<br /><br />&nbsp;&nbsp;&nbsp;&nbsp;上赦天下死罪以下，皆令从军；征诸侯兵，上自将以击布。<br /><br />&nbsp;&nbsp;&nbsp;&nbsp;十二年冬十月，上破布军于会缶。布走，令别将追之。<br /><br />&nbsp;&nbsp;&nbsp;&nbsp;上还，过沛，留，置酒沛宫，悉召故人父老子弟佐酒。发沛中儿得百二十人，<br /><br />&nbsp;&nbsp;&nbsp;&nbsp;教之歌。酒酣，上击筑自歌曰：“大风起兮云飞扬，威加海内兮归故乡，安得猛<br /><br />&nbsp;&nbsp;&nbsp;&nbsp;士兮守四方！”令儿皆和习之。上乃起舞，慨伤怀，泣数行下。谓沛父兄曰：<br /><br />&nbsp;&nbsp;&nbsp;&nbsp;“游子悲故乡。吾虽都关中，万岁之后吾魂魄犹思沛。且朕自沛公以诛暴逆，遂<br /><br />&nbsp;&nbsp;&nbsp;&nbsp;有天下，其以沛为朕汤沐邑，复其民，世世无有所与。”沛父老诸母故人日乐饮<br /><br />&nbsp;&nbsp;&nbsp;&nbsp;极欢，道旧故为笑乐。十余日，上欲去，沛父兄固请。上曰：“吾人众多，父兄<br /><br />&nbsp;&nbsp;&nbsp;&nbsp;不能给。”乃去。沛中空县皆之邑西献。上留止，张饮三日。沛父兄皆顿首曰：<br /><br />&nbsp;&nbsp;&nbsp;&nbsp;“沛幸得复，丰未得，唯陛下哀矜。”上曰：“丰者，吾所生长，极不忘耳。吾<br /><br />&nbsp;&nbsp;&nbsp;&nbsp;特以其为雍齿故反我为魏。”沛父兄固请之，乃并复丰，比沛。<br /><br />&nbsp;&nbsp;&nbsp;&nbsp;汉别将击布军洮水南北，皆大破之，追斩布番阳。<br /><br />&nbsp;&nbsp;&nbsp;&nbsp;周勃定代，斩陈g于当城。<br /><br />&nbsp;&nbsp;&nbsp;&nbsp;诏曰：“吴，古之建国也。日者荆王兼有其地，今死亡后。朕欲复立吴王，<br /><br />&nbsp;&nbsp;&nbsp;&nbsp;其议可者。”长沙王臣等言：“沛侯濞重厚，请立为吴王。”已拜，上召谓濞曰：<br /><br />&nbsp;&nbsp;&nbsp;&nbsp;“汝状有反相。”因拊其背，曰：“汉后五十年东南有乱，岂汝邪？然天下同姓<br /><br />&nbsp;&nbsp;&nbsp;&nbsp;一家，汝慎毋反。”濞顿首曰：“不敢。”<br /><br />&nbsp;&nbsp;&nbsp;&nbsp;十一月，行自淮南还。过鲁，以大牢祠孔子。<br /><br />&nbsp;&nbsp;&nbsp;&nbsp;十二月，诏曰：“秦皇帝、楚隐王、魏安王、齐愍王、赵悼襄王皆绝亡后。<br /><br />&nbsp;&nbsp;&nbsp;&nbsp;其与秦始皇帝守冢二十家，楚、魏、齐各十家，赵及魏公子亡忌各五家，令视其<br /><br />&nbsp;&nbsp;&nbsp;&nbsp;冢，复，亡与它事。”<br /><br />&nbsp;&nbsp;&nbsp;&nbsp;陈g降将言g反时燕王卢绾使人之g所阴谋。上使辟阳侯审食其迎绾，绾称<br /><br />&nbsp;&nbsp;&nbsp;&nbsp;疾。食其言绾反有端。春二月，使樊哙、周勃将兵击绾。诏曰：“燕王绾与吾有<br /><br />&nbsp;&nbsp;&nbsp;&nbsp;故，爱之如子，闻与陈g有谋，吾以为亡有，故使人迎绾。绾称疾不来，谋反明<br /><br />&nbsp;&nbsp;&nbsp;&nbsp;矣。燕吏民非有罪也，赐其吏六百石以上爵各一级。与绾居，去来归者，赦之，<br /><br />&nbsp;&nbsp;&nbsp;&nbsp;加爵亦一级。”诏诸侯王议可立为燕王者。长沙王臣等请立子建为燕王。<br /><br />&nbsp;&nbsp;&nbsp;&nbsp;诏曰：“南武侯织亦粤之世也，立以为南海王。”<br /><br />&nbsp;&nbsp;&nbsp;&nbsp;三月，诏曰：“吾立为天子，帝有天下，十二年于今矣。与天下之豪士贤大<br /><br />&nbsp;&nbsp;&nbsp;&nbsp;夫共定天下，同安辑之。其有功者上致之王，次为列侯，下乃食邑。而重臣之亲，<br /><br />&nbsp;&nbsp;&nbsp;&nbsp;或为列侯，皆令自置吏，得赋敛，女子公主。为列侯食邑者，皆佩之印，赐大第<br /><br />&nbsp;&nbsp;&nbsp;&nbsp;室。吏二千石，徙之长安，受小第室。入蜀、汉定三秦者，皆世世复。吾于天下<br /><br />&nbsp;&nbsp;&nbsp;&nbsp;贤士功臣，可谓亡负矣。其有不义背天子擅起兵者，与天下共伐诛之。布告天下，<br /><br />&nbsp;&nbsp;&nbsp;&nbsp;使明知朕意。”<br /><br />&nbsp;&nbsp;&nbsp;&nbsp;上击布时，为流矢所中，行道疾。疾甚，吕后迎良医。医入见，上问医。曰：<br /><br />&nbsp;&nbsp;&nbsp;&nbsp;“疾可治。”于是上骂之，曰：“吾以布衣提三尺取天下，此非天命乎？命乃<br /><br />&nbsp;&nbsp;&nbsp;&nbsp;在天，虽扁鹊何益！”遂不使治疾，赐黄金五十斤，罢之。吕后问曰：“陛下百<br /><br />&nbsp;&nbsp;&nbsp;&nbsp;岁后，萧相国既死，谁令代之？”上曰：“曹参可。”问其次，曰：“王陵可，<br /><br />&nbsp;&nbsp;&nbsp;&nbsp;然少戆，陈平可以助之。陈平知有余，然难独任。周勃重厚少文，然安刘氏者必<br /><br />&nbsp;&nbsp;&nbsp;&nbsp;勃也，可令为太尉。”吕后复问其次，上曰：“此后亦非乃所知也。”<br /><br />&nbsp;&nbsp;&nbsp;&nbsp;卢绾与数千人居塞下候伺，幸上疾愈，自入谢。夏四月甲辰，帝崩于长乐宫。<br /><br />&nbsp;&nbsp;&nbsp;&nbsp;卢绾闻之，遂亡入匈奴。<br /><br />&nbsp;&nbsp;&nbsp;&nbsp;吕后与审食其谋曰：“诸将故与帝为编户民，北面为臣，心常鞅鞅，今乃事<br /><br />&nbsp;&nbsp;&nbsp;&nbsp;少主，非尽族是，天下不安。”以故不发丧。人或闻，以语郦商。郦商见审食其<br /><br />&nbsp;&nbsp;&nbsp;&nbsp;曰：“闻帝已崩四日，不发丧，欲诛诸将。诚如此，天下危矣。陈平、灌婴将十<br /><br />&nbsp;&nbsp;&nbsp;&nbsp;万守荥阳，樊哙、周勃将二十万定燕、代，此闻帝崩，诸将皆诛，必连兵还乡，<br /><br />&nbsp;&nbsp;&nbsp;&nbsp;以攻关中。大臣内畔，诸将外反，亡可跷足待也。”审食其入言之，乃以丁未发<br /><br />&nbsp;&nbsp;&nbsp;&nbsp;丧，大赦天下。<br /><br />&nbsp;&nbsp;&nbsp;&nbsp;五月丙寅，葬长陵。已下，皇太子、群臣皆反至太上皇庙。群臣曰：“帝起<br /><br />&nbsp;&nbsp;&nbsp;&nbsp;细微，拨乱世反之正，平定天下，为汉太祖，功最高。”上尊号曰高皇帝。<br /><br />&nbsp;&nbsp;&nbsp;&nbsp;初，高祖不修文学，而性明达，好谋，能听，自监门戍卒，见之如旧。初顺<br /><br />&nbsp;&nbsp;&nbsp;&nbsp;民心作三章之约。天下既定，命萧何次律令，韩信申军法，张苍定章程，叔孙通<br /><br />&nbsp;&nbsp;&nbsp;&nbsp;制礼仪，陆贾造《新语》。又与功臣剖符作誓，丹书铁契，金匮石室，藏之宗庙。<br /><br />&nbsp;&nbsp;&nbsp;&nbsp;虽日不暇给，规摹弘远矣。<br /><br />&nbsp;&nbsp;&nbsp;&nbsp;赞曰：《春秋》晋史蔡墨有言：陶唐氏既衰，其后有刘累，学扰龙，事孔甲，<br /><br />&nbsp;&nbsp;&nbsp;&nbsp;范氏其后也。而大夫范宣子亦曰：“祖自虞以上为陶唐氏，在夏为御龙氏，在商<br /><br />&nbsp;&nbsp;&nbsp;&nbsp;为豕韦氏，在周为唐杜氏，晋主夏盟为范氏。”范氏为晋士师，鲁文公世奔秦。<br /><br />&nbsp;&nbsp;&nbsp;&nbsp;后归于晋，其处者为刘氏。刘向云战国时刘氏自秦获于魏。秦灭魏，迁大梁，都<br /><br />&nbsp;&nbsp;&nbsp;&nbsp;于丰，故周市说雍齿曰：“丰，故梁徙也。”是以颂高祖云：“汉帝本系，出自<br /><br />&nbsp;&nbsp;&nbsp;&nbsp;唐帝。降及于周，在秦作刘。涉魏而东，遂为丰公。”丰公，盖太上皇父。其迁<br /><br />&nbsp;&nbsp;&nbsp;&nbsp;日浅，坟墓在丰鲜焉。及高祖即位，置祠祀官，则有秦、晋、梁、荆之巫，世祠<br /><br />&nbsp;&nbsp;&nbsp;&nbsp;天地，缀之以祀，岂不信哉！由是推之，汉承尧运，德祚已盛，断蛇著符，旗帜<br /><br />&nbsp;&nbsp;&nbsp;&nbsp;上赤，协于火德，自然之应，得天统矣。</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,22);">加入书签</a><a
                        href="20.html">上一页</a>&larr;<a href="index.html">返回列表</a>&rarr;<a
                            href="25.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "20.html"; var next_page = "25.html"; var index_page = "index.html"; var sortid = "9"; var article_id = "2"; var chapter_id = "22"; var articlename = "汉书"; var chaptername = "纪 高帝纪第一下"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>