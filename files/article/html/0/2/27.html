<!DOCTYPE html>
<html>
<head>
<meta charset="gbk" />
<title>汉书-纪 文帝纪第四-在线阅读-哈西文学网</title>
<meta name="keywords" content="班固，汉书，纪 文帝纪第四全文，纪 文帝纪第四在线阅读 哈西文学网" />
<meta name="description" content="哈西文学网提供班固的汉书 纪 文帝纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/27.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/27.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 文帝纪第四</h1>
            <div class="link xb">
                <a href="25.html">上一页</a>&larr;<a href="index.html">返回列表</a>&rarr;<a
                    href="29.html">下一页</a></div>			
            <div id="BookText">&nbsp;&nbsp;&nbsp;&nbsp;孝文皇帝，高祖中子也，母曰薄姬。高祖十一年，诛陈g，定代地，立为代<br /><br />&nbsp;&nbsp;&nbsp;&nbsp;王，都中都。十七年秋，高后崩，诸吕谋为乱，欲危刘氏。丞相陈平、太尉周勃、<br /><br />&nbsp;&nbsp;&nbsp;&nbsp;朱虚侯刘章等共诛之，谋立代王。语在《高后纪》、《高五王传》。<br /><br />&nbsp;&nbsp;&nbsp;&nbsp;大臣遂使人迎代王。郎中令张武等议，皆曰：“汉大臣皆故高帝时将，习兵<br /><br />&nbsp;&nbsp;&nbsp;&nbsp;事，多谋诈，其属意非止此也，特畏高帝、吕太后威耳。今已诛诸吕，新喋血京<br /><br />&nbsp;&nbsp;&nbsp;&nbsp;师，以迎大王为名，实不可信。愿称疾无往，以观其变。”中尉宋昌进曰：“群<br /><br />&nbsp;&nbsp;&nbsp;&nbsp;臣之议皆非也。夫秦失其政，豪杰并起，人人自以为得之者以万数，然卒践天子<br /><br />&nbsp;&nbsp;&nbsp;&nbsp;位者，刘氏也，天下绝望，一矣。高帝王子弟，地犬牙相制，所谓盘石之宗也，<br /><br />&nbsp;&nbsp;&nbsp;&nbsp;天下服其强，二矣。汉兴，除秦烦苛，约法令，施德惠，人人自安，难动摇，三<br /><br />&nbsp;&nbsp;&nbsp;&nbsp;矣。夫以吕太后之严，立诸吕为三王，擅权专制，然而太尉以一节入北军，一呼<br /><br />&nbsp;&nbsp;&nbsp;&nbsp;士皆袒左，为刘氏，畔诸吕，卒以灭之。此乃天授，非人力也。今大臣虽欲为变，<br /><br />&nbsp;&nbsp;&nbsp;&nbsp;百姓弗为使，其党宁能专一邪？内有朱虚、东牟之亲，外畏吴、楚、淮南、琅邪、<br /><br />&nbsp;&nbsp;&nbsp;&nbsp;齐、代之强。方今高帝子独淮南王与大王，大王又长，贤圣仁孝闻于天下，故大<br /><br />&nbsp;&nbsp;&nbsp;&nbsp;臣因天下之心而欲迎立大王，大王勿疑也。”代王报太后，计犹豫未定。卜之，<br /><br />&nbsp;&nbsp;&nbsp;&nbsp;兆得大横。占曰：“大横庚庚，余为天王，夏启以光。”代王曰：“寡人固已为<br /><br />&nbsp;&nbsp;&nbsp;&nbsp;王，又何王乎？”卜人曰：“所谓天王者，乃天子也。”于是代王乃遣太后弟薄<br /><br />&nbsp;&nbsp;&nbsp;&nbsp;昭见太尉勃，勃等具言所以迎立王者。昭还报曰：“信矣，无可疑者。”代王笑<br /><br />&nbsp;&nbsp;&nbsp;&nbsp;谓宋昌曰：“果如公言。”乃令宋昌骖乘，张武等六人乘六乘传，诣长安，至高<br /><br />&nbsp;&nbsp;&nbsp;&nbsp;陵止，而使宋昌先之长安观变。<br /><br />&nbsp;&nbsp;&nbsp;&nbsp;昌至渭桥，丞相已下皆迎。昌还报，代王乃进至渭桥。群臣拜谒称臣，代王<br /><br />&nbsp;&nbsp;&nbsp;&nbsp;下拜。太尉勃进曰：“愿请间。”宋昌曰：“所言公，公言之；所言私，王者无<br /><br />&nbsp;&nbsp;&nbsp;&nbsp;私。”太尉勃乃跪上天子玺。代王谢曰：“至邸而议之。”<br /><br />&nbsp;&nbsp;&nbsp;&nbsp;闰月己酉，入代邸。群臣从至，上议曰：“丞相臣平、太尉臣勃、大将军臣<br /><br />&nbsp;&nbsp;&nbsp;&nbsp;武、御史大夫臣苍、宗正臣郢、朱虚侯臣章、东牟侯臣兴居、典客臣揭再拜言大<br /><br />&nbsp;&nbsp;&nbsp;&nbsp;王足下：子弘等皆非孝惠皇帝子，不当奉宗庙。臣谨请阴安侯、顷王后、琅邪王、<br /><br />&nbsp;&nbsp;&nbsp;&nbsp;列侯、吏二千石议，大王高皇帝子，宜为嗣，愿大王即天子位。”代王曰：“奉<br /><br />&nbsp;&nbsp;&nbsp;&nbsp;高帝宗庙，重事也。寡人不佞，不足以称。愿请楚王计宜者，寡人弗敢当。”群<br /><br />&nbsp;&nbsp;&nbsp;&nbsp;臣皆伏，固请。代王西乡让者三，南乡让者再。丞相平等皆曰：“臣伏计之，大<br /><br />&nbsp;&nbsp;&nbsp;&nbsp;王奉高祖宗庙最宜称，虽天下诸侯万民皆以为宜。臣等为宗庙、社稷计，不敢忽。<br /><br />&nbsp;&nbsp;&nbsp;&nbsp;愿大王幸听臣等。臣谨奉天子玺、符再拜上。”代王曰：“宗室、将、相、王、<br /><br />&nbsp;&nbsp;&nbsp;&nbsp;列侯以为莫宜寡人，寡人不敢辞。”遂即天子位。群臣以次侍。使太仆婴、东牟<br /><br />&nbsp;&nbsp;&nbsp;&nbsp;侯兴居先清宫，奉天子法驾迎代邸。皇帝即日夕入未央宫。夜拜宋昌为卫将军，<br /><br />&nbsp;&nbsp;&nbsp;&nbsp;领南、北军，张武为郎中令，行殿中。还坐前殿，下诏曰：“制诏丞相、太尉、<br /><br />&nbsp;&nbsp;&nbsp;&nbsp;御史大夫：间者诸吕用事擅权，谋为大逆，欲危刘氏宗庙，赖将、相、列侯、宗<br /><br />&nbsp;&nbsp;&nbsp;&nbsp;室、大臣诛之，皆伏其辜。朕初即位，其赦天下，赐民爵一级，女子百户牛、酒，<br /><br />&nbsp;&nbsp;&nbsp;&nbsp;T五日。”<br /><br />&nbsp;&nbsp;&nbsp;&nbsp;元年冬十月辛亥，皇帝见于高庙。遣车骑将军薄昭迎皇太后于代。诏曰：<br /><br />&nbsp;&nbsp;&nbsp;&nbsp;“前昌产自置为相国，吕禄为上将军，擅遣将军灌婴将兵击齐，欲代刘氏。婴留<br /><br />&nbsp;&nbsp;&nbsp;&nbsp;荥阳，与诸侯合谋以诛吕氏。吕产欲为不善，丞相平与太尉勃等谋夺产等军。朱<br /><br />&nbsp;&nbsp;&nbsp;&nbsp;虚侯章首先捕斩产。太尉勃身率襄平侯通持节承诏入北军。典客揭夺吕禄印。其<br /><br />&nbsp;&nbsp;&nbsp;&nbsp;益封太尉勃邑万户，赐金五千斤。丞相平、将军婴邑各三千户，金二千斤。朱虚<br /><br />&nbsp;&nbsp;&nbsp;&nbsp;侯章、襄平侯通邑各二千户，金千斤。封典客揭为阳信侯，赐金千斤。”<br /><br />&nbsp;&nbsp;&nbsp;&nbsp;十二月，立赵幽王子遂为赵王，徙琅邪王泽为燕王。吕氏所夺齐、楚地皆归<br /><br />&nbsp;&nbsp;&nbsp;&nbsp;之。尽除收帑相坐律令。<br /><br />&nbsp;&nbsp;&nbsp;&nbsp;正月，有司请蚤建太子，所以尊宗庙也。诏曰：“朕既不德，上帝神明未歆<br /><br />&nbsp;&nbsp;&nbsp;&nbsp;飨也，天下人民未有惬志。今纵不能博求天下贤圣有德之人而嬗天下焉，而曰豫<br /><br />&nbsp;&nbsp;&nbsp;&nbsp;建太子，是重吾不德也。谓天下何？其安之。”有司曰：“豫建太子，所以重宗<br /><br />&nbsp;&nbsp;&nbsp;&nbsp;庙、社稷，不忘天下也。”上曰：“楚王，季父也，春秋高，阅天下之义理多矣，<br /><br />&nbsp;&nbsp;&nbsp;&nbsp;明于国家之体。吴王于朕，兄也；淮南王，弟也：皆秉德以陪朕，岂为不豫哉！<br /><br />&nbsp;&nbsp;&nbsp;&nbsp;诸侯王、宗室昆弟有功臣，多贤及有德义者，若举有德以陪朕之不能终，是社稷<br /><br />&nbsp;&nbsp;&nbsp;&nbsp;之灵，天下之福也。今不选举焉，而曰必子，人其以朕为忘贤有德者而专于子，<br /><br />&nbsp;&nbsp;&nbsp;&nbsp;非所以忧天下也。朕甚不取。”有司固请曰：“古者殷、周有国，治安皆且千岁，<br /><br />&nbsp;&nbsp;&nbsp;&nbsp;有天下者莫长焉，用此道也。立嗣必子，所从来远矣。高帝始平天下，建诸侯，<br /><br />&nbsp;&nbsp;&nbsp;&nbsp;为帝者太祖。诸侯王、列侯始受国者亦皆为其国祖。子孙继嗣，世世不绝，天下<br /><br />&nbsp;&nbsp;&nbsp;&nbsp;之大义也。故高帝设之以抚海内。今释宜建而更选于诸侯宗室，非高帝之志也。<br /><br />&nbsp;&nbsp;&nbsp;&nbsp;更议不宜。子启最长，敦厚慈仁，请建以为太子。”上乃许之。因赐天下民当为<br /><br />&nbsp;&nbsp;&nbsp;&nbsp;父后者爵一级。封将军薄昭为轵侯。<br /><br />&nbsp;&nbsp;&nbsp;&nbsp;三月，有司请立皇后。皇太后曰：“立太子母窦氏为皇后。”<br /><br />&nbsp;&nbsp;&nbsp;&nbsp;诏曰：“方春和时，草木群生之物皆有以自乐，而吾百姓鳏、寡、孤、独、<br /><br />&nbsp;&nbsp;&nbsp;&nbsp;穷困之人或阽于死亡，而莫之省忧。为悯父母将何如？其议所以振贷之。”又曰：<br /><br />&nbsp;&nbsp;&nbsp;&nbsp;“老者非帛不暖，非肉不饱。今岁首，不时使人存问长老，又无布帛酒肉之赐，<br /><br />&nbsp;&nbsp;&nbsp;&nbsp;将何以佐天下子孙孝养其亲？今闻吏禀当受鬻者，或以陈粟，岂称养老之意哉！<br /><br />&nbsp;&nbsp;&nbsp;&nbsp;具为令。”有司请令县道，年八十已上，赐米人月一石，肉二十斤，酒五斗。其<br /><br />&nbsp;&nbsp;&nbsp;&nbsp;九十已上，又赐帛人二匹，絮三斤。赐物及当禀鬻米者，长吏阅视，丞若尉致。<br /><br />&nbsp;&nbsp;&nbsp;&nbsp;不满九十，啬夫、令史致。二千石遣都吏循行，不称者督之。刑者及有罪耐以上，<br /><br />&nbsp;&nbsp;&nbsp;&nbsp;不用此令。<br /><br />&nbsp;&nbsp;&nbsp;&nbsp;楚元王交薨。<br /><br />&nbsp;&nbsp;&nbsp;&nbsp;四月，齐、楚地震，二十九山同日崩，大水溃出。<br /><br />&nbsp;&nbsp;&nbsp;&nbsp;六月，令郡国无来献。施惠天下，诸侯、四夷，远近欢洽。乃修代来功。诏<br /><br />&nbsp;&nbsp;&nbsp;&nbsp;曰：“方大臣诛诸吕迎朕，朕狐疑，皆止朕，唯中尉宋昌劝朕，朕已得保宗庙。<br /><br />&nbsp;&nbsp;&nbsp;&nbsp;以尊昌为卫将军，其封昌为壮武侯。诸从朕六人，官皆至九卿。”又曰：“列侯<br /><br />&nbsp;&nbsp;&nbsp;&nbsp;从高帝入蜀、汉者六十八人益邑各三百户，吏二千石以上从高帝颖川守尊等十人<br /><br />&nbsp;&nbsp;&nbsp;&nbsp;食邑六百户，淮阳守申屠嘉等十人五百户，卫尉足等十人四百户。”封淮南王舅<br /><br />&nbsp;&nbsp;&nbsp;&nbsp;赵兼为周阳侯，齐王舅驷钧为靖郭侯，故常山丞相蔡兼为樊侯。<br /><br />&nbsp;&nbsp;&nbsp;&nbsp;二年冬十月，丞相陈平薨。诏曰：“朕闻古者诸侯建国千余，各守其地，以<br /><br />&nbsp;&nbsp;&nbsp;&nbsp;时入贡，民不劳苦，上下欢欣，靡有违德。今列侯多居长安，邑远，吏卒给输费<br /><br />&nbsp;&nbsp;&nbsp;&nbsp;苦，而列侯亦无由教训其民。其令列侯之国，为吏及诏所止者，遣太子。”<br /><br />&nbsp;&nbsp;&nbsp;&nbsp;十一月癸卯晦，日有食之。诏曰：“朕闻之，天生民，为之置君以养治之。<br /><br />&nbsp;&nbsp;&nbsp;&nbsp;人主不德，布政不均，则天示之灾以戒不治。乃十一月晦，日有食之，m见于天，<br /><br />&nbsp;&nbsp;&nbsp;&nbsp;灾孰大焉！朕获保宗庙，以微眇之身托于士民君王之上，天下治乱，在予一人，<br /><br />&nbsp;&nbsp;&nbsp;&nbsp;唯二三执政犹吾股肱也。朕下不能治育群生，上以累三光之明，其不德大矣。令<br /><br />&nbsp;&nbsp;&nbsp;&nbsp;至，其悉思朕之过失，及知见之所不及，以启告朕。及举贤良方正能直言极谏<br /><br />&nbsp;&nbsp;&nbsp;&nbsp;者，以匡朕之不逮。因各敕以职任，务省徭费以便民。朕既不能远德，故忄间然<br /><br />&nbsp;&nbsp;&nbsp;&nbsp;念外人之有非，是以设备未息。今纵不能罢边屯戍，又饬兵厚卫，其罢卫将军军。<br /><br />&nbsp;&nbsp;&nbsp;&nbsp;太仆见马遗财足，余皆以给传置。”<br /><br />&nbsp;&nbsp;&nbsp;&nbsp;春正月丁亥，诏曰：“夫农，天下之本也，其开籍田，朕亲率耕，以给宗庙<br /><br />&nbsp;&nbsp;&nbsp;&nbsp;粢盛。民谪作县官及贷种食未入、入未备者，皆赦之。”<br /><br />&nbsp;&nbsp;&nbsp;&nbsp;三月，有司请立皇子为诸侯王。诏曰：“前赵幽王幽死，朕甚怜之，已立其<br /><br />&nbsp;&nbsp;&nbsp;&nbsp;太子遂为赵王。遂弟辟强及齐悼惠王子朱虚侯章、东牟侯兴居有功，可王。”乃<br /><br />&nbsp;&nbsp;&nbsp;&nbsp;立辟强为河间王，章为城阳王，兴居为济北王。因立皇子武为代王，参为太原王，<br /><br />&nbsp;&nbsp;&nbsp;&nbsp;揖为梁王。<br /><br />&nbsp;&nbsp;&nbsp;&nbsp;五月，诏曰：“古之治天下，朝有进善之旌，诽谤之木，所以通治道而来谏<br /><br />&nbsp;&nbsp;&nbsp;&nbsp;者也，今法有诽谤、@言之罪，是使众臣不敢尽情，而上无由闻过失也。将何<br /><br />&nbsp;&nbsp;&nbsp;&nbsp;以来远方之贤良？其除之。民或祝诅上，以相约而后相谩，吏以为大逆，其有他<br /><br />&nbsp;&nbsp;&nbsp;&nbsp;言，吏又以为诽谤。此细民之愚无知抵死，朕甚不取。自今以来，有犯此者勿听<br /><br />&nbsp;&nbsp;&nbsp;&nbsp;治。”<br /><br />&nbsp;&nbsp;&nbsp;&nbsp;九月，初与郡守为铜虎符、竹使符。<br /><br />&nbsp;&nbsp;&nbsp;&nbsp;诏曰：“农，天下之大本也，民所恃以生也，而民或不务本而事末，故生不<br /><br />&nbsp;&nbsp;&nbsp;&nbsp;遂。朕忧其然，故今兹亲率群臣农以劝之。其赐天下民今年田租之半。”<br /><br />&nbsp;&nbsp;&nbsp;&nbsp;三年冬十月丁酉晦，日有食之。十一月丁卯晦，日有蚀之。<br /><br />&nbsp;&nbsp;&nbsp;&nbsp;诏曰：“前日诏遣列侯之国，辞未行。丞相朕之所重，其为朕率列侯之国。”<br /><br />&nbsp;&nbsp;&nbsp;&nbsp;遂免丞相勃，遣就国。<br /><br />&nbsp;&nbsp;&nbsp;&nbsp;十二月，太尉颖阴侯灌婴为丞相。罢太尉官，属丞相。<br /><br />&nbsp;&nbsp;&nbsp;&nbsp;夏四月，城阳王章薨。淮南王长杀辟阳侯审食其。<br /><br />&nbsp;&nbsp;&nbsp;&nbsp;五月，匈奴入居北地、河南为寇。上幸甘泉，遣丞相灌婴击匈奴，匈奴去。<br /><br />&nbsp;&nbsp;&nbsp;&nbsp;发中尉材官属卫将军，军长安。<br /><br />&nbsp;&nbsp;&nbsp;&nbsp;上自甘泉之高奴，因幸太原，见故群臣，皆赐之。举功行赏，诸民里赐牛酒。<br /><br />&nbsp;&nbsp;&nbsp;&nbsp;复晋阳、中都民三岁租。留游太原十余日。<br /><br />&nbsp;&nbsp;&nbsp;&nbsp;济北王兴居闻帝之代欲自击匈奴，乃反，发兵欲袭荥阳。于是诏罢丞相兵，<br /><br />&nbsp;&nbsp;&nbsp;&nbsp;以棘蒲侯柴武为大将军，将四将军十万众击之。祁侯缯贺为将军，军荥阳。<br /><br />&nbsp;&nbsp;&nbsp;&nbsp;秋七月，上自太原至长安。诏曰：“济北王背德反上，诖误吏民，为大逆。<br /><br />&nbsp;&nbsp;&nbsp;&nbsp;济北吏民，兵未至先自定及以军、城邑降者，皆赦之，复官爵。与王兴居居，去<br /><br />&nbsp;&nbsp;&nbsp;&nbsp;来者，亦赦之。”八月，虏济北王兴居，自杀。赦诸与兴居反者。<br /><br />&nbsp;&nbsp;&nbsp;&nbsp;四年冬十二月，丞相灌婴薨。<br /><br />&nbsp;&nbsp;&nbsp;&nbsp;夏五月，复诸刘有属籍，家无所与。赐诸侯王子邑各二千户。<br /><br />&nbsp;&nbsp;&nbsp;&nbsp;秋九月，封齐悼惠王子七人为列侯。<br /><br />&nbsp;&nbsp;&nbsp;&nbsp;绛侯周勃有罪，逮诣廷尉诏狱。<br /><br />&nbsp;&nbsp;&nbsp;&nbsp;作顾成庙。<br /><br />&nbsp;&nbsp;&nbsp;&nbsp;五月春二月，地震。<br /><br />&nbsp;&nbsp;&nbsp;&nbsp;夏四月，除盗铸钱令。更造四铢钱。<br /><br />&nbsp;&nbsp;&nbsp;&nbsp;六年冬十月，桃、李华。<br /><br />&nbsp;&nbsp;&nbsp;&nbsp;十一月，淮南王长谋反，废迁蜀严重，死雍。<br /><br />&nbsp;&nbsp;&nbsp;&nbsp;七年冬十月，令列侯太夫人、夫人、诸侯王子及吏二千石无得擅征捕。<br /><br />&nbsp;&nbsp;&nbsp;&nbsp;夏四月，赦天下。<br /><br />&nbsp;&nbsp;&nbsp;&nbsp;六月癸酉，未央宫东阙罘Q灾。<br /><br />&nbsp;&nbsp;&nbsp;&nbsp;八年夏，封淮南厉王长子四人为列侯。<br /><br />&nbsp;&nbsp;&nbsp;&nbsp;有长星出于东方。<br /><br />&nbsp;&nbsp;&nbsp;&nbsp;九年春，大旱。<br /><br />&nbsp;&nbsp;&nbsp;&nbsp;十年冬，行幸甘泉。<br /><br />&nbsp;&nbsp;&nbsp;&nbsp;将军薄昭死。<br /><br />&nbsp;&nbsp;&nbsp;&nbsp;十一年冬十一月，行幸代。春正月，上自代还。<br /><br />&nbsp;&nbsp;&nbsp;&nbsp;夏六月，梁王揖薨。<br /><br />&nbsp;&nbsp;&nbsp;&nbsp;匈奴寇狄道。<br /><br />&nbsp;&nbsp;&nbsp;&nbsp;十二年冬十二月，河决东郡。<br /><br />&nbsp;&nbsp;&nbsp;&nbsp;春正月，赐诸侯王女邑各二千户。<br /><br />&nbsp;&nbsp;&nbsp;&nbsp;二月，出孝惠皇帝后宫美人，令得嫁。<br /><br />&nbsp;&nbsp;&nbsp;&nbsp;三月，除关，无用传。<br /><br />&nbsp;&nbsp;&nbsp;&nbsp;诏曰：“道民之路，在于务本。朕亲率天下农，十年于今，而野不加辟。岁<br /><br />&nbsp;&nbsp;&nbsp;&nbsp;一不登，民有饥色，是从事焉尚寡，而吏未加务也。吾诏书数下，岁劝民种树，<br /><br />&nbsp;&nbsp;&nbsp;&nbsp;而功未兴，是吏奉吾诏不勤，而劝民不明也。且吾农民甚苦，而吏莫之省，将何<br /><br />&nbsp;&nbsp;&nbsp;&nbsp;以劝焉？其赐农民今年租税之半。”<br /><br />&nbsp;&nbsp;&nbsp;&nbsp;又曰：“孝悌，天下之大顺也；力田，为生之本也；三老，众民之师也；廉<br /><br />&nbsp;&nbsp;&nbsp;&nbsp;吏，民之表也。朕甚嘉此二三大夫之行。今万家之县，云无应令，岂实人情？是<br /><br />&nbsp;&nbsp;&nbsp;&nbsp;吏举贤之道未备也。其遣谒者劳赐三老、孝者帛，人五匹；悌者、力田二匹；廉<br /><br />&nbsp;&nbsp;&nbsp;&nbsp;吏二百石以上率百石者三匹。及问民所不便安，而以户口率置三老、孝、悌、力<br /><br />&nbsp;&nbsp;&nbsp;&nbsp;田常员，令各率其意以道民焉。”<br /><br />&nbsp;&nbsp;&nbsp;&nbsp;十三年春二月甲寅，诏曰：“朕亲率天下农耕以供粢盛，皇后亲桑以奉祭服，<br /><br />&nbsp;&nbsp;&nbsp;&nbsp;其具礼仪。”<br /><br />&nbsp;&nbsp;&nbsp;&nbsp;夏，除秘祝，语在《郊祀志》。<br /><br />&nbsp;&nbsp;&nbsp;&nbsp;五月，除肉刑法，语在《刑法志》。<br /><br />&nbsp;&nbsp;&nbsp;&nbsp;六月，诏曰：“农，天下之本，务莫大焉。今廑身从事，而有租税之赋，是<br /><br />&nbsp;&nbsp;&nbsp;&nbsp;谓本末者无以异也，其于劝农之道未备。其除田之租税。赐天下孤寡布、帛、絮<br /><br />&nbsp;&nbsp;&nbsp;&nbsp;各有数。”<br /><br />&nbsp;&nbsp;&nbsp;&nbsp;十四年冬，匈奴寇边，杀北地都尉卯。遣三将军军陇西、北地、上郡，中尉<br /><br />&nbsp;&nbsp;&nbsp;&nbsp;周舍为卫将军，郎中令张武为车骑将军，军渭北，车千乘，骑卒十万人。上亲劳<br /><br />&nbsp;&nbsp;&nbsp;&nbsp;军，勒兵，申教令，赐吏卒。自欲征匈奴，群臣谏，不听。皇太后固要上，乃止。<br /><br />&nbsp;&nbsp;&nbsp;&nbsp;于是以东阳侯张相如为大将军，建成侯董赫、内史栾布皆为将军，击匈奴，匈奴<br /><br />&nbsp;&nbsp;&nbsp;&nbsp;走。<br /><br />&nbsp;&nbsp;&nbsp;&nbsp;春，诏曰：“朕获执牺牲、币以事上帝宗庙，十四年于今。历日弥长，以<br /><br />&nbsp;&nbsp;&nbsp;&nbsp;不敏不明而久抚临天下，朕甚自愧。其广增诸祀坛场、币。昔先王远施不求其<br /><br />&nbsp;&nbsp;&nbsp;&nbsp;报，望祀不祈其福，右贤左戚，先民后己，至明之极也。今吾闻祠官祝，皆归<br /><br />&nbsp;&nbsp;&nbsp;&nbsp;福于朕躬，不为百姓，朕甚愧之。夫以朕之不德，而专乡独美其福，百姓不与焉，<br /><br />&nbsp;&nbsp;&nbsp;&nbsp;是重吾不德也。其令祠官致敬，无有所祈。”<br /><br />&nbsp;&nbsp;&nbsp;&nbsp;十五年春，黄龙见于成纪。上乃下诏议郊祀。公孙臣明服色，新垣平设五庙，<br /><br />&nbsp;&nbsp;&nbsp;&nbsp;语在《郊祀志》。<br /><br />&nbsp;&nbsp;&nbsp;&nbsp;夏四月，上幸雍，始郊见五帝，赦天下。修名山大川尝祀而绝者，有司以岁<br /><br />&nbsp;&nbsp;&nbsp;&nbsp;时致礼。<br /><br />&nbsp;&nbsp;&nbsp;&nbsp;九月，诏诸侯王、公卿、郡守举贤良能直言极谏者，上亲策之，傅纳以言，<br /><br />&nbsp;&nbsp;&nbsp;&nbsp;语在《晁错传》。<br /><br />&nbsp;&nbsp;&nbsp;&nbsp;十六年夏四月，上郊祀五帝于渭阳。<br /><br />&nbsp;&nbsp;&nbsp;&nbsp;五月，立齐悼惠王子六人、淮南厉王子三人皆为王。<br /><br />&nbsp;&nbsp;&nbsp;&nbsp;秋九月，得玉杯，刻曰“人主延寿”。令天下大T，明年改元。<br /><br />&nbsp;&nbsp;&nbsp;&nbsp;后元年冬十月，新垣平诈觉，谋反，夷三族。<br /><br />&nbsp;&nbsp;&nbsp;&nbsp;春三月，孝惠皇后张氏薨。<br /><br />&nbsp;&nbsp;&nbsp;&nbsp;诏曰：“间者数年比不登，又有水旱疾疫之灾，朕甚忧之。愚而不明，未达<br /><br />&nbsp;&nbsp;&nbsp;&nbsp;其咎。意者朕之政有所失而行有过与？乃天道有不顺，地利或不得，人事多失和，<br /><br />&nbsp;&nbsp;&nbsp;&nbsp;鬼神废不享与？何以致此？将百官之奉养或费，无用之事或多与？何其民食之寡<br /><br />&nbsp;&nbsp;&nbsp;&nbsp;乏也！夫度田非益寡，而计民未加益，以口量地，其于古犹有余，而食之甚不足，<br /><br />&nbsp;&nbsp;&nbsp;&nbsp;者其咎安在？无乃百姓之从事于末以害农者蕃，为酒醪以靡谷者多，六畜之食焉<br /><br />&nbsp;&nbsp;&nbsp;&nbsp;者众与？细大之义，吾未能得其中。其与丞相、列侯、吏二千石、博士议之，有<br /><br />&nbsp;&nbsp;&nbsp;&nbsp;可以佐百姓者，率意远思，无有所隐也。”<br /><br />&nbsp;&nbsp;&nbsp;&nbsp;二年夏，行幸雍а艄。<br /><br />&nbsp;&nbsp;&nbsp;&nbsp;六月，代王参薨。匈奴和亲。诏曰：“朕既不明，不能远德，使方外之国或<br /><br />&nbsp;&nbsp;&nbsp;&nbsp;不宁息。夫四荒之外不安其生，封圻之内勤劳不处，二者之咎，皆自于朕之德薄<br /><br />&nbsp;&nbsp;&nbsp;&nbsp;而不能达远也。间者累年，匈奴并暴边境，多杀吏民，边臣兵吏又不能谕其内志，<br /><br />&nbsp;&nbsp;&nbsp;&nbsp;以重吾不德。夫久结难连兵，中外之国将何以自宁？今朕夙兴夜寐，勤劳天下，<br /><br />&nbsp;&nbsp;&nbsp;&nbsp;忧苦万民，为之恻怛不安，未尝一日忘于心，故遣使者冠盖相望，结彻于道，以<br /><br />&nbsp;&nbsp;&nbsp;&nbsp;谕朕志于单于。今单于反古之道，计社稷之安，便万民之利，新与朕俱弃细过，<br /><br />&nbsp;&nbsp;&nbsp;&nbsp;偕之大道，结兄弟之义，以全天下元元之民。和亲以定，始于今年。”<br /><br />&nbsp;&nbsp;&nbsp;&nbsp;三年春二月，行幸代。<br /><br />&nbsp;&nbsp;&nbsp;&nbsp;四年夏四月丙寅晦，日有蚀之。五月，赦天下。免官奴婢为庶人。行幸雍。<br /><br />&nbsp;&nbsp;&nbsp;&nbsp;五年春正月，行幸陇西。三月，行幸雍。秋七月，行幸代。<br /><br />&nbsp;&nbsp;&nbsp;&nbsp;六年冬，匈奴三万骑入上郡，三万骑入云中。以中大夫令免为车骑将军，屯<br /><br />&nbsp;&nbsp;&nbsp;&nbsp;飞狐；故楚相苏意为将军，屯句注；将军张武屯北地；河内太守周亚夫为将军，<br /><br />&nbsp;&nbsp;&nbsp;&nbsp;次细柳；宗正刘礼为将军，次霸上；祝兹侯徐厉为将军，次棘门，以备胡。<br /><br />&nbsp;&nbsp;&nbsp;&nbsp;夏四月，大旱，蝗。令诸侯无人贡，弛山泽，减诸服御，损郎吏员，发仓庚<br /><br />&nbsp;&nbsp;&nbsp;&nbsp;以振民，民得卖爵。<br /><br />&nbsp;&nbsp;&nbsp;&nbsp;七年夏，六月己亥，帝崩于未央宫。遗诏曰：“朕闻之：盖天下万物之萌生，<br /><br />&nbsp;&nbsp;&nbsp;&nbsp;靡不有死。死者天地之理，物之自然，奚可甚哀！当今之世，咸嘉生而恶死，厚<br /><br />&nbsp;&nbsp;&nbsp;&nbsp;葬以破业，重服以伤生，吾甚不取。且朕既不德，无以佐百姓。今崩，又使重服<br /><br />&nbsp;&nbsp;&nbsp;&nbsp;久临，以罹寒暑之数，哀人父子；伤长老之志，损其饮食，绝鬼神之祭祀，以重<br /><br />&nbsp;&nbsp;&nbsp;&nbsp;吾不德，谓天下何！朕获保宗庙，以眇眇之身托于天下君王之上，二十有余年矣。<br /><br />&nbsp;&nbsp;&nbsp;&nbsp;赖天之灵。社稷之福，方内安宁，靡有兵革。朕既不敏，常畏过行，以羞先帝之<br /><br />&nbsp;&nbsp;&nbsp;&nbsp;遗德；惟年之久长，惧于不终。今乃幸以天年得复供养于高庙，朕之不明与嘉之，<br /><br />&nbsp;&nbsp;&nbsp;&nbsp;其奚哀念之有！其令天下吏民，令到出临三日，皆释服。无禁取妇、嫁女、祠祀、<br /><br />&nbsp;&nbsp;&nbsp;&nbsp;饮酒、食肉。自当给丧事服临者，皆无践。带无过三寸。无布车及兵器。无发<br /><br />&nbsp;&nbsp;&nbsp;&nbsp;民哭临宫殿中。殿中当临者，皆以旦夕各十五举音，礼皆罢。非旦夕临时，禁无<br /><br />&nbsp;&nbsp;&nbsp;&nbsp;得擅哭临。以下，服大红十五日，小红十四日，纤七日，释服。它不在令中者，<br /><br />&nbsp;&nbsp;&nbsp;&nbsp;皆以此令比类从事。布告天下，使明知朕意。霸陵山川因其故，无有所改。归夫<br /><br />&nbsp;&nbsp;&nbsp;&nbsp;人以下至少使。”令中尉亚夫为车骑将军，属国悍为将屯将军，郎中令张武为复<br /><br />&nbsp;&nbsp;&nbsp;&nbsp;士将军，发近县卒万六千人，发内史卒万五千人，臧郭、穿、复土属将军武。赐<br /><br />&nbsp;&nbsp;&nbsp;&nbsp;诸侯王以下至孝悌、力田金、钱、帛各有数。乙巳，葬霸陵。<br /><br />&nbsp;&nbsp;&nbsp;&nbsp;赞曰：孝文皇帝即位二十三年，宫室、苑囿、车骑、服御无所增益。有不便，<br /><br />&nbsp;&nbsp;&nbsp;&nbsp;辄弛以利民。尝欲作露台，召匠计之，直百金。上曰：“百金，中人十家之产也。<br /><br />&nbsp;&nbsp;&nbsp;&nbsp;吾奉先帝宫室，常恐羞之，何以台为！”身衣弋绨，所幸慎夫人衣不曳地，帷帐<br /><br />&nbsp;&nbsp;&nbsp;&nbsp;无文绣，以示敦朴，为天下先。治霸陵，皆瓦器，不得以金、银、铜、锡为饰，<br /><br />&nbsp;&nbsp;&nbsp;&nbsp;因其山，不起坟。南越尉佗自立为帝，召贵佗兄弟，以德怀之，佗遂称臣。与匈<br /><br />&nbsp;&nbsp;&nbsp;&nbsp;奴结和亲，后而背约入盗，令边备守，不发兵深入，恐烦百姓。吴王诈病不朝，<br /><br />&nbsp;&nbsp;&nbsp;&nbsp;赐以几杖。群臣袁盎等谏说虽切，常假借纳用焉。张武等受赂金钱，觉，更加赏<br /><br />&nbsp;&nbsp;&nbsp;&nbsp;赐，以愧其心。专务以德化民，是以海内殷富，兴于礼义，断狱数百，几致刑措。<br /><br />&nbsp;&nbsp;&nbsp;&nbsp;呜呼，仁哉！</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,27);">加入书签</a><a
                        href="25.html">上一页</a>&larr;<a href="index.html">返回列表</a>&rarr;<a
                            href="29.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "25.html"; var next_page = "29.html"; var index_page = "index.html"; var sortid = "9"; var article_id = "2"; var chapter_id = "27"; var articlename = "汉书"; var chaptername = "纪 文帝纪第四"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>