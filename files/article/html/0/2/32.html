<!DOCTYPE html>
<html>
<head>
<meta charset="gbk" />
<title>汉书-纪 昭帝纪第七-在线阅读-哈西文学网</title>
<meta name="keywords" content="班固，汉书，纪 昭帝纪第七全文，纪 昭帝纪第七在线阅读 哈西文学网" />
<meta name="description" content="哈西文学网提供班固的汉书 纪 昭帝纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/32.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/32.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 昭帝纪第七</h1>
            <div class="link xb">
                <a href="31.html">上一页</a>&larr;<a href="index.html">返回列表</a>&rarr;<a
                    href="33.html">下一页</a></div>			
            <div id="BookText">&nbsp;&nbsp;&nbsp;&nbsp;孝昭皇帝，武帝少子也。母曰赵婕妤，本以有奇异得幸，及生帝，亦奇异。<br /><br />&nbsp;&nbsp;&nbsp;&nbsp;语在《外戚传》。<br /><br />&nbsp;&nbsp;&nbsp;&nbsp;武帝末，戾太子败，燕王旦、广陵王胥行骄，后元二年二月上疾病，遂立<br /><br />&nbsp;&nbsp;&nbsp;&nbsp;昭帝为太子，年八岁。以侍中奉车都尉霍光为大司马大将军，受遗诏辅少主。<br /><br />&nbsp;&nbsp;&nbsp;&nbsp;明日，武帝崩。戊辰，太子即皇帝位，谒高庙。帝姊鄂邑公主益汤沐邑，为<br /><br />&nbsp;&nbsp;&nbsp;&nbsp;长公主，共养省中。<br /><br />&nbsp;&nbsp;&nbsp;&nbsp;大将军光秉政，领尚书事，车骑将军金日、左将军上官桀副焉。<br /><br />&nbsp;&nbsp;&nbsp;&nbsp;夏六月，赦天下。<br /><br />&nbsp;&nbsp;&nbsp;&nbsp;秋七月，有星孛于东方。<br /><br />&nbsp;&nbsp;&nbsp;&nbsp;济北王宽有罪，自杀。<br /><br />&nbsp;&nbsp;&nbsp;&nbsp;赐长公主及宗室昆弟各有差。追遵赵婕妤为皇太后，起云陵。<br /><br />&nbsp;&nbsp;&nbsp;&nbsp;冬，匈奴入朔方，杀略吏民。发军屯西河，左将军桀行北边。<br /><br />&nbsp;&nbsp;&nbsp;&nbsp;始元元年春二月，黄鹄下建章宫太液池中。公卿上寿。赐诸侯王、列侯、宗<br /><br />&nbsp;&nbsp;&nbsp;&nbsp;室金钱各有差。<br /><br />&nbsp;&nbsp;&nbsp;&nbsp;已亥，上耕于钩盾弄田。<br /><br />&nbsp;&nbsp;&nbsp;&nbsp;益封燕王、广陵王及鄂邑长公主各万三千户。<br /><br />&nbsp;&nbsp;&nbsp;&nbsp;夏，为太后起园庙云陵。<br /><br />&nbsp;&nbsp;&nbsp;&nbsp;益州廉头、姑缯、柯谈指、同并二十四邑皆反。遣水衡都尉吕破胡募吏民<br /><br />&nbsp;&nbsp;&nbsp;&nbsp;及发犍为、蜀郡奔命击益州，大破之。<br /><br />&nbsp;&nbsp;&nbsp;&nbsp;有司请河内属冀州，河东属并州。<br /><br />&nbsp;&nbsp;&nbsp;&nbsp;秋七月，赦天下，赐民百户牛、酒。大雨，渭桥绝。<br /><br />&nbsp;&nbsp;&nbsp;&nbsp;八月，齐孝王孙刘泽谋反，欲杀青州刺史隽不疑，发觉，皆伏诛。迁不疑为<br /><br />&nbsp;&nbsp;&nbsp;&nbsp;京兆尹，赐钱百万。<br /><br />&nbsp;&nbsp;&nbsp;&nbsp;九月丙子，车骑将军日薨。<br /><br />&nbsp;&nbsp;&nbsp;&nbsp;闰月，遣故廷尉王平等五人持节行郡国，举贤良，问民所疾苦、冤、失职者。<br /><br />&nbsp;&nbsp;&nbsp;&nbsp;冬，无冰。<br /><br />&nbsp;&nbsp;&nbsp;&nbsp;二年春正月，大将军光、左将军桀皆以前捕斩反虏重合侯马通功封，光为博<br /><br />&nbsp;&nbsp;&nbsp;&nbsp;陆侯，桀为安阳侯。<br /><br />&nbsp;&nbsp;&nbsp;&nbsp;以宗室毋在位者，举茂才刘辟强、刘长乐皆为光禄大夫，辟强守长乐卫尉。<br /><br />&nbsp;&nbsp;&nbsp;&nbsp;三月，遣使者振贷贫民毋种、食者。<br /><br />&nbsp;&nbsp;&nbsp;&nbsp;秋八月，诏曰：“往年灾害多，今年蚕、麦伤，所振贷种、食勿收责，毋令<br /><br />&nbsp;&nbsp;&nbsp;&nbsp;民出令年田租。”<br /><br />&nbsp;&nbsp;&nbsp;&nbsp;冬，发习战射士诣朔方，调故吏将屯田张掖郡。<br /><br />&nbsp;&nbsp;&nbsp;&nbsp;三年春二月，有星孛于西北。<br /><br />&nbsp;&nbsp;&nbsp;&nbsp;秋，募民徙云陵，赐钱、田、宅。<br /><br />&nbsp;&nbsp;&nbsp;&nbsp;冬十月，凤皇集东海，遣使者祠其处。<br /><br />&nbsp;&nbsp;&nbsp;&nbsp;十一月壬辰朔，日有蚀之。<br /><br />&nbsp;&nbsp;&nbsp;&nbsp;四年春三月甲寅，立皇后上官氏。赦天下。辞讼在后二年前，皆勿听治。<br /><br />&nbsp;&nbsp;&nbsp;&nbsp;夏六月，皇后见高庙。赐长公主、丞相、将军、列侯、中二千石以下及郎吏、<br /><br />&nbsp;&nbsp;&nbsp;&nbsp;宗室钱、帛各有差。<br /><br />&nbsp;&nbsp;&nbsp;&nbsp;徙三辅富人云陵，赐钱，户十万。<br /><br />&nbsp;&nbsp;&nbsp;&nbsp;秋七月，诏曰：“比岁不登，民匮于食，流庸未尽还，往时令民共出马，其<br /><br />&nbsp;&nbsp;&nbsp;&nbsp;止勿出。诸给中都官者，且减之。”<br /><br />&nbsp;&nbsp;&nbsp;&nbsp;冬，遣大鸿胪田广明击益州。<br /><br />&nbsp;&nbsp;&nbsp;&nbsp;廷尉李种坐故纵死罪弃市。<br /><br />&nbsp;&nbsp;&nbsp;&nbsp;五年春正月，追尊皇太后父为顺成侯。<br /><br />&nbsp;&nbsp;&nbsp;&nbsp;夏阳男子张延年诣北阙，自称卫太子，诬罔，要斩。<br /><br />&nbsp;&nbsp;&nbsp;&nbsp;夏，罢天下亭母马及马弩关。<br /><br />&nbsp;&nbsp;&nbsp;&nbsp;六月，封皇后父骠骑将军上官安为桑乐侯。<br /><br />&nbsp;&nbsp;&nbsp;&nbsp;诏曰：“朕以眇身获保宗庙，战战栗栗，夙兴夜寐，修古帝王之事，诵《保<br /><br />&nbsp;&nbsp;&nbsp;&nbsp;傅传》、《孝经》、《论语》、《尚书》，未云有明。其令三辅、太常举贤良各<br /><br />&nbsp;&nbsp;&nbsp;&nbsp;二人，郡国文学高第各一人。赐中二千石以下至吏、民爵，各有差。”<br /><br />&nbsp;&nbsp;&nbsp;&nbsp;罢儋耳、真番郡。<br /><br />&nbsp;&nbsp;&nbsp;&nbsp;秋，大鸿胪广明、军正王平击益州，斩首捕虏三万余人，获畜产五万余头。<br /><br />&nbsp;&nbsp;&nbsp;&nbsp;六年春正月，上耕于上林。<br /><br />&nbsp;&nbsp;&nbsp;&nbsp;二月，诏有司问郡国所举贤良、文学民所疾苦。议罢盐、铁、榷酤。<br /><br />&nbsp;&nbsp;&nbsp;&nbsp;刂屑嗨瘴淝笆剐倥，留单于庭十九岁乃还，奉使全节，以武为典属国，<br /><br />&nbsp;&nbsp;&nbsp;&nbsp;赐钱百万。<br /><br />&nbsp;&nbsp;&nbsp;&nbsp;夏，旱，大雩，不得举火。<br /><br />&nbsp;&nbsp;&nbsp;&nbsp;秋七月，罢榷酤官，令民得以律占租，卖酒升四钱。以边塞阔远，取天水、<br /><br />&nbsp;&nbsp;&nbsp;&nbsp;陇西、张掖郡各二县置金城郡。<br /><br />&nbsp;&nbsp;&nbsp;&nbsp;诏曰：“钩町侯毋波率其君长、人民击反者，斩首捕虏有功。其立毋波为钩<br /><br />&nbsp;&nbsp;&nbsp;&nbsp;町王。大鸿胪广明将率有功，赐爵关内侯，食邑。”<br /><br />&nbsp;&nbsp;&nbsp;&nbsp;元凤元年春，长公主共养劳苦，复以蓝田益长公主汤沐邑。<br /><br />&nbsp;&nbsp;&nbsp;&nbsp;泗水戴王前甍，以毋嗣，国除。后宫有遗腹子爰，相、内史不奏言，上闻<br /><br />&nbsp;&nbsp;&nbsp;&nbsp;而怜之，立爰为泗水王。相、内史皆下狱。<br /><br />&nbsp;&nbsp;&nbsp;&nbsp;三月，赐郡国所选有行义者涿郡韩福等五人帛，人五十匹，遣归。诏曰：<br /><br />&nbsp;&nbsp;&nbsp;&nbsp;“朕闵劳以官职之事，其务修孝、弟以孝乡里。令郡、县常以正月赐羊、酒。有<br /><br />&nbsp;&nbsp;&nbsp;&nbsp;不幸者赐衣被一袭，祠以中牢。”<br /><br />&nbsp;&nbsp;&nbsp;&nbsp;武都氐人反，遣执金吾马适建、龙额侯韩增、大鸿胪广明将三辅、太常徒，<br /><br />&nbsp;&nbsp;&nbsp;&nbsp;皆免刑击之。<br /><br />&nbsp;&nbsp;&nbsp;&nbsp;夏六月，赦天下。<br /><br />&nbsp;&nbsp;&nbsp;&nbsp;秋七月乙亥晦，日有蚀之，既。<br /><br />&nbsp;&nbsp;&nbsp;&nbsp;八月，改始元为元凤。<br /><br />&nbsp;&nbsp;&nbsp;&nbsp;九月，鄂邑长公主、燕王旦与左将军上官桀、桀子票骑将军安、御史大夫桑<br /><br />&nbsp;&nbsp;&nbsp;&nbsp;弘羊皆谋反，伏诛。初，桀、安父子与大将军光争权，欲害之，诈使人为燕王旦<br /><br />&nbsp;&nbsp;&nbsp;&nbsp;上书言光罪。时上年十四，觉其诈。后有谮光者，上辄怒曰：“大将军国家忠臣，<br /><br />&nbsp;&nbsp;&nbsp;&nbsp;先帝所属，敢有谮毁者，坐之。”光由是得尽忠。语在燕王、霍光《传》。<br /><br />&nbsp;&nbsp;&nbsp;&nbsp;冬十月，诏曰：“左将军安阳侯桀、票骑将军桑乐侯安、御史大夫弘羊皆数<br /><br />&nbsp;&nbsp;&nbsp;&nbsp;以邪枉干辅政，大将军不听，而怀怨望，与燕王通谋，置驿往来相约结。燕王遣<br /><br />&nbsp;&nbsp;&nbsp;&nbsp;寿西长、孙纵之等赂遗长公主、丁外人、谒者杜延年、大将军长史公孙遗等，交<br /><br />&nbsp;&nbsp;&nbsp;&nbsp;通私书，共谋令长公主置酒，伏兵杀大将军光，征立燕王为天子，大逆毋道。故<br /><br />&nbsp;&nbsp;&nbsp;&nbsp;稻田使者燕仓先发觉，以告大司农敞，敞告谏大夫延年，延年以闻。丞相征事任<br /><br />&nbsp;&nbsp;&nbsp;&nbsp;宫手捕斩桀，丞相少史王寿诱将安入府门，皆已伏诛，吏民得以安。封延年、仓、<br /><br />&nbsp;&nbsp;&nbsp;&nbsp;宫、寿皆为列侯。”又曰：“燕王迷惑失道，前与齐王子刘泽等为逆，抑而不扬，<br /><br />&nbsp;&nbsp;&nbsp;&nbsp;望王反道自新，今乃与长公主及左将军桀等谋危宗庙。王及公主皆自伏辜。其赦<br /><br />&nbsp;&nbsp;&nbsp;&nbsp;王太子建、公主子文信及宗室子与燕王、上官桀等谋反父母同产当坐者，皆免为<br /><br />&nbsp;&nbsp;&nbsp;&nbsp;庶人。其吏为桀等所诖误，未发觉在吏者，除其罪。”<br /><br />&nbsp;&nbsp;&nbsp;&nbsp;二年夏四月，上自建章宫徙未央宫，大置酒。赐郎从宫帛，及宗室子钱，人<br /><br />&nbsp;&nbsp;&nbsp;&nbsp;二十万。吏民献牛、酒者赐帛，人一匹。<br /><br />&nbsp;&nbsp;&nbsp;&nbsp;六月，赦天下。诏曰：“朕闵百姓未赡，前年减漕三百万石。颇省乘舆马及<br /><br />&nbsp;&nbsp;&nbsp;&nbsp;苑马，以补边郡三辅传马。其令郡国毋敛今年马口钱，三辅、太常郡得以叔、粟<br /><br />&nbsp;&nbsp;&nbsp;&nbsp;当赋。”<br /><br />&nbsp;&nbsp;&nbsp;&nbsp;三年春正月，泰山有大石自起立，上林有柳树枯僵自起生。<br /><br />&nbsp;&nbsp;&nbsp;&nbsp;罢中牟苑赋贫民。诏曰：“乃者民被水灾，颇匮于食，朕虚仓廪，使使者振<br /><br />&nbsp;&nbsp;&nbsp;&nbsp;困乏。其止四年毋漕。三年以前所振贷，非丞相、御史所请，边郡受牛者勿收责。”<br /><br />&nbsp;&nbsp;&nbsp;&nbsp;夏四月，少府徐仁、廷尉王平、左冯翊贾胜胡皆坐纵反者，仁自杀，平、胜<br /><br />&nbsp;&nbsp;&nbsp;&nbsp;胡皆要斩。<br /><br />&nbsp;&nbsp;&nbsp;&nbsp;冬，辽东乌桓反，以中朗将范明友为度辽将军，将北边七郡，郡二千骑击之。<br /><br />&nbsp;&nbsp;&nbsp;&nbsp;四年春正月丁亥，帝加元服，见于高庙。赐诸侯王、丞相、大将军、列侯、<br /><br />&nbsp;&nbsp;&nbsp;&nbsp;宗室下至吏、民金、帛、牛、酒各有差。赐中二千石以下及天下民爵。毋收四年、<br /><br />&nbsp;&nbsp;&nbsp;&nbsp;五年口赋。三年以前逋更赋未入者，皆勿收。令天下T五日。<br /><br />&nbsp;&nbsp;&nbsp;&nbsp;甲戌，丞相千秋薨。<br /><br />&nbsp;&nbsp;&nbsp;&nbsp;夏四月，诏曰：“度辽将军明友前以羌骑校尉将羌王、侯、君、长以下击益<br /><br />&nbsp;&nbsp;&nbsp;&nbsp;州反虏，后复率击武都反氐，今破乌桓，斩虏获生，有功。其封明友为平陵侯。<br /><br />&nbsp;&nbsp;&nbsp;&nbsp;平乐监傅介子持节使，诛斩楼兰王安，归首县北阙，封义阳侯。”<br /><br />&nbsp;&nbsp;&nbsp;&nbsp;五月丁丑，孝文庙正殿火，上及群臣皆素服。发中二千石将五校作治，六月<br /><br />&nbsp;&nbsp;&nbsp;&nbsp;成。太常及庙令、丞、郎吏皆劾大不敬，会赦，太常L阳侯德免为庶人。<br /><br />&nbsp;&nbsp;&nbsp;&nbsp;六月，赦天下。<br /><br />&nbsp;&nbsp;&nbsp;&nbsp;五年春正月，广陵王来朝，益国万一千户，赐钱二千万，黄金二百斤，剑二，<br /><br />&nbsp;&nbsp;&nbsp;&nbsp;安车一，乘马二驷。<br /><br />&nbsp;&nbsp;&nbsp;&nbsp;夏，大旱。<br /><br />&nbsp;&nbsp;&nbsp;&nbsp;六月，发三辅及郡国恶少年吏有告劾亡者，屯辽东。<br /><br />&nbsp;&nbsp;&nbsp;&nbsp;秋，罢象郡，分属郁林、柯。<br /><br />&nbsp;&nbsp;&nbsp;&nbsp;冬十一月，大雷。<br /><br />&nbsp;&nbsp;&nbsp;&nbsp;十二月庚戌，丞相薨。<br /><br />&nbsp;&nbsp;&nbsp;&nbsp;六年春正月，募郡国徒筑辽东玄菟城。夏，赦天下。诏曰：“夫谷贱伤农，<br /><br />&nbsp;&nbsp;&nbsp;&nbsp;今三辅、太常谷减贱，其令以叔粟当今年赋。”<br /><br />&nbsp;&nbsp;&nbsp;&nbsp;右将军张安世宿卫忠谨，封富平侯。<br /><br />&nbsp;&nbsp;&nbsp;&nbsp;乌桓复犯塞，遣度辽将军范明友击之。<br /><br />&nbsp;&nbsp;&nbsp;&nbsp;元平元年春二月，诏曰：“天下以农、桑为本。日者省用，罢不急官，减外<br /><br />&nbsp;&nbsp;&nbsp;&nbsp;徭，耕、桑者益众，而百姓未能家给，朕甚愍焉。其减口赋钱。”有司奏请减什<br /><br />&nbsp;&nbsp;&nbsp;&nbsp;三，上许之。<br /><br />&nbsp;&nbsp;&nbsp;&nbsp;甲申晨，有流星，大如月，众星皆随西行。<br /><br />&nbsp;&nbsp;&nbsp;&nbsp;夏四月癸未，帝崩于未央宫。<br /><br />&nbsp;&nbsp;&nbsp;&nbsp;六月壬申，葬平陵。<br /><br />&nbsp;&nbsp;&nbsp;&nbsp;赞曰：昔周成以孺子继统，而有管、蔡四国流言之变。孝昭幼年即位，亦有<br /><br />&nbsp;&nbsp;&nbsp;&nbsp;燕、盍、上官逆乱之谋。成王不疑周公，孝昭委任霍光，各因其时以成名，大矣<br /><br />&nbsp;&nbsp;&nbsp;&nbsp;哉！承孝武奢侈余敝师旅之后，海内虚耗，户口减半，光知时务之要，轻徭薄赋，<br /><br />&nbsp;&nbsp;&nbsp;&nbsp;与民休息。至始元、元凤之间，匈奴和亲，百姓充实。举贤良、文学，问民所疾<br /><br />&nbsp;&nbsp;&nbsp;&nbsp;苦，议盐、铁而罢榷酤，尊号曰“昭”，不亦宜乎！</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,32);">加入书签</a><a
                        href="31.html">上一页</a>&larr;<a href="index.html">返回列表</a>&rarr;<a
                            href="33.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "31.html"; var next_page = "33.html"; var index_page = "index.html"; var sortid = "9"; var article_id = "2"; var chapter_id = "32"; var articlename = "汉书"; var chaptername = "纪 昭帝纪第七"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>