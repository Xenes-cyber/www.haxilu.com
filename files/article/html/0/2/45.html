<!DOCTYPE html>
<html>
<head>
<meta charset="gbk" />
<title>汉书-表 诸侯王表第二-在线阅读-哈西文学网</title>
<meta name="keywords" content="班固，汉书，表 诸侯王表第二全文，表 诸侯王表第二在线阅读 哈西文学网" />
<meta name="description" content="哈西文学网提供班固的汉书 表 诸侯王表第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/45.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/45.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>表 诸侯王表第二</h1>
            <div class="link xb">
                <a href="44.html">上一页</a>&larr;<a href="index.html">返回列表</a>&rarr;<a
                    href="47.html">下一页</a></div>			
            <div id="BookText">&nbsp;&nbsp;&nbsp;&nbsp;昔周监于二代，三圣制法，立爵五等，封国八百，同姓五十有余。周公、康<br /><br />&nbsp;&nbsp;&nbsp;&nbsp;叔建于鲁、卫，各数百里；太公于齐，亦五侯九伯之地。《诗》载其制曰：“介<br /><br />&nbsp;&nbsp;&nbsp;&nbsp;入惟藩，大师惟垣。大邦惟屏，大宗惟翰。怀德惟宁，宗子惟城。毋俾城坏，毋<br /><br />&nbsp;&nbsp;&nbsp;&nbsp;独斯畏。”所以亲亲贤贤，褒表功德，关诸盛衰，深根固本，为不可拨者也。故<br /><br />&nbsp;&nbsp;&nbsp;&nbsp;盛则周、邵相其治，致刑错；衰则五伯扶其弱，与共守。自幽、平之后，日以陵<br /><br />&nbsp;&nbsp;&nbsp;&nbsp;夷，至厄<阝区>河洛之间，分为二周，有逃责之台，被窃铁之言。然天下谓之共<br /><br />&nbsp;&nbsp;&nbsp;&nbsp;主，强大弗之敢倾。历载八百余年，数极德尽，既于王赧，降为庶人，用天年终。<br /><br />&nbsp;&nbsp;&nbsp;&nbsp;号位已绝于天下，尚犹枝叶相持，莫得居其虚位，海内无主，三十余年。<br /><br />&nbsp;&nbsp;&nbsp;&nbsp;秦据势胜之地，骋狙诈之兵，蚕食山东，壹切取胜。因矜其所习，自任私知，<br /><br />&nbsp;&nbsp;&nbsp;&nbsp;姗笑三代，荡灭古法，窃自号为皇帝，而子弟为匹夫，内亡骨肉本根之辅，外亡<br /><br />&nbsp;&nbsp;&nbsp;&nbsp;尺土藩翼之卫。陈、吴奋其白挺，刘、项随而毙之。故曰，周过其历，秦不及期，<br /><br />&nbsp;&nbsp;&nbsp;&nbsp;国势然也。<br /><br />&nbsp;&nbsp;&nbsp;&nbsp;汉兴之初，海内新定，同姓寡少，惩戒亡秦孤立之败，于是剖裂疆土，立二<br /><br />&nbsp;&nbsp;&nbsp;&nbsp;等之爵。功臣侯者百有余邑，尊王子弟，大启九国。自雁门以来，尽辽阳，为燕、<br /><br />&nbsp;&nbsp;&nbsp;&nbsp;代。常山以南，太行左转，度河、济，渐于海，为齐、赵。Y、泗以往，奄有龟、<br /><br />&nbsp;&nbsp;&nbsp;&nbsp;蒙，为梁、楚。东带江、湖，薄会稽，为荆、吴。北界淮濒，略庐、衡，为淮南。<br /><br />&nbsp;&nbsp;&nbsp;&nbsp;波汉之阳，亘九嶷，为长沙。诸侯比境，周匝三垂，外接胡、越。天子自有三河、<br /><br />&nbsp;&nbsp;&nbsp;&nbsp;东郡、颍川、南阳，自江陵以西至巴、蜀，北自云中至陇西，与京师内史凡十五<br /><br />&nbsp;&nbsp;&nbsp;&nbsp;郡，公主、列侯颇邑其中。而藩国大者夸州兼郡，连城数十，宫室百官同制京师，<br /><br />&nbsp;&nbsp;&nbsp;&nbsp;可谓挢枉过其正矣。虽然，高祖创业，日不暇给，孝惠享国又浅，高后女主摄位，<br /><br />&nbsp;&nbsp;&nbsp;&nbsp;而海内晏加，亡狂狡之忧，卒折诸吕之难，成太宗之业者，亦赖之于诸侯也。<br /><br />&nbsp;&nbsp;&nbsp;&nbsp;然诸侯原本以大，末流滥以致溢，小者淫荒越法，大者睽孤横逆，以害身丧<br /><br />&nbsp;&nbsp;&nbsp;&nbsp;国。故文帝采贾生之议分齐、赵，景帝用晁错之计削吴、楚。武帝施主父之册，<br /><br />&nbsp;&nbsp;&nbsp;&nbsp;下推恩之令，使诸侯王得分户邑以封子弟，不行黜陡。而藩国自析。自此以来，<br /><br />&nbsp;&nbsp;&nbsp;&nbsp;齐分为七，赵分为六，梁分为五，淮南分为三。皇子始立者，大国不过十余城。<br /><br />&nbsp;&nbsp;&nbsp;&nbsp;长沙、燕、代虽有旧名，皆亡南北边矣。景遭七国之难，抑损诸侯，减黜其官。<br /><br />&nbsp;&nbsp;&nbsp;&nbsp;武有衡山、淮南之谋，作左官之律，设附益之法，诸侯惟得衣食税租，不与政事。<br /><br />&nbsp;&nbsp;&nbsp;&nbsp;至于哀、平之际，皆继体苗裔，亲属疏远，生于帷墙之中，不为士民所尊，<br /><br />&nbsp;&nbsp;&nbsp;&nbsp;势与富室亡异。而本朝短世，国统三绝，是故王莽知汉中外殚微，本末俱弱，亡<br /><br />&nbsp;&nbsp;&nbsp;&nbsp;所忌惮，生其奸心；因母后之权，假伊、周之称，颛作威福庙堂之上，不降价序<br /><br />&nbsp;&nbsp;&nbsp;&nbsp;而运天下。诈谋既成，遂据南面之尊，分遣五威之吏，驰传天下，班行符命。汉<br /><br />&nbsp;&nbsp;&nbsp;&nbsp;诸侯王厥角稽首，奉上玺，惟恐在后，或乃称美颂德，以求容媚，岂不哀哉！<br /><br />&nbsp;&nbsp;&nbsp;&nbsp;是以究其终始强弱之变，明监戒焉。</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,45);">加入书签</a><a
                        href="44.html">上一页</a>&larr;<a href="index.html">返回列表</a>&rarr;<a
                            href="47.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "44.html"; var next_page = "47.html"; var index_page = "index.html"; var sortid = "9"; var article_id = "2"; var chapter_id = "45"; var articlename = "汉书"; var chaptername = "表 诸侯王表第二"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>