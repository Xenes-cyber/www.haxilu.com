<!DOCTYPE html>
<html>
<head>
<meta charset="gbk" />
<title>汉书-纪 宣帝纪第八-在线阅读-哈西文学网</title>
<meta name="keywords" content="班固，汉书，纪 宣帝纪第八全文，纪 宣帝纪第八在线阅读 哈西文学网" />
<meta name="description" content="哈西文学网提供班固的汉书 纪 宣帝纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2/33.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2/33.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 汉书</div>
		<div class="fr"><a id="add-bookcase" href="javascript:void(0)" onClick="addbookcase(2,0);">加入书架</a>|<a id="book-vote" href="javascript:void(0)" onClick="vote(2);">投推荐票</a>|<a id="err-report" href="javascript:void(0)" onClick="report('汉书出错啦!');">错误举报</a>|<a href="https://www.haxi88.com/files/article/info/0/2.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>纪 宣帝纪第八</h1>
            <div class="link xb">
                <a href="32.html">上一页</a>&larr;<a href="index.html">返回列表</a>&rarr;<a
                    href="35.html">下一页</a></div>			
            <div id="BookText">&nbsp;&nbsp;&nbsp;&nbsp;孝宣皇帝，武帝曾孙，戾太子孙也。太子纳史良娣，生史皇孙。皇孙纳王夫<br /><br />&nbsp;&nbsp;&nbsp;&nbsp;人，生宣帝，号曰皇曾孙。生数月，遭巫蛊事，太子、良娣、皇孙、王夫人皆遇<br /><br />&nbsp;&nbsp;&nbsp;&nbsp;害。语在《太子传》。曾孙虽在襁褓，犹坐收系郡邸狱。而邴吉为廷尉监，治巫<br /><br />&nbsp;&nbsp;&nbsp;&nbsp;蛊于郡邸，怜曾孙之亡辜，使女徒复作淮阳赵征卿、渭城胡组更乳养，私给衣食，<br /><br />&nbsp;&nbsp;&nbsp;&nbsp;视遇甚有恩。<br /><br />&nbsp;&nbsp;&nbsp;&nbsp;巫蛊事连岁不决。至后元二年，武帝疾，往来长杨、五柞宫，望气者言长安<br /><br />&nbsp;&nbsp;&nbsp;&nbsp;狱中有天子气，上遣使者分条中都官狱系者，轻、重皆杀之。内谒者令郭穰夜至<br /><br />&nbsp;&nbsp;&nbsp;&nbsp;郡邸狱，吉拒闭，使者不得入，曾孙赖吉得全。因遭大赦，吉乃载曾孙送祖母史<br /><br />&nbsp;&nbsp;&nbsp;&nbsp;良娣家。语在吉及外戚《传》。<br /><br />&nbsp;&nbsp;&nbsp;&nbsp;后有诏掖庭养视，上属籍宗正。时掖庭令张贺尝事戾太子，思顾旧恩，哀曾<br /><br />&nbsp;&nbsp;&nbsp;&nbsp;孙，奉养甚谨，以私钱供给教书。既壮，为取暴室啬夫许广汉女。曾孙因依倚广<br /><br />&nbsp;&nbsp;&nbsp;&nbsp;汉兄弟及祖母家史氏。受《诗》于东海褐形蹋高材好学，然亦喜游侠，斗鸡<br /><br />&nbsp;&nbsp;&nbsp;&nbsp;走马，具知闾里奸邪，吏治得失。数上下诸陵，周遍三辅，常困于莲勺卤中。尤<br /><br />&nbsp;&nbsp;&nbsp;&nbsp;乐杜、之间，率常在下杜。时会朝请，舍长安尚冠里，身足下有毛，卧居数有<br /><br />&nbsp;&nbsp;&nbsp;&nbsp;光耀。每买饼，所从买家辄大雠，亦以是自怪。<br /><br />&nbsp;&nbsp;&nbsp;&nbsp;元平元年四月，昭帝崩，毋嗣。大将军霍光请皇后征昌邑王。六月丙寅，王<br /><br />&nbsp;&nbsp;&nbsp;&nbsp;受皇帝玺、绶，尊皇后曰皇太后。癸已，光奏王贺淫乱，请废。语在贺及光《传》。<br /><br />&nbsp;&nbsp;&nbsp;&nbsp;秋七月，光奏议曰：“礼，人道亲亲故尊祖，尊祖故敬宗。大宗毋嗣，择支<br /><br />&nbsp;&nbsp;&nbsp;&nbsp;子孙贤者为嗣。孝武皇帝曾孙病已，有诏掖庭养视，至今年十八，师受《诗》、<br /><br />&nbsp;&nbsp;&nbsp;&nbsp;《论语》、《孝经》，操行节俭，慈仁爱人，可以嗣孝昭皇帝后，奉承祖宗，子<br /><br />&nbsp;&nbsp;&nbsp;&nbsp;万姓。”奏可。遣宗正德至曾孙尚冠里舍，洗沐，赐御府衣。太仆以C猎车奉<br /><br />&nbsp;&nbsp;&nbsp;&nbsp;迎曾孙，就齐宗正府。庚申，入未央宫，见皇太后，封为阳武侯。已而群臣奉上<br /><br />&nbsp;&nbsp;&nbsp;&nbsp;玺、绶，即皇帝位，谒高庙。<br /><br />&nbsp;&nbsp;&nbsp;&nbsp;八月己巳，丞相敞薨。<br /><br />&nbsp;&nbsp;&nbsp;&nbsp;九月，大赦天下。<br /><br />&nbsp;&nbsp;&nbsp;&nbsp;十一月壬子，立皇后许氏。赐诸侯王以下金钱，至吏、民鳏、寡、孤、独各<br /><br />&nbsp;&nbsp;&nbsp;&nbsp;有差。皇太后归长乐宫。长乐宫初置屯卫。<br /><br />&nbsp;&nbsp;&nbsp;&nbsp;本始元年春正月，募郡国吏、民訾百万以上徙平陵。遣使者持节诏郡国二千<br /><br />&nbsp;&nbsp;&nbsp;&nbsp;石谨牧养民而风德化。<br /><br />&nbsp;&nbsp;&nbsp;&nbsp;大将军光稽首归政，上谦让委任焉。论定策功，益封大将军光万七千户，车<br /><br />&nbsp;&nbsp;&nbsp;&nbsp;骑将军光禄勋富平侯安世万户。诏曰：“故丞相安平侯敞等居位守职，与大将军<br /><br />&nbsp;&nbsp;&nbsp;&nbsp;光、车骑将军安世建议定策，以安宗庙，功赏未加而甍。其益封敞嗣子忠及丞相<br /><br />&nbsp;&nbsp;&nbsp;&nbsp;阳平侯义、度辽将军平陵侯明友、前将军龙雒侯增、太仆建平侯延年、太常蒲伺<br /><br />&nbsp;&nbsp;&nbsp;&nbsp;昌、谏大夫宜春侯谭、当涂侯平、杜侯屠耆堂、长信少府关内侯胜邑户各有差。<br /><br />&nbsp;&nbsp;&nbsp;&nbsp;封御史大夫广明为昌水侯，后将军充国为营平侯，大司农延年为阳城侯，少府乐<br /><br />&nbsp;&nbsp;&nbsp;&nbsp;成为爰氏侯，光禄大夫迁为平丘侯。赐右扶风德、典属国武、廷尉光、宗正德、<br /><br />&nbsp;&nbsp;&nbsp;&nbsp;大鸿胪贤、詹事畸、光禄大夫吉、京辅都尉广汉爵皆关内侯。德、武食邑。”<br /><br />&nbsp;&nbsp;&nbsp;&nbsp;夏四月庚午，地震。诏内郡国举文学高第各一人。<br /><br />&nbsp;&nbsp;&nbsp;&nbsp;五月，凤皇集胶东、千乘。赦天下。赐吏二千石、诸侯相、下至中都官、宦<br /><br />&nbsp;&nbsp;&nbsp;&nbsp;吏、六百石爵，各有差，自左更至五大夫。赐天下人爵各一级，孝者二级，女子<br /><br />&nbsp;&nbsp;&nbsp;&nbsp;百户牛、酒。租税勿收。<br /><br />&nbsp;&nbsp;&nbsp;&nbsp;六月，诏曰：“故皇太子在湖，未有号谥、岁时祠。其议谥，置园邑。”语<br /><br />&nbsp;&nbsp;&nbsp;&nbsp;在《太子传》。<br /><br />&nbsp;&nbsp;&nbsp;&nbsp;秋七月，诏立燕剌王太子建为广阳王，立广陵王胥少子弘为高密王。<br /><br />&nbsp;&nbsp;&nbsp;&nbsp;二年春，以水衡钱为平陵，徙民起第宅。<br /><br />&nbsp;&nbsp;&nbsp;&nbsp;大司农阳城侯田延年有罪，自杀。<br /><br />&nbsp;&nbsp;&nbsp;&nbsp;夏五月，诏曰：“朕以眇身奉承祖宗，夙夜惟念孝武皇帝躬履仁义，选明将，<br /><br />&nbsp;&nbsp;&nbsp;&nbsp;讨不服，匈奴远遁，平氐、羌、昆明、南越，百蛮乡风，款塞来享；建太学，修<br /><br />&nbsp;&nbsp;&nbsp;&nbsp;郊祀，定正朔，协音律；封泰山，塞宣房，符瑞应，宝鼎出，白麟获。功德茂盛，<br /><br />&nbsp;&nbsp;&nbsp;&nbsp;不能尽宣，而庙乐未称，其议奏。”有司奏请宜加尊号。<br /><br />&nbsp;&nbsp;&nbsp;&nbsp;六月庚午，尊孝武庙为世宗庙，奏《盛德》、《文始》、《五行》之舞，天<br /><br />&nbsp;&nbsp;&nbsp;&nbsp;子世世献。武帝巡狩所幸之郡国，皆立庙。赐民爵一级，女子百户牛、酒。<br /><br />&nbsp;&nbsp;&nbsp;&nbsp;匈奴数侵边，又西伐乌孙。乌孙昆弥及公主因国使者上书，言昆弥愿发国精<br /><br />&nbsp;&nbsp;&nbsp;&nbsp;兵击匈奴，唯天子哀怜，出兵以救公主。<br /><br />&nbsp;&nbsp;&nbsp;&nbsp;秋，大发兴调关东轻车锐卒，选郡国吏三百石伉健习骑射者，皆从军。御史<br /><br />&nbsp;&nbsp;&nbsp;&nbsp;大夫田广明为祁连将军，后将军赵充国为蒲类将军，云中太守田顺为虎牙将军，<br /><br />&nbsp;&nbsp;&nbsp;&nbsp;及度辽将军范明友、前将军韩增，凡五将军，兵十五万骑，校尉常惠持节护乌孙<br /><br />&nbsp;&nbsp;&nbsp;&nbsp;兵，咸击匈奴。<br /><br />&nbsp;&nbsp;&nbsp;&nbsp;三年春正月癸亥，皇后许氏崩。戊辰，五将军师发长安。<br /><br />&nbsp;&nbsp;&nbsp;&nbsp;夏五月，军罢。祁连将军广明、虎牙将军顺有罪，下有司，皆自杀。校尉常<br /><br />&nbsp;&nbsp;&nbsp;&nbsp;惠将乌孙兵入匈怒右地，大克获，封列侯。<br /><br />&nbsp;&nbsp;&nbsp;&nbsp;大旱，郡国伤旱甚者，民毋出租赋。三辅民就贱者，且毋收事，尽四年。<br /><br />&nbsp;&nbsp;&nbsp;&nbsp;六月已丑，丞相义薨。<br /><br />&nbsp;&nbsp;&nbsp;&nbsp;四年春正月，诏曰：“盖闻农者兴德之本也，今岁不登，已遣使者振贷困乏。<br /><br />&nbsp;&nbsp;&nbsp;&nbsp;其令太官损膳省宰，乐府减乐人，使归就农业。丞相以下至都官令、丞上书入谷，<br /><br />&nbsp;&nbsp;&nbsp;&nbsp;输长安仓，助贷贫民。民以车船载谷入关者，得毋用传。”<br /><br />&nbsp;&nbsp;&nbsp;&nbsp;三月乙卯，立皇后霍氏。赐丞相以下至郎吏从官金、钱、帛各有差。赦天下。<br /><br />&nbsp;&nbsp;&nbsp;&nbsp;夏四月壬寅，郡国四十九地震，或山崩水出。诏曰：“盖灾异者，天地之戒<br /><br />&nbsp;&nbsp;&nbsp;&nbsp;也。朕承洪业，奉宗庙，托于士民之上，未能和群生。乃者地震北海、琅邪，坏<br /><br />&nbsp;&nbsp;&nbsp;&nbsp;祖宗庙，朕甚惧焉。丞相、御史其与列侯、中二千石博问经学之士，有以应变，<br /><br />&nbsp;&nbsp;&nbsp;&nbsp;辅朕之不逮，毋有所讳。令三辅、太常、内郡国举贤良方正各一人。律令有可蠲<br /><br />&nbsp;&nbsp;&nbsp;&nbsp;除以安百姓，条奏。被地震坏败甚者，勿收租赋。”大赦天下。上以宗庙堕，素<br /><br />&nbsp;&nbsp;&nbsp;&nbsp;服，避正殿五日。<br /><br />&nbsp;&nbsp;&nbsp;&nbsp;五月，凤皇集北海安丘、淳于。<br /><br />&nbsp;&nbsp;&nbsp;&nbsp;秋，广川王吉有罪，废迁上庸，自杀。<br /><br />&nbsp;&nbsp;&nbsp;&nbsp;地节元年春正月，有星孛于西方。<br /><br />&nbsp;&nbsp;&nbsp;&nbsp;三月，假郡国贫民田。<br /><br />&nbsp;&nbsp;&nbsp;&nbsp;夏六月，诏曰：“盖闻尧亲九族，以和万国。朕蒙遗德，奉承圣业，惟念宗<br /><br />&nbsp;&nbsp;&nbsp;&nbsp;室属未尽而以罪绝，若有贤材，改行劝善，其复属，使得自新。”<br /><br />&nbsp;&nbsp;&nbsp;&nbsp;冬十一月，楚王延寿谋反，自杀。<br /><br />&nbsp;&nbsp;&nbsp;&nbsp;十二月癸亥晦，日有蚀之。<br /><br />&nbsp;&nbsp;&nbsp;&nbsp;二年春三月庚午，大司马大将军光薨。诏曰：“大司马大将军博陆侯宿卫孝<br /><br />&nbsp;&nbsp;&nbsp;&nbsp;武皇帝三十余年，辅孝昭皇帝十有余年，遭大难，躬秉义，率三公、诸侯、九卿、<br /><br />&nbsp;&nbsp;&nbsp;&nbsp;大夫定万世策，以安宗庙。天下蒸庶，咸以康宁，功德茂盛，朕甚嘉之。复其后<br /><br />&nbsp;&nbsp;&nbsp;&nbsp;世，畴其爵邑，世世毋有所与。功如萧相国。”<br /><br />&nbsp;&nbsp;&nbsp;&nbsp;夏四月，凤皇集鲁，群鸟从之。大赦天下。<br /><br />&nbsp;&nbsp;&nbsp;&nbsp;五月，光禄大夫平丘侯王迁有罪，下狱死。<br /><br />&nbsp;&nbsp;&nbsp;&nbsp;上始亲政事，又思报大将军功德，乃复使乐平侯山领尚书事，而令群臣得奏<br /><br />&nbsp;&nbsp;&nbsp;&nbsp;封事，以知下情。五日一听事，自丞相以下各奉职奏事，以傅奏其言，考试功能。<br /><br />&nbsp;&nbsp;&nbsp;&nbsp;侍中尚书功劳当迁及有异善，厚加赏赐，至于子孙，终不改易。枢机周密，品式<br /><br />&nbsp;&nbsp;&nbsp;&nbsp;备具，上下相安，莫有苟且之意也。<br /><br />&nbsp;&nbsp;&nbsp;&nbsp;三年春三月，诏曰：“盖闻有功不赏，有罪不诛，虽唐、虞犹不能以化天下。<br /><br />&nbsp;&nbsp;&nbsp;&nbsp;今胶东相成劳来不怠，流民自占八万余口，治有异等，其秩成中二千石，赐爵关<br /><br />&nbsp;&nbsp;&nbsp;&nbsp;内侯。”<br /><br />&nbsp;&nbsp;&nbsp;&nbsp;又曰：“鳏、寡、孤、独、高年、贫困之民，朕所怜也。前下诏假公田，贷<br /><br />&nbsp;&nbsp;&nbsp;&nbsp;种、食。其加赐鳏、寡、孤、独、高年帛。二千石严教吏谨视遇，毋令失职。”<br /><br />&nbsp;&nbsp;&nbsp;&nbsp;令国郡国举贤良方正可亲民者。<br /><br />&nbsp;&nbsp;&nbsp;&nbsp;夏四月戊申，立皇太子，大赦天下。赐御史大夫爵关内侯，中二千石爵右庶<br /><br />&nbsp;&nbsp;&nbsp;&nbsp;长。天下当为父后者爵一级。赐广陵王黄金千斤，诸侯王十五人黄金各百斤，列<br /><br />&nbsp;&nbsp;&nbsp;&nbsp;侯在国者八十七人黄金各二十斤。<br /><br />&nbsp;&nbsp;&nbsp;&nbsp;冬十月，诏曰：“乃者九月壬申地震，朕甚惧焉。有能箴朕过失，及贤良方<br /><br />&nbsp;&nbsp;&nbsp;&nbsp;正直言极谏之士以匡朕之不逮，毋讳有司。朕既不德，不能附远，是以边境屯戍<br /><br />&nbsp;&nbsp;&nbsp;&nbsp;未息。今复饬兵重屯，久劳百姓，非所以绥天下也。其罢车骑将军、右将军屯兵。”<br /><br />&nbsp;&nbsp;&nbsp;&nbsp;又诏：“池崇未御幸者，假与贫民。郡国宫、馆，勿复修治。流民还归者，假公<br /><br />&nbsp;&nbsp;&nbsp;&nbsp;田，贷种、食，且勿算事。”<br /><br />&nbsp;&nbsp;&nbsp;&nbsp;十一月，诏曰：“朕既不逮，导民不明，反侧晨兴，念虑万方，不忘元元。<br /><br />&nbsp;&nbsp;&nbsp;&nbsp;唯恐羞先帝圣德，故并举贤良方正以亲万姓，历载臻兹，然而俗化阙焉。传曰：<br /><br />&nbsp;&nbsp;&nbsp;&nbsp;‘孝、弟也者，其为仁之本与！’其令郡国举孝、弟有行义闻于乡里者各一人。”<br /><br />&nbsp;&nbsp;&nbsp;&nbsp;十二月，初置廷尉平四人，秩六百石。<br /><br />&nbsp;&nbsp;&nbsp;&nbsp;省文山郡，并蜀。<br /><br />&nbsp;&nbsp;&nbsp;&nbsp;四年春二月，封外祖母为博平君，故侯萧何曾孙建世为侯。<br /><br />&nbsp;&nbsp;&nbsp;&nbsp;诏曰：“导民以孝，是天下顺。今百姓或遭衰凶灾，而吏徭事使不得葬，<br /><br />&nbsp;&nbsp;&nbsp;&nbsp;伤孝子之心，朕甚怜之。自今，诸有大父母、父母丧者勿徭事，使得收敛送终，<br /><br />&nbsp;&nbsp;&nbsp;&nbsp;尽其子道。”<br /><br />&nbsp;&nbsp;&nbsp;&nbsp;夏五月，诏曰：“父子之亲，夫妇之道，天性也。虽有患祸，犹蒙死而存之。<br /><br />&nbsp;&nbsp;&nbsp;&nbsp;诚爱结于心，仁厚之至也，岂能违之哉！自今，子首匿父母、妻匿夫、孙匿大父<br /><br />&nbsp;&nbsp;&nbsp;&nbsp;母，皆勿坐。其父母匿子、夫匿妻、大父母匿孙，罪殊死，皆上请廷尉以闻。”<br /><br />&nbsp;&nbsp;&nbsp;&nbsp;立广川惠王孙文为广川王。<br /><br />&nbsp;&nbsp;&nbsp;&nbsp;秋七月，大司马霍禹谋反。诏曰：“乃者，东织室令史张赦使魏郡豪李竟报<br /><br />&nbsp;&nbsp;&nbsp;&nbsp;冠阳侯霍云谋为大逆，朕以大将军故，抑而不扬，冀其自新。今大司马博陆侯禹<br /><br />&nbsp;&nbsp;&nbsp;&nbsp;与母宣成侯夫人显及从昆弟冠阳侯云、乐平侯山、诸姊妹婿度辽将军范明友、长<br /><br />&nbsp;&nbsp;&nbsp;&nbsp;信少府邓广汉、中郎将任胜、骑都尉赵平、长安男子冯殷等谋为大逆。显前又使<br /><br />&nbsp;&nbsp;&nbsp;&nbsp;女侍医淳于衍进药杀共哀后，谋毒太子，欲危宗庙。逆乱不道，咸伏其辜。诸为<br /><br />&nbsp;&nbsp;&nbsp;&nbsp;霍氏所诖误未发觉在吏者，皆赦除之。”<br /><br />&nbsp;&nbsp;&nbsp;&nbsp;八月已酉，皇后霍氏废。<br /><br />&nbsp;&nbsp;&nbsp;&nbsp;九月，诏曰：“朕惟百姓失职不赡，遣使者循行郡国问民所疾苦。吏或营私<br /><br />&nbsp;&nbsp;&nbsp;&nbsp;烦扰，不顾厥咎，朕甚闵之。今年郡国颇被水灾，已振贷。盐，民之食，而贾咸<br /><br />&nbsp;&nbsp;&nbsp;&nbsp;贵，众庶重困。其减天下盐贾。”<br /><br />&nbsp;&nbsp;&nbsp;&nbsp;又曰：“令甲，死者不可生，刑者不可息。此先帝之所重，而吏未称。今系<br /><br />&nbsp;&nbsp;&nbsp;&nbsp;者或以掠辜若饥寒瘐死狱中，何用心逆人道也！朕甚痛之。其令郡国岁上系囚以<br /><br />&nbsp;&nbsp;&nbsp;&nbsp;掠笞若瘐死者所坐名、县、爵、里，丞相、御史课殿最以闻。”<br /><br />&nbsp;&nbsp;&nbsp;&nbsp;十二月，清河王年有罪，废迁房陵。<br /><br />&nbsp;&nbsp;&nbsp;&nbsp;元康元年春，以杜东原上为初陵，更名杜县为杜陵。徙丞相、将军、列侯、<br /><br />&nbsp;&nbsp;&nbsp;&nbsp;吏二千石、訾百万者杜陵。<br /><br />&nbsp;&nbsp;&nbsp;&nbsp;三月，诏曰：“乃者凤皇集泰山、陈留，甘露降未央宫。朕未能章先帝休烈，<br /><br />&nbsp;&nbsp;&nbsp;&nbsp;协宁百姓，承天顺地，调序四时，获蒙嘉瑞，赐兹祉福，夙夜兢兢，靡有骄色，<br /><br />&nbsp;&nbsp;&nbsp;&nbsp;内省匪解，永惟罔极。《书》不云乎？‘凤皇来仪，庶尹允谐。’其赦天下徒，<br /><br />&nbsp;&nbsp;&nbsp;&nbsp;赐勤事吏中二千石以下至六百石爵，自中郎吏至五大夫，佐史以上二级，民一级，<br /><br />&nbsp;&nbsp;&nbsp;&nbsp;女子百户牛、酒。加赐鳏、寡、孤、独、三老、孝弟、力田帛。所振贷勿收。”<br /><br />&nbsp;&nbsp;&nbsp;&nbsp;夏五月，立皇考庙。益奉明园户为奉明县。<br /><br />&nbsp;&nbsp;&nbsp;&nbsp;复高皇帝功臣绛侯周勃等百三十六人家子孙，令奉祭祀，世世勿绝。其毋嗣<br /><br />&nbsp;&nbsp;&nbsp;&nbsp;者，复其次。<br /><br />&nbsp;&nbsp;&nbsp;&nbsp;秋八月，诏曰：“朕不明六艺，郁于大道，是以阴阳风雨未时。其博举吏民，<br /><br />&nbsp;&nbsp;&nbsp;&nbsp;厥身修正，通文学，明于先王之术，宣究其意者，各二人，中二千石各一人。”<br /><br />&nbsp;&nbsp;&nbsp;&nbsp;冬，置建章卫尉。<br /><br />&nbsp;&nbsp;&nbsp;&nbsp;二年春正月，诏曰：“《书》云‘文王作罚，刑兹无赦’，今吏修身奉法，<br /><br />&nbsp;&nbsp;&nbsp;&nbsp;未有能称朕意，朕甚愍焉。其赦天下，与士大夫厉精更始。”<br /><br />&nbsp;&nbsp;&nbsp;&nbsp;二月乙丑，立皇后王氏。赐丞相以下至郎从官钱、帛各有差。<br /><br />&nbsp;&nbsp;&nbsp;&nbsp;三月，以凤皇、甘露降集，赐天下吏爵二级，民一级，女子百户牛、酒，鳏、<br /><br />&nbsp;&nbsp;&nbsp;&nbsp;寡、孤、独、高年帛。<br /><br />&nbsp;&nbsp;&nbsp;&nbsp;夏五月，诏曰：“狱者，万民之命，所以禁暴止邪，养育群生也。能使生者<br /><br />&nbsp;&nbsp;&nbsp;&nbsp;不怨，死者不恨，则可谓文吏矣。今则不然，用法或持巧心，析律贰端，深浅不<br /><br />&nbsp;&nbsp;&nbsp;&nbsp;平，增辞饰非，以成其罪。奏不如实，上亦亡由知。此朕之不明，吏之不称，四<br /><br />&nbsp;&nbsp;&nbsp;&nbsp;方黎民将何仰哉！二千石各察官属，勿用此人。吏务平法。或擅兴徭役，饰厨、<br /><br />&nbsp;&nbsp;&nbsp;&nbsp;传，称过使客，越职逾法，以取名誉，譬犹践薄冰以待白日，岂不殆哉！今天下<br /><br />&nbsp;&nbsp;&nbsp;&nbsp;颇被疾疫之灾，朕甚愍之。其令郡国被灾甚者，毋出今年租赋。”<br /><br />&nbsp;&nbsp;&nbsp;&nbsp;又曰：“闻古天子之名，难知而易讳也。今百姓多上书触讳以犯罪者，朕甚<br /><br />&nbsp;&nbsp;&nbsp;&nbsp;怜之。其更讳询。诸触讳在令前者，赦之。”<br /><br />&nbsp;&nbsp;&nbsp;&nbsp;冬，京兆尹赵广汉有罪，要斩。<br /><br />&nbsp;&nbsp;&nbsp;&nbsp;三年春，以神爵数集泰山，赐诸侯王、丞相、将军、列侯二千石金，郎从官<br /><br />&nbsp;&nbsp;&nbsp;&nbsp;帛，各有差。赐天下吏爵二级，民一级，女子百户牛、酒、鳏、寡、孤、独、高<br /><br />&nbsp;&nbsp;&nbsp;&nbsp;年帛。<br /><br />&nbsp;&nbsp;&nbsp;&nbsp;三月，诏曰：“盖闻象有罪，舜封之，骨肉之亲粲而不殊。其封故昌邑王贺<br /><br />&nbsp;&nbsp;&nbsp;&nbsp;为海昏侯。”<br /><br />&nbsp;&nbsp;&nbsp;&nbsp;又曰：“朕微眇时，御史大夫丙吉，中郎将史曾、史玄、长乐卫尉许舜、侍<br /><br />&nbsp;&nbsp;&nbsp;&nbsp;中光禄大夫许延寿皆与朕有旧恩。及故掖庭令张贺辅导朕躬，修文学经术，恩惠<br /><br />&nbsp;&nbsp;&nbsp;&nbsp;卓异，厥功茂焉。《诗》不云乎？‘无德不报。’封贺所子弟子侍中中郎将彭祖<br /><br />&nbsp;&nbsp;&nbsp;&nbsp;为阳都侯，追赐贺谥曰阳都哀侯。吉、曾、玄、舜、延寿皆为列侯。故人下至郡<br /><br />&nbsp;&nbsp;&nbsp;&nbsp;邸狱复作尝有阿保之功，皆受官禄、田宅、财物，各以恩深浅报之。”<br /><br />&nbsp;&nbsp;&nbsp;&nbsp;夏六月，诏曰：“前年夏，神爵集雍。今春，五色鸟以万数飞过属县，翱翔<br /><br />&nbsp;&nbsp;&nbsp;&nbsp;而舞，欲集未下。其令三辅毋得以春夏`巢探卵，弹射飞鸟。具为令。”<br /><br />&nbsp;&nbsp;&nbsp;&nbsp;立皇子钦为淮阳王。<br /><br />&nbsp;&nbsp;&nbsp;&nbsp;四年春正月，诏曰：“朕惟耆老之人，发齿堕落，血气衰微，亦亡暴虐之心，<br /><br />&nbsp;&nbsp;&nbsp;&nbsp;今或罹文法，拘执囹圄，不终天命，朕甚怜之。自今以来，诸年八十以上，非诬<br /><br />&nbsp;&nbsp;&nbsp;&nbsp;告、杀伤人，佗皆勿坐。”<br /><br />&nbsp;&nbsp;&nbsp;&nbsp;遣太中大夫强等十二人循行天下，存问鳏、寡，览观风俗，察吏治得失，举<br /><br />&nbsp;&nbsp;&nbsp;&nbsp;茂材异伦之士。<br /><br />&nbsp;&nbsp;&nbsp;&nbsp;二月，河东霍徵史等谋反，诛。<br /><br />&nbsp;&nbsp;&nbsp;&nbsp;三月，诏曰：“乃者，神爵五采以万数集长乐、未央、北宫、高寝、甘泉泰<br /><br />&nbsp;&nbsp;&nbsp;&nbsp;殿中及上林苑。朕之不逮，寡于德厚，屡获嘉祥，非朕之任。其赐天下吏爵二<br /><br />&nbsp;&nbsp;&nbsp;&nbsp;级，民一级，女子百户牛、酒。加赐三老、孝弟、力田帛，人二匹，鳏、寡、孤、<br /><br />&nbsp;&nbsp;&nbsp;&nbsp;独各一匹。”<br /><br />&nbsp;&nbsp;&nbsp;&nbsp;秋八月，赐故右扶风尹翁归子黄金百斤。以奉其祭祀。又赐功臣m后黄金，<br /><br />&nbsp;&nbsp;&nbsp;&nbsp;人二十斤。<br /><br />&nbsp;&nbsp;&nbsp;&nbsp;丙寅，大司马卫将军安世薨。<br /><br />&nbsp;&nbsp;&nbsp;&nbsp;比年丰，谷石五钱。<br /><br />&nbsp;&nbsp;&nbsp;&nbsp;神爵元年春正月，行幸甘泉，郊泰。三月，行幸河东，祠后土。诏曰：<br /><br />&nbsp;&nbsp;&nbsp;&nbsp;“朕承宗庙，战战栗栗，惟万事统，未烛厥理。乃元康四年嘉谷、玄稷降于郡国，<br /><br />&nbsp;&nbsp;&nbsp;&nbsp;神爵仍集，金芝九茎产于函德殿铜池中，九真献奇兽，南郡获白虎、威凤为宝。<br /><br />&nbsp;&nbsp;&nbsp;&nbsp;朕之不明，震于珍物，饬躬斋精，祈为百姓。东济大河，天气清静，神鱼舞河。<br /><br />&nbsp;&nbsp;&nbsp;&nbsp;幸万岁宫，神爵翔集。朕之不德，惧不能任。其以五年为神爵元年。赐天下勤事<br /><br />&nbsp;&nbsp;&nbsp;&nbsp;吏爵二级，民一级，女子百户牛、酒，鳏、寡、孤、独、高年帛。所振贷物勿收。<br /><br />&nbsp;&nbsp;&nbsp;&nbsp;行所过，毋出田租。”<br /><br />&nbsp;&nbsp;&nbsp;&nbsp;西羌反，发三辅、中都官徒弛刑，及应募璺缮涫俊⒂鹆止露，胡、越骑，<br /><br />&nbsp;&nbsp;&nbsp;&nbsp;三河、颍川、沛郡、淮阳、汝南材官，金城、陇西、天水、安定、北地、上郡骑<br /><br />&nbsp;&nbsp;&nbsp;&nbsp;士、羌骑，诣金城。<br /><br />&nbsp;&nbsp;&nbsp;&nbsp;夏四月，遣后将军赵充国、强弩将军许延寿击西羌。<br /><br />&nbsp;&nbsp;&nbsp;&nbsp;六月，有星孛于东方。<br /><br />&nbsp;&nbsp;&nbsp;&nbsp;即拜酒泉太守辛武贤为破羌将军，与两将军并进。诏曰：“军旅暴露，转输<br /><br />&nbsp;&nbsp;&nbsp;&nbsp;烦劳，其令诸侯王、列侯、蛮夷王、侯、君、长当朝二年者，皆毋朝。”<br /><br />&nbsp;&nbsp;&nbsp;&nbsp;秋，赐故大司农朱邑子黄金百斤，以奉祭祀。后将军充国言屯田之计，语在<br /><br />&nbsp;&nbsp;&nbsp;&nbsp;《充国传》。<br /><br />&nbsp;&nbsp;&nbsp;&nbsp;二年春二月，诏曰：“乃者正月乙丑，凤皇、甘露降集京师，群鸟从以万数。<br /><br />&nbsp;&nbsp;&nbsp;&nbsp;朕之不德，屡获天福，祗事不怠，其赦天下。”<br /><br />&nbsp;&nbsp;&nbsp;&nbsp;夏五月，羌虏降服，斩其首恶大豪杨玉、酋非首。置金城属国以处降羌。<br /><br />&nbsp;&nbsp;&nbsp;&nbsp;秋，匈奴日逐王先贤掸将人众万余来降。使都护西域骑都尉郑吉迎日逐，破<br /><br />&nbsp;&nbsp;&nbsp;&nbsp;车师，皆封列侯。<br /><br />&nbsp;&nbsp;&nbsp;&nbsp;九月，司隶校尉盖宽饶有罪，下有司，自杀。<br /><br />&nbsp;&nbsp;&nbsp;&nbsp;匈奴单于遣名王奉献，贺正月，始和亲。<br /><br />&nbsp;&nbsp;&nbsp;&nbsp;三年春，起乐游苑。<br /><br />&nbsp;&nbsp;&nbsp;&nbsp;三月丙午，丞相相薨。<br /><br />&nbsp;&nbsp;&nbsp;&nbsp;秋八月，诏曰：“吏不廉平则治道衰。今小吏皆勤事，而奉禄薄，欲其毋侵<br /><br />&nbsp;&nbsp;&nbsp;&nbsp;渔百姓，难矣。其益吏百石以下奉十五。”<br /><br />&nbsp;&nbsp;&nbsp;&nbsp;四年春二月，诏曰：“乃者凤皇、甘露降集京师，嘉瑞并见。修兴泰一、五<br /><br />&nbsp;&nbsp;&nbsp;&nbsp;帝、后士之祠，祈为百姓蒙祉福。鸾凤万举，蜚览翱翔，集止于旁。斋戒之暮，<br /><br />&nbsp;&nbsp;&nbsp;&nbsp;神光显著。荐鬯之夕，神光交错。或降于天，或登于地，或从四方来集于坛。上<br /><br />&nbsp;&nbsp;&nbsp;&nbsp;帝嘉飨，海内承福。其赦天下，赐民爵一级，女子百户牛、酒，鳏、寡、孤、独、<br /><br />&nbsp;&nbsp;&nbsp;&nbsp;高年帛。”<br /><br />&nbsp;&nbsp;&nbsp;&nbsp;夏四月，颍川太守黄霸以治行尤异秩中二千石，赐爵关内侯，黄金百斤。及<br /><br />&nbsp;&nbsp;&nbsp;&nbsp;颍川吏、民有行义者爵，人二级，力田一级，贞妇、顺女帛。<br /><br />&nbsp;&nbsp;&nbsp;&nbsp;令内郡国举贤良可亲民者各一人。<br /><br />&nbsp;&nbsp;&nbsp;&nbsp;五月，匈奴单于遣弟呼留若王胜之来朝。<br /><br />&nbsp;&nbsp;&nbsp;&nbsp;冬十月，凤皇十一集杜陵。<br /><br />&nbsp;&nbsp;&nbsp;&nbsp;十一月，河南太守严延年有罪，弃市。<br /><br />&nbsp;&nbsp;&nbsp;&nbsp;十二月，凤皇集上林。<br /><br />&nbsp;&nbsp;&nbsp;&nbsp;五凤元年春正月，行幸甘泉，郊泰。<br /><br />&nbsp;&nbsp;&nbsp;&nbsp;皇太子冠。皇太后赐丞相、将军、列侯、中二千石帛，人百匹，大夫人八十<br /><br />&nbsp;&nbsp;&nbsp;&nbsp;匹，夫人六十匹。又赐列侯嗣子爵五大夫，男子为父后者爵一级。<br /><br />&nbsp;&nbsp;&nbsp;&nbsp;夏，赦徒作杜陵者。<br /><br />&nbsp;&nbsp;&nbsp;&nbsp;冬十二月乙酉朔，日有蚀之。<br /><br />&nbsp;&nbsp;&nbsp;&nbsp;左冯翊韩延寿有罪，弃市。<br /><br />&nbsp;&nbsp;&nbsp;&nbsp;二年春三月，行幸雍，祠五。<br /><br />&nbsp;&nbsp;&nbsp;&nbsp;夏四月已丑，大司马车骑将军增薨。<br /><br />&nbsp;&nbsp;&nbsp;&nbsp;秋八月，诏曰：“夫婚姻之礼，人伦之大者也；酒食之会，所以行礼乐也。<br /><br />&nbsp;&nbsp;&nbsp;&nbsp;今郡国二千石或擅为苛禁，禁民嫁娶不得具酒食相贺召。由是废乡党之礼，令民<br /><br />&nbsp;&nbsp;&nbsp;&nbsp;亡所乐，非所以导民也。《诗》不云乎？‘民之失德，乾f以愆。’勿行苛政。”<br /><br />&nbsp;&nbsp;&nbsp;&nbsp;冬十一月，匈奴呼p累单于帅众来降，封为列侯。<br /><br />&nbsp;&nbsp;&nbsp;&nbsp;十二月，平通侯杨磷前为光禄勋有罪，免为庶人。不悔过，怨望，大逆不<br /><br />&nbsp;&nbsp;&nbsp;&nbsp;道，要斩。<br /><br />&nbsp;&nbsp;&nbsp;&nbsp;三年春正月癸卯，丞相吉薨。<br /><br />&nbsp;&nbsp;&nbsp;&nbsp;三月，行幸河东，祠后土。诏曰：“往者匈奴数为边寇，百姓被其害。朕承<br /><br />&nbsp;&nbsp;&nbsp;&nbsp;至尊，未能绥安匈奴。虚闾权渠单于请求和亲，病死。右贤王屠耆堂代立。骨肉<br /><br />&nbsp;&nbsp;&nbsp;&nbsp;大臣立虚闾权渠单于子为呼韩邪单于，击杀屠耆堂。诸王并自立，分为五单于，<br /><br />&nbsp;&nbsp;&nbsp;&nbsp;更相攻击，死者以万数，畜产大耗什八九，人民饥饿，相燔烧以求食，因大乖乱。<br /><br />&nbsp;&nbsp;&nbsp;&nbsp;单于阏氏子孙、昆弟及呼p累单于、名王、右伊秩訾、且渠、当户以下将众五万<br /><br />&nbsp;&nbsp;&nbsp;&nbsp;余人来降归义。单于称臣，使弟奉珍朝驾正月，北边晏然，靡有兵革之事。朕饬<br /><br />&nbsp;&nbsp;&nbsp;&nbsp;躬斋戒，郊上帝，祠后土，神光并见，或兴于谷，烛耀齐宫，十有余刻。甘露降，<br /><br />&nbsp;&nbsp;&nbsp;&nbsp;神爵集。已诏有司告祠上帝、宗庙。三月辛丑，鸾凤又集长乐宫东阙中树上，飞<br /><br />&nbsp;&nbsp;&nbsp;&nbsp;下止地，文章五色，留十余刻，吏民并观。朕之不敏，惧不能任，娄蒙嘉瑞，获<br /><br />&nbsp;&nbsp;&nbsp;&nbsp;兹祉福。《书》不云乎？‘虽休勿休，祗事不怠。’公卿大夫其勖焉。减天下口<br /><br />&nbsp;&nbsp;&nbsp;&nbsp;钱。赦殊死以下。赐民爵一级，女子百户牛、酒。大T五日。加赐鳏、寡、孤、<br /><br />&nbsp;&nbsp;&nbsp;&nbsp;独、高年帛。”<br /><br />&nbsp;&nbsp;&nbsp;&nbsp;置西河、北地属国以处匈奴降者。<br /><br />&nbsp;&nbsp;&nbsp;&nbsp;四年春正月，广陵王胥有罪，自杀。<br /><br />&nbsp;&nbsp;&nbsp;&nbsp;匈奴单于称臣，遣弟谷蠡王入侍。以边塞亡寇，减戍卒什二。<br /><br />&nbsp;&nbsp;&nbsp;&nbsp;大司农中丞耿寿昌奏设常平仓，以给北边，省转漕。赐爵关内侯。<br /><br />&nbsp;&nbsp;&nbsp;&nbsp;夏四月辛丑晦，日有蚀之。昭曰：“皇天见异，以戒朕躬，是朕之不逮，吏<br /><br />&nbsp;&nbsp;&nbsp;&nbsp;之不称也。以前使使者问民所疾苦，复遣丞相、御史掾二十四人循行天下，举冤<br /><br />&nbsp;&nbsp;&nbsp;&nbsp;狱，察擅为苛禁深刻不改者。”<br /><br />&nbsp;&nbsp;&nbsp;&nbsp;甘露元年春正月，行幸甘泉，郊泰。<br /><br />&nbsp;&nbsp;&nbsp;&nbsp;匈奴呼韩邪单于遣子右贤王铢娄渠堂入侍。<br /><br />&nbsp;&nbsp;&nbsp;&nbsp;二月丁已，大司马车骑将军延寿薨。<br /><br />&nbsp;&nbsp;&nbsp;&nbsp;夏四月，黄龙见新丰。<br /><br />&nbsp;&nbsp;&nbsp;&nbsp;丙申，太上皇庙火。甲辰，孝文庙火。上素服五日。<br /><br />&nbsp;&nbsp;&nbsp;&nbsp;冬，匈奴单于遣弟左贤王来朝贺。<br /><br />&nbsp;&nbsp;&nbsp;&nbsp;二年春正月，立皇子嚣为定陶王。<br /><br />&nbsp;&nbsp;&nbsp;&nbsp;诏曰：“乃者凤皇、甘露降集，黄龙登兴，醴泉滂流，枯槁荣茂，神光并见，<br /><br />&nbsp;&nbsp;&nbsp;&nbsp;咸受祯祥。其赦天下。减民算三十。赐诸侯王、丞相、将军、列侯、中二千石金、<br /><br />&nbsp;&nbsp;&nbsp;&nbsp;钱各有差。赐民爵一级，女子百户牛、酒，鳏、寡、孤、独、高年帛。”<br /><br />&nbsp;&nbsp;&nbsp;&nbsp;夏四月，遣护军都尉禄将兵击珠崖。<br /><br />&nbsp;&nbsp;&nbsp;&nbsp;秋九月，立皇子宇为东平王。<br /><br />&nbsp;&nbsp;&nbsp;&nbsp;冬十二月，行幸i阳宫属玉观。<br /><br />&nbsp;&nbsp;&nbsp;&nbsp;匈奴呼韩邪单于款五原塞，愿奉国珍朝三年正月。诏有司议。咸曰：“圣王<br /><br />&nbsp;&nbsp;&nbsp;&nbsp;之制，施德行礼，先京师而后诸夏，先诸夏而后夷狄。《诗》云：‘率礼不越，<br /><br />&nbsp;&nbsp;&nbsp;&nbsp;遂视既发。相土烈烈，海外有截。’陛下圣德。充塞天地，光被四表。匈奴单于<br /><br />&nbsp;&nbsp;&nbsp;&nbsp;乡风慕义，举国同心，奉珍朝贺，自古未之有也。单于非正朔所加，王者所客也，<br /><br />&nbsp;&nbsp;&nbsp;&nbsp;礼仪宜如诸侯王，称臣昧死再拜，位次诸侯王下。”诏曰：“盖闻五帝三王，礼<br /><br />&nbsp;&nbsp;&nbsp;&nbsp;所不施，不及以政。今匈奴单于称北藩臣，朝正月，朕之不逮，德不能弘覆。其<br /><br />&nbsp;&nbsp;&nbsp;&nbsp;以客礼待之，位在诸侯王上。”<br /><br />&nbsp;&nbsp;&nbsp;&nbsp;三年春正月，行幸甘泉，郊泰。<br /><br />&nbsp;&nbsp;&nbsp;&nbsp;匈奴呼韩邪单于稽侯犭册来朝，赞谒称藩臣而不名。赐以玺绶、冠带、衣裳、<br /><br />&nbsp;&nbsp;&nbsp;&nbsp;安车、驷马、黄金、锦绣、缯絮。使有司道单于先行就邸长安，宿长平。上自甘<br /><br />&nbsp;&nbsp;&nbsp;&nbsp;泉宿池阳宫。上登长平阪，诏单于毋谒。共左右当户之群皆列观，蛮夷君、长、<br /><br />&nbsp;&nbsp;&nbsp;&nbsp;王、侯迎者数万人，夹道陈。上登渭桥，咸称万岁。单于就邸。置酒建章宫，飨<br /><br />&nbsp;&nbsp;&nbsp;&nbsp;赐单于，观以珍宝。<br /><br />&nbsp;&nbsp;&nbsp;&nbsp;二月，单于罢归。遣长乐卫尉高昌侯忠、车骑都尉昌、骑都尉虎将万六千骑<br /><br />&nbsp;&nbsp;&nbsp;&nbsp;送单于。单于居幕南，保光禄城。诏北边振谷食。郅支单于远遁，匈奴遂定。<br /><br />&nbsp;&nbsp;&nbsp;&nbsp;诏曰：“乃者凤皇集新蔡，群鸟四面行列，皆乡凤皇立，以万数。其赐汝南<br /><br />&nbsp;&nbsp;&nbsp;&nbsp;太守帛百匹，新蔡长吏、三老、孝弟、力田、鳏、寡、孤、独各有差。赐民爵二<br /><br />&nbsp;&nbsp;&nbsp;&nbsp;级。毋出今年租。”<br /><br />&nbsp;&nbsp;&nbsp;&nbsp;三月已丑，丞相霸薨。<br /><br />&nbsp;&nbsp;&nbsp;&nbsp;诏诸儒讲《五经》同异，太子太傅萧望之等平奏其议，上亲称制临决焉。乃<br /><br />&nbsp;&nbsp;&nbsp;&nbsp;立梁丘《易》、大小夏侯《尚书》、Y梁《春秋》博士。<br /><br />&nbsp;&nbsp;&nbsp;&nbsp;冬，乌孙公主来归。<br /><br />&nbsp;&nbsp;&nbsp;&nbsp;四年夏，广川王海阳有罪，废迁房陵。<br /><br />&nbsp;&nbsp;&nbsp;&nbsp;冬十月丁卯，未央宫宣室阁火。<br /><br />&nbsp;&nbsp;&nbsp;&nbsp;黄龙元年春正月，行幸甘泉，郊泰。<br /><br />&nbsp;&nbsp;&nbsp;&nbsp;匈奴呼韩邪单于来朝，礼赐如初。二月，单于归国。<br /><br />&nbsp;&nbsp;&nbsp;&nbsp;诏曰：“盖闻上古之治，君臣同心，举措曲直，各得其所。是以上下和洽，<br /><br />&nbsp;&nbsp;&nbsp;&nbsp;海内康平，其德弗可及已。朕既不明，数申诏公卿、大夫务行宽大，顺民所疾苦，<br /><br />&nbsp;&nbsp;&nbsp;&nbsp;将欲配三王之隆，明先帝之德也。今吏或以不禁奸邪为宽大，纵释有罪为不苛，<br /><br />&nbsp;&nbsp;&nbsp;&nbsp;或以酷恶为贤，皆失其中。奉诏宣化如此，岂不谬哉！方今天下少事，徭役省减，<br /><br />&nbsp;&nbsp;&nbsp;&nbsp;兵革不动，而民多贫，盗贼不止，其咎安在？上计簿，具文而已，务为欺谩，以<br /><br />&nbsp;&nbsp;&nbsp;&nbsp;避其课。三公不以为意，朕将何任？诸请诏省卒徒自给者皆止。御史察计簿，疑<br /><br />&nbsp;&nbsp;&nbsp;&nbsp;非实者，按之，使真伪毋相乱。”<br /><br />&nbsp;&nbsp;&nbsp;&nbsp;三月，有星孛于王良、阁道，入紫宫。<br /><br />&nbsp;&nbsp;&nbsp;&nbsp;夏四月，诏曰：“举廉吏，诚欲得其真也。吏六百石位大夫，有罪先请，秩<br /><br />&nbsp;&nbsp;&nbsp;&nbsp;禄上通，足以效其贤材，自今以来毋得举。”<br /><br />&nbsp;&nbsp;&nbsp;&nbsp;冬十二月甲戌，帝崩于未央宫。癸巳，尊皇太后曰太皇太后。<br /><br />&nbsp;&nbsp;&nbsp;&nbsp;赞曰：孝先之治，信赏必罚，综核名实，政事、文学、法理之士咸精其能，<br /><br />&nbsp;&nbsp;&nbsp;&nbsp;至于技巧、工匠、器械，自元、成间鲜能及之，亦足以知吏称其职，民安其业也。<br /><br />&nbsp;&nbsp;&nbsp;&nbsp;遭值匈奴乖乱，推亡固存，信威北夷，单于慕义，稽首称藩。功光祖宗，业垂后<br /><br />&nbsp;&nbsp;&nbsp;&nbsp;嗣，可谓中兴，侔德殷宗、周宣矣！</div>
            <div class="link">
                <a id="err-report" href="javascript:void(0)" onClick="report('汉书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2,33);">加入书签</a><a
                        href="32.html">上一页</a>&larr;<a href="index.html">返回列表</a>&rarr;<a
                            href="35.html">下一页</a><a id="book-vote" href="javascript:void(0)" onClick="vote(2);">投推荐票</a><a
                                id="err-report" href="javascript:void(0)" onClick="report('汉书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "32.html"; var next_page = "35.html"; var index_page = "index.html"; var sortid = "9"; var article_id = "2"; var chapter_id = "33"; var articlename = "汉书"; var chaptername = "纪 宣帝纪第八"; var author = "班固"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>