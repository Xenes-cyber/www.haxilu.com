<!DOCTYPE html>
<html>
<head>
<meta charset="gbk" />
<title>梁书- 卷十二 列传第六-在线阅读-哈西文学网</title>
<meta name="keywords" content="姚思廉，梁书， 卷十二 列传第六全文， 卷十二 列传第六在线阅读 哈西文学网" />
<meta name="description" content="哈西文学网提供姚思廉的梁书  卷十二 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183636.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183636.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 列传第六</h1>
            <div class="link xb">
                <a href="183611.html">上一页</a>&larr;<a href="index.html">返回列表</a>&rarr;<a
                    href="183655.html">下一页</a></div>			
            <div id="BookText">&nbsp;&nbsp;&nbsp;&nbsp;◎柳吹艹老阐文韦睿族弟爱<br /><br />&nbsp;&nbsp;&nbsp;&nbsp;柳矗字文通，河东解人也。父世隆，齐司空。茨晔七，齐武帝为中<br /><br />&nbsp;&nbsp;&nbsp;&nbsp;军，命为参军，转主簿。齐初，入为尚书三公郎，累迁太子中舍人，巴东王子响<br /><br />&nbsp;&nbsp;&nbsp;&nbsp;友。子响为荆州，此嬷镇。子响昵近小人，粗将为祸，称疾还京。及难<br /><br />&nbsp;&nbsp;&nbsp;&nbsp;作，匆韵裙榈妹狻＠中书侍郎，中护军长史。出为新安太守，居郡，以无政<br /><br />&nbsp;&nbsp;&nbsp;&nbsp;绩，免归。久之，为右军谘议参军事。<br /><br />&nbsp;&nbsp;&nbsp;&nbsp;建武末，为西戎校尉、梁、南秦二州刺史。及高祖起兵，淳俸褐杏σ濉<br /><br />&nbsp;&nbsp;&nbsp;&nbsp;和帝即位，以为侍中，领前军将军。高祖践阼，征为护军将军，未拜，仍迁太子<br /><br />&nbsp;&nbsp;&nbsp;&nbsp;詹事，加散骑常侍。论功封曲江县侯，邑千户。高祖因宴为诗以贻丛唬骸岸<br /><br />&nbsp;&nbsp;&nbsp;&nbsp;实冠群后，惟余实念功。”又尝侍座，高祖曰：“徐元瑜违命岭南，《周书》罪<br /><br />&nbsp;&nbsp;&nbsp;&nbsp;不相及，朕已宥其诸子，何如？”炊栽唬骸胺２患八茫赏延于世，今复见之<br /><br />&nbsp;&nbsp;&nbsp;&nbsp;圣朝。”时以为知言。寻迁尚书右仆射。<br /><br />&nbsp;&nbsp;&nbsp;&nbsp;天监四年，大举北伐，临川王宏都督众军，以次副。军还，复为仆射。<br /><br />&nbsp;&nbsp;&nbsp;&nbsp;以久疾，转金紫光禄大夫，加散骑常侍，给亲信二十人。未拜，出为使持节、安<br /><br />&nbsp;&nbsp;&nbsp;&nbsp;南将军、湘州刺史。六年十月，卒于州，时年四十六。高祖为素服举哀。赠侍中、<br /><br />&nbsp;&nbsp;&nbsp;&nbsp;抚军将军，给鼓吹一部。谥曰穆。粗《仁政传》及诸诗赋，粗有辞义。子照<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;吹谒牡~，亦有美誉，历侍中、镇西长史。天监十二年，卒，赠宁远<br /><br />&nbsp;&nbsp;&nbsp;&nbsp;将军、豫州刺史。<br /><br />&nbsp;&nbsp;&nbsp;&nbsp;忱字文若，吹谖宓芤病Ｄ晔岁，父世隆及母阎氏时寝疾，忱不解带经年。<br /><br />&nbsp;&nbsp;&nbsp;&nbsp;及居丧，以毁闻。起家为司徒行参军，累迁太子中舍人，西中郎主簿，功曹史。<br /><br />&nbsp;&nbsp;&nbsp;&nbsp;齐东昏遣巴西太守刘山阳由荆袭高祖，西中郎长史萧颖胄计未有定，召忱及<br /><br />&nbsp;&nbsp;&nbsp;&nbsp;其所亲席阐文等夜入议之。忱曰：“朝廷狂悖，为恶日滋。顷闻京师长者，莫不<br /><br />&nbsp;&nbsp;&nbsp;&nbsp;重足累息；今幸在远，得假日自安。雍州之事，且藉以相毙耳。独不见萧令君乎？<br /><br />&nbsp;&nbsp;&nbsp;&nbsp;以精兵数千，破崔氏十万众，竟为群邪所陷，祸酷相寻。前事之不忘，后事之师<br /><br />&nbsp;&nbsp;&nbsp;&nbsp;也。若使彼凶心已逞，岂知使君不系踵而及？且雍州士锐粮多，萧使君雄姿冠世，<br /><br />&nbsp;&nbsp;&nbsp;&nbsp;必非山阳所能拟；若破山阳，荆州复受失律之责。进退无可，且深虑之。”阐文<br /><br />&nbsp;&nbsp;&nbsp;&nbsp;亦深劝同高祖。颖胄乃诱斩山阳，以忱为宁朔将军。<br /><br />&nbsp;&nbsp;&nbsp;&nbsp;和帝即位，为尚书吏部郎，进号辅国将军、南平太守。寻迁侍中、冠军将军，<br /><br />&nbsp;&nbsp;&nbsp;&nbsp;太守如故。转吏部尚书，不拜。郢州平，颖胄议迁都夏口，忱复固谏，以为巴硖<br /><br />&nbsp;&nbsp;&nbsp;&nbsp;未宾，不宜轻舍根本，摇动民志。颖胄不从。俄而巴东兵至硖口，迁都之议乃息。<br /><br />&nbsp;&nbsp;&nbsp;&nbsp;论者以为见机。<br /><br />&nbsp;&nbsp;&nbsp;&nbsp;高祖践阼，以忱为五兵尚书，领骁骑将军。论建义功，封州陵伯，邑七百户。<br /><br />&nbsp;&nbsp;&nbsp;&nbsp;天监二年，出为安西长史、冠军将军、南郡太守。六年，征为员外散骑常侍、太<br /><br />&nbsp;&nbsp;&nbsp;&nbsp;子右卫率。未发，迁持节、督湘州诸军事、辅国将军、湘州刺史。八年，坐辄放<br /><br />&nbsp;&nbsp;&nbsp;&nbsp;从军丁免。俄入为秘书监，迁散骑常侍，转祠部尚书，未拜遇疾，诏改授给事中、<br /><br />&nbsp;&nbsp;&nbsp;&nbsp;光禄大夫，疾笃不拜。十年，卒于家，时年四十一。追赠中书令，谥曰穆。子范<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;席阐文，安定临泾人也。少孤贫，涉猎书史。齐初，为雍州刺史萧赤斧中兵<br /><br />&nbsp;&nbsp;&nbsp;&nbsp;参军，由是与其子颖胄善。复历西中郎中兵参军，领城局。高祖之将起义也，阐<br /><br />&nbsp;&nbsp;&nbsp;&nbsp;文深劝之，颖胄同焉，仍遣田祖恭私报高祖，并献银装刀，高祖报以金如意。和<br /><br />&nbsp;&nbsp;&nbsp;&nbsp;帝称尊号，为给事黄门侍郎，寻迁卫尉卿。颖胄暴卒，州府骚扰，阐文以和帝幼<br /><br />&nbsp;&nbsp;&nbsp;&nbsp;弱，中流任重，时始兴王留镇雍部，用与西朝群臣迎王总州事，故赖以宁辑。<br /><br />&nbsp;&nbsp;&nbsp;&nbsp;高祖受禅，除都官尚书、辅国将军。封山阳伯，邑七百户。出为东阳太守，又改<br /><br />&nbsp;&nbsp;&nbsp;&nbsp;封湘西，户邑如故。视事二年，以清白著称，卒于官。诏赙钱三万，布五十匹。<br /><br />&nbsp;&nbsp;&nbsp;&nbsp;谥曰威。<br /><br />&nbsp;&nbsp;&nbsp;&nbsp;韦睿，字怀文，京兆杜陵人也。自汉丞相贤以后，世为三辅著姓。祖玄，避<br /><br />&nbsp;&nbsp;&nbsp;&nbsp;吏隐于长安南山。宋武帝入关，以太尉掾征，不至。伯父祖征，宋末为光禄勋。<br /><br />&nbsp;&nbsp;&nbsp;&nbsp;父祖归，宁远长史。睿事继母以孝闻。睿兄纂、阐，并早知名。纂、睿皆好学，<br /><br />&nbsp;&nbsp;&nbsp;&nbsp;阐有清操。祖征累为郡守，每携睿之职，视之如子。时睿内兄王~、姨弟杜粒<br /><br />&nbsp;&nbsp;&nbsp;&nbsp;并有乡里盛名。祖征谓睿曰：“汝自谓何如~、粒俊鳖Ｇ不敢对。祖征曰：<br /><br />&nbsp;&nbsp;&nbsp;&nbsp;“汝文章或小减，学识当过之；然而干国家，成功业，皆莫汝逮也。”外兄杜幼<br /><br />&nbsp;&nbsp;&nbsp;&nbsp;文为梁州刺史，要睿俱行。梁土富饶，往者多以贿败；睿时虽幼，独用廉闻。<br /><br />&nbsp;&nbsp;&nbsp;&nbsp;宋永光初，袁\为雍州刺史，见而异之，引为主簿。\到州，与邓琬起兵，<br /><br />&nbsp;&nbsp;&nbsp;&nbsp;睿求出为义成郡，故免\之祸。后为晋平王左常侍，迁司空桂阳王行参军，随齐<br /><br />&nbsp;&nbsp;&nbsp;&nbsp;司空柳世隆守郢城，拒荆州刺史沈攸之。攸之平，迁前军中兵参军。久之，为广<br /><br />&nbsp;&nbsp;&nbsp;&nbsp;德令。累迁齐兴太守、本州别驾、长水校尉、右军将军。齐末多故，不欲远乡里，<br /><br />&nbsp;&nbsp;&nbsp;&nbsp;求为上庸太守，加建威将军。俄而太尉陈显达、护军将军崔慧景频逼京师，民心<br /><br />&nbsp;&nbsp;&nbsp;&nbsp;遑骇，未有所定，西土人谋之于睿。睿曰：“陈虽旧将，非命世才；崔颇更事，<br /><br />&nbsp;&nbsp;&nbsp;&nbsp;懦而不武。其取赤族也，宜哉！天下真人，殆兴于吾州矣。”乃遣其二子，自结<br /><br />&nbsp;&nbsp;&nbsp;&nbsp;于高祖。<br /><br />&nbsp;&nbsp;&nbsp;&nbsp;义兵檄至，睿率郡人伐竹为筏，倍道来赴，有众二千，马二百匹。高祖见睿<br /><br />&nbsp;&nbsp;&nbsp;&nbsp;甚悦，拊几曰：“他日见君之面，今日见君之心，吾事就矣。”义师克郢、鲁，<br /><br />&nbsp;&nbsp;&nbsp;&nbsp;平加湖，睿多建谋策，皆见纳用。大军发郢，谋留守将，高祖难其人；久之，顾<br /><br />&nbsp;&nbsp;&nbsp;&nbsp;睿曰：“弃骐骥而不乘，焉遑遑而更索？”即日以为冠军将军、江夏太守，行郢<br /><br />&nbsp;&nbsp;&nbsp;&nbsp;府事。初，郢城之拒守也，男女口垂十万，闭垒经年，疾疫死者十七八，皆积尸<br /><br />&nbsp;&nbsp;&nbsp;&nbsp;于床下，而生者寝处其上，每屋辄盈满。睿料简隐恤，咸为营理，于是死者得埋<br /><br />&nbsp;&nbsp;&nbsp;&nbsp;藏，生者反居业，百姓赖之。<br /><br />&nbsp;&nbsp;&nbsp;&nbsp;梁台建，征为大理。高祖即位，迁廷尉，封都梁子，邑三百户。天监二年，<br /><br />&nbsp;&nbsp;&nbsp;&nbsp;改封永昌，户邑如先。东宫建，迁太子右卫率，出为辅国将军、豫州刺史、领历<br /><br />&nbsp;&nbsp;&nbsp;&nbsp;阳太守。三年，魏遣众来寇，率州兵击走之。<br /><br />&nbsp;&nbsp;&nbsp;&nbsp;四年，王师北伐，诏睿都督众军。睿遣长史王超宗、梁郡太守冯道根攻魏小<br /><br />&nbsp;&nbsp;&nbsp;&nbsp;岘城，未能拔。睿巡行围栅，魏城中忽出数百人陈于门外，睿欲击之，诸将皆曰：<br /><br />&nbsp;&nbsp;&nbsp;&nbsp;“向本轻来，未有战备，徐还授甲，乃可进耳。”睿曰：“不然。魏城中二千余<br /><br />&nbsp;&nbsp;&nbsp;&nbsp;人，闭门坚守，足以自保，无故出人于外，必其骁勇者也，若能挫之，其城自拔。”<br /><br />&nbsp;&nbsp;&nbsp;&nbsp;众犹迟疑，睿指其节曰；“朝廷授此，非以为饰，韦睿之法，不可犯也。”乃进<br /><br />&nbsp;&nbsp;&nbsp;&nbsp;兵。士皆殊死战，魏军果败走，因急攻之，中宿而城拔。遂进讨合肥。先是，右<br /><br />&nbsp;&nbsp;&nbsp;&nbsp;军司马胡略等至合肥，久未能下，睿按行山川，曰：“吾闻‘汾水可以灌平阳，<br /><br />&nbsp;&nbsp;&nbsp;&nbsp;绛水可以灌安邑’，即此是也。”乃堰肥水，亲自表率，顷之，堰成水通，舟舰<br /><br />&nbsp;&nbsp;&nbsp;&nbsp;继至。魏初分筑东西小城夹合肥，睿先攻二城。既而魏援将扬灵胤帅军五万奄至，<br /><br />&nbsp;&nbsp;&nbsp;&nbsp;众惧不敌，请表益兵。睿笑曰：“贼已至城下，方复求军，临难铸兵，岂及马腹？<br /><br />&nbsp;&nbsp;&nbsp;&nbsp;且吾求济师，彼亦征众，犹如吴益巴丘，蜀增白帝耳。‘师克在和不在众’，古<br /><br />&nbsp;&nbsp;&nbsp;&nbsp;之义也。”因与战，破之，军人少安。<br /><br />&nbsp;&nbsp;&nbsp;&nbsp;初，肥水堰立，使军主王怀静筑城于岸守之，魏攻陷怀静城，千余人皆没。<br /><br />&nbsp;&nbsp;&nbsp;&nbsp;魏人乘胜至睿堤下，其势甚盛，军监潘灵v劝睿退还巢湖，诸将又请走保三叉。<br /><br />&nbsp;&nbsp;&nbsp;&nbsp;睿怒曰：“宁有此邪！将军死绥，有前无却。”因令取伞扇麾幢，树之堤下，示<br /><br />&nbsp;&nbsp;&nbsp;&nbsp;无动志。睿素羸，每战未尝骑马，以板舆自载，督厉众军。魏兵来凿堤，睿亲与<br /><br />&nbsp;&nbsp;&nbsp;&nbsp;争之，魏军少却，因筑垒于堤以自固。睿起斗舰，高与合肥城等，四面临之。魏<br /><br />&nbsp;&nbsp;&nbsp;&nbsp;人计穷，相与悲哭。睿攻具既成，堰水又满，魏救兵无所用。魏守将杜元伦登城<br /><br />&nbsp;&nbsp;&nbsp;&nbsp;督战，中弩死，城遂溃。俘获万余级，牛马万数，绢满十间屋，悉充军赏。睿每<br /><br />&nbsp;&nbsp;&nbsp;&nbsp;昼接客旅，夜算军书，三更起张灯达曙，抚循其众，常如不及，故投募之士争归<br /><br />&nbsp;&nbsp;&nbsp;&nbsp;之。所至顿舍修立，馆宇藩篱墙壁，皆应准绳。<br /><br />&nbsp;&nbsp;&nbsp;&nbsp;合肥既平，高祖诏众军进次东陵。东陵去魏甓城二十里，将会战，有诏班师。<br /><br />&nbsp;&nbsp;&nbsp;&nbsp;去贼既近，惧为所蹑，睿悉遣辎重居前，身乘小舆殿后，魏人服睿威名，望之不<br /><br />&nbsp;&nbsp;&nbsp;&nbsp;敢逼，全军而还。至是迁豫州于合肥。<br /><br />&nbsp;&nbsp;&nbsp;&nbsp;五年，魏中山王元英寇北徐州，围刺史昌义之于钟离，众号百万，连城四十<br /><br />&nbsp;&nbsp;&nbsp;&nbsp;余。高祖遣征北将军曹景宗，都督众军二十万以拒之。次邵阳洲，筑垒相守，高<br /><br />&nbsp;&nbsp;&nbsp;&nbsp;祖诏睿率豫州之众会焉。睿自合肥迳道由阴陵大泽行，值涧谷，辄飞桥以济。师<br /><br />&nbsp;&nbsp;&nbsp;&nbsp;人畏魏军盛，多劝睿缓行。睿曰：“钟离今凿穴而处，负户而汲，车驰卒奔，犹<br /><br />&nbsp;&nbsp;&nbsp;&nbsp;恐其后，而况缓乎！魏人已堕吾腹中，卿曹勿忧也。”旬日而至邵阳。初，高祖<br /><br />&nbsp;&nbsp;&nbsp;&nbsp;敕景宗曰：“韦睿，卿之乡望，宜善敬之。”景宗见睿，礼甚谨。高祖闻之，曰：<br /><br />&nbsp;&nbsp;&nbsp;&nbsp;“二将和，师必济矣。”睿于景宗营前二十里，夜掘长堑，树鹿角，截洲为城，<br /><br />&nbsp;&nbsp;&nbsp;&nbsp;比晓而营立。元英大惊，以杖击地曰：“是何神也！”明旦，英自率众来战，睿<br /><br />&nbsp;&nbsp;&nbsp;&nbsp;乘素木舆，执白角如意麾军，一日数合，英甚惮其强。魏军又夜来攻城，飞矢雨<br /><br />&nbsp;&nbsp;&nbsp;&nbsp;集，睿子黯请下城以避箭，睿不许。军中惊，睿于城上厉声呵之，乃定。魏人先<br /><br />&nbsp;&nbsp;&nbsp;&nbsp;于邵阳洲两岸为两桥，树栅数百步，跨淮通道。睿装大舰，使梁郡太守冯道根、<br /><br />&nbsp;&nbsp;&nbsp;&nbsp;庐江太守裴邃、秦郡太守李文钊等为水军。值淮水暴长，睿即遣之，斗舰竞发，<br /><br />&nbsp;&nbsp;&nbsp;&nbsp;皆临敌垒。以小船载草，灌之以膏，从而焚其桥。风怒火盛，烟尘晦冥，敢死之<br /><br />&nbsp;&nbsp;&nbsp;&nbsp;士，拔栅斫桥，水又漂疾，倏忽之间，桥栅尽坏。而道根等皆身自搏战，军人奋<br /><br />&nbsp;&nbsp;&nbsp;&nbsp;勇，呼声动天地，无不一当百，魏人大溃。元英见桥绝，脱身遁去。魏军趋水死<br /><br />&nbsp;&nbsp;&nbsp;&nbsp;者十余万，斩首亦如之。其余释甲稽颡，乞为囚奴，犹数十万。所获军实牛马，<br /><br />&nbsp;&nbsp;&nbsp;&nbsp;不可胜纪。睿遣报昌义之，义之且悲且喜，不暇答语，但叫曰：“更生！更生！”<br /><br />&nbsp;&nbsp;&nbsp;&nbsp;高祖遣中书郎周舍劳于淮上，睿积所获于军门，舍观之，谓睿曰：“君此获复与<br /><br />&nbsp;&nbsp;&nbsp;&nbsp;熊耳山等。”以功增封七百户，进爵为侯，征通直散骑常侍、右卫将军。<br /><br />&nbsp;&nbsp;&nbsp;&nbsp;七年，迁左卫将军，俄为安西长史、南郡太守，秩中二千石。会司州刺史马<br /><br />&nbsp;&nbsp;&nbsp;&nbsp;仙V北伐还军，为魏人所蹑，三关扰动，诏睿督众军援焉。睿至安陆，增筑城<br /><br />&nbsp;&nbsp;&nbsp;&nbsp;二丈余，更开大堑，起高楼，众颇讥其示弱。睿曰：“不然，为将当有怯时，不<br /><br />&nbsp;&nbsp;&nbsp;&nbsp;可专勇。”是时元英复追仙V，将复邵阳之耻，闻睿至，乃退。帝亦诏罢军。<br /><br />&nbsp;&nbsp;&nbsp;&nbsp;明年，迁信武将军、江州刺史。九年，征员外散骑常侍、右卫将军，累迁左卫将<br /><br />&nbsp;&nbsp;&nbsp;&nbsp;军、太子詹事，寻加通直散骑常侍。十三年，迁智武将军、丹阳尹，以公事免。<br /><br />&nbsp;&nbsp;&nbsp;&nbsp;顷之，起为中护军。<br /><br />&nbsp;&nbsp;&nbsp;&nbsp;十四年，出为平北将军、宁蛮校尉、雍州刺史。初，睿起兵乡中，客阴俊光<br /><br />&nbsp;&nbsp;&nbsp;&nbsp;泣止睿，睿还为州，俊光道候睿，睿笑谓之曰：“若从公言，乞食于路矣。”饷<br /><br />&nbsp;&nbsp;&nbsp;&nbsp;耕牛十头。睿于故旧，无所遗惜，士大夫年七十以上，多与假板县令，乡里甚怀<br /><br />&nbsp;&nbsp;&nbsp;&nbsp;之。十五年，拜表致仕，优诏不许。十七年，征散骑常侍、护军将军，寻给鼓吹<br /><br />&nbsp;&nbsp;&nbsp;&nbsp;一部，入直殿省。居朝廷，恂恂未尝忤视，高祖甚礼敬之。性慈爱，抚孤兄子过<br /><br />&nbsp;&nbsp;&nbsp;&nbsp;于己子，历官所得禄赐，皆散之亲故，家无余财。后为护军，居家无事，慕万石、<br /><br />&nbsp;&nbsp;&nbsp;&nbsp;陆贾之为人，因画之于壁以自玩。时虽老，暇日犹课诸儿以学。第三子棱，尤明<br /><br />&nbsp;&nbsp;&nbsp;&nbsp;经史，世称其洽闻，睿每坐棱使说书，其所发`，棱犹弗之逮也。高祖方锐意释<br /><br />&nbsp;&nbsp;&nbsp;&nbsp;氏，天下咸从风而化；睿自以信受素薄，位居大臣，不欲与俗俯仰，所行略如他<br /><br />&nbsp;&nbsp;&nbsp;&nbsp;日。<br /><br />&nbsp;&nbsp;&nbsp;&nbsp;普通元年夏，迁侍中、车骑将军，以疾未拜。八月，卒于家，时年七十九。<br /><br />&nbsp;&nbsp;&nbsp;&nbsp;遗令薄葬，敛以时服。高祖即日临哭甚恸。赐钱十万，布二百匹，东园秘器，朝<br /><br />&nbsp;&nbsp;&nbsp;&nbsp;服一具，衣一袭，丧事取给于官，遣中书舍人监护。赠侍中、车骑将军、开府仪<br /><br />&nbsp;&nbsp;&nbsp;&nbsp;同三司。谥曰严。<br /><br />&nbsp;&nbsp;&nbsp;&nbsp;初，邵阳之役，昌义之甚德睿，请曹景宗与睿会，因设钱二十万官赌之，景<br /><br />&nbsp;&nbsp;&nbsp;&nbsp;宗掷得雉，睿徐掷得卢，遽取一子反之，曰“异事”，遂作塞。景宗时与群帅争<br /><br />&nbsp;&nbsp;&nbsp;&nbsp;先启之捷，睿独居后，其不尚胜，率多如是，世尤以此贤之。子放、正、棱、黯，<br /><br />&nbsp;&nbsp;&nbsp;&nbsp;放别有传。<br /><br />&nbsp;&nbsp;&nbsp;&nbsp;正字敬直，起家南康王行参军，稍迁中书侍郎，出为襄阳太守。初，正与东<br /><br />&nbsp;&nbsp;&nbsp;&nbsp;海王僧孺友善，及僧孺为尚书吏部郎，参掌大选，宾友故人莫不倾意，正独澹然。<br /><br />&nbsp;&nbsp;&nbsp;&nbsp;及僧孺摈废之后，正复笃素分，有逾曩日，论者称焉。历官至给事黄门侍郎。<br /><br />&nbsp;&nbsp;&nbsp;&nbsp;棱字威直，性恬素，以书史为业，博物强记，当世之士，咸就质疑。起家安<br /><br />&nbsp;&nbsp;&nbsp;&nbsp;成王府行参军，稍迁治书侍御史，太子仆，光禄卿。著《汉书续训》三卷。<br /><br />&nbsp;&nbsp;&nbsp;&nbsp;黯字务直，性强正，少习经史，有文词。起家太子舍人，稍迁太仆卿，南豫<br /><br />&nbsp;&nbsp;&nbsp;&nbsp;州刺史，太府卿。侯景济江，黯屯六门，寻改为都督城西面诸军事。时景于城外<br /><br />&nbsp;&nbsp;&nbsp;&nbsp;起东西二土山，城内亦作以应之，太宗亲自负土，哀太子以下躬执畚锸。黯守西<br /><br />&nbsp;&nbsp;&nbsp;&nbsp;土山，昼夜苦战，以功授轻车将军，加持节。卒于城内，赠散骑常侍、左卫将军。<br /><br />&nbsp;&nbsp;&nbsp;&nbsp;睿族弟爱。<br /><br />&nbsp;&nbsp;&nbsp;&nbsp;爱字孝友，沈静有器局。高祖父广，晋后军将军、北平太守。曾祖轨，以孝<br /><br />&nbsp;&nbsp;&nbsp;&nbsp;武太元之初，南迁襄阳，为本州别驾，散骑侍郎。祖公循，宋义阳太守。父义正，<br /><br />&nbsp;&nbsp;&nbsp;&nbsp;早卒。<br /><br />&nbsp;&nbsp;&nbsp;&nbsp;爱少而偏孤，事母以孝闻。性清介，不妄交游，而笃志好学，每虚室独坐，<br /><br />&nbsp;&nbsp;&nbsp;&nbsp;游心坟素，而埃尘满席，寂若无人。年十二，尝游京师，值天子出游南苑，邑里<br /><br />&nbsp;&nbsp;&nbsp;&nbsp;喧哗，老幼争观，爱独端坐读书，手不释卷，宗族见者，莫不异焉。及长，博学<br /><br />&nbsp;&nbsp;&nbsp;&nbsp;有文才，尤善《周易》及《春秋左氏》义。<br /><br />&nbsp;&nbsp;&nbsp;&nbsp;袁\为雍州刺史，辟为主簿。遭母忧，庐于墓侧，负土起坟。高祖临雍州，<br /><br />&nbsp;&nbsp;&nbsp;&nbsp;闻之，亲往临吊。服阕，引为中兵参军。义师之起也，以爱为壮武将军、冠军南<br /><br />&nbsp;&nbsp;&nbsp;&nbsp;平王司马，带襄阳令。时京邑未定，雍州空虚，魏兴太守颜僧都等据郡反，州内<br /><br />&nbsp;&nbsp;&nbsp;&nbsp;惊扰，百姓携贰。爱沉敏有谋，素为州里信伏，乃推心抚御，晓示逆顺；兼率募<br /><br />&nbsp;&nbsp;&nbsp;&nbsp;乡里，得千余人，与僧都等战于始平郡南，大破之，百姓乃安。<br /><br />&nbsp;&nbsp;&nbsp;&nbsp;萧颖胄之死也，和帝征兵襄阳，爱从始兴王赴焉。先是，巴东太守萧<br /><br />&nbsp;&nbsp;&nbsp;&nbsp;Y、巴东太守鲁休烈举兵来逼荆州，及至，令爱书谕之，Y即日请降。<br /><br />&nbsp;&nbsp;&nbsp;&nbsp;中兴二年，从和帝东下。高祖受禅，进号辅国将军，仍为骁骑将军，寻除宁<br /><br />&nbsp;&nbsp;&nbsp;&nbsp;蜀太守，与益州刺史邓元起西上袭刘季连，行至公安，道病卒，赠卫尉卿。子乾<br /><br />&nbsp;&nbsp;&nbsp;&nbsp;向，官至骁骑将军，征北长史，汝阴、钟离二郡太守。<br /><br />&nbsp;&nbsp;&nbsp;&nbsp;陈吏部尚书姚察曰：昔窦融以河右归汉，终为盛族；柳淳倌现Ｏ齑樱而<br /><br />&nbsp;&nbsp;&nbsp;&nbsp;家声弗B，时哉！忱之谋画，亦用有成，智矣。韦睿起上庸以附义，其地比<br /><br />&nbsp;&nbsp;&nbsp;&nbsp;则薄，及合肥、邵阳之役，其功甚盛，推而弗有，君子哉！</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183636);">加入书签</a><a
                        href="183611.html">上一页</a>&larr;<a href="index.html">返回列表</a>&rarr;<a
                            href="183655.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183611.html"; var next_page = "183655.html"; var index_page = "index.html"; var sortid = "9"; var article_id = "729"; var chapter_id = "183636"; var articlename = "梁书"; var chaptername = " 卷十二 列传第六"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>