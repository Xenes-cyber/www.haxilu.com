<!DOCTYPE html>
<html>
<head>
<meta charset="gbk" />
<title>梁书- 卷九 列传第三-在线阅读-哈西文学网</title>
<meta name="keywords" content="姚思廉，梁书， 卷九 列传第三全文， 卷九 列传第三在线阅读 哈西文学网" />
<meta name="description" content="哈西文学网提供姚思廉的梁书  卷九 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183561.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183561.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 列传第三</h1>
            <div class="link xb">
                <a href="183540.html">上一页</a>&larr;<a href="index.html">返回列表</a>&rarr;<a
                    href="183588.html">下一页</a></div>			
            <div id="BookText">&nbsp;&nbsp;&nbsp;&nbsp;◎王茂曹景宗柳庆远<br /><br />&nbsp;&nbsp;&nbsp;&nbsp;王茂，字休远，太原祁人也。祖深，北中郎司马。父天生，宋末为列将，于<br /><br />&nbsp;&nbsp;&nbsp;&nbsp;石头克司徒袁粲，以勋至巴西、梓潼二郡太守，上黄县男。茂年数岁，为大父深<br /><br />&nbsp;&nbsp;&nbsp;&nbsp;所异，常谓亲识曰：“此吾家之千里驹，成门户者必此儿也。”及长，好读兵书，<br /><br />&nbsp;&nbsp;&nbsp;&nbsp;驳略究其大旨。性沈隐，不妄交游，身长八尺，洁白美容观。齐武帝布衣时，见<br /><br />&nbsp;&nbsp;&nbsp;&nbsp;之叹曰：“王茂年少，堂堂如此，必为公辅之器。”宋升明末，起家奉朝请，历<br /><br />&nbsp;&nbsp;&nbsp;&nbsp;后军行参军，司空骑兵，太尉中兵参军。魏将李乌奴寇汉中，茂受诏西讨。魏军<br /><br />&nbsp;&nbsp;&nbsp;&nbsp;退，还为镇南司马，带临湘令。入为越骑校尉。魏寇兖州，茂时以宁朔将军长史<br /><br />&nbsp;&nbsp;&nbsp;&nbsp;镇援北境，入为前军将军江夏王司马。又迁宁朔将军、江夏内史。建武初，魏围<br /><br />&nbsp;&nbsp;&nbsp;&nbsp;司州，茂以郢州之师救焉。高祖率众先登贤首山，魏将王肃、刘昶来战，茂从高<br /><br />&nbsp;&nbsp;&nbsp;&nbsp;祖拒之，大破肃等。魏军退，茂还郢，仍迁辅国长史、襄阳太守。<br /><br />&nbsp;&nbsp;&nbsp;&nbsp;高祖义师起，茂私与张弘策劝高祖迎和帝，高祖以为不然，语在《高祖纪》。<br /><br />&nbsp;&nbsp;&nbsp;&nbsp;高祖发雍部，每遣茂为前驱。师次郢城，茂进平加湖，破光子衿、吴子阳等，斩<br /><br />&nbsp;&nbsp;&nbsp;&nbsp;馘万计，还献捷于汉川。郢、鲁既平，从高祖东下，复为军锋。师次秣陵，东昏<br /><br />&nbsp;&nbsp;&nbsp;&nbsp;遣大将王珍国，盛兵朱雀门，众号二十万，度航请战。茂与曹景宗等会击，大破<br /><br />&nbsp;&nbsp;&nbsp;&nbsp;之。纵兵追奔，积尸与航栏等，其赴淮死者，不可胜算。长驱至宣阳门。建康城<br /><br />&nbsp;&nbsp;&nbsp;&nbsp;平，以茂为护军将军，俄迁侍中、领军将军。群盗之烧神虎门也，茂率所领到东<br /><br />&nbsp;&nbsp;&nbsp;&nbsp;掖门应赴，为盗所射，茂跃马而进，群盗反走。茂以不能式遏奸盗，自表解职，<br /><br />&nbsp;&nbsp;&nbsp;&nbsp;优诏不许。加镇军将军，封望蔡县公，邑二千三百户。<br /><br />&nbsp;&nbsp;&nbsp;&nbsp;是岁，江州刺史陈伯之举兵叛，茂出为使持节、散骑常侍、都督江州诸军事、<br /><br />&nbsp;&nbsp;&nbsp;&nbsp;征南将军、江州刺史，给鼓吹一部，南讨伯之。伯之奔于魏。时九江新罹军寇，<br /><br />&nbsp;&nbsp;&nbsp;&nbsp;民思反业，茂务农省役，百姓安之。四年，魏侵汉中，茂受诏西讨，魏乃班师。<br /><br />&nbsp;&nbsp;&nbsp;&nbsp;六年，迁尚书右仆射，常侍如故。固辞不拜，改授侍中、中卫将军，领太子詹事。<br /><br />&nbsp;&nbsp;&nbsp;&nbsp;七年，拜车骑将军，太子詹事如故。八年，以本号开府仪同三司、丹阳尹，侍中<br /><br />&nbsp;&nbsp;&nbsp;&nbsp;如故。时天下无事，高祖方信仗文雅，茂心颇怏怏，侍宴醉后，每见言色，高祖<br /><br />&nbsp;&nbsp;&nbsp;&nbsp;常宥而不之责也。十一年，进位司空，侍中、尹如故。茂辞京尹，改领中权将军。<br /><br />&nbsp;&nbsp;&nbsp;&nbsp;茂性宽厚，居官虽无誉，亦为吏民所安。居处方正，在一室衣冠俨然，虽仆<br /><br />&nbsp;&nbsp;&nbsp;&nbsp;妾莫见其惰容。姿表瑰丽，须眉如画。出入朝会，每为众所瞻望。明年，出为使<br /><br />&nbsp;&nbsp;&nbsp;&nbsp;持节、散骑常侍、骠骑将军、开府同三司之仪、都督江州诸军事、江州刺史。视<br /><br />&nbsp;&nbsp;&nbsp;&nbsp;事三年，薨于州，时年六十。高祖甚悼惜之，赙钱三十万，布三百匹。诏曰：<br /><br />&nbsp;&nbsp;&nbsp;&nbsp;“旌德纪勋，哲王令轨；念终追远，前典明诰。故使持节、散骑常侍、骠骑将军、<br /><br />&nbsp;&nbsp;&nbsp;&nbsp;开府仪同三司、江州刺史茂，识度淹广，器宇凝正。爰初草昧，尽诚宣力，绸缪<br /><br />&nbsp;&nbsp;&nbsp;&nbsp;休戚，契阔屯夷。方赖谋猷，永隆朝寄；奄至薨殒，朕用恸于厥心。宜增礼数，<br /><br />&nbsp;&nbsp;&nbsp;&nbsp;式昭盛烈。可赠侍中、太尉，加班剑二十人，鼓吹一部。谥曰忠烈。”<br /><br />&nbsp;&nbsp;&nbsp;&nbsp;初，茂以元勋，高祖赐以钟磬之乐。茂在江州，梦钟磬在格，无故自堕，心<br /><br />&nbsp;&nbsp;&nbsp;&nbsp;恶之。及觉，命奏乐。既成列，钟磬在格，果无故编皆绝，堕地。茂谓长史江诠<br /><br />&nbsp;&nbsp;&nbsp;&nbsp;曰：“此乐，天子所以惠劳臣也。乐既极矣，能无忧乎！”俄而病，少日卒。<br /><br />&nbsp;&nbsp;&nbsp;&nbsp;子贞秀嗣，以居丧无礼，为有司奏，徙越州。后有诏留广州，乃潜结仁威府<br /><br />&nbsp;&nbsp;&nbsp;&nbsp;中兵参军杜景，欲袭州城，刺史萧昂讨之。景，魏降人，与贞秀同戮。<br /><br />&nbsp;&nbsp;&nbsp;&nbsp;曹景宗，字子震，新野人也。父欣之，为宋将，位至征虏将军、徐州刺史。<br /><br />&nbsp;&nbsp;&nbsp;&nbsp;景宗幼善骑射，好畋猎。常与少年数十人泽中逐獐鹿，每众骑赴鹿，鹿马相乱，<br /><br />&nbsp;&nbsp;&nbsp;&nbsp;景宗于众中射之，人皆惧中马足，鹿应弦辄毙，以此为乐。未弱冠，欣之于新野<br /><br />&nbsp;&nbsp;&nbsp;&nbsp;遣出州，以匹马将数人，于中路卒逢蛮贼数百围之。景宗带百余箭，乃驰骑四射，<br /><br />&nbsp;&nbsp;&nbsp;&nbsp;每箭杀一蛮，蛮遂散走，因是以胆勇知名。颇爱史书，每读《穰苴》、《乐毅传》<br /><br />&nbsp;&nbsp;&nbsp;&nbsp;，辄放卷叹息曰：“丈夫当如是！”辟西曹不就。宋元徽中，随父出京师，为奉<br /><br />&nbsp;&nbsp;&nbsp;&nbsp;朝请、员外，迁尚书左民郎。寻以父忧去职，还乡里。服阕，刺史萧赤斧板为冠<br /><br />&nbsp;&nbsp;&nbsp;&nbsp;军中兵参军，领天水太守。<br /><br />&nbsp;&nbsp;&nbsp;&nbsp;时建元初，蛮寇群动，景宗东西讨击，多所擒破。齐鄱阳王锵为雍州，复以<br /><br />&nbsp;&nbsp;&nbsp;&nbsp;为征虏中兵参军，带冯翊太守督岘南诸军事，除屯骑校尉。少与州里张道门厚善。<br /><br />&nbsp;&nbsp;&nbsp;&nbsp;道门，齐车骑将军敬儿少子也，为武陵太守。敬儿诛，道门于郡伏法，亲属故吏<br /><br />&nbsp;&nbsp;&nbsp;&nbsp;莫敢收，景宗自襄阳遣人船到武陵，收其尸骸，迎还殡葬，乡里以此义之。<br /><br />&nbsp;&nbsp;&nbsp;&nbsp;建武二年，魏主托跋宏寇赭阳，景宗为偏将，每冲坚陷阵，辄有斩获，以勋<br /><br />&nbsp;&nbsp;&nbsp;&nbsp;除游击将军。四年，太尉陈显达督众军北围马圈，景宗从之，以甲士二千设伏，<br /><br />&nbsp;&nbsp;&nbsp;&nbsp;破魏援托跋英四万人。及克马圈，显达论功，以景宗为后，景宗退无怨言。魏主<br /><br />&nbsp;&nbsp;&nbsp;&nbsp;率众大至，显达宵奔，景宗导入山道，故显达父子获全。五年，高祖为雍州刺史，<br /><br />&nbsp;&nbsp;&nbsp;&nbsp;景宗深自结附，数请高祖临其宅。时天下方乱，高祖亦厚加意焉。永元初，表为<br /><br />&nbsp;&nbsp;&nbsp;&nbsp;冠军将军、竟陵太守。及义师起，景宗聚众，遣亲人杜思冲劝先迎南康王于襄阳<br /><br />&nbsp;&nbsp;&nbsp;&nbsp;即帝位，然后出师，为万全计。高祖不从，语在《高祖纪》。高祖至竟陵，以景<br /><br />&nbsp;&nbsp;&nbsp;&nbsp;宗与冠军将军王茂济江，围郢城，自二月至于七月，城乃降。复帅众前驱至南州，<br /><br />&nbsp;&nbsp;&nbsp;&nbsp;领马步军取建康。道次江宁，东昏将李居士以重兵屯新亭，是日选精骑一千至江<br /><br />&nbsp;&nbsp;&nbsp;&nbsp;宁行顿，景宗始至，安营未立；且师行日久，器甲穿弊，居士望而轻之，因鼓噪<br /><br />&nbsp;&nbsp;&nbsp;&nbsp;前薄景宗。景宗被甲驰战，短兵裁接，居士弃甲奔走，景宗皆获之，因鼓而前，<br /><br />&nbsp;&nbsp;&nbsp;&nbsp;径至皂荚桥筑垒。景宗又与王茂、吕僧珍掎角，破王珍国于大航。茂冲其中坚，<br /><br />&nbsp;&nbsp;&nbsp;&nbsp;应时而陷，景宗纵兵乘之。景宗军士皆桀黠无赖，御道左右，莫非富室，抄掠财<br /><br />&nbsp;&nbsp;&nbsp;&nbsp;物，略夺子女，景宗不能禁。及高祖入顿新城，严申号令，然后稍息。复与众军<br /><br />&nbsp;&nbsp;&nbsp;&nbsp;长围六门。城平，拜散骑常侍、右卫将军，封湘西县侯，食邑一千六百户。仍迁<br /><br />&nbsp;&nbsp;&nbsp;&nbsp;持节、都督郢、司二州诸军事、左将军、郢州刺史。天监元年，进号平西将军，<br /><br />&nbsp;&nbsp;&nbsp;&nbsp;改封竟陵县侯。<br /><br />&nbsp;&nbsp;&nbsp;&nbsp;景宗在州，鬻货聚敛。于城南起宅，长堤以东，夏口以北，开街列门，东西<br /><br />&nbsp;&nbsp;&nbsp;&nbsp;数里，而部曲残横，民颇厌之。二年十月，魏寇司州，围刺史蔡道恭。时魏攻日<br /><br />&nbsp;&nbsp;&nbsp;&nbsp;苦，城中负板而汲，景宗望门不出，但耀军游猎而已。及司州城陷，为御史中丞<br /><br />&nbsp;&nbsp;&nbsp;&nbsp;任P所奏。高祖以功臣寝而不治，征为护军。既至，复拜散骑常侍、右卫将军。<br /><br />&nbsp;&nbsp;&nbsp;&nbsp;五年，魏托跋英寇钟离，围徐州刺史昌义之。高祖诏景宗督众军援义之，豫<br /><br />&nbsp;&nbsp;&nbsp;&nbsp;州刺史韦睿亦预焉，而受景宗节度。诏景宗顿道人洲，待众军齐集俱进。景宗固<br /><br />&nbsp;&nbsp;&nbsp;&nbsp;启，求先据邵阳洲尾，高祖不听。景宗欲专其功，乃违诏而进，值暴风卒起，颇<br /><br />&nbsp;&nbsp;&nbsp;&nbsp;有淹溺，复还守先顿。高祖闻之，曰：“此所以破贼也。景宗不进，盖天意乎！<br /><br />&nbsp;&nbsp;&nbsp;&nbsp;若孤军独往，城不时立，必见狼狈。今得待众军同进，始大捷矣。”及韦睿至，<br /><br />&nbsp;&nbsp;&nbsp;&nbsp;与景宗进顿邵阳洲，立垒去魏城百余步。魏连战不能却，杀伤者十二三，自是魏<br /><br />&nbsp;&nbsp;&nbsp;&nbsp;军不敢逼。景宗等器甲精新，军仪甚盛，魏人望之夺气。魏大将杨大眼对桥北岸<br /><br />&nbsp;&nbsp;&nbsp;&nbsp;立城，以通粮运，每牧人过岸伐刍藁，皆为大眼所略。景宗乃募勇敢士千余人，<br /><br />&nbsp;&nbsp;&nbsp;&nbsp;径渡大眼城南数里筑垒，亲自举筑。大眼率众来攻，景宗与战破之，因得垒成。<br /><br />&nbsp;&nbsp;&nbsp;&nbsp;使别将赵草守之，因谓为赵草城，是后恣刍牧焉。大眼时遣抄掠，辄反为赵草所<br /><br />&nbsp;&nbsp;&nbsp;&nbsp;获。先是，高祖诏景宗等逆装高舰，使与魏桥等，为火攻计。令景宗与睿各攻一<br /><br />&nbsp;&nbsp;&nbsp;&nbsp;桥，睿攻其南，景宗攻其北。六年三月，春水生，淮水暴长六七尺。睿遣所督将<br /><br />&nbsp;&nbsp;&nbsp;&nbsp;冯道根、李文钊、裴邃、韦寂等乘舰登岸，击魏洲上军尽殪。景宗因使众军皆鼓<br /><br />&nbsp;&nbsp;&nbsp;&nbsp;噪乱登诸城，呼声震天地，大眼于西岸烧营，英自东岸弃城走。诸垒相次土崩，<br /><br />&nbsp;&nbsp;&nbsp;&nbsp;悉弃其器甲，争投水死，淮水为之不流。景宗令军主马广，蹑大眼至杷上，四<br /><br />&nbsp;&nbsp;&nbsp;&nbsp;十余里，伏尸相枕。义之出逐英至洛口，英以匹马入梁城。缘淮百余里，尸骸枕<br /><br />&nbsp;&nbsp;&nbsp;&nbsp;藉，生擒五万余人，收其军粮器械，积如山岳，牛马驴骡，不可胜计。景宗乃搜<br /><br />&nbsp;&nbsp;&nbsp;&nbsp;军所得生口万余人，马千匹，遣献捷，高祖诏还本军，景宗振旅凯入，增封四百，<br /><br />&nbsp;&nbsp;&nbsp;&nbsp;并前为二千户，进爵为公。诏拜侍中、领军将军，给鼓吹一部。<br /><br />&nbsp;&nbsp;&nbsp;&nbsp;景宗为人自恃尚胜，每作书，字有不解，不以问人，皆以意造焉。虽公卿无<br /><br />&nbsp;&nbsp;&nbsp;&nbsp;所推揖；惟韦睿年长，且州里胜流，特相敬重，同宴御筵，亦曲躬谦逊，高祖以<br /><br />&nbsp;&nbsp;&nbsp;&nbsp;此嘉之。景宗好内，妓妾至数百，穷极锦绣。性躁动，不能沈默，出行常欲褰车<br /><br />&nbsp;&nbsp;&nbsp;&nbsp;帷幔，左右辄谏以位望隆重，人所具瞻，不宜然。景宗谓所亲曰：“我昔在乡里，<br /><br />&nbsp;&nbsp;&nbsp;&nbsp;骑快马如龙，与年少辈数十骑，拓弓弦作霹雳声，箭如饿鸱叫。平泽中逐獐，数<br /><br />&nbsp;&nbsp;&nbsp;&nbsp;肋射之，渴饮其血，饥食其肉，甜如甘露浆。觉耳后风生，鼻头出火，此乐使人<br /><br />&nbsp;&nbsp;&nbsp;&nbsp;忘死，不知老之将至。今来扬州作贵人，动转不得，路行开车幔，小人辄言不可。<br /><br />&nbsp;&nbsp;&nbsp;&nbsp;闭置车中，如三日新妇。遭此邑邑，使人无气。”为人嗜酒好乐，腊月于宅中，<br /><br />&nbsp;&nbsp;&nbsp;&nbsp;使作野逐除，遍往人家乞酒食。本以为戏，而部下多剽轻，因弄人妇女，夺人<br /><br />&nbsp;&nbsp;&nbsp;&nbsp;财货。高祖颇知之，景宗乃止。高祖数宴见功臣，共道故旧，景宗醉后谬忘，或<br /><br />&nbsp;&nbsp;&nbsp;&nbsp;误称下官，高祖故纵之，以为笑乐。<br /><br />&nbsp;&nbsp;&nbsp;&nbsp;七年，迁侍中、中卫将军、江州刺史。赴任卒于道，时年五十二。诏赙钱二<br /><br />&nbsp;&nbsp;&nbsp;&nbsp;十万，布三百匹，追赠征北将军、雍州刺史、开府仪同三司。谥曰壮。子皎嗣。<br /><br />&nbsp;&nbsp;&nbsp;&nbsp;柳庆远，字文和，河东解人也。伯父元景，宋太尉。庆远起家郢州主簿，齐<br /><br />&nbsp;&nbsp;&nbsp;&nbsp;初为尚书都官郎、大司马中兵参军、建武将军、魏兴太守。郡遭暴水，流漂居民，<br /><br />&nbsp;&nbsp;&nbsp;&nbsp;吏请徙民祀城。庆远曰：“天降雨水，岂城之所知。吾闻江河长不过三日，斯亦<br /><br />&nbsp;&nbsp;&nbsp;&nbsp;何虑。”命筑土而已。俄而水过，百姓服之。入为长水校尉，出为平北录事参军、<br /><br />&nbsp;&nbsp;&nbsp;&nbsp;襄阳令。<br /><br />&nbsp;&nbsp;&nbsp;&nbsp;高祖之临雍州，问京兆人杜燎笾莞伲辆偾煸丁８咦嬖唬骸拔暮臀嵋阎之，<br /><br />&nbsp;&nbsp;&nbsp;&nbsp;所问未知者耳。”因辟别驾从事史。齐方多难，庆远谓所亲曰：“方今天下将乱，<br /><br />&nbsp;&nbsp;&nbsp;&nbsp;英雄必起，庇民定霸，其吾君乎？”因尽诚协赞。及义兵起，庆远常居帷幄为谋<br /><br />&nbsp;&nbsp;&nbsp;&nbsp;主。<br /><br />&nbsp;&nbsp;&nbsp;&nbsp;中兴元年，西台选为黄门郎，迁冠军将军、征东长史。从军东下，身先士卒。<br /><br />&nbsp;&nbsp;&nbsp;&nbsp;高祖行营垒，见庆远顿舍严整，每叹曰：“人人若是，吾又何忧。”建康城平，<br /><br />&nbsp;&nbsp;&nbsp;&nbsp;入为侍中，领前军将军，带淮陵、齐昌二郡太守。城内尝夜失火，禁中惊惧，高<br /><br />&nbsp;&nbsp;&nbsp;&nbsp;祖时居宫中，悉敛诸钥，问“柳侍中何在”。庆远至，悉付之。其见任如此。<br /><br />&nbsp;&nbsp;&nbsp;&nbsp;霸府建，以为太尉从事中郎。高祖受禅，迁散骑常侍、右卫将军，加征虏将<br /><br />&nbsp;&nbsp;&nbsp;&nbsp;军，封重安侯，食邑千户。母忧去职，以本官起之，固辞不拜。天监二年，迁中<br /><br />&nbsp;&nbsp;&nbsp;&nbsp;领军，改封云杜侯。四年，出为使持节、都督雍、梁、南、北秦四州诸军事、征<br /><br />&nbsp;&nbsp;&nbsp;&nbsp;虏将军、宁蛮校尉、雍州刺史。高祖饯于新亭，谓曰：“卿衣锦还乡，朕无西顾<br /><br />&nbsp;&nbsp;&nbsp;&nbsp;之忧矣。”<br /><br />&nbsp;&nbsp;&nbsp;&nbsp;七年，征为护军将军，领太子庶子。未赴职，仍迁通直散骑常侍、右卫将军，<br /><br />&nbsp;&nbsp;&nbsp;&nbsp;领右骁骑将军。至京都，值魏宿预城请降，受诏为援，于是假节守淮阴。魏军退。<br /><br />&nbsp;&nbsp;&nbsp;&nbsp;八年，还京师，迁散骑常侍、太子詹事、雍州大中正。十年，迁侍中、领军将军，<br /><br />&nbsp;&nbsp;&nbsp;&nbsp;给扶，并鼓吹一部。十二年，迁安北将军、宁蛮校尉、雍州刺史。庆远重为本州，<br /><br />&nbsp;&nbsp;&nbsp;&nbsp;颇历清节，士庶怀之。明年春，卒，时年五十七。诏曰：“念往笃终，前王令则；<br /><br />&nbsp;&nbsp;&nbsp;&nbsp;式隆宠数，列代恒规。使持节、都督雍、梁、南、北秦四州郢州之竟陵司州之随<br /><br />&nbsp;&nbsp;&nbsp;&nbsp;郡诸军事、安北将军、宁蛮校尉、雍州刺史、云杜县开国侯柳庆远，器识淹旷，<br /><br />&nbsp;&nbsp;&nbsp;&nbsp;思怀通雅。爰初草昧，预属经纶；远自升平，契阔禁旅。重牧西藩，方弘治道，<br /><br />&nbsp;&nbsp;&nbsp;&nbsp;奄至殒丧，伤恸于怀。宜追荣命，以彰茂勋。可赠侍中、中军将军、开府仪同三<br /><br />&nbsp;&nbsp;&nbsp;&nbsp;司，鼓吹、侯如故。谥曰忠惠。赙钱二十万，布二百匹。”及丧还京师，高祖出<br /><br />&nbsp;&nbsp;&nbsp;&nbsp;临哭。子津嗣。<br /><br />&nbsp;&nbsp;&nbsp;&nbsp;初，庆远从父兄卫将军世隆尝谓庆远曰：“吾昔梦太尉以褥席见赐，吾遂亚<br /><br />&nbsp;&nbsp;&nbsp;&nbsp;台司，适又梦以吾褥席与汝，汝必光我公族。”至是，庆远亦继世隆焉。<br /><br />&nbsp;&nbsp;&nbsp;&nbsp;陈吏部尚书姚察曰：王茂、曹景宗、柳庆远虽世为将家，然未显奇节。梁兴，<br /><br />&nbsp;&nbsp;&nbsp;&nbsp;因日月末光，以成所志，配迹方、邵，勒勋钟鼎，伟哉！昔汉光武全爱功臣，不<br /><br />&nbsp;&nbsp;&nbsp;&nbsp;过朝请、特进，寇、邓、耿、贾咸不尽其器力。茂等迭据方岳，位终上将，君臣<br /><br />&nbsp;&nbsp;&nbsp;&nbsp;之际，迈于前代矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183561);">加入书签</a><a
                        href="183540.html">上一页</a>&larr;<a href="index.html">返回列表</a>&rarr;<a
                            href="183588.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183540.html"; var next_page = "183588.html"; var index_page = "index.html"; var sortid = "9"; var article_id = "729"; var chapter_id = "183561"; var articlename = "梁书"; var chaptername = " 卷九 列传第三"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>