<!DOCTYPE html>
<html>
<head>
<meta charset="gbk" />
<title>梁书- 卷四十七 列传第四十一-在线阅读-哈西文学网</title>
<meta name="keywords" content="姚思廉，梁书， 卷四十七 列传第四十一全文， 卷四十七 列传第四十一在线阅读 哈西文学网" />
<meta name="description" content="哈西文学网提供姚思廉的梁书  卷四十七 列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185332.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185332.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 列传第四十一</h1>
            <div class="link xb">
                <a href="185299.html">上一页</a>&larr;<a href="index.html">返回列表</a>&rarr;<a
                    href="185366.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝行<br /><br />&nbsp;&nbsp;&nbsp;&nbsp;△滕昙恭徐普济宛陵女子沈崇衍鹘斥浊娄吉甄恬<br /><br />&nbsp;&nbsp;&nbsp;&nbsp;韩怀明刘昙净何炯庾沙弥江刘霁褚修谢蔺<br /><br />&nbsp;&nbsp;&nbsp;&nbsp;经云：“夫孝，德之本也。”此生民之为大，有国之所先欤！高祖创业开基，<br /><br />&nbsp;&nbsp;&nbsp;&nbsp;饬躬化俗，浇弊之风以革，孝治之术斯著。每发丝纶，远加旌表。而淳和比屋，<br /><br />&nbsp;&nbsp;&nbsp;&nbsp;罕要诡俗之誉，潜晦成风，俯列逾群之迹，彰于视听，盖无几焉。今采缀以备遗<br /><br />&nbsp;&nbsp;&nbsp;&nbsp;逸云尔。<br /><br />&nbsp;&nbsp;&nbsp;&nbsp;滕昙恭，豫章南昌人也。年五岁，母杨氏患热，思食寒瓜，土俗所不产。昙<br /><br />&nbsp;&nbsp;&nbsp;&nbsp;恭历访不能得，衔悲哀切。俄值一桑门问其故，昙恭具以告。桑门曰：“我有两<br /><br />&nbsp;&nbsp;&nbsp;&nbsp;瓜，分一相遗。”昙恭拜谢，因捧瓜还，以荐其母。举室惊异。寻访桑门，莫知<br /><br />&nbsp;&nbsp;&nbsp;&nbsp;所在。及父母卒，昙恭水浆不入口者旬日，感恸呕血，绝而复苏。隆冬不著茧絮，<br /><br />&nbsp;&nbsp;&nbsp;&nbsp;蔬食终身。每至忌日，思慕不自堪，昼夜哀恸。其门外有冬生树二株，时忽有神<br /><br />&nbsp;&nbsp;&nbsp;&nbsp;光自树而起，俄见佛像及夹侍之仪，容光显著，自门而入。昙恭家人大小，咸共<br /><br />&nbsp;&nbsp;&nbsp;&nbsp;礼拜，久之乃灭，远近道俗咸传之。太守王僧度引昙恭为功曹，固辞不就。王俭<br /><br />&nbsp;&nbsp;&nbsp;&nbsp;时随僧度在郡，号为滕曾子。天监元年，陆琏奉使巡行风俗，表言其状。昙恭有<br /><br />&nbsp;&nbsp;&nbsp;&nbsp;子三人，皆有行业。<br /><br />&nbsp;&nbsp;&nbsp;&nbsp;时有徐普济者，长沙临湘人。居丧未及葬，而邻家火起，延及其舍，普济号<br /><br />&nbsp;&nbsp;&nbsp;&nbsp;恸伏棺上，以身蔽火。邻人往救之，焚炙已闷绝，累日方苏。<br /><br />&nbsp;&nbsp;&nbsp;&nbsp;宣城宛陵有女子与母同床寝，母为猛虎所搏，女号叫拿虎，虎毛尽落，行十<br /><br />&nbsp;&nbsp;&nbsp;&nbsp;数里，虎乃弃之。女抱母还，犹有气，经时乃绝。太守萧琛赙焉，表言其状。有<br /><br />&nbsp;&nbsp;&nbsp;&nbsp;诏旌其门闾。<br /><br />&nbsp;&nbsp;&nbsp;&nbsp;沈崇眩字思整，吴兴武康人也。父怀明，宋兖州刺史。崇蚜岁丁父<br /><br />&nbsp;&nbsp;&nbsp;&nbsp;忧，哭踊过礼。及长，佣书以养母焉。齐建武初，起家为奉朝请。永元末，迁司<br /><br />&nbsp;&nbsp;&nbsp;&nbsp;徒行参军。天监初，为前军鄱阳王参军事。三年，太守柳帘傥主簿。崇汛<br /><br />&nbsp;&nbsp;&nbsp;&nbsp;恋娇ぃ还迎其母，母卒。崇岩圆患笆碳玻将欲致死，水浆不入口，昼夜号<br /><br />&nbsp;&nbsp;&nbsp;&nbsp;哭，旬日殆将绝气。兄弟谓之曰：“殡葬未申，遽自毁灭，非全孝之道也。”崇<br /><br />&nbsp;&nbsp;&nbsp;&nbsp;阎瘗所，不避雨雪，倚坟哀恸。每夜恒有猛兽来望之，有声状如叹息者。家<br /><br />&nbsp;&nbsp;&nbsp;&nbsp;贫无以迁窆，乃行乞经年，始获葬焉。既而庐于墓侧，自以初行丧礼不备，复以<br /><br />&nbsp;&nbsp;&nbsp;&nbsp;葬后更治服三年。久食麦屑，不啖盐酢，坐卧于单荐，因虚肿不能起。郡县举其<br /><br />&nbsp;&nbsp;&nbsp;&nbsp;至孝。高祖闻，即遣中书舍人慰勉之，乃下诏曰：“前军沈崇眩少有志行，<br /><br />&nbsp;&nbsp;&nbsp;&nbsp;居丧逾礼。斋制不终，未得大葬，自以行乞淹年，哀典多阙，方欲以永慕之晨，<br /><br />&nbsp;&nbsp;&nbsp;&nbsp;更为再期之始。虽即情可矜，礼有明断。可便令除释，擢补太子洗马。旌彼门闾，<br /><br />&nbsp;&nbsp;&nbsp;&nbsp;敦兹风教。”崇逊钰释服，而涕泣如居丧，固辞不受官，苦自陈让，经年乃<br /><br />&nbsp;&nbsp;&nbsp;&nbsp;得为永宁令。自以禄不及养，怛恨愈甚，哀思不自堪，至县卒，时年三十九。<br /><br />&nbsp;&nbsp;&nbsp;&nbsp;荀匠，字文师，颍阴人，晋太保勖九世孙也。祖琼，年十五，复父仇于成都<br /><br />&nbsp;&nbsp;&nbsp;&nbsp;市，以孝闻。宋元嘉末，渡淮赴武陵王义，为元凶追兵所杀，赠员外散骑侍郎。<br /><br />&nbsp;&nbsp;&nbsp;&nbsp;父法超，齐中兴末为安复令，卒于官。凶问至，匠号恸气绝，身体皆冷，至夜乃<br /><br />&nbsp;&nbsp;&nbsp;&nbsp;苏。既而奔丧，每宿江渚，商旅皆不忍闻其哭声。服未阕，兄斐起家为郁林太守，<br /><br />&nbsp;&nbsp;&nbsp;&nbsp;征俚贼，为流矢所中，死于阵。丧还，匠迎于豫章，望舟投水，傍人赴救，仅而<br /><br />&nbsp;&nbsp;&nbsp;&nbsp;得全。既至，家贫不得时葬。居父忧并兄服，历四年不出庐户。自括发后，不复<br /><br />&nbsp;&nbsp;&nbsp;&nbsp;栉沐，发皆秃落。哭无时，声尽则系之以泣，目眦皆烂，形体枯悴，皮骨裁连，<br /><br />&nbsp;&nbsp;&nbsp;&nbsp;虽家人不复识。郡县以状言，高祖诏遣中书舍人为其除服，擢为豫章王国左常侍。<br /><br />&nbsp;&nbsp;&nbsp;&nbsp;匠虽即吉，毁悴逾甚。外祖孙谦诫之曰：“主上以孝治天下，汝行过古人，故发<br /><br />&nbsp;&nbsp;&nbsp;&nbsp;明诏，擢汝此职。非唯君父之命难拒，故亦扬名后世，所显岂独汝身哉！”匠于<br /><br />&nbsp;&nbsp;&nbsp;&nbsp;是乃拜。竟以毁卒于家，时年二十一。<br /><br />&nbsp;&nbsp;&nbsp;&nbsp;庾黔娄，字子贞，新野人也。父易，司徒主簿，征不至，有高名。<br /><br />&nbsp;&nbsp;&nbsp;&nbsp;黔娄少好学，多讲诵《孝经》，未尝失色于人，南阳高士刘虬、宗测并叹异<br /><br />&nbsp;&nbsp;&nbsp;&nbsp;之。起家本州主簿，迁平西行参军。出为编令，治有异绩。先是，县境多虎暴。<br /><br />&nbsp;&nbsp;&nbsp;&nbsp;黔娄至，虎皆渡往临沮界，当时以为仁化所感。齐永元初，除孱陵令，到县未旬，<br /><br />&nbsp;&nbsp;&nbsp;&nbsp;易在家遘疾，黔娄忽然心惊，举身流汗，即日弃官归家，家人悉惊其忽至。时易<br /><br />&nbsp;&nbsp;&nbsp;&nbsp;疾始二日，医云：“欲知差剧，但尝粪甜苦。”易泄痢，黔娄辄取尝之，味转甜<br /><br />&nbsp;&nbsp;&nbsp;&nbsp;滑，心逾忧苦。至夕，每稽颡北辰，求以身代。俄闻空中有声曰：“征君寿命尽，<br /><br />&nbsp;&nbsp;&nbsp;&nbsp;不复可延，汝诚祷既至，止得申至月末。”及晦而易亡，黔娄居丧过礼，庐于冢<br /><br />&nbsp;&nbsp;&nbsp;&nbsp;侧。和帝即位，将起之，镇军萧颖胄手书敦譬，黔娄固辞。服阕，除西台尚书仪<br /><br />&nbsp;&nbsp;&nbsp;&nbsp;曹郎。<br /><br />&nbsp;&nbsp;&nbsp;&nbsp;梁台建，邓元起为益州刺史，表黔娄为府长史、巴西、梓潼二郡太守。及成<br /><br />&nbsp;&nbsp;&nbsp;&nbsp;都平，城中珍宝山积，元起悉分与僚佐，惟黔娄一无所取。元起恶其异众，厉声<br /><br />&nbsp;&nbsp;&nbsp;&nbsp;曰：“长史何独尔为！”黔娄示不违之，请书数箧。寻除蜀郡太守，在职清素，<br /><br />&nbsp;&nbsp;&nbsp;&nbsp;百姓便之。元起死于蜀，部曲皆散，黔娄身营殡殓，携持丧柩归乡里。还为尚书<br /><br />&nbsp;&nbsp;&nbsp;&nbsp;金部郎，迁中军表记室参军。东宫建，以本官侍皇太子读，甚见知重，诏与太子<br /><br />&nbsp;&nbsp;&nbsp;&nbsp;中庶子殷钧、中舍人到洽、国子博士明山宾等，递日为太子讲《五经》义。迁散<br /><br />&nbsp;&nbsp;&nbsp;&nbsp;骑侍郎、荆州大中正。卒，时年四十六。<br /><br />&nbsp;&nbsp;&nbsp;&nbsp;吉，字彦霄，冯翊莲勺人也。世居襄阳。幼有孝性。年十一，遭所生母<br /><br />&nbsp;&nbsp;&nbsp;&nbsp;忧，水浆不入口，殆将灭性，亲党异之。天监初，父为吴兴原乡令，为奸吏所诬，<br /><br />&nbsp;&nbsp;&nbsp;&nbsp;逮诣廷尉。年十五，号泣衢路，祈请公卿，行人见者，皆为陨涕。其父理虽清<br /><br />&nbsp;&nbsp;&nbsp;&nbsp;白，耻为吏讯，乃虚自引咎，罪当大辟。乃挝登闻鼓，乞代父命。高祖异之，<br /><br />&nbsp;&nbsp;&nbsp;&nbsp;敕廷尉卿蔡法度曰：“吉请死赎父，义诚可嘉；但其幼童，未必自能造意。卿<br /><br />&nbsp;&nbsp;&nbsp;&nbsp;可严加胁诱，取其款实。”法度受敕还寺，盛陈徽缠，备列官司，厉色问曰：<br /><br />&nbsp;&nbsp;&nbsp;&nbsp;“尔求代父死，敕已相许，便应伏法。然刀锯至剧，审能死不？且尔童孺，志不<br /><br />&nbsp;&nbsp;&nbsp;&nbsp;及此，必为人所教。姓名是谁，可具列答。若有悔异，亦相听许。”对曰：<br /><br />&nbsp;&nbsp;&nbsp;&nbsp;“囚虽蒙弱，岂不知死可畏惮？顾诸弟稚藐，唯囚为长，不忍见父极刑，自延视<br /><br />&nbsp;&nbsp;&nbsp;&nbsp;息。所以内断胸臆，上干万乘。今欲殉身不测，委骨泉壤，此非细故，奈何受人<br /><br />&nbsp;&nbsp;&nbsp;&nbsp;教邪！明诏听代，不异登仙，岂有回贰！”法度知至心有在，不可屈挠，乃更<br /><br />&nbsp;&nbsp;&nbsp;&nbsp;和颜诱语之曰：“主上知尊侯无罪，行当释亮。观君神仪明秀，足称佳童，今若<br /><br />&nbsp;&nbsp;&nbsp;&nbsp;转辞，幸父子同济。奚以此妙年，苦求汤镬？”对曰：“凡鲲鲕蝼蚁，尚惜其<br /><br />&nbsp;&nbsp;&nbsp;&nbsp;生；况在人斯，岂愿齑粉？但囚父挂深劾，必正刑书，故思殒仆，冀延父命。今<br /><br />&nbsp;&nbsp;&nbsp;&nbsp;瞑目引领，以听大戮，情殚意极，无言复对。”初见囚，狱掾依法备加桎梏；<br /><br />&nbsp;&nbsp;&nbsp;&nbsp;法度矜之，命脱其二械，更令著一小者。弗听，曰：“求代父死，死罪之囚，<br /><br />&nbsp;&nbsp;&nbsp;&nbsp;唯宜增益，岂可减乎？”竟不脱械。法度具以奏闻，高祖乃宥其父。丹阳尹王志<br /><br />&nbsp;&nbsp;&nbsp;&nbsp;求其在廷尉故事，并请乡居，欲于岁首，举充纯孝之选。曰：“异哉王尹，何<br /><br />&nbsp;&nbsp;&nbsp;&nbsp;量之薄乎！夫父辱子死，斯道固然。若有t面目，当其此举，则是因父买名，<br /><br />&nbsp;&nbsp;&nbsp;&nbsp;一何甚辱！”拒之而止。年十七，应辟为本州主簿。出监万年县，摄官期月，风<br /><br />&nbsp;&nbsp;&nbsp;&nbsp;化大行。自雍还至郢，湘州刺史柳悦复召为主簿。后乡人裴俭、丹阳尹丞臧盾、<br /><br />&nbsp;&nbsp;&nbsp;&nbsp;扬州中正张仄连名荐，以为孝行纯至，明通《易》、《老》。敕付太常旌举。<br /><br />&nbsp;&nbsp;&nbsp;&nbsp;初，以父陷罪，因成悸疾，后因发而卒。<br /><br />&nbsp;&nbsp;&nbsp;&nbsp;甄恬，字彦约，中山无极人也，世居江陵。祖钦之，长宁令。父标之，州从<br /><br />&nbsp;&nbsp;&nbsp;&nbsp;事。恬数岁丧父，哀感有若成人。家人矜其小，以肉汁和饭饲之，恬不肯食。年<br /><br />&nbsp;&nbsp;&nbsp;&nbsp;八岁，问其母，恨生不识父，遂悲泣累日，忽若有见，言其形貌，则其父也，时<br /><br />&nbsp;&nbsp;&nbsp;&nbsp;以为孝感。家贫，养母常得珍羞。及居丧，庐于墓侧，恒有鸟玄黄杂色，集于庐<br /><br />&nbsp;&nbsp;&nbsp;&nbsp;树，恬哭则鸣，哭止则止。又有白雀栖宿其庐。州将始兴王表其行状。诏曰：<br /><br />&nbsp;&nbsp;&nbsp;&nbsp;“朕虚己钦贤，寤寐盈想。诏彼群岳，务尽搜扬。恬既孝行殊异，声著邦壤，敦<br /><br />&nbsp;&nbsp;&nbsp;&nbsp;风厉俗，弘益兹多。牧守腾闻，义同亲览。可旌表室闾，加以爵位。”恬官至安<br /><br />&nbsp;&nbsp;&nbsp;&nbsp;南行参军。<br /><br />&nbsp;&nbsp;&nbsp;&nbsp;韩怀明，上党人也，客居荆州。年十岁，母患尸疰，每发辄危殆。怀明夜于<br /><br />&nbsp;&nbsp;&nbsp;&nbsp;星下稽颡祈祷，时寒甚切，忽闻香气，空中有人语曰：“童子母须臾永差，无劳<br /><br />&nbsp;&nbsp;&nbsp;&nbsp;自苦。”未晓，而母豁然平复。乡里异之。十五丧父，几至灭性，负土成坟，赠<br /><br />&nbsp;&nbsp;&nbsp;&nbsp;助无所受。免丧，与乡人郭r俱师事南阳刘虬。虬尝一日废讲，独居涕泣。怀明<br /><br />&nbsp;&nbsp;&nbsp;&nbsp;窃问其故，虬家人答云：“是外祖亡日。”时虬母亦亡矣。怀明闻之，即日罢学，<br /><br />&nbsp;&nbsp;&nbsp;&nbsp;还家就养。虬叹曰：“韩生无虞丘之恨矣。”家贫，常肆力以供甘脆，嬉怡膝下，<br /><br />&nbsp;&nbsp;&nbsp;&nbsp;朝夕不离母侧。母年九十一，以寿终，怀明水浆不入口一旬，号哭不绝声。有双<br /><br />&nbsp;&nbsp;&nbsp;&nbsp;白鸠巢其庐上，字乳驯狎，若家禽焉，服释乃去。既除丧，蔬食终身，衣衾无改。<br /><br />&nbsp;&nbsp;&nbsp;&nbsp;天监初，刺史始兴王表言之。州累辟不就，卒于家。<br /><br />&nbsp;&nbsp;&nbsp;&nbsp;刘昙净，字元光，彭城莒人也。祖元真，淮南太守，居郡得罪；父慧镜，历<br /><br />&nbsp;&nbsp;&nbsp;&nbsp;诣朝士乞哀，恳恻甚至，遂以孝闻。昙净笃行有父风。解褐安成王国左常侍。父<br /><br />&nbsp;&nbsp;&nbsp;&nbsp;卒于郡，昙净奔丧，不食饮者累日，绝而又苏。每哭辄呕血。服阕，因毁瘠成疾。<br /><br />&nbsp;&nbsp;&nbsp;&nbsp;会有诏，士姓各举四科，昙净叔父慧斐举以应孝行，高祖用为海宁令。昙净以兄<br /><br />&nbsp;&nbsp;&nbsp;&nbsp;未为县，因以让兄，乃除安西行参军。父亡后，事母尤淳至，身营飧粥，不以委<br /><br />&nbsp;&nbsp;&nbsp;&nbsp;人。母疾，衣不解带。及母亡，水浆不入口者殆一旬。母丧，权瘗药王寺。时天<br /><br />&nbsp;&nbsp;&nbsp;&nbsp;寒，昙净身衣单布，庐于瘗所，昼夜哭泣不绝声，哀感行路，未及期而卒。<br /><br />&nbsp;&nbsp;&nbsp;&nbsp;何炯，字士光，庐江人也。父撙，太中大夫。炯年十五，从兄胤受业，一<br /><br />&nbsp;&nbsp;&nbsp;&nbsp;期并通《五经》章句。炯白皙，美容貌，从兄求、点每称之曰：“叔宝神清，弘<br /><br />&nbsp;&nbsp;&nbsp;&nbsp;治肤清。今观此子，复见卫、杜在目。”炯常慕恬退，不乐进仕。从叔昌谓曰：<br /><br />&nbsp;&nbsp;&nbsp;&nbsp;“求、点皆已高蹈，尔无宜复尔。且君子出处，亦各一途。”年十九，解褐扬州<br /><br />&nbsp;&nbsp;&nbsp;&nbsp;主簿。举秀才，累迁王府行参军、尚书兵、库部二曹郎。出为永康令，以和理称。<br /><br />&nbsp;&nbsp;&nbsp;&nbsp;还为仁威南康王限内记室，迁治书侍御史。以父疾经旬，衣不解带，头不栉沐，<br /><br />&nbsp;&nbsp;&nbsp;&nbsp;信宿之间，形貌顿改。及父卒，号恸不绝声，枕块藉地，腰虚脚肿，竟以毁卒。<br /><br />&nbsp;&nbsp;&nbsp;&nbsp;庾沙弥，颍阴人也。晋司空冰六世孙。父佩玉，辅国长史、长沙内史，宋升<br /><br />&nbsp;&nbsp;&nbsp;&nbsp;明中坐沈攸之事诛，沙弥时始生。年至五岁，所生母为制采衣，辄不肯服。母问<br /><br />&nbsp;&nbsp;&nbsp;&nbsp;其故，流涕对曰：“家门祸酷，用是何为！”既长，终身布衣蔬食。起家临川王<br /><br />&nbsp;&nbsp;&nbsp;&nbsp;国左常侍，迁中军田曹行参军。嫡母刘氏寝疾，沙弥晨昏侍侧，衣不解带，或应<br /><br />&nbsp;&nbsp;&nbsp;&nbsp;针灸，辄以身先试之。及母亡，水浆不入口累日，终丧不解衰，不出庐户，昼<br /><br />&nbsp;&nbsp;&nbsp;&nbsp;夜号恸，邻人不忍闻。墓在新林，因有旅松百余株，自生坟侧。族兄都官尚书咏<br /><br />&nbsp;&nbsp;&nbsp;&nbsp;表言其状，应纯孝之举，高祖召见嘉之，以补歙令。还除轻车邵陵王参军事，随<br /><br />&nbsp;&nbsp;&nbsp;&nbsp;府会稽，复丁所生母忧。丧还都，济浙江，中流遇风，舫将覆没，沙弥抱柩号哭，<br /><br />&nbsp;&nbsp;&nbsp;&nbsp;俄而风静，盖孝感所致。服阕，除信威刑狱参军，兼丹阳郡囗囗囗累迁宁远录事<br /><br />&nbsp;&nbsp;&nbsp;&nbsp;参军，转司马。出为长城令，卒。<br /><br />&nbsp;&nbsp;&nbsp;&nbsp;江，字含洁，济阳考城人也。父`，光禄大夫。幼有孝性。年十三，<br /><br />&nbsp;&nbsp;&nbsp;&nbsp;父患眼，侍疾将期月，衣不解带。夜梦一僧云：“患眼者，饮慧眼水必差。”<br /><br />&nbsp;&nbsp;&nbsp;&nbsp;及觉说之，莫能解者。第三叔禄与草堂寺智者法师善，往访之。智者曰：<br /><br />&nbsp;&nbsp;&nbsp;&nbsp;“《无量寿经》云：慧眼见真，能渡彼岸。”`乃因智者启舍同夏县界牛屯里舍<br /><br />&nbsp;&nbsp;&nbsp;&nbsp;为寺，乞赐嘉名。敕答云：“纯臣孝子，往往感应。晋世颜含，遂见冥中送药。<br /><br />&nbsp;&nbsp;&nbsp;&nbsp;近见智者，知卿第二息感梦，云饮慧眼水。慧眼则是五眼之一号，若欲造寺，可<br /><br />&nbsp;&nbsp;&nbsp;&nbsp;以慧眼为名。”及就创造，泄故井，井水清冽，异于常泉。依梦取水洗眼及煮药，<br /><br />&nbsp;&nbsp;&nbsp;&nbsp;稍觉有瘳，因此遂差。时人谓之孝感。南康王为南州，召为迎主簿。性静，<br /><br />&nbsp;&nbsp;&nbsp;&nbsp;好《老》、《庄》玄言，尤善佛义，不乐进仕。及父卒，庐于墓，终日号恸<br /><br />&nbsp;&nbsp;&nbsp;&nbsp;不绝声，月余卒。<br /><br />&nbsp;&nbsp;&nbsp;&nbsp;刘霁，字士@，平原人也。祖乘民，宋冀州刺史。父闻慰，齐工员郎。霁年<br /><br />&nbsp;&nbsp;&nbsp;&nbsp;九岁，能诵《左氏传》，宗党咸异之。十四居父忧，有至性，每哭辄呕血。家贫，<br /><br />&nbsp;&nbsp;&nbsp;&nbsp;与弟杳、R相笃励学。既长，博涉多通。天监中，起家奉朝请，稍迁宣惠晋安<br /><br />&nbsp;&nbsp;&nbsp;&nbsp;王府参军，兼限内记室，出补西昌相。入为尚书主客侍郎。未期，除海盐令。霁<br /><br />&nbsp;&nbsp;&nbsp;&nbsp;前后宰二邑，并以和理著称。还为建康正，非所好。顷之，以疾免。寻除建康令，<br /><br />&nbsp;&nbsp;&nbsp;&nbsp;不拜。母明氏寝疾，霁年已五十，衣不解带者七旬，诵《观世音经》，数至万遍，<br /><br />&nbsp;&nbsp;&nbsp;&nbsp;夜因感梦，见一僧谓曰：“夫人算尽，君精诚笃至，当相为申延。”后六十余日<br /><br />&nbsp;&nbsp;&nbsp;&nbsp;乃亡。霁庐于墓，哀恸过礼。常有双白鹤驯翔庐侧。处士阮孝绪致书抑譬，霁思<br /><br />&nbsp;&nbsp;&nbsp;&nbsp;慕不已，服未终而卒，时年五十二。著《释俗语》八卷，文集十卷。弟杳在《文<br /><br />&nbsp;&nbsp;&nbsp;&nbsp;学传》，R在《处士传》。<br /><br />&nbsp;&nbsp;&nbsp;&nbsp;褚修，吴郡钱唐人也。父仲都，善《周易》，为当时最。天监中，历官《五<br /><br />&nbsp;&nbsp;&nbsp;&nbsp;经》博士。修少传父业，兼通《孝经》、《论语》，善尺牍，颇解文章。初为湘<br /><br />&nbsp;&nbsp;&nbsp;&nbsp;东王国侍郎，稍迁轻车湘东府行参军，并兼国子助教。武陵王为扬州，引为宣惠<br /><br />&nbsp;&nbsp;&nbsp;&nbsp;参军、限内记室。修性至孝，父丧毁瘠过礼，因患冷气。及丁母忧，水浆不入口<br /><br />&nbsp;&nbsp;&nbsp;&nbsp;二十三日，气绝复苏，每号恸呕血，遂以毁卒。<br /><br />&nbsp;&nbsp;&nbsp;&nbsp;谢蔺，字希如，陈郡阳夏人也。晋太傅安八世孙。父经，中郎谘议参军。蔺<br /><br />&nbsp;&nbsp;&nbsp;&nbsp;五岁，每父母未饭，乳媪欲令蔺先饭，蔺曰：“既不觉饥。”强食终不进。舅阮<br /><br />&nbsp;&nbsp;&nbsp;&nbsp;孝绪闻之，叹曰：“此儿在家则曾子之流，事君则蔺生之匹。”因名之曰蔺。稍<br /><br />&nbsp;&nbsp;&nbsp;&nbsp;受以经史，过目便能讽诵。孝绪每曰“吾家阳元也”。及丁父忧，昼夜号恸，毁<br /><br />&nbsp;&nbsp;&nbsp;&nbsp;瘠骨立，母阮氏常自守视譬抑之。服阕后，吏部尚书萧子显表其至行，擢为王府<br /><br />&nbsp;&nbsp;&nbsp;&nbsp;法曹行参军，累迁外兵记室参军。时甘露降士林馆，蔺献颂，高祖嘉之，因有诏<br /><br />&nbsp;&nbsp;&nbsp;&nbsp;使制《北兖州刺史萧楷德政碑》，又奉令制《宣城王奉述中庸颂》。太清元年，<br /><br />&nbsp;&nbsp;&nbsp;&nbsp;迁散骑侍郎，兼散骑常侍，使于魏。会侯景举地入附，境上交兵，蔺母虑不得还，<br /><br />&nbsp;&nbsp;&nbsp;&nbsp;感气卒。及蔺还入境，尔夕梦不祥，旦便投劾驰归。既至，号恸呕血，气绝久之，<br /><br />&nbsp;&nbsp;&nbsp;&nbsp;水浆不入口。亲友虑其不全，相对悲恸，强劝以饮粥。蔺初勉强受之，终不能进，<br /><br />&nbsp;&nbsp;&nbsp;&nbsp;经月余日，因夜临而卒，时年三十八。蔺所制诗赋碑颂数十篇。<br /><br />&nbsp;&nbsp;&nbsp;&nbsp;史臣曰：孔子称“毁不灭性”，教民无以死伤生也，故制丧纪，为之节文。<br /><br />&nbsp;&nbsp;&nbsp;&nbsp;高柴、仲由伏膺圣教，曾参、闵损虔恭孝道，或水浆不入口，泣血终年，岂不知<br /><br />&nbsp;&nbsp;&nbsp;&nbsp;创钜痛深，《蓼莪》慕切？所谓先王制礼，贤者俯就。至如丘、吴，终于毁灭。<br /><br />&nbsp;&nbsp;&nbsp;&nbsp;若刘昙净、何炯、江、谢蔺者，亦二子之志欤。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185332);">加入书签</a><a
                        href="185299.html">上一页</a>&larr;<a href="index.html">返回列表</a>&rarr;<a
                            href="185366.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185299.html"; var next_page = "185366.html"; var index_page = "index.html"; var sortid = "9"; var article_id = "729"; var chapter_id = "185332"; var articlename = "梁书"; var chaptername = " 卷四十七 列传第四十一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>