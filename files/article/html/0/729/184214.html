<!DOCTYPE html>
<html>
<head>
<meta charset="gbk" />
<title>梁书- 卷十六 列传第十-在线阅读-哈西文学网</title>
<meta name="keywords" content="姚思廉，梁书， 卷十六 列传第十全文， 卷十六 列传第十在线阅读 哈西文学网" />
<meta name="description" content="哈西文学网提供姚思廉的梁书  卷十六 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184214.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184214.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 列传第十</h1>
            <div class="link xb">
                <a href="184193.html">上一页</a>&larr;<a href="index.html">返回列表</a>&rarr;<a
                    href="184237.html">下一页</a></div>			
            <div id="BookText">&nbsp;&nbsp;&nbsp;&nbsp;◎王亮张稷王莹<br /><br />&nbsp;&nbsp;&nbsp;&nbsp;王亮，字奉叔，琅邪临沂人，晋丞相导之六世孙也。祖偃，宋右光禄大夫、<br /><br />&nbsp;&nbsp;&nbsp;&nbsp;开府仪同三司。父攸，给事黄门侍郎。亮以名家子，宋末选尚公主，拜驸马都尉、<br /><br />&nbsp;&nbsp;&nbsp;&nbsp;秘书郎，累迁桂阳王文学，南郡王友，秘书丞。齐竟陵王子良开西邸，延才俊以<br /><br />&nbsp;&nbsp;&nbsp;&nbsp;为士林馆，使工图画其像，亮亦预焉。迁中书侍郎、大司马从事中郎，出为衡阳<br /><br />&nbsp;&nbsp;&nbsp;&nbsp;太守。以南土卑湿，辞不之官，迁给事黄门侍郎。寻拜晋陵太守，在职清公有美<br /><br />&nbsp;&nbsp;&nbsp;&nbsp;政。时齐明帝作相，闻而嘉之，引为领军长史，甚见赏纳。及即位，累迁太子中<br /><br />&nbsp;&nbsp;&nbsp;&nbsp;庶子，尚书吏部郎，诠序著称，迁侍中。建武末，为吏部尚书，是时尚书右仆射<br /><br />&nbsp;&nbsp;&nbsp;&nbsp;江u管朝政，多所进拔，为士子所归。亮自以身居选部，每持异议。始亮未为吏<br /><br />&nbsp;&nbsp;&nbsp;&nbsp;部郎时，以u帝之内弟，故深友u，u为之延誉，益为帝所器重；至是与u昵之<br /><br />&nbsp;&nbsp;&nbsp;&nbsp;如初。及u遇诛，群小放命，凡所除拜，悉由内宠，亮更弗能止。外若详审，内<br /><br />&nbsp;&nbsp;&nbsp;&nbsp;无明鉴，其所选用，拘资次而已，当世不谓为能。频加通直散骑常侍、太子右卫<br /><br />&nbsp;&nbsp;&nbsp;&nbsp;率，为尚书右仆射、中护军。既而东昏肆虐，淫刑已逞，亮倾侧取容，竟以免<br /><br />&nbsp;&nbsp;&nbsp;&nbsp;戮。<br /><br />&nbsp;&nbsp;&nbsp;&nbsp;义师至新林，内外百僚皆道迎，其未能拔者，亦间路送诚款，亮独不遣。及<br /><br />&nbsp;&nbsp;&nbsp;&nbsp;城内既定，独推亮为首。亮出见高祖，高祖曰：“颠而不扶，安用彼相。”而弗<br /><br />&nbsp;&nbsp;&nbsp;&nbsp;之罪也。霸府开，以为大司马长史、抚军将军、琅邪、清河二郡太守。梁台建，<br /><br />&nbsp;&nbsp;&nbsp;&nbsp;授侍中、尚书令，固让不拜，乃为侍中、中书监，兼尚书令。高祖受禅，迁侍中、<br /><br />&nbsp;&nbsp;&nbsp;&nbsp;尚书令、中军将军，引参佐命，封豫宁县公，邑二千户。天监二年，转左光禄大<br /><br />&nbsp;&nbsp;&nbsp;&nbsp;夫，侍中、中军如故。元日朝会万国，亮辞疾不登殿，设馔别省，而语笑自若。<br /><br />&nbsp;&nbsp;&nbsp;&nbsp;数日，诏公卿问讯，亮无疾色，御史中丞乐蔼奏大不敬，论弃市刑。诏削爵废为<br /><br />&nbsp;&nbsp;&nbsp;&nbsp;庶人。四年夏，高祖宴于华光殿，谓群臣曰：“朕日昃听政，思闻得失。卿等可<br /><br />&nbsp;&nbsp;&nbsp;&nbsp;谓多士，宜各尽献替。”尚书左丞范缜起曰：“司徒谢F本有虚名，陛下擢之如<br /><br />&nbsp;&nbsp;&nbsp;&nbsp;此，前尚书令王亮颇有治实，陛下弃之如彼，是愚臣所不知。”高祖变色曰：<br /><br />&nbsp;&nbsp;&nbsp;&nbsp;“卿可更余言。”缜固执不已，高祖不悦。御史中丞任P因奏曰：<br /><br />&nbsp;&nbsp;&nbsp;&nbsp;臣闻息夫历诋，汉有正刑；白褒一奏，晋以明罚。况乎附下讪上，毁誉自口<br /><br />&nbsp;&nbsp;&nbsp;&nbsp;者哉。风闻尚书左丞臣范缜，自晋安还，语人云：“我不诣余人，惟诣王亮；不<br /><br />&nbsp;&nbsp;&nbsp;&nbsp;饷余人，惟饷王亮。”辄收缜白从左右万休到台辨问，与风闻符同。又今月十日，<br /><br />&nbsp;&nbsp;&nbsp;&nbsp;御饯梁州刺史臣珍国，宴私既洽，群臣并已谒退，时诏留侍中臣昂等十人，访以<br /><br />&nbsp;&nbsp;&nbsp;&nbsp;政道。缜不答所问，而横议沸腾，遂贬裁司徒臣F，褒举庶人王亮。臣于时预奉<br /><br />&nbsp;&nbsp;&nbsp;&nbsp;恩留，肩随并立，耳目所接，差非风闻。窃寻王有游豫，亲御轩陛，义深推毂，<br /><br />&nbsp;&nbsp;&nbsp;&nbsp;情均《湛露》。酒阑宴罢，当正立，记事在前，记言在后，轸早朝之念，深求<br /><br />&nbsp;&nbsp;&nbsp;&nbsp;瘼之情，而缜言不逊，妄陈褒贬，伤济济之风，缺侧席之望。不有严裁，宪准将<br /><br />&nbsp;&nbsp;&nbsp;&nbsp;颓，缜即主。<br /><br />&nbsp;&nbsp;&nbsp;&nbsp;臣谨案：尚书左丞臣范缜，衣冠绪余，言行舛驳，夸谐里落，喧诟周行。曲<br /><br />&nbsp;&nbsp;&nbsp;&nbsp;学谀闻，未知去代；弄口鸣舌，o足饰非。乃者，义师近次，缜丁罹艰棘，曾不<br /><br />&nbsp;&nbsp;&nbsp;&nbsp;呼门，墨\景附，颇同先觉，实奉龙颜。而今党协衅余，翻为矛J，人而无恒，<br /><br />&nbsp;&nbsp;&nbsp;&nbsp;成兹奸。日者，饮至策勋，功微赏厚，出守名邦，入司管辖，苞篚罔遗，而<br /><br />&nbsp;&nbsp;&nbsp;&nbsp;假称折辕，衣裙所弊，谗激失所，许与疵废，廷辱民宗。自居枢宪，纠奏寂寞。<br /><br />&nbsp;&nbsp;&nbsp;&nbsp;顾望纵容，无至公之议；恶直丑正，有私讦之谈。宜置之徽g，肃正国典。臣<br /><br />&nbsp;&nbsp;&nbsp;&nbsp;等参议，请以见事免缜所居官，辄勒外收付廷尉法狱治罪。应诸连逮，委之狱官，<br /><br />&nbsp;&nbsp;&nbsp;&nbsp;以法制从事。缜位应黄纸，臣辄奉白简。<br /><br />&nbsp;&nbsp;&nbsp;&nbsp;诏闻可。玺书诘缜曰：“亮少乏才能，无闻时辈，昔经冒入群英，相与岂薄，<br /><br />&nbsp;&nbsp;&nbsp;&nbsp;晚节谄事江u，为吏部，末协附梅虫儿、茹法珍，遂执昏政。比屋罹祸，尽家涂<br /><br />&nbsp;&nbsp;&nbsp;&nbsp;炭，四海沸腾，天下横溃，此谁之咎！食乱君之禄，不死于治世。亮协固凶党，<br /><br />&nbsp;&nbsp;&nbsp;&nbsp;作威作福，靡衣玉食，女乐盈房，势危事逼，自相吞噬。建石首题，启靡请罪。<br /><br />&nbsp;&nbsp;&nbsp;&nbsp;朕录其白旗之来，贳其既往之咎。亮反覆不忠，奸贿彰暴，有何可论！妄相谈述，<br /><br />&nbsp;&nbsp;&nbsp;&nbsp;具以状对。”所诘十条，缜答支离而已。亮因屏居闭扫，不通宾客。遭母忧，居<br /><br />&nbsp;&nbsp;&nbsp;&nbsp;丧尽礼。<br /><br />&nbsp;&nbsp;&nbsp;&nbsp;八年，诏起为秘书监，俄加通直散骑常侍，数日迁太常卿。九年，转中书监，<br /><br />&nbsp;&nbsp;&nbsp;&nbsp;加散骑常侍。其年卒。诏赙钱三万，布五十匹。谥曰炀子。<br /><br />&nbsp;&nbsp;&nbsp;&nbsp;张稷，字公乔，吴郡人也。父永，宋右光禄大夫。稷所生母遘疾历时，稷始<br /><br />&nbsp;&nbsp;&nbsp;&nbsp;年十一，夜不解衣而养，永异之。及母亡，毁瘠过人，杖而后起。性疏率，朗悟<br /><br />&nbsp;&nbsp;&nbsp;&nbsp;有才略，与族兄充、融、卷等俱知名，时称之曰：“充融卷稷，是为四张。”起<br /><br />&nbsp;&nbsp;&nbsp;&nbsp;家著作佐郎，不拜，频居父母忧，六载庐于墓侧。服除，为骠骑法曹行参军，迁<br /><br />&nbsp;&nbsp;&nbsp;&nbsp;外兵参军。<br /><br />&nbsp;&nbsp;&nbsp;&nbsp;齐永明中，为剡县令，略不视事，多为山水游。会贼唐瑶作乱，稷率厉县人，<br /><br />&nbsp;&nbsp;&nbsp;&nbsp;保全县境。入为太子洗马，大司马东曹掾，建安王友，大司马从事中郎。武陵王<br /><br />&nbsp;&nbsp;&nbsp;&nbsp;为护军，转护军司马，寻为本州治中。明帝领牧，仍为别驾。时魏寇寿春，以<br /><br />&nbsp;&nbsp;&nbsp;&nbsp;稷为宁朔将军、军主，副尚书仆射沈文季镇豫州。魏众称百万，围城累日，时经<br /><br />&nbsp;&nbsp;&nbsp;&nbsp;略处分，文季悉委稷焉。军退，迁平西司马、宁朔将军、南平内史。魏又寇雍州，<br /><br />&nbsp;&nbsp;&nbsp;&nbsp;诏以本号都督荆、雍诸军事。时雍州刺史曹虎度樊城岸，以稷知州事。魏师退，<br /><br />&nbsp;&nbsp;&nbsp;&nbsp;稷还荆州，就拜黄门侍郎，复为司马、新兴、永宁二郡太守。郡犯私讳，改永宁<br /><br />&nbsp;&nbsp;&nbsp;&nbsp;为长宁。寻迁司徒司马，加辅国将军。及江州刺史陈显达举兵反，以本号镇历阳、<br /><br />&nbsp;&nbsp;&nbsp;&nbsp;南谯二郡太守，迁镇南长史、寻阳太守、辅国将军、行江州事。寻征还，为持节、<br /><br />&nbsp;&nbsp;&nbsp;&nbsp;辅国将军、都督北徐州诸军事、北徐州刺史。出次白下，仍迁都督南兖州诸军事、<br /><br />&nbsp;&nbsp;&nbsp;&nbsp;南兖州刺史。俄进督北徐、徐、兖、青、冀五州诸军事，将军并如故。永元末，<br /><br />&nbsp;&nbsp;&nbsp;&nbsp;征为侍中，宿卫宫城。义师至，兼卫尉江淹出奔。稷兼卫尉，副王莹都督城内诸<br /><br />&nbsp;&nbsp;&nbsp;&nbsp;军事。<br /><br />&nbsp;&nbsp;&nbsp;&nbsp;时东昏淫虐，义师围城已久，城内思亡而莫有先发。北徐州刺史王珍国就稷<br /><br />&nbsp;&nbsp;&nbsp;&nbsp;谋之，乃使直阁张齐害东昏于含德殿。稷召尚书右仆射王亮等列坐殿前西钟下，<br /><br />&nbsp;&nbsp;&nbsp;&nbsp;谓曰：“昔桀有昏德，鼎迁于殷；商纣暴虐，鼎迁于周。今独夫自绝于天，四海<br /><br />&nbsp;&nbsp;&nbsp;&nbsp;已归圣主，斯实微子去殷之时，项伯归汉之日，可不勉哉！”乃遣国子博士范云、<br /><br />&nbsp;&nbsp;&nbsp;&nbsp;舍人裴长穆等使石头城诣高祖，高祖以稷为侍中、左卫将军。高祖总百揆，迁大<br /><br />&nbsp;&nbsp;&nbsp;&nbsp;司马左司马。梁台建，为散骑常侍、中书令。高祖受禅，以功封江安县侯，邑一<br /><br />&nbsp;&nbsp;&nbsp;&nbsp;千户。又为侍中、国子祭酒，领骁骑将军，迁护军将军、扬州大中正，以事免。<br /><br />&nbsp;&nbsp;&nbsp;&nbsp;寻为度支尚书、前将军、太子右卫率，又以公事免。俄为祠部尚书，转散骑常侍、<br /><br />&nbsp;&nbsp;&nbsp;&nbsp;都官尚书、扬州大中正，以本职知领军事。寻迁领军将军，中正、侯如故。<br /><br />&nbsp;&nbsp;&nbsp;&nbsp;时魏寇青州，诏假节、行州事。会魏军退，仍出为散骑常侍、将军，吴兴太<br /><br />&nbsp;&nbsp;&nbsp;&nbsp;守，秩中二千石。下车存问遗老，引其子孙，置之右职，政称宽恕。进号云麾将<br /><br />&nbsp;&nbsp;&nbsp;&nbsp;军，征尚书左仆射。舆驾将欲如稷宅，以盛暑，留幸仆射省，旧临幸供具皆酬太<br /><br />&nbsp;&nbsp;&nbsp;&nbsp;官馔直，帝以稷清贫，手诏不受。出为使持节、散骑常侍、都督青、冀二州诸军<br /><br />&nbsp;&nbsp;&nbsp;&nbsp;事、安北将军、青、冀二州刺史。会魏寇朐山，诏稷权顿六里，都督众军。还，<br /><br />&nbsp;&nbsp;&nbsp;&nbsp;进号镇北将军。<br /><br />&nbsp;&nbsp;&nbsp;&nbsp;初郁洲接边陲，民俗多与魏人交市。及朐山叛，或与魏通，既不自安矣；且<br /><br />&nbsp;&nbsp;&nbsp;&nbsp;稷宽弛无防，僚吏颇侵渔之。州人徐道角等夜袭州城，害稷，时年六十三。有司<br /><br />&nbsp;&nbsp;&nbsp;&nbsp;奏削爵土。<br /><br />&nbsp;&nbsp;&nbsp;&nbsp;稷性烈亮，善与人交。历官无蓄聚，俸禄皆颁之亲故，家无余财。初去吴兴<br /><br />&nbsp;&nbsp;&nbsp;&nbsp;郡，以仆射征，道由吴乡，候稷者满水陆。稷单装径还京师，人莫之识，其率素<br /><br />&nbsp;&nbsp;&nbsp;&nbsp;如此。<br /><br />&nbsp;&nbsp;&nbsp;&nbsp;稷长女楚瑗，适会稽孔氏，无子归宗。至稷见害，女以身蔽刃，先父卒。稷<br /><br />&nbsp;&nbsp;&nbsp;&nbsp;子嵊，别有传。<br /><br />&nbsp;&nbsp;&nbsp;&nbsp;卷字令远，稷从兄也。少以知理著称，能清言，仕至都官尚书，天监初卒。<br /><br />&nbsp;&nbsp;&nbsp;&nbsp;王莹，字奉光，琅邪临沂人也。父懋，光禄大夫、南乡僖侯。莹选尚宋临淮<br /><br />&nbsp;&nbsp;&nbsp;&nbsp;公主，拜驸马都尉，除著作佐郎，累迁太子舍人，抚军功曹，散骑侍郎，司徒左<br /><br />&nbsp;&nbsp;&nbsp;&nbsp;西属。齐高帝为骠骑将军，引为从事中郎。顷之，出为义兴太守，代谢超宗。超<br /><br />&nbsp;&nbsp;&nbsp;&nbsp;宗去郡，与莹交恶，既还，间莹于懋。懋言之于朝廷，以莹供养不足，坐失郡废<br /><br />&nbsp;&nbsp;&nbsp;&nbsp;弃。久之，为前军谘议参军，中书侍郎，大司马从事中郎，未拜，丁母忧。服阕，<br /><br />&nbsp;&nbsp;&nbsp;&nbsp;为给事黄门郎，出为宣城太守，迁为骠骑长史。复为黄门侍郎、司马、太子中庶<br /><br />&nbsp;&nbsp;&nbsp;&nbsp;子，仍迁侍中，父忧去职。服阕，复为侍中，领射声校尉，又为冠军将军、东阳<br /><br />&nbsp;&nbsp;&nbsp;&nbsp;太守。居郡有惠政，迁吴兴太守。明帝勤忧庶政，莹频处二郡，皆有能名。甚见<br /><br />&nbsp;&nbsp;&nbsp;&nbsp;褒美。还为太子詹事、中领军。<br /><br />&nbsp;&nbsp;&nbsp;&nbsp;永元初，政由群小，莹守职而不能有所是非。莹从弟亮既当朝，于莹素虽不<br /><br />&nbsp;&nbsp;&nbsp;&nbsp;善，时欲引与同事。迁尚书左仆射，未拜。会护军崔慧景自京口奉江夏王入伐，<br /><br />&nbsp;&nbsp;&nbsp;&nbsp;莹假节，率众拒慧景于湖头，夜为慧景所袭，众散，莹赴水，乘榜入乐游，因得<br /><br />&nbsp;&nbsp;&nbsp;&nbsp;还台城。慧景败，还居领军府。义师至，复假节，都督宫城诸军事。建康平，高<br /><br />&nbsp;&nbsp;&nbsp;&nbsp;祖为相国，引莹为左长史，加冠军将军，奉法驾迎和帝于江陵。帝至南州，逊位<br /><br />&nbsp;&nbsp;&nbsp;&nbsp;于别宫。高祖践阼，迁侍中、抚军将军，封建城县公，邑千户。寻迁尚书左仆射，<br /><br />&nbsp;&nbsp;&nbsp;&nbsp;侍中、抚军如故。顷之，为护军将军，复迁散骑常侍、中军将军、丹阳尹。视事<br /><br />&nbsp;&nbsp;&nbsp;&nbsp;三年，迁侍中、光禄大夫，领左卫将军。俄迁尚书令、云麾将军，侍中如故。累<br /><br />&nbsp;&nbsp;&nbsp;&nbsp;进号左中权将军，给鼓吹一部。莹性清慎，居官恭恪，高祖深重之。<br /><br />&nbsp;&nbsp;&nbsp;&nbsp;天监十五年，迁左光禄大夫、开府仪同三司，丹阳尹、侍中如故。莹将拜，<br /><br />&nbsp;&nbsp;&nbsp;&nbsp;印工铸其印，六铸而龟六毁，既成，颈空不实，补而用之。居职六日，暴疾卒。<br /><br />&nbsp;&nbsp;&nbsp;&nbsp;赠侍中、左光禄大夫、开府仪同三司。<br /><br />&nbsp;&nbsp;&nbsp;&nbsp;陈吏部尚书姚察曰：孔子称“殷有三仁：微子去之，箕子为之奴，比干谏而<br /><br />&nbsp;&nbsp;&nbsp;&nbsp;死。”王亮之居乱世，势位见矣。其于取舍，何与三仁之异欤？及奉兴王，蒙宽<br /><br />&nbsp;&nbsp;&nbsp;&nbsp;政，为佐命，固将愧于心。乃自取废败，非不幸也。《易》曰：“非所据而据之，<br /><br />&nbsp;&nbsp;&nbsp;&nbsp;身必危。”亮之进退，失所据矣。惜哉！张稷因机制变，亦其时也。王莹印章六<br /><br />&nbsp;&nbsp;&nbsp;&nbsp;毁，岂神之害盈乎？</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184214);">加入书签</a><a
                        href="184193.html">上一页</a>&larr;<a href="index.html">返回列表</a>&rarr;<a
                            href="184237.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184193.html"; var next_page = "184237.html"; var index_page = "index.html"; var sortid = "9"; var article_id = "729"; var chapter_id = "184214"; var articlename = "梁书"; var chaptername = " 卷十六 列传第十"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>