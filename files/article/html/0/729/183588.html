<!DOCTYPE html>
<html>
<head>
<meta charset="gbk" />
<title>梁书- 卷十 列传第四-在线阅读-哈西文学网</title>
<meta name="keywords" content="姚思廉，梁书， 卷十 列传第四全文， 卷十 列传第四在线阅读 哈西文学网" />
<meta name="description" content="哈西文学网提供姚思廉的梁书  卷十 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183588.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183588.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 列传第四</h1>
            <div class="link xb">
                <a href="183561.html">上一页</a>&larr;<a href="index.html">返回列表</a>&rarr;<a
                    href="183611.html">下一页</a></div>			
            <div id="BookText">&nbsp;&nbsp;&nbsp;&nbsp;◎萧颖达夏侯详蔡道恭杨公则邓元起<br /><br />&nbsp;&nbsp;&nbsp;&nbsp;萧颖达，兰陵兰陵人，齐光禄大夫赤斧第五子也。少好勇使气，起家冠军。<br /><br />&nbsp;&nbsp;&nbsp;&nbsp;兄颖胄，齐建武末行荆州事，颖达亦为西中郎外兵参军，俱在西府。齐季多难，<br /><br />&nbsp;&nbsp;&nbsp;&nbsp;颇不自安。会东昏遣辅国将军刘山阳为巴西太守，道过荆州，密敕颖胄袭雍州。<br /><br />&nbsp;&nbsp;&nbsp;&nbsp;时高祖已为备矣。仍遣颖胄亲人王天虎以书疑之。山阳至，果不敢入城。颖胄计<br /><br />&nbsp;&nbsp;&nbsp;&nbsp;无所出，夜遣钱塘人朱景思呼西中郎城局参军席阐文、谘议参军柳忱闭斋定议。<br /><br />&nbsp;&nbsp;&nbsp;&nbsp;阐文曰：“萧雍州蓄养士马，非复一日，江陵素畏襄阳人，人众又不敌，取之必<br /><br />&nbsp;&nbsp;&nbsp;&nbsp;不可制，制之，岁寒复不为朝廷所容。今若杀山阳，与雍州举事，立天子以令诸<br /><br />&nbsp;&nbsp;&nbsp;&nbsp;侯，则霸业成矣。山阳持疑不进，是不信我。今斩送天虎，则彼疑可释。至而图<br /><br />&nbsp;&nbsp;&nbsp;&nbsp;之，罔不济矣。”忱亦劝焉。颖达曰：“善。”及天明，颖胄谓天虎曰：“卿与<br /><br />&nbsp;&nbsp;&nbsp;&nbsp;刘辅国相识，今不得不借卿头。”乃斩天虎以示山阳。山阳大喜，轻将步骑数百<br /><br />&nbsp;&nbsp;&nbsp;&nbsp;到州。阐文勒兵待于门，山阳车逾限而门阖，因执斩之，传首高祖。且以奉南康<br /><br />&nbsp;&nbsp;&nbsp;&nbsp;王之议来告，高祖许焉。<br /><br />&nbsp;&nbsp;&nbsp;&nbsp;和帝即位，以颖胄为假节、侍中、尚书令、领吏部尚书、都督行留诸军事、<br /><br />&nbsp;&nbsp;&nbsp;&nbsp;镇军将军、荆州刺史，留卫西朝。以颖达为冠军将军。及杨公则等率师随高祖，<br /><br />&nbsp;&nbsp;&nbsp;&nbsp;高祖围郢城，颖达会军于汉口，与王茂、曹景宗等攻郢城，陷之。随高祖平江州。<br /><br />&nbsp;&nbsp;&nbsp;&nbsp;高祖进江州，使与曹景宗先率马步进趋江宁，破东昏将李居士，又下东城。<br /><br />&nbsp;&nbsp;&nbsp;&nbsp;初，义师之起也，巴东太守萧惠训子Y、巴西太守鲁休烈弗从，举兵侵荆<br /><br />&nbsp;&nbsp;&nbsp;&nbsp;州，败辅国将军任漾之于硖口，破大将军刘孝庆于上明，颖胄遣军拒之；而高祖<br /><br />&nbsp;&nbsp;&nbsp;&nbsp;已平江、郢，图建康。颖胄自以职居上将，不能拒制Y等，忧愧不乐，发疾数<br /><br />&nbsp;&nbsp;&nbsp;&nbsp;日而卒。州中秘之，使似其书者假为教命。及Y等闻建康将平，众惧而溃，乃<br /><br />&nbsp;&nbsp;&nbsp;&nbsp;始发丧，和帝赠颖胄丞相。<br /><br />&nbsp;&nbsp;&nbsp;&nbsp;义师初，颖达弟颖孚自京师出亡，庐陵人循景智潜引与南归，至庐陵，景智<br /><br />&nbsp;&nbsp;&nbsp;&nbsp;及宗人灵v为起兵，得数百人，屯西昌药山湖。颖达闻之，假颖孚节、督庐陵豫<br /><br />&nbsp;&nbsp;&nbsp;&nbsp;章临川南康安成五郡军事、冠军将军、庐陵内史。颖孚率灵v等进据西昌，东昏<br /><br />&nbsp;&nbsp;&nbsp;&nbsp;遣安西太守刘希祖自南江入湖拒之。颖孚不能自立，以其兵由建安复奔长沙，希<br /><br />&nbsp;&nbsp;&nbsp;&nbsp;祖追之，颖孚缘山逾嶂，仅而获免。在道绝粮，后因食过饱而卒。<br /><br />&nbsp;&nbsp;&nbsp;&nbsp;建康城平，高祖以颖达为前将军、丹阳尹。上受禅，诏曰：“念功惟德，列<br /><br />&nbsp;&nbsp;&nbsp;&nbsp;代所同，追远怀人，弥与事笃。齐故侍中、丞相、尚书令颖胄，风格峻远，器<br /><br />&nbsp;&nbsp;&nbsp;&nbsp;深邵，清猷盛业，问望斯归。缔构义始，肇基王迹，契阔屯夷，载形心事。朕膺<br /><br />&nbsp;&nbsp;&nbsp;&nbsp;天改物，光宅区宇，望岱观河，永言号恸。可封巴东郡开国公，食邑三千户，本<br /><br />&nbsp;&nbsp;&nbsp;&nbsp;官如故。”赠颖孚右卫将军。加颖达散骑常侍，以公事免。及大论功赏，封颖达<br /><br />&nbsp;&nbsp;&nbsp;&nbsp;吴昌县侯，邑千五百户。寻为侍中，改封作唐侯，县邑如故。迁征虏将军、太子<br /><br />&nbsp;&nbsp;&nbsp;&nbsp;左卫率。御史中丞任P奏曰：<br /><br />&nbsp;&nbsp;&nbsp;&nbsp;臣闻贫观所取，穷视不为。在于布衣穷居，介然之行，尚可以激贪历俗，<br /><br />&nbsp;&nbsp;&nbsp;&nbsp;此薄夫；况乎伐冰之家，争鸡豚之利；衣绣之士，受贾人之服。风闻征虏将军臣<br /><br />&nbsp;&nbsp;&nbsp;&nbsp;萧颖达启乞鱼军税，辄摄颖达宅督彭难当到台辨问。列称‘寻生鱼典税，先本是<br /><br />&nbsp;&nbsp;&nbsp;&nbsp;邓僧琰启乞，限讫今年五月十四日。主人颖达，于时谓非新立，仍启乞接代僧琰，<br /><br />&nbsp;&nbsp;&nbsp;&nbsp;即蒙降许登税，与史法论一年收直五十万。’如其列状，则与风闻符同，颖达即<br /><br />&nbsp;&nbsp;&nbsp;&nbsp;主。<br /><br />&nbsp;&nbsp;&nbsp;&nbsp;臣谨案：征虏将军、太子左卫率、作唐县开国侯臣颖达，备位大臣，预闻执<br /><br />&nbsp;&nbsp;&nbsp;&nbsp;宪，私谒亟陈，至公寂寞。屠中之志，异乎鲍肆之求；鱼飧之资，不俟潜有之数。<br /><br />&nbsp;&nbsp;&nbsp;&nbsp;遂复申兹文二，追彼十一，风体若兹，准绳斯在！陛下弘惜勋良，每为曲法；臣<br /><br />&nbsp;&nbsp;&nbsp;&nbsp;当官执宪，敢不直绳。臣等参议，请以见事免颖达所居官，以侯还第。<br /><br />&nbsp;&nbsp;&nbsp;&nbsp;有诏原之。转散骑常侍、左卫将军。俄复为侍中，卫尉卿。出为信威将军、<br /><br />&nbsp;&nbsp;&nbsp;&nbsp;豫章内史，加秩中二千石。治任威猛，郡人畏之。迁使持节、都督江州诸军事、<br /><br />&nbsp;&nbsp;&nbsp;&nbsp;江州刺史，将军如故。顷之，征为通直散骑常侍、右骁骑将军。既处优闲，尤恣<br /><br />&nbsp;&nbsp;&nbsp;&nbsp;声色，饮酒过度，颇以此伤生。<br /><br />&nbsp;&nbsp;&nbsp;&nbsp;九年，迁信威将军、右卫将军。是岁卒，年三十四。车驾临哭，给东园秘器，<br /><br />&nbsp;&nbsp;&nbsp;&nbsp;朝服一具，衣一袭，钱二十万，布二百匹。追赠侍中、中卫将军，鼓吹一部。谥<br /><br />&nbsp;&nbsp;&nbsp;&nbsp;曰康。子敏嗣。<br /><br />&nbsp;&nbsp;&nbsp;&nbsp;颖胄子靡，袭巴东公，位至中书郎，早卒。<br /><br />&nbsp;&nbsp;&nbsp;&nbsp;夏侯详，字叔业，谯郡人也。年十六，遭父艰，居丧哀毁。三年庐于墓，尝<br /><br />&nbsp;&nbsp;&nbsp;&nbsp;有雀三足，飞来集其庐户，众咸异焉。服阕，刺史殷琰召补主簿。宋泰始初，琰<br /><br />&nbsp;&nbsp;&nbsp;&nbsp;举豫州叛，宋明帝遣辅国将军刘姨种，攻守连月，人情危惧，将请救于魏。详<br /><br />&nbsp;&nbsp;&nbsp;&nbsp;说琰曰：“今日之举，本效忠节；若社稷有奉，便归身朝廷，何可屈身北面异域。<br /><br />&nbsp;&nbsp;&nbsp;&nbsp;且今魏氏之卒，近在淮次，一军未测去就，惧有异图。今若遣使归款，必厚相慰<br /><br />&nbsp;&nbsp;&nbsp;&nbsp;纳，岂止免罪而已。若谓不然，请充一介。”琰许之。详见以唬骸敖军严围峭<br /><br />&nbsp;&nbsp;&nbsp;&nbsp;垒，矢刃如霜，城内愚徒，实同困兽，士庶惧诛，咸欲投魏。仆所以逾城归德，<br /><br />&nbsp;&nbsp;&nbsp;&nbsp;敢布腹心。愿将军弘旷荡之恩，垂霈然之惠，解围退舍，则皆相率而至矣。”<br /><br />&nbsp;&nbsp;&nbsp;&nbsp;许之。详曰：“审尔，当如君言，而详请反命。”仪驳匠窍拢详呼城中人，语<br /><br />&nbsp;&nbsp;&nbsp;&nbsp;以掖牵即日琰及众俱出，一州以全。椅刺史，又补主簿。顷之，为新汲令，<br /><br />&nbsp;&nbsp;&nbsp;&nbsp;治有异绩，刺史段佛荣班下境内，为属城表。转治中从事史，仍迁别驾。历事八<br /><br />&nbsp;&nbsp;&nbsp;&nbsp;将，州部称之。<br /><br />&nbsp;&nbsp;&nbsp;&nbsp;齐明帝为刺史，雅相器遇。及辅政，招令出都，将大用之。每引详及乡人裴<br /><br />&nbsp;&nbsp;&nbsp;&nbsp;叔业日夜与语，详辄末略不酬。帝以问叔业，叔业告详。详曰：“不为福始，不<br /><br />&nbsp;&nbsp;&nbsp;&nbsp;为祸先。”由此微有忤。出为征虏长史、义阳太守。顷之、建安戍为魏所围，仍<br /><br />&nbsp;&nbsp;&nbsp;&nbsp;以详为建安戍主，带边城、新蔡二郡太守，并督光城、弋阳、汝阴三郡众赴之。<br /><br />&nbsp;&nbsp;&nbsp;&nbsp;详至建安，魏军引退。先是，魏又于淮上置荆亭戍，常为寇掠，累攻不能御，详<br /><br />&nbsp;&nbsp;&nbsp;&nbsp;率锐卒攻之，贼众大溃，皆弃城奔走。<br /><br />&nbsp;&nbsp;&nbsp;&nbsp;建武末，征为游击将军，出为南中郎司马、南新蔡太守。齐南康王为荆州，<br /><br />&nbsp;&nbsp;&nbsp;&nbsp;迁西中郎司马、新兴太守，便道先到江阳。时始安王遥光称兵京邑，南康王长史<br /><br />&nbsp;&nbsp;&nbsp;&nbsp;萧颖胄并未至，中兵参军刘山阳先在州，山阳副潘绍欲谋作乱，详伪呼绍议事，<br /><br />&nbsp;&nbsp;&nbsp;&nbsp;即于城门斩之，州府乃安。迁司州刺史，辞不之职。<br /><br />&nbsp;&nbsp;&nbsp;&nbsp;高祖义兵起，详与颖胄同创大举。西台建，以详为中领军，加散骑常侍、南<br /><br />&nbsp;&nbsp;&nbsp;&nbsp;郡太守。凡军国大事，颖胄多决于详。及高祖围郢城未下，颖胄遣卫尉席阐文如<br /><br />&nbsp;&nbsp;&nbsp;&nbsp;高祖军。详献议曰：“穷壁易守，攻取势难；顿甲坚城，兵家所忌。诚宜大弘经<br /><br />&nbsp;&nbsp;&nbsp;&nbsp;略，询纳群言。军主以下至于匹夫，皆令献其所见，尽其所怀，择善而从，选能<br /><br />&nbsp;&nbsp;&nbsp;&nbsp;而用，不以人废言，不以多罔寡。又须量我众力，度贼樵粮，窥彼人情，权其形<br /><br />&nbsp;&nbsp;&nbsp;&nbsp;势。若使贼人众而食少，故宜计日而守之；食多而力寡，故宜悉众而攻之。若使<br /><br />&nbsp;&nbsp;&nbsp;&nbsp;粮力俱足，非攻守所屈，便宜散金宝，纵反间，使彼智者不用，愚者怀猜，此魏<br /><br />&nbsp;&nbsp;&nbsp;&nbsp;武之所以定大业也。若三事未可，宜思变通，观于人情，计我粮谷。若德之所感，<br /><br />&nbsp;&nbsp;&nbsp;&nbsp;万里同符，仁之所怀，远迩归义，金帛素积，粮运又充，乃可以列围宽守，引以<br /><br />&nbsp;&nbsp;&nbsp;&nbsp;岁月，此王剪之所以克楚也。若围之不卒降，攻之未可下，间道不能行，金粟无<br /><br />&nbsp;&nbsp;&nbsp;&nbsp;人积，天下非一家，人情难可豫，此则宜更思变计矣。变计之道，实资英断，此<br /><br />&nbsp;&nbsp;&nbsp;&nbsp;之深要，难以纸宣，辄布言于席卫尉，特愿垂采。”高祖嘉纳焉。顷之，颖胄卒。<br /><br />&nbsp;&nbsp;&nbsp;&nbsp;时高祖弟始兴王留守襄阳，详乃遣使迎，共参军国。和帝加详禁兵，出<br /><br />&nbsp;&nbsp;&nbsp;&nbsp;入殿省，固辞不受。迁侍中、尚书右仆射。寻授使持节、抚军将军、荆州刺史。<br /><br />&nbsp;&nbsp;&nbsp;&nbsp;详又固让于。<br /><br />&nbsp;&nbsp;&nbsp;&nbsp;天监元年，征为侍中、车骑将军，论功封宁都县侯，邑二千户。详累辞让，<br /><br />&nbsp;&nbsp;&nbsp;&nbsp;至于恳切，乃更授右光禄大夫，侍中如故。给亲信二十人，改封丰城县公，邑如<br /><br />&nbsp;&nbsp;&nbsp;&nbsp;故。二年，抗表致仕，诏解侍中，进特进。三年，迁使持节、散骑常侍、车骑将<br /><br />&nbsp;&nbsp;&nbsp;&nbsp;军、湘州刺史。详善吏事，在州四载，为百姓所称。州城南临水有峻峰，旧老相<br /><br />&nbsp;&nbsp;&nbsp;&nbsp;传，云“刺史登此山辄被代。”因是历政莫敢至。详于其地起台榭，延僚属，以<br /><br />&nbsp;&nbsp;&nbsp;&nbsp;表损挹之志。<br /><br />&nbsp;&nbsp;&nbsp;&nbsp;六年，征为侍中、右光禄大夫，给亲信二十人，未至，授尚书左仆射、金紫<br /><br />&nbsp;&nbsp;&nbsp;&nbsp;光禄大夫，侍中如故。道病卒，时年七十四，上为素服举哀，赠右光禄。<br /><br />&nbsp;&nbsp;&nbsp;&nbsp;先是，荆府城局参军吉士瞻役万人浚仗库防火池，得金革带钩，隐起雕镂甚<br /><br />&nbsp;&nbsp;&nbsp;&nbsp;精巧，篆文曰“锡尔金钩，既公且侯”。士瞻，详兄女婿也。女窃以与详，详喜<br /><br />&nbsp;&nbsp;&nbsp;&nbsp;佩之，期岁而贵矣。<br /><br />&nbsp;&nbsp;&nbsp;&nbsp;蔡道恭，字怀俭，南阳冠军人也。父郡，宋益州刺史。道恭少宽厚有大量。<br /><br />&nbsp;&nbsp;&nbsp;&nbsp;齐文帝为雍州，召补主簿，仍除员外散骑常侍。后累有战功，迁越骑校尉、后军<br /><br />&nbsp;&nbsp;&nbsp;&nbsp;将军。建武末，出为辅国司马、汝南令。齐南康王为荆州，荐为西中郎中兵参军，<br /><br />&nbsp;&nbsp;&nbsp;&nbsp;加辅国将军。义兵起，萧颖胄以道恭旧将，素著威略，专相委任，迁冠军将军、<br /><br />&nbsp;&nbsp;&nbsp;&nbsp;西中郎谘议参军，仍转司马。中兴元年，和帝即位，迁右卫将军。巴西太守鲁休<br /><br />&nbsp;&nbsp;&nbsp;&nbsp;烈等自巴、蜀连兵寇上明，以道恭持节、督西讨诸军事。次土台，与贼合战，道<br /><br />&nbsp;&nbsp;&nbsp;&nbsp;恭潜以奇兵出其后，一战大破之，休烈等降于军门。以功迁中领军，固辞不受，<br /><br />&nbsp;&nbsp;&nbsp;&nbsp;出为使持节、右将军、司州刺史。<br /><br />&nbsp;&nbsp;&nbsp;&nbsp;天监初，论功封汉寿县伯，邑七百户，进号平北将军。三年，魏围司州，时<br /><br />&nbsp;&nbsp;&nbsp;&nbsp;城中众不满五千人，食裁支半岁，魏军攻之，昼夜不息，道恭随方抗御，皆应手<br /><br />&nbsp;&nbsp;&nbsp;&nbsp;摧却。魏乃作大车载土，四面俱前，欲以填q，道恭辄于q内列艨冲斗舰以待之，<br /><br />&nbsp;&nbsp;&nbsp;&nbsp;魏人不得进。又潜作伏道以决q水，道恭载土犭屯塞之。相持百余日，前后斩获<br /><br />&nbsp;&nbsp;&nbsp;&nbsp;不可胜计。魏大造梯冲，攻围日急，道恭于城内作土山，厚二十余丈；多作大槊，<br /><br />&nbsp;&nbsp;&nbsp;&nbsp;长二丈五尺，施长刃，使壮士刺魏人登城者。魏军甚惮之，将退。会道恭疾笃，<br /><br />&nbsp;&nbsp;&nbsp;&nbsp;乃呼兄子僧勰、从弟录恩及诸将帅谓曰：“吾受国厚恩，不能破灭寇贼，今所苦<br /><br />&nbsp;&nbsp;&nbsp;&nbsp;转笃，势不支久，汝等当以死固节，无令吾没有遗恨。”又令取所持节谓僧勰曰：<br /><br />&nbsp;&nbsp;&nbsp;&nbsp;“禀命出疆，凭此而已；即不得奉以还朝，方欲携之同逝，可与棺柩相随。”众<br /><br />&nbsp;&nbsp;&nbsp;&nbsp;皆流涕。其年五月卒。魏知道恭死，攻之转急。<br /><br />&nbsp;&nbsp;&nbsp;&nbsp;先是，朝廷遣郢州刺史曹景宗率众赴援，景宗到凿岘，顿兵不前。至八月，<br /><br />&nbsp;&nbsp;&nbsp;&nbsp;城内粮尽，乃陷。诏曰：“持节、都督司州诸军事、平北将军、司州刺史、汉寿<br /><br />&nbsp;&nbsp;&nbsp;&nbsp;县开国伯道恭器干详审，才志通烈。王业肇构，致力陕西。受任边垂，效彰所莅。<br /><br />&nbsp;&nbsp;&nbsp;&nbsp;寇贼凭陵，竭诚守御，奇谋间出，捷书日至。不幸抱疾，奄至殒丧，遗略所固，<br /><br />&nbsp;&nbsp;&nbsp;&nbsp;得移气朔。自非徇国忘已，忠果并至，何能身没守存，穷而后屈。言念伤悼，特<br /><br />&nbsp;&nbsp;&nbsp;&nbsp;兼常怀，追荣加等。抑有恒数。可赠镇西将军，使持节、都督、刺史、伯如故，<br /><br />&nbsp;&nbsp;&nbsp;&nbsp;并寻购丧榇，随宜资给。”八年，魏许还道恭丧，其家以女乐易之，葬襄阳。<br /><br />&nbsp;&nbsp;&nbsp;&nbsp;子澹嗣，卒于河东太守。孙固早卒，国除。<br /><br />&nbsp;&nbsp;&nbsp;&nbsp;杨公则，字君翼，天水西县人也。父仲怀，宋泰始初为豫州刺史殷琰将。琰<br /><br />&nbsp;&nbsp;&nbsp;&nbsp;叛，辅国将军刘姨昼，仲怀力战，死于横塘。公则随父在军，年未弱冠，冒阵<br /><br />&nbsp;&nbsp;&nbsp;&nbsp;抱尸号哭，气绝良久，颐还仲怀首。公则殓毕，徒步负丧归乡里，由此著名。<br /><br />&nbsp;&nbsp;&nbsp;&nbsp;历官员外散骑侍郎。梁州刺史范柏年板为宋熙太守、领白马戍主。<br /><br />&nbsp;&nbsp;&nbsp;&nbsp;氐贼李乌奴作乱，攻白马，公则固守经时，矢尽粮竭，陷于寇，抗声骂贼。<br /><br />&nbsp;&nbsp;&nbsp;&nbsp;乌奴壮之，更厚待焉，要与同事。公则伪许而图之，谋泄，单马逃归。梁州刺史<br /><br />&nbsp;&nbsp;&nbsp;&nbsp;王玄邈以事表闻，齐高帝下诏褒美。除晋寿太守，在任清洁自守。<br /><br />&nbsp;&nbsp;&nbsp;&nbsp;永明中，为镇北长流参军。迁扶风太守，母忧去官。雍州刺史陈显达起为宁<br /><br />&nbsp;&nbsp;&nbsp;&nbsp;朔将军。复领太守。顷之，荆州刺史巴东王子响构乱，公则率师进讨。事平，迁<br /><br />&nbsp;&nbsp;&nbsp;&nbsp;武宁太守。在郡七年，资无担石，百姓便之。入为前军将军。南康王为荆州，复<br /><br />&nbsp;&nbsp;&nbsp;&nbsp;为西中郎中兵参军。领军将军萧颖胃协同义举，以公则为辅国将军、领西中郎谘<br /><br />&nbsp;&nbsp;&nbsp;&nbsp;议参军，中兵如故，率众东下。时湘州行事张宝积发兵自守，未知所附，公则军<br /><br />&nbsp;&nbsp;&nbsp;&nbsp;及巴陵，仍回师南讨。军次白沙，宝积惧，释甲以俟焉。公则到，抚纳之，湘境<br /><br />&nbsp;&nbsp;&nbsp;&nbsp;遂定。<br /><br />&nbsp;&nbsp;&nbsp;&nbsp;和帝即位，授持节、都督湘州诸军事、湘州刺史。高祖勒众军次于沔口，鲁<br /><br />&nbsp;&nbsp;&nbsp;&nbsp;山城主孙乐祖、郢州刺史张冲各据城未下，公则率湘府之众会于夏口。时荆州诸<br /><br />&nbsp;&nbsp;&nbsp;&nbsp;军受公则节度，虽萧颖达宗室之贵亦隶焉。累进征虏将军、左卫将军，持节、刺<br /><br />&nbsp;&nbsp;&nbsp;&nbsp;史如故。<br /><br />&nbsp;&nbsp;&nbsp;&nbsp;郢城平，高祖命众军即日俱下，公则受命先驱，径掩柴桑。江州既定，连旌<br /><br />&nbsp;&nbsp;&nbsp;&nbsp;东下，直造京邑。公则号令严明，秋毫不犯，所在莫不赖焉。大军至新林，公则<br /><br />&nbsp;&nbsp;&nbsp;&nbsp;自越城移屯领军府垒北楼，与南掖门相对，尝登楼望战。城中遥见麾盖，纵神锋<br /><br />&nbsp;&nbsp;&nbsp;&nbsp;弩射之，矢贯胡床，左右皆失色。公则曰：“几中吾脚。”谈笑如初。东昏夜选<br /><br />&nbsp;&nbsp;&nbsp;&nbsp;勇士攻公则栅，军中惊扰，公则坚卧不起，徐命击之，东昏军乃退。公则所领多<br /><br />&nbsp;&nbsp;&nbsp;&nbsp;湘溪人，性怯懦，城内轻之，以为易与，每出荡，辄先犯公则垒。公则奖厉军士，<br /><br />&nbsp;&nbsp;&nbsp;&nbsp;克获更多。及平，城内出者或被剥夺，公则亲率麾下，列阵东掖门，卫送公卿士<br /><br />&nbsp;&nbsp;&nbsp;&nbsp;庶，故出者多由公则营焉。进号左将军，持节、刺史如故，还镇南蕃。<br /><br />&nbsp;&nbsp;&nbsp;&nbsp;初，公则东下，湘部诸郡多未宾从，及公则还州，然后诸屯聚并散。天监元<br /><br />&nbsp;&nbsp;&nbsp;&nbsp;年，进号平南将军，封宁都县侯，邑一千五百户。湘州寇乱累年，民多流散，公<br /><br />&nbsp;&nbsp;&nbsp;&nbsp;则轻刑薄敛，顷之，户口充复。为政虽无威严，然保己廉慎，为吏民所悦。湘俗<br /><br />&nbsp;&nbsp;&nbsp;&nbsp;单家以赂求州职，公则至，悉断之，所辟引皆州郡著姓，高祖班下诸州以为法。<br /><br />&nbsp;&nbsp;&nbsp;&nbsp;四年，征中护军。代至，乘二舸便发，赆送一无所取。仍迁卫尉卿，加散骑<br /><br />&nbsp;&nbsp;&nbsp;&nbsp;常侍。时朝廷始议北伐，以公则威名素著，至京师，诏假节先屯洛口。公则受命<br /><br />&nbsp;&nbsp;&nbsp;&nbsp;遘疾，谓亲人曰：“昔廉颇、马援以年老见遗，犹自力请用。今国家不以吾朽懦，<br /><br />&nbsp;&nbsp;&nbsp;&nbsp;任以前驱，方于古人，见知重矣。虽临途疾苦，岂可oa辞事。马革还葬，<br /><br />&nbsp;&nbsp;&nbsp;&nbsp;此吾志也。”遂强起登舟。至洛口，寿春士女归降者数千户。魏、豫州刺史薛恭<br /><br />&nbsp;&nbsp;&nbsp;&nbsp;度遣长史石荣前锋接战，即斩石荣，逐北至寿春，去城数十里乃反。疾卒于师，<br /><br />&nbsp;&nbsp;&nbsp;&nbsp;时年六十一。高祖深痛惜之，即日举哀，赠车骑将军，给鼓吹一部。谥曰烈。<br /><br />&nbsp;&nbsp;&nbsp;&nbsp;公则为人敦厚慈爱，居家笃睦，视兄子过于其子，家财悉委焉。性好学，虽<br /><br />&nbsp;&nbsp;&nbsp;&nbsp;居军旅，手不辍卷，士大夫以此称之。<br /><br />&nbsp;&nbsp;&nbsp;&nbsp;子膘嗣，有罪国除。高祖以公则勋臣，特诏听庶长子I嗣。I固让，历年乃<br /><br />&nbsp;&nbsp;&nbsp;&nbsp;受。<br /><br />&nbsp;&nbsp;&nbsp;&nbsp;邓元起，字仲居，南郡当阳人也。少有胆干，膂力过人。性任侠，好赈施，<br /><br />&nbsp;&nbsp;&nbsp;&nbsp;乡里年少多附之。起家州辟议曹从事史，转奉朝请。雍州刺史萧缅板为槐里令。<br /><br />&nbsp;&nbsp;&nbsp;&nbsp;迁弘农太守、平西军事。时西阳马荣率众缘江寇抄，商旅断绝，刺史萧遥欣使元<br /><br />&nbsp;&nbsp;&nbsp;&nbsp;起率众讨平之。迁武宁太守。<br /><br />&nbsp;&nbsp;&nbsp;&nbsp;永元末，魏军逼义阳，元起自郡援焉。蛮帅田孔明附于魏，自号郢州刺史，<br /><br />&nbsp;&nbsp;&nbsp;&nbsp;寇掠三关，规袭夏口，元起率锐卒攻之，旬月之间，频陷六城，斩获万计，余党<br /><br />&nbsp;&nbsp;&nbsp;&nbsp;悉皆散走。仍戍三关。郢州刺史张冲督河北军事，元起累与冲书，求旋军。冲报<br /><br />&nbsp;&nbsp;&nbsp;&nbsp;书曰：“足下在彼，吾在此，表里之势，所谓金城汤池；一旦舍去，则荆棘生焉。”<br /><br />&nbsp;&nbsp;&nbsp;&nbsp;乃表元起为平南中兵参军事。自是每战必捷，勇冠当时，敢死之士乐为用命者万<br /><br />&nbsp;&nbsp;&nbsp;&nbsp;有余人。<br /><br />&nbsp;&nbsp;&nbsp;&nbsp;义师起，萧颖胄与书招之。张冲待元起素厚，众皆惧冲；及书至，元起部曲<br /><br />&nbsp;&nbsp;&nbsp;&nbsp;多劝其还郢。元起大言于众曰：“朝廷暴虐，诛戮宰臣，群小用命，衣冠道尽。<br /><br />&nbsp;&nbsp;&nbsp;&nbsp;荆、雍二州同举大事，何患不克。且我老母在西，岂容背本。若事不成，政受戮<br /><br />&nbsp;&nbsp;&nbsp;&nbsp;昏朝，幸免不孝之罪。”即日治严上道。至江陵，为西中郎中兵参军，加冠军将<br /><br />&nbsp;&nbsp;&nbsp;&nbsp;军，率众与高祖会于夏口。高祖命王茂、曹景宗及元起等围城，结垒九里，张冲<br /><br />&nbsp;&nbsp;&nbsp;&nbsp;屡战，辄大败，乃婴城固守。<br /><br />&nbsp;&nbsp;&nbsp;&nbsp;和帝即位，授假节、冠军将军、平越中郎将、广州刺史，迁给事黄门侍郎，<br /><br />&nbsp;&nbsp;&nbsp;&nbsp;移镇南堂西渚。中兴元年七月，郢城降，以本号为益州刺史，仍为前军，先定寻<br /><br />&nbsp;&nbsp;&nbsp;&nbsp;阳。及大军进至京邑，元起筑垒于建阳门，与王茂、曹景宗等合长围，身当锋镝。<br /><br />&nbsp;&nbsp;&nbsp;&nbsp;建康城平，进号征虏将军。天监初，封当阳县侯，邑一千二百户。又进号左将军，<br /><br />&nbsp;&nbsp;&nbsp;&nbsp;刺史如故，始述职焉。<br /><br />&nbsp;&nbsp;&nbsp;&nbsp;初，义师之起，益州刺史刘季连持两端；及闻元起将至，遂发兵拒守。语在<br /><br />&nbsp;&nbsp;&nbsp;&nbsp;《季连传》。元起至巴西，巴西太守朱士略开门以待。先时蜀人多逃亡，至是出<br /><br />&nbsp;&nbsp;&nbsp;&nbsp;投元起，皆称起义应朝廷，师人新故三万余。元起在道久，军粮乏绝。或说之曰：<br /><br />&nbsp;&nbsp;&nbsp;&nbsp;“蜀土政慢，民多诈疾，若俭巴西一郡籍注，困而罚之，所获必厚。”元起然之。<br /><br />&nbsp;&nbsp;&nbsp;&nbsp;涪令李膺谏曰：“使君前有严敌，后无继援，山民始附，于我观德，若纠以刻薄，<br /><br />&nbsp;&nbsp;&nbsp;&nbsp;民必不堪，众心一离，虽悔无及，何必起疾，可以济师。膺请出图之，不患资粮<br /><br />&nbsp;&nbsp;&nbsp;&nbsp;不足也。”元起曰：“善，一以委卿。”膺退，率富民上军资米，俄得三万斛。<br /><br />&nbsp;&nbsp;&nbsp;&nbsp;元起先遣将王元宗等，破季连将李奉伯于新巴，齐晚盛于赤水，众进屯西平。<br /><br />&nbsp;&nbsp;&nbsp;&nbsp;季连始婴城自守。晚盛又破元起将鲁方达于斛石，士卒死者千余人，师众咸惧，<br /><br />&nbsp;&nbsp;&nbsp;&nbsp;元起乃自率兵稍进至蒋桥，去成都二十里，留辎重于郫。季连复遣奉伯、晚盛二<br /><br />&nbsp;&nbsp;&nbsp;&nbsp;千人，间道袭郫，陷之，军备尽没。元起遣鲁方达之众救之，败而反，遂不能克。<br /><br />&nbsp;&nbsp;&nbsp;&nbsp;元起舍郫，迳围州城，栅其三面而堑焉。元起出巡视围栅，季连使精勇掩之，将<br /><br />&nbsp;&nbsp;&nbsp;&nbsp;至麾下，元起下舆持J叱之，众辟易不敢进。<br /><br />&nbsp;&nbsp;&nbsp;&nbsp;时益部兵乱日久，民废耕农，内外苦饥，人多相食，道路断绝，季连计穷。<br /><br />&nbsp;&nbsp;&nbsp;&nbsp;会明年，高祖使赦季连罪，许之降。季连即日开城纳元起，元起送季连于京师。<br /><br />&nbsp;&nbsp;&nbsp;&nbsp;城开，郫乃降。斩奉伯、晚盛。高祖论平蜀勋，复元起号平西将军，增封八百户，<br /><br />&nbsp;&nbsp;&nbsp;&nbsp;并前二千户。<br /><br />&nbsp;&nbsp;&nbsp;&nbsp;元起以乡人庾黔娄为录事参军，又得荆州刺史萧遥欣故客蒋光济，并厚待之，<br /><br />&nbsp;&nbsp;&nbsp;&nbsp;任以州事。黔娄甚清洁，光济多计谋，并劝为善政。元起之克季连也，城内财宝<br /><br />&nbsp;&nbsp;&nbsp;&nbsp;无所私，勤恤民事，口不论财色。性本能饮酒，至一斛不乱，及是绝之。蜀土翕<br /><br />&nbsp;&nbsp;&nbsp;&nbsp;然称之。元起舅子梁矜孙性轻脱，与黔娄志行不同，乃言于元起曰：“城中称有<br /><br />&nbsp;&nbsp;&nbsp;&nbsp;三刺史，节下何以堪之！”元起由此疏黔屡、光济，而治迹稍损。<br /><br />&nbsp;&nbsp;&nbsp;&nbsp;在州二年，以母老乞归供养，诏许焉。征为右卫将军，以西昌侯萧渊藻代之。<br /><br />&nbsp;&nbsp;&nbsp;&nbsp;是时，梁州长史夏侯道迁以南郑叛，引魏人，白马戍主尹天宝驰使报蜀，魏将王<br /><br />&nbsp;&nbsp;&nbsp;&nbsp;景胤、孔陵寇东西晋寿，并遣告急，众劝元起急救之。元起曰：“朝廷万里，军<br /><br />&nbsp;&nbsp;&nbsp;&nbsp;不卒至，若寇贼侵淫，方须扑讨，董督之任，非我而谁？何事匆匆便救。”黔娄<br /><br />&nbsp;&nbsp;&nbsp;&nbsp;等苦谏之，皆不从。高祖亦假元起节，都督征讨诸军事，救汉中。比至，魏已攻<br /><br />&nbsp;&nbsp;&nbsp;&nbsp;陷两晋寿。渊藻将至。元起颇营还装，粮储器械，略无遗者。渊藻入城，甚怨望<br /><br />&nbsp;&nbsp;&nbsp;&nbsp;之，因表其逗留不忧军事。收付州狱，于狱自缢，时年四十八。有司追劾削爵土，<br /><br />&nbsp;&nbsp;&nbsp;&nbsp;诏减邑之半，乃更封松滋县侯，邑千户。<br /><br />&nbsp;&nbsp;&nbsp;&nbsp;初，元起在荆州，刺史随王板元起为从事，别驾庾荜坚执不可，元起恨之。<br /><br />&nbsp;&nbsp;&nbsp;&nbsp;大军既至京师，荜在城内，甚惧。及城平，元起先遣迎荜，语人曰：“庾别驾若<br /><br />&nbsp;&nbsp;&nbsp;&nbsp;为乱兵所杀，我无以自明。”因厚遣之。少时又赏至其西沮田舍，有沙门造之乞，<br /><br />&nbsp;&nbsp;&nbsp;&nbsp;元起问田人曰：“有稻几何？”对曰：“二十斛。”元起悉以施之。时人称其有<br /><br />&nbsp;&nbsp;&nbsp;&nbsp;大度。<br /><br />&nbsp;&nbsp;&nbsp;&nbsp;元起初为益州，过江陵迎其母，母事道，方居馆，不肯出。元起拜请同行。<br /><br />&nbsp;&nbsp;&nbsp;&nbsp;母曰：“贫贱家儿忽得富贵，讵可久保，我宁死不能与汝共入祸败。”元起之至<br /><br />&nbsp;&nbsp;&nbsp;&nbsp;巴东，闻蜀乱，使蒋光济筮之，遇《蹇》，喟然叹曰：“吾岂邓艾而及此乎。”<br /><br />&nbsp;&nbsp;&nbsp;&nbsp;后果如筮。子铿嗣。<br /><br />&nbsp;&nbsp;&nbsp;&nbsp;陈吏部尚书姚察曰：永元之末，荆州方未有衅，萧颖胄悉全楚之兵，首应义<br /><br />&nbsp;&nbsp;&nbsp;&nbsp;举。岂天之所启，人之谋？不然，何其响附之决也？颖达叔侄庆流后嗣，夏侯、<br /><br />&nbsp;&nbsp;&nbsp;&nbsp;杨、邓咸享隆名，盛矣！详之谨厚，杨、蔡廉节，君子有取焉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183588);">加入书签</a><a
                        href="183561.html">上一页</a>&larr;<a href="index.html">返回列表</a>&rarr;<a
                            href="183611.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183561.html"; var next_page = "183611.html"; var index_page = "index.html"; var sortid = "9"; var article_id = "729"; var chapter_id = "183588"; var articlename = "梁书"; var chaptername = " 卷十 列传第四"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>