<!DOCTYPE html>
<html>
<head>
<meta charset="gbk" />
<title>梁书- 卷一 本纪第一-在线阅读-哈西文学网</title>
<meta name="keywords" content="姚思廉，梁书， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供姚思廉的梁书  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/117945.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/117945.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="117996.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝上<br /><br />&nbsp;&nbsp;&nbsp;&nbsp;高祖武皇帝，讳衍，字叔达，小字练儿，南兰陵中都里人，汉相国何之后也。<br /><br />&nbsp;&nbsp;&nbsp;&nbsp;何生定侯延，延生侍中彪，彪生公府掾章，章生皓，皓生仰，仰生太子太傅<br /><br />&nbsp;&nbsp;&nbsp;&nbsp;望之，望之生光禄大夫育，育生御史中丞绍，绍生光禄勋闳，闳生济阴太守阐，<br /><br />&nbsp;&nbsp;&nbsp;&nbsp;阐生吴郡太守冰，冰生中山相苞，苞生博士周，周生蛇丘长矫，矫生州从事逵，<br /><br />&nbsp;&nbsp;&nbsp;&nbsp;逵生孝廉休，休生广陵郡丞豹，豹生太中大夫裔，裔生淮阴令整，整生济阴太守<br /><br />&nbsp;&nbsp;&nbsp;&nbsp;辖，辖生州治中副子，副子生南台治书道赐，道赐生皇考讳顺之，齐高帝族弟也。<br /><br />&nbsp;&nbsp;&nbsp;&nbsp;参预佐命，封临湘县侯。历官侍中，卫尉，太子詹事，领军将军，丹阳尹，赠镇<br /><br />&nbsp;&nbsp;&nbsp;&nbsp;北将军。<br /><br />&nbsp;&nbsp;&nbsp;&nbsp;高祖以宋孝武大明八年甲辰岁生于秣陵县同夏里三桥宅。生而有奇异，两胯<br /><br />&nbsp;&nbsp;&nbsp;&nbsp;骈骨，顶上隆起，有文在右手曰“武”。帝及长，博学多通，好筹略，有文武才<br /><br />&nbsp;&nbsp;&nbsp;&nbsp;干，时流名辈咸推许焉。所居室常若云气，人或过者，体辄肃然。<br /><br />&nbsp;&nbsp;&nbsp;&nbsp;起家巴陵王南中郎法曹行参军，迁卫将军王俭东阁祭酒。俭一见，深相器异，<br /><br />&nbsp;&nbsp;&nbsp;&nbsp;谓庐江何宪曰：“此萧郎三十内当作侍中，出此则贵不可言。”竟陵王子良开西<br /><br />&nbsp;&nbsp;&nbsp;&nbsp;邸，招文学，高祖与沈约、谢I、王融、萧琛、范云、任P、陆等并游焉，<br /><br />&nbsp;&nbsp;&nbsp;&nbsp;号曰八友。融俊爽，识鉴过人，尤敬异高祖，每谓所亲曰：“宰制天下，必在此<br /><br />&nbsp;&nbsp;&nbsp;&nbsp;人。”累迁隋王镇西咨议参军，寻以皇考艰去职。<br /><br />&nbsp;&nbsp;&nbsp;&nbsp;隆昌初，明帝辅政，起高祖为宁朔将军，镇寿春。服阕，除太子庶子、给事<br /><br />&nbsp;&nbsp;&nbsp;&nbsp;黄门侍郎，入直殿省。预萧谌等定策勋，封建阳县男，邑三百户。建武二年，魏<br /><br />&nbsp;&nbsp;&nbsp;&nbsp;遣将刘昶、王肃帅众寇司州，以高祖为冠军将军、军主，隶江州刺史王广为援。<br /><br />&nbsp;&nbsp;&nbsp;&nbsp;距义阳百余里，众以魏军盛，趑趄莫敢前。高祖请为先启，广即分麾下精兵配高<br /><br />&nbsp;&nbsp;&nbsp;&nbsp;祖。尔夜便进，去魏军数里，迳上贤首山。魏军不测多少，未敢逼。黎明，城内<br /><br />&nbsp;&nbsp;&nbsp;&nbsp;见援至，因出军攻魏栅。高祖帅所领自外进战。魏军表里受敌，乃弃重围退走。<br /><br />&nbsp;&nbsp;&nbsp;&nbsp;军罢，以高祖为右军晋安王司马、淮陵太守。还为太子中庶子，领羽林监。顷之，<br /><br />&nbsp;&nbsp;&nbsp;&nbsp;出镇石头。<br /><br />&nbsp;&nbsp;&nbsp;&nbsp;四年，魏帝自率大众寇雍州，明帝令高祖赴援。十月，至襄阳。诏又遣左民<br /><br />&nbsp;&nbsp;&nbsp;&nbsp;尚书崔慧景总督诸军，高祖及雍州刺史曹虎等并受节度。明年三月，慧景与高祖<br /><br />&nbsp;&nbsp;&nbsp;&nbsp;进行邓城，魏主帅十万余骑奄至。慧景失色，欲引退，高祖固止之，不从，乃狼<br /><br />&nbsp;&nbsp;&nbsp;&nbsp;狈自拔。魏骑乘之，于是大败。高祖独帅众距战，杀数十百人，魏骑稍却，因得<br /><br />&nbsp;&nbsp;&nbsp;&nbsp;结阵断后，至夕得下船。慧景军死伤略尽，惟高祖全师而归。俄以高祖行雍州府<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;七月，仍授持节、都督雍梁南北秦四州郢州之竟陵司州之随郡诸军事、辅国<br /><br />&nbsp;&nbsp;&nbsp;&nbsp;将军、雍州刺史。其月，明帝崩，东昏即位，扬州刺史始安王遥光、尚书令徐孝<br /><br />&nbsp;&nbsp;&nbsp;&nbsp;嗣、尚书右仆射江u、右将军萧坦之、侍中江祀、卫尉刘暄更直内省，分日帖<br /><br />&nbsp;&nbsp;&nbsp;&nbsp;敕。高祖闻之，谓从舅张弘策曰：“政出多门，乱其阶矣。《诗》云：‘一国三<br /><br />&nbsp;&nbsp;&nbsp;&nbsp;公，吾谁适从？’况今有六，而可得乎！嫌隙若成，方相诛灭，当今避祸，惟有<br /><br />&nbsp;&nbsp;&nbsp;&nbsp;此地。勤行仁义，可坐作西伯。但诸弟在都，恐罹世患，须与益州图之耳。”<br /><br />&nbsp;&nbsp;&nbsp;&nbsp;时高祖长兄懿罢益州还，仍行郢州事，乃使弘策诣郢，陈计于懿曰：“昔晋<br /><br />&nbsp;&nbsp;&nbsp;&nbsp;惠庸主，诸王争权，遂内难九兴，外寇三作。今六贵争权，人握王宪，制主画敕，<br /><br />&nbsp;&nbsp;&nbsp;&nbsp;各欲专威，睚眦成憾，理相屠灭。且嗣主在东宫本无令誉，r近左右，蜂目忍人，<br /><br />&nbsp;&nbsp;&nbsp;&nbsp;一总万机，恣其所欲，岂肯虚坐主诺，委政朝臣。积相嫌贰，必大诛戮。始安欲<br /><br />&nbsp;&nbsp;&nbsp;&nbsp;为赵伦，形迹已见，蹇人上天，信无此理。且性甚猜狭，徒取乱机。所可当轴，<br /><br />&nbsp;&nbsp;&nbsp;&nbsp;惟有江、刘而已。u怯而无断，暄弱而不才，折鼎覆M，翘足可待。萧坦之<br /><br />&nbsp;&nbsp;&nbsp;&nbsp;胸怀猜忌，动言相伤，徐孝嗣才非柱石，听人穿鼻，若隙开衅起，必中外土崩。<br /><br />&nbsp;&nbsp;&nbsp;&nbsp;今得守外藩，幸图身计，智者见机，不俟终日。及今猜防未生，宜召诸弟以时聚<br /><br />&nbsp;&nbsp;&nbsp;&nbsp;集。后相防疑，拔足无路。郢州控带荆、湘，西注汉、沔；雍州士马，呼吸数万，<br /><br />&nbsp;&nbsp;&nbsp;&nbsp;虎视其间，以观天下。世治则竭诚本朝，时乱则为国剪暴，可得与时进退，此盖<br /><br />&nbsp;&nbsp;&nbsp;&nbsp;万全之策。如不早图，悔无及也。”懿闻之变色，心弗之许。弘策还，高祖乃启<br /><br />&nbsp;&nbsp;&nbsp;&nbsp;迎弟伟及。是岁至襄阳。于是潜造器械，多伐竹木，沉于檀溪，密为舟装之<br /><br />&nbsp;&nbsp;&nbsp;&nbsp;备。时所住斋常有五色回转，状若蟠龙，其上紫气腾起，形如伞盖，望者莫不异<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;永元二年冬，懿被害。信至，高祖密召长史王茂、中兵吕僧珍、别驾柳庆远、<br /><br />&nbsp;&nbsp;&nbsp;&nbsp;功曹史吉士瞻等谋之。既定，以十一月乙巳召僚佐集于厅事，谓曰：“昔武王会<br /><br />&nbsp;&nbsp;&nbsp;&nbsp;孟津，皆曰‘纣可伐’。今昏主恶稔，穷虐极暴，诛戮朝贤，罕有遗育，生民涂<br /><br />&nbsp;&nbsp;&nbsp;&nbsp;炭，天命殛之。卿等同心疾恶，共兴义举，公侯将相，良在兹日，各尽勋效，我<br /><br />&nbsp;&nbsp;&nbsp;&nbsp;不食言。”是日建牙。于是收集得甲士万余人，马千余匹，船三千艘，出檀溪竹<br /><br />&nbsp;&nbsp;&nbsp;&nbsp;木装舰。<br /><br />&nbsp;&nbsp;&nbsp;&nbsp;先是，东昏以刘山阳为巴西太守，配精兵三千，使过荆州就行事萧颖胄以袭<br /><br />&nbsp;&nbsp;&nbsp;&nbsp;襄阳。高祖知其谋，乃遣参军王天虎、庞庆国诣江陵，遍与州府书。及山阳西上，<br /><br />&nbsp;&nbsp;&nbsp;&nbsp;高祖谓诸将曰：“荆州本畏襄阳人，加唇亡齿寒，自有伤弦之急，宁不暗同邪？<br /><br />&nbsp;&nbsp;&nbsp;&nbsp;我若总荆、雍之兵，扫定东夏，韩、白重出，不能为计。况以无算之昏主，役御<br /><br />&nbsp;&nbsp;&nbsp;&nbsp;刀应敕之徒哉？我能使山阳至荆，便即授首，诸君试观何如。”及山阳至巴陵，<br /><br />&nbsp;&nbsp;&nbsp;&nbsp;高祖复令天虎赍书与颖胄兄弟。去后，高祖谓张弘策曰：“夫用兵之道，攻心为<br /><br />&nbsp;&nbsp;&nbsp;&nbsp;上，攻城次之，心战为上，兵战次之，今日是也。近遣天虎往州府，人皆有书。<br /><br />&nbsp;&nbsp;&nbsp;&nbsp;今段乘驿甚急，止有两封与行事兄弟，云“天虎口具”；及问天虎而口无所说，<br /><br />&nbsp;&nbsp;&nbsp;&nbsp;行事不得相闻，不容妄有所道。天虎是行事心膂，彼闻必谓行事与天虎共隐其事，<br /><br />&nbsp;&nbsp;&nbsp;&nbsp;则人人生疑。山阳惑于众口，判相嫌贰，则行事进退无以自明，必漏吾谋内。是<br /><br />&nbsp;&nbsp;&nbsp;&nbsp;驰两空函定一州矣。山阳至江安，闻之，果疑不上。颖胄大惧，乃斩天虎，送首<br /><br />&nbsp;&nbsp;&nbsp;&nbsp;山阳。山阳信之，将数十人驰入，颖胄伏甲斩之，送首高祖。仍以南康王尊号之<br /><br />&nbsp;&nbsp;&nbsp;&nbsp;议来告，且曰：“时月未利，当须来年二月；遽便进兵，恐非庙算。”高祖答曰：<br /><br />&nbsp;&nbsp;&nbsp;&nbsp;“今坐甲十万，粮用自竭，况所藉义心，一时骁锐，事事相接，犹恐疑怠；若顿<br /><br />&nbsp;&nbsp;&nbsp;&nbsp;兵十旬，必生悔吝。童儿立异，便大事不成。今太白出西方，仗义而动，天时人<br /><br />&nbsp;&nbsp;&nbsp;&nbsp;谋，有何不利？处分已定，安可中息？昔武王伐纣，行逆太岁，复须待年月乎？”<br /><br />&nbsp;&nbsp;&nbsp;&nbsp;竟陵太守曹景宗遣杜思冲劝高祖迎南康王都襄阳，待正尊号，然后进军。高<br /><br />&nbsp;&nbsp;&nbsp;&nbsp;祖不从。王茂又私于张弘策曰：“我奉事节下，义无进退，然今者以南康置人手<br /><br />&nbsp;&nbsp;&nbsp;&nbsp;中，彼便挟天子以令诸侯，而节下前去为人所使，此岂岁寒之计？”弘策言之，<br /><br />&nbsp;&nbsp;&nbsp;&nbsp;高祖曰：“若使前途大事不捷，故自兰艾同焚；若功业克建，威慑四海，号令天<br /><br />&nbsp;&nbsp;&nbsp;&nbsp;下，谁敢不从！岂是碌碌受人处分？待至石城，当面晓王茂、曹景宗也。”于沔<br /><br />&nbsp;&nbsp;&nbsp;&nbsp;南立新野郡，以集新附。<br /><br />&nbsp;&nbsp;&nbsp;&nbsp;三年二月，南康王为相国，以高祖为征东将军，给鼓吹一部。戊申，高祖发<br /><br />&nbsp;&nbsp;&nbsp;&nbsp;襄阳。留弟伟守襄阳城，总州府事，弟守垒城，府司马庄丘黑守樊城，功曹<br /><br />&nbsp;&nbsp;&nbsp;&nbsp;史吉士询兼长史，白马戍主黄嗣祖兼司马，e令杜永兼别驾，小府录事郭俨知<br /><br />&nbsp;&nbsp;&nbsp;&nbsp;转漕。移檄京邑曰：<br /><br />&nbsp;&nbsp;&nbsp;&nbsp;夫道不常夷，时无永化，险泰相沿，晦明非一，皆屯困而后亨，资多难以启<br /><br />&nbsp;&nbsp;&nbsp;&nbsp;圣。故昌邑悖德，孝宣聿兴，海西乱政，简文升历，并拓绪开基，绍隆宝命，理<br /><br />&nbsp;&nbsp;&nbsp;&nbsp;验前经，事昭往策。<br /><br />&nbsp;&nbsp;&nbsp;&nbsp;独夫扰乱天常，毁弃君德，奸回淫纵，岁月滋甚。挺虐于剪之年，植<br /><br />&nbsp;&nbsp;&nbsp;&nbsp;险于髫O之日。猜忌凶毒，触途而著，暴戾昏荒，与事而发。自大行告渐，喜容<br /><br />&nbsp;&nbsp;&nbsp;&nbsp;前见，梓宫在殡，t无哀色，欢娱游宴，有过平常，奇服异衣，更极夸丽。至于<br /><br />&nbsp;&nbsp;&nbsp;&nbsp;选采妃嫔，姊妹无别，招侍巾栉，姑侄莫辨，掖庭有稗贩之名，姬姜被干殳之服。<br /><br />&nbsp;&nbsp;&nbsp;&nbsp;至乃形体宣露，亵衣颠倒，斩斫其间，以为欢笑。骋肆淫放，驱屏郊邑。老弱波<br /><br />&nbsp;&nbsp;&nbsp;&nbsp;流，士女涂炭。行产盈路，舆尸竟道，母不及抱，子不遑哭。劫掠剽虏，以日继<br /><br />&nbsp;&nbsp;&nbsp;&nbsp;夜。昼伏宵游，曾无休息。淫酗肆，酣歌垆邸。宠恣愚竖，乱惑妖[。梅虫儿、<br /><br />&nbsp;&nbsp;&nbsp;&nbsp;茹法珍臧获斯小，专制威柄，诛剪忠良，屠灭卿宰。刘镇军舅氏之尊，尽忠奉国；<br /><br />&nbsp;&nbsp;&nbsp;&nbsp;江仆射外戚之重，竭诚事上；萧领军葭莩之宗，志存柱石；徐司空、沈仆射|绅<br /><br />&nbsp;&nbsp;&nbsp;&nbsp;冠冕，人望攸归。或《渭阳》余感，或勋庸允穆，或诚著艰难，或劬劳王室，并<br /><br />&nbsp;&nbsp;&nbsp;&nbsp;受遗托，同参顾命，送往事居，俱竭心力。宜其庆溢当年，祚隆后裔；而一朝齑<br /><br />&nbsp;&nbsp;&nbsp;&nbsp;粉，孩稚无遗。人神怨结，行路嗟愤。<br /><br />&nbsp;&nbsp;&nbsp;&nbsp;萧令君忠公干伐，诚贯幽显。往年寇贼游魂，南郑危逼，拔刃飞泉，孤城独<br /><br />&nbsp;&nbsp;&nbsp;&nbsp;振。及中流逆命，凭陵京邑，谋猷禁省，指授群帅，克剪鲸鲵，清我王度。崔慧<br /><br />&nbsp;&nbsp;&nbsp;&nbsp;景奇锋迅骇，兵交象魏，武力丧魂，义夫夺胆，投名送款，比屋交驰，负粮影从，<br /><br />&nbsp;&nbsp;&nbsp;&nbsp;愚智竞赴。复誓旅江甸，奋不顾身，奖厉义徒，电掩强敌，克歼大憝，以固皇基。<br /><br />&nbsp;&nbsp;&nbsp;&nbsp;功出桓、文，勋超伊、吕；而劳谦省己，事昭心迹，功遂身退，不祈荣满。敦赏<br /><br />&nbsp;&nbsp;&nbsp;&nbsp;未闻，祸酷遄及，预禀精灵，孰不冤痛！而群孽放命，蜂虿怀毒，乃遣刘山阳驱<br /><br />&nbsp;&nbsp;&nbsp;&nbsp;扇逋逃，招逼亡命，潜图密构，规见掩袭。萧右军、夏侯征虏忠断夙举，义形于<br /><br />&nbsp;&nbsp;&nbsp;&nbsp;色，奇谋宏振，应手枭悬，天道祸淫，罪不容戮。至于悖礼违教，伤化虐人，射<br /><br />&nbsp;&nbsp;&nbsp;&nbsp;天弹路，比之犹善，刳胎斫胫，方之非酷，尽县之竹，未足纪其过，穷山泽之<br /><br />&nbsp;&nbsp;&nbsp;&nbsp;兔，不能书其罪。自草昧以来，图牒所记，昏君暴后，未有若斯之甚者也。<br /><br />&nbsp;&nbsp;&nbsp;&nbsp;既人神乏主，宗稷阽危，海内沸腾，氓庶板荡，百姓懔懔，如崩厥角，苍生<br /><br />&nbsp;&nbsp;&nbsp;&nbsp;喁喁，投足无地。幕府荷眷前朝，义均休戚，上怀委付之重，下惟在原之痛，岂<br /><br />&nbsp;&nbsp;&nbsp;&nbsp;可卧薪引火，坐观倾覆！至尊体自高宗，特钟慈宠，明并日月，粹昭灵神，祥启<br /><br />&nbsp;&nbsp;&nbsp;&nbsp;元龟，符验当璧，作镇陕藩，化流西夏，讴歌攸奉，万有乐推。右军萧颖胄、征<br /><br />&nbsp;&nbsp;&nbsp;&nbsp;虏将军夏侯详并同心翼戴，即宫旧楚，三灵再朗，九县更新，升平之运，此焉复<br /><br />&nbsp;&nbsp;&nbsp;&nbsp;始，康哉之盛，在乎兹日。然帝德虽彰，区宇未定，元恶未黜，天邑犹梗。仰禀<br /><br />&nbsp;&nbsp;&nbsp;&nbsp;宸规，率前启路。即日遣冠军、竟陵内史曹景宗等二十军主，长槊五万，骥J为<br /><br />&nbsp;&nbsp;&nbsp;&nbsp;群，鹗视争先，龙骧并驱，步出横江，直指朱雀。长史、冠军将军、襄阳太守王<br /><br />&nbsp;&nbsp;&nbsp;&nbsp;茂等三十军主，戈船七万，乘流电激，推锋扼险，斜趣白城。南中郎谘议参军、<br /><br />&nbsp;&nbsp;&nbsp;&nbsp;军主萧伟等三十九军主，巨舰迅楫，冲波噎水，旗鼓八万，焱集石头。南中郎谘<br /><br />&nbsp;&nbsp;&nbsp;&nbsp;议参军、军主萧等四十二军主，熊罴之士，甲J十万，沿波驰，掩据新亭。<br /><br />&nbsp;&nbsp;&nbsp;&nbsp;益州刺史刘季连、梁州刺史柳础⑺局荽淌吠跎景、魏兴太守裴帅仁、上庸太<br /><br />&nbsp;&nbsp;&nbsp;&nbsp;守韦睿、新城太守崔僧季，并肃奉明诏，龚行天罚。蜀、汉果锐，沿流而下；淮、<br /><br />&nbsp;&nbsp;&nbsp;&nbsp;汝劲勇，望波遄骛。幕府总率貔貅，骁勇百万，缮甲燕弧，屯兵冀马，金沸地，<br /><br />&nbsp;&nbsp;&nbsp;&nbsp;鸣@聒天，霜锋曜日，朱旗绛，方舟千里，骆驿系进。萧右军谟上才，兼资<br /><br />&nbsp;&nbsp;&nbsp;&nbsp;文武，英略峻远，执钧匡世。拥荆南之众，督四方之师，宣赞中权，奉卫舆辇。<br /><br />&nbsp;&nbsp;&nbsp;&nbsp;祺馑指，威棱无外，龙骧虎步，并集建业。黜放愚狡，均礼海昏，廓清神甸，<br /><br />&nbsp;&nbsp;&nbsp;&nbsp;扫定京宇。譬犹崩泰山而压蚁壤，决悬河而注辖，岂有不殄灭者哉！<br /><br />&nbsp;&nbsp;&nbsp;&nbsp;今资斧所加，止梅虫儿、茹法珍而已。诸君咸世胄羽仪，书勋王府，皆俯眉<br /><br />&nbsp;&nbsp;&nbsp;&nbsp;奸党，受制凶威。若能因变立功，转祸为福，并誓河、岳，永纡青紫。若执迷不<br /><br />&nbsp;&nbsp;&nbsp;&nbsp;悟，距逆王师，大众一临，刑兹罔赦，所谓火烈高原，芝兰同泯。勉求多福，无<br /><br />&nbsp;&nbsp;&nbsp;&nbsp;贻后悔。赏罚之科，有如白水。<br /><br />&nbsp;&nbsp;&nbsp;&nbsp;高祖至竟陵，命长史王茂与太守曹景宗为前军，中兵参军张法安守竟陵城。<br /><br />&nbsp;&nbsp;&nbsp;&nbsp;茂等至汉口，轻兵济江，逼郢城。其刺史张冲置阵据石桥浦，义师与战不利，军<br /><br />&nbsp;&nbsp;&nbsp;&nbsp;主朱僧起死之。诸将议欲并军围郢，分兵以袭西阳、武昌。高祖曰：“汉口不阔<br /><br />&nbsp;&nbsp;&nbsp;&nbsp;一里，箭道交至，房僧寄以重兵固守，为郢城人掎角。若悉众前进，贼必绝我军<br /><br />&nbsp;&nbsp;&nbsp;&nbsp;后，一朝为阻，则悔无所及。今欲遣王、曹诸军济江，与荆州军相会，以逼贼垒。<br /><br />&nbsp;&nbsp;&nbsp;&nbsp;吾自后围鲁山，以通沔、汉。郧城、竟陵间粟，方舟而下；江陵、湘中之兵，连<br /><br />&nbsp;&nbsp;&nbsp;&nbsp;旗继至。粮食既足，士众稍多，围守两城，不攻自拔，天下之事，卧取之耳。”<br /><br />&nbsp;&nbsp;&nbsp;&nbsp;诸将皆曰“善”。乃命王茂、曹景宗帅众济岸，进顿九里。其日，张冲出军迎战，<br /><br />&nbsp;&nbsp;&nbsp;&nbsp;茂等邀击，大破之，皆弃甲奔走。荆州遣冠军将军邓元起、军主王世兴、田安等<br /><br />&nbsp;&nbsp;&nbsp;&nbsp;数千人，会大军于夏首。高祖筑汉口城以守鲁山，命水军主张惠绍、朱思远等游<br /><br />&nbsp;&nbsp;&nbsp;&nbsp;遏江中，绝郢、鲁二城信使。<br /><br />&nbsp;&nbsp;&nbsp;&nbsp;三月，乃命元起进据南堂西，田安之顿城北，王世兴顿曲水故城。是时<br /><br />&nbsp;&nbsp;&nbsp;&nbsp;张冲死，其众复推军主薛元嗣及冲长史程茂为主。乙巳，南康王即帝位于江陵，<br /><br />&nbsp;&nbsp;&nbsp;&nbsp;改永元三年为中兴元年，遥废东昏为涪陵王。以高祖为尚书左仆射，加征东大将<br /><br />&nbsp;&nbsp;&nbsp;&nbsp;军、都督征讨诸军事，假黄钺。西台又遣冠军将军萧颖达领兵会于军。是日，元<br /><br />&nbsp;&nbsp;&nbsp;&nbsp;嗣军主沈难当率轻舸数千，乱流来战，张惠绍等击破，尽擒之。四月，高祖出沔，<br /><br />&nbsp;&nbsp;&nbsp;&nbsp;命王茂、萧颖达等进军逼郢城。元嗣战颇疲，因不敢出。诸将欲攻之，高祖不许。<br /><br />&nbsp;&nbsp;&nbsp;&nbsp;五月，东昏遣宁朔将军吴子阳、军主光子衿等十三军救郢州，进据巴口。<br /><br />&nbsp;&nbsp;&nbsp;&nbsp;六月，西台遣卫尉席阐文劳军，赍萧颖胄等议，谓高祖曰：“今顿兵两岸，<br /><br />&nbsp;&nbsp;&nbsp;&nbsp;不并军围郢，定西阳、武昌，取江州，此机已失；莫若请救于魏，与北连和，犹<br /><br />&nbsp;&nbsp;&nbsp;&nbsp;为上策。”高祖谓阐文曰：“汉口路通荆、雍，控引秦、梁，粮运资储，听此气<br /><br />&nbsp;&nbsp;&nbsp;&nbsp;息，所以兵压汉口，连络数州。今若并军围城，又分兵前进，鲁山必阻沔路，所<br /><br />&nbsp;&nbsp;&nbsp;&nbsp;谓扼喉。若粮运不通，自然离散，何谓持久？邓元起近欲以三千兵往定寻阳，彼<br /><br />&nbsp;&nbsp;&nbsp;&nbsp;若欢然悟机，一郦生亦足；脱距王师，故非三千能下。进退无据，未见其可。西<br /><br />&nbsp;&nbsp;&nbsp;&nbsp;阳、武昌，取便得耳，得便应镇守。守两城不减万人，粮储称是，卒无所出。脱<br /><br />&nbsp;&nbsp;&nbsp;&nbsp;贼军有上者，万人攻一城，两城势不得相救。若我分军应援，则首尾俱弱；如其<br /><br />&nbsp;&nbsp;&nbsp;&nbsp;不遣，孤城必陷。一城既没，诸城相次土崩，天下大事于是去矣。若郢州既拔，<br /><br />&nbsp;&nbsp;&nbsp;&nbsp;席卷沿流，西阳、武昌，自然风靡，何遽分兵散众，自贻其忧！且丈夫举动，言<br /><br />&nbsp;&nbsp;&nbsp;&nbsp;静天步；况拥数州之兵以诛群竖，悬河注火，奚有不灭？岂容北面请救，以自示<br /><br />&nbsp;&nbsp;&nbsp;&nbsp;弱！彼未必能信，徒贻我丑声。此之下计，何谓上策？卿为我白镇军：前途攻取，<br /><br />&nbsp;&nbsp;&nbsp;&nbsp;但以见付，事在目中，无患不捷，恃镇军靖镇之耳。”<br /><br />&nbsp;&nbsp;&nbsp;&nbsp;吴子阳等进军武口，高祖乃命军主梁天惠、蔡道v据渔湖城，唐修期、刘道<br /><br />&nbsp;&nbsp;&nbsp;&nbsp;曼屯白阳垒，夹两岸而待之。子阳又进据加湖，去郢三十里，傍山带水，筑垒栅<br /><br />&nbsp;&nbsp;&nbsp;&nbsp;以自固。鲁山城主房僧寄死，众复推助防孙乐祖代之。七月，高祖命王茂帅军主<br /><br />&nbsp;&nbsp;&nbsp;&nbsp;曹仲宗、康绚、武会超等潜师袭加湖，将逼子阳。水涸不通舰，其夜暴长，众军<br /><br />&nbsp;&nbsp;&nbsp;&nbsp;乘流齐进，鼓噪攻之，贼俄而大溃，子阳等窜走，众尽溺于江。王茂虏其余而旋。<br /><br />&nbsp;&nbsp;&nbsp;&nbsp;于是郢、鲁二城相视夺气。<br /><br />&nbsp;&nbsp;&nbsp;&nbsp;先是，东昏遣冠军将军陈伯之镇江州，为子阳等声援。高祖乃谓诸将曰：<br /><br />&nbsp;&nbsp;&nbsp;&nbsp;“夫征讨未必须实力，所听威声耳。今加湖之败，谁不弭服。陈虎牙即伯之子，<br /><br />&nbsp;&nbsp;&nbsp;&nbsp;狼狈奔归，彼间人情，理当惧，我谓九江传檄可定也。”因命搜所获俘囚，<br /><br />&nbsp;&nbsp;&nbsp;&nbsp;得伯之幢主苏隆之，厚加赏赐，使致命焉。鲁山城主孙乐祖、郢城主程茂、薛元<br /><br />&nbsp;&nbsp;&nbsp;&nbsp;嗣相继请降。初，郢城之闭，将佐文武男女口十余万人，疾疫流肿死者十七八，<br /><br />&nbsp;&nbsp;&nbsp;&nbsp;及城开，高祖并加隐恤，其死者命给棺。<br /><br />&nbsp;&nbsp;&nbsp;&nbsp;先是，汝南人胡文超起义于滠阳，求讨义阳、安陆等郡以自效，高祖又遣军<br /><br />&nbsp;&nbsp;&nbsp;&nbsp;主唐修期攻随郡，并克之。司州刺史王僧景遣子贞孙入质。司部悉平。<br /><br />&nbsp;&nbsp;&nbsp;&nbsp;陈伯之遣苏隆之反命，求未便进军。高祖曰：“伯之此言，意怀首鼠，及其<br /><br />&nbsp;&nbsp;&nbsp;&nbsp;犹豫，急往逼之，计无所出，势不得暴。”乃命邓元起率众，即日沿流。八月，<br /><br />&nbsp;&nbsp;&nbsp;&nbsp;天子遣黄门郎苏回劳军。高祖登舟，命诸将以次进路，留上庸太守韦睿守郢城，<br /><br />&nbsp;&nbsp;&nbsp;&nbsp;行州事。邓元起将至寻阳，陈伯之犹猜惧，乃收兵退保湖口，留其子虎牙守盆城。<br /><br />&nbsp;&nbsp;&nbsp;&nbsp;及高祖至，乃束甲请罪。九月，天子诏高祖平定东夏，并以便宜从事。是月，留<br /><br />&nbsp;&nbsp;&nbsp;&nbsp;少府、长史郑绍叔守江州城。前军次芜湖，南豫州刺史申胄弃姑孰走，至是时大<br /><br />&nbsp;&nbsp;&nbsp;&nbsp;军进据之，仍遣曹景宗、萧颖达领马步进顿江宁。东昏遣征虏将军李居士率步军<br /><br />&nbsp;&nbsp;&nbsp;&nbsp;迎战，景宗击走之。于是王茂、邓元起、吕僧珍进据赤鼻逻，曹景宗、陈伯之为<br /><br />&nbsp;&nbsp;&nbsp;&nbsp;游兵。是日，新亭城主江道林率兵出战，众军擒之于阵。大军次新林，命王茂进<br /><br />&nbsp;&nbsp;&nbsp;&nbsp;据越城，曹景宗据皂荚桥，邓元起据道士墩，陈伯之据篱门。道林余众退屯航南，<br /><br />&nbsp;&nbsp;&nbsp;&nbsp;义军迫之，因复散走，退保朱爵，凭淮以自固。时李居士犹据新亭垒，请东昏烧<br /><br />&nbsp;&nbsp;&nbsp;&nbsp;南岸邑屋以开战场。自大航以西、新亭以北，荡然矣。<br /><br />&nbsp;&nbsp;&nbsp;&nbsp;十月，东昏石头军主朱僧勇率水军二千人归降。东昏又遣征虏将军王珍国率<br /><br />&nbsp;&nbsp;&nbsp;&nbsp;军主胡虎牙等列阵于航南大路，悉配精手利器，尚十余万人。阉人王伥子持白虎<br /><br />&nbsp;&nbsp;&nbsp;&nbsp;幡督率诸军，又开航背水，以绝归路。王茂、曹景宗等掎角奔之，将士皆殊死战，<br /><br />&nbsp;&nbsp;&nbsp;&nbsp;无不一当百，鼓噪震天地。珍国之众，一时土崩，投淮死者，积尸与航等，后至<br /><br />&nbsp;&nbsp;&nbsp;&nbsp;者乘之以济，于是朱爵诸军望之皆溃。义军追至宣阳门，李居士以新亭垒、徐元<br /><br />&nbsp;&nbsp;&nbsp;&nbsp;瑜以东府城降，石头、白下诸军并宵溃。壬午，高祖镇石头，命众军围六门，东<br /><br />&nbsp;&nbsp;&nbsp;&nbsp;昏悉焚烧门内，驱逼营署、官府并入城，有众二十万。青州刺史桓和绐东昏出战，<br /><br />&nbsp;&nbsp;&nbsp;&nbsp;因以其众来降。高祖命诸军筑长围。<br /><br />&nbsp;&nbsp;&nbsp;&nbsp;初，义师之逼，东昏遣军主左僧庆镇京口，常僧景镇广陵，李叔献屯瓜步，<br /><br />&nbsp;&nbsp;&nbsp;&nbsp;及申胄自姑孰奔归，又使屯破墩以为东北声援。至是，高祖遣使晓喻，并率众降。<br /><br />&nbsp;&nbsp;&nbsp;&nbsp;乃遣弟辅国将军秀镇京口，辅国将军恢屯破墩，从弟宁朔将军景镇广陵。吴郡太<br /><br />&nbsp;&nbsp;&nbsp;&nbsp;守蔡夤弃郡赴义师。<br /><br />&nbsp;&nbsp;&nbsp;&nbsp;十二月丙寅旦，兼卫尉张稷、北徐州刺史王珍国斩东昏，送首义师。高祖命<br /><br />&nbsp;&nbsp;&nbsp;&nbsp;吕僧珍勒兵封府库及图籍，收[妾潘妃及凶党王I之以下四十一人属吏诛之。<br /><br />&nbsp;&nbsp;&nbsp;&nbsp;宣德皇后令废涪陵王为东昏侯，依汉海昏侯故事。授高祖中书监、都督扬、南徐<br /><br />&nbsp;&nbsp;&nbsp;&nbsp;二州诸军事、大司马、录尚书、骠骑大将军、扬州刺史，封建安郡公，食邑万户，<br /><br />&nbsp;&nbsp;&nbsp;&nbsp;给班剑四十人，黄钺、侍中、征讨诸军事并如故；依晋武陵王遵承制故事。<br /><br />&nbsp;&nbsp;&nbsp;&nbsp;己卯，高祖入屯阅武堂。下令曰：“皇家不造，遘此昏凶，祸炊植，虐<br /><br />&nbsp;&nbsp;&nbsp;&nbsp;被人鬼，社庙之危，蠢焉如缀。吾身籍皇宗，曲荷先顾，受任边疆，推毂万里，<br /><br />&nbsp;&nbsp;&nbsp;&nbsp;眷言瞻乌，痛心在目，故率其尊主之情，厉其忘生之志。虽宝历重升，明命有绍，<br /><br />&nbsp;&nbsp;&nbsp;&nbsp;而独夫丑纵，方煽京邑。投袂援戈，克弭多难。虐政横流，为日既久，同恶相济，<br /><br />&nbsp;&nbsp;&nbsp;&nbsp;谅非一族。仰禀朝命，任在专征，思播皇泽，被之率土。凡厥负衅，咸与惟新。<br /><br />&nbsp;&nbsp;&nbsp;&nbsp;可大赦天下；唯王I之等四十一人不在赦例。”<br /><br />&nbsp;&nbsp;&nbsp;&nbsp;又令曰：“夫树以司牧，非役物以养生；视民如伤，岂肆上以纵虐。废主弃<br /><br />&nbsp;&nbsp;&nbsp;&nbsp;常，自绝宗庙。穷凶极悖，书契未有。征赋不一，苛酷滋章。缇绣土木，菽粟犬<br /><br />&nbsp;&nbsp;&nbsp;&nbsp;马，征发闾左，以充缮筑。流离寒暑，继以疫疬，转死沟渠，曾莫救恤，朽肉枯<br /><br />&nbsp;&nbsp;&nbsp;&nbsp;骸，乌鸢是厌。加以天灾人火，屡焚宫掖，官府台寺，尺椽无遗，悲甚《黍离》，<br /><br />&nbsp;&nbsp;&nbsp;&nbsp;痛兼《麦秀》。遂使亿兆离心，疆徼侵弱，斯人何辜，离此涂炭！今明昏递运，<br /><br />&nbsp;&nbsp;&nbsp;&nbsp;大道公行，思治之氓，来苏兹日。猥以寡薄，属当大宠，虽运距中兴，艰同草昧，<br /><br />&nbsp;&nbsp;&nbsp;&nbsp;思阐皇休，与之更始。凡昏制、谬赋、淫刑、滥役，外可详检前源，悉皆除荡。<br /><br />&nbsp;&nbsp;&nbsp;&nbsp;其主守散失，诸所损耗，精立科条，咸从原例。”<br /><br />&nbsp;&nbsp;&nbsp;&nbsp;又曰：“永元之季，乾维落纽。政实多门，有殊卫文之代；权移于下，事等<br /><br />&nbsp;&nbsp;&nbsp;&nbsp;曹恭之时。遂使阉尹有翁媪之称，高安有法尧之旨。鬻狱贩官，锢山护泽，开塞<br /><br />&nbsp;&nbsp;&nbsp;&nbsp;之机，奏成小丑。直道正义，拥抑弥年，怀冤抱理，莫知谁诉。奸吏因之，笔削<br /><br />&nbsp;&nbsp;&nbsp;&nbsp;自己。岂直贾生流涕，许伯哭时而已哉！今理运惟新，政刑得所，矫革流弊，实<br /><br />&nbsp;&nbsp;&nbsp;&nbsp;在兹日。可通检尚书众曹，东昏时诸诤讼失理及主者淹停不时施行者，精加讯辨，<br /><br />&nbsp;&nbsp;&nbsp;&nbsp;依事议奏。”<br /><br />&nbsp;&nbsp;&nbsp;&nbsp;又下令，以义师临阵致命及疾病死亡者，并加葬敛，收恤遗孤。又令曰：<br /><br />&nbsp;&nbsp;&nbsp;&nbsp;“朱爵之捷，逆徒送死者，特许家人殡葬；若无亲属，或有贫苦，二县长尉即为<br /><br />&nbsp;&nbsp;&nbsp;&nbsp;埋掩。建康城内，不达天命，自取沦灭，亦同此科。”<br /><br />&nbsp;&nbsp;&nbsp;&nbsp;二年正月，天子遣兼侍中席阐文、兼黄门侍郎乐法才慰劳京邑。追赠高祖祖<br /><br />&nbsp;&nbsp;&nbsp;&nbsp;散骑常侍左光禄大夫，考侍中丞相。<br /><br />&nbsp;&nbsp;&nbsp;&nbsp;高祖下令曰：“夫在上化下，草偃风从，世之浇淳，恒由此作。自永元失德，<br /><br />&nbsp;&nbsp;&nbsp;&nbsp;书契未纪，穷凶极悖，焉可胜言。既而室外构，倾宫内积，奇技异服，殚所未<br /><br />&nbsp;&nbsp;&nbsp;&nbsp;见。上慢下暴，淫侈竞驰。国命朝权，尽移近习。贩官鬻爵，贿货公行。并甲第<br /><br />&nbsp;&nbsp;&nbsp;&nbsp;康衢，渐台广室。长袖低昂，等和戎之赐；珍羞百品，同伐冰之家。愚民因之，<br /><br />&nbsp;&nbsp;&nbsp;&nbsp;浸以成俗。骄艳竞爽，夸丽相高。至乃市井之家，貂狐在御；工商之子，缇绣是<br /><br />&nbsp;&nbsp;&nbsp;&nbsp;袭。日入之次，夜分未反，昧爽之朝，期之清旦。圣明肇运，厉精惟始，虽曰缵<br /><br />&nbsp;&nbsp;&nbsp;&nbsp;戎，殆同创革。且淫费之后，继以兴师，巨桥、鹿台，凋罄不一。孤忝荷大宠，<br /><br />&nbsp;&nbsp;&nbsp;&nbsp;务在澄清，思所以仰述皇朝大帛之旨，俯厉微躬鹿裘之义，解而更张，斫雕为朴。<br /><br />&nbsp;&nbsp;&nbsp;&nbsp;自非可以奉粢盛，修绂冕，习礼乐之容，缮甲兵之备，此外众费，一皆禁绝。御<br /><br />&nbsp;&nbsp;&nbsp;&nbsp;府中署，量宜罢省。掖庭备御妾之数，大予绝郑卫之音。其中有可以率先卿士，<br /><br />&nbsp;&nbsp;&nbsp;&nbsp;准的m庶，菲食薄衣，请自孤始。加群才并轨，九官咸事，若能人务退食，竞存<br /><br />&nbsp;&nbsp;&nbsp;&nbsp;约己，移风易俗，庶期月有成。昔毛d在朝，士大夫不敢靡衣偷食。魏武叹曰：<br /><br />&nbsp;&nbsp;&nbsp;&nbsp;“孤之法不如毛尚书。”孤虽德谢往贤，任重先达，实望多士得其此心。外可详<br /><br />&nbsp;&nbsp;&nbsp;&nbsp;为条格。”<br /><br />&nbsp;&nbsp;&nbsp;&nbsp;戊戌，宣德皇后临朝，入居内殿。拜帝大司马，解承制，百僚致敬如前。诏<br /><br />&nbsp;&nbsp;&nbsp;&nbsp;进高祖都督中外诸军事，剑履上殿，入朝不趋，赞拜不名。加前后部羽葆鼓吹。<br /><br />&nbsp;&nbsp;&nbsp;&nbsp;置左右长史、司马、从事中郎、掾、属各四人，并依旧辟士，余并如故。<br /><br />&nbsp;&nbsp;&nbsp;&nbsp;诏曰：夫日月丽天，高明所以表德；山岳题地，柔博所以成功。故能庶物出<br /><br />&nbsp;&nbsp;&nbsp;&nbsp;而资始，河海振而不泄。二象贞观，代之者人。是以七辅、四叔，致无为于轩、<br /><br />&nbsp;&nbsp;&nbsp;&nbsp;昊；韦、彭、齐、晋，靖衰乱于殷、周。<br /><br />&nbsp;&nbsp;&nbsp;&nbsp;大司马攸纵自天，体兹齐圣，文洽九功，武苞七德。钦惟厥始，徽猷早树，<br /><br />&nbsp;&nbsp;&nbsp;&nbsp;诚著艰难，功参帷俊Ｎ赋开壤，式表厥庸。建武升历，边隙屡启，公释书辍<br /><br />&nbsp;&nbsp;&nbsp;&nbsp;讲，经营四方。司、豫悬切，樊、汉危殆，覆强寇于沔滨，僵胡马于邓I。永元<br /><br />&nbsp;&nbsp;&nbsp;&nbsp;肇号，难结群丑，专威擅虐，毒被含灵，溥天惴惴，命悬晷刻。否终有期，神谟<br /><br />&nbsp;&nbsp;&nbsp;&nbsp;载挺，首建大策，惟新鼎祚。投袂勤王，沿流电举，鲁城云撤，夏I雾披，加湖<br /><br />&nbsp;&nbsp;&nbsp;&nbsp;群盗，一鼓殄拔，姑孰连欤倏焉冰泮。取新垒其如拾芥，扑朱爵其犹扫尘。霆<br /><br />&nbsp;&nbsp;&nbsp;&nbsp;电外骇，省闼内倾，余丑纤蠹，hm必尽。援彼已溺，解此倒悬，涂欢里\，<br /><br />&nbsp;&nbsp;&nbsp;&nbsp;自近及远。畿甸夷穆，方外肃宁，解兹虐网，被以宽政。积弊穷昏，一朝载廓，<br /><br />&nbsp;&nbsp;&nbsp;&nbsp;声教遐渐，无思不被。虽伊尹之执兹壹德，姬旦之光于四海，方斯蔑如也。<br /><br />&nbsp;&nbsp;&nbsp;&nbsp;昔吕望翼佐圣君，犹享四履之命；文侯立功平后，尚荷二弓之锡，况于盛德<br /><br />&nbsp;&nbsp;&nbsp;&nbsp;元勋，超迈自古。黔首拢待以为命，救其已然，拯其方斫，式闾表墓，<br /><br />&nbsp;&nbsp;&nbsp;&nbsp;未或能比；而大辂渠门，辍而莫授，眷言前训，无忘终食。便宜敬升大典，式允<br /><br />&nbsp;&nbsp;&nbsp;&nbsp;群望。其进位相国，总百揆，扬州刺史；封十郡为梁公，备九锡之礼，加玺绂远<br /><br />&nbsp;&nbsp;&nbsp;&nbsp;游冠，位在诸王上，加相国绿F绶。其骠骑大将军如故。依旧置梁百司。<br /><br />&nbsp;&nbsp;&nbsp;&nbsp;策曰：二仪寂寞，由寒暑而代行，三才并用，资立人以为宝，故能流形品物，<br /><br />&nbsp;&nbsp;&nbsp;&nbsp;仰代天工。允兹元辅，应期挺秀，裁成天地之功，幽协神明之德。拨乱反正，济<br /><br />&nbsp;&nbsp;&nbsp;&nbsp;世宁民，盛烈光于有道，大勋振于无外，虽伊陟之保V王家，姬公之有此丕训，<br /><br />&nbsp;&nbsp;&nbsp;&nbsp;方之蔑如也。今将授公典策，其敬听朕命：<br /><br />&nbsp;&nbsp;&nbsp;&nbsp;上天不造，难钟皇室，世祖以休明早崩，世宗以仁德不嗣，高宗袭统，宸居<br /><br />&nbsp;&nbsp;&nbsp;&nbsp;弗永，虽夙夜劬劳，而隆平不洽。嗣君昏暴，书契弗睹。朝权国柄，委之群[。<br /><br />&nbsp;&nbsp;&nbsp;&nbsp;剿戮忠贤，诛残台辅，含冤抱痛，噍类靡余。实繁非一，并专国命。剐χ略郑<br /><br />&nbsp;&nbsp;&nbsp;&nbsp;睚眦及祸。严科毒赋，载离比屋，溥天熬熬，置身无所。冤颈引决，道树相望，<br /><br />&nbsp;&nbsp;&nbsp;&nbsp;无近无远，号天靡告。公藉昏明之期，因兆民之愿，援帅群后，翊成中兴。宗社<br /><br />&nbsp;&nbsp;&nbsp;&nbsp;之危已固，天人之望允塞，此实公纽我绝纲，大造皇家者也。<br /><br />&nbsp;&nbsp;&nbsp;&nbsp;永明季年，边隙大启，荆河连率，招引戎荒，江、淮扰逼，势同履虎。公受<br /><br />&nbsp;&nbsp;&nbsp;&nbsp;言本朝，轻兵赴袭，縻以长算，制之环中。排危冒险，强柔递用，坦然一方，还<br /><br />&nbsp;&nbsp;&nbsp;&nbsp;成藩服。此又公之功也。在昔隆昌，洪基已谢，高宗虑深社稷，将行权道。公定<br /><br />&nbsp;&nbsp;&nbsp;&nbsp;策帷帐，激扬大节，废帝立王，谋猷深著。此又公之功也。建武阐业，厥猷虽远，<br /><br />&nbsp;&nbsp;&nbsp;&nbsp;戎狄内侵，凭陵关塞，司部危逼，沦陷指期。公治兵外讨，卷甲长骛，接距交绥，<br /><br />&nbsp;&nbsp;&nbsp;&nbsp;电激风扫，摧坚覆锐，咽水涂原，执俘象魏，献馘海渚，焚庐毁帐，号哭言归。<br /><br />&nbsp;&nbsp;&nbsp;&nbsp;此又公之功也。樊、汉阽切，羽书续至。公星言鞠旅，禀命徂征，而军机戎统，<br /><br />&nbsp;&nbsp;&nbsp;&nbsp;事非己出，善策嘉谋，抑而莫允。邓城之役，胡马卒至，元帅潜及，不相告报，<br /><br />&nbsp;&nbsp;&nbsp;&nbsp;弃甲捐师，饵之虎口。公南收散卒，北御雕骑，全众方轨，案路徐归，拯我边危，<br /><br />&nbsp;&nbsp;&nbsp;&nbsp;重获安堵。此又公之功也。汉南迥弱，咫尺涂埽兵粮盖阙，器甲靡遗。公作藩<br /><br />&nbsp;&nbsp;&nbsp;&nbsp;爰始，因资靡托，整兵训卒，L狩有序，俾我危城，翻为强镇。此又公之功也。<br /><br />&nbsp;&nbsp;&nbsp;&nbsp;永元纪号，瞻乌已及，虽废昏有典，而伊、霍称难。公首建大策，爰立明圣，义<br /><br />&nbsp;&nbsp;&nbsp;&nbsp;逾邑纶，勋高代人，易乱以化，俾昏作明。此又公之功也。文王之风，虽被江、<br /><br />&nbsp;&nbsp;&nbsp;&nbsp;汉，京邑蠢动，湮为洪流，句吴、於越，巢幕匪喻。公投袂万里，事惟拯溺，义<br /><br />&nbsp;&nbsp;&nbsp;&nbsp;声所覃，无思不韪。此又公之功也。鲁城、夏I，梗据中流，乘山置垒，萦川自<br /><br />&nbsp;&nbsp;&nbsp;&nbsp;固。公御此乌集，陵兹地险，顿兵坐甲，寒往暑移，我行永久，士忘归愿，经以<br /><br />&nbsp;&nbsp;&nbsp;&nbsp;远图，御以长策，费无遗矢，战未穷兵，践华之固，相望俱拔。此又公之功也。<br /><br />&nbsp;&nbsp;&nbsp;&nbsp;惟此群凶，同恶相济，缘江负险，蚁聚加湖。水陆盘据，规援夏首，桴T一临，<br /><br />&nbsp;&nbsp;&nbsp;&nbsp;应时褫溃。此又公之功也。奸[震皇，复怀举斧，蓄兵九派，用拟勤王。公棱威<br /><br />&nbsp;&nbsp;&nbsp;&nbsp;直指，势逾风电，旌旆小临，全州稽服。此又公之功也。姑孰冲要，密迩京畿，<br /><br />&nbsp;&nbsp;&nbsp;&nbsp;凶徒炽聚，断塞津路。公偏师启涂，排方继及，兵威所震，望旗自骇，焚舟委壁，<br /><br />&nbsp;&nbsp;&nbsp;&nbsp;卷甲宵遁。此又公之功也。群竖猖狂，志在借一，豕突淮澹武骑如云。公爰命<br /><br />&nbsp;&nbsp;&nbsp;&nbsp;英勇，因机骋锐，气冠版泉，势逾洹水，追奔逐北，奄有通津，熊耳比峻，未足<br /><br />&nbsp;&nbsp;&nbsp;&nbsp;云拟，睢水不流，曷其能及。此又公之功也。琅邪、石首，襟带固，新垒、东<br /><br />&nbsp;&nbsp;&nbsp;&nbsp;墉，金汤是埒。凭险作守，兵食兼资，风激电骇，莫不震叠，城复于隍，于是乎<br /><br />&nbsp;&nbsp;&nbsp;&nbsp;在。此又公之功也。独夫昏很，凭城靡惧，鼓钟U，R若有余。狎是邪<br /><br />&nbsp;&nbsp;&nbsp;&nbsp;[，忌斯冠冕，凶狡因之，将逞孥戮。公奇谟密运，盛略潜通，忠勇之徒，得申<br /><br />&nbsp;&nbsp;&nbsp;&nbsp;厥效，白旗宣室，未之或比。此又公之功也。<br /><br />&nbsp;&nbsp;&nbsp;&nbsp;公有拯亿兆之勋，重之以明德，爰初厉志，服道儒门，濯缨来仕，清猷映代。<br /><br />&nbsp;&nbsp;&nbsp;&nbsp;时运艰难，宗社危殆，昆岗已燎，玉石同焚。驱率貔貅，抑扬霆电，义等南巢，<br /><br />&nbsp;&nbsp;&nbsp;&nbsp;功齐牧野。若夫禹功寂漠，微管谁嗣，拯其将鱼，驱其被发，解兹乱网，理此棼<br /><br />&nbsp;&nbsp;&nbsp;&nbsp;丝，复礼衽席，反乐河海。永平故事，闻之者叹息；司隶旧章，见之者陨涕。请<br /><br />&nbsp;&nbsp;&nbsp;&nbsp;我民命，还之斗极。悯悯|绅，重荷戴天之庆；哀哀黔首，复蒙履地之恩。德逾<br /><br />&nbsp;&nbsp;&nbsp;&nbsp;嵩、岱，功邻造物，超哉邈矣，越无得而言焉。<br /><br />&nbsp;&nbsp;&nbsp;&nbsp;朕又闻之：畴庸命德，建侯作屏，咸用克固四维，永隆万叶。是以《二南》<br /><br />&nbsp;&nbsp;&nbsp;&nbsp;流化，九伯斯征，王道淳洽，刑措罔用。覆政弗兴，历兹永久，如毁既及，晋、<br /><br />&nbsp;&nbsp;&nbsp;&nbsp;郑靡依。惟公经纶天地，宁济区夏，道冠乎伊、稷，赏薄于桓、文，岂所以宪章<br /><br />&nbsp;&nbsp;&nbsp;&nbsp;齐、鲁，长辔宇宙。敬惟前烈，朕甚惧焉。今进授相国，改扬州刺史为牧，以豫<br /><br />&nbsp;&nbsp;&nbsp;&nbsp;州之梁郡历阳、南徐州之义兴、扬州之淮南宣城吴吴兴会稽新安东阳十郡，封公<br /><br />&nbsp;&nbsp;&nbsp;&nbsp;为梁公。锡兹白土，苴以白茅，爰定尔邦，用建冢社。在昔旦、]，入居保佑，<br /><br />&nbsp;&nbsp;&nbsp;&nbsp;逮于毕、毛，亦作卿士，任兼内外，礼实宜之。今命使持节兼太尉王亮授相国扬<br /><br />&nbsp;&nbsp;&nbsp;&nbsp;州牧印绶，梁公玺绂；使持节兼司空王志授梁公茅土，金虎符第一至第五左，竹<br /><br />&nbsp;&nbsp;&nbsp;&nbsp;使符第一至第十左。相国位冠群后，任总百司，恒典彝数，宜与事革。其以相国<br /><br />&nbsp;&nbsp;&nbsp;&nbsp;总百揆，去录尚书之号，上所假节、侍中貂蝉、中书监印、中外都督大司马印绶，<br /><br />&nbsp;&nbsp;&nbsp;&nbsp;建安公印策，骠骑大将军如故。又加公九锡，其敬听后命：以公礼律兼修，刑德<br /><br />&nbsp;&nbsp;&nbsp;&nbsp;备举，哀矜折狱，罔不用情，是用锡公大辂、戎辂各一，玄牡二驷。公劳心稼穑，<br /><br />&nbsp;&nbsp;&nbsp;&nbsp;念在民天，丕崇本务，惟谷是宝，是用锡公衮冕之服，赤舄副焉。公熔钧所被，<br /><br />&nbsp;&nbsp;&nbsp;&nbsp;变风以雅，易俗陶民，载和邦国，是用锡公轩悬之乐，六佾之舞。公文德广覃，<br /><br />&nbsp;&nbsp;&nbsp;&nbsp;义声远洽，椎髻首，夷歌请吏，是用锡公朱户以居。公扬清抑浊，官方有序，<br /><br />&nbsp;&nbsp;&nbsp;&nbsp;多士聿兴，《呻朴》流咏，是用锡公纳陛以登。公正色御下，以身轨物，式<br /><br />&nbsp;&nbsp;&nbsp;&nbsp;遏不虞，折冲惟远，是用锡公虎贲之士三百人。公威同夏日，志清奸宄，放命圮<br /><br />&nbsp;&nbsp;&nbsp;&nbsp;族，刑兹罔赦，是用锡公a、钺各一。公跨蹑嵩溟，陵厉区宇，譬诸日月，容光<br /><br />&nbsp;&nbsp;&nbsp;&nbsp;必至，是用锡公彤弓一，彤矢百；卢弓十，卢矢千。公永言惟孝，至感通神，恭<br /><br />&nbsp;&nbsp;&nbsp;&nbsp;严祀典，祭有余敬，是用锡公鬯一卣，圭瓒副焉。梁国置丞相以下，一遵旧式。<br /><br />&nbsp;&nbsp;&nbsp;&nbsp;钦哉！其敬循往策，祗服大礼，对扬天眷，用膺多福，以弘我太祖之休命！<br /><br />&nbsp;&nbsp;&nbsp;&nbsp;高祖固辞。府僚劝进曰：“伏承嘉命，显至伫策。明公逡巡盛礼，斯实谦尊<br /><br />&nbsp;&nbsp;&nbsp;&nbsp;之旨，未穷远大之致。何者？嗣君弃常，自绝宗社，国命民主，剪为仇仇，折栋<br /><br />&nbsp;&nbsp;&nbsp;&nbsp;崩榱，压焉自及，卿士怀脯斫之痛，黔首惧比屋之诛。明公亮格天之功，拯水火<br /><br />&nbsp;&nbsp;&nbsp;&nbsp;之切，再躔日月，重缀参辰，反龟玉于涂泥，济斯民于坑岸，使夫匹妇童儿，羞<br /><br />&nbsp;&nbsp;&nbsp;&nbsp;言伊、吕，乡校里塾，耻谈五霸。而位卑乎阿衡，地狭于曲阜，庆赏之道，尚其<br /><br />&nbsp;&nbsp;&nbsp;&nbsp;未洽。夫大宝公器，非要非距，至公至平，当仁谁让？明公宜祗奉天人，允膺大<br /><br />&nbsp;&nbsp;&nbsp;&nbsp;礼。无使后予之歌，同彼胥怨，兼济之人，翻为独善。”公不许。<br /><br />&nbsp;&nbsp;&nbsp;&nbsp;二月辛酉，府僚重请曰：“近以朝命蕴策，冒奏丹诚，奉被还令，未蒙虚受，<br /><br />&nbsp;&nbsp;&nbsp;&nbsp;|绅JJ，深所未达。盖闻受金于府，通人弘致，高蹈海隅，匹夫小节，是以履<br /><br />&nbsp;&nbsp;&nbsp;&nbsp;乘石而周公不以为疑，赠玉璜而太公不以为让。况世哲继轨，先德在民，经纶草<br /><br />&nbsp;&nbsp;&nbsp;&nbsp;昧，叹深微管。加以朱方之役，荆河是依，班师振旅，大造王室。虽复累茧救宋，<br /><br />&nbsp;&nbsp;&nbsp;&nbsp;重胝存楚，居今观古，曾何足云。而惑甚盗钟，功疑不赏，皇天后土，不胜其酷。<br /><br />&nbsp;&nbsp;&nbsp;&nbsp;是以玉马骏奔，表微子之去；金板出地，告龙逢之冤。明公据鞍辍哭，厉三军之<br /><br />&nbsp;&nbsp;&nbsp;&nbsp;志，独居掩涕，激义士之心，故能使海若登祗，罄图效祉，山戎、孤竹，束马影<br /><br />&nbsp;&nbsp;&nbsp;&nbsp;从，伐罪吊民，一匡静乱。匪叨天功，实勤濡足。且明公本自诸生，取乐名教，<br /><br />&nbsp;&nbsp;&nbsp;&nbsp;道风素论，坐镇雅俗，不习孙、吴，遘兹神武。驱尽诛之氓，济必封之谷，龟玉<br /><br />&nbsp;&nbsp;&nbsp;&nbsp;不毁，谁之功与？独为君子，将使伊、周何地？”于是始受相国梁公之命。<br /><br />&nbsp;&nbsp;&nbsp;&nbsp;是日，焚东昏淫奢异服六十二种于都街。湘东王宝y谋反，赐死。诏追赠<br /><br />&nbsp;&nbsp;&nbsp;&nbsp;梁公故夫人为梁妃。<br /><br />&nbsp;&nbsp;&nbsp;&nbsp;乙丑，南兖州队主陈文兴于桓城内凿井，得玉镂骐、金镂玉璧、水精环各<br /><br />&nbsp;&nbsp;&nbsp;&nbsp;二枚。又建康令羊瞻解称凤皇见县之桐下里。宣德皇后称美符瑞，归于相国府。<br /><br />&nbsp;&nbsp;&nbsp;&nbsp;丙寅，诏：“梁国初建，宜须综理，可依旧选诸要职，悉依天朝之制。”<br /><br />&nbsp;&nbsp;&nbsp;&nbsp;高祖上表曰：臣闻以言取士，士饰其言，以行取人，人竭其行。所谓才生于<br /><br />&nbsp;&nbsp;&nbsp;&nbsp;世，穷达惟时；而风流遂往，驰骛成俗，媒孽夸炫，利尽锥刀，遂使官人之门，<br /><br />&nbsp;&nbsp;&nbsp;&nbsp;肩摩毂击。岂直暴盖露冠，不避寒暑，遂乃戢屦杖策，风雨必至。良由乡举里选，<br /><br />&nbsp;&nbsp;&nbsp;&nbsp;不师古始，称肉度骨，遗之管库。加以山河梁毕，阙舆征之恩；金、张、许、史，<br /><br />&nbsp;&nbsp;&nbsp;&nbsp;忘旧业之替。吁，可伤哉！且夫谱牒讹误，诈伪多绪，人物雅俗，莫肯留心。是<br /><br />&nbsp;&nbsp;&nbsp;&nbsp;以冒袭良家，即成冠族；妄修边幅，便为雅士；负俗深累，遽遭宠擢；墓木已拱，<br /><br />&nbsp;&nbsp;&nbsp;&nbsp;方被徽荣。故前代选官，皆立选簿，应在贯鱼，自有铨次。胄籍升降，行能臧否，<br /><br />&nbsp;&nbsp;&nbsp;&nbsp;或素定怀抱，或得之余论，故得简通宾客，无事扫门。顷代陵夷，九流乖失。其<br /><br />&nbsp;&nbsp;&nbsp;&nbsp;有勇退忘进，怀质抱真者，选部或以未经朝谒，难于进用。或有晦善藏声，自埋<br /><br />&nbsp;&nbsp;&nbsp;&nbsp;衡荜，又以名不素著，绝其阶绪。必须画刺投状，然后弹冠，则是驱迫廉郑奖<br /><br />&nbsp;&nbsp;&nbsp;&nbsp;成浇竞。愚谓自今选曹宜精隐括，依旧立簿，使冠屦无爽，名实不违，庶人识崖<br /><br />&nbsp;&nbsp;&nbsp;&nbsp;澹造请自息。<br /><br />&nbsp;&nbsp;&nbsp;&nbsp;且闻中间立格，甲族以二十登仕，后门以过立试吏，求之愚怀，抑有未达。<br /><br />&nbsp;&nbsp;&nbsp;&nbsp;何者？设官分职，惟才是务。若八元立年，居皂隶而见抑；四凶弱冠，处鼎族而<br /><br />&nbsp;&nbsp;&nbsp;&nbsp;宜甄。是则世禄之家，无意为善；布衣之士，肆心为恶。岂所以弘奖风流，希向<br /><br />&nbsp;&nbsp;&nbsp;&nbsp;后进？此实巨蠹，尤宜刊革。不然，将使周人有路傍之泣，晋臣兴渔猎之叹。且<br /><br />&nbsp;&nbsp;&nbsp;&nbsp;俗长浮竞，人寡退情，若限岁登朝，必增年就宦，故貌实昏童，籍已逾立，滓秽<br /><br />&nbsp;&nbsp;&nbsp;&nbsp;名教，于斯为甚。<br /><br />&nbsp;&nbsp;&nbsp;&nbsp;臣总司内外，忧责是任，朝政得失，义不容隐。伏愿陛下垂圣淑之姿，降听<br /><br />&nbsp;&nbsp;&nbsp;&nbsp;览之末，则彝伦自穆，宪章惟允。<br /><br />&nbsp;&nbsp;&nbsp;&nbsp;诏依高祖表施行。<br /><br />&nbsp;&nbsp;&nbsp;&nbsp;丙戌，诏曰：<br /><br />&nbsp;&nbsp;&nbsp;&nbsp;嵩高惟岳，配天所以流称；大启南阳，霸德所以光阐。忠诚简帝，番君膺上<br /><br />&nbsp;&nbsp;&nbsp;&nbsp;爵之尊；勤劳王室，姬公增附庸之地。前王令典，布诸方策，长祚字m，罔不由<br /><br />&nbsp;&nbsp;&nbsp;&nbsp;此。<br /><br />&nbsp;&nbsp;&nbsp;&nbsp;相国梁公，体兹上哲，齐圣广渊。文教内洽，武功外畅。推毂作藩，则威怀<br /><br />&nbsp;&nbsp;&nbsp;&nbsp;被于殊俗；治兵教战，则霆雷赫于万里。道丧时昏，谗邪孔炽。岂徒宗社如缀，<br /><br />&nbsp;&nbsp;&nbsp;&nbsp;神器莫主而已哉！至于兆庶歼亡，衣冠殄灭，余类残喘，指命崇朝，含生业业，<br /><br />&nbsp;&nbsp;&nbsp;&nbsp;投足无所，遂乃山川反覆，草木涂地。与夫仁被行苇之时，信及豚鱼之日，何其<br /><br />&nbsp;&nbsp;&nbsp;&nbsp;辽赶嗳ブ远欤！公命师鞠旅，指景长骛。而本朝危切，樊、邓遐远，凶徒盘据，<br /><br />&nbsp;&nbsp;&nbsp;&nbsp;水陆相望，爰自姑孰，屈于夏首，严城劲卒，凭川为固。公沿汉浮江，电激风扫，<br /><br />&nbsp;&nbsp;&nbsp;&nbsp;舟徒水覆，地险云倾，藉兹义勇，前无强阵，拯危京邑，清我帝畿，扑既燎于原<br /><br />&nbsp;&nbsp;&nbsp;&nbsp;火，免将诛于比屋。悠悠兆庶，命不在天；茫茫六合，咸受其赐。匡俗正本，民<br /><br />&nbsp;&nbsp;&nbsp;&nbsp;不失职。仁信并行，礼乐同畅。伊、周未足方轨，桓、文远有惭德。而爵后藩牧，<br /><br />&nbsp;&nbsp;&nbsp;&nbsp;地终秦、楚，非所以式酬光烈，允答元勋。实由公履谦为本，形于造次，嘉数未<br /><br />&nbsp;&nbsp;&nbsp;&nbsp;申，晦朔增伫。便宜崇斯礼秩，允副遐迩之望。可进梁公爵为王。以豫州之南谯、<br /><br />&nbsp;&nbsp;&nbsp;&nbsp;卢江、江州之寻阳、郢州之武昌、西阳、南徐州之南琅邪、南东海、晋陵、扬州<br /><br />&nbsp;&nbsp;&nbsp;&nbsp;之临海、永嘉十郡，益梁国，并前为二十郡。其相国、扬州牧、骠骑大将军如故。<br /><br />&nbsp;&nbsp;&nbsp;&nbsp;公固辞。有诏断表。相国左长史王莹等率百僚敦请。<br /><br />&nbsp;&nbsp;&nbsp;&nbsp;三月辛卯，延陵县华阳逻主戴车牒称云：“十二月乙酉，甘露降茅山，弥漫<br /><br />&nbsp;&nbsp;&nbsp;&nbsp;数里。正月己酉，逻将潘道盖于山石穴中得毛龟一。二月辛酉，逻将徐灵符又于<br /><br />&nbsp;&nbsp;&nbsp;&nbsp;山东见白獐一。丙寅平旦，山上云雾四合，须臾有玄黄之色，状如龙形，长十余<br /><br />&nbsp;&nbsp;&nbsp;&nbsp;丈，乍隐乍显，久乃从西北升天。”丁卯，兖州刺史马元和签：“所领东平郡寿<br /><br />&nbsp;&nbsp;&nbsp;&nbsp;张县见驺虞一。”<br /><br />&nbsp;&nbsp;&nbsp;&nbsp;癸巳，受梁王之命。令曰：“孤以虚昧，任执国钧，虽夙夜勤止，念在兴治，<br /><br />&nbsp;&nbsp;&nbsp;&nbsp;而育德振民，邈然尚远。圣朝永言旧式，隆此眷命。侯伯盛典，方轨前烈，嘉锡<br /><br />&nbsp;&nbsp;&nbsp;&nbsp;隆被，礼数昭崇。徒守愿节，终隔体谅。群后百司，重兹敦奖，勉兹厚颜，当此<br /><br />&nbsp;&nbsp;&nbsp;&nbsp;休祚。望昆、彭以长想，钦桓、文而叹息，思弘政涂，莫知津济。邦甸初启，藩<br /><br />&nbsp;&nbsp;&nbsp;&nbsp;宇惟新，思覃嘉庆，被之下国。国内殊死以下，今月十五日昧爽以前，一皆原赦。<br /><br />&nbsp;&nbsp;&nbsp;&nbsp;鳏寡孤独不能自存者，赐谷五斛。府州所统，亦同蠲荡。”<br /><br />&nbsp;&nbsp;&nbsp;&nbsp;丙午，命王冕十有二旒，建天子旌旗，出警入跸，乘金根车，驾六马，备五<br /><br />&nbsp;&nbsp;&nbsp;&nbsp;时副车，置旄头云罕，乐舞八佾，设钟a宫县。王妃王子王女爵命之号，一依旧<br /><br />&nbsp;&nbsp;&nbsp;&nbsp;仪。<br /><br />&nbsp;&nbsp;&nbsp;&nbsp;丙辰，齐帝禅位于梁王。诏曰：<br /><br />&nbsp;&nbsp;&nbsp;&nbsp;夫五德更始，三正迭兴，驭物资贤，登庸启圣，故帝迹所以代昌，王度所以<br /><br />&nbsp;&nbsp;&nbsp;&nbsp;改耀，革晦以明，由来尚矣。齐德沦微，危亡荐袭。隆昌凶虐，实违天地；永元<br /><br />&nbsp;&nbsp;&nbsp;&nbsp;昏暴，取紊人神。三光再沉，七庙如缀。鼎业几移，含识知泯。我高、明之祚，<br /><br />&nbsp;&nbsp;&nbsp;&nbsp;眇焉将坠。永惟屯难，冰谷载怀。<br /><br />&nbsp;&nbsp;&nbsp;&nbsp;相国梁王，天诞睿哲，神纵灵武，德格玄o，功均造物。止宗社之横流，反<br /><br />&nbsp;&nbsp;&nbsp;&nbsp;生民之涂炭。扶倾颓构之下，拯溺逝川之中。九区重缉，四维更纽。绝礼还纪，<br /><br />&nbsp;&nbsp;&nbsp;&nbsp;崩乐复张。文馆盈绅，戎亭息警。浃海宇以驰风，罄轮裳而禀朔。八表呈祥，五<br /><br />&nbsp;&nbsp;&nbsp;&nbsp;灵效祉。岂止鳞羽祯奇，云星瑞色而已哉！勋茂于百王，道昭乎万代，固以明配<br /><br />&nbsp;&nbsp;&nbsp;&nbsp;上天，光华日月者也。河狱表革命之符，图谶纪代终之运。乐推之心，幽显共积；<br /><br />&nbsp;&nbsp;&nbsp;&nbsp;歌颂之诚，华裔同著。昔水政既微，木德升绪，天之历数，实有所归，握镜璇枢，<br /><br />&nbsp;&nbsp;&nbsp;&nbsp;允集明哲。<br /><br />&nbsp;&nbsp;&nbsp;&nbsp;朕虽庸蔽，暗于大道，永鉴崇替，为日已久，敢忘列代之高义，人o之至愿<br /><br />&nbsp;&nbsp;&nbsp;&nbsp;乎！今便敬禅于梁，即安姑孰，依唐虞、晋宋故事。<br /><br />&nbsp;&nbsp;&nbsp;&nbsp;四月辛酉，宣德皇后令曰：<br /><br />&nbsp;&nbsp;&nbsp;&nbsp;“西诏至，帝宪章前代，敬禅神器于梁。明可临轩遣使，恭授玺绂，未亡人<br /><br />&nbsp;&nbsp;&nbsp;&nbsp;便归于别宫。”壬戌，策曰：<br /><br />&nbsp;&nbsp;&nbsp;&nbsp;咨尔梁王：惟昔邃古之载，肇有生民，皇雄、大庭之辟，赫胥、尊卢之后，<br /><br />&nbsp;&nbsp;&nbsp;&nbsp;斯并龙图鸟迹以前，慌忽杳冥之世，固无得而详焉。洎乎农、轩、炎、之代，<br /><br />&nbsp;&nbsp;&nbsp;&nbsp;放勋、重华之主，莫不以大道君万姓，公器御八ā＞又如执朽索，去之若捐重<br /><br />&nbsp;&nbsp;&nbsp;&nbsp;负。一驾汾阳，便有然之志；暂适箕岭，即动让王之心。故知戴黄屋，服玉玺，<br /><br />&nbsp;&nbsp;&nbsp;&nbsp;非所以示贵称尊；乘大辂，建旗旌，盖欲令归趣有地。是故忘己而字兆民，殉物<br /><br />&nbsp;&nbsp;&nbsp;&nbsp;而君四海。及于精华内竭，畚橇外劳，则抚兹归运，惟能是与。况兼乎笙管革文，<br /><br />&nbsp;&nbsp;&nbsp;&nbsp;威图启瑞，摄提夜朗，荧光昼发者哉！四百告终，有汉所以高揖；黄德既谢，魏<br /><br />&nbsp;&nbsp;&nbsp;&nbsp;氏所以乐推。爰及晋、宋，亦弘斯典。我太祖握《河》受历，应符启运，二叶重<br /><br />&nbsp;&nbsp;&nbsp;&nbsp;光，三圣系轨。嗣君丧德，昏弃纪度，毁紊天纲，凋绝地纽。茫茫九域，剪为仇<br /><br />&nbsp;&nbsp;&nbsp;&nbsp;仇，溥天相顾，命县晷刻。斫涉刳孕，于事已轻；求鸡徵杖，曾何足譬。是以谷<br /><br />&nbsp;&nbsp;&nbsp;&nbsp;满川枯，山飞鬼哭，七庙已危，人神无主。<br /><br />&nbsp;&nbsp;&nbsp;&nbsp;惟王体兹上哲，明圣在躬，禀灵五纬，明并日月。彝伦攸序，则端冕而协邕<br /><br />&nbsp;&nbsp;&nbsp;&nbsp;熙；时难孔棘，则推锋而拯涂炭。功逾造物，德济苍生，泽无不渐，仁无不被，<br /><br />&nbsp;&nbsp;&nbsp;&nbsp;上达苍昊，下及川泉。文教与鹏翼齐举，武功与日车并运。固以幽显宅心，讴讼<br /><br />&nbsp;&nbsp;&nbsp;&nbsp;斯属；岂徒桴鼓播地，卿云丛天而已哉！至如昼睹争明，夜飞枉矢，土沦彗刺，<br /><br />&nbsp;&nbsp;&nbsp;&nbsp;日既星亡，除旧之征必显，更姓之符允集。是以义师初践，芳露凝甘，仁风既被，<br /><br />&nbsp;&nbsp;&nbsp;&nbsp;素文自扰，北阙藁街之使，风车火徼之民，膜拜稽首，愿为臣妾。钟石毕变，事<br /><br />&nbsp;&nbsp;&nbsp;&nbsp;表于迁虞；蛟鱼并出，义彰于事夏。若夫长民御众，为之司牧，本同己于万物，<br /><br />&nbsp;&nbsp;&nbsp;&nbsp;乃因心于百姓。宝命无常主，帝王非一族。今仰祗乾象，俯藉人愿，敬禅神器，<br /><br />&nbsp;&nbsp;&nbsp;&nbsp;授帝位于尔躬。大祚告穷，天禄永终。於戏！王允执其中，式遵前典，以副昊天<br /><br />&nbsp;&nbsp;&nbsp;&nbsp;之望。上帝而临亿兆，格文祖而膺大业，以传无疆之祚，岂不盛欤！<br /><br />&nbsp;&nbsp;&nbsp;&nbsp;又玺书曰：<br /><br />&nbsp;&nbsp;&nbsp;&nbsp;夫生者天地之大德，人者含生之通称，并首同本，未知所以异也。而禀灵造<br /><br />&nbsp;&nbsp;&nbsp;&nbsp;化，贤愚之情不一；托性五常，强柔之分或舛。群后靡一，争犯交兴，是故建君<br /><br />&nbsp;&nbsp;&nbsp;&nbsp;立长，用相司牧。非谓尊骄在上，以天下为私者也。兼以三正迭改，五运相迁，<br /><br />&nbsp;&nbsp;&nbsp;&nbsp;绿文赤字，徵《河》表《洛》。在昔勋、华，深达兹义，眷求明哲，授以蒸民。<br /><br />&nbsp;&nbsp;&nbsp;&nbsp;迁虞事夏，本因心于百姓；化殷为周，实受命于苍昊。爰自汉、魏，罔不率由；<br /><br />&nbsp;&nbsp;&nbsp;&nbsp;降及晋、宋，亦遵斯典。我高皇所以格文祖而抚归运，畏上天而恭宝历者也。至<br /><br />&nbsp;&nbsp;&nbsp;&nbsp;于季世，祸乱荐臻，王度纷纠，奸回炽积。亿兆夷人，刀俎为命，已然之逼，若<br /><br />&nbsp;&nbsp;&nbsp;&nbsp;线之危，R天地，逃形无所。群凶挟煽，志逞残戮，将欲先殄衣冠，次移龟鼎。<br /><br />&nbsp;&nbsp;&nbsp;&nbsp;衡、保、周、召，并列宵人。巢幕累卵，方此非切。自非英圣远图，仁为己任，<br /><br />&nbsp;&nbsp;&nbsp;&nbsp;则鸱枭厉吻，剪焉已及。<br /><br />&nbsp;&nbsp;&nbsp;&nbsp;惟王崇高则天，博厚仪地，熔铸六合，陶甄万有。锋R交驰，振灵武以遐略；<br /><br />&nbsp;&nbsp;&nbsp;&nbsp;云雷方扇，鞠义旅以勤王。扬祆酚谠堵罚戮奸宄于魏阙。德冠往初，功无与二。<br /><br />&nbsp;&nbsp;&nbsp;&nbsp;弘济艰难，缉熙王道。怀柔万姓，经营四方。举直措枉，较如画一。待旦同乎殷<br /><br />&nbsp;&nbsp;&nbsp;&nbsp;后，日昃过于周文。风化肃穆，礼乐交畅。加以赦过宥罪，神武不杀，盛德昭于<br /><br />&nbsp;&nbsp;&nbsp;&nbsp;景纬，至义感于鬼神。若夫纳彼大麓，膺此归运，烈风不迷，乐推攸在。治五韪<br /><br />&nbsp;&nbsp;&nbsp;&nbsp;于已乱，重九鼎于既轻。自声教所及，车书所至，革面回首，讴吟德泽。九山灭<br /><br />&nbsp;&nbsp;&nbsp;&nbsp;，四渎安流。祥风扇起，淫雨静息。玄甲游于芳荃，素文驯于郊苑。跃九川于<br /><br />&nbsp;&nbsp;&nbsp;&nbsp;清汉，鸣六象于高岗。灵瑞杂沓，玄符昭著。至于星孛紫宫，水效孟月，飞鸿满<br /><br />&nbsp;&nbsp;&nbsp;&nbsp;野，长彗横天，取新之应既昭，革故之征必显。加以天表秀特，轩状尧姿；君临<br /><br />&nbsp;&nbsp;&nbsp;&nbsp;之符，谅非一揆。《书》云：“天鉴厥德，用集大命。”《诗》云：“文王在上，<br /><br />&nbsp;&nbsp;&nbsp;&nbsp;於昭于天。”所以二仪乃眷，幽明允叶，岂惟宅是万邦，缉兹讴讼而已哉！<br /><br />&nbsp;&nbsp;&nbsp;&nbsp;朕是用拥璇沉首，属怀圣哲。昔水行告厌，我太祖既受命代终；在日天禄云<br /><br />&nbsp;&nbsp;&nbsp;&nbsp;谢，亦以木德而传于梁。远寻前典，降惟近代，百辟遐迩，莫违朕心。今遣使持<br /><br />&nbsp;&nbsp;&nbsp;&nbsp;节、兼太保、侍中、中书监、兼尚书令汝南县开国侯亮，兼太尉、散骑常侍、中<br /><br />&nbsp;&nbsp;&nbsp;&nbsp;书令新吴县开国侯志，奉皇帝玺绂。受终之礼，一依唐虞故事。王其陟兹元后，<br /><br />&nbsp;&nbsp;&nbsp;&nbsp;君临万方，式传洪烈，以答上天之休命！<br /><br />&nbsp;&nbsp;&nbsp;&nbsp;高祖抗表陈让，表不获通。于是，齐百官豫章王元琳等八百一十九人，及梁<br /><br />&nbsp;&nbsp;&nbsp;&nbsp;台侍中臣云等一百一十七人，并上表劝进，高祖谦让不受。是日，太史令蒋道秀<br /><br />&nbsp;&nbsp;&nbsp;&nbsp;陈天文符谶六十四条，事并明著。群臣重表固请，乃从之。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,117945);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="117996.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "117996.html"; var index_page = "index.html"; var sortid = "9"; var article_id = "729"; var chapter_id = "117945"; var articlename = "梁书"; var chaptername = " 卷一 本纪第一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>