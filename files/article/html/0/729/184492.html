<!DOCTYPE html>
<html>
<head>
<meta charset="gbk" />
<title>梁书- 卷二十七 列传第二十一-在线阅读-哈西文学网</title>
<meta name="keywords" content="姚思廉，梁书， 卷二十七 列传第二十一全文， 卷二十七 列传第二十一在线阅读 哈西文学网" />
<meta name="description" content="哈西文学网提供姚思廉的梁书  卷二十七 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184492.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184492.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 列传第二十一</h1>
            <div class="link xb">
                <a href="184466.html">上一页</a>&larr;<a href="index.html">返回列表</a>&rarr;<a
                    href="184517.html">下一页</a></div>			
            <div id="BookText">&nbsp;&nbsp;&nbsp;&nbsp;◎陆到洽明山宾殷钧陆襄<br /><br />&nbsp;&nbsp;&nbsp;&nbsp;陆，字佐公，吴郡吴人也。晋太尉玩六世孙。祖子真，宋东阳太守。父<br /><br />&nbsp;&nbsp;&nbsp;&nbsp;慧晓，齐太常卿。少勤学，善属文。于宅内起两间茅屋，杜绝往来，昼夜读<br /><br />&nbsp;&nbsp;&nbsp;&nbsp;书，如此者数载。所读一遍，必诵于口。尝借人《汉书》，失《五行志》四卷，<br /><br />&nbsp;&nbsp;&nbsp;&nbsp;乃暗写还之，略无遗脱。幼为外祖张岱所异，岱常谓诸子曰：“此儿汝家之阳元<br /><br />&nbsp;&nbsp;&nbsp;&nbsp;也。”年十七，举本州秀才。刺史竟陵王子良开西邸延英俊，亦预焉。辟议<br /><br />&nbsp;&nbsp;&nbsp;&nbsp;曹从事参军、庐陵王法曹行参军。天监初，为右军安成王外兵参军，转主簿。<br /><br />&nbsp;&nbsp;&nbsp;&nbsp;与乐安任P友善，为《感知己赋》以赠P，P因此名以报之曰：“信伟<br /><br />&nbsp;&nbsp;&nbsp;&nbsp;人之世笃，本侯服于陆乡。缅风流与道素，袭衮衣与绣裳。还伊人而世载，并三<br /><br />&nbsp;&nbsp;&nbsp;&nbsp;骏而龙光。过龙津而一息，望凤条而曾翔。彼白玉之虽洁，此幽兰之信芳。思在<br /><br />&nbsp;&nbsp;&nbsp;&nbsp;物而取譬，非斗斛之能量。匹耸峙于东岳，比凝厉于秋霜。不一饭以妄过，每三<br /><br />&nbsp;&nbsp;&nbsp;&nbsp;钱以投渭。匪蒙袂之敢嗟，岂沟壑之能衣。既蕴藉其有余，又淡然而无味。得意<br /><br />&nbsp;&nbsp;&nbsp;&nbsp;同乎卷怀，违方似乎仗气。类平叔而靡雕，似子云之不朴。冠众善而贻操，综群<br /><br />&nbsp;&nbsp;&nbsp;&nbsp;言而名学。折高、戴于后台，异邹、颜乎董幄。采三《诗》于河间，访九师于淮<br /><br />&nbsp;&nbsp;&nbsp;&nbsp;曲。术兼口传之书，艺广铿锵之乐。时坐睡而梁悬，裁枝梧而锥握。既文过而意<br /><br />&nbsp;&nbsp;&nbsp;&nbsp;深，又理胜而辞缛。咨余生之荏苒，迫岁暮而伤情。测徂阴于堂下，听鸣钟于洛<br /><br />&nbsp;&nbsp;&nbsp;&nbsp;城。唯忘年之陆子，定一遇于班荆。余获田苏之价，尔得海上之名。信落魄而无<br /><br />&nbsp;&nbsp;&nbsp;&nbsp;产，终长对于短生。饥虚表于徐步，逃责显于疾行。子比我于叔则，又方余于耀<br /><br />&nbsp;&nbsp;&nbsp;&nbsp;卿。心照情交，流言靡惑。万类暗求，千里悬得。言象可废，蹄筌自默。居非连<br /><br />&nbsp;&nbsp;&nbsp;&nbsp;栋，行则同车。冬日不足，夏日靡余。肴核非饵，丝竹岂娱。我未舍驾，子已回<br /><br />&nbsp;&nbsp;&nbsp;&nbsp;舆。中饭相顾，怅然动色。邦壤既殊，离会莫测。存异山阳之居，没非要离之侧。<br /><br />&nbsp;&nbsp;&nbsp;&nbsp;似胶投漆中，离娄岂能识。”其为士友所重如此。<br /><br />&nbsp;&nbsp;&nbsp;&nbsp;迁骠骑临川王东曹掾。是时礼乐制度，多所创革，高祖雅爱才，乃敕撰<br /><br />&nbsp;&nbsp;&nbsp;&nbsp;《新漏刻铭》，其文甚美。迁太子中舍人，管东宫书记。又诏为《石阙铭记》。<br /><br />&nbsp;&nbsp;&nbsp;&nbsp;奏之。敕曰：“太子中舍人陆所制《石阙铭》，辞义典雅，足为佳作。昔虞<br /><br />&nbsp;&nbsp;&nbsp;&nbsp;丘辨物，邯郸献赋，赏以金帛，前史美谈，可赐绢三十匹。”迁太子庶子、国子<br /><br />&nbsp;&nbsp;&nbsp;&nbsp;博士，母忧去职。服阕，为中书侍郎，给事黄门侍郎，扬州别驾从事史，以疾陈<br /><br />&nbsp;&nbsp;&nbsp;&nbsp;解。迁鸿胪卿，入为吏部郎，参选事。出为云麾晋安王长史、寻阳太守、行江州<br /><br />&nbsp;&nbsp;&nbsp;&nbsp;府州事。以公事免，左迁中书侍郎、司徒司马、太子中庶子、廷尉卿。又为中庶<br /><br />&nbsp;&nbsp;&nbsp;&nbsp;子，加给事中、扬州大中正。复除国子博士、中庶子、中正并如故。守太常卿，<br /><br />&nbsp;&nbsp;&nbsp;&nbsp;中正如故。普通七年，卒，年五十七。文集二十卷，行于世。<br /><br />&nbsp;&nbsp;&nbsp;&nbsp;第四子缵，早慧，十岁通经，为童子奉车郎，卒。<br /><br />&nbsp;&nbsp;&nbsp;&nbsp;到洽，字茂氵公，彭城武原人也。宋骠骑将军彦之曾孙。祖仲度，骠骑江夏<br /><br />&nbsp;&nbsp;&nbsp;&nbsp;王从事中郎。父坦，齐中书郎。洽年十八，为南徐州迎西曹行事。洽少知名，清<br /><br />&nbsp;&nbsp;&nbsp;&nbsp;警有才学士行。谢I文章盛于一时，见洽深相赏好，日引与谈论。每谓洽曰：<br /><br />&nbsp;&nbsp;&nbsp;&nbsp;“君非直名人，乃亦兼资文武。”I后为吏部，洽去职，I欲荐之，洽睹世方乱，<br /><br />&nbsp;&nbsp;&nbsp;&nbsp;深相拒绝。除晋安王国左常侍，不就。遂筑室岩阿，幽居者积岁。乐安任P有知<br /><br />&nbsp;&nbsp;&nbsp;&nbsp;人之鉴，与洽兄沼、溉并善。尝访洽于田舍，见之叹曰：“此子日下无双。”遂<br /><br />&nbsp;&nbsp;&nbsp;&nbsp;申拜亲之礼。<br /><br />&nbsp;&nbsp;&nbsp;&nbsp;天监初，沼、溉俱蒙擢用，洽尤见知赏，从弟沆亦相与齐名。高祖问待诏丘<br /><br />&nbsp;&nbsp;&nbsp;&nbsp;迟曰：“到洽何如沆、溉？”迟对曰：“正清过于沆，文章不减溉；加以清言，<br /><br />&nbsp;&nbsp;&nbsp;&nbsp;殆将难及。”即召为太子舍人。御华光殿，诏洽及沆、萧琛、任P侍宴，赋二十<br /><br />&nbsp;&nbsp;&nbsp;&nbsp;韵诗，以洽辞为工，赐绢二十匹。高祖谓P曰：“诸到可谓才子。”P对曰：<br /><br />&nbsp;&nbsp;&nbsp;&nbsp;“臣常窃议，宋得其武，梁得其文。”<br /><br />&nbsp;&nbsp;&nbsp;&nbsp;二年，迁司徒主簿，直待诏省，敕使抄甲部书。五年，迁尚书殿中郎。洽兄<br /><br />&nbsp;&nbsp;&nbsp;&nbsp;弟群从，递居此职，时人荣之。七年，迁太子中舍人，与庶子陆对掌东宫管<br /><br />&nbsp;&nbsp;&nbsp;&nbsp;记。俄为侍读，侍读省仍置学士二人，洽复充其选。九年，迁国子博士，奉敕撰<br /><br />&nbsp;&nbsp;&nbsp;&nbsp;《太学碑》。十二年，出为临川内史，在郡称职。十四年，入为太子家令，迁给<br /><br />&nbsp;&nbsp;&nbsp;&nbsp;事黄门侍郎，兼国子博士。十六年，行太子中庶子。普通元年，以本官领博士。<br /><br />&nbsp;&nbsp;&nbsp;&nbsp;顷之，入为尚书吏部郎，请托一无所行。俄迁员外散骑常侍，复领博士，母忧去<br /><br />&nbsp;&nbsp;&nbsp;&nbsp;职。五年，复为太子中庶子，领步兵校尉，未拜，仍迁给事黄门侍郎，领尚书左<br /><br />&nbsp;&nbsp;&nbsp;&nbsp;丞。准绳不避贵戚，尚书省贿赂莫敢通。时銮舆欲亲戎，军国容礼，多自洽出。<br /><br />&nbsp;&nbsp;&nbsp;&nbsp;六年，迁御史中丞，弹纠无所顾望，号为劲直，当时肃清。以公事左降，犹居职。<br /><br />&nbsp;&nbsp;&nbsp;&nbsp;旧制，中丞不得入尚书下舍，洽兄溉为左民尚书，洽引服亲不应有碍，刺省详决。<br /><br />&nbsp;&nbsp;&nbsp;&nbsp;左丞萧子云议许入溉省，亦以其兄弟素笃，不能相别也。七年，出为贞威将军、<br /><br />&nbsp;&nbsp;&nbsp;&nbsp;云麾长史、寻阳太守。大通元年，卒于郡，时年五十一。赠侍中。谥曰理子。昭<br /><br />&nbsp;&nbsp;&nbsp;&nbsp;明太子与晋安王纲令曰：“明北兖、到长史遂相系凋落，伤怛悲惋，不能已已。<br /><br />&nbsp;&nbsp;&nbsp;&nbsp;去岁陆太常殂殁，今兹二贤长谢。陆生资忠履贞，冰清玉洁，文该四始，学遍九<br /><br />&nbsp;&nbsp;&nbsp;&nbsp;流，高情胜气，贞然直上。明公儒学稽古，淳厚笃诚，立身行道，始终如一，傥<br /><br />&nbsp;&nbsp;&nbsp;&nbsp;值夫子，必升孔堂。到子风神开爽，文义可观，当官莅事，介然无私。皆海内之<br /><br />&nbsp;&nbsp;&nbsp;&nbsp;俊V，东序之秘宝。此之嗟惜，更复何论。但游处周旋，并淹岁序，造膝忠规，<br /><br />&nbsp;&nbsp;&nbsp;&nbsp;岂可胜说，幸免o悔，实二三子之力也。谈对如昨，音言在耳，零落相仍，皆成<br /><br />&nbsp;&nbsp;&nbsp;&nbsp;异物，每一念至，何时可言。天下之宝，理当恻怆。近张新安又致故，其人文笔<br /><br />&nbsp;&nbsp;&nbsp;&nbsp;弘雅，亦足嗟惜，随弟府朝，东西日久，尤当伤怀也。比人物零落，特可伤惋，<br /><br />&nbsp;&nbsp;&nbsp;&nbsp;属有今信，乃复及之。”<br /><br />&nbsp;&nbsp;&nbsp;&nbsp;洽文集行于世。子伯淮、仲举。<br /><br />&nbsp;&nbsp;&nbsp;&nbsp;明山宾，字孝若，平原鬲人也。父僧绍，隐居不仕，宋末国子博士征，不就。<br /><br />&nbsp;&nbsp;&nbsp;&nbsp;山宾七岁能言名理，十三博通经传，居丧尽礼。服阕，州辟从事史。起家奉朝请。<br /><br />&nbsp;&nbsp;&nbsp;&nbsp;兄仲璋婴痼疾，家道屡空，山宾乃行干禄。齐始安王萧遥光引为抚军行参军，后<br /><br />&nbsp;&nbsp;&nbsp;&nbsp;为广阳令，顷之去官。义师至，高祖引为相府田曹参军。梁台建，为尚书驾部郎，<br /><br />&nbsp;&nbsp;&nbsp;&nbsp;迁治书侍御史，右军记室参军，掌治吉礼。时初置《五经》博士，山宾首膺其选。<br /><br />&nbsp;&nbsp;&nbsp;&nbsp;迁北中郎谘议参军，侍皇太子读。累迁中书侍郎、国子博士、太子率更令、中庶<br /><br />&nbsp;&nbsp;&nbsp;&nbsp;子，博士如故。天监十五年，出为持节、督缘淮诸军事、征远将军、北兖州刺史。<br /><br />&nbsp;&nbsp;&nbsp;&nbsp;普通二年，征为太子右卫率，加给事中，迁御史中丞。以公事左迁黄门侍郎、司<br /><br />&nbsp;&nbsp;&nbsp;&nbsp;农卿。四年，迁散骑常侍，领青、冀二州大中正。东宫新置学士，又以山宾居之，<br /><br />&nbsp;&nbsp;&nbsp;&nbsp;俄以本官兼国子祭酒。<br /><br />&nbsp;&nbsp;&nbsp;&nbsp;初，山宾在州，所部平陆县不稔，启出仓米以赡人。后刺史检州曹，失簿书，<br /><br />&nbsp;&nbsp;&nbsp;&nbsp;以山宾为耗阙，有司追责，籍其宅入官，山宾默不自理，更市地造宅。昭明太子<br /><br />&nbsp;&nbsp;&nbsp;&nbsp;闻筑室不就，有令曰：“明祭酒虽出抚大藩，拥旄推毂，珥金拖紫，而恒事屡空。<br /><br />&nbsp;&nbsp;&nbsp;&nbsp;闻构宇未成，今送薄助。”并贻诗曰：“平仲古称奇，夷吾昔檀美。令则挺伊贤，<br /><br />&nbsp;&nbsp;&nbsp;&nbsp;东秦固多士。筑室非道傍，置宅归仁里。庚桑方有系，原生今易拟。必来三径人，<br /><br />&nbsp;&nbsp;&nbsp;&nbsp;将招《五经》士。”<br /><br />&nbsp;&nbsp;&nbsp;&nbsp;山宾性笃实，家中尝乏用，货所乘牛。既售受钱，乃谓买主曰：“此牛经患<br /><br />&nbsp;&nbsp;&nbsp;&nbsp;漏蹄，治差已久，恐后脱发，无容不相语。”买主遽追取钱。处士阮孝绪闻之，<br /><br />&nbsp;&nbsp;&nbsp;&nbsp;叹曰：“此言足使还淳反朴，激薄停浇矣。”<br /><br />&nbsp;&nbsp;&nbsp;&nbsp;五年，又为国子博士，常侍、中正如故。其年以本官假节，权摄北兖州事。<br /><br />&nbsp;&nbsp;&nbsp;&nbsp;大通元年，卒，时年八十五。诏赠侍中、信威将军。谥曰质子。昭明太子为举哀，<br /><br />&nbsp;&nbsp;&nbsp;&nbsp;赙钱十万，布百匹，并使舍人王J监护丧事。又与前司徒左长史殷芸令曰：“北<br /><br />&nbsp;&nbsp;&nbsp;&nbsp;兖信至，明常侍遂至殒逝，闻之伤怛。此贤儒术该通，志用稽古，温厚淳和，伦<br /><br />&nbsp;&nbsp;&nbsp;&nbsp;雅弘笃。授经以来，迄今二纪。若其上交不谄，造膝忠规，非显外迹，得之胸怀<br /><br />&nbsp;&nbsp;&nbsp;&nbsp;者，盖亦积矣。摄官连率，行当言归，不谓长往，眇成畴日。追忆谈绪，皆为悲<br /><br />&nbsp;&nbsp;&nbsp;&nbsp;端，往矣如何！昔经联事，理当酸怆也。”<br /><br />&nbsp;&nbsp;&nbsp;&nbsp;山宾累居学官，甚有训导之益，然性颇疏通，接于诸生，多所狎比，人皆爱<br /><br />&nbsp;&nbsp;&nbsp;&nbsp;之。所著《吉礼仪注》二百二十四卷，《礼仪》二十卷，《孝经丧礼服义》十五<br /><br />&nbsp;&nbsp;&nbsp;&nbsp;卷。<br /><br />&nbsp;&nbsp;&nbsp;&nbsp;子震，字兴道，亦传父业。历官太学博士，太子舍人，尚书祠部郎，余姚令。<br /><br />&nbsp;&nbsp;&nbsp;&nbsp;殷钧，字季和，陈郡长平人也。晋太常融八世孙。父睿，有才辩，知名齐世，<br /><br />&nbsp;&nbsp;&nbsp;&nbsp;历官司徒从事中郎。睿妻王奂女。奂为雍州刺史、镇北将军，乃言于朝，以睿为<br /><br />&nbsp;&nbsp;&nbsp;&nbsp;镇北长史、河南太守。奂诛，睿并见害。钧时年九岁，以孝闻。及长，恬静简交<br /><br />&nbsp;&nbsp;&nbsp;&nbsp;游，好学有思理。善隶书，为当时楷法，南乡范云、乐安任P，并称赏之。高祖<br /><br />&nbsp;&nbsp;&nbsp;&nbsp;与睿少旧故，以女妻钧，即永兴公主也。<br /><br />&nbsp;&nbsp;&nbsp;&nbsp;天监初，拜驸马都尉，起家秘书郎、太子舍人、司徒主簿、秘书丞。钧在职，<br /><br />&nbsp;&nbsp;&nbsp;&nbsp;启校定秘阁四部书，更为目录。又受诏料检西省法书古迹，别为品目。迁骠骑从<br /><br />&nbsp;&nbsp;&nbsp;&nbsp;事中郎，中书郎、太子家令、掌东宫书记。顷之，迁给事黄门侍郎、中庶子、尚<br /><br />&nbsp;&nbsp;&nbsp;&nbsp;书吏部郎、司徒左长史，侍中。东宫置学士，复以钧为之。公事免。复为中庶子，<br /><br />&nbsp;&nbsp;&nbsp;&nbsp;领国子博士、左骁骑将军，博士如故。出为明威将军、临川内史。<br /><br />&nbsp;&nbsp;&nbsp;&nbsp;钧体羸多疾，闭阁卧治，而百姓化其德，劫盗皆奔出境。尝禽劫帅，不加考<br /><br />&nbsp;&nbsp;&nbsp;&nbsp;掠，但和言诮责。劫帅稽颡乞改过，钧便命遣之，后遂为善人。郡旧多山疟，更<br /><br />&nbsp;&nbsp;&nbsp;&nbsp;暑必动，自钧在任，郡境无复疟疾。母忧去职，居丧过礼，昭明太子忧之，手书<br /><br />&nbsp;&nbsp;&nbsp;&nbsp;诫喻曰：“知比诸德，哀顿为过，又所进殆无一溢，甚以酸耿。迥然一身，宗奠<br /><br />&nbsp;&nbsp;&nbsp;&nbsp;是寄，毁而灭性，圣教所不许。宜微自遣割，俯存礼制，Y粥果蔬，少加勉强。<br /><br />&nbsp;&nbsp;&nbsp;&nbsp;忧怀既深，指故有及，并令缪道臻口具。”钧答曰：“奉赐手令，并缪道臻宣旨，<br /><br />&nbsp;&nbsp;&nbsp;&nbsp;伏读感咽，肝心涂地。小人无情，动不及礼，但禀生@劣，假推年岁，罪戾所钟，<br /><br />&nbsp;&nbsp;&nbsp;&nbsp;复加横疾。顷者绵微，守尽晷漏，目乱玄黄，心迷哀乐，惟救危苦，未能以远理<br /><br />&nbsp;&nbsp;&nbsp;&nbsp;自制。姜桂之滋，实闻前典，不避粱肉，复忝今慈，臣亦何人，降此忧愍。谨当<br /><br />&nbsp;&nbsp;&nbsp;&nbsp;循复圣言，思自补续，如脱申延，实由亭造。”服阕，迁五兵尚书，犹以顿瘵经<br /><br />&nbsp;&nbsp;&nbsp;&nbsp;时，不堪拜受，乃更授散骑常侍、领步兵校尉，侍东宫。寻改领中庶子。昭明太<br /><br />&nbsp;&nbsp;&nbsp;&nbsp;子薨，官属罢，又领右游击，除国子祭酒，常侍如故。中大通四年，卒，时年四<br /><br />&nbsp;&nbsp;&nbsp;&nbsp;十九。谥曰贞子。二子：构，渥。<br /><br />&nbsp;&nbsp;&nbsp;&nbsp;陆襄，字师卿，吴郡吴人也。父闲，齐始安王遥光扬州治中。永元末，遥光<br /><br />&nbsp;&nbsp;&nbsp;&nbsp;据东府作乱，或劝闲去之。闲曰：“吾为人吏，何所逃死。”台军攻陷城，闲见<br /><br />&nbsp;&nbsp;&nbsp;&nbsp;执，将刑，第二子绛求代死，不获，遂以身蔽刃，刑者俱害之。襄痛父兄之酷，<br /><br />&nbsp;&nbsp;&nbsp;&nbsp;丧过于礼，服释后犹若居忧。<br /><br />&nbsp;&nbsp;&nbsp;&nbsp;天监三年，都官尚书范岫表荐襄，起家擢拜著作佐郎，除永宁令。秩满，累<br /><br />&nbsp;&nbsp;&nbsp;&nbsp;迁司空临川王法曹，外兵，轻车庐陵王记室参军。昭明太子闻襄业行，启高祖引<br /><br />&nbsp;&nbsp;&nbsp;&nbsp;与游处，除太子洗马，迁中舍人，并掌管记。出为扬州治中，襄父终此官，固辞<br /><br />&nbsp;&nbsp;&nbsp;&nbsp;职，高祖不许，听与府司马换廨居之。昭明太子敬耆老，襄母年将八十，与萧琛、<br /><br />&nbsp;&nbsp;&nbsp;&nbsp;傅昭、陆杲每月常遣存问，加赐珍羞衣服。襄母尝卒患心痛，医方须三升粟浆，<br /><br />&nbsp;&nbsp;&nbsp;&nbsp;是时冬月，日又逼暮，求索无所。忽有老人诣门货浆，量如方剂，始欲酬直，无<br /><br />&nbsp;&nbsp;&nbsp;&nbsp;何失之，时以襄孝感所致也。累迁国子博士，太子家令，复掌管记，母忧去职。<br /><br />&nbsp;&nbsp;&nbsp;&nbsp;襄年已五十，毁顿过礼，太子忧之，日遣使诫喻。服阕，除太子中庶子，复掌管<br /><br />&nbsp;&nbsp;&nbsp;&nbsp;记。中大通三年，昭明太子薨，官属罢，妃蔡氏别居金华宫，以襄为中散大夫、<br /><br />&nbsp;&nbsp;&nbsp;&nbsp;领步兵校尉、金华宫家令、知金华宫事。<br /><br />&nbsp;&nbsp;&nbsp;&nbsp;七年，出为鄱阳内史。先是，郡民鲜于琛服食修道法，尝入山采药，拾得五<br /><br />&nbsp;&nbsp;&nbsp;&nbsp;色幡g，又于地中得石玺，窃怪之。琛先与妻别室，望琛所处，常有异气，益<br /><br />&nbsp;&nbsp;&nbsp;&nbsp;以为神。大同元年，遂结其门徒，杀广晋令王筠，号上愿元年，署置官属。其党<br /><br />&nbsp;&nbsp;&nbsp;&nbsp;转相诳惑，有众万余人。将出攻郡，襄先已帅民吏修城隍，为备御，及贼至，连<br /><br />&nbsp;&nbsp;&nbsp;&nbsp;战破之，生获琛，余众逃散。时邻郡豫章、安成等守宰，案治党与，因求贿货，<br /><br />&nbsp;&nbsp;&nbsp;&nbsp;皆不得其实，或有善人尽室离祸，惟襄郡部枉直无滥。民作歌曰：“鲜于平后善<br /><br />&nbsp;&nbsp;&nbsp;&nbsp;恶分，民无枉死，赖有陆君。”又有彭李二家，先因忿争，遂相诬告，襄引入内<br /><br />&nbsp;&nbsp;&nbsp;&nbsp;室，不加责诮，但和言解喻之，二人感恩，深自咎悔。乃为设酒食，令其尽欢，<br /><br />&nbsp;&nbsp;&nbsp;&nbsp;酒罢，同载而还，因相亲厚。民又歌曰：“陆君政，无怨家，斗既罢，仇共车。”<br /><br />&nbsp;&nbsp;&nbsp;&nbsp;在政六年，郡中大治，民李等四百二十人诣阙拜表，陈襄德化，求于郡立碑，<br /><br />&nbsp;&nbsp;&nbsp;&nbsp;降敕许之。又表乞留襄，襄固求还，征为吏部郎，迁秘书监，领扬州大中正。太<br /><br />&nbsp;&nbsp;&nbsp;&nbsp;清元年，迁度支尚书，中正如故。<br /><br />&nbsp;&nbsp;&nbsp;&nbsp;二年，侯景举兵围宫城，以襄直侍中省。三年三月，城陷，襄逃还吴。贼寻<br /><br />&nbsp;&nbsp;&nbsp;&nbsp;寇东境，没吴郡。景将宋子仙进攻钱塘，会海盐人陆黯举义，有众数千人，夜出<br /><br />&nbsp;&nbsp;&nbsp;&nbsp;袭郡，杀伪太守苏单于，推襄行郡事。时淮南太守文成侯萧宁逃贼入吴，襄遣迎<br /><br />&nbsp;&nbsp;&nbsp;&nbsp;宁为盟主，遣黯及兄子映公帅众拒子仙。子仙闻兵起，乃退还，与黯等战于松江，<br /><br />&nbsp;&nbsp;&nbsp;&nbsp;黯败走，吴下军闻之，亦各奔散。襄匿于墓下，一夜忧愤卒，时年七十。<br /><br />&nbsp;&nbsp;&nbsp;&nbsp;襄弱冠遭家祸，终身蔬食布衣，不听音乐，口不言杀害五十许年。侯景平，<br /><br />&nbsp;&nbsp;&nbsp;&nbsp;世祖追赠侍中、云麾将军。以建义功，追封余干县侯，邑五百户。<br /><br />&nbsp;&nbsp;&nbsp;&nbsp;陈吏部尚书姚察曰：陆博涉文理，到洽匪躬贞劲，明山宾儒雅笃实，殷<br /><br />&nbsp;&nbsp;&nbsp;&nbsp;钧静素恬和，陆襄淳深孝性，虽任遇有异，皆列于名臣矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184492);">加入书签</a><a
                        href="184466.html">上一页</a>&larr;<a href="index.html">返回列表</a>&rarr;<a
                            href="184517.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184466.html"; var next_page = "184517.html"; var index_page = "index.html"; var sortid = "9"; var article_id = "729"; var chapter_id = "184492"; var articlename = "梁书"; var chaptername = " 卷二十七 列传第二十一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>