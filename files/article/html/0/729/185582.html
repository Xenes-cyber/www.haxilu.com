<!DOCTYPE html>
<html>
<head>
<meta charset="gbk" />
<title>梁书- 卷五十四 列传第四十八-在线阅读-哈西文学网</title>
<meta name="keywords" content="姚思廉，梁书， 卷五十四 列传第四十八全文， 卷五十四 列传第四十八在线阅读 哈西文学网" />
<meta name="description" content="哈西文学网提供姚思廉的梁书  卷五十四 列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185582.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185582.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十四 列传第四十八</h1>
            <div class="link xb">
                <a href="185549.html">上一页</a>&larr;<a href="index.html">返回列表</a>&rarr;<a
                    href="185619.html">下一页</a></div>			
            <div id="BookText">&nbsp;&nbsp;&nbsp;&nbsp;◎诸夷<br /><br />&nbsp;&nbsp;&nbsp;&nbsp;△海南诸国东夷西北诸戎<br /><br />&nbsp;&nbsp;&nbsp;&nbsp;海南诸国，大抵在交州南及西南大海洲上，相去近者三五千里，远者二三万<br /><br />&nbsp;&nbsp;&nbsp;&nbsp;里，其西与西域诸国接。汉元鼎中，遣伏波将军路博德开百越，置日南郡。其徼<br /><br />&nbsp;&nbsp;&nbsp;&nbsp;外诸国，自武帝以来皆朝贡。后汉桓帝世，大秦、天竺皆由此道遣使贡献。及吴<br /><br />&nbsp;&nbsp;&nbsp;&nbsp;孙权时，遣宣化从事朱应、中郎康泰通焉。其所经及传闻，则有百数十国，因立<br /><br />&nbsp;&nbsp;&nbsp;&nbsp;记传。晋代通中国者盖鲜，故不载史官。及宋、齐，至者有十余国，始为之传。<br /><br />&nbsp;&nbsp;&nbsp;&nbsp;自梁革运，其奉正朔，修贡职，航海岁至，逾于前代矣。今采其风俗粗著者，缀<br /><br />&nbsp;&nbsp;&nbsp;&nbsp;为《海南传》云。<br /><br />&nbsp;&nbsp;&nbsp;&nbsp;林邑国者，本汉日南郡象林县，古越裳之界也。伏波将军马援开汉南境，置<br /><br />&nbsp;&nbsp;&nbsp;&nbsp;此县。其地纵广可六百里，城去海百二十里，去日南界四百余里，北接九德郡。<br /><br />&nbsp;&nbsp;&nbsp;&nbsp;其南界，水步道二百余里，有西国夷亦称王，马援植两铜柱表汉界处也。其国有<br /><br />&nbsp;&nbsp;&nbsp;&nbsp;金山，石皆赤色，其中生金。金夜则出飞，状如萤火。又出玳瑁、贝齿、吉贝、<br /><br />&nbsp;&nbsp;&nbsp;&nbsp;沉木香。吉贝者，树名也，其华成时如鹅毳，抽其绪纺之以作布，洁白与a布不<br /><br />&nbsp;&nbsp;&nbsp;&nbsp;殊，亦染成五色，织为斑布也。沉木者，土人斫断之，积以岁年，朽烂而心节独<br /><br />&nbsp;&nbsp;&nbsp;&nbsp;在，置水中则沉，故名曰沉香。次不沉不浮者，曰香也。<br /><br />&nbsp;&nbsp;&nbsp;&nbsp;汉末大乱，功曹区达，杀县令自立为王。传数世，其后王无嗣，立外甥范熊。<br /><br />&nbsp;&nbsp;&nbsp;&nbsp;熊死，子逸嗣。晋成帝咸康三年，逸死，奴文篡立。文本日南西卷县夷帅范稚家<br /><br />&nbsp;&nbsp;&nbsp;&nbsp;奴，常牧牛于山涧，得鳢鱼二头，化而为铁，因以铸刀。铸成，文向石而咒曰：<br /><br />&nbsp;&nbsp;&nbsp;&nbsp;“若斫石破者，文当王此国。”因举刀斫石，如断刍藁，文心独异之。范稚常使<br /><br />&nbsp;&nbsp;&nbsp;&nbsp;之商贾至林邑，因教林邑王作宫室及兵车器械，王宠任之。后乃谗王诸子，各奔<br /><br />&nbsp;&nbsp;&nbsp;&nbsp;余国。及王死无嗣，文伪于邻国迓王子，置毒于浆中而杀之，遂胁国人自立。举<br /><br />&nbsp;&nbsp;&nbsp;&nbsp;兵攻旁小国，皆吞灭之，有众四五万人。<br /><br />&nbsp;&nbsp;&nbsp;&nbsp;时交州刺史姜庄使所亲韩戢、谢稚，前后监日南郡，并贪残，诸国患之。穆<br /><br />&nbsp;&nbsp;&nbsp;&nbsp;帝永和三年，台遣夏侯览为太守，侵刻尤甚。林邑先无田土，贪日南地肥沃，常<br /><br />&nbsp;&nbsp;&nbsp;&nbsp;欲略有之，至是，因民之怨，遂举兵袭日南，杀览，以其尸祭天。留日南三年，<br /><br />&nbsp;&nbsp;&nbsp;&nbsp;乃还林邑。交州刺史朱藩后遣督护刘雄戍日南，文复屠灭之。进寇九德郡，残害<br /><br />&nbsp;&nbsp;&nbsp;&nbsp;吏民。遣使告藩，愿以日南北境横山为界，藩不许，又遣督护陶缓、李衢讨之。<br /><br />&nbsp;&nbsp;&nbsp;&nbsp;文归林邑，寻复屯日南。五年，文死，子佛立，犹屯日南。征西将军桓温遣督护<br /><br />&nbsp;&nbsp;&nbsp;&nbsp;滕、九真太守灌邃帅交、广州兵讨之，佛婴城固守。邃令盛兵于前，邃帅劲<br /><br />&nbsp;&nbsp;&nbsp;&nbsp;卒七百人，自后逾垒而入，佛众惊溃奔走，邃追至林邑，佛乃请降。哀帝升平初，<br /><br />&nbsp;&nbsp;&nbsp;&nbsp;复为寇暴，刺史温放之讨破之。安帝隆安三年，佛孙须达复寇日南，执太守炅源，<br /><br />&nbsp;&nbsp;&nbsp;&nbsp;又进寇九德，执太守曹炳。交趾太守杜瑗遣都护邓逸等击破之，即以瑗为刺史。<br /><br />&nbsp;&nbsp;&nbsp;&nbsp;义熙三年，须达复寇日南，杀长史，瑗遣海逻督护阮斐讨破之，斩获甚众。九年，<br /><br />&nbsp;&nbsp;&nbsp;&nbsp;须达复寇九真，行郡事杜慧期与战，斩其息交龙王甄知及其将范健等，生俘须达<br /><br />&nbsp;&nbsp;&nbsp;&nbsp;息冉阝能，及虏获百余人。自瑗卒后，林邑无岁不寇日南、九德诸郡，杀荡甚多，<br /><br />&nbsp;&nbsp;&nbsp;&nbsp;交州遂致虚弱。<br /><br />&nbsp;&nbsp;&nbsp;&nbsp;须达死，子敌真立，其弟敌铠携母出奔。敌真追恨不能容其母弟，舍国而之<br /><br />&nbsp;&nbsp;&nbsp;&nbsp;天竺，禅位于其甥，国相藏k固谏不从。其甥既立而杀藏k，藏k子又攻杀之，<br /><br />&nbsp;&nbsp;&nbsp;&nbsp;而立敌铠同母异父之弟曰文敌。文敌后为扶南王子当根纯所杀，大臣范诸农平其<br /><br />&nbsp;&nbsp;&nbsp;&nbsp;乱，而自立为王。诸农死，子阳迈立。宋永初二年，遣使贡献，以阳迈为林邑王。<br /><br />&nbsp;&nbsp;&nbsp;&nbsp;阳迈死，子咄立，慕其父，复曰阳迈。<br /><br />&nbsp;&nbsp;&nbsp;&nbsp;其国俗：居处为阁，名曰于兰，门户皆北向；书树叶为纸；男女皆以横幅吉<br /><br />&nbsp;&nbsp;&nbsp;&nbsp;贝绕腰以下，谓之干漫，亦曰都缦；穿耳贯小I；贵者著革屣，贱者跣行。自林<br /><br />&nbsp;&nbsp;&nbsp;&nbsp;邑、扶南以南诸国皆然也。其王著法服，加璎珞，如佛像之饰。出则乘象，吹螺<br /><br />&nbsp;&nbsp;&nbsp;&nbsp;击鼓，罩吉贝伞，以吉贝为幡旗。国不设刑法，有罪者使象踏杀之。其大姓号婆<br /><br />&nbsp;&nbsp;&nbsp;&nbsp;罗门。嫁娶必用八月，女先求男，由贱男而贵女也。同姓还相婚姻，使婆罗门引<br /><br />&nbsp;&nbsp;&nbsp;&nbsp;婿见妇，握手相付，咒曰“吉利吉利”，以为成礼。死者焚之中野，谓之火葬。<br /><br />&nbsp;&nbsp;&nbsp;&nbsp;其寡妇孤居，散发至老。国王事尼乾道，铸金银人像，大十围。<br /><br />&nbsp;&nbsp;&nbsp;&nbsp;元嘉初，阳迈侵暴日南、九德诸郡，交州刺史杜弘文建牙欲讨之，闻有代乃<br /><br />&nbsp;&nbsp;&nbsp;&nbsp;止。八年，又寇九德郡，入四会浦口，交州刺史阮弥之遣队主相道生帅兵赴讨，<br /><br />&nbsp;&nbsp;&nbsp;&nbsp;攻区栗城不克，乃引还。尔后频年遣使贡献，而寇盗不已。二十三年，使交州刺<br /><br />&nbsp;&nbsp;&nbsp;&nbsp;史檀和之、振武将军宗悫伐之。和之遣司马萧景宪为前锋，阳迈闻之惧，欲输金<br /><br />&nbsp;&nbsp;&nbsp;&nbsp;一万斤，银十万斤，还所略日南民户，其大臣疑达谏止之，乃遣大帅范扶龙戍<br /><br />&nbsp;&nbsp;&nbsp;&nbsp;其北界区栗城。景宪攻城，克之，斩扶龙首，获金银杂物，不可胜计。乘胜径进，<br /><br />&nbsp;&nbsp;&nbsp;&nbsp;即克林邑。阳迈父子并挺身逃奔。获其珍异，皆是未名之宝。又销其金人，得黄<br /><br />&nbsp;&nbsp;&nbsp;&nbsp;金数十万斤。和之后病死，见胡神为祟。<br /><br />&nbsp;&nbsp;&nbsp;&nbsp;孝武建元、大明中，林邑王范神成累遣长史奉表贡献。明帝泰豫元年，又遣<br /><br />&nbsp;&nbsp;&nbsp;&nbsp;使献方物。齐永明中，范文赞累遣使贡献。天监九年，文赞子天凯奉献白猴，诏<br /><br />&nbsp;&nbsp;&nbsp;&nbsp;曰：“林邑王范天凯介在海表，乃心款至，远修职贡，良有可嘉。宜班爵号，被<br /><br />&nbsp;&nbsp;&nbsp;&nbsp;以荣泽。可持节、督缘海诸军事、威南将军、林邑王。”十年、十三年，天凯累<br /><br />&nbsp;&nbsp;&nbsp;&nbsp;遣使献方物。俄而病死，子弼毳跋摩立，奉表贡献。普通七年，王高式胜铠遣使<br /><br />&nbsp;&nbsp;&nbsp;&nbsp;献方物，诏以为持节、督缘海诸军事、绥南将军、林邑王。大通元年，又遣使贡<br /><br />&nbsp;&nbsp;&nbsp;&nbsp;献。中大通二年，行林邑王高式律B罗跋摩遣使贡献，诏以为持节、督缘海诸军<br /><br />&nbsp;&nbsp;&nbsp;&nbsp;事、绥南将军、林邑王。六年，又遣使献方物。<br /><br />&nbsp;&nbsp;&nbsp;&nbsp;扶南国，在日南郡之南海西大湾中，去日南可七千里，在林邑西南三千余里。<br /><br />&nbsp;&nbsp;&nbsp;&nbsp;城去海五百里。有大江广十里，西北流，东入于海。其国轮广三千余里，土地<br /><br />&nbsp;&nbsp;&nbsp;&nbsp;下而平博，气候风俗大较与林邑同。出金、银、铜、锡、沉木香、象牙、孔翠、<br /><br />&nbsp;&nbsp;&nbsp;&nbsp;五色鹦鹉。<br /><br />&nbsp;&nbsp;&nbsp;&nbsp;其南界三千余里有顿逊国，在海崎上，地方千里，城去海十里。有五王，并<br /><br />&nbsp;&nbsp;&nbsp;&nbsp;羁属扶南。顿逊之东界通交州，其西界接天竺、安息徼外诸国，往还交市。所以<br /><br />&nbsp;&nbsp;&nbsp;&nbsp;然者，顿逊回入海中千余里，涨海无崖岸，船舶未曾得径过也。其市，东西交会，<br /><br />&nbsp;&nbsp;&nbsp;&nbsp;日有万余人。珍物宝货，无所不有。又有酒树，似安石榴，采其花汁停瓮中，数<br /><br />&nbsp;&nbsp;&nbsp;&nbsp;日成酒。<br /><br />&nbsp;&nbsp;&nbsp;&nbsp;顿逊之外，大海洲中，又有毗骞国，去扶南八千里。传其王身长丈二，头长<br /><br />&nbsp;&nbsp;&nbsp;&nbsp;三尺，自古来不死，莫知其年。王神圣，国中人善恶及将来事，王皆知之，是以<br /><br />&nbsp;&nbsp;&nbsp;&nbsp;无敢欺者。南方号曰长颈王。国俗，有室屋、衣服，啖粳米。其人言语，小异扶<br /><br />&nbsp;&nbsp;&nbsp;&nbsp;南。有山出金，金露生石上，无所限也。国法刑罪人，并于王前啖其肉。国内不<br /><br />&nbsp;&nbsp;&nbsp;&nbsp;受估客，有往者亦杀而啖之，是以商旅不敢至。王常楼居，不血食，不事鬼神。<br /><br />&nbsp;&nbsp;&nbsp;&nbsp;其子孙生死如常人，唯王不死。扶南王数遣使与书相报答，常遗扶南王纯金五十<br /><br />&nbsp;&nbsp;&nbsp;&nbsp;人食器，形如圆盘，又如瓦p，名为多罗，受五升，又如碗者，受一升。王亦<br /><br />&nbsp;&nbsp;&nbsp;&nbsp;能作天竺书，书可三千言，说其宿命所由，与佛经相似，并论善事。<br /><br />&nbsp;&nbsp;&nbsp;&nbsp;又传扶南东界即大涨海，海中有大洲，洲上有诸薄国，国东有马五洲。复东<br /><br />&nbsp;&nbsp;&nbsp;&nbsp;行涨海千余里，至自然大洲。其上有树生火中，洲左近人剥取其皮，纺绩作布，<br /><br />&nbsp;&nbsp;&nbsp;&nbsp;极得数尺以为手巾，与焦麻无异而色微青黑；若小垢矗则投火中，复更精洁。<br /><br />&nbsp;&nbsp;&nbsp;&nbsp;或作灯炷，用之不知尽。<br /><br />&nbsp;&nbsp;&nbsp;&nbsp;扶南国俗本裸体，文身被发，不制衣裳。以女人为王，号曰柳叶。年少壮健，<br /><br />&nbsp;&nbsp;&nbsp;&nbsp;有似男子。其南有徼国，有事鬼神者字混填，梦神赐之弓，乘贾人舶入海。混填<br /><br />&nbsp;&nbsp;&nbsp;&nbsp;晨起即诣庙，于神树下得弓，便依梦乘船入海，遂入扶南外邑。柳叶人众见舶至，<br /><br />&nbsp;&nbsp;&nbsp;&nbsp;欲取之，混填即张弓射其舶，穿度一面，矢及侍者，柳叶大惧，举众降混填。混<br /><br />&nbsp;&nbsp;&nbsp;&nbsp;填乃教柳叶穿布贯头，形不复露，遂治其国，纳柳叶为妻，生子分王七邑。其后<br /><br />&nbsp;&nbsp;&nbsp;&nbsp;王混盘况以诈力间诸邑，令相疑阻，因举兵攻并之，乃遣子孙中分治诸邑，号曰<br /><br />&nbsp;&nbsp;&nbsp;&nbsp;小王。<br /><br />&nbsp;&nbsp;&nbsp;&nbsp;盘况年九十余乃死，立中子盘盘，以国事委其大将范蔓。盘盘立三年死，国<br /><br />&nbsp;&nbsp;&nbsp;&nbsp;人共举蔓为王。蔓勇健有权略，复以兵威攻伐旁国，咸服属之，自号扶南大王。<br /><br />&nbsp;&nbsp;&nbsp;&nbsp;乃治作大船，穷涨海，攻屈都昆、九稚、典孙等十余国，开地五六千里。次当伐<br /><br />&nbsp;&nbsp;&nbsp;&nbsp;金邻国，蔓遇疾，遣太子金生代行。蔓姊子旃，时为二千人将，因篡蔓自立，遣<br /><br />&nbsp;&nbsp;&nbsp;&nbsp;人诈金生而杀之。蔓死时，有乳下儿名长，在民间，至年二十，乃结国中壮士袭<br /><br />&nbsp;&nbsp;&nbsp;&nbsp;杀旃，旃大将范寻又杀长而自立。更缮治国内，起观阁游戏之，朝旦中晡三四见<br /><br />&nbsp;&nbsp;&nbsp;&nbsp;客。民人以焦蔗龟鸟为礼。国法无牢狱。有罪者，先斋戒三日，乃烧斧极赤，令<br /><br />&nbsp;&nbsp;&nbsp;&nbsp;讼者捧行七步。又以金I、鸡卵投沸汤中，令探取之，若无实者，手即焦烂，有<br /><br />&nbsp;&nbsp;&nbsp;&nbsp;理者则不。又于城沟中养鳄鱼，门外圈猛兽，有罪者，辄以喂猛兽及鳄鱼，鱼兽<br /><br />&nbsp;&nbsp;&nbsp;&nbsp;不食为无罪，三日乃放之。鳄大者长二丈余，状如鼍，有四足，喙长六七尺，两<br /><br />&nbsp;&nbsp;&nbsp;&nbsp;边有齿，利如刀剑，常食鱼，遇得獐鹿及人亦啖之，苍梧以南及外国皆有之。<br /><br />&nbsp;&nbsp;&nbsp;&nbsp;吴时，遣中郎康泰、宣化从事朱应使于寻国，国人犹裸，唯妇人著贯头。泰、<br /><br />&nbsp;&nbsp;&nbsp;&nbsp;应谓曰：“国中实佳，但人亵露可怪耳。”寻始令国内男子著横幅。横幅，今干<br /><br />&nbsp;&nbsp;&nbsp;&nbsp;漫也。大家乃截锦为之，贫者乃用布。<br /><br />&nbsp;&nbsp;&nbsp;&nbsp;晋武帝太康中，寻始遣使贡献。穆帝升平元年，王竺旃檀奉表献驯象。诏曰：<br /><br />&nbsp;&nbsp;&nbsp;&nbsp;“此物劳费不少，驻令勿送。”其后王忄乔陈如，本天竺婆罗门也。有神语曰<br /><br />&nbsp;&nbsp;&nbsp;&nbsp;“应王扶南”，忄乔陈如心悦，南至盘盘，扶南人闻之，举国欣戴，迎而立焉。<br /><br />&nbsp;&nbsp;&nbsp;&nbsp;复改制度，用天竺法。<br /><br />&nbsp;&nbsp;&nbsp;&nbsp;忄乔陈如死，后王持梨B跋摩，宋文帝世奉表献方物。齐永明中，王^邪跋<br /><br />&nbsp;&nbsp;&nbsp;&nbsp;摩遣使贡献。<br /><br />&nbsp;&nbsp;&nbsp;&nbsp;天监二年，跋摩复遣使送珊瑚佛像，并献方物。诏曰：“扶南王忄乔陈如^<br /><br />&nbsp;&nbsp;&nbsp;&nbsp;邪跋摩，介居海表，世纂南服，厥诚远著，重译献o。宜蒙酬纳，班以荣号。可<br /><br />&nbsp;&nbsp;&nbsp;&nbsp;安南将军、扶南王。”<br /><br />&nbsp;&nbsp;&nbsp;&nbsp;今其国人皆丑黑，拳发。所居不穿井，数十家共一池引汲之。俗事天神，天<br /><br />&nbsp;&nbsp;&nbsp;&nbsp;神以铜为像，二面者四手，四面者八手，手各有所持，或小儿，或鸟兽，或日月。<br /><br />&nbsp;&nbsp;&nbsp;&nbsp;其王出入乘象，嫔侍亦然。王坐则偏踞翘膝，垂左膝至地，以白叠敷前，设金盆<br /><br />&nbsp;&nbsp;&nbsp;&nbsp;香炉于其上。国俗，居丧则剃除须发。死者有四葬：水葬则投之江流，火葬则焚<br /><br />&nbsp;&nbsp;&nbsp;&nbsp;为灰烬，土葬则瘗埋之，鸟葬则弃之中野。人性贪吝，无礼义，男女恣其奔随。<br /><br />&nbsp;&nbsp;&nbsp;&nbsp;十年、十三年，跋摩累遣使贡献。其年死，庶子留B跋摩杀其嫡弟自立。十<br /><br />&nbsp;&nbsp;&nbsp;&nbsp;六年，遣使竺当抱老奉表贡献。十八年，复遣使送天竺旃檀瑞像、婆罗树叶，并<br /><br />&nbsp;&nbsp;&nbsp;&nbsp;献火齐珠、郁金、苏合等香。普通元年、中大通二年、大同元年，累遣使瑞献方<br /><br />&nbsp;&nbsp;&nbsp;&nbsp;物。五年，复遣使献生犀。又言其国有佛发，长一丈二尺，诏遣沙门释云宝随使<br /><br />&nbsp;&nbsp;&nbsp;&nbsp;往迎之。<br /><br />&nbsp;&nbsp;&nbsp;&nbsp;先是，三年八月，高祖改造阿育王寺塔，出旧塔下舍利及佛爪发。发青绀色，<br /><br />&nbsp;&nbsp;&nbsp;&nbsp;众僧以手伸之，随手长短，放之则旋屈为蠡形。案《僧伽经》云：“佛发青而细，<br /><br />&nbsp;&nbsp;&nbsp;&nbsp;犹如藕茎丝。”《佛三昧经》云：“我昔在宫沐头，以尺量发，长一丈二尺，放<br /><br />&nbsp;&nbsp;&nbsp;&nbsp;已右旋，还成蠡文。”则与高祖所得同也。阿育王即铁轮王，王阎浮提，一天下，<br /><br />&nbsp;&nbsp;&nbsp;&nbsp;佛灭度后，一日一夜，役鬼神造八万四千塔，此即其一也。吴时有尼居其地，为<br /><br />&nbsp;&nbsp;&nbsp;&nbsp;小精舍，孙D寻毁除之，塔亦同泯。吴平后，诸道人复于旧处建立焉。晋中宗<br /><br />&nbsp;&nbsp;&nbsp;&nbsp;初渡江，更修饰之。至简文咸安中，使沙门安法师程造小塔，未及成而亡，弟子<br /><br />&nbsp;&nbsp;&nbsp;&nbsp;僧显继而修立。至孝武太元九年，上金相轮及承露。<br /><br />&nbsp;&nbsp;&nbsp;&nbsp;其后西河离石县有胡人刘萨何遇疾暴亡，而心下犹暖，其家未敢便殡，经十<br /><br />&nbsp;&nbsp;&nbsp;&nbsp;日更苏。说云：“有两吏见录，向西北行，不测远近，至十八地狱，随报重轻，<br /><br />&nbsp;&nbsp;&nbsp;&nbsp;受诸楚毒。见观世音语云：‘汝缘未尽，若得活，可作沙门。洛下、齐城、丹阳、<br /><br />&nbsp;&nbsp;&nbsp;&nbsp;会稽并有阿育王塔，可往礼拜。若寿终，则不堕地狱。’语竟，如堕高岩，忽然<br /><br />&nbsp;&nbsp;&nbsp;&nbsp;醒寤。”因此出家，名慧达。游行礼塔，次至丹阳，未知塔处，乃登越城四望，<br /><br />&nbsp;&nbsp;&nbsp;&nbsp;见长千里有异气色，因就礼拜，果是阿育王塔所，屡放光明。由是定知必有舍利，<br /><br />&nbsp;&nbsp;&nbsp;&nbsp;乃集众就掘之，入一丈，得三石碑，并长六尺。中一碑有铁函，函中有银函，函<br /><br />&nbsp;&nbsp;&nbsp;&nbsp;中又有金函，盛三舍利及爪发各一枚，发长数尺。即迁舍利近北，对简文所造塔<br /><br />&nbsp;&nbsp;&nbsp;&nbsp;西，造一层塔。十六年，又使沙门僧尚伽为三层，即高祖所开者也。初穿土四尺，<br /><br />&nbsp;&nbsp;&nbsp;&nbsp;得龙窟及昔人所舍金银I钏钗镊等诸杂宝物。可深九尺许，方至石磉，磉下有石<br /><br />&nbsp;&nbsp;&nbsp;&nbsp;函，函内有铁壶，以盛银坩，坩内有金镂罂，盛三舍利，如粟粒大，圆正光洁。<br /><br />&nbsp;&nbsp;&nbsp;&nbsp;函内又有琉璃碗，内得四舍利及发爪，爪有四枚，并为沉香色。至其月二十七日，<br /><br />&nbsp;&nbsp;&nbsp;&nbsp;高祖又到寺礼拜，设无执蠡幔大赦天下。是日，以金钵盛水泛舍利，其最小者<br /><br />&nbsp;&nbsp;&nbsp;&nbsp;隐钵不出，高祖礼数十拜，舍利乃于钵内放光，旋回久之，乃当钵中而止。高祖<br /><br />&nbsp;&nbsp;&nbsp;&nbsp;问大僧正慧念：“今日见不可思议事不？”慧念答曰：“法身常住，湛然不动。”<br /><br />&nbsp;&nbsp;&nbsp;&nbsp;高祖曰：“弟子欲请一舍利还台供养。”至九月五日，又于寺设无执蠡幔遣皇<br /><br />&nbsp;&nbsp;&nbsp;&nbsp;太子王侯朝贵等奉迎。是日，风景明和，京师倾属，观者百数十万人。所设金银<br /><br />&nbsp;&nbsp;&nbsp;&nbsp;供具等物，并留寺供养，并施钱一千万为寺基业。至四年九月十五日，高祖又至<br /><br />&nbsp;&nbsp;&nbsp;&nbsp;寺设无执蠡幔竖二刹，各以金罂，次玉罂，重盛舍利及爪发，内七宝塔中。又<br /><br />&nbsp;&nbsp;&nbsp;&nbsp;以石函盛宝塔，分入两刹下，及王侯妃主百姓富室所舍金、银、I、钏等珍宝充<br /><br />&nbsp;&nbsp;&nbsp;&nbsp;积。十一年十一月二日，寺僧又请高祖于寺发《般若经》题，尔夕二塔俱放光明，<br /><br />&nbsp;&nbsp;&nbsp;&nbsp;敕镇东将军邵陵王纶制寺《大功德碑》文。<br /><br />&nbsp;&nbsp;&nbsp;&nbsp;先是，二年，改造会稽县塔，开旧塔出舍利，遣光宅寺释敬脱等四僧及<br /><br />&nbsp;&nbsp;&nbsp;&nbsp;舍人孙照暂迎还台，高祖礼拜竟，即送还县，入新塔下，此县塔亦是刘萨何所得<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;晋咸和中，丹阳尹高悝行至张侯桥，见浦中五色光长数尺，不知何怪，乃令<br /><br />&nbsp;&nbsp;&nbsp;&nbsp;人于光处掊视之，得金像，未有光趺。悝乃下车，载像还，至长干巷首，牛不肯<br /><br />&nbsp;&nbsp;&nbsp;&nbsp;进，悝乃令驭人任牛所之。牛径牵车至寺，悝因留像付寺僧。每至中夜，常放光<br /><br />&nbsp;&nbsp;&nbsp;&nbsp;明，又闻空中有金石之响。经一岁，捕鱼人张系世，于海口忽见有铜花趺浮出水<br /><br />&nbsp;&nbsp;&nbsp;&nbsp;上，系世取送县，县以送台，乃施像足，宛然合。会简文咸安元年，交州合浦人<br /><br />&nbsp;&nbsp;&nbsp;&nbsp;董宗之采珠没水，于底得佛光艳，交州押送台，以施像，又合焉。自咸和中得像，<br /><br />&nbsp;&nbsp;&nbsp;&nbsp;至咸安初，历三十余年，光趺始具。<br /><br />&nbsp;&nbsp;&nbsp;&nbsp;初，高悝得像后，西域胡僧五人来诣悝，曰：“昔于天竺得阿育王造像，来<br /><br />&nbsp;&nbsp;&nbsp;&nbsp;至邺下，值胡乱，埋像于河边，今寻觅失所。”五人尝一夜俱梦见像曰：“已出<br /><br />&nbsp;&nbsp;&nbsp;&nbsp;江东，为高悝所得。”悝乃送此五僧至寺，见像嘘欷涕泣，像便放光，照烛殿宇。<br /><br />&nbsp;&nbsp;&nbsp;&nbsp;又瓦官寺慧邃欲模写像形，寺主僧尚虑亏损金色，谓邃曰：“若能令像放光，回<br /><br />&nbsp;&nbsp;&nbsp;&nbsp;身西向，乃可相许。”慧邃便恳到拜请，其夜像即转坐放光，回身西向，明旦便<br /><br />&nbsp;&nbsp;&nbsp;&nbsp;许模之。像趺先有外国书，莫有识者，后有三藏冉阝求跋摩识之，云是阿育王为<br /><br />&nbsp;&nbsp;&nbsp;&nbsp;第四女所造也。及大同中，出旧塔舍利，敕市寺侧数百家宅地，以广寺域，造诸<br /><br />&nbsp;&nbsp;&nbsp;&nbsp;堂殿并瑞像周回阁等，穷于轮奂焉。其图诸经变，并吴人张繇运手。繇，丹青之<br /><br />&nbsp;&nbsp;&nbsp;&nbsp;工，一时冠绝。<br /><br />&nbsp;&nbsp;&nbsp;&nbsp;盘盘国，宋文帝元嘉，孝武孝建、大明中，并遣使贡献。大通元年，其王使<br /><br />&nbsp;&nbsp;&nbsp;&nbsp;使奉表曰：“扬州阎浮提震旦天子：万善庄严，一切恭敬，犹如天净无云，明耀<br /><br />&nbsp;&nbsp;&nbsp;&nbsp;满目；天子身心清净，亦复如是。道俗济济，并蒙圣王光化，济度一切，永作舟<br /><br />&nbsp;&nbsp;&nbsp;&nbsp;航，臣闻之庆善。我等至诚敬礼常胜天子足下，稽首问讯。今奉薄献，愿垂哀受。”<br /><br />&nbsp;&nbsp;&nbsp;&nbsp;中大通元年五月，累遣使贡牙像及塔，并献沉檀等香数十种。六年八月，复使送<br /><br />&nbsp;&nbsp;&nbsp;&nbsp;菩提国真舍利及画塔，并献菩提树叶、詹糖等香。<br /><br />&nbsp;&nbsp;&nbsp;&nbsp;丹丹国，中大通二年，其王遣使奉表曰：“伏承圣主至德仁治，信重三宝，<br /><br />&nbsp;&nbsp;&nbsp;&nbsp;佛法兴显，众僧殷集，法事日盛，威严整肃。朝望国执，慈愍苍生，八方六合，<br /><br />&nbsp;&nbsp;&nbsp;&nbsp;莫不归服。化邻诸天，非可言喻。不任庆善，若暂奉见尊足。谨奉送牙像及塔各<br /><br />&nbsp;&nbsp;&nbsp;&nbsp;二躯，并献火齐珠、吉贝、杂香药等。”大同元年，复遣使献金、银、琉璃、杂<br /><br />&nbsp;&nbsp;&nbsp;&nbsp;宝、香、药等物。<br /><br />&nbsp;&nbsp;&nbsp;&nbsp;干B利国，在南海洲上。其俗与林邑、扶南略同。出班布、吉贝、槟榔，槟<br /><br />&nbsp;&nbsp;&nbsp;&nbsp;榔特好，为诸国之极。宋孝武世，王释婆罗冉阝怜B遣长史竺留B献金银宝器。<br /><br />&nbsp;&nbsp;&nbsp;&nbsp;天监元年，其王瞿昙修跋B罗以四月八日梦见一僧，谓之曰：“中国今有圣<br /><br />&nbsp;&nbsp;&nbsp;&nbsp;主，十年之后，佛法大兴。汝若遣使贡奉敬礼，则土地丰乐，商旅百倍；若不信<br /><br />&nbsp;&nbsp;&nbsp;&nbsp;我，则境土不得自安。”修跋B罗初未能信，既而又梦此僧曰：“汝若不信我，<br /><br />&nbsp;&nbsp;&nbsp;&nbsp;当与汝往观之。”乃于梦中来至中国，拜觐天子。既觉，心异之。B罗本工画，<br /><br />&nbsp;&nbsp;&nbsp;&nbsp;乃写梦中所见高祖容质，饰以丹青，仍遣使并画工奉表献玉盘等物。使人既至，<br /><br />&nbsp;&nbsp;&nbsp;&nbsp;模写高祖形以还其国，比本画则符同焉。因盛以宝函，日加礼敬。后跋B死，子<br /><br />&nbsp;&nbsp;&nbsp;&nbsp;毗邪跋摩立。十七年，遣长史毗员跋摩奉表曰：“常胜天子陛下：诸佛世尊，常<br /><br />&nbsp;&nbsp;&nbsp;&nbsp;乐安乐，六通三达，为世间尊，是名如来。应供正觉，遗形舍利，造诸塔像，庄<br /><br />&nbsp;&nbsp;&nbsp;&nbsp;严国土，如须弥山。邑居聚落，次第罗满，城郭馆宇，如忉利天宫。具足四兵，<br /><br />&nbsp;&nbsp;&nbsp;&nbsp;能伏怨敌。国土安乐，无诸患难，人民和善，受化正法，庆无不通。犹处雪山，<br /><br />&nbsp;&nbsp;&nbsp;&nbsp;流注雪水，八味清净，百川洋溢，周回屈曲，顺趋大海，一切众生，咸得受用。<br /><br />&nbsp;&nbsp;&nbsp;&nbsp;于诸国土，殊胜第一，是名震旦。大梁扬都天子，仁荫四海，德合天心，虽人是<br /><br />&nbsp;&nbsp;&nbsp;&nbsp;天，降生护世，功德宝藏，救世大悲，为我尊生，威仪具足。是故至诚敬礼天子<br /><br />&nbsp;&nbsp;&nbsp;&nbsp;足下，稽首问讯。奉献金芙蓉、杂香、药等，愿垂纳受。”普通元年，复遣使献<br /><br />&nbsp;&nbsp;&nbsp;&nbsp;方物。<br /><br />&nbsp;&nbsp;&nbsp;&nbsp;狼牙修国，在南海中。其界东西三十日行，南北二十日行，去广州二万四千<br /><br />&nbsp;&nbsp;&nbsp;&nbsp;里。土气物产与扶南略同，偏多沉婆律香等。其俗男女皆袒而被发，以吉贝为<br /><br />&nbsp;&nbsp;&nbsp;&nbsp;干缦。其王及贵臣乃加云霞布覆胛，以金绳为络带，金I贯耳。女子则被布，以<br /><br />&nbsp;&nbsp;&nbsp;&nbsp;璎珞绕身。其国累砖为城，重门楼阁。王出乘象，有幡酒旃模罩白盖，兵卫甚<br /><br />&nbsp;&nbsp;&nbsp;&nbsp;设。国人说，立国以来四百余年，后嗣衰弱，王族有贤者，国人归之。王闻知，<br /><br />&nbsp;&nbsp;&nbsp;&nbsp;乃加囚执，其钅巢无故自断，王以为神，因不敢害，乃斥逐出境，遂奔天竺，天<br /><br />&nbsp;&nbsp;&nbsp;&nbsp;竺妻以长女。俄而狼牙王死，大臣迎还为王。二十余年死，子婆伽达多立。天监<br /><br />&nbsp;&nbsp;&nbsp;&nbsp;十四年，遣使阿撤多奉表曰：“大吉天子足下：离淫怒痴，哀愍众生，慈心无量。<br /><br />&nbsp;&nbsp;&nbsp;&nbsp;端严相好，身光明朗，如水中月，普照十方。眉间白毫，其白如雪，其色照曜，<br /><br />&nbsp;&nbsp;&nbsp;&nbsp;亦如月光。诸天善神之所供养，以垂正法宝，梵行众增，庄严都邑。城阁高峻，<br /><br />&nbsp;&nbsp;&nbsp;&nbsp;如乾B山。楼观罗列，道途平正。人民炽盛，快乐安稳。著种种衣，犹如天服。<br /><br />&nbsp;&nbsp;&nbsp;&nbsp;于一切国，为极尊胜。天王愍念群生，民人安乐，慈心深广，律仪清净，正法化<br /><br />&nbsp;&nbsp;&nbsp;&nbsp;治，供养三宝，名称宣扬，布满世界，百姓乐见，如月初生。譬如梵王，世界之<br /><br />&nbsp;&nbsp;&nbsp;&nbsp;主，人天一切，莫不归依。敬礼大吉天子足下，犹如现前，忝承先业，庆嘉无量。<br /><br />&nbsp;&nbsp;&nbsp;&nbsp;今遣使问讯大意。欲自往，复畏大海风波不达。今奉薄献，愿大家曲垂领纳。”<br /><br />&nbsp;&nbsp;&nbsp;&nbsp;婆利国，在广州东南海中洲上，去广州二月日行。国界东西五十日行，南北<br /><br />&nbsp;&nbsp;&nbsp;&nbsp;二十日行。有一百三十六聚。土气暑热，如中国之盛夏。谷一岁再熟，草木常荣。<br /><br />&nbsp;&nbsp;&nbsp;&nbsp;海出文螺、紫贝。有石名蚶贝罗，初采之柔软，及刻削为物干之，遂大坚强。其<br /><br />&nbsp;&nbsp;&nbsp;&nbsp;国人披吉贝如，及为都缦。王乃用班丝布，以璎珞绕身，头著金冠高尺余，<br /><br />&nbsp;&nbsp;&nbsp;&nbsp;形如弁，缀以七宝之饰，带金装剑，偏坐金高坐，以银蹬支足。侍女皆为金花杂<br /><br />&nbsp;&nbsp;&nbsp;&nbsp;宝之饰，或持白痉骷翱兹干取Ｍ醭觯以象驾舆，舆以杂香为之，上施羽盖珠帘，<br /><br />&nbsp;&nbsp;&nbsp;&nbsp;其导从吹螺击鼓。王姓忄乔陈如，自古未通中国。问其先及年数，不能记焉，而<br /><br />&nbsp;&nbsp;&nbsp;&nbsp;言白净王夫人即其国女也。<br /><br />&nbsp;&nbsp;&nbsp;&nbsp;天监十六年，遣使奉表曰：“伏承圣王信重三宝，兴立塔寺，校饰庄严，周<br /><br />&nbsp;&nbsp;&nbsp;&nbsp;遍国土。四衢平坦，清净无秽；台殿罗列，状若天宫；壮丽微妙，世无与等。圣<br /><br />&nbsp;&nbsp;&nbsp;&nbsp;主出时，四兵具足，羽仪导从，布满左右。都人士女，丽服光饰。市廛丰富，充<br /><br />&nbsp;&nbsp;&nbsp;&nbsp;积珍宝。王法清整，无相侵夺。学徒皆至，三乘竞集。敷说正法，云布雨润。四<br /><br />&nbsp;&nbsp;&nbsp;&nbsp;海流通，交会万国。长江眇漫，清泠深广。有生咸资，莫能消秽。阴阳和畅，灾<br /><br />&nbsp;&nbsp;&nbsp;&nbsp;厉不作。大梁扬都圣王无等，临覆上国，有大慈悲，子育万民。平等忍辱，怨亲<br /><br />&nbsp;&nbsp;&nbsp;&nbsp;无二。加以周穷，无所藏积。靡不照烛，如日之明；无不受乐，犹如净月。宰辅<br /><br />&nbsp;&nbsp;&nbsp;&nbsp;贤良，群臣贞信，尽忠奉上，心无异想。伏惟皇帝是我真佛，臣是婆利国主，今<br /><br />&nbsp;&nbsp;&nbsp;&nbsp;敬稽首礼圣王足下，惟愿大王知我此心。此心久矣，非适今也。山海阻远，无缘<br /><br />&nbsp;&nbsp;&nbsp;&nbsp;自达，今故遣使献金席等，表此丹诚。”普通三年，其王频伽复遣使珠贝智贡白<br /><br />&nbsp;&nbsp;&nbsp;&nbsp;鹦鹉、青虫、兜鍪、琉璃器、吉贝、螺杯、杂香、药等数十种。<br /><br />&nbsp;&nbsp;&nbsp;&nbsp;中天竺国，在大月支东南数千里，地方三万里，一名身毒。汉世张骞使大夏，<br /><br />&nbsp;&nbsp;&nbsp;&nbsp;见邛竹杖、蜀布，国人云，市之身毒。身毒即天竺，盖传译音字不同，其实一也。<br /><br />&nbsp;&nbsp;&nbsp;&nbsp;从月支、高附以西，南至西海，东至越，列国数十，每国置王，其名虽异，皆<br /><br />&nbsp;&nbsp;&nbsp;&nbsp;身毒也。汉时羁属月支，其俗土著与月支同，而卑湿暑热，民弱畏战，弱于月支。<br /><br />&nbsp;&nbsp;&nbsp;&nbsp;国临大江，名新陶，源出昆仑，分为五江，总名曰恒水。其水甘美，下有真盐，<br /><br />&nbsp;&nbsp;&nbsp;&nbsp;色正白如水精。土俗出犀、象、貂、@、玳瑁、火齐、金、银、铁、金缕织<br /><br />&nbsp;&nbsp;&nbsp;&nbsp;成金皮Y、细摩白叠、好裘、献。火齐状如云母，色如紫金，有光耀，<br /><br />&nbsp;&nbsp;&nbsp;&nbsp;别之则薄如蝉翼，积之则如纱e之重沓也。其西与大秦、安息交市海中，多大秦<br /><br />&nbsp;&nbsp;&nbsp;&nbsp;珍物――珊瑚、琥珀、金碧珠玑、琅\、郁金、苏合。苏合是合诸香汁煎之，非<br /><br />&nbsp;&nbsp;&nbsp;&nbsp;自然一物也。又云大秦人采苏合，先笮其汁以为香膏，乃卖其滓与诸国贾人，是<br /><br />&nbsp;&nbsp;&nbsp;&nbsp;以展转来达中国，不大香也。郁金独出Y宾国，华色正黄而细，与芙蓉华里被莲<br /><br />&nbsp;&nbsp;&nbsp;&nbsp;者相似。国人先取以上佛寺，积日香槁，乃粪去之；贾人从寺中征雇，以转卖与<br /><br />&nbsp;&nbsp;&nbsp;&nbsp;佗国也。<br /><br />&nbsp;&nbsp;&nbsp;&nbsp;汉桓帝延熹九年，大秦王安敦遣使自日南徼外来献，汉世唯一通焉。其国人<br /><br />&nbsp;&nbsp;&nbsp;&nbsp;行贾，往往至扶南、日南、交趾，其南徼诸国人少有到大秦者。孙权黄武五年，<br /><br />&nbsp;&nbsp;&nbsp;&nbsp;有大秦贾人字秦论来到交趾，交趾太守吴邈遣送诣权。权问方土谣俗，论具以事<br /><br />&nbsp;&nbsp;&nbsp;&nbsp;对。时诸葛恪讨丹阳，获黝、歙短人，论见之曰：“大秦希见此人。”权以男女<br /><br />&nbsp;&nbsp;&nbsp;&nbsp;各十人，差吏会稽刘咸送论，咸于道物故，论乃径还本国。汉和帝时，天竺数遣<br /><br />&nbsp;&nbsp;&nbsp;&nbsp;使贡献，后西域反叛，遂绝。至桓帝延熹二年、四年，频从日南徼外来献。魏、<br /><br />&nbsp;&nbsp;&nbsp;&nbsp;晋世，绝不复通。唯吴时扶南王范旃遣亲人苏物使其国，从扶南发投拘利口，循<br /><br />&nbsp;&nbsp;&nbsp;&nbsp;海大湾中正西北入历湾边数国，可一年余到天竺江口，逆水行七千里乃至焉。天<br /><br />&nbsp;&nbsp;&nbsp;&nbsp;竺王惊曰：“海滨极远，犹有此人。”即呼令观视国内，仍差陈、宋等二人以月<br /><br />&nbsp;&nbsp;&nbsp;&nbsp;支马四匹报旃，遣物等还，积四年方至。其时吴遣中郎康泰使扶南，及见陈、宋<br /><br />&nbsp;&nbsp;&nbsp;&nbsp;等，具问天竺土俗，云：“佛道所兴国也。人民敦，土地饶沃。其王号茂论。<br /><br />&nbsp;&nbsp;&nbsp;&nbsp;所都城郭，水泉分流，绕于渠q，下注大江。其宫殿皆雕文镂刻，街曲市里，屋<br /><br />&nbsp;&nbsp;&nbsp;&nbsp;舍楼观，钟鼓音乐，服饰香华；水陆通流，百贾交会，奇玩珍玮，恣心所欲。左<br /><br />&nbsp;&nbsp;&nbsp;&nbsp;右嘉维、舍卫、叶波等十六大国，去天竺或二三千里，共尊奉之，以为在天地之<br /><br />&nbsp;&nbsp;&nbsp;&nbsp;中也。”<br /><br />&nbsp;&nbsp;&nbsp;&nbsp;天监初，其王屈多遣长史竺罗达奉表曰：“伏闻彼国据江傍海，山川周固，<br /><br />&nbsp;&nbsp;&nbsp;&nbsp;众妙悉备，庄严国土，犹如化城。宫殿庄饰，街巷平坦，人民充满，欢娱安乐。<br /><br />&nbsp;&nbsp;&nbsp;&nbsp;大王出游，四兵随从，圣明仁爱，不害众生。国中臣民，循行正法，大王仁圣，<br /><br />&nbsp;&nbsp;&nbsp;&nbsp;化之以道，慈悲群生，无所遗弃。常修净戒，式导不及，无上法船，沉溺以济。<br /><br />&nbsp;&nbsp;&nbsp;&nbsp;百官氓庶，受乐无恐。诸天护持，万神侍从，天魔降服，莫不归仰。王身端严，<br /><br />&nbsp;&nbsp;&nbsp;&nbsp;如日初出，仁泽普润，犹如大云，于彼震旦，最为殊胜。臣之所住国土，首罗天<br /><br />&nbsp;&nbsp;&nbsp;&nbsp;守护，令国安乐。王王相承，未曾断绝。国中皆七宝形像，众妙庄严，臣自修检，<br /><br />&nbsp;&nbsp;&nbsp;&nbsp;如化王法。臣名屈多，奕世王种。惟愿大王，圣体和平。今以此国群臣民庶，山<br /><br />&nbsp;&nbsp;&nbsp;&nbsp;川珍重，一切归属，五体投地，归诚大王。使人竺达多由来忠信，是故今遣。大<br /><br />&nbsp;&nbsp;&nbsp;&nbsp;王若有所须珍奇异物，悉当奉送。此之境土，便是大王之国；王之法令善道，悉<br /><br />&nbsp;&nbsp;&nbsp;&nbsp;当承用。愿二国信使往来不绝。此信返还，愿赐一使，具宣圣命，备敕所宜。款<br /><br />&nbsp;&nbsp;&nbsp;&nbsp;至之诚，望不空返，所白如允，愿加采纳。今奉献琉璃唾壶、杂香、吉贝等物。”<br /><br />&nbsp;&nbsp;&nbsp;&nbsp;师子国，天竺旁国也。其地和适，无冬夏之异。五谷随人所种，不须时节。<br /><br />&nbsp;&nbsp;&nbsp;&nbsp;其国旧无人民，止有鬼神及龙居之。诸国商估来共市易，鬼神不见其形，但出珍<br /><br />&nbsp;&nbsp;&nbsp;&nbsp;宝，显其所堪价，商人依价取之。诸国人闻其土乐，因此竞至，或有停住者，遂<br /><br />&nbsp;&nbsp;&nbsp;&nbsp;成大国。<br /><br />&nbsp;&nbsp;&nbsp;&nbsp;晋义熙初，始遣献玉像，经十载乃至。像高四尺二寸，玉色洁润，形制殊特，<br /><br />&nbsp;&nbsp;&nbsp;&nbsp;殆非人工。此像历晋、宋世在瓦官寺，寺先有征士戴安道手制佛像五躯，及顾长<br /><br />&nbsp;&nbsp;&nbsp;&nbsp;康维摩画图，世人谓为三绝。至齐东昏，遂毁玉像，前截臂，次取身，为嬖妾潘<br /><br />&nbsp;&nbsp;&nbsp;&nbsp;贵妃作钗钏。宋元嘉六年、十二年，其王刹利摩诃遣使贡献。<br /><br />&nbsp;&nbsp;&nbsp;&nbsp;大通元年，后王伽叶伽罗诃梨邪使奉表曰：“谨白大梁明主：虽山海殊隔，<br /><br />&nbsp;&nbsp;&nbsp;&nbsp;而音信时通。伏承皇帝道德高远，覆载同于天地，明照齐乎日月，四海之表，无<br /><br />&nbsp;&nbsp;&nbsp;&nbsp;有不从，方国诸王，莫不奉献，以表慕义之诚。或泛海三年，陆行千日，畏威怀<br /><br />&nbsp;&nbsp;&nbsp;&nbsp;德，无远不至。我先王以来，唯以修德为本，不严而治。奉事正法道天下，欣人<br /><br />&nbsp;&nbsp;&nbsp;&nbsp;为善，庆若己身，欲与大梁共弘三宝，以度难化。信还，伏听告敕。今奉薄献，<br /><br />&nbsp;&nbsp;&nbsp;&nbsp;愿垂纳受。”<br /><br />&nbsp;&nbsp;&nbsp;&nbsp;东夷之国，朝鲜为大，得箕子之化，其器物犹有礼乐云。魏时，朝鲜以东马<br /><br />&nbsp;&nbsp;&nbsp;&nbsp;韩、辰韩之属，世通中国。自晋过江，泛海东使，有高句骊、百济，而宋、齐间<br /><br />&nbsp;&nbsp;&nbsp;&nbsp;常通职贡。梁兴，又有加焉。扶桑国，在昔未闻也。普通中，有道人称自彼而至，<br /><br />&nbsp;&nbsp;&nbsp;&nbsp;其言元本尤悉，故并录焉。<br /><br />&nbsp;&nbsp;&nbsp;&nbsp;高句骊者，其先出自东明。东明本北夷O离王之子。离王出行，其侍儿于后<br /><br />&nbsp;&nbsp;&nbsp;&nbsp;任娠，离王还，欲杀之。侍儿曰：“前见天上有气如大鸡子，来降我，因以有娠。”<br /><br />&nbsp;&nbsp;&nbsp;&nbsp;王囚之，后遂生男。王置之豕牢，豕以口气嘘之，不死，王以为神，乃听收养。<br /><br />&nbsp;&nbsp;&nbsp;&nbsp;长而善射，王忌其猛，复欲杀之，东明乃奔走，南至淹滞水，以弓击水，鱼鳖皆<br /><br />&nbsp;&nbsp;&nbsp;&nbsp;浮为桥，东明乘之得渡，至夫余而王焉。其后支别为句骊种也。其国，汉之玄菟<br /><br />&nbsp;&nbsp;&nbsp;&nbsp;郡也，在辽东之东，去辽东千里。汉、魏世，南与朝鲜、秽{，东与沃沮，<br /><br />&nbsp;&nbsp;&nbsp;&nbsp;北与夫余接。汉武帝元封四年，灭朝鲜，置玄菟郡，以高句骊为县以属之。<br /><br />&nbsp;&nbsp;&nbsp;&nbsp;句骊地方可二千里，中有辽山，辽水所出。其王都于丸都之下，多大山深谷，<br /><br />&nbsp;&nbsp;&nbsp;&nbsp;无原泽，百姓依之以居，食涧水。虽土著，无良田，故其俗节食。好治宫室，于<br /><br />&nbsp;&nbsp;&nbsp;&nbsp;所居之左立大屋，祭鬼神，又祠零星、社稷。人性凶急，喜寇抄。其官，有相加、<br /><br />&nbsp;&nbsp;&nbsp;&nbsp;对卢、沛者、古邹加、主簿、优台、使者、皂衣、先人，尊卑各有等级。言语诸<br /><br />&nbsp;&nbsp;&nbsp;&nbsp;事，多与夫余同，其性气、衣服有异。本有五族，有消奴部、绝奴部、慎奴部、<br /><br />&nbsp;&nbsp;&nbsp;&nbsp;q奴部、桂娄部。本消奴部为王，微弱，桂娄部代之。汉时赐衣帻、朝服、鼓吹，<br /><br />&nbsp;&nbsp;&nbsp;&nbsp;常从玄菟郡受之。后稍骄，不复诣郡，但于东界筑小城以受之，至今犹名此城为<br /><br />&nbsp;&nbsp;&nbsp;&nbsp;帻沟娄。“沟娄”者，句骊名“城”也。其置官，有对卢则不置沛者，有沛者则<br /><br />&nbsp;&nbsp;&nbsp;&nbsp;不置对卢。其俗喜歌，国中邑落男女，每夜群聚歌戏。其人洁清自喜，善藏<br /><br />&nbsp;&nbsp;&nbsp;&nbsp;酿，跪拜申一脚，行步皆走。以十月祭天大会，名曰“东明”。其公会衣服，皆<br /><br />&nbsp;&nbsp;&nbsp;&nbsp;锦绣金银以自饰。大加、主簿头所著似帻而无后；其小加著折风，形如弁。其国<br /><br />&nbsp;&nbsp;&nbsp;&nbsp;无牢狱，有罪者，则会诸加评议杀之，没入妻子。其俗好淫，男女多相奔诱。已<br /><br />&nbsp;&nbsp;&nbsp;&nbsp;嫁娶，便稍作送终之衣。其死葬，有椁无棺。好厚葬，金银财币尽于送死。积石<br /><br />&nbsp;&nbsp;&nbsp;&nbsp;为封，列植松柏。兄死妻嫂。其马皆小，便登山。国人尚气力，便弓矢刀矛。有<br /><br />&nbsp;&nbsp;&nbsp;&nbsp;铠甲，习战斗，沃沮、东秽皆属焉。<br /><br />&nbsp;&nbsp;&nbsp;&nbsp;王莽初，发高骊兵以伐胡，不欲行，强迫遣之，皆亡出塞为寇盗。州郡归咎<br /><br />&nbsp;&nbsp;&nbsp;&nbsp;于句骊侯驺，严尤诱而斩之，王莽大悦，更名高句骊为下句骊，当此时为侯矣。<br /><br />&nbsp;&nbsp;&nbsp;&nbsp;光武八年，高句骊王遣使朝贡，始称王。至殇、安之间，其王名宫，数寇辽东，<br /><br />&nbsp;&nbsp;&nbsp;&nbsp;玄菟太守蔡风讨之不能禁。宫死，子伯固立。顺、和之间，复数犯辽东寇抄。灵<br /><br />&nbsp;&nbsp;&nbsp;&nbsp;帝建宁二年，玄菟太守耿临讨之，斩首虏数百级，伯固乃降属辽东。公孙度之雄<br /><br />&nbsp;&nbsp;&nbsp;&nbsp;海东也，伯固与之通好。伯固死，子伊夷摸立。伊夷摸自伯固时已数寇辽东，又<br /><br />&nbsp;&nbsp;&nbsp;&nbsp;受亡胡五百余户。建安中，公孙康出军击之，破其国，焚烧邑落，降胡亦叛伊夷<br /><br />&nbsp;&nbsp;&nbsp;&nbsp;摸，伊夷摸更作新国。其后伊夷摸复击玄菟，玄菟与辽东合击，大破之。<br /><br />&nbsp;&nbsp;&nbsp;&nbsp;伊夷摸死，子位宫立。位宫有勇力，便鞍马，善射猎。魏景初二年，遣太傅<br /><br />&nbsp;&nbsp;&nbsp;&nbsp;司马宣王率众讨公孙渊，位宫遣主簿、大加将兵千人助军。正始三年，位宫寇西<br /><br />&nbsp;&nbsp;&nbsp;&nbsp;安、嘉平。五年，幽州刺史母丘俭将万人出玄菟讨位宫，位宫将步骑二万人逆军，<br /><br />&nbsp;&nbsp;&nbsp;&nbsp;大战于沸流。位宫败走，俭军追至岘，悬车束马，登丸都山，屠其所都，斩首虏<br /><br />&nbsp;&nbsp;&nbsp;&nbsp;万余级。位宫单将妻息远窜。六年，俭复讨之，位宫轻将诸加奔沃沮，俭使将军<br /><br />&nbsp;&nbsp;&nbsp;&nbsp;王颀追之，绝沃沮千余里，到肃慎南界，刻石纪功；又到丸都山，铭不耐城而还。<br /><br />&nbsp;&nbsp;&nbsp;&nbsp;其后，复通中夏。<br /><br />&nbsp;&nbsp;&nbsp;&nbsp;晋永嘉乱，鲜卑慕容@据昌黎大棘城，元帝授平州刺史。句骊王乙弗利频寇<br /><br />&nbsp;&nbsp;&nbsp;&nbsp;辽东，@不能制。弗利死，子刘代立。康帝建元元年，慕容@子晃率兵伐之，刘<br /><br />&nbsp;&nbsp;&nbsp;&nbsp;与战，大败，单马奔走。晃乘胜追至丸都，焚其宫室，掠男子五万余口以归。孝<br /><br />&nbsp;&nbsp;&nbsp;&nbsp;武太元十年，句骊攻辽东、玄菟郡，后燕慕容垂遣弟农伐句骊，复二郡。垂死，<br /><br />&nbsp;&nbsp;&nbsp;&nbsp;子宝立，以句骊王安为平州牧，封辽东、带方二国王。安始置长史、司马、参军<br /><br />&nbsp;&nbsp;&nbsp;&nbsp;官，后略有辽东郡。至孙高琏，晋安帝义熙中，始奉表通贡职，历宋、齐并授爵<br /><br />&nbsp;&nbsp;&nbsp;&nbsp;位，年百余岁死。子云，齐隆昌中，以为使持节、散骑常侍、都督营、平二州、<br /><br />&nbsp;&nbsp;&nbsp;&nbsp;征东大将军、乐浪公。高祖即位，进云车骑大将军。天监七年，诏曰：“高骊王<br /><br />&nbsp;&nbsp;&nbsp;&nbsp;乐浪郡公云，乃诚款著，贡驿相寻，宜隆秩命，式弘朝典。可抚东大将军、开府<br /><br />&nbsp;&nbsp;&nbsp;&nbsp;仪同三司，持节、常侍、都督、王并如故。”十一年、十五年，累遣使贡献。十<br /><br />&nbsp;&nbsp;&nbsp;&nbsp;七年，云死，子安立。普通元年，诏安纂袭封爵，持节、督营、平二州诸军事、<br /><br />&nbsp;&nbsp;&nbsp;&nbsp;宁东将军。七年，安卒，子延立，遣使贡献，诏以延袭爵。中大通四年、六年，<br /><br />&nbsp;&nbsp;&nbsp;&nbsp;大同元年、七年，累奉表献方物。太清二年，延卒，诏以其子袭延爵位。<br /><br />&nbsp;&nbsp;&nbsp;&nbsp;百济者，其先东夷有三韩国，一曰马韩，二曰辰韩，三曰弁韩。弁韩、辰韩<br /><br />&nbsp;&nbsp;&nbsp;&nbsp;各十二国，马韩有五十四国。大国万余家，小国数千家，总十余万户，百济即其<br /><br />&nbsp;&nbsp;&nbsp;&nbsp;一也。后渐强大，兼诸小国。其国本与句骊在辽东之东，晋世句骊既略有辽东，<br /><br />&nbsp;&nbsp;&nbsp;&nbsp;百济亦据有辽西、晋平二郡地矣，自置百济郡。晋太元中，王须；义熙中，王余<br /><br />&nbsp;&nbsp;&nbsp;&nbsp;映；宋元嘉中，王余毗；并遣献生口。余毗死，立子庆。庆死，子牟都立。都死，<br /><br />&nbsp;&nbsp;&nbsp;&nbsp;立子牟太。齐永明中，除太都督百济诸军事、镇东大将军、百济王。天监元年，<br /><br />&nbsp;&nbsp;&nbsp;&nbsp;进太号征东将军。寻为高句骊所破，衰弱者累年，迁居南韩地。普通二年，王余<br /><br />&nbsp;&nbsp;&nbsp;&nbsp;隆始复遣使奉表，称“累破句骊，今始与通好”，而百济更为强国。其年，高祖<br /><br />&nbsp;&nbsp;&nbsp;&nbsp;诏曰：“行都督百济诸军事、镇东大将军、百济王余隆，守藩海外，远修贡职，<br /><br />&nbsp;&nbsp;&nbsp;&nbsp;乃诚款到，朕有嘉焉。宜率旧章，授兹荣命。可使持节、都督百济诸军事、宁东<br /><br />&nbsp;&nbsp;&nbsp;&nbsp;大将军、百济王。”五年，隆死，诏复以其子明为持节、督百济诸军事、绥东将<br /><br />&nbsp;&nbsp;&nbsp;&nbsp;军、百济王。<br /><br />&nbsp;&nbsp;&nbsp;&nbsp;号所治城曰固麻，谓邑曰檐鲁，如中国之言郡县也。其国有二十二檐鲁，皆<br /><br />&nbsp;&nbsp;&nbsp;&nbsp;以子弟宗族分据之。其人形长，衣服净洁。其国近倭，颇有文身者。今言语服章<br /><br />&nbsp;&nbsp;&nbsp;&nbsp;略与高骊同，行不张拱、拜不申足则异。呼帽曰冠，襦曰复衫，F曰T。其言参<br /><br />&nbsp;&nbsp;&nbsp;&nbsp;诸夏，亦秦、韩之遗俗云。中大通六年、大同七年，累遣使献方物；并请《涅盘》<br /><br />&nbsp;&nbsp;&nbsp;&nbsp;等经义、《毛诗》博士，并工匠、画师等，敕并给之。太清三年，不知京师寇贼，<br /><br />&nbsp;&nbsp;&nbsp;&nbsp;犹遣使贡献；既至，见城阙荒毁，并号恸涕泣。侯景怒，囚执之，及景平，方得<br /><br />&nbsp;&nbsp;&nbsp;&nbsp;还国。<br /><br />&nbsp;&nbsp;&nbsp;&nbsp;新罗者，其先本辰韩种也。辰韩亦曰秦韩，相去万里，传言秦世亡人避役来<br /><br />&nbsp;&nbsp;&nbsp;&nbsp;适马韩，马韩亦割其东界居之，以秦人，故名之曰秦韩。其言语名物有似中国人，<br /><br />&nbsp;&nbsp;&nbsp;&nbsp;名国为邦，弓为弧，贼为寇，行酒为行觞。相呼皆为徒，不与马韩同。又辰韩王<br /><br />&nbsp;&nbsp;&nbsp;&nbsp;常用马韩人作之，世相系，辰韩不得自立为王，明其流移之人故也；恒为马韩所<br /><br />&nbsp;&nbsp;&nbsp;&nbsp;制。辰韩始有六国，稍分为十二，新罗则其一也。其国在百济东南五千余里。其<br /><br />&nbsp;&nbsp;&nbsp;&nbsp;地东滨大海，南北与句骊、百济接。魏时曰新卢，宋时曰新罗，或曰斯罗。其国<br /><br />&nbsp;&nbsp;&nbsp;&nbsp;小，不能自通使聘。普通二年，王募名秦，始使使随百济奉献方物。<br /><br />&nbsp;&nbsp;&nbsp;&nbsp;其俗呼城曰健牟罗，其邑在内曰啄评，在外曰邑勒，亦中国之言郡县也。国<br /><br />&nbsp;&nbsp;&nbsp;&nbsp;有六啄评，五十二邑勒。土地肥美，宜植五谷。多桑麻，作缣布。服牛乘马，男<br /><br />&nbsp;&nbsp;&nbsp;&nbsp;女有别。其官名，有子贲旱支、齐旱支、谒旱支、壹告支、奇贝旱支。其冠曰遗<br /><br />&nbsp;&nbsp;&nbsp;&nbsp;子礼，襦曰尉解，丛豢掳耄靴曰洗。其拜及行与高骊相类。无文字，刻木为信。<br /><br />&nbsp;&nbsp;&nbsp;&nbsp;语言待百济而后通焉。<br /><br />&nbsp;&nbsp;&nbsp;&nbsp;倭者，自云太伯之后，俗皆文身。去带方万二千余里，大抵在会稽之东，相<br /><br />&nbsp;&nbsp;&nbsp;&nbsp;去绝远。从带方至倭，循海水行，历韩国，乍东乍南，七千余里始度一海；海阔<br /><br />&nbsp;&nbsp;&nbsp;&nbsp;千余里，名瀚海，至一支国；又度一海千余里，名未卢国；又东南陆行五百里，<br /><br />&nbsp;&nbsp;&nbsp;&nbsp;至伊都国；又东南行百里，至奴国；又东行百里，至不弥国；又南水行二十日，<br /><br />&nbsp;&nbsp;&nbsp;&nbsp;至投马国；又南水行十日，陆行一月日，至祁马台国，即倭王所居。其官有伊支<br /><br />&nbsp;&nbsp;&nbsp;&nbsp;马，次曰弥马获支，次曰奴往L。民种禾稻a麻，蚕桑织绩。有姜、桂、橘、椒、<br /><br />&nbsp;&nbsp;&nbsp;&nbsp;苏，出黑雉、真珠、青玉。有兽如牛，名山鼠；又有大蛇吞此兽。蛇皮坚不可斫，<br /><br />&nbsp;&nbsp;&nbsp;&nbsp;其上有孔，乍开乍闭，时或有光，射之中，蛇则死矣。物产略与儋耳、朱崖同。<br /><br />&nbsp;&nbsp;&nbsp;&nbsp;地温暖，风俗不淫。男女皆露。富贵者以锦绣杂采为帽，似中国胡公头。食<br /><br />&nbsp;&nbsp;&nbsp;&nbsp;饮用笾豆。其死，有棺无椁，封土作冢。人性皆嗜酒。俗不知正岁，多寿考，多<br /><br />&nbsp;&nbsp;&nbsp;&nbsp;至八九十，或至百岁。其俗女多男少，贵者至四五妻，贱者犹两三妻。妇人无淫<br /><br />&nbsp;&nbsp;&nbsp;&nbsp;妒。无盗窃，少诤讼。若犯法，轻者没其妻子，重则灭其宗族。<br /><br />&nbsp;&nbsp;&nbsp;&nbsp;汉灵帝光和中，倭国乱，相攻伐历年，乃共立一女子卑弥呼为王。弥呼无夫<br /><br />&nbsp;&nbsp;&nbsp;&nbsp;婿，挟鬼道，能惑众，故国人立之。有男弟佐治国。自为王，少有见者，以婢千<br /><br />&nbsp;&nbsp;&nbsp;&nbsp;人自侍，唯使一男子出入传教令。所处宫室，常有兵守卫。至魏景初三年，公孙<br /><br />&nbsp;&nbsp;&nbsp;&nbsp;渊诛后，卑弥呼始遣使朝贡，魏以为亲魏王，假金印紫绶。正始中，卑弥呼死，<br /><br />&nbsp;&nbsp;&nbsp;&nbsp;更立男王，国中不服，更相诛杀，复立卑弥呼宗女台与为王。其后复立男王，并<br /><br />&nbsp;&nbsp;&nbsp;&nbsp;受中国爵命。晋安帝时，有倭王赞。赞死，立弟弥；弥死，立子济；济死，立子<br /><br />&nbsp;&nbsp;&nbsp;&nbsp;兴；兴死，立弟武。齐建元中，除武持节、督倭、新罗、任那、伽罗、秦韩、慕<br /><br />&nbsp;&nbsp;&nbsp;&nbsp;韩六国诸军事、镇东大将军。高祖即位，进武号征东将军。<br /><br />&nbsp;&nbsp;&nbsp;&nbsp;其南有侏儒国，人长三四尺。又南黑齿国、裸国，去倭四千余里，船行可一<br /><br />&nbsp;&nbsp;&nbsp;&nbsp;年至。又西南万里有海人，身黑眼白，裸而丑。其肉美，行者或射而食之。<br /><br />&nbsp;&nbsp;&nbsp;&nbsp;文身国，在倭国东北七千余里。人体有文如兽，其额上有三文，文直者贵，<br /><br />&nbsp;&nbsp;&nbsp;&nbsp;文小者贱。土俗欢乐，物丰而贱，行客不赍粮。有屋宇，无城郭。其王所居，饰<br /><br />&nbsp;&nbsp;&nbsp;&nbsp;以金银珍丽。绕屋为q，广一丈，实以水银，雨则流于水银之上。市用珍宝。犯<br /><br />&nbsp;&nbsp;&nbsp;&nbsp;轻罪者则鞭杖；犯死罪则置猛兽食之，有枉则猛兽避而不食，经宿则赦之。<br /><br />&nbsp;&nbsp;&nbsp;&nbsp;大汉国，在文身国东五千余里。无兵戈，不攻战。风俗并与文身国同而言语<br /><br />&nbsp;&nbsp;&nbsp;&nbsp;异。<br /><br />&nbsp;&nbsp;&nbsp;&nbsp;扶桑国者，齐永元元年，其国有沙门慧深来至荆州，说云：“扶桑在大汉国<br /><br />&nbsp;&nbsp;&nbsp;&nbsp;东二万余里，地在中国之东，其土多扶桑木，故以为名。”扶桑叶似桐，而初生<br /><br />&nbsp;&nbsp;&nbsp;&nbsp;如笋，国人食之，实如梨而赤，绩其皮为布以为衣，亦以为绵。作板屋，无城郭。<br /><br />&nbsp;&nbsp;&nbsp;&nbsp;有文字，以扶桑皮为纸。无兵甲，不攻战。其国法，有南北狱。若犯轻者入南狱，<br /><br />&nbsp;&nbsp;&nbsp;&nbsp;重罪者入北狱。有赦则赦南狱，不赦北狱。在北狱者，男女相配，生男八岁为奴，<br /><br />&nbsp;&nbsp;&nbsp;&nbsp;生女九岁为婢。犯罪之身，至死不出。贵人有罪，国乃大会，坐罪人于坑，对之<br /><br />&nbsp;&nbsp;&nbsp;&nbsp;宴饮，分诀若死别焉。以灰绕之，其一重则一身屏退，二重则及子孙，三重则及<br /><br />&nbsp;&nbsp;&nbsp;&nbsp;七世。名国王为乙祁；贵人第一者为大对卢，第二者为小对卢，第三者为纳咄沙。<br /><br />&nbsp;&nbsp;&nbsp;&nbsp;国王行有鼓角导从。其衣色随年改易，甲乙年青，丙丁年赤，戊己年黄，庚辛年<br /><br />&nbsp;&nbsp;&nbsp;&nbsp;白，壬癸年黑。有牛角甚长，以角载物，至胜二十斛。车有马车、牛车、鹿车。<br /><br />&nbsp;&nbsp;&nbsp;&nbsp;国人养鹿，如中国畜牛，以乳为酪。有桑梨，经年不坏。多蒲桃。其地无铁有铜，<br /><br />&nbsp;&nbsp;&nbsp;&nbsp;不贵金银。市无租估。其婚姻，婿往女家门外作屋，晨夕洒扫，经年而女不悦，<br /><br />&nbsp;&nbsp;&nbsp;&nbsp;即驱之，相悦乃成婚。婚礼大抵与中国同。亲丧，七日不食；祖父母丧，五日不<br /><br />&nbsp;&nbsp;&nbsp;&nbsp;食；兄弟伯叔姑姊妹，三日不食。设灵为神像，朝夕拜奠，不制\。嗣王立，<br /><br />&nbsp;&nbsp;&nbsp;&nbsp;三年不视国事。其俗旧无佛法，宋大明二年，Y宾国尝有比丘五人游行至其国，<br /><br />&nbsp;&nbsp;&nbsp;&nbsp;流通佛法、经像，教令出家，风俗遂改。<br /><br />&nbsp;&nbsp;&nbsp;&nbsp;慧深又云：“扶桑东千余里有女国，容貌端正，色甚洁白，身体有毛，发长<br /><br />&nbsp;&nbsp;&nbsp;&nbsp;委地。至二、三月，竞入水则任娠，六七月产子。女人胸前无乳，项后生毛，根<br /><br />&nbsp;&nbsp;&nbsp;&nbsp;白，毛中有汁，以乳子，一百日能行，三四年则成人矣。见人惊避，偏畏丈夫。<br /><br />&nbsp;&nbsp;&nbsp;&nbsp;食咸草如禽兽。咸草叶似邪蒿，而气香味咸。”天监六年，有晋安人渡海，为风<br /><br />&nbsp;&nbsp;&nbsp;&nbsp;所飘至一岛，登岸，有人居止。女则如中国，而言语不可晓；男则人身而狗头，<br /><br />&nbsp;&nbsp;&nbsp;&nbsp;其声如吠。其食有小豆，其衣如布。筑土为墙，其形圆，其户如窦云。<br /><br />&nbsp;&nbsp;&nbsp;&nbsp;西北诸戎，汉世张骞始发西域之迹，甘英遂临西海，或遣侍子，或奉贡献，<br /><br />&nbsp;&nbsp;&nbsp;&nbsp;于时虽穷兵极武，仅而克捷，比之前代，其略远矣。魏时三方鼎N，日事干戈，<br /><br />&nbsp;&nbsp;&nbsp;&nbsp;晋氏平吴以后，少获宁息，徒置戊己之官，诸国亦未宾从也。继以中原丧乱，胡<br /><br />&nbsp;&nbsp;&nbsp;&nbsp;人递起，西域与江东隔碍，重译不交。吕光之涉龟兹，亦获蛮夷之伐蛮夷，非中<br /><br />&nbsp;&nbsp;&nbsp;&nbsp;国之意也。自是诸国分并，胜负强弱，难得详载。明珠翠羽，虽仞于后宫；蒲梢<br /><br />&nbsp;&nbsp;&nbsp;&nbsp;龙文，希入于外署。有梁受命，其奉正朔而朝阙庭者，则仇池、宕昌、高昌、邓<br /><br />&nbsp;&nbsp;&nbsp;&nbsp;至、河南、龟兹、于阗、滑诸国焉。今缀其风俗，为《西北戎传》云。<br /><br />&nbsp;&nbsp;&nbsp;&nbsp;河南王者，其先出自鲜卑慕容氏。初，慕容奕洛干有二子，庶长曰吐谷浑，<br /><br />&nbsp;&nbsp;&nbsp;&nbsp;嫡曰@。洛干卒，@嗣位，吐谷浑避之西徙。@追留之，而牛马皆西走，不肯还，<br /><br />&nbsp;&nbsp;&nbsp;&nbsp;因遂徙上陇，度⒑保出凉州西南，至赤水而居之。其地则张掖之南，陇西之西，<br /><br />&nbsp;&nbsp;&nbsp;&nbsp;在河之南，故以为号。其界东至垒川，西邻于阗，北接高昌，东北通秦岭，方千<br /><br />&nbsp;&nbsp;&nbsp;&nbsp;余里，盖古之流沙地焉。乏草木，少水潦，四时恒有冰雪，唯六七月雨雹甚盛；<br /><br />&nbsp;&nbsp;&nbsp;&nbsp;若晴则风飘沙砾，常蔽光景。其地有麦无谷。有青海方数百里，放牝马其侧，辄<br /><br />&nbsp;&nbsp;&nbsp;&nbsp;生驹，土人谓之龙种，故其国多善马。有屋宇，杂以百子帐，即穹庐也。著小袖<br /><br />&nbsp;&nbsp;&nbsp;&nbsp;袍、小口F、大头长裙帽。女子披发为辫。<br /><br />&nbsp;&nbsp;&nbsp;&nbsp;其后吐谷浑孙叶延，颇识书记，自谓“曾祖奕洛干始封昌黎公，吾盖公孙之<br /><br />&nbsp;&nbsp;&nbsp;&nbsp;子也”。礼以王父字为国氏，因姓吐谷浑，亦为国号。至其末孙阿豺，始受中国<br /><br />&nbsp;&nbsp;&nbsp;&nbsp;官爵。弟子慕延，宋元嘉末又自号河南王。慕延死，从弟拾寅立，乃用书契，起<br /><br />&nbsp;&nbsp;&nbsp;&nbsp;城池，筑宫殿，其小王并立宅。国中有佛法。拾寅死，子度易侯立；易侯死，子<br /><br />&nbsp;&nbsp;&nbsp;&nbsp;休留代立。齐永明中，以代为使持节、都督西秦、河、沙三州、镇西将军、护羌<br /><br />&nbsp;&nbsp;&nbsp;&nbsp;校尉、西秦、河二州刺史。梁兴，进代为征西将军。代死，子休运筹袭爵位。天<br /><br />&nbsp;&nbsp;&nbsp;&nbsp;监十三年，遣使献金装马脑钟二口，又表于益州立九层佛寺，诏许焉。十五年，<br /><br />&nbsp;&nbsp;&nbsp;&nbsp;又遣使献赤舞龙驹及方物。其使或岁再三至，或再岁一至。其地与益州邻，常通<br /><br />&nbsp;&nbsp;&nbsp;&nbsp;商贾，民慕其利，多往从之，教其书记，为之辞译，稍桀黠矣。普通元年，又奉<br /><br />&nbsp;&nbsp;&nbsp;&nbsp;献方物。筹死，子呵罗真立。大通三年，诏以为宁西将军、护羌校尉、西秦、河<br /><br />&nbsp;&nbsp;&nbsp;&nbsp;二州刺史。真死，子佛辅袭爵位，其世子又遣使献白龙驹于皇太子。<br /><br />&nbsp;&nbsp;&nbsp;&nbsp;高昌国，阚氏为主，其后为河西王沮渠茂虔弟无讳袭破之，其王阚爽奔于芮<br /><br />&nbsp;&nbsp;&nbsp;&nbsp;芮。无讳据之称王，一世而灭。国人又立L氏为王，名嘉，元魏授车骑将军、司<br /><br />&nbsp;&nbsp;&nbsp;&nbsp;空公、都督秦州诸军事、秦州刺史、金城郡开国公。在位二十四年卒，谥曰昭武<br /><br />&nbsp;&nbsp;&nbsp;&nbsp;王。子子坚，使持节、骠骑大将军、散骑常侍、都督瓜州诸军事、瓜州刺史、河<br /><br />&nbsp;&nbsp;&nbsp;&nbsp;西郡开国公、仪同三司、高昌王嗣位。<br /><br />&nbsp;&nbsp;&nbsp;&nbsp;其国盖车师之故地也。南接河南，东连敦煌，西次龟兹，北邻敕勒。置四<br /><br />&nbsp;&nbsp;&nbsp;&nbsp;十六镇，交河、田地、高宁、临川、横截、柳婆、戳帧⑿滦恕⒂赡、始昌、笃<br /><br />&nbsp;&nbsp;&nbsp;&nbsp;进、白力等，皆其镇名。官有四镇将军及杂号将军、长史、司马、门下校郎、中<br /><br />&nbsp;&nbsp;&nbsp;&nbsp;兵校郎、通事舍人、通事令史、谘议、校尉、主簿。国人言语与中国略同。有《<br /><br />&nbsp;&nbsp;&nbsp;&nbsp;五经》、历代史、诸子集。面貌类高骊，辫发垂之于背，著长身小袖袍、缦裆F。<br /><br />&nbsp;&nbsp;&nbsp;&nbsp;女子头发辫而不垂，著锦缬缨珞环钏。姻有六礼。其地高燥，筑土为城，架木为<br /><br />&nbsp;&nbsp;&nbsp;&nbsp;屋，土覆其上。寒暑与益州相似。备植九谷，人多啖D及羊牛肉。出良马、蒲陶<br /><br />&nbsp;&nbsp;&nbsp;&nbsp;酒、石盐。多草木，草实如茧，茧中丝如细r，名为白叠子，国人多取织以为<br /><br />&nbsp;&nbsp;&nbsp;&nbsp;布。布甚软白，交市用焉。有朝乌者，旦旦集王殿前，为行列，不畏人，日出然<br /><br />&nbsp;&nbsp;&nbsp;&nbsp;后散去。大同中，子坚遣使献鸣盐枕、蒲陶、良马、氍毹等物。<br /><br />&nbsp;&nbsp;&nbsp;&nbsp;滑国者，车师之别种也。汉永建元年，八滑从班勇击北虏有功，勇上八滑为<br /><br />&nbsp;&nbsp;&nbsp;&nbsp;后部亲汉侯。自魏、晋以来，不通中国。至天监十五年，其王厌带夷栗B始遣使<br /><br />&nbsp;&nbsp;&nbsp;&nbsp;献方物。普通元年，又遣使献黄师子、白貂裘、波斯锦等物。七年，又奉表贡献。<br /><br />&nbsp;&nbsp;&nbsp;&nbsp;元魏之居桑乾也，滑犹为小国，属芮芮。后稍强大，征其旁国波斯、盘盘、<br /><br />&nbsp;&nbsp;&nbsp;&nbsp;Y宾、焉耆、龟兹、疏勒、姑墨、于阗、句盘等国，开地千余里。土地温暖，多<br /><br />&nbsp;&nbsp;&nbsp;&nbsp;山川树木，有五谷。国人以D及羊肉为粮。其兽有师子、两脚骆驼，野驴有角。<br /><br />&nbsp;&nbsp;&nbsp;&nbsp;人皆善射，著小袖长身袍，用金玉为带。女人被裘，头上刻木为角，长六尺，以<br /><br />&nbsp;&nbsp;&nbsp;&nbsp;金银饰之。少女子，兄弟共妻。无城郭，毡屋为居，东向开户。其王坐金床，随<br /><br />&nbsp;&nbsp;&nbsp;&nbsp;太岁转，与妻并坐接客。无文字，以木为契。与旁国通，则使旁国胡为胡书，羊<br /><br />&nbsp;&nbsp;&nbsp;&nbsp;皮为纸。无职官。事天神、火神，每日则出户祀神而后食。其跪一拜而止。葬以<br /><br />&nbsp;&nbsp;&nbsp;&nbsp;木为椁。父母死，其子截一耳，葬讫即吉。其言语待河南人译然后通。<br /><br />&nbsp;&nbsp;&nbsp;&nbsp;周古柯国，滑旁小国也。普通元年，使使随滑来献方物。<br /><br />&nbsp;&nbsp;&nbsp;&nbsp;呵跋檀国，亦滑旁小国也。凡滑旁之国，衣服容貌皆与滑同。普通元年，使<br /><br />&nbsp;&nbsp;&nbsp;&nbsp;使随滑使来献方物。<br /><br />&nbsp;&nbsp;&nbsp;&nbsp;胡蜜丹国，亦滑旁小国也。普通元年，使使随滑使来献方物。<br /><br />&nbsp;&nbsp;&nbsp;&nbsp;白题国，王姓支名史稽毅，其先盖匈奴之别种胡也。汉灌婴与匈奴战，斩白<br /><br />&nbsp;&nbsp;&nbsp;&nbsp;题骑一人。今在滑国东，去滑六日行，西极波斯。土地出粟、麦、瓜果，食物略<br /><br />&nbsp;&nbsp;&nbsp;&nbsp;与滑同。普通三年，遣使献方物。<br /><br />&nbsp;&nbsp;&nbsp;&nbsp;龟兹者，西域之旧国也。后汉光武时，其王名弘，为莎车王贤所杀，灭其族。<br /><br />&nbsp;&nbsp;&nbsp;&nbsp;贤使其子则罗为龟兹王，国人又杀则罗。匈奴立龟兹贵人身毒为王，由是属匈奴。<br /><br />&nbsp;&nbsp;&nbsp;&nbsp;然龟兹在汉世常为大国，所都曰延城。魏文帝初即位，遣使贡献。晋太康中，遣<br /><br />&nbsp;&nbsp;&nbsp;&nbsp;子入侍。太元七年，秦主苻坚遣将吕光伐西域。至龟兹，龟兹王帛纯载宝出奔，<br /><br />&nbsp;&nbsp;&nbsp;&nbsp;光入其城。城有三重，外城与长安城等，室屋壮丽，饰以琅\金玉。光立帛纯弟<br /><br />&nbsp;&nbsp;&nbsp;&nbsp;震为王而归，自此与中国绝不通。普通二年，王尼瑞摩珠那胜遣使奉表贡献。<br /><br />&nbsp;&nbsp;&nbsp;&nbsp;于阗国，西域之属也。后汉建武末，王俞为莎车王贤所破，徙为骊归王，以<br /><br />&nbsp;&nbsp;&nbsp;&nbsp;其弟君得为于阗王，暴虐，百姓患之。永平中，其种人都末杀君得，大人休莫霸<br /><br />&nbsp;&nbsp;&nbsp;&nbsp;又杀都末，自立为王。霸死，兄子广得立，后击虏莎车王贤以归，杀之，遂为强<br /><br />&nbsp;&nbsp;&nbsp;&nbsp;国，西北诸小国皆服从。<br /><br />&nbsp;&nbsp;&nbsp;&nbsp;其地多水潦沙石，气温，宜稻、麦、蒲桃。有水出玉，名曰玉河。国人善铸<br /><br />&nbsp;&nbsp;&nbsp;&nbsp;铜器。其治曰西山城，有屋室市井。果z菜蔬与中国等。尤敬佛法。王所居室，<br /><br />&nbsp;&nbsp;&nbsp;&nbsp;加以朱画。王冠金帻，如今胡公帽；与妻并坐接客。国中妇人皆辫发，衣裘F。<br /><br />&nbsp;&nbsp;&nbsp;&nbsp;其人恭，相见则跪，其跪则一膝至地。书则以木为笔札，以玉为印。国人得书，<br /><br />&nbsp;&nbsp;&nbsp;&nbsp;戴于首而后开札。魏文帝时，王山习献名马。天监九年，遣使献方物。十三年，<br /><br />&nbsp;&nbsp;&nbsp;&nbsp;又献波罗婆步鄣。十八年，又献琉璃罂。大同七年，又献外国刻玉佛。<br /><br />&nbsp;&nbsp;&nbsp;&nbsp;渴盘u国，于阗西小国也。西邻滑国，南接Y宾国，北连沙勒国。所治在山<br /><br />&nbsp;&nbsp;&nbsp;&nbsp;谷中，城周回十余里，国有十二城。风俗与于阗相类。衣吉贝布，著长身小袖袍、<br /><br />&nbsp;&nbsp;&nbsp;&nbsp;小口F。地宜小麦，资以为粮。多牛马骆驼羊等。出好毡、金、玉。王姓葛沙氏。<br /><br />&nbsp;&nbsp;&nbsp;&nbsp;中大同元年，遣使献方物。<br /><br />&nbsp;&nbsp;&nbsp;&nbsp;末国，汉世且末国也。胜兵万余户。北与丁零，东与白题，西与波斯接。土<br /><br />&nbsp;&nbsp;&nbsp;&nbsp;人剪发，著毡帽、小袖衣，为衫则开颈而缝前。多牛羊骡驴。其王安末深盘，普<br /><br />&nbsp;&nbsp;&nbsp;&nbsp;通五年，遣使来贡献。<br /><br />&nbsp;&nbsp;&nbsp;&nbsp;波斯国，其先有波斯匿王者，子孙以王父字为氏，因为国号。国有城，周回<br /><br />&nbsp;&nbsp;&nbsp;&nbsp;三十二里，城高四丈，皆有楼观，城内屋宇数百千间，城外佛寺二三百所。西去<br /><br />&nbsp;&nbsp;&nbsp;&nbsp;城十五里有土山，山非过高，其势连接甚远，中有鹫鸟啖羊，土人极以为患。国<br /><br />&nbsp;&nbsp;&nbsp;&nbsp;中有优钵昙花，鲜华可爱。出龙驹马。咸池生珊瑚树，长一二尺。亦有琥珀、马<br /><br />&nbsp;&nbsp;&nbsp;&nbsp;脑、真珠、玫<王回>等，国内不以为珍。市买用金银。婚姻法：下聘讫，女婿将数<br /><br />&nbsp;&nbsp;&nbsp;&nbsp;十人迎妇，婿著金线锦袍、师子锦F，戴天冠，妇亦如之。妇兄弟便来捉手付度，<br /><br />&nbsp;&nbsp;&nbsp;&nbsp;夫妇之礼，于兹永毕。国东与滑国，西及南俱与婆罗门国，北与泛国接。中<br /><br />&nbsp;&nbsp;&nbsp;&nbsp;大通二年，遣使献佛牙。<br /><br />&nbsp;&nbsp;&nbsp;&nbsp;宕昌国，在河南之东南，益州之西北，陇西之西，羌种也。宋孝武世，其王<br /><br />&nbsp;&nbsp;&nbsp;&nbsp;梁忽始献方物。天监四年，王梁弥博来献甘草、当归，诏以为使持节、都督河、<br /><br />&nbsp;&nbsp;&nbsp;&nbsp;凉二州诸军事、安西将军、东羌校尉、河、凉二州刺史、陇西公、宕昌王，佩以<br /><br />&nbsp;&nbsp;&nbsp;&nbsp;金章。弥博死，子弥泰立；大同七年，复授以父爵位。其衣服、风俗与河南略同。<br /><br />&nbsp;&nbsp;&nbsp;&nbsp;邓至国，居西凉州界，羌别种也。世号持节、平北将军、西凉州刺史。宋文<br /><br />&nbsp;&nbsp;&nbsp;&nbsp;帝时，王象屈耽遣使献马。天监元年，诏以邓至王象舒彭为督西凉州诸军事，号<br /><br />&nbsp;&nbsp;&nbsp;&nbsp;安北将军。五年，舒彭遣使献黄耆四百斤、马四匹。其俗呼帽曰突何，其衣服与<br /><br />&nbsp;&nbsp;&nbsp;&nbsp;宕昌同。<br /><br />&nbsp;&nbsp;&nbsp;&nbsp;武兴国，本仇池。杨难当自立为秦王，宋文帝遣裴方明讨之，难当奔魏。其<br /><br />&nbsp;&nbsp;&nbsp;&nbsp;兄子文德又聚众茄卢，宋因授以爵位，魏又攻之，文德奔汉中。从弟僧嗣又自立，<br /><br />&nbsp;&nbsp;&nbsp;&nbsp;复戍茄卢。卒，文德弟文度立，以弟文洪为白水太守，屯武兴，宋世以为武都王。<br /><br />&nbsp;&nbsp;&nbsp;&nbsp;武兴之国，自于此矣。难当族弟广香又攻杀文度，自立为阴平王、茄卢镇主。卒，<br /><br />&nbsp;&nbsp;&nbsp;&nbsp;子炅立；炅死，子崇祖立；崇祖死，子孟孙立。齐永明中，魏氏南梁州刺史、仇<br /><br />&nbsp;&nbsp;&nbsp;&nbsp;池公杨灵珍据泥功山归款，齐世以灵珍为北梁州刺史、仇池公。文洪死，以族人<br /><br />&nbsp;&nbsp;&nbsp;&nbsp;集始为北秦州刺史、武都王。天监初，以集始为使持节、都督秦、雍二州诸军事、<br /><br />&nbsp;&nbsp;&nbsp;&nbsp;辅国将军、平羌校尉、北秦州刺史、武都王，灵珍为冠军将军，孟孙为假节、督<br /><br />&nbsp;&nbsp;&nbsp;&nbsp;沙州刺史、阴平王。集始死，子绍先袭爵位。二年，以灵珍为持节、督陇右诸军<br /><br />&nbsp;&nbsp;&nbsp;&nbsp;事、左将军、北梁州刺史、仇池王。十年，孟孙死，诏赠安沙将军、北雍州刺史。<br /><br />&nbsp;&nbsp;&nbsp;&nbsp;子定袭封爵。绍先死，子智慧立。大同元年，克复汉中，智慧遣使上表，求率四<br /><br />&nbsp;&nbsp;&nbsp;&nbsp;千户归国，诏许焉，即以为东益州。<br /><br />&nbsp;&nbsp;&nbsp;&nbsp;其国东连秦岭，西接宕昌，去宕昌八百里，南去汉中四百里，北去岐州三百<br /><br />&nbsp;&nbsp;&nbsp;&nbsp;里，东去长安九百里。本有十万户，世世分减。其大姓有符氏、姜氏。言语与中<br /><br />&nbsp;&nbsp;&nbsp;&nbsp;国同。著乌皂突骑帽、长身小袖袍、小口F、皮靴。地植九谷。婚姻备六礼。知<br /><br />&nbsp;&nbsp;&nbsp;&nbsp;书疏。种桑麻。出r、绢、精布、漆、蜡、椒等。山出铜铁。<br /><br />&nbsp;&nbsp;&nbsp;&nbsp;芮芮国，盖匈奴别种。魏、晋世，匈奴分为数百千部，各有名号，芮芮其一<br /><br />&nbsp;&nbsp;&nbsp;&nbsp;部也。自元魏南迁，因擅其故地。无城郭，随水草畜牧，以穹庐为居。辫发，衣<br /><br />&nbsp;&nbsp;&nbsp;&nbsp;锦，小袖袍，小口F，深雍靴。其地苦寒，七月流澌亘河。宋升明中，遣王洪轨<br /><br />&nbsp;&nbsp;&nbsp;&nbsp;使焉，引之共伐魏。齐建元元年，洪轨始至其国，国王率三十万骑，出燕然山东<br /><br />&nbsp;&nbsp;&nbsp;&nbsp;南三千余里，魏人闭关不敢战。后稍侵弱。永明中，为丁零所破，更为小国而南<br /><br />&nbsp;&nbsp;&nbsp;&nbsp;移其居。天监中，始破丁零，复其旧土。始筑城郭，名曰木末城。十四年，遣使<br /><br />&nbsp;&nbsp;&nbsp;&nbsp;献乌貂裘。普通元年，又遣使献方物。是后数岁一至焉。大同七年，又献马一匹、<br /><br />&nbsp;&nbsp;&nbsp;&nbsp;金一斤。其国能以术祭天而致风雪，前对皎日，后则泥潦横流，故其战败莫能追<br /><br />&nbsp;&nbsp;&nbsp;&nbsp;及。或于中夏为之，则硕不雨，问其故，以暖云。<br /><br />&nbsp;&nbsp;&nbsp;&nbsp;史臣曰：海南东夷西北戎诸国，地穷边裔，各有疆域。若山奇海异，怪类殊<br /><br />&nbsp;&nbsp;&nbsp;&nbsp;种，前古未闻，往牒不记。故知九州之外，八荒之表，辩方物土，莫究其极。高<br /><br />&nbsp;&nbsp;&nbsp;&nbsp;祖以德怀之，故朝贡岁至，美矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185582);">加入书签</a><a
                        href="185549.html">上一页</a>&larr;<a href="index.html">返回列表</a>&rarr;<a
                            href="185619.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185549.html"; var next_page = "185619.html"; var index_page = "index.html"; var sortid = "9"; var article_id = "729"; var chapter_id = "185582"; var articlename = "梁书"; var chaptername = " 卷五十四 列传第四十八"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>