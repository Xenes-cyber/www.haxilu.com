<!DOCTYPE html>
<html>
<head>
<meta charset="gbk" />
<title>梁书- 卷四十三 列传第三十七-在线阅读-哈西文学网</title>
<meta name="keywords" content="姚思廉，梁书， 卷四十三 列传第三十七全文， 卷四十三 列传第三十七在线阅读 哈西文学网" />
<meta name="description" content="哈西文学网提供姚思廉的梁书  卷四十三 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185186.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185186.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 列传第三十七</h1>
            <div class="link xb">
                <a href="185161.html">上一页</a>&larr;<a href="index.html">返回列表</a>&rarr;<a
                    href="185245.html">下一页</a></div>			
            <div id="BookText">&nbsp;&nbsp;&nbsp;&nbsp;◎韦粲江子一弟子四子五张嵊沈浚柳敬礼<br /><br />&nbsp;&nbsp;&nbsp;&nbsp;韦粲，字长`，车骑将军睿之孙，北徐州刺史放之子也。有父风，好学仗气，<br /><br />&nbsp;&nbsp;&nbsp;&nbsp;身长八尺，容貌甚伟。初为云麾晋安王行参军，俄署法曹，迁外兵参军，兼中兵。<br /><br />&nbsp;&nbsp;&nbsp;&nbsp;时颍川庾仲容、吴郡张率，前辈知名，与粲同府，并忘年交好。及王迁镇雍州，<br /><br />&nbsp;&nbsp;&nbsp;&nbsp;随转记室，兼中兵如故。王立为皇太子，粲迁步兵校尉，入为东宫领直，丁父忧<br /><br />&nbsp;&nbsp;&nbsp;&nbsp;去职。寻起为招远将军，复为领直。服阕，袭爵永昌县侯，除安西湘东王谘议，<br /><br />&nbsp;&nbsp;&nbsp;&nbsp;累迁太子仆、左卫率，领直并如故。粲以旧恩，任寄绸密，虽居职屡徙，常留宿<br /><br />&nbsp;&nbsp;&nbsp;&nbsp;卫，颇擅威名，诞倨，不为时辈所平。右卫朱异尝于酒席厉色谓粲曰：“卿何得<br /><br />&nbsp;&nbsp;&nbsp;&nbsp;已作领军面向人！”<br /><br />&nbsp;&nbsp;&nbsp;&nbsp;中大同十一年，迁通直散骑常侍，未拜，出为持节、督衡州诸军事、安远将<br /><br />&nbsp;&nbsp;&nbsp;&nbsp;军、衡州刺史。皇太子出饯新亭，执粲手曰：“与卿不为久别。”太清元年，粲<br /><br />&nbsp;&nbsp;&nbsp;&nbsp;至州。无几，便表解职。二年，征为散骑常侍。粲还至庐陵，闻侯景作逆，便简<br /><br />&nbsp;&nbsp;&nbsp;&nbsp;阅部下，得精卒五千，马百匹，倍道赴援。至豫章，奉命报云“贼已出横江”，<br /><br />&nbsp;&nbsp;&nbsp;&nbsp;粲即就内史刘孝仪共谋之。孝仪曰：“必期如此，当有别敕。岂可轻信单使，妄<br /><br />&nbsp;&nbsp;&nbsp;&nbsp;相惊动，或恐不然。”时孝仪置酒，粲怒，以杯抵地曰：“贼已渡江，便逼宫阙，<br /><br />&nbsp;&nbsp;&nbsp;&nbsp;水陆俱断，何暇有报；假令无敕，岂得自安？韦粲今日何情饮酒！”即驰马出，<br /><br />&nbsp;&nbsp;&nbsp;&nbsp;部分将发，会江州刺史当阳公大心遣使要粲，粲乃驰往见大心曰：“上游蕃镇，<br /><br />&nbsp;&nbsp;&nbsp;&nbsp;江州去京最近，殿下情计，实宜在前；但中流任重，当须应接，不可阙镇。今直<br /><br />&nbsp;&nbsp;&nbsp;&nbsp;且张声势，移镇湓城，遣偏将赐随，于事便足。”大心然之，遣中兵柳昕帅兵二<br /><br />&nbsp;&nbsp;&nbsp;&nbsp;千人随粲。粲悉留家累于江州，以轻舸就路。至南州，粲外弟司州刺史柳仲礼亦<br /><br />&nbsp;&nbsp;&nbsp;&nbsp;帅步骑万余人至横江，粲即送粮仗赡给之，并散私金帛以赏其战士。<br /><br />&nbsp;&nbsp;&nbsp;&nbsp;先是，安北将军鄱阳王范亦自合肥遣西豫州刺史裴之高与其长子嗣，帅江西<br /><br />&nbsp;&nbsp;&nbsp;&nbsp;之众赴京师，屯于张公洲，待上流诸军至。是时，之高遣船渡仲礼，与合军进屯<br /><br />&nbsp;&nbsp;&nbsp;&nbsp;王游苑。粲建议推仲礼为大都督，报下流众军。裴之高自以年位耻居其下，乃云：<br /><br />&nbsp;&nbsp;&nbsp;&nbsp;“柳节下是州将，何须我复鞭板？”累日不决。粲乃抗言于众曰：“今者同赴国<br /><br />&nbsp;&nbsp;&nbsp;&nbsp;难，义在除贼，所以推柳司州者，政以久捍边疆，先为侯景所惮；且士马精锐，<br /><br />&nbsp;&nbsp;&nbsp;&nbsp;无出其前。若论位次，柳在粲下；语其年齿，亦少于粲，直以社稷之计，不得复<br /><br />&nbsp;&nbsp;&nbsp;&nbsp;论。今日形势，贵在将和；若人心不同，大事去矣。裴公朝之旧齿，年德已隆，<br /><br />&nbsp;&nbsp;&nbsp;&nbsp;岂应复挟私情，以沮大计。粲请为诸君解释之。”乃单舸至之高营，切让之曰：<br /><br />&nbsp;&nbsp;&nbsp;&nbsp;“前诸将之议，豫州意所未同，即二宫危逼，猾寇滔天，臣子当戮力同心，岂可<br /><br />&nbsp;&nbsp;&nbsp;&nbsp;自相矛盾！豫州必欲立异，锋镝便有所归。”之高垂泣曰：“吾荷国恩荣，自应<br /><br />&nbsp;&nbsp;&nbsp;&nbsp;帅先士卒，顾恨衰老，不能效命，企望柳使君共平凶逆，谓众议已从，无俟老夫<br /><br />&nbsp;&nbsp;&nbsp;&nbsp;耳。若必有疑，当剖心相示。”于是诸将定议，仲礼方得进军。<br /><br />&nbsp;&nbsp;&nbsp;&nbsp;次新亭，贼列阵于中兴寺，相持至晚，各解归。是夜，仲礼入粲营，部分众<br /><br />&nbsp;&nbsp;&nbsp;&nbsp;军，旦日将战，诸将各有据守，令粲顿青塘。青塘当石头中路，粲虑栅垒未立，<br /><br />&nbsp;&nbsp;&nbsp;&nbsp;贼必争之，颇以为惮，谓仲礼曰：“下官才非御侮，直欲以身殉国。节下善量其<br /><br />&nbsp;&nbsp;&nbsp;&nbsp;宜，不可致有亏丧。”仲礼曰：“青塘立栅，迫近淮渚，欲以粮储船乘尽就泊之，<br /><br />&nbsp;&nbsp;&nbsp;&nbsp;此是大事，非兄不可。若疑兵少，当更差军相助。”乃使直阁将军刘叔胤师助粲，<br /><br />&nbsp;&nbsp;&nbsp;&nbsp;帅所部水陆俱进。时值昏雾，军人迷失道，比及青塘，夜已过半，垒栅至晓未合。<br /><br />&nbsp;&nbsp;&nbsp;&nbsp;景登禅灵寺门阁，望粲营未立，便率锐卒来攻。军副王长茂劝据栅待之，粲不从，<br /><br />&nbsp;&nbsp;&nbsp;&nbsp;令军主郑逸逆击之，命刘叔胤以水军截其后。叔胤畏懦不敢进，逸遂败。贼乘胜<br /><br />&nbsp;&nbsp;&nbsp;&nbsp;入营，左右牵粲避贼，粲不动，犹叱子弟力战，兵死略尽，遂见害，时年五十四。<br /><br />&nbsp;&nbsp;&nbsp;&nbsp;粲子尼及三弟助、警、构、从弟昂皆战死，亲戚死者数百人。贼传粲首阙下，以<br /><br />&nbsp;&nbsp;&nbsp;&nbsp;示城内，太宗闻之流涕曰：“社稷所寄，惟在韦公，如何不幸，先死行阵。”诏<br /><br />&nbsp;&nbsp;&nbsp;&nbsp;赠护军将军。世祖平侯景，追谥曰忠贞，并追赠助、警、构及尼皆中书郎，昂员<br /><br />&nbsp;&nbsp;&nbsp;&nbsp;外散骑常侍。<br /><br />&nbsp;&nbsp;&nbsp;&nbsp;粲长子臧，字君理。历官尚书三公郎、太子洗马、东宫领直。侯景至，帅兵<br /><br />&nbsp;&nbsp;&nbsp;&nbsp;屯西华门。城陷，奔江州，收旧部曲，据豫章，为其部下所害。<br /><br />&nbsp;&nbsp;&nbsp;&nbsp;江子一，字元贞，济阳考城人，晋散骑常侍统之七世孙也。父法成，天监中<br /><br />&nbsp;&nbsp;&nbsp;&nbsp;奉朝请。子一少好学，有志操，以家贫阙养，因蔬食终身。起家王国侍郎、朝请。<br /><br />&nbsp;&nbsp;&nbsp;&nbsp;启求观书秘阁，高祖许之，有敕直华林省。其姑夫右卫将军朱异，权要当朝，休<br /><br />&nbsp;&nbsp;&nbsp;&nbsp;下之日，宾客辐凑，子一未尝造门，其高洁如此。稍迁尚书仪曹郎，出为遂昌、<br /><br />&nbsp;&nbsp;&nbsp;&nbsp;曲阿令，皆著美绩。除通直散骑侍郎，出为戎昭将军、南津校尉。<br /><br />&nbsp;&nbsp;&nbsp;&nbsp;弟子四，历尚书金部郎。大同初，迁右丞。兄弟性并刚烈。子四自右丞上封<br /><br />&nbsp;&nbsp;&nbsp;&nbsp;事，极言得失，高祖甚善之，诏尚书详择施行焉。左民郎沈炯、少府丞顾_尝奏<br /><br />&nbsp;&nbsp;&nbsp;&nbsp;事不允，高祖厉色呵责之；子四乃趋前代炯等对，言甚激切，高祖怒呼缚之，子<br /><br />&nbsp;&nbsp;&nbsp;&nbsp;四据地不受，高祖怒亦止，乃释之。犹坐免职。<br /><br />&nbsp;&nbsp;&nbsp;&nbsp;及侯景反，攻陷历阳，自横江将渡，子一帅舟师千余人，于下流欲邀之，其<br /><br />&nbsp;&nbsp;&nbsp;&nbsp;副董桃生家在江北，因与其党散走。子一乃退还南洲，复收余众，步道赴京师。<br /><br />&nbsp;&nbsp;&nbsp;&nbsp;贼亦寻至，子一启太宗曰：“贼围未合，犹可出荡，若营栅一固，无所用武。”<br /><br />&nbsp;&nbsp;&nbsp;&nbsp;请与其弟子四、子五帅所领百余人，开承明门挑贼。许之。子一乃身先士卒，抽<br /><br />&nbsp;&nbsp;&nbsp;&nbsp;戈独进，群贼夹攻之，从者莫敢继。子四、子五见事急，相引赴贼，并见害。诏<br /><br />&nbsp;&nbsp;&nbsp;&nbsp;曰：“故戎昭将军、通直散骑侍郎、南津校尉江子一，前尚书右丞江子四，东宫<br /><br />&nbsp;&nbsp;&nbsp;&nbsp;直殿主帅子五，祸故有闻，良以矜恻，死事加等，抑惟旧章。可赠子一给事黄门<br /><br />&nbsp;&nbsp;&nbsp;&nbsp;侍郎，子四中书侍郎，子五散骑侍郎。”侯景平，世祖又追赠子一侍中，谥义子；<br /><br />&nbsp;&nbsp;&nbsp;&nbsp;子四黄门侍郎，谥毅子；子五中书侍郎，谥烈子。<br /><br />&nbsp;&nbsp;&nbsp;&nbsp;子一续《黄图》及班固“九品”，并辞赋文笔数十篇，行于世。<br /><br />&nbsp;&nbsp;&nbsp;&nbsp;张嵊，字四山，镇北将军稷之子也。少方雅，有志操，能清言。父临青州，<br /><br />&nbsp;&nbsp;&nbsp;&nbsp;为土民所害，嵊感家祸，终身蔬食布衣，手不执刀刃。州举秀才。起家秘书郎，<br /><br />&nbsp;&nbsp;&nbsp;&nbsp;累迁太子舍人、洗马、司徒左西掾、中书郎。出为永阳内史，还除中军宣城王司<br /><br />&nbsp;&nbsp;&nbsp;&nbsp;马、散骑常侍。又出为镇南湘东王长史、寻阳太守。中大同元年，征为太府卿，<br /><br />&nbsp;&nbsp;&nbsp;&nbsp;俄迁吴兴太守。<br /><br />&nbsp;&nbsp;&nbsp;&nbsp;太清二年，侯景围京城，嵊遣弟伊率郡兵数千人赴援。三年，宫城陷，御史<br /><br />&nbsp;&nbsp;&nbsp;&nbsp;中丞沈浚违难东归。嵊往见而谓曰：“贼臣凭陵，社稷危耻，正是人臣效命之秋。<br /><br />&nbsp;&nbsp;&nbsp;&nbsp;今欲收集兵力，保据贵乡。若天道无灵，忠节不展，虽复及死，诚亦无恨。”浚<br /><br />&nbsp;&nbsp;&nbsp;&nbsp;曰：“鄙郡虽小，仗义拒逆，谁敢不从！”固劝嵊举义。于是收集士卒，缮筑城<br /><br />&nbsp;&nbsp;&nbsp;&nbsp;垒。时邵陵王东奔至钱唐，闻之，遣板授嵊征东将军，加秩中二千石。嵊曰：<br /><br />&nbsp;&nbsp;&nbsp;&nbsp;“朝廷危迫，天子蒙尘，今日何情，复受荣号。”留板而已。贼行台刘神茂攻破<br /><br />&nbsp;&nbsp;&nbsp;&nbsp;义兴，遣使说嵊曰：“若早降附，当还以郡相处，复加爵赏。”嵊命斩其使，仍<br /><br />&nbsp;&nbsp;&nbsp;&nbsp;遣军主王雄等帅兵于鳢渎逆击之，破神茂，神茂退走。侯景闻神茂败，乃遣其中<br /><br />&nbsp;&nbsp;&nbsp;&nbsp;军侯子鉴帅精兵二万人，助神茂以击嵊。嵊遣军主范智朗出郡西拒战，为神茂所<br /><br />&nbsp;&nbsp;&nbsp;&nbsp;败，退归。贼骑乘胜焚栅，栅内众军皆土崩。嵊乃释戎服，坐于听事，贼临之以<br /><br />&nbsp;&nbsp;&nbsp;&nbsp;刃，终不为屈。乃执嵊以送景，景刑之于都市，子弟同遇害者十余人，时年六十<br /><br />&nbsp;&nbsp;&nbsp;&nbsp;二。贼平，世祖追赠侍中、中卫将军、开府仪同三司。谥曰忠贞子。<br /><br />&nbsp;&nbsp;&nbsp;&nbsp;沈浚，字叔源，吴兴武康人。祖宪，齐散骑常侍，齐史有传。浚少博学，有<br /><br />&nbsp;&nbsp;&nbsp;&nbsp;才干，历山阴、吴、建康令，并有能名。入为中书郎、尚书左丞。侯景逼京城，<br /><br />&nbsp;&nbsp;&nbsp;&nbsp;迁御史中丞。是时外援并至，侯景表请求和，诏许之。既盟，景知城内疾疫，复<br /><br />&nbsp;&nbsp;&nbsp;&nbsp;怀奸计，迟疑不去。数日，皇太子令浚诣景所，景曰：“即已向热，非复行时。<br /><br />&nbsp;&nbsp;&nbsp;&nbsp;十万之众，何由可去，还欲立效朝廷，君可见为申闻。”浚曰：“将军此论，意<br /><br />&nbsp;&nbsp;&nbsp;&nbsp;在得城。城内兵粮，尚支百日。将军储积内尽，国家援军外集，十万之众，将何<br /><br />&nbsp;&nbsp;&nbsp;&nbsp;所资？而反设此言，欲胁朝廷邪？”景横刃于膝，_目叱之。浚正色责景曰：<br /><br />&nbsp;&nbsp;&nbsp;&nbsp;“明公亲是人臣，举兵向阙，圣主申恩赦过，已共结盟，口血未干，而有翻背。<br /><br />&nbsp;&nbsp;&nbsp;&nbsp;沈浚六十之年，且天子之使，死生有命，岂畏逆臣之刀乎！”不顾而出。景曰：<br /><br />&nbsp;&nbsp;&nbsp;&nbsp;“是真司直也。”然密衔之。及破张嵊，乃求浚以害之。<br /><br />&nbsp;&nbsp;&nbsp;&nbsp;柳敬礼，开府仪同三司庆远之孙。父津，太子詹事。敬礼与兄仲礼，皆少以<br /><br />&nbsp;&nbsp;&nbsp;&nbsp;勇烈知名。起家著作佐郎，稍迁扶风太守。侯景渡江，敬礼率马步三千赴援。至<br /><br />&nbsp;&nbsp;&nbsp;&nbsp;都，据青溪埭，与景频战，恒先登陷陈，甚著威名。台城没，敬礼与仲礼俱见于<br /><br />&nbsp;&nbsp;&nbsp;&nbsp;景，景遣仲礼经略上流，留敬礼为质，以为护军。景饯仲礼于后渚，敬礼密谓仲<br /><br />&nbsp;&nbsp;&nbsp;&nbsp;礼曰：“景今来会，敬礼抱之，兄拔佩刀，便可斫杀，敬礼死亦无所恨。”仲礼<br /><br />&nbsp;&nbsp;&nbsp;&nbsp;壮其言，许之。及酒数行，敬礼目仲礼，仲礼见备卫严，不敢动，计遂不果。会<br /><br />&nbsp;&nbsp;&nbsp;&nbsp;景征晋熙，敬礼与南康王会理共谋袭其城，克期将发，建安侯萧贲知而告之，遂<br /><br />&nbsp;&nbsp;&nbsp;&nbsp;遇害。<br /><br />&nbsp;&nbsp;&nbsp;&nbsp;史臣曰：若夫义重于生，前典垂诰，斯盖先哲之所贵也。故孟子称：生者我<br /><br />&nbsp;&nbsp;&nbsp;&nbsp;所欲，义亦我所欲，二事必不可兼得，宁舍生而取义。至如张嵊二三子之徒，捐<br /><br />&nbsp;&nbsp;&nbsp;&nbsp;躯殉节，赴死如归，英风劲气，笼罩今古，君子知梁代之有忠臣焉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185186);">加入书签</a><a
                        href="185161.html">上一页</a>&larr;<a href="index.html">返回列表</a>&rarr;<a
                            href="185245.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185161.html"; var next_page = "185245.html"; var index_page = "index.html"; var sortid = "9"; var article_id = "729"; var chapter_id = "185186"; var articlename = "梁书"; var chaptername = " 卷四十三 列传第三十七"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>