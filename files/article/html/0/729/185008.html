<!DOCTYPE html>
<html>
<head>
<meta charset="gbk" />
<title>梁书- 卷三十七 列传第三十一-在线阅读-哈西文学网</title>
<meta name="keywords" content="姚思廉，梁书， 卷三十七 列传第三十一全文， 卷三十七 列传第三十一在线阅读 哈西文学网" />
<meta name="description" content="哈西文学网提供姚思廉的梁书  卷三十七 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185008.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185008.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 列传第三十一</h1>
            <div class="link xb">
                <a href="184988.html">上一页</a>&larr;<a href="index.html">返回列表</a>&rarr;<a
                    href="185029.html">下一页</a></div>			
            <div id="BookText">&nbsp;&nbsp;&nbsp;&nbsp;◎谢举何敬容<br /><br />&nbsp;&nbsp;&nbsp;&nbsp;谢举，字言扬，中书令览之弟也。幼好学，能清言，与览齐名。举年十四，<br /><br />&nbsp;&nbsp;&nbsp;&nbsp;尝赠沈约五言诗，为约称赏。世人为之语曰：“王有养、炬，谢有览、举。”养、<br /><br />&nbsp;&nbsp;&nbsp;&nbsp;炬，王筠、王泰小字也。起家秘书郎，迁太子舍人，轻车功曹史，秘书丞，司空<br /><br />&nbsp;&nbsp;&nbsp;&nbsp;从事中郎，太子庶子，家令，掌东宫管记，深为昭明太子赏接。秘书监任P出为<br /><br />&nbsp;&nbsp;&nbsp;&nbsp;新安郡，别举诗云：“讵念耋嗟人，方深老夫托。”其属意如此。尝侍宴华林园，<br /><br />&nbsp;&nbsp;&nbsp;&nbsp;高祖访举于览，览对曰：“识艺过臣甚远，惟饮酒不及于臣。”高祖大悦。转太<br /><br />&nbsp;&nbsp;&nbsp;&nbsp;子中庶子，犹掌管记。<br /><br />&nbsp;&nbsp;&nbsp;&nbsp;天监十一年，迁侍中。十四年，出为宁远将军、豫章内史，为政和理，甚得<br /><br />&nbsp;&nbsp;&nbsp;&nbsp;民心。十八年，复入为侍中，领步兵校尉。普通元年，出为贞毅将军、太尉临川<br /><br />&nbsp;&nbsp;&nbsp;&nbsp;王长史。四年，入为左民尚书。其年迁掌吏部，寻以公事免。五年，起为太子中<br /><br />&nbsp;&nbsp;&nbsp;&nbsp;庶子，领右军将军。六年，复为左民尚书，领步兵校尉。俄徙为吏部尚书，寻加<br /><br />&nbsp;&nbsp;&nbsp;&nbsp;侍中。出为仁威将军、晋陵太守。在郡清静，百姓化其德，境内肃然。罢郡还，<br /><br />&nbsp;&nbsp;&nbsp;&nbsp;吏民诣阙请立碑，诏许之。大通二年，入为侍中、五兵尚书，未拜，迁掌吏部，<br /><br />&nbsp;&nbsp;&nbsp;&nbsp;侍中如故。举祖庄，宋世再典选，至举又三为此职，前代未有也。<br /><br />&nbsp;&nbsp;&nbsp;&nbsp;举少博涉多通，尤长玄理及释氏义。为晋陵郡时，常与义僧递讲经论，征士<br /><br />&nbsp;&nbsp;&nbsp;&nbsp;何胤自虎丘山赴之。其盛如此。先是，北渡人卢广有儒术，为国子博士，于学发<br /><br />&nbsp;&nbsp;&nbsp;&nbsp;讲，仆射徐勉以下毕至。举造坐，屡折广，辞理通迈。广深叹服，仍以所执麈尾<br /><br />&nbsp;&nbsp;&nbsp;&nbsp;荐之，以况重席焉。<br /><br />&nbsp;&nbsp;&nbsp;&nbsp;四年，加侍中。五年，迁尚书右仆射，侍中如故。大同三年，以疾陈解，徙<br /><br />&nbsp;&nbsp;&nbsp;&nbsp;为右光禄大夫，给亲信二十人。其年，出为云麾将军、吴郡太守。先是，何敬容<br /><br />&nbsp;&nbsp;&nbsp;&nbsp;居郡有美绩，世称为何吴郡。及举为政，声迹略相比。六年，入为侍中、中书监，<br /><br />&nbsp;&nbsp;&nbsp;&nbsp;未拜，迁太子詹事、翊左将军，侍中如故。举父，齐世终此官，累表乞改授，<br /><br />&nbsp;&nbsp;&nbsp;&nbsp;敕不许，久之方就职。九年，迁尚书仆射，侍中、将军如故。举虽居端揆，未尝<br /><br />&nbsp;&nbsp;&nbsp;&nbsp;肯预时务，多因疾陈解。敕辄赐假，并手敕处方，加给上药。其恩遇如此。其年，<br /><br />&nbsp;&nbsp;&nbsp;&nbsp;以本官参掌选事。太清二年，迁尚书令，侍中、将军如故。是岁，侯景寇京师，<br /><br />&nbsp;&nbsp;&nbsp;&nbsp;举卒于围内。诏赠侍中、中卫将军、开府仪同三司，侍中、尚书令如故。文集乱<br /><br />&nbsp;&nbsp;&nbsp;&nbsp;中并亡逸。<br /><br />&nbsp;&nbsp;&nbsp;&nbsp;二子禧，嘏，并少知名。嘏，太清中，历太子中庶子，出为建安太守。<br /><br />&nbsp;&nbsp;&nbsp;&nbsp;何敬容，字国礼，庐江人也。祖攸之，宋太常卿；父昌，齐吏部尚书；并<br /><br />&nbsp;&nbsp;&nbsp;&nbsp;有名前代。敬容以名家子，弱冠选尚齐武帝女长城公主，拜驸马都尉。天监初，<br /><br />&nbsp;&nbsp;&nbsp;&nbsp;为秘书郎，历太子舍人，尚书殿中郎，太子洗马，中书舍人，秘书丞，迁扬州治<br /><br />&nbsp;&nbsp;&nbsp;&nbsp;中。出为建安内史，清公有美绩，民吏称之。还除黄门郎，累迁太子中庶子，散<br /><br />&nbsp;&nbsp;&nbsp;&nbsp;骑常侍，侍中，司徒左长史。普通二年，复为侍中，领羽林监，俄又领本州大中<br /><br />&nbsp;&nbsp;&nbsp;&nbsp;正。顷之，守吏部尚书，铨序明审，号为称职。四年，出为招远将军、吴郡太守，<br /><br />&nbsp;&nbsp;&nbsp;&nbsp;为政勤恤民隐，辨讼如神，视事四年，治为天下第一。吏民诣阙请树碑，诏许之。<br /><br />&nbsp;&nbsp;&nbsp;&nbsp;大通二年，征为中书令，未拜，复为吏部尚书，领右军将军，俄加侍中。中大通<br /><br />&nbsp;&nbsp;&nbsp;&nbsp;元年，改太子中庶子。<br /><br />&nbsp;&nbsp;&nbsp;&nbsp;敬容身长八尺，白皙美须眉。性矜庄，衣冠尤事鲜丽，每公庭就列，容止出<br /><br />&nbsp;&nbsp;&nbsp;&nbsp;人。三年，迁尚书右仆射，参掌选事，侍中如故。时仆射徐勉参掌机密，以疾陈<br /><br />&nbsp;&nbsp;&nbsp;&nbsp;解，因举敬容自代，故有此授焉。五年，迁左仆射，加宣惠将军，置佐史，侍中、<br /><br />&nbsp;&nbsp;&nbsp;&nbsp;参掌如故。大同三年正月，朱雀门灾，高祖谓群臣曰：“此门制卑狭，我始欲构，<br /><br />&nbsp;&nbsp;&nbsp;&nbsp;遂遭天火。”并相顾未有答。敬容独曰：“此所谓陛下‘先天而天不违’。”时<br /><br />&nbsp;&nbsp;&nbsp;&nbsp;以为名对。俄迁中权将军、丹阳尹，侍中、参掌、佐史如故。五年，入为尚书令，<br /><br />&nbsp;&nbsp;&nbsp;&nbsp;侍中、将军、参掌、佐史如故。<br /><br />&nbsp;&nbsp;&nbsp;&nbsp;敬容久处台阁，详悉旧事，且聪明识治，勤于簿领，诘朝理事，日旰不休。<br /><br />&nbsp;&nbsp;&nbsp;&nbsp;自晋、宋以来，宰相皆文义自逸，敬容独勤庶务，为世所嗤鄙。时萧琛子巡者，<br /><br />&nbsp;&nbsp;&nbsp;&nbsp;颇有轻薄才，因制卦名离合等诗以嘲之，敬容处之如初，亦不屑也。<br /><br />&nbsp;&nbsp;&nbsp;&nbsp;十一年，坐妾弟费慧明为导仓丞，夜盗官米，为禁司所执，送领军府。时河<br /><br />&nbsp;&nbsp;&nbsp;&nbsp;东王誉为领军将军，敬容以书解慧明，誉即封书以奏。高祖大怒，付南司推劾。<br /><br />&nbsp;&nbsp;&nbsp;&nbsp;御史中丞张绾奏敬容挟私罔上，合弃市刑，诏特免职。初，天监中，有沙门释宝<br /><br />&nbsp;&nbsp;&nbsp;&nbsp;志者，尝遇敬容，谓曰：“君后必贵，然终是何败何耳”。及敬容为宰相，谓何<br /><br />&nbsp;&nbsp;&nbsp;&nbsp;姓当为其祸，故抑没宗族，无仕进者，至是竟为河东所败。<br /><br />&nbsp;&nbsp;&nbsp;&nbsp;中大同元年三月，高祖幸同泰寺讲《金字三慧经》，敬容请预听，敕许之。<br /><br />&nbsp;&nbsp;&nbsp;&nbsp;又有敕听朔望问讯。寻起为金紫光禄大夫，未拜，又加侍中。敬容旧时宾客门生<br /><br />&nbsp;&nbsp;&nbsp;&nbsp;喧哗如昔，冀其复用。会稽谢郁致书戒之曰：“草莱之人，闻诸道路，君侯已得<br /><br />&nbsp;&nbsp;&nbsp;&nbsp;瞻望朝夕，出入禁门，醉尉将不敢呵，灰然不无其渐，甚休，甚休！敢贺于前，<br /><br />&nbsp;&nbsp;&nbsp;&nbsp;又将吊也。昔流言裁作，公旦东奔；燕书始来，子孟不入。夫圣贤被虚过以自斥，<br /><br />&nbsp;&nbsp;&nbsp;&nbsp;未有婴时衅而求亲者也。且曝鳃之鳞，不念杯杓之水；云霄之翼，岂顾笼樊之粮。<br /><br />&nbsp;&nbsp;&nbsp;&nbsp;何者？所托已盛也。昔君侯纳言加首，鸣玉在腰，回丰貂以步文昌，耸高蝉而趋<br /><br />&nbsp;&nbsp;&nbsp;&nbsp;武帐，可谓盛矣。不以此时荐才拔士，少报圣主之恩；今卒如爰丝之说，受责见<br /><br />&nbsp;&nbsp;&nbsp;&nbsp;过，方复欲更窥朝廷，觖望万分，窃不为左右取也。昔窦婴、杨烈嗟米锩魇保<br /><br />&nbsp;&nbsp;&nbsp;&nbsp;不能谢绝宾客，犹交党援，卒无后福，终益前祸。仆之所吊，实在于斯。人人所<br /><br />&nbsp;&nbsp;&nbsp;&nbsp;以颇犹有踵君侯之门者，未必皆感惠怀仁，有灌夫、任安之义，乃戒翟公之大署，<br /><br />&nbsp;&nbsp;&nbsp;&nbsp;冀君侯之复用也。夫在思过之日，而挟复用之意，未可为智者说矣。君侯宜杜门<br /><br />&nbsp;&nbsp;&nbsp;&nbsp;念失，无有所通，筑茅茨于钟阜，聊优游以卒岁，见可怜之意，著待终之情。复<br /><br />&nbsp;&nbsp;&nbsp;&nbsp;仲尼能改之言，惟子贡更也之譬，少戢言于众口，微自救于竹帛，所谓‘失之东<br /><br />&nbsp;&nbsp;&nbsp;&nbsp;隅，收之桑榆’。如此，令明主闻知，尚有冀也。仆东皋鄙人，入穴幸无衔窭，<br /><br />&nbsp;&nbsp;&nbsp;&nbsp;耻天下之士不为执事道之，故披肝胆，示情素，君侯岂能鉴焉。”<br /><br />&nbsp;&nbsp;&nbsp;&nbsp;太清元年，迁太子詹事，侍中如故。二年，侯景袭京师，敬容自府移家台内。<br /><br />&nbsp;&nbsp;&nbsp;&nbsp;初，景于涡阳退败，未得审实，传者乃云其将暴显反，景身与众并没，朝廷以为<br /><br />&nbsp;&nbsp;&nbsp;&nbsp;忧。敬容寻见东宫，太宗谓曰：“淮北始更有信，侯景定得身免，不如所传。”<br /><br />&nbsp;&nbsp;&nbsp;&nbsp;敬容对曰：“得景遂死，深是朝廷之福。”太宗失色，问其故。敬容曰：“景翻<br /><br />&nbsp;&nbsp;&nbsp;&nbsp;覆叛臣，终当乱国。”是年，太宗频于玄圃自讲《老》、《庄》二书，学士吴孜<br /><br />&nbsp;&nbsp;&nbsp;&nbsp;时寄詹事府，每日入听。敬容谓孜曰：“昔晋代丧乱，颇由祖尚玄虚，胡贼殄覆<br /><br />&nbsp;&nbsp;&nbsp;&nbsp;中夏。今东宫复袭此，殆非人事，其将为戎乎？”俄而侯景难作，其言有征也。<br /><br />&nbsp;&nbsp;&nbsp;&nbsp;三年正月，敬容卒于围内，诏赠仁威将军，本官并如故。<br /><br />&nbsp;&nbsp;&nbsp;&nbsp;何氏自晋司空充、宋司空尚之，世奉佛法，并建立塔寺；至敬容又舍宅东为<br /><br />&nbsp;&nbsp;&nbsp;&nbsp;伽蓝，趋势者因助财造构，敬容并不拒，故此寺堂宇校饰，颇为宏丽。时轻薄者<br /><br />&nbsp;&nbsp;&nbsp;&nbsp;因呼为“众造寺”焉。及敬容免职出宅，止有常用器物及囊衣而已，竟无余财货，<br /><br />&nbsp;&nbsp;&nbsp;&nbsp;时亦以此称之。<br /><br />&nbsp;&nbsp;&nbsp;&nbsp;子，秘书丞，早卒。<br /><br />&nbsp;&nbsp;&nbsp;&nbsp;陈吏部尚书姚察曰：魏正始及晋之中朝，时俗尚于玄虚，贵为放诞，尚书丞<br /><br />&nbsp;&nbsp;&nbsp;&nbsp;郎以上，簿领文案，不复经怀，皆成于令史。逮乎江左，此道弥扇，惟卞滓蕴<br /><br />&nbsp;&nbsp;&nbsp;&nbsp;阁之务，颇欲综理，阮孚谓之曰：“卿常无闲暇，不乃劳乎？”宋世王敬弘身居<br /><br />&nbsp;&nbsp;&nbsp;&nbsp;端右，未尝省牒，风流相尚，其流遂远。望白署空，是称清贵；恪勤匪懈，终滞<br /><br />&nbsp;&nbsp;&nbsp;&nbsp;鄙俗。是使朝经废于上，职事隳于下。小人道长，抑此之由。呜呼！伤风败俗，<br /><br />&nbsp;&nbsp;&nbsp;&nbsp;曾莫之悟。永嘉不竞，戎马生郊，宜其然矣。何国礼之识治，见讥薄俗，惜哉！</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185008);">加入书签</a><a
                        href="184988.html">上一页</a>&larr;<a href="index.html">返回列表</a>&rarr;<a
                            href="185029.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184988.html"; var next_page = "185029.html"; var index_page = "index.html"; var sortid = "9"; var article_id = "729"; var chapter_id = "185008"; var articlename = "梁书"; var chaptername = " 卷三十七 列传第三十一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>