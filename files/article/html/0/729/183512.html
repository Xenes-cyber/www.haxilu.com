<!DOCTYPE html>
<html>
<head>
<meta charset="gbk" />
<title>梁书- 卷七 列传第一-在线阅读-哈西文学网</title>
<meta name="keywords" content="姚思廉，梁书， 卷七 列传第一全文， 卷七 列传第一在线阅读 哈西文学网" />
<meta name="description" content="哈西文学网提供姚思廉的梁书  卷七 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183512.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183512.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 列传第一</h1>
            <div class="link xb">
                <a href="119084.html">上一页</a>&larr;<a href="index.html">返回列表</a>&rarr;<a
                    href="183540.html">下一页</a></div>			
            <div id="BookText">&nbsp;&nbsp;&nbsp;&nbsp;◎太祖张皇后高祖郗皇后太宗王皇后高祖丁贵嫔高祖阮修容世祖徐妃<br /><br />&nbsp;&nbsp;&nbsp;&nbsp;《易》曰：“有天地然后有万物，有万物然后有男女，有男女然后有夫妇。”<br /><br />&nbsp;&nbsp;&nbsp;&nbsp;夫妇之义尚矣哉！周礼，王者立后六宫，三夫人、九嫔、二十七世妇、八十一御<br /><br />&nbsp;&nbsp;&nbsp;&nbsp;妻，以听天下之内治。故《昏义》云：“天子之与后，犹日之与月，阴之与阳，<br /><br />&nbsp;&nbsp;&nbsp;&nbsp;相须而成者也。”汉初因秦称号，帝母称皇太后，后称皇后，而加以美人、良人、<br /><br />&nbsp;&nbsp;&nbsp;&nbsp;八子、七子之属。至孝武制婕妤之徒凡十四等。降及魏、晋，母后之号，皆因汉<br /><br />&nbsp;&nbsp;&nbsp;&nbsp;法；自夫人以下，世有增损焉。高祖拨乱反正，深鉴奢逸，恶衣菲食，务先节俭。<br /><br />&nbsp;&nbsp;&nbsp;&nbsp;配德早终，长秋旷位，嫔嫱之数，无所改作。太宗、世祖出自储藩，而妃并先殂，<br /><br />&nbsp;&nbsp;&nbsp;&nbsp;又不建椒阃。今之撰录，止备阙云。<br /><br />&nbsp;&nbsp;&nbsp;&nbsp;太祖献皇后张氏，讳尚柔，范阳方城人也。祖次惠，宋濮阳太守。后母萧氏，<br /><br />&nbsp;&nbsp;&nbsp;&nbsp;即文帝从姑。后，宋元嘉中嫔于文帝，生长沙宣武王懿、永阳昭王敷，次生高祖。<br /><br />&nbsp;&nbsp;&nbsp;&nbsp;初，后尝于室内，忽见庭前昌蒲生花，光彩照灼，非世中所有。后惊视，谓<br /><br />&nbsp;&nbsp;&nbsp;&nbsp;侍者曰：“汝见不？”对曰：“不见。”后曰：“尝闻见者当富贵。”因遽取吞<br /><br />&nbsp;&nbsp;&nbsp;&nbsp;之。是月产高祖。将产之夜，后见庭内若有衣冠陪列焉。次生衡阳宣王畅、义兴<br /><br />&nbsp;&nbsp;&nbsp;&nbsp;昭长公主令。宋泰始七年，殂于秣陵县同夏里舍，葬武进县东城里山。天监元<br /><br />&nbsp;&nbsp;&nbsp;&nbsp;年五月甲辰，追上尊号为皇后。谥曰献。<br /><br />&nbsp;&nbsp;&nbsp;&nbsp;父穆之，字思静，晋司空华六世孙。曾祖舆坐华诛，徙兴古，未至召还。及<br /><br />&nbsp;&nbsp;&nbsp;&nbsp;过江，为丞相掾，太子舍人。穆之少方雅，有识鉴。宋元嘉中，为员外散骑侍郎。<br /><br />&nbsp;&nbsp;&nbsp;&nbsp;与吏部尚书江湛、太子左率袁淑善，淑荐之于始兴王浚，浚深引纳焉。穆之鉴其<br /><br />&nbsp;&nbsp;&nbsp;&nbsp;祸萌，思违其难，言于湛求外出。湛将用为东县，固乞远郡，久之，得为宁远将<br /><br />&nbsp;&nbsp;&nbsp;&nbsp;军、交址太守。治有异绩。会刺史死，交土大乱，穆之威怀循拊，境内以宁。宋<br /><br />&nbsp;&nbsp;&nbsp;&nbsp;文帝闻之嘉焉，将以为交州刺史，会病卒。子弘籍，字真艺，齐初为镇西参军，<br /><br />&nbsp;&nbsp;&nbsp;&nbsp;卒于官。高祖践阼，追赠穆之光禄大夫，加金章。又诏曰：“亡舅齐镇西参军，<br /><br />&nbsp;&nbsp;&nbsp;&nbsp;素风雅猷，夙肩名辈，降年不永，早世潜辉。朕少离苦辛，情地弥切，虽宅相克<br /><br />&nbsp;&nbsp;&nbsp;&nbsp;成，辂车靡赠，兴言永往，触目恸心。可追赠廷尉卿。”弘籍无子，从父弟弘策<br /><br />&nbsp;&nbsp;&nbsp;&nbsp;以第三子缵为嗣，别有传。<br /><br />&nbsp;&nbsp;&nbsp;&nbsp;高祖德皇后郗氏，讳徽，高平金乡人也。祖绍，国子祭酒，领东海王师。父<br /><br />&nbsp;&nbsp;&nbsp;&nbsp;烨，太子舍人，早卒。<br /><br />&nbsp;&nbsp;&nbsp;&nbsp;初，后母寻阳公主方娠，梦当生贵子。及生后，有赤光照于室内，器物尽明，<br /><br />&nbsp;&nbsp;&nbsp;&nbsp;家人皆怪之。巫言此女光采异常，将有所妨，乃于水滨祓除之。<br /><br />&nbsp;&nbsp;&nbsp;&nbsp;后幼而明慧，善隶书，读史传。女工之事，无不闲习。宋后废帝将纳为后；<br /><br />&nbsp;&nbsp;&nbsp;&nbsp;齐初，安陆王缅又欲婚：郗氏并辞以女疾，乃止。建元未，高祖始娉焉。生永兴<br /><br />&nbsp;&nbsp;&nbsp;&nbsp;公主玉姚，永世公主玉婉，永康公主玉帧<br /><br />&nbsp;&nbsp;&nbsp;&nbsp;建武五年，高祖为雍州刺史，先之镇，后乃迎后。至州未几，永元元年八月<br /><br />&nbsp;&nbsp;&nbsp;&nbsp;殂于襄阳官舍，时年三十二。其年归葬南徐州南东海武进县东城里山。中兴二年，<br /><br />&nbsp;&nbsp;&nbsp;&nbsp;齐朝进高祖位相国，封十郡，梁公，诏赠后为梁公妃。高祖践阼，追崇为皇后。<br /><br />&nbsp;&nbsp;&nbsp;&nbsp;有司议谥，吏部尚书兼右仆射臣约议曰：“表号垂名，义昭不朽。先皇后应祥月<br /><br />&nbsp;&nbsp;&nbsp;&nbsp;德，比载坤灵，柔范阴化，仪形自远。教熳骱希义先造舟，而神猷夙掩，所<br /><br />&nbsp;&nbsp;&nbsp;&nbsp;隔升运。宜式遵景行，用昭大典。谨按《谥法》，忠和纯备曰德，贵而好礼曰德。<br /><br />&nbsp;&nbsp;&nbsp;&nbsp;宜崇曰德皇后。”诏从之。陵曰修陵。<br /><br />&nbsp;&nbsp;&nbsp;&nbsp;后父烨，诏赠金紫光禄大夫。烨尚宋文帝女寻阳公主，齐初降封松滋县君。<br /><br />&nbsp;&nbsp;&nbsp;&nbsp;烨子泛，中军临川王记室参军。<br /><br />&nbsp;&nbsp;&nbsp;&nbsp;太宗简皇后王氏，讳灵宾，琅邪临沂人也。祖俭，太尉、南昌文宪公。<br /><br />&nbsp;&nbsp;&nbsp;&nbsp;后幼而柔明淑德，叔父┘之曰：“吾家女师也。”天监十一年，拜晋安<br /><br />&nbsp;&nbsp;&nbsp;&nbsp;王妃。生哀太子大器，南郡王大连，长山公主妙。中大通三年十月，拜皇太子<br /><br />&nbsp;&nbsp;&nbsp;&nbsp;妃。太清三年三月，薨于永福省，时年四十五。其年，太宗即位，追崇为皇后，<br /><br />&nbsp;&nbsp;&nbsp;&nbsp;谥曰简。大宝元年九月，葬庄陵。先是诏曰：“简皇后窀穸有期。昔西京霸陵，<br /><br />&nbsp;&nbsp;&nbsp;&nbsp;因山为藏；东汉寿陵，流水而已。朕属值时艰，岁饥民弊，方欲以身率下，永示<br /><br />&nbsp;&nbsp;&nbsp;&nbsp;敦朴。今所营庄陵，务存约俭。”又诏金紫光禄大夫萧子范为哀策文。<br /><br />&nbsp;&nbsp;&nbsp;&nbsp;父骞，字思寂，本名玄成，与齐高帝偏讳同，故改焉。以公子起家员外郎，<br /><br />&nbsp;&nbsp;&nbsp;&nbsp;迁太子洗马，袭封南昌县公，出为义兴太守。还为骠骑谘议，累迁黄门郎，司徒<br /><br />&nbsp;&nbsp;&nbsp;&nbsp;右长史。性凝简，不狎当世。尝从容谓诸子曰：“吾家门户，所谓素族，自可随<br /><br />&nbsp;&nbsp;&nbsp;&nbsp;流平进，不须苟求也。”永元末，迁侍中，不拜。高祖霸府建，引为大司马谘议<br /><br />&nbsp;&nbsp;&nbsp;&nbsp;参军，俄迁侍中，领越骑校尉。<br /><br />&nbsp;&nbsp;&nbsp;&nbsp;高祖受禅，诏曰：“庭坚世祀，靡辍于宗周，乐毅锡壤，乃昭于洪汉。齐故<br /><br />&nbsp;&nbsp;&nbsp;&nbsp;太尉南昌公，含章履道，草昧兴齐，谟明翊赞，同符在昔。虽子房之蔚为帝师，<br /><br />&nbsp;&nbsp;&nbsp;&nbsp;文若之隆比王佐，无以尚也。朕膺历受图，惟新宝命，莘莘玉帛，升降有典。永<br /><br />&nbsp;&nbsp;&nbsp;&nbsp;言前代，敬惟徽烈，匪直懋勋，义兼怀树。可降封南昌公为侯，食邑千户。”骞<br /><br />&nbsp;&nbsp;&nbsp;&nbsp;袭爵，迁度支尚书。天监四年，出为东阳太守，寻徙吴郡。八年，入为太府卿，<br /><br />&nbsp;&nbsp;&nbsp;&nbsp;领后军将军，迁太常卿。十一年，迁中书令，加员外散骑常侍。<br /><br />&nbsp;&nbsp;&nbsp;&nbsp;时高祖于钟山造大爱敬寺，骞旧墅在寺侧，有良田八十余顷，即晋丞相王导<br /><br />&nbsp;&nbsp;&nbsp;&nbsp;赐田也。高祖遣主书宣旨就骞求市，欲以施寺。骞答旨云：“此田不卖；若是敕<br /><br />&nbsp;&nbsp;&nbsp;&nbsp;取，所不敢言。”酬对又脱略。高祖怒，遂付市评田价，以直逼还之。由是忤旨，<br /><br />&nbsp;&nbsp;&nbsp;&nbsp;出为吴兴太守。在郡卧疾不视事。征还，复为度支尚书，加给事中，领射声校尉。<br /><br />&nbsp;&nbsp;&nbsp;&nbsp;以母忧去职。<br /><br />&nbsp;&nbsp;&nbsp;&nbsp;普通三年十月卒，时年四十九。诏赠侍中、金紫光禄大夫，谥曰安。子规袭<br /><br />&nbsp;&nbsp;&nbsp;&nbsp;爵，别有传。<br /><br />&nbsp;&nbsp;&nbsp;&nbsp;高祖丁贵嫔，讳令光，谯国人也，世居襄阳。贵嫔生于樊城，有神光之异，<br /><br />&nbsp;&nbsp;&nbsp;&nbsp;紫烟满室，故以“光”为名。相者云：“此女当大贵。”高祖临州，丁氏因人以<br /><br />&nbsp;&nbsp;&nbsp;&nbsp;闻。贵嫔时年十四，高祖纳焉。初，贵嫔生而有赤痣在左臂，治之不灭，至是无<br /><br />&nbsp;&nbsp;&nbsp;&nbsp;何忽失所在。事德皇后小心祗敬，尝于供养经案之侧，仿佛若见神人，心独异之。<br /><br />&nbsp;&nbsp;&nbsp;&nbsp;高祖义师起，昭明太子始诞育，贵嫔与太子留在州城。京邑平，乃还京都。<br /><br />&nbsp;&nbsp;&nbsp;&nbsp;天监元年五月，有司奏为贵人，未拜；其年八月，又为贵嫔，位在三夫人上，居<br /><br />&nbsp;&nbsp;&nbsp;&nbsp;于显阳殿。及太子定位，有司奏曰：<br /><br />&nbsp;&nbsp;&nbsp;&nbsp;礼，母以子贵。皇储所生，不容无敬。宋泰豫元年六月，议百官以吏敬敬帝<br /><br />&nbsp;&nbsp;&nbsp;&nbsp;所生陈太妃，则宋明帝在时，百官未有敬。臣窃谓“母以子贵”，义著《春秋》。<br /><br />&nbsp;&nbsp;&nbsp;&nbsp;皇太子副贰宸极，率土咸执吏礼，既尽礼皇储，则所生不容无敬。但帝王妃嫔，<br /><br />&nbsp;&nbsp;&nbsp;&nbsp;义与外隔，以理以例，无致敬之道也。今皇太子圣睿在躬，储礼夙备，子贵之道，<br /><br />&nbsp;&nbsp;&nbsp;&nbsp;抑有旧章。王侯妃主常得通信问者，及六宫三夫人虽与贵嫔同列，并应以敬皇太<br /><br />&nbsp;&nbsp;&nbsp;&nbsp;子之礼敬贵嫔。宋元嘉中，始兴、武陵国臣并以吏敬敬所生潘淑妃、路淑媛。贵<br /><br />&nbsp;&nbsp;&nbsp;&nbsp;嫔于宫臣虽非小君，其义不异，与宋泰豫朝议百官以吏敬敬帝所生，事义正同。<br /><br />&nbsp;&nbsp;&nbsp;&nbsp;谓宫阉施敬宜同吏礼，诣神虎门奉笺致谒；年节称庆，亦同如此。妇人无阃外之<br /><br />&nbsp;&nbsp;&nbsp;&nbsp;事，贺及问讯笺什，所由官报闻而已。夫妇人之道，义无自专，若不仰系于夫，<br /><br />&nbsp;&nbsp;&nbsp;&nbsp;则当俯系于子。荣亲之道，应极其所荣，未有子所行而所从不足者也。故《春秋》<br /><br />&nbsp;&nbsp;&nbsp;&nbsp;凡王命为夫人，则礼秩与子等。列国虽异于储贰，而从尊之义不殊。前代依准，<br /><br />&nbsp;&nbsp;&nbsp;&nbsp;布在旧事。贵嫔载诞元良，克固大业，礼同储君，实惟旧典。寻前代始置贵嫔，<br /><br />&nbsp;&nbsp;&nbsp;&nbsp;位次皇后，爵无所视；其次职者，位视相国，爵比诸侯王。此贵嫔之礼，已高朝<br /><br />&nbsp;&nbsp;&nbsp;&nbsp;列；况母仪春宫，义绝常算。且储妃作配，率由盛则；以妇逾姑，弥乖从序。谓<br /><br />&nbsp;&nbsp;&nbsp;&nbsp;贵嫔典章，太子不异。<br /><br />&nbsp;&nbsp;&nbsp;&nbsp;于是贵嫔备典章，礼数同于太子，言则称令。<br /><br />&nbsp;&nbsp;&nbsp;&nbsp;贵嫔性仁恕，及居宫内，接驭自下，皆得其欢心。不好华饰，器服无珍丽，<br /><br />&nbsp;&nbsp;&nbsp;&nbsp;未尝为亲戚私谒。及高祖弘佛教，贵嫔奉而行之，屏绝滋腴，长进蔬膳。受戒日，<br /><br />&nbsp;&nbsp;&nbsp;&nbsp;甘露降于殿前，方一丈五尺。高祖所立经义，皆得其指归。尤精《净名经》。所<br /><br />&nbsp;&nbsp;&nbsp;&nbsp;受供赐，悉以充法事。<br /><br />&nbsp;&nbsp;&nbsp;&nbsp;普通七年十一月庚辰薨，殡于东宫临云殿，年四十二。诏吏部郎张缵为哀策<br /><br />&nbsp;&nbsp;&nbsp;&nbsp;文曰：<br /><br />&nbsp;&nbsp;&nbsp;&nbsp;涂既启，桂樽虚凝，龙帷已荐，象服将升。皇帝伤璧台之永s，悼曾<br /><br />&nbsp;&nbsp;&nbsp;&nbsp;城之不践，罢乡歌乎燕乐，废彻齐于祀典。《风》有《采蘩》，化行南国，爰命<br /><br />&nbsp;&nbsp;&nbsp;&nbsp;史臣，俾流嫔德。其辞曰：<br /><br />&nbsp;&nbsp;&nbsp;&nbsp;轩纬之精，江汉之英；归于君袂，生此离明。诞自厥初，时维载育；枢电绕<br /><br />&nbsp;&nbsp;&nbsp;&nbsp;郊，神光照屋。爰及待年，含章早穆；声被洽阳，誉宣中谷。龙德在田，聿恭兹<br /><br />&nbsp;&nbsp;&nbsp;&nbsp;祀；阴化代终，王风攸始。动容谘式，出言顾史；宜其家人，刑于国纪。膺斯眷<br /><br />&nbsp;&nbsp;&nbsp;&nbsp;命，从此宅心；狄缀采珩，动雅音。日中思戒，月满怀箴；如何不R，天高照<br /><br />&nbsp;&nbsp;&nbsp;&nbsp;临。玄莫修，章早缺；成物谁能，芳猷有烈。素魄贞明，紫宫照晰；逮下<br /><br />&nbsp;&nbsp;&nbsp;&nbsp;靡伤，思贤罔蔽。躬俭则节，昭事惟虔；金玉无玩，筐_不捐。祥流德化，庆表<br /><br />&nbsp;&nbsp;&nbsp;&nbsp;亲贤；甄昌轶启，孕鲁陶燕。方论妇教，明章阃席；玄池早扃，湘沅已穸。展衣<br /><br />&nbsp;&nbsp;&nbsp;&nbsp;委华，朱饲藜＃荒浇岽闱，哀深蕃辟。呜呼哀哉！<br /><br />&nbsp;&nbsp;&nbsp;&nbsp;令龟兆良，葆引迁祖；具僚次列，承华接武。日杳杳以霾春，风凄凄而结绪；<br /><br />&nbsp;&nbsp;&nbsp;&nbsp;去曾掖以依迟，饰新宫而延伫。呜呼哀哉！<br /><br />&nbsp;&nbsp;&nbsp;&nbsp;启丹旗之星Z，振容车之黼裳；拟灵金而郁楚，泛凄管而凝伤。遗备物乎营<br /><br />&nbsp;&nbsp;&nbsp;&nbsp;寝，掩重阍于窒皇；椒风暖兮犹昔，兰殿幽而不阳。呜呼哀哉！<br /><br />&nbsp;&nbsp;&nbsp;&nbsp;侧闱高义，彤管有怿；道变虞风，功参唐迹。婉如之人，休光赤舄；施诸天<br /><br />&nbsp;&nbsp;&nbsp;&nbsp;地，而无朝夕。呜呼哀哉！<br /><br />&nbsp;&nbsp;&nbsp;&nbsp;有司奏谥曰穆。太宗即位，追崇曰穆太后。<br /><br />&nbsp;&nbsp;&nbsp;&nbsp;太后父仲迁，天监初，官至兖州刺史。<br /><br />&nbsp;&nbsp;&nbsp;&nbsp;高祖阮修容，讳令嬴，本姓石，会稽余姚人也。齐始安王遥光纳焉。遥光败，<br /><br />&nbsp;&nbsp;&nbsp;&nbsp;入东昏宫。建康城平，高祖纳为彩女。天监七年八月，生世祖。寻拜为修容，常<br /><br />&nbsp;&nbsp;&nbsp;&nbsp;随世祖出蕃。<br /><br />&nbsp;&nbsp;&nbsp;&nbsp;大同六年六月，薨于江州内寝，时年六十七。其年十一月，归葬江宁县通望<br /><br />&nbsp;&nbsp;&nbsp;&nbsp;山。谥曰宣。世祖即位，有司奏追崇为文宣太后。<br /><br />&nbsp;&nbsp;&nbsp;&nbsp;承圣二年，追赠太后父齐故奉朝请灵宝散骑常侍、左卫将军，封武康县侯，<br /><br />&nbsp;&nbsp;&nbsp;&nbsp;邑五百户；母陈氏，武康侯夫人。<br /><br />&nbsp;&nbsp;&nbsp;&nbsp;世祖徐妃，讳昭佩，东海郯人也。祖孝嗣，太尉、枝江文忠公。父绲，侍中、<br /><br />&nbsp;&nbsp;&nbsp;&nbsp;信武将军。天监十六年十二月，拜湘东王妃。生世子方等、益昌公主含贞。太清<br /><br />&nbsp;&nbsp;&nbsp;&nbsp;三年五月，被谴死，葬江陵瓦官寺。<br /><br />&nbsp;&nbsp;&nbsp;&nbsp;史臣曰：后妃道赞皇风，化行天下，盖取《葛覃》、《关雎》之义焉。至于<br /><br />&nbsp;&nbsp;&nbsp;&nbsp;穆贵嫔，徽华早著，诞育元良，德懋六宫，美矣。世祖徐妃之无行，自致歼灭，<br /><br />&nbsp;&nbsp;&nbsp;&nbsp;宜哉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183512);">加入书签</a><a
                        href="119084.html">上一页</a>&larr;<a href="index.html">返回列表</a>&rarr;<a
                            href="183540.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "119084.html"; var next_page = "183540.html"; var index_page = "index.html"; var sortid = "9"; var article_id = "729"; var chapter_id = "183512"; var articlename = "梁书"; var chaptername = " 卷七 列传第一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>