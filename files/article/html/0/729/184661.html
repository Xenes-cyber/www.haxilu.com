<!DOCTYPE html>
<html>
<head>
<meta charset="gbk" />
<title>梁书- 卷三十一 列传第二十五-在线阅读-哈西文学网</title>
<meta name="keywords" content="姚思廉，梁书， 卷三十一 列传第二十五全文， 卷三十一 列传第二十五在线阅读 哈西文学网" />
<meta name="description" content="哈西文学网提供姚思廉的梁书  卷三十一 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184661.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184661.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 列传第二十五</h1>
            <div class="link xb">
                <a href="184627.html">上一页</a>&larr;<a href="index.html">返回列表</a>&rarr;<a
                    href="184699.html">下一页</a></div>			
            <div id="BookText">&nbsp;&nbsp;&nbsp;&nbsp;◎袁昂子君正<br /><br />&nbsp;&nbsp;&nbsp;&nbsp;袁昂，字千里，陈郡阳夏人。祖询，宋征虏将军、吴郡太守，父\，冠军将<br /><br />&nbsp;&nbsp;&nbsp;&nbsp;军、雍州刺史，泰始初，举兵奉晋安王子勋，事败诛死。昂时年五岁，乳媪携抱<br /><br />&nbsp;&nbsp;&nbsp;&nbsp;匿于庐山，会赦得出，犹徙晋安。至元徽中听还，时年十五。初，\败，传首京<br /><br />&nbsp;&nbsp;&nbsp;&nbsp;师，藏于武库，至是始还之。昂号恸呕血，绝而复苏，从兄彖尝抚视抑譬，昂更<br /><br />&nbsp;&nbsp;&nbsp;&nbsp;制服，庐于墓次。后与彖同见从叔司徒粲，粲谓彖曰：“其幼孤而能至此，故知<br /><br />&nbsp;&nbsp;&nbsp;&nbsp;名器自有所在。”<br /><br />&nbsp;&nbsp;&nbsp;&nbsp;齐初，起家冠军安成王行参军，迁征虏主簿，太子舍人，王俭镇军府功曹史。<br /><br />&nbsp;&nbsp;&nbsp;&nbsp;俭时为京尹，经于后堂独引见昂，指北堂谓昂曰：“卿必居此。”累迁秘书丞，<br /><br />&nbsp;&nbsp;&nbsp;&nbsp;黄门侍郎。昂本名千里，齐永明中，武帝谓之曰：“昂昂千里之驹，在卿有之，<br /><br />&nbsp;&nbsp;&nbsp;&nbsp;今改卿名为昂。即千里为字。”出为安南鄱阳王长史、寻阳公相。还为太孙中庶<br /><br />&nbsp;&nbsp;&nbsp;&nbsp;子、卫军武陵王长史。<br /><br />&nbsp;&nbsp;&nbsp;&nbsp;丁内忧，哀毁过礼。服未除而从兄彖卒。昂幼孤，为彖所养，乃制期服。人<br /><br />&nbsp;&nbsp;&nbsp;&nbsp;有怪而问之者，昂致书以喻之曰：“窃闻礼由恩断，服以情申。故小功他邦，加<br /><br />&nbsp;&nbsp;&nbsp;&nbsp;制一等，同爨有，明之典籍。孤子夙以不天，幼倾乾荫，资敬未奉，过庭莫承。<br /><br />&nbsp;&nbsp;&nbsp;&nbsp;藐藐冲人，未达朱紫。从兄提养训教，示以义方，每假其谈价，虚其声誉，得及<br /><br />&nbsp;&nbsp;&nbsp;&nbsp;人次，实亦有由。兼开拓房宇，处以华旷，同财共有，恣其取足。尔来三十余年，<br /><br />&nbsp;&nbsp;&nbsp;&nbsp;怜爱之至，无异于己。姊妹孤侄，成就一时，笃念之深，在终弥固，此恩此爱，<br /><br />&nbsp;&nbsp;&nbsp;&nbsp;毕壤不追。既情若同生，而服为诸从，言心即事，实未忍安。昔马棱与弟毅同居，<br /><br />&nbsp;&nbsp;&nbsp;&nbsp;毅亡，棱为心服三年。由也之不除丧，亦缘情而致制，虽识不及古，诚怀感慕。<br /><br />&nbsp;&nbsp;&nbsp;&nbsp;常愿千秋之后，从服期齐；不图门衰，祸集一旦，草土残息，复罹今酷，寻惟恸<br /><br />&nbsp;&nbsp;&nbsp;&nbsp;绝，弥剧弥深。今以余喘，欲遂素志，庶寄其罔慕之痛，少申无已之情。虽礼无<br /><br />&nbsp;&nbsp;&nbsp;&nbsp;明据，乃事有先例，率迷而至，必欲行之。君问礼所归，谨以谘白。临纸号哽，<br /><br />&nbsp;&nbsp;&nbsp;&nbsp;言不识次。”<br /><br />&nbsp;&nbsp;&nbsp;&nbsp;服阕，除右军邵陵王长史，俄迁御史中丞。时尚书令王晏弟诩为广州，多纳<br /><br />&nbsp;&nbsp;&nbsp;&nbsp;赇货，昂依事劾奏，不惮权豪，当时号为正直。出为豫章内史，丁所生母忧去职。<br /><br />&nbsp;&nbsp;&nbsp;&nbsp;以丧还，江路风浪暴骇，昂乃缚衣著柩，誓同沉溺。及风止，余船皆没，唯昂所<br /><br />&nbsp;&nbsp;&nbsp;&nbsp;乘船获全，咸谓精诚所致。葬讫，起为建武将军、吴兴太守。<br /><br />&nbsp;&nbsp;&nbsp;&nbsp;永元末，义师至京师，州牧郡守皆望风降款，昂独拒境不受命。高祖手书喻<br /><br />&nbsp;&nbsp;&nbsp;&nbsp;曰：“夫祸福无门，兴亡有数，天之所弃，人孰能匡？机来不再，图之宜早。顷<br /><br />&nbsp;&nbsp;&nbsp;&nbsp;藉听道路，承欲狼顾一隅，既未悉雅怀，聊申往意。独夫狂悖，振古未闻，穷凶<br /><br />&nbsp;&nbsp;&nbsp;&nbsp;极虐，岁月滋甚。天未绝齐，圣明启运，兆民有赖，百姓来苏。吾荷任前驱，扫<br /><br />&nbsp;&nbsp;&nbsp;&nbsp;除京邑，方拨乱反正，伐罪吊民，至止以来，前无横阵。今皇威四临，长围已合，<br /><br />&nbsp;&nbsp;&nbsp;&nbsp;遐迩毕集，人神同奋。锐卒万计，铁马千群，以此攻战，何往不克。况建业孤城，<br /><br />&nbsp;&nbsp;&nbsp;&nbsp;人怀离阻，面缚军门，日夕相继，屠溃之期，势不云远。兼荧惑出端门，太白入<br /><br />&nbsp;&nbsp;&nbsp;&nbsp;氐室，天文表于上，人事符于下，不谋同契，实在兹辰。且范岫、申胄，久荐诚<br /><br />&nbsp;&nbsp;&nbsp;&nbsp;款，各率所由，仍为掎角，沈法r、孙Z、朱端，已先肃清吴会，而足下欲以区<br /><br />&nbsp;&nbsp;&nbsp;&nbsp;区之郡，御堂堂之师，根本既倾，枝叶安附？童儿牧竖，咸谓其非，求之明鉴，<br /><br />&nbsp;&nbsp;&nbsp;&nbsp;实所未达。今竭力昏主，未足为忠，家门屠灭，非所谓孝，忠孝俱尽，将欲何依？<br /><br />&nbsp;&nbsp;&nbsp;&nbsp;岂若翻然改图，自招多福，进则远害全身，退则长守禄位。去就之宜，幸加详择。<br /><br />&nbsp;&nbsp;&nbsp;&nbsp;若执迷遂往，同恶不悛，大军一临，诛及三族。虽贻后悔，宁复云补？欲布所怀，<br /><br />&nbsp;&nbsp;&nbsp;&nbsp;故致今白。”昂答曰：“都史至，辱诲。承藉以众论，谓仆有勤王之举，兼蒙诮<br /><br />&nbsp;&nbsp;&nbsp;&nbsp;责，独无送款，循复严旨，若临万仞。三吴内地，非用兵之所，况以偏隅一郡，<br /><br />&nbsp;&nbsp;&nbsp;&nbsp;何能为役？近奉敕，以此境多虞，见使安慰。自承麾旆届止，莫不膝袒军门，惟<br /><br />&nbsp;&nbsp;&nbsp;&nbsp;仆一人敢后至者，政以内揆庸素，文武无施，直是东国贱男子耳。虽欲献心，不<br /><br />&nbsp;&nbsp;&nbsp;&nbsp;增大师之勇；置其愚默，宁沮众军之威。幸藉将军含弘之大，可得从容以礼。窃<br /><br />&nbsp;&nbsp;&nbsp;&nbsp;以一{微施，尚复投殒，况食人之禄，而顿忘一旦。非惟物议不可，亦恐明公<br /><br />&nbsp;&nbsp;&nbsp;&nbsp;鄙之，所以踌躇，未遑荐璧。遂以轻微，爰降重命，震灼于心，忘其所厝，诚推<br /><br />&nbsp;&nbsp;&nbsp;&nbsp;理鉴，犹惧威临。”建康城平，昂束身诣阙，高祖宥之不问也。<br /><br />&nbsp;&nbsp;&nbsp;&nbsp;天监二年，以为后军临川王参军事。昂奉启谢曰：“恩降绝望之辰，庆集寒<br /><br />&nbsp;&nbsp;&nbsp;&nbsp;心之日，焰灰非喻，荑枯未拟，抠衣聚足，颠狈不胜。臣遍历三坟，备详六典，<br /><br />&nbsp;&nbsp;&nbsp;&nbsp;巡校赏罚之科，调检生死之律，莫不严五辟于明君之朝，峻三章于圣人之世。是<br /><br />&nbsp;&nbsp;&nbsp;&nbsp;以涂山始会，致防风之诛；酆邑方构，有崇侯之伐。未有缓宪于斫戮之人，赊刑<br /><br />&nbsp;&nbsp;&nbsp;&nbsp;于耐罪之族，出万死入一生如臣者也。推恩及罪，在臣实大，披心沥血，敢乞言<br /><br />&nbsp;&nbsp;&nbsp;&nbsp;之。臣东国贱人，学行何取，既殊鸣雁直木，故无结绶弹冠，徒藉羽仪，易农就<br /><br />&nbsp;&nbsp;&nbsp;&nbsp;仕。往年滥职，守秩东隅，仰属龚行，风驱电掩。当其时也，负鼎图者日至，执<br /><br />&nbsp;&nbsp;&nbsp;&nbsp;玉帛者相望。独在愚臣，顿昏大义，殉鸿毛之轻，忘同德之重。但三吴险薄，五<br /><br />&nbsp;&nbsp;&nbsp;&nbsp;湖交通，屡起田儋之变，每惧殷通之祸，空慕君鱼保境，遂失师涓抱器。后至者<br /><br />&nbsp;&nbsp;&nbsp;&nbsp;斩，臣甘斯戮。明刑徇众，谁曰不然。幸约法之弘，承解网之宥，犹当降等薪粲，<br /><br />&nbsp;&nbsp;&nbsp;&nbsp;遂乃顿释钳赭。敛骨吹魂，还编黔庶，濯疵荡秽，入楚游陈，天波既洗，云油遽<br /><br />&nbsp;&nbsp;&nbsp;&nbsp;沐。古人有言：‘非死之难，处死之难。’臣之所荷，旷古不书；臣之死所，未<br /><br />&nbsp;&nbsp;&nbsp;&nbsp;知何地。”<br /><br />&nbsp;&nbsp;&nbsp;&nbsp;高祖答曰：“朕遗射钩，卿无自外。”俄除给事黄门侍郎。其年迁侍中。明<br /><br />&nbsp;&nbsp;&nbsp;&nbsp;年，出为寻阳太守，行江州事。六年，征为吏部尚书，累表陈让，徙为左民尚书，<br /><br />&nbsp;&nbsp;&nbsp;&nbsp;兼右仆射。七年，除国子祭酒，兼仆射如故，领豫州大中正。八年，出为仁威将<br /><br />&nbsp;&nbsp;&nbsp;&nbsp;军、吴郡太守。十一年，入为五兵尚书，复兼右仆射，未拜，有诏即真封。寻以<br /><br />&nbsp;&nbsp;&nbsp;&nbsp;本官领起部尚书，加侍中。十四年，马仙V破魏军于朐山，诏权假昂节，往劳<br /><br />&nbsp;&nbsp;&nbsp;&nbsp;军。十五年，迁左仆射，寻为尚书令、宣惠将军。普通三年，为中书监、丹阳尹。<br /><br />&nbsp;&nbsp;&nbsp;&nbsp;其年进号中卫将军，复为尚书令，即本号开府仪同三司，给鼓吹，未拜，又领国<br /><br />&nbsp;&nbsp;&nbsp;&nbsp;子祭酒。大通元年，加中书监，给亲信三十人。寻表解祭酒，进号中抚军大将军，<br /><br />&nbsp;&nbsp;&nbsp;&nbsp;迁司空、侍中、尚书令，亲信、鼓吹并如故。五年，加特进、左光禄大夫，增亲<br /><br />&nbsp;&nbsp;&nbsp;&nbsp;信为八十人。大同六年，薨，时年八十。诏曰：“侍中、特进、左光禄大夫、司<br /><br />&nbsp;&nbsp;&nbsp;&nbsp;空昂，奄至薨逝，恻怛于怀。公器凝素，志诚贞方，端朝燮理，嘉猷载缉。追<br /><br />&nbsp;&nbsp;&nbsp;&nbsp;荣表德，实惟令典。可赠本官，鼓吹一部，给东园秘器，朝服一具，衣一袭，钱<br /><br />&nbsp;&nbsp;&nbsp;&nbsp;二十万，绢布一百匹，蜡二百斤，即日举哀。”<br /><br />&nbsp;&nbsp;&nbsp;&nbsp;初，昂临终遗疏，不受赠谥。敕诸子不得言上行状及立志铭，凡有所须，悉<br /><br />&nbsp;&nbsp;&nbsp;&nbsp;皆停省。复曰：“吾释褐从仕，不期富贵，但官序不失等伦，衣食粗知荣辱，以<br /><br />&nbsp;&nbsp;&nbsp;&nbsp;此阖棺，无惭乡里。往忝吴兴，属在昏明之际，既暗于前觉，无识于圣朝，不知<br /><br />&nbsp;&nbsp;&nbsp;&nbsp;天命，甘贻显戮，幸遇殊恩，遂得全门户。自念负罪私门，阶荣望绝，保存性命，<br /><br />&nbsp;&nbsp;&nbsp;&nbsp;以为幸甚；不谓叨窃宠灵，一至于此。常欲竭诚酬报，申吾乃心，所以朝廷每兴<br /><br />&nbsp;&nbsp;&nbsp;&nbsp;师北伐，吾辄启求行，誓之丹款，实非矫言。既庸懦无施，皆不蒙许，虽欲罄命，<br /><br />&nbsp;&nbsp;&nbsp;&nbsp;其议莫从。今日瞑目，毕恨泉壤，若魂而有知，方期结草。圣朝遵古，知吾名品，<br /><br />&nbsp;&nbsp;&nbsp;&nbsp;或有追远之恩，虽是经国恒典，在吾无应致此，脱有赠官，慎勿祗奉。”诸子累<br /><br />&nbsp;&nbsp;&nbsp;&nbsp;表陈奏，诏不许。册谥曰穆正公。<br /><br />&nbsp;&nbsp;&nbsp;&nbsp;子君正，美风仪，善自居处，以贵公子得当世名誉。顷之，兼吏部郎，以母<br /><br />&nbsp;&nbsp;&nbsp;&nbsp;忧去职。服阕，为邵陵王友、北中郎长史、东阳太守。寻征还都，郡民征士徐天<br /><br />&nbsp;&nbsp;&nbsp;&nbsp;v等三百人诣阙乞留一年，诏不许，仍除豫章内史，寻转吴郡太守。侯景乱，率<br /><br />&nbsp;&nbsp;&nbsp;&nbsp;数百人随邵陵王赴援，及京城陷，还郡。<br /><br />&nbsp;&nbsp;&nbsp;&nbsp;君正当官莅事有名称，而蓄聚财产，服玩靡丽。贼遣于子悦攻之，新城戍主<br /><br />&nbsp;&nbsp;&nbsp;&nbsp;戴僧易劝令拒守；吴陆映公等惧贼脱胜，略其资产，乃曰：“贼军甚锐，其锋不<br /><br />&nbsp;&nbsp;&nbsp;&nbsp;可当；今若拒之，恐民心不从也。”君正性怯懦，乃送米及牛酒，郊迎子悦。子<br /><br />&nbsp;&nbsp;&nbsp;&nbsp;悦既至，掠夺其财物子女，因是感疾卒。<br /><br />&nbsp;&nbsp;&nbsp;&nbsp;史臣曰：夫天尊地卑，以定君臣之位；松筠等质，无革岁寒之心。袁千里命<br /><br />&nbsp;&nbsp;&nbsp;&nbsp;属崩离，身逢厄季，虽独夫丧德，臣志不移；及抗疏高祖，无亏忠节，斯亦存夷、<br /><br />&nbsp;&nbsp;&nbsp;&nbsp;叔之风矣。终为梁室台鼎，何其美焉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184661);">加入书签</a><a
                        href="184627.html">上一页</a>&larr;<a href="index.html">返回列表</a>&rarr;<a
                            href="184699.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184627.html"; var next_page = "184699.html"; var index_page = "index.html"; var sortid = "9"; var article_id = "729"; var chapter_id = "184661"; var articlename = "梁书"; var chaptername = " 卷三十一 列传第二十五"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>