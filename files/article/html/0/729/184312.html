<!DOCTYPE html>
<html>
<head>
<meta charset="gbk" />
<title>梁书- 卷二十 列传第十四-在线阅读-哈西文学网</title>
<meta name="keywords" content="姚思廉，梁书， 卷二十 列传第十四全文， 卷二十 列传第十四在线阅读 哈西文学网" />
<meta name="description" content="哈西文学网提供姚思廉的梁书  卷二十 列传第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184312.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184312.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 列传第十四</h1>
            <div class="link xb">
                <a href="184285.html">上一页</a>&larr;<a href="index.html">返回列表</a>&rarr;<a
                    href="184339.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘季连陈伯之<br /><br />&nbsp;&nbsp;&nbsp;&nbsp;刘季连，字惠续，彭城人也。父思考，以宋高祖族弟显于宋世，位至金紫光<br /><br />&nbsp;&nbsp;&nbsp;&nbsp;禄大夫。季连有名誉，早历清官。齐高帝受禅，悉诛宋室近属，将及季连等，太<br /><br />&nbsp;&nbsp;&nbsp;&nbsp;宰褚渊素善之，固请乃免。建元中，季连为尚书左丞。永明初，出为江夏内史，<br /><br />&nbsp;&nbsp;&nbsp;&nbsp;累迁平南长沙内史，冠军长史、广陵太守，并行府州事。入为给事黄门侍郎，转<br /><br />&nbsp;&nbsp;&nbsp;&nbsp;太子中庶子。建武中，又出为平西萧遥欣长史、南郡太守。时明帝诸子幼弱，内<br /><br />&nbsp;&nbsp;&nbsp;&nbsp;亲则仗遥欣兄弟，外亲则倚后弟刘暄、内弟江u。遥欣之镇江陵也，意寄甚隆；<br /><br />&nbsp;&nbsp;&nbsp;&nbsp;而遥欣至州，多招宾客，厚自封殖，明帝甚恶之。季连族甥琅邪王会为遥欣谘<br /><br />&nbsp;&nbsp;&nbsp;&nbsp;议参军，美容貌，颇才辩，遥欣遇之甚厚。会多所R忽，于公座与遥欣竞侮<br /><br />&nbsp;&nbsp;&nbsp;&nbsp;季连，季连憾之，乃密表明帝，称遥欣有异迹。明帝纳焉，乃以遥欣为雍州刺史。<br /><br />&nbsp;&nbsp;&nbsp;&nbsp;明帝心德季连，四年，以为辅国将军、益州刺史，令据遥欣上流。季连父，宋世<br /><br />&nbsp;&nbsp;&nbsp;&nbsp;为益州，贪鄙无政绩，州人犹以义故，善待季连。季连下车，存问故老，抚纳新<br /><br />&nbsp;&nbsp;&nbsp;&nbsp;旧，见父时故吏，皆对之流涕。辟遂宁人龚惬为府主簿。惬，龚颖之孙，累世有<br /><br />&nbsp;&nbsp;&nbsp;&nbsp;学行，故引焉。<br /><br />&nbsp;&nbsp;&nbsp;&nbsp;东昏即位，永元元年，征季连为右卫将军，道断不至。季连闻东昏失德，京<br /><br />&nbsp;&nbsp;&nbsp;&nbsp;师多故，稍自骄矜。本以文吏知名，性忌而褊狭，至是遂严愎酷狠，土人始怀怨<br /><br />&nbsp;&nbsp;&nbsp;&nbsp;望。其年九月，季连因聚会，发人丁五千人，声以讲武，遂遣中兵参军宋买率之<br /><br />&nbsp;&nbsp;&nbsp;&nbsp;以袭中水。穰人李托豫知之，设备守险，买与战不利，还州，郡县多叛乱矣。是<br /><br />&nbsp;&nbsp;&nbsp;&nbsp;月，新城人赵续伯杀五城令，逐始平太守。十月，晋原人乐宝称、李难当杀其太<br /><br />&nbsp;&nbsp;&nbsp;&nbsp;守，宝称自号南秦州刺史，难当益州刺史。十二月，季连遣参军崔茂祖率众二千<br /><br />&nbsp;&nbsp;&nbsp;&nbsp;讨之，赍三日粮。值岁大寒，群贼相聚，伐树塞路，军人水火无所得，大败而还，<br /><br />&nbsp;&nbsp;&nbsp;&nbsp;死者十七八。明年正月，新城人帛养逐遂宁太守谯希渊。三月，巴西人雍道<br /><br />&nbsp;&nbsp;&nbsp;&nbsp;率群贼万余逼巴西，去郡数里，道称镇西将军，号建义。巴西太守鲁休烈与<br /><br />&nbsp;&nbsp;&nbsp;&nbsp;涪令李膺婴城自守，季连遣中兵参军李奉伯率众五千救之。奉伯至，与郡兵破擒<br /><br />&nbsp;&nbsp;&nbsp;&nbsp;道，斩之涪市。奉伯因独进巴西之东乡讨余贼。李膺止之曰：“卒惰将骄，<br /><br />&nbsp;&nbsp;&nbsp;&nbsp;乘胜履险，非良策也。不如小缓，更思后计。”奉伯不纳，悉众入山，大败而出，<br /><br />&nbsp;&nbsp;&nbsp;&nbsp;遂奔还州。六月，江阳人程延期反，杀太守何法藏。鲁休烈惧不自保，奔投巴东<br /><br />&nbsp;&nbsp;&nbsp;&nbsp;相萧慧训。十月，巴西人赵续伯又反，有众二万，出广汉，乘佛舆，以五彩裹青<br /><br />&nbsp;&nbsp;&nbsp;&nbsp;石，诳百姓云：“天与我玉印，当王蜀。”愚人从之者甚众。季连进讨之，遣长<br /><br />&nbsp;&nbsp;&nbsp;&nbsp;史赵越常前驱。兵败，季连复遣李奉伯由涪路讨之。奉伯别军自潺亭与大军会于<br /><br />&nbsp;&nbsp;&nbsp;&nbsp;城，进攻其栅，大破之。<br /><br />&nbsp;&nbsp;&nbsp;&nbsp;时会稽人石文安字守休，隐居乡里，专行礼让，代季连为尚书左丞，出为江<br /><br />&nbsp;&nbsp;&nbsp;&nbsp;夏内史，又代季连入为御史中丞，与季连相善。子仲渊字钦回，闻义师起，率乡<br /><br />&nbsp;&nbsp;&nbsp;&nbsp;人以应高祖。天监初，拜郢州别驾，从高祖平京邑。<br /><br />&nbsp;&nbsp;&nbsp;&nbsp;明年春，遣左右陈建孙送季连弟通直郎子渊及季连二子使蜀，喻旨慰劳。季<br /><br />&nbsp;&nbsp;&nbsp;&nbsp;连受命，饬还装。高祖以西台将邓元起为益州刺史。元起，南郡人。季连为南郡<br /><br />&nbsp;&nbsp;&nbsp;&nbsp;之时，素薄元起。典签朱道琛者，尝为季连府都录，无赖小人，有罪，季连欲杀<br /><br />&nbsp;&nbsp;&nbsp;&nbsp;之，逃叛以免。至是说元起曰：“益州乱离已久，公私府库必多m失，刘益州<br /><br />&nbsp;&nbsp;&nbsp;&nbsp;临归空竭，岂办复能远遣候递。道琛请先使检校，缘路奉迎；不然，万里资粮，<br /><br />&nbsp;&nbsp;&nbsp;&nbsp;未易可得。”元起许之。道琛既至，言语不恭，又历造府州人士，见器物辄夺之，<br /><br />&nbsp;&nbsp;&nbsp;&nbsp;有不获者，语曰：“会当属人，何须苦惜。”于是军府大惧，谓元起至必诛季连，<br /><br />&nbsp;&nbsp;&nbsp;&nbsp;祸及党与，竞言之于季连。季连亦以为然；又恶昔之不礼元起也，益愤懑。司马<br /><br />&nbsp;&nbsp;&nbsp;&nbsp;朱士略说季连，求为巴西郡，留三子为质，季连许之。顷之，季连遂召佐史，矫<br /><br />&nbsp;&nbsp;&nbsp;&nbsp;称齐宣德皇后令，聚兵复反，收朱道琛杀之。书报朱士略，兼召李膺。膺、士略<br /><br />&nbsp;&nbsp;&nbsp;&nbsp;并不受使。使归，元起收兵于巴西以待之，季连诛士略三子。<br /><br />&nbsp;&nbsp;&nbsp;&nbsp;天监元年六月，元起至巴西，季连遣其将李奉伯等拒战。兵交，互有得失，<br /><br />&nbsp;&nbsp;&nbsp;&nbsp;久之，奉伯乃败退还成都。季连驱略居人，闭城固守。元起稍进围之。是冬，季<br /><br />&nbsp;&nbsp;&nbsp;&nbsp;连城局参军江希之等谋以城降，不果，季连诛之。蜀中丧乱已二年矣，城中食尽，<br /><br />&nbsp;&nbsp;&nbsp;&nbsp;升米三千，亦无所籴，饿死者相枕。其无亲党者，又杀而食之。季连食粥累月，<br /><br />&nbsp;&nbsp;&nbsp;&nbsp;饥窘无计。二年正月，高祖遣主书赵景悦宣诏降季连，季连肉袒请罪。元起迁季<br /><br />&nbsp;&nbsp;&nbsp;&nbsp;连于城外，俄而造焉，待之以礼。季连谢曰：“早知如此，岂有前日之事。”元<br /><br />&nbsp;&nbsp;&nbsp;&nbsp;起诛李奉伯并诸渠帅，送季连还京师。季连将发，人莫之视，惟龚惬送焉。<br /><br />&nbsp;&nbsp;&nbsp;&nbsp;初，元起在道，惧事不集，无以为赏，士之至者，皆许以辟命，于是受别驾、<br /><br />&nbsp;&nbsp;&nbsp;&nbsp;治中檄者，将二千人。季连既至，诣阙谢，高祖引见之。季连自东掖门入，数步<br /><br />&nbsp;&nbsp;&nbsp;&nbsp;一稽颡，以至高祖前。高祖笑谓曰：“卿欲慕刘备而曾不及公孙述，岂无卧龙之<br /><br />&nbsp;&nbsp;&nbsp;&nbsp;臣乎。”季连复稽颡谢。赦为庶人。四年正月，因出建阳门，为蜀人蔺道恭所杀。<br /><br />&nbsp;&nbsp;&nbsp;&nbsp;季连在蜀，杀道恭父，道恭出亡，至是而报复焉。<br /><br />&nbsp;&nbsp;&nbsp;&nbsp;陈伯之，济阴睢陵人也。幼有膂力。年十三四，好著獭皮冠，带刺刀，候伺<br /><br />&nbsp;&nbsp;&nbsp;&nbsp;邻里稻熟，辄偷刈之。尝为田主所见，呵之云：“楚子莫动！”伯之谓田主曰：<br /><br />&nbsp;&nbsp;&nbsp;&nbsp;“君稻幸多，一担何苦？”田主将执之，伯之因杖刀而进，将刺之，曰：“楚子<br /><br />&nbsp;&nbsp;&nbsp;&nbsp;定何如！”田主皆反走，伯之徐担稻而归。及年长，在钟离数为劫盗，尝授面觇<br /><br />&nbsp;&nbsp;&nbsp;&nbsp;人船，船人斫之，获其左耳。后随乡人车骑将军王广之，广之爱其勇，每夜卧下<br /><br />&nbsp;&nbsp;&nbsp;&nbsp;榻，征伐尝自随。<br /><br />&nbsp;&nbsp;&nbsp;&nbsp;齐安陆王子敬为南兖州，颇持兵自卫。明帝遣广之讨子敬，广之至欧阳，遣<br /><br />&nbsp;&nbsp;&nbsp;&nbsp;伯之先驱，因城开，独入斩子敬。又频有战功，以勋累迁为冠军将军、骠骑司马，<br /><br />&nbsp;&nbsp;&nbsp;&nbsp;封鱼复县伯，邑五百户。<br /><br />&nbsp;&nbsp;&nbsp;&nbsp;义师起，东昏假伯之节、督前驱诸军事、豫州刺史，将军如故。寻转江州，<br /><br />&nbsp;&nbsp;&nbsp;&nbsp;据寻阳以拒义军。郢城平，高祖得伯之幢主苏隆之，使说伯之，即以为安东将军、<br /><br />&nbsp;&nbsp;&nbsp;&nbsp;江州刺史。伯之虽受命，犹怀两端，伪云“大军未须便下”。高祖谓诸将曰：<br /><br />&nbsp;&nbsp;&nbsp;&nbsp;“伯之此答，其心未定，及其犹豫，宜逼之。”众军遂次寻阳，伯之退保南湖，<br /><br />&nbsp;&nbsp;&nbsp;&nbsp;然后归附。进号镇南将军，与众俱下。伯之顿篱门，寻进西明门。建康城未平，<br /><br />&nbsp;&nbsp;&nbsp;&nbsp;每降人出，伯之辄唤与耳语。高祖恐其复怀翻覆，密语伯之曰：“闻城中甚忿卿<br /><br />&nbsp;&nbsp;&nbsp;&nbsp;举江州降，欲遣刺客中卿，宜以为虑。”伯之未之信。会东昏将郑伯伦降，高祖<br /><br />&nbsp;&nbsp;&nbsp;&nbsp;使过伯之，谓曰：“城中甚忿卿，欲遣信诱卿以封赏。须卿复降，当生割卿手脚；<br /><br />&nbsp;&nbsp;&nbsp;&nbsp;卿若不降，复欲遣刺客杀卿。宜深为备。”伯之惧，自是无异志矣。力战有功。<br /><br />&nbsp;&nbsp;&nbsp;&nbsp;城平，进号征南将军，封丰城县公，邑二千户，遣还之镇。<br /><br />&nbsp;&nbsp;&nbsp;&nbsp;伯之不识书，及还江州，得文牒辞讼，惟作大诺而已。有事，典签传口语，<br /><br />&nbsp;&nbsp;&nbsp;&nbsp;与夺决于主者。<br /><br />&nbsp;&nbsp;&nbsp;&nbsp;伯之与豫章人邓缮、永兴人戴永忠并有旧，缮经藏伯之息英免祸，伯之尤德<br /><br />&nbsp;&nbsp;&nbsp;&nbsp;之。及在州，用缮为别驾，永忠记室参军。河南褚，京师之薄行者，齐末为<br /><br />&nbsp;&nbsp;&nbsp;&nbsp;扬州西曹，遇乱居闾里；而轻薄互能自致，惟独不达。高祖即位，频造<br /><br />&nbsp;&nbsp;&nbsp;&nbsp;尚书范云，云不好，坚距之。益怒，私语所知曰：“建武以后，草泽底<br /><br />&nbsp;&nbsp;&nbsp;&nbsp;下，悉化成贵人，吾何罪而见弃。今天下草创，饥馑不已，丧乱未可知。陈伯之<br /><br />&nbsp;&nbsp;&nbsp;&nbsp;拥强兵在江州，非代来臣，有自疑意；且荧惑守南斗，讵非为我出。今者一行，<br /><br />&nbsp;&nbsp;&nbsp;&nbsp;事若无成，入魏，何遽减作河南郡。”于是遂投伯之书佐王思穆，事之，大见亲<br /><br />&nbsp;&nbsp;&nbsp;&nbsp;狎。及伯之乡人朱龙符为长流参军，并乘伯之愚暗，恣行奸险，刑政通塞，悉共<br /><br />&nbsp;&nbsp;&nbsp;&nbsp;专之。<br /><br />&nbsp;&nbsp;&nbsp;&nbsp;伯之子虎牙，时为直阁将军，高祖手疏龙符罪，亲付虎牙，虎牙封示伯之；<br /><br />&nbsp;&nbsp;&nbsp;&nbsp;高祖又遣代江州别驾邓缮，伯之并不受命。答高祖曰：“龙符骁勇健儿，邓缮事<br /><br />&nbsp;&nbsp;&nbsp;&nbsp;有绩效，台所遣别驾，请以为治中。”缮于是日夜说伯之云：“台家府库空竭，<br /><br />&nbsp;&nbsp;&nbsp;&nbsp;复无器仗，三仓无米，东境饥流，此万代一时也，机不可失。”、永忠等每<br /><br />&nbsp;&nbsp;&nbsp;&nbsp;赞成之。伯之谓缮：“今段启卿，若复不得，便与卿共下使反。”高祖敕部内一<br /><br />&nbsp;&nbsp;&nbsp;&nbsp;郡处缮，伯之于是集府州佐史谓曰：“奉齐建安王教，率江北义勇十万，已次六<br /><br />&nbsp;&nbsp;&nbsp;&nbsp;合，见使以江州见力运粮速下。我荷明帝厚恩，誓死以报。今便纂严备办。”使<br /><br />&nbsp;&nbsp;&nbsp;&nbsp;诈为萧宝夤书，以示僚佐。于厅事前为坛，杀牲以盟。伯之先饮，长史已下<br /><br />&nbsp;&nbsp;&nbsp;&nbsp;次第歃血。说伯之曰：“今举大事，宜引众望，程元冲不与人同心；临川内<br /><br />&nbsp;&nbsp;&nbsp;&nbsp;史王观，僧虔之孙，人身不恶，便可召为长史，以代元冲。”伯之从之。仍以<br /><br />&nbsp;&nbsp;&nbsp;&nbsp;为寻阳太守，加讨逆将军；永忠辅义将军；龙符为豫州刺史，率五百人守大<br /><br />&nbsp;&nbsp;&nbsp;&nbsp;雷。大雷戍主沈慧休，镇南参军李延伯。又遣乡人孙邻、李景受龙符节度，邻为<br /><br />&nbsp;&nbsp;&nbsp;&nbsp;徐州，景为郢州。豫章太守郑伯伦起郡兵距守。程元冲既失职，于家合率数百人，<br /><br />&nbsp;&nbsp;&nbsp;&nbsp;使伯之典签吕孝通、戴元则为内应。伯之每旦常作伎，日晡辄卧，左右仗身皆休<br /><br />&nbsp;&nbsp;&nbsp;&nbsp;息。元冲因其解弛，从北门入，径至厅事前。伯之闻叫声，自率出荡，元冲力不<br /><br />&nbsp;&nbsp;&nbsp;&nbsp;能敌，走逃庐山。<br /><br />&nbsp;&nbsp;&nbsp;&nbsp;初，元冲起兵，要寻阳张孝季，孝季从之。既败，伯之追孝季不得，得其母<br /><br />&nbsp;&nbsp;&nbsp;&nbsp;郎氏，蜡灌杀之。遣信还都报虎牙兄弟，虎牙等走盱眙，盱眙人徐安、庄兴绍、<br /><br />&nbsp;&nbsp;&nbsp;&nbsp;张显明邀击之，不能禁，反见杀。高祖遣王茂讨伯之。伯之闻茂来，谓等曰：<br /><br />&nbsp;&nbsp;&nbsp;&nbsp;“王观既不就命，郑伯伦又不肯从，便应空手受困。今先平豫章，开通南路，多<br /><br />&nbsp;&nbsp;&nbsp;&nbsp;发丁力，益运资粮，然后席卷北向，以扑饥疲之众，不忧不济也。”乃留乡人唐<br /><br />&nbsp;&nbsp;&nbsp;&nbsp;盖人守城，遂相率趣豫章。太守郑伯伦坚守，伯之攻之不能下。王茂前军既至，<br /><br />&nbsp;&nbsp;&nbsp;&nbsp;伯之表里受敌，乃败走，间道亡命出江北，与子虎牙及褚俱入魏。魏以伯之<br /><br />&nbsp;&nbsp;&nbsp;&nbsp;为使持节、散骑常侍、都督淮南诸军事、平南将军、光禄大夫、曲江县侯。<br /><br />&nbsp;&nbsp;&nbsp;&nbsp;天监四年，诏太尉、临川王宏率众军北讨，宏命记室丘迟私与伯之书曰：<br /><br />&nbsp;&nbsp;&nbsp;&nbsp;陈将军足下无恙，幸甚。将军勇冠三军，才为世出。弃燕雀之小志，慕鸿鹄<br /><br />&nbsp;&nbsp;&nbsp;&nbsp;以高翔。昔因机变化，遭逢明主，立功立事，开国承家，朱轮华毂，拥旄万里，<br /><br />&nbsp;&nbsp;&nbsp;&nbsp;何其壮也！如何一旦为奔亡之虏，闻鸣镝而股战，对穹庐以屈膝，又何劣耶？寻<br /><br />&nbsp;&nbsp;&nbsp;&nbsp;君去就之际，非有他故，直以不能内审诸己，外受流言，沉迷猖蹶，以至于此。<br /><br />&nbsp;&nbsp;&nbsp;&nbsp;圣朝赦罪论功，弃瑕录用，收赤心于天下，安反侧于万物，将军之所知，非假仆<br /><br />&nbsp;&nbsp;&nbsp;&nbsp;一二谈也。朱鲔涉血于友于，张绣刃于爱子，汉主不以为疑，魏君待之若旧。<br /><br />&nbsp;&nbsp;&nbsp;&nbsp;况将军无昔人之罪，而勋重于当世。<br /><br />&nbsp;&nbsp;&nbsp;&nbsp;夫迷涂知反，往哲是与；不远而复，先典攸高。主上屈法申恩，吞舟是漏。<br /><br />&nbsp;&nbsp;&nbsp;&nbsp;将军松柏不剪，亲戚安居；高台未倾，爱妾尚在。悠悠尔心，亦何可述。今功臣<br /><br />&nbsp;&nbsp;&nbsp;&nbsp;名将，雁行有序。怀黄佩紫，赞帷幄之谋；乘轺建节，奉疆埸之任。并刑马作誓，<br /><br />&nbsp;&nbsp;&nbsp;&nbsp;传之子孙。将军独t颜借命，驱驰异域，宁不哀哉！<br /><br />&nbsp;&nbsp;&nbsp;&nbsp;夫以慕容超之强，身送东市；姚泓之盛，面缚西都。故知霜露所均，不育异<br /><br />&nbsp;&nbsp;&nbsp;&nbsp;类；姬汉旧邦，无取杂种。北虏c盗中原，多历年所，恶积祸盈，理至骼谩？<br /><br />&nbsp;&nbsp;&nbsp;&nbsp;伪孽昏狡，自相夷戮，部落携离，酋豪猜贰，方当系颈蛮邸，悬首藁街。而将军<br /><br />&nbsp;&nbsp;&nbsp;&nbsp;鱼游于沸鼎之中，燕巢于飞幕之上，不亦惑乎！<br /><br />&nbsp;&nbsp;&nbsp;&nbsp;暮春三月，江南草长，杂花生树，群莺乱飞。见故国之旗鼓，感平生于畴日，<br /><br />&nbsp;&nbsp;&nbsp;&nbsp;抚弦登陴，岂不怆恨。所以廉公之思赵将，吴子之泣西河，人之情也。将军独无<br /><br />&nbsp;&nbsp;&nbsp;&nbsp;情哉！想早励良图，自求多福。<br /><br />&nbsp;&nbsp;&nbsp;&nbsp;伯之乃于寿阳拥众八千归。虎牙为魏人所杀。伯之既至，以为使持节、都督<br /><br />&nbsp;&nbsp;&nbsp;&nbsp;西豫州诸军事、平北将军、西豫州刺史，永新县侯，邑千户。未之任，复以为通<br /><br />&nbsp;&nbsp;&nbsp;&nbsp;直散骑常侍、骁骑将军，又为太中大夫。久之，卒于家。其子犹有在魏者。<br /><br />&nbsp;&nbsp;&nbsp;&nbsp;褚在魏，魏人欲擢用之。魏元会，戏为诗曰：“帽上著笼冠，F上<br /><br />&nbsp;&nbsp;&nbsp;&nbsp;著朱衣，不知是今是，不知非昔非。”魏人怒，出为始平太守。日日行猎，堕马<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;史臣曰：刘季连之文吏小节，而不能以自保全，习乱然也。陈伯之小人而乘<br /><br />&nbsp;&nbsp;&nbsp;&nbsp;君子之器，群盗又诬而夺之，安能长久矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184312);">加入书签</a><a
                        href="184285.html">上一页</a>&larr;<a href="index.html">返回列表</a>&rarr;<a
                            href="184339.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184285.html"; var next_page = "184339.html"; var index_page = "index.html"; var sortid = "9"; var article_id = "729"; var chapter_id = "184312"; var articlename = "梁书"; var chaptername = " 卷二十 列传第十四"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>