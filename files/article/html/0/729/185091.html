<!DOCTYPE html>
<html>
<head>
<meta charset="gbk" />
<title>梁书- 卷四十一 列传第三十五-在线阅读-哈西文学网</title>
<meta name="keywords" content="姚思廉，梁书， 卷四十一 列传第三十五全文， 卷四十一 列传第三十五在线阅读 哈西文学网" />
<meta name="description" content="哈西文学网提供姚思廉的梁书  卷四十一 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185091.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185091.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十一 列传第三十五</h1>
            <div class="link xb">
                <a href="185072.html">上一页</a>&larr;<a href="index.html">返回列表</a>&rarr;<a
                    href="185161.html">下一页</a></div>			
            <div id="BookText">&nbsp;&nbsp;&nbsp;&nbsp;◎王规刘宗懔王承褚翔萧介从父兄洽褚球刘孺弟览遵<br /><br />&nbsp;&nbsp;&nbsp;&nbsp;刘潜弟孝胜孝威孝先殷芸萧几<br /><br />&nbsp;&nbsp;&nbsp;&nbsp;王规，字威明，琅邪临沂人。祖俭，齐太尉南昌文宪公。父骞，金紫光禄大<br /><br />&nbsp;&nbsp;&nbsp;&nbsp;夫南昌安侯。规八岁，以丁所生母忧，居丧有至性。太尉徐孝嗣每见必为之流涕，<br /><br />&nbsp;&nbsp;&nbsp;&nbsp;称曰孝童。叔父┮嗌钇髦刂，常曰：“此儿吾家千里驹也。”年十二，《五<br /><br />&nbsp;&nbsp;&nbsp;&nbsp;经》大义，并略能通。既长，好学有口辩。州举秀才，郡迎主簿。<br /><br />&nbsp;&nbsp;&nbsp;&nbsp;起家秘书郎，累迁太子舍人、安右南康王主簿、太子洗马。天监十二年，改<br /><br />&nbsp;&nbsp;&nbsp;&nbsp;构太极殿，功毕，规献《新殿赋》，其辞甚工。拜秘书丞。历太子中舍人、司徒<br /><br />&nbsp;&nbsp;&nbsp;&nbsp;左西属、从事中郎。晋安王纲出为南徐州，高选僚属，引为云麾谘议参军。久之，<br /><br />&nbsp;&nbsp;&nbsp;&nbsp;出为新安太守，父忧去职。服阕，袭封南昌县侯，除中书黄门侍郎。敕与陈郡殷<br /><br />&nbsp;&nbsp;&nbsp;&nbsp;钧、琅邪王锡、范阳张缅同侍东宫，俱为昭明太子所礼。湘东王时为京尹，与朝<br /><br />&nbsp;&nbsp;&nbsp;&nbsp;士宴集，属规为酒令。规从容对曰：“自江左以来，未有兹举。”特进萧琛、金<br /><br />&nbsp;&nbsp;&nbsp;&nbsp;紫傅昭在坐，并谓为知言。普通初，陈庆之北伐，克复洛阳，百僚称贺，规退曰：<br /><br />&nbsp;&nbsp;&nbsp;&nbsp;“道家有云：非为功难，成功难也。羯寇游魂，为日已久，桓温得而复失，宋武<br /><br />&nbsp;&nbsp;&nbsp;&nbsp;竟无成功。我孤军无援，深入寇境，威势不接，馈运难继，将是役也，为祸阶矣。”<br /><br />&nbsp;&nbsp;&nbsp;&nbsp;俄而王师覆没，其识达事机多如此类。<br /><br />&nbsp;&nbsp;&nbsp;&nbsp;六年，高祖于文德殿饯广州刺史元景隆，诏群臣赋诗，同用五十韵，规援笔<br /><br />&nbsp;&nbsp;&nbsp;&nbsp;立奏，其文又美。高祖嘉焉，即日诏为侍中。大通三年，迁五兵尚书，俄领步兵<br /><br />&nbsp;&nbsp;&nbsp;&nbsp;校尉。中大通二年，出为贞威将军骠骑晋安王长史。其年，王立为皇太子，仍为<br /><br />&nbsp;&nbsp;&nbsp;&nbsp;吴郡太守。主书芮珍宗家在吴，前守宰皆倾意附之。是时珍宗假还，规遇之甚薄，<br /><br />&nbsp;&nbsp;&nbsp;&nbsp;珍宗还都，密奏规云“不理郡事”。俄征为左民尚书，郡吏民千余人诣阙请留，<br /><br />&nbsp;&nbsp;&nbsp;&nbsp;表三奏，上不许。寻以本官领右军将军，未拜，复为散骑常侍、太子中庶子，领<br /><br />&nbsp;&nbsp;&nbsp;&nbsp;步兵校尉。规辞疾不拜，于钟山宗熙寺筑室居焉。大同二年，卒，时年四十五。<br /><br />&nbsp;&nbsp;&nbsp;&nbsp;诏赠散骑常侍、光禄大夫，赙钱二十万，布百匹。谥曰章。皇太子出临哭，与湘<br /><br />&nbsp;&nbsp;&nbsp;&nbsp;东王绎令曰：“威明昨宵奄复殂化，甚可痛伤。其风韵遒正，神峰标映，千里绝<br /><br />&nbsp;&nbsp;&nbsp;&nbsp;迹，百尺无枝。文辩纵横，才学优赡，跌宕之情弥远，濠梁之气特多，斯实俊民<br /><br />&nbsp;&nbsp;&nbsp;&nbsp;也。一尔过隙，永归长夜，金刀掩芒，长淮绝涸。去岁冬中，已伤刘子；今兹寒<br /><br />&nbsp;&nbsp;&nbsp;&nbsp;孟，复悼王生。俱往之伤，信非虚说。”规集《后汉》众家异同，注《续汉书》<br /><br />&nbsp;&nbsp;&nbsp;&nbsp;二百卷，文集二十卷。<br /><br />&nbsp;&nbsp;&nbsp;&nbsp;子褒，字子汉，七岁能属文。外祖司空袁昂爱之，谓宾客曰：“此儿当成吾<br /><br />&nbsp;&nbsp;&nbsp;&nbsp;宅相。”弱冠举秀才，除秘书郎、太子舍人，以父忧去职。服阕，袭封南昌侯，<br /><br />&nbsp;&nbsp;&nbsp;&nbsp;除武昌王文学、太子洗马，兼东宫管记，迁司徒属，秘书丞，出为安成内史。太<br /><br />&nbsp;&nbsp;&nbsp;&nbsp;清中，侯景陷京城，江州刺史当阳公大心举州附贼，贼转寇南中，褒犹据郡拒守。<br /><br />&nbsp;&nbsp;&nbsp;&nbsp;大宝二年，世祖命征褒赴江陵，既至，以为忠武将军、南平内史，俄迁吏部尚书、<br /><br />&nbsp;&nbsp;&nbsp;&nbsp;侍中。承圣二年，迁尚书右仆射，仍参掌选事，又加侍中。其年，迁左仆射，参<br /><br />&nbsp;&nbsp;&nbsp;&nbsp;掌如故。三年，江陵陷，入于周。<br /><br />&nbsp;&nbsp;&nbsp;&nbsp;褒著《幼训》，以诫诸子。其一章云：<br /><br />&nbsp;&nbsp;&nbsp;&nbsp;陶士衡曰：“昔大禹不吝尺璧而重寸阴。”文士何不诵书，武士何不马射？<br /><br />&nbsp;&nbsp;&nbsp;&nbsp;若乃玄冬修夜，朱明永日，肃其居处，崇其墙仞，门无糅杂，坐阙号呶。以之求<br /><br />&nbsp;&nbsp;&nbsp;&nbsp;学，则仲尼之门人也；以之为文，则贾生之升堂也。古者盘盂有铭，几杖有诫，<br /><br />&nbsp;&nbsp;&nbsp;&nbsp;进退循焉，俯仰观焉。文王之诗曰：“靡不有初，鲜克有终。”立身行道，终始<br /><br />&nbsp;&nbsp;&nbsp;&nbsp;若一。“造次必于是”，君子之言欤？<br /><br />&nbsp;&nbsp;&nbsp;&nbsp;儒家则尊卑等差，吉凶降杀。君南面而臣北面，天地之义也；鼎俎奇而笾豆<br /><br />&nbsp;&nbsp;&nbsp;&nbsp;偶，阴阳之义也。道家则堕支体，黜聪明，弃义绝仁，离形去智。释氏之义，见<br /><br />&nbsp;&nbsp;&nbsp;&nbsp;苦断习，证灭循道，明因辨果，偶凡成圣，斯虽为教等差，而义归汲引。吾始乎<br /><br />&nbsp;&nbsp;&nbsp;&nbsp;幼学，及于知命，既崇周、孔之教，兼循老、释之谈，江左以来，斯业不坠，汝<br /><br />&nbsp;&nbsp;&nbsp;&nbsp;能修之，吾之志也。<br /><br />&nbsp;&nbsp;&nbsp;&nbsp;初，有沛国刘、南阳宗懔与褒俱为中兴佐命，同参帷幄。<br /><br />&nbsp;&nbsp;&nbsp;&nbsp;刘，字仲宝，晋丹阳尹真长七世孙也。少方正有器局。自国子礼生射策高<br /><br />&nbsp;&nbsp;&nbsp;&nbsp;第，为宁海令，稍迁湘东王记室参军，又转中记室。太清中，侯景乱，世祖承制<br /><br />&nbsp;&nbsp;&nbsp;&nbsp;上流，书檄多委焉，亦竭力尽忠，甚蒙赏遇。历尚书左丞、御史中丞。承圣<br /><br />&nbsp;&nbsp;&nbsp;&nbsp;二年，迁吏部尚书、国子祭酒，余如故。<br /><br />&nbsp;&nbsp;&nbsp;&nbsp;宗懔，字元懔。八世祖承，晋宜都郡守，属永嘉东徙，子孙因居江陵焉。懔<br /><br />&nbsp;&nbsp;&nbsp;&nbsp;少聪敏好学，昼夜不倦，乡里号为“童子学士”。普通中，为湘东王府兼记室，<br /><br />&nbsp;&nbsp;&nbsp;&nbsp;转刑狱，仍掌书记。历临汝、建成、广晋等令，后又为世祖荆州别驾。及世祖即<br /><br />&nbsp;&nbsp;&nbsp;&nbsp;位，以为尚书郎，封信安县侯，邑一千户。累迁吏部郎中、五兵尚书、吏部尚书。<br /><br />&nbsp;&nbsp;&nbsp;&nbsp;承圣三年，江陵没，与俱入于周。<br /><br />&nbsp;&nbsp;&nbsp;&nbsp;王承，字安期，仆射┳印Ｆ咚晖ā吨芤住罚选补国子生。年十五，射策<br /><br />&nbsp;&nbsp;&nbsp;&nbsp;高第，除秘书郎。历太子舍人、南康王文学、邵陵王友、太子中舍人。以父忧去<br /><br />&nbsp;&nbsp;&nbsp;&nbsp;职。服阕，复为中舍人，累迁中书黄门侍郎，兼国子博士。时膏腴贵游，咸以文<br /><br />&nbsp;&nbsp;&nbsp;&nbsp;学相尚，罕以经术为业，惟承独好之，发言吐论，造次儒者。在学训诸生，述《<br /><br />&nbsp;&nbsp;&nbsp;&nbsp;礼》、《易》义。中大通五年，迁长兼侍中，俄转国子祭酒。承祖俭及父┏<br /><br />&nbsp;&nbsp;&nbsp;&nbsp;为此职，三世为国师，前代未之有也，当世以为荣。久之，出为戎昭将军、东阳<br /><br />&nbsp;&nbsp;&nbsp;&nbsp;太守。为政宽惠，吏民悦之。视事未期，卒于郡，时年四十一。谥曰章子。<br /><br />&nbsp;&nbsp;&nbsp;&nbsp;承性简贵有风格。时右卫朱异当朝用事，每休下，车马常填门。时有魏郡申<br /><br />&nbsp;&nbsp;&nbsp;&nbsp;英好危言高论，以忤权右，常指异门曰：“此中辐辏，皆以利往。能不至者，惟<br /><br />&nbsp;&nbsp;&nbsp;&nbsp;有大小王东阳。”小东阳，即承弟稚也。当时惟承兄弟及褚翔不至异门，时以此<br /><br />&nbsp;&nbsp;&nbsp;&nbsp;称之。<br /><br />&nbsp;&nbsp;&nbsp;&nbsp;褚翔，字世举，河南阳翟人。曾祖渊，齐太宰文简公，佐命齐室。祖蓁，太<br /><br />&nbsp;&nbsp;&nbsp;&nbsp;常穆子。父向，字景政。年数岁，父母相继亡没，向哀毁若成人者，亲表咸异之。<br /><br />&nbsp;&nbsp;&nbsp;&nbsp;既长，淹雅有器量。高祖践阼，选补国子生。起家秘书郎，迁太子舍人、尚书殿<br /><br />&nbsp;&nbsp;&nbsp;&nbsp;中郎。出为安成内史。还除太子洗马、中舍人，累迁太尉从事中郎、黄门侍郎、<br /><br />&nbsp;&nbsp;&nbsp;&nbsp;镇右豫章王长史。顷之，入为长兼侍中。向风仪端丽，眉目如点，每公庭就列，<br /><br />&nbsp;&nbsp;&nbsp;&nbsp;为众所瞻望焉。大通四年，出为宁远将军北中郎庐陵王长史。三年，卒官。外兄<br /><br />&nbsp;&nbsp;&nbsp;&nbsp;谢举为制墓铭，其略曰：“弘治推华，子嵩惭量；酒归月下，风清琴上。”论者<br /><br />&nbsp;&nbsp;&nbsp;&nbsp;以为拟得其人。<br /><br />&nbsp;&nbsp;&nbsp;&nbsp;翔初为国子生，举高第。丁父忧。服阕，除秘书郎，累迁太子舍人、宣城王<br /><br />&nbsp;&nbsp;&nbsp;&nbsp;主簿。中大通五年，高祖宴群臣乐游苑，别诏翔与王训为二十韵诗，限三刻成。<br /><br />&nbsp;&nbsp;&nbsp;&nbsp;翔于坐立奏，高祖异焉，即日转宣城王文学，俄迁为友。时宣城友、文学加它王<br /><br />&nbsp;&nbsp;&nbsp;&nbsp;二等，故以翔超为之，时论美焉。出为义兴太守。翔在政洁已，省繁苛，去浮费，<br /><br />&nbsp;&nbsp;&nbsp;&nbsp;百姓安之。郡之西亭有古树，积年枯死；翔至郡，忽更生枝叶，百姓咸以为善政<br /><br />&nbsp;&nbsp;&nbsp;&nbsp;所感。及秩满，吏民诣阙请之，敕许焉。寻征为吏部郎，去郡，百姓无老少追送<br /><br />&nbsp;&nbsp;&nbsp;&nbsp;出境，涕泣拜辞。<br /><br />&nbsp;&nbsp;&nbsp;&nbsp;翔居小选公清，不为请属易意，号为平允。俄迁侍中，顷之转散骑常侍，领<br /><br />&nbsp;&nbsp;&nbsp;&nbsp;羽林监，侍东宫。出为晋陵太守，在郡未期，以公事免。俄复为散骑常侍，侍东<br /><br />&nbsp;&nbsp;&nbsp;&nbsp;宫。太清二年，迁守吏部尚书。其年冬，侯景围宫城，翔于围内丁母忧，以毁卒，<br /><br />&nbsp;&nbsp;&nbsp;&nbsp;时年四十四。诏赠本官。翔少有孝性。为侍中时，母疾笃，请沙门祈福。中夜忽<br /><br />&nbsp;&nbsp;&nbsp;&nbsp;见户外有异光，又闻空中弹指，及晓，疾遂愈。咸以翔精诚所致焉。<br /><br />&nbsp;&nbsp;&nbsp;&nbsp;萧介，字茂镜，兰陵人也。祖思话，宋开府仪同三司、尚书仆射。父惠茜，<br /><br />&nbsp;&nbsp;&nbsp;&nbsp;齐左民尚书。介少颖悟，有器识，博涉经史，兼善属文。齐永元末，释褐著作佐<br /><br />&nbsp;&nbsp;&nbsp;&nbsp;郎。天监六年，除太子舍人。八年，迁尚书金部郎。十二年，转主客郎。出为吴<br /><br />&nbsp;&nbsp;&nbsp;&nbsp;令，甚著声绩。湘东王闻介名，思共游处，表请之。普通三年，乃以介为湘东王<br /><br />&nbsp;&nbsp;&nbsp;&nbsp;谘议参军。大通二年，除给事黄门侍郎。大同二年，武陵王为扬州刺史，以介为<br /><br />&nbsp;&nbsp;&nbsp;&nbsp;府长史，在职清白，为朝廷所称。高祖谓何敬容曰：“萧介甚贫，可处以一郡。”<br /><br />&nbsp;&nbsp;&nbsp;&nbsp;敬容未对，高祖曰：“始兴郡顷无良守，岭上民颇不安，可以介为之。”由是出<br /><br />&nbsp;&nbsp;&nbsp;&nbsp;为始兴太守。介至任，宣布威德，境内肃清。七年，征为少府卿，寻加散骑常侍。<br /><br />&nbsp;&nbsp;&nbsp;&nbsp;会侍中阙，选司举王筠等四人，并不称旨，高祖曰：“我门中久无此职，宜用萧<br /><br />&nbsp;&nbsp;&nbsp;&nbsp;介为之。”介博物强识，应对左右，多所匡正，高祖甚重之。迁都官尚书，每军<br /><br />&nbsp;&nbsp;&nbsp;&nbsp;国大事，必先询访于介焉。高祖谓朱异曰：“端右之材也。”中大同二年，辞疾<br /><br />&nbsp;&nbsp;&nbsp;&nbsp;致事，高祖优诏不许。终不肯起，乃遣谒者仆射魏祥就拜光禄大夫。<br /><br />&nbsp;&nbsp;&nbsp;&nbsp;太清中，侯景于涡阳败走，入寿阳。高祖敕防主韦默纳之，介闻而上表谏曰：<br /><br />&nbsp;&nbsp;&nbsp;&nbsp;臣抱患私门，窃闻侯景以涡阳败绩，只马归命，陛下不悔前祸，复敕容纳。<br /><br />&nbsp;&nbsp;&nbsp;&nbsp;臣闻凶人之性不移，天下之恶一也。昔吕布杀丁原以事董卓，终诛董而为贼；刘<br /><br />&nbsp;&nbsp;&nbsp;&nbsp;牢反王恭以归晋，还背晋以构妖。何者？狼子野心，终无驯狎之性；养虎之喻，<br /><br />&nbsp;&nbsp;&nbsp;&nbsp;必见饥噬之祸。侯景兽心之种，鸣镝之类。以凶狡之才，荷高欢翼长之遇，位忝<br /><br />&nbsp;&nbsp;&nbsp;&nbsp;台司，任居方伯；然而高欢坟土未干，即还反噬。逆力不逮，乃复逃死关西；宇<br /><br />&nbsp;&nbsp;&nbsp;&nbsp;文不容，故复投身于我。陛下前者所以不逆细流，正欲以属国降胡以讨匈奴，冀<br /><br />&nbsp;&nbsp;&nbsp;&nbsp;获一战之效耳。今既亡师失地，直是境上之匹夫。陛下爱匹夫而弃与国之好，臣<br /><br />&nbsp;&nbsp;&nbsp;&nbsp;窃不取也。若国家犹待其更鸣之晨，岁暮之效，臣窃惟侯景必非岁暮之臣。弃乡<br /><br />&nbsp;&nbsp;&nbsp;&nbsp;国如脱屣，背君亲如遗芥，岂知远慕圣德，为江淮之纯臣！事迹显然，无可致惑。<br /><br />&nbsp;&nbsp;&nbsp;&nbsp;一隅尚其如此，触类何可具陈？<br /><br />&nbsp;&nbsp;&nbsp;&nbsp;臣朽老疾侵，不应辄干朝政。但楚囊将死，有城郢之忠；卫鱼临亡，亦有尸<br /><br />&nbsp;&nbsp;&nbsp;&nbsp;谏之节。臣忝为宗室遗老，敢忘刘向之心？伏愿天慈，少思危苦之语。<br /><br />&nbsp;&nbsp;&nbsp;&nbsp;高祖省表叹息，卒不能用。<br /><br />&nbsp;&nbsp;&nbsp;&nbsp;介性高简，少交游，惟与族兄琛、从兄i素及洽、从弟淑等文酒赏会，时<br /><br />&nbsp;&nbsp;&nbsp;&nbsp;人以比谢氏乌衣之游。初，高祖招延后进二十余人，置酒赋诗。臧盾以诗不成，<br /><br />&nbsp;&nbsp;&nbsp;&nbsp;罚酒一斗，盾饮尽，颜色不变，言笑自若；介染翰便成，文无加点。高祖两美之<br /><br />&nbsp;&nbsp;&nbsp;&nbsp;曰：“臧盾之饮，萧介之文，即席之美也。”年七十三，卒于家。<br /><br />&nbsp;&nbsp;&nbsp;&nbsp;第三子允，初以兼散骑常侍聘魏，还为太子中庶子，后至光禄大夫。<br /><br />&nbsp;&nbsp;&nbsp;&nbsp;洽，字宏称，介从父兄也。父惠基，齐吏部尚书，有重名前世。洽幼敏寤，<br /><br />&nbsp;&nbsp;&nbsp;&nbsp;年七岁，诵《楚辞》略上口。及长，好学博涉，亦善属文。齐永明中，为国子生，<br /><br />&nbsp;&nbsp;&nbsp;&nbsp;举明经。起家著作佐郎，迁西中郎外兵参军。天监初，为前军鄱阳王主簿、尚书<br /><br />&nbsp;&nbsp;&nbsp;&nbsp;囗部郎，迁太子中舍人。出为南徐州治中，既近畿重镇，史数千人，前后居之者<br /><br />&nbsp;&nbsp;&nbsp;&nbsp;皆致巨富。洽为之，清身率职，馈遗一无所受，妻子不免饥寒。还除司空从事中<br /><br />&nbsp;&nbsp;&nbsp;&nbsp;郎，为建安内史，坐事免。久之，起为护军长史、北中郎谘议参军，迁太府卿、<br /><br />&nbsp;&nbsp;&nbsp;&nbsp;司徒临川王司马。普通初，拜员外散骑常侍，兼御史中丞，以公事免。顷之，为<br /><br />&nbsp;&nbsp;&nbsp;&nbsp;通直散骑常侍。洽少有才思，高祖令制同泰、大爱敬二寺刹下铭，其文甚美。二<br /><br />&nbsp;&nbsp;&nbsp;&nbsp;年，迁散骑常侍。出为招远将军、临海太守。为政清平，不尚威猛，民俗便之。<br /><br />&nbsp;&nbsp;&nbsp;&nbsp;还拜司徒左长史，又敕撰《当涂堰碑》，辞亦赡丽。六年，卒官，时年五十五。<br /><br />&nbsp;&nbsp;&nbsp;&nbsp;有诏出举哀，赙钱二万，布五十匹。集二十卷，行于世。<br /><br />&nbsp;&nbsp;&nbsp;&nbsp;褚球，字仲宝，河南阳翟人。高祖叔度，宋征虏将军、雍州刺史；祖暧，太<br /><br />&nbsp;&nbsp;&nbsp;&nbsp;宰外兵参军；父缋，太子舍人；并尚宋公主。球少孤贫，笃志好学，有才思。宋<br /><br />&nbsp;&nbsp;&nbsp;&nbsp;建平王景素，元徽中诛灭，惟有一女得存。其故吏何昌、王思远闻球清立，以<br /><br />&nbsp;&nbsp;&nbsp;&nbsp;此女妻之，因为之延誉。仕齐，起家征虏行参军，俄署法曹，迁右军曲江公主簿。<br /><br />&nbsp;&nbsp;&nbsp;&nbsp;出为溧阳令，在县清白，资公俸而已。除平西主簿。<br /><br />&nbsp;&nbsp;&nbsp;&nbsp;天监初，迁太子洗马、散骑侍郎，兼中书通事舍人。出为建康令，母忧去职，<br /><br />&nbsp;&nbsp;&nbsp;&nbsp;以本官起之，固辞不拜。服阕，除北中郎谘议参军，俄迁中书郎，复兼中书通事<br /><br />&nbsp;&nbsp;&nbsp;&nbsp;舍人。除云骑将军，累兼廷尉、光禄卿，舍人如故。迁御史中丞。球性公强，无<br /><br />&nbsp;&nbsp;&nbsp;&nbsp;所屈挠，在宪司甚称职。普通四年，出为北中郎长史、南兰陵太守；入为通直散<br /><br />&nbsp;&nbsp;&nbsp;&nbsp;骑常侍，领羽林监。七年，迁太府卿，顷之，迁都官尚书。中大同中，出为仁威<br /><br />&nbsp;&nbsp;&nbsp;&nbsp;临川王长史、江夏太守，以疾不赴职。改授光禄大夫，未拜，复为太府卿，领步<br /><br />&nbsp;&nbsp;&nbsp;&nbsp;兵校尉。俄迁通直散骑常侍、秘书监，领著作。迁司徒左长史，常侍、著作如故。<br /><br />&nbsp;&nbsp;&nbsp;&nbsp;自魏孙礼、晋荀组以后，台佐加貂，始有球也。寻出为贞威将军轻车河东王长史、<br /><br />&nbsp;&nbsp;&nbsp;&nbsp;南兰陵太守；入为散骑常侍，领步兵。寻表致仕，诏不许。俄复拜光禄大夫，加<br /><br />&nbsp;&nbsp;&nbsp;&nbsp;给事中。卒官，时年七十。<br /><br />&nbsp;&nbsp;&nbsp;&nbsp;刘孺，字孝稚，彭城安上里人也。祖遥宋司空忠昭公。父悛，齐太常敬子。<br /><br />&nbsp;&nbsp;&nbsp;&nbsp;孺幼聪敏，七岁能属文。年十四，居父丧，毁瘠骨立，宗党咸异之。服阕，叔父<br /><br />&nbsp;&nbsp;&nbsp;&nbsp;为义兴郡，携以之官，常置坐侧，谓宾客曰：“此儿吾家之明珠也。”既长，<br /><br />&nbsp;&nbsp;&nbsp;&nbsp;美风采，性通和，虽家人不见其喜愠。本州召迎主簿。起家中军法曹行参军。时<br /><br />&nbsp;&nbsp;&nbsp;&nbsp;镇军沈约闻其名，引为主簿，常与游宴赋诗，大为约所嗟赏。累迁太子舍人、中<br /><br />&nbsp;&nbsp;&nbsp;&nbsp;军临川王主簿、太子洗马、尚书殿中郎。出为太末令，在县有清绩。还除晋安王<br /><br />&nbsp;&nbsp;&nbsp;&nbsp;友，转太子中舍人。<br /><br />&nbsp;&nbsp;&nbsp;&nbsp;孺少好文章，性又敏速，尝于御坐为《李赋》，受诏便成，文不加点，高祖<br /><br />&nbsp;&nbsp;&nbsp;&nbsp;甚称赏之。后侍宴寿光殿，诏群臣赋诗，时孺与张率并醉，未及成，高祖取孺手<br /><br />&nbsp;&nbsp;&nbsp;&nbsp;板题戏之曰：“张率东南美，刘孺雒阳才。揽笔便应就，何事久迟回？”其见亲<br /><br />&nbsp;&nbsp;&nbsp;&nbsp;爱如此。<br /><br />&nbsp;&nbsp;&nbsp;&nbsp;转中书郎，兼中书通事舍人。顷之迁太子家令，余如故。出为宣惠晋安王长<br /><br />&nbsp;&nbsp;&nbsp;&nbsp;史，领丹阳尹丞。迁太子中庶子、尚书吏部郎。出为轻车湘东王长史，领会稽郡<br /><br />&nbsp;&nbsp;&nbsp;&nbsp;丞，公事免。顷之，起为王府记室散骑侍郎，兼光禄卿。累迁少府卿、司徒左长<br /><br />&nbsp;&nbsp;&nbsp;&nbsp;史、御史中丞，号为称职。大通二年，迁散骑常侍。三年，迁左民尚书，领步兵<br /><br />&nbsp;&nbsp;&nbsp;&nbsp;校尉。中大通四年，出为仁威临川王长史、江夏太守，加贞威将军。五年，为宁<br /><br />&nbsp;&nbsp;&nbsp;&nbsp;远将军、司徒左长史，未拜，改为都官尚书，领右军将军。大同五年，守吏部尚<br /><br />&nbsp;&nbsp;&nbsp;&nbsp;书。其年，出为明威将军、晋陵太守。在郡和理，为吏民所称。七年，入为侍中，<br /><br />&nbsp;&nbsp;&nbsp;&nbsp;领右军。其年，复为吏部尚书，以母忧去职。居丧未期，以毁卒，时年五十九。<br /><br />&nbsp;&nbsp;&nbsp;&nbsp;谥曰孝子。<br /><br />&nbsp;&nbsp;&nbsp;&nbsp;孺少与从兄苞、孝绰齐名。苞早卒，孝绰数坐免黜，位并不高，惟孺贵显。<br /><br />&nbsp;&nbsp;&nbsp;&nbsp;有文集二十卷。子刍，著作郎，早卒。孺二弟：览、遵。<br /><br />&nbsp;&nbsp;&nbsp;&nbsp;览，字孝智，十六通《老》、《易》。历官中书郎，以所生母忧，庐于墓。<br /><br />&nbsp;&nbsp;&nbsp;&nbsp;再期，口不尝盐酪，冬止著单布。家人患其不胜丧，中夜窃置炭于床下，览因暖<br /><br />&nbsp;&nbsp;&nbsp;&nbsp;气得睡，既觉知之，号恸欧血。高祖闻其有至性，数省视之。服阕，除尚书左丞。<br /><br />&nbsp;&nbsp;&nbsp;&nbsp;性聪敏，尚书令史七百人，一见并记名姓。当官清正，无所私。姊夫御史中丞褚<br /><br />&nbsp;&nbsp;&nbsp;&nbsp;湮、从兄吏部郎孝绰，在职颇通赃货，览劾奏，并免官。孝绰怨之，尝谓人曰：<br /><br />&nbsp;&nbsp;&nbsp;&nbsp;“犬啮行路，览噬家人。”出为始兴内史，治郡尤励清节。还复为左丞，卒官。<br /><br />&nbsp;&nbsp;&nbsp;&nbsp;遵，字孝陵。少清雅，有学行，工属文。起家著作郎、太子舍人，累迁晋安<br /><br />&nbsp;&nbsp;&nbsp;&nbsp;王宣惠、云麾二府记室，甚见宾礼，转南徐州治中。王后为雍州，复引为安北谘<br /><br />&nbsp;&nbsp;&nbsp;&nbsp;议参军，带县令。中大通二年，王立为皇太子，仍除中庶子。遵自随藩及在<br /><br />&nbsp;&nbsp;&nbsp;&nbsp;东宫，以旧恩，偏蒙宠遇，同时莫及。大同元年，卒官。皇太子深悼惜之，与遵<br /><br />&nbsp;&nbsp;&nbsp;&nbsp;从兄阳羡令孝仪令曰：<br /><br />&nbsp;&nbsp;&nbsp;&nbsp;贤从中庶，奄至殒逝，痛可言乎！其孝友淳深，立身贞固；内含玉润，外表<br /><br />&nbsp;&nbsp;&nbsp;&nbsp;澜清。美誉嘉声，流于士友；言行相符，终始如一。文史该富，琬琰为心；辞章<br /><br />&nbsp;&nbsp;&nbsp;&nbsp;博赡，玄黄成采。既以鸣谦表性，又以难进自居，未尝造请公卿，缔交荣利。是<br /><br />&nbsp;&nbsp;&nbsp;&nbsp;以新沓莫之举，社武弗之知。自阮放之官，野王之职，栖迟门下，已逾五载；同<br /><br />&nbsp;&nbsp;&nbsp;&nbsp;僚已陟，后进多升，而怡然清静，不以少多为念。确尔之志，亦何易得？西河观<br /><br />&nbsp;&nbsp;&nbsp;&nbsp;宝，东江独步，书籍所载，必不是过。<br /><br />&nbsp;&nbsp;&nbsp;&nbsp;吾昔在汉南，连翩书记，及忝朱方，从容坐首。良辰美景，清风月夜，o舟<br /><br />&nbsp;&nbsp;&nbsp;&nbsp;乍动，朱鹭徐鸣，未尝一日而不追随，一时而不会遇。酒兰耳热，言志赋诗，校<br /><br />&nbsp;&nbsp;&nbsp;&nbsp;覆忠贤，榷扬文史，益者三友，此实其人。及弘道下邑，未申善政，而能使民结<br /><br />&nbsp;&nbsp;&nbsp;&nbsp;去思，野多驯雉，此亦威凤一羽，足以验其五德。比在春坊，载获申晤，博望无<br /><br />&nbsp;&nbsp;&nbsp;&nbsp;通宾之务，司成多节文之科。所赖故人，时相媲偶；而此子溘然，实可嗟痛。<br /><br />&nbsp;&nbsp;&nbsp;&nbsp;“惟与善人”，此为虚说；天之报施，岂若此乎！想卿痛悼之诚，亦当何已。往<br /><br />&nbsp;&nbsp;&nbsp;&nbsp;矣奈何，投笔恻怆。<br /><br />&nbsp;&nbsp;&nbsp;&nbsp;吾昨欲为志铭，并为撰集。吾之劣薄，其生也不能揄扬吹[，使得骋其才用，<br /><br />&nbsp;&nbsp;&nbsp;&nbsp;今者为铭为集，何益既往？故为痛惜之情，不能已已耳。<br /><br />&nbsp;&nbsp;&nbsp;&nbsp;刘潜，字孝仪，秘书监孝绰弟也。幼孤，与兄弟相励勤学，并工属文。孝绰<br /><br />&nbsp;&nbsp;&nbsp;&nbsp;常曰“三笔六诗”，三即孝仪，六孝威也。天监五年，举秀才。起家镇右始兴王<br /><br />&nbsp;&nbsp;&nbsp;&nbsp;法曹行参军，随府益州，兼记室。王入为中抚军，转主簿，迁尚书殿中郎。敕令<br /><br />&nbsp;&nbsp;&nbsp;&nbsp;制《雍州平等金像碑》，文甚宏丽。晋安王纲出镇襄阳，引为安北功曹史，以母<br /><br />&nbsp;&nbsp;&nbsp;&nbsp;忧去职。王立为皇太子，孝仪服阕，仍补洗马，迁中舍人。出为戎昭将军、阳羡<br /><br />&nbsp;&nbsp;&nbsp;&nbsp;令，甚有称绩，擢为建康令。大同三年，迁中书郎，以公事左迁安西谘议参军，<br /><br />&nbsp;&nbsp;&nbsp;&nbsp;兼散骑常侍。使魏还，复除中书郎。顷之，权兼司徒右长史，又兼宁远长史、行<br /><br />&nbsp;&nbsp;&nbsp;&nbsp;彭城琅邪二郡事。累迁尚书左丞，兼御史中丞。在职弹纠无所顾望，当时称之。<br /><br />&nbsp;&nbsp;&nbsp;&nbsp;十年，出为伏波将军、临海太守。是时政网疏阔，百姓多不遵禁。孝仪下车，宣<br /><br />&nbsp;&nbsp;&nbsp;&nbsp;示条制，励精绥抚，境内翕然，风俗大革。中大同元年，入守都官尚书。太清元<br /><br />&nbsp;&nbsp;&nbsp;&nbsp;年，出为明威将军、豫章内史。二年，侯景寇京邑，孝仪遣子励帅郡兵三千人，<br /><br />&nbsp;&nbsp;&nbsp;&nbsp;随前衡州刺史韦粲入援。三年，宫城不守，孝仪为前历阳太守庄铁所逼，失郡。<br /><br />&nbsp;&nbsp;&nbsp;&nbsp;大宝元年，病卒，时年六十七。<br /><br />&nbsp;&nbsp;&nbsp;&nbsp;孝仪为人宽厚，内行尤笃。第二兄孝能早卒，孝仪事寡嫂甚谨，家内巨细，<br /><br />&nbsp;&nbsp;&nbsp;&nbsp;必先谘决。与妻子朝夕供事，未尝失礼。世以此称之。有文集二十卷，行于世。<br /><br />&nbsp;&nbsp;&nbsp;&nbsp;第五弟孝胜，历官邵陵王法曹、湘东王安西主簿记室、尚书左丞。出为信义<br /><br />&nbsp;&nbsp;&nbsp;&nbsp;太守，公事免。久之，复为尚书右丞，兼散骑常侍。聘魏还，为安西武陵王纪长<br /><br />&nbsp;&nbsp;&nbsp;&nbsp;史、蜀郡太守。太清中，侯景陷京师，纪c号于蜀，以孝胜为尚书仆射。承圣中，<br /><br />&nbsp;&nbsp;&nbsp;&nbsp;随纪出峡口，兵败，被执下狱。世祖寻宥之，起为司徒右长史。<br /><br />&nbsp;&nbsp;&nbsp;&nbsp;第六弟孝威，初为安北晋安王法曹，转主簿，以母忧去职。服阕，除太子洗<br /><br />&nbsp;&nbsp;&nbsp;&nbsp;马，累迁中舍人、庶子、率更令，并掌管记。大同九年，白雀集东宫，孝威上颂，<br /><br />&nbsp;&nbsp;&nbsp;&nbsp;其辞甚美。太清中，迁中庶子，兼通事舍人。及侯景寇乱，孝威于围城得出，随<br /><br />&nbsp;&nbsp;&nbsp;&nbsp;司州刺史柳仲礼西上，至安陆，遇疾卒。<br /><br />&nbsp;&nbsp;&nbsp;&nbsp;第七弟孝先，武陵王法曹、主簿。王迁益州，随府转安西记室。承圣中，与<br /><br />&nbsp;&nbsp;&nbsp;&nbsp;兄孝胜俱随纪军出峡口，兵败，至江陵，世祖以为黄门侍郎，迁侍中。兄弟并善<br /><br />&nbsp;&nbsp;&nbsp;&nbsp;五言诗，见重于世。文集值乱，今不具存。<br /><br />&nbsp;&nbsp;&nbsp;&nbsp;殷芸，字灌蔬，陈郡长平人。性倜傥，不拘细行。然不妄交游，门无杂客。<br /><br />&nbsp;&nbsp;&nbsp;&nbsp;励精勤学，博洽群书。幼而庐江何宪见之，深相叹赏。永明中，为宜都王行参军。<br /><br />&nbsp;&nbsp;&nbsp;&nbsp;天监初，为西中郎主簿、后军临川王记室。七年，迁通直散骑侍郎，兼中书通事<br /><br />&nbsp;&nbsp;&nbsp;&nbsp;舍人。十年，除通直散骑侍郎，兼尚书左丞，又兼中书舍人，迁国子博士、昭明<br /><br />&nbsp;&nbsp;&nbsp;&nbsp;太子侍读、西中郎豫章王长史，领丹阳尹丞，累迁通直散骑常侍、秘书监、司徒<br /><br />&nbsp;&nbsp;&nbsp;&nbsp;左长史。普通六年，直东宫学士省。大通三年卒，时年五十九。<br /><br />&nbsp;&nbsp;&nbsp;&nbsp;萧几，字德玄，齐曲江公遥欣子也。年十岁，能属文。早孤，有弟九人，并<br /><br />&nbsp;&nbsp;&nbsp;&nbsp;皆稚小，几恩爱笃睦，闻于朝野。性温和，与物无竞，清贫自立。好学，善草隶<br /><br />&nbsp;&nbsp;&nbsp;&nbsp;书。湘州刺史杨公则，曲江之故吏也。每见几，谓人曰：“康公此子，可谓桓灵<br /><br />&nbsp;&nbsp;&nbsp;&nbsp;宝出。”及公则卒，几为之诔，时年十五，沈约见而奇之，谓其舅蔡撙曰：“昨<br /><br />&nbsp;&nbsp;&nbsp;&nbsp;见贤甥杨平南诔文，不减希逸之作，始验康公积善之庆。”释褐著作佐郎、庐陵<br /><br />&nbsp;&nbsp;&nbsp;&nbsp;王文学、尚书殿中郎、太子舍人、掌管记，迁庶子、中书侍郎、尚书左丞。末年，<br /><br />&nbsp;&nbsp;&nbsp;&nbsp;专尚释教。为新安太守，郡多山水，特其所好，适性游履，遂为之记。卒于官。<br /><br />&nbsp;&nbsp;&nbsp;&nbsp;子为，字元专，亦有文才。仕至太子舍人，永康令。<br /><br />&nbsp;&nbsp;&nbsp;&nbsp;史臣曰：王规之徒，俱著名誉，既逢休运，才用各展，美矣。萧洽《当涂》<br /><br />&nbsp;&nbsp;&nbsp;&nbsp;之制，见伟辞人；刘孝仪兄弟，并以文章显。君子知梁代之有人焉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185091);">加入书签</a><a
                        href="185072.html">上一页</a>&larr;<a href="index.html">返回列表</a>&rarr;<a
                            href="185161.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185072.html"; var next_page = "185161.html"; var index_page = "index.html"; var sortid = "9"; var article_id = "729"; var chapter_id = "185091"; var articlename = "梁书"; var chaptername = " 卷四十一 列传第三十五"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>