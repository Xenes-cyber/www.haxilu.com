<!DOCTYPE html>
<html>
<head>
<meta charset="gbk" />
<title>梁书- 卷五十一 列传第四十五-在线阅读-哈西文学网</title>
<meta name="keywords" content="姚思廉，梁书， 卷五十一 列传第四十五全文， 卷五十一 列传第四十五在线阅读 哈西文学网" />
<meta name="description" content="哈西文学网提供姚思廉的梁书  卷五十一 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185472.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185472.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 列传第四十五</h1>
            <div class="link xb">
                <a href="185438.html">上一页</a>&larr;<a href="index.html">返回列表</a>&rarr;<a
                    href="185505.html">下一页</a></div>			
            <div id="BookText">&nbsp;&nbsp;&nbsp;&nbsp;◎处士<br /><br />&nbsp;&nbsp;&nbsp;&nbsp;△何点弟胤阮孝绪陶弘景诸葛璩沈刘慧斐范元琰刘<br /><br />&nbsp;&nbsp;&nbsp;&nbsp;刘R庾诜张孝秀庾承先<br /><br />&nbsp;&nbsp;&nbsp;&nbsp;《易》曰：“君子遁世无闷，独立不惧。”孔子称长沮、桀溺隐者也。古之<br /><br />&nbsp;&nbsp;&nbsp;&nbsp;隐者，或耻闻禅代，高让帝王，以万乘为垢辱，之死亡而无悔。此则轻生重道，<br /><br />&nbsp;&nbsp;&nbsp;&nbsp;希世间出，隐之上者也。或托仕监门，寄臣柱下，居易而以求其志，处污而不愧<br /><br />&nbsp;&nbsp;&nbsp;&nbsp;其色。此所谓大隐隐于市朝，又其次也。或裸体佯狂，盲喑绝世，弃礼乐以反道，<br /><br />&nbsp;&nbsp;&nbsp;&nbsp;忍孝慈而不恤。此全身远害，得大雅之道，又其次也。然同不失语默之致，有幽<br /><br />&nbsp;&nbsp;&nbsp;&nbsp;人贞吉矣。与夫没身乱世，争利干时者，岂同年而语哉！《孟子》曰：“今人之<br /><br />&nbsp;&nbsp;&nbsp;&nbsp;于爵禄，得之若其生，失之若其死。”《淮南子》曰：“人皆鉴于止水，不鉴于<br /><br />&nbsp;&nbsp;&nbsp;&nbsp;流潦。”夫可以扬清激浊，抑贪止竞，其惟隐者乎！自古帝王，莫不崇尚其道。<br /><br />&nbsp;&nbsp;&nbsp;&nbsp;虽唐尧不屈巢、许，周武不降夷、齐；以汉高肆慢而长揖黄、绮，光武按法而折<br /><br />&nbsp;&nbsp;&nbsp;&nbsp;意严、周；自兹以来，世有人矣！有梁之盛，继绍风猷。斯乃道德可宗，学艺可<br /><br />&nbsp;&nbsp;&nbsp;&nbsp;范，故以备《处士篇》云。<br /><br />&nbsp;&nbsp;&nbsp;&nbsp;何点，字子，庐江人也。祖尚之，宋司空。父铄，宜都太守。铄素有风<br /><br />&nbsp;&nbsp;&nbsp;&nbsp;疾，无故害妻，坐法死。点年十一，几至灭性。及长，感家祸，欲绝婚宦，尚之<br /><br />&nbsp;&nbsp;&nbsp;&nbsp;强为之娶琅邪王氏。礼毕，将亲迎，点累涕泣，求执本志，遂得罢。<br /><br />&nbsp;&nbsp;&nbsp;&nbsp;容貌方雅，博通群书，善谈论。家本甲族，亲姻多贵仕。点虽不入城府，而<br /><br />&nbsp;&nbsp;&nbsp;&nbsp;遨游人世，不簪不带，或驾柴车，蹑草D，恣心所适，致醉而归，士大夫多慕从<br /><br />&nbsp;&nbsp;&nbsp;&nbsp;之，时人号为“通隐”。兄求，亦隐居吴郡虎丘山。求卒，点菜食不饮酒，讫于<br /><br />&nbsp;&nbsp;&nbsp;&nbsp;三年，要带减半。<br /><br />&nbsp;&nbsp;&nbsp;&nbsp;宋泰始末，征太子洗马。齐初，累征中书郎、太子中庶子，并不就。与陈郡<br /><br />&nbsp;&nbsp;&nbsp;&nbsp;谢、吴国张融、会稽孔稚为莫逆友。从弟遁，以东篱门园居之，稚为<br /><br />&nbsp;&nbsp;&nbsp;&nbsp;筑室焉。园内有卞忠贞冢，点植花卉于冢侧，每饮必举酒酹之。初，褚渊、王俭<br /><br />&nbsp;&nbsp;&nbsp;&nbsp;为宰相，点谓人曰：“我作《齐书赞》，云‘渊既世族，俭亦国华；不赖舅氏，<br /><br />&nbsp;&nbsp;&nbsp;&nbsp;遑恤国家’。”王俭闻之，欲候点，知不可见，乃止。豫章王嶷命驾造点，点从<br /><br />&nbsp;&nbsp;&nbsp;&nbsp;后门遁去。司徒、竟陵王子良欲就见之，点时在法轮寺，子良乃往请，点角巾登<br /><br />&nbsp;&nbsp;&nbsp;&nbsp;席，子良欣悦无已，遗点嵇叔夜酒杯、徐景山酒铛。<br /><br />&nbsp;&nbsp;&nbsp;&nbsp;点少时尝患渴痢，积岁不愈。后在吴中石佛寺建讲，于讲所昼寝，梦一道人<br /><br />&nbsp;&nbsp;&nbsp;&nbsp;形貌非常，授丸一掬，梦中服之，自此而差，时人以为淳德所感。性通脱，好施<br /><br />&nbsp;&nbsp;&nbsp;&nbsp;与，远近致遗，一无所逆，随复散焉。尝行经朱雀门街，有自车后盗点衣者，见<br /><br />&nbsp;&nbsp;&nbsp;&nbsp;而不言，傍有人擒盗与之，点乃以衣施盗，盗不敢受，点命告有司，盗惧，乃受<br /><br />&nbsp;&nbsp;&nbsp;&nbsp;之，催令急去。点雅有人伦识鉴，多所甄拔，知吴兴丘迟于幼童，称济阳江淹于<br /><br />&nbsp;&nbsp;&nbsp;&nbsp;寒素，悉如其言。<br /><br />&nbsp;&nbsp;&nbsp;&nbsp;点既老，又娶鲁国孔嗣女，嗣亦隐者也。点虽婚，亦不与妻相见，筑别室以<br /><br />&nbsp;&nbsp;&nbsp;&nbsp;处之，人莫喻其意也。吴国张融少时免官，而为诗有高尚之言，点答诗曰：“昔<br /><br />&nbsp;&nbsp;&nbsp;&nbsp;闻东都日，不在简书前。”虽戏也，而融久病之。及点后婚，融始为诗赠点曰：<br /><br />&nbsp;&nbsp;&nbsp;&nbsp;“惜哉何居士，薄暮遘荒淫。”点亦病之，而无以释也。<br /><br />&nbsp;&nbsp;&nbsp;&nbsp;高祖与点有旧，及践阼，手诏曰：“昔因多暇，得访逸轨，坐修竹，临清池，<br /><br />&nbsp;&nbsp;&nbsp;&nbsp;忘今语古，何其乐也。暂别丘园，十有四载，人事艰阻，亦何可言。自应运在天，<br /><br />&nbsp;&nbsp;&nbsp;&nbsp;每思相见，密迩物色，劳甚山阿。严光排九重，践九等，谈天人，叙故旧，有所<br /><br />&nbsp;&nbsp;&nbsp;&nbsp;不臣，何伤于高？文先以皮弁谒子桓，伯况以e绡见文叔，求之往策，不无前例。<br /><br />&nbsp;&nbsp;&nbsp;&nbsp;今赐卿鹿皮巾等。后数日，望能入也。”点以巾褐引入华林园，高祖甚悦，赋诗<br /><br />&nbsp;&nbsp;&nbsp;&nbsp;置酒，恩礼如旧。仍下诏曰：“前征士何点，高尚其道，志安容膝，脱落形骸，<br /><br />&nbsp;&nbsp;&nbsp;&nbsp;栖志冥。朕日昃思治，尚想前哲；况亲得同时，而不与为政。喉唇任切，必俟<br /><br />&nbsp;&nbsp;&nbsp;&nbsp;邦良，诚望惠然，屈居献替。可征为侍中。”辞疾不赴。乃复诏曰：“征士何点，<br /><br />&nbsp;&nbsp;&nbsp;&nbsp;居贞物表，纵心尘外，夷坦之风，率由自远。往因素志，颇申宴言，眷彼子陵，<br /><br />&nbsp;&nbsp;&nbsp;&nbsp;情兼惟旧。昔仲虞迈俗，受俸汉朝；安道逸志，不辞晋禄。此盖前代盛轨，往贤<br /><br />&nbsp;&nbsp;&nbsp;&nbsp;所同。可议加资给，并出在所，日费所须，太官别给。既人高曜卿，故事同垣下。”<br /><br />&nbsp;&nbsp;&nbsp;&nbsp;天监三年，卒，时年六十八。诏曰：“新除侍中何点，栖迟衡泌，白首不渝。<br /><br />&nbsp;&nbsp;&nbsp;&nbsp;奄至殒丧，倍怀伤恻。可给第一品材一具，赙钱二万、布五十匹。丧事所须，内<br /><br />&nbsp;&nbsp;&nbsp;&nbsp;监经理。”又敕点弟胤曰：“贤兄征君，弱冠拂衣，华首一操。心游物表，不滞<br /><br />&nbsp;&nbsp;&nbsp;&nbsp;近迹；脱落形骸，寄之远理。性情胜致，遇兴弥高；文会酒德，抚际逾远。朕膺<br /><br />&nbsp;&nbsp;&nbsp;&nbsp;受图，思长声教。朝多君子，既贵成雅俗；野有外臣，宜弘此难进。方赖清徽，<br /><br />&nbsp;&nbsp;&nbsp;&nbsp;式隆大业。昔在布衣，情期早著，资以仲虞之秩，待以子陵之礼，听览暇日，角<br /><br />&nbsp;&nbsp;&nbsp;&nbsp;巾引见，然汾射，兹焉有托。一旦万古，良怀震悼。卿友于纯至，亲从凋亡；<br /><br />&nbsp;&nbsp;&nbsp;&nbsp;偕老之愿，致使反夺；缠绵永恨，伊何可任。永矣柰何！”点无子，宗人以其从<br /><br />&nbsp;&nbsp;&nbsp;&nbsp;弟耿子迟任为嗣。<br /><br />&nbsp;&nbsp;&nbsp;&nbsp;胤，字子季，点之弟也。年八岁，居忧哀毁若成人。既长好学。师事沛国刘<br /><br />&nbsp;&nbsp;&nbsp;&nbsp;，受《易》及《礼记》、《毛诗》，又入钟山定林寺听内典，其业皆通。而<br /><br />&nbsp;&nbsp;&nbsp;&nbsp;纵情诞节，时人未之知也，唯与汝南周J深器异之。<br /><br />&nbsp;&nbsp;&nbsp;&nbsp;起家齐秘书郎，迁太子舍人。出为建安太守，为政有恩信，民不忍欺。每伏<br /><br />&nbsp;&nbsp;&nbsp;&nbsp;腊放囚还家，依期而返。入为尚书三公郎，不拜，迁司徒主簿。注《易》，又解<br /><br />&nbsp;&nbsp;&nbsp;&nbsp;《礼记》，于卷背书之，谓为《隐义》。累迁中书郎、员外散骑常侍、太尉从事<br /><br />&nbsp;&nbsp;&nbsp;&nbsp;中郎、司徒右长史、给事黄门侍郎、太子中庶子、领国子博士、丹阳邑中正。尚<br /><br />&nbsp;&nbsp;&nbsp;&nbsp;书令王俭受诏撰新礼，未就而卒。又使特进张绪续成之，绪又卒；属在司徒竟陵<br /><br />&nbsp;&nbsp;&nbsp;&nbsp;王子良，子良以让胤，乃置学士二十人，佐胤撰录。永明十年，迁侍中，领步兵<br /><br />&nbsp;&nbsp;&nbsp;&nbsp;校尉，转为国子祭酒。郁林嗣位，胤为后族，甚见亲待。累迁左民尚书、领骁骑、<br /><br />&nbsp;&nbsp;&nbsp;&nbsp;中书令、领临海、巴陵王师。<br /><br />&nbsp;&nbsp;&nbsp;&nbsp;胤虽贵显，常怀止足。建武初，已筑室郊外，号曰小山，恒与学徒游处其内。<br /><br />&nbsp;&nbsp;&nbsp;&nbsp;至是，遂卖园宅，欲入东山，未及发，闻谢F罢吴兴郡不还，胤恐后之，乃拜表<br /><br />&nbsp;&nbsp;&nbsp;&nbsp;辞职，不待报辄去。明帝大怒，使御史中丞袁昂奏收胤，寻有诏许之。胤以会稽<br /><br />&nbsp;&nbsp;&nbsp;&nbsp;山多灵异，往游焉，居若邪山云门寺。初，胤二兄求、点并栖遁，求先卒，至是<br /><br />&nbsp;&nbsp;&nbsp;&nbsp;胤又隐，世号点为大山；胤为小山，亦曰东山。<br /><br />&nbsp;&nbsp;&nbsp;&nbsp;永元中，征太常、太子詹事，并不就。高祖霸府建，引胤为军谋祭酒，与书<br /><br />&nbsp;&nbsp;&nbsp;&nbsp;曰：“想恒清豫，纵情林壑，致足欢也。既内绝心战，外劳物役，以道养和，履<br /><br />&nbsp;&nbsp;&nbsp;&nbsp;候无爽。若邪擅美东区，山川相属，前世嘉赏，是为乐土。仆推迁簿官，自东徂<br /><br />&nbsp;&nbsp;&nbsp;&nbsp;西，悟言素对，用成睽阕，倾首东顾，曷日无怀。畴昔欢遇，曳裾儒肆，实欲卧<br /><br />&nbsp;&nbsp;&nbsp;&nbsp;游千载，畋渔百氏，一行为吏，此事遂乖。属以世道威夷，仍离屯故，投袂数千，<br /><br />&nbsp;&nbsp;&nbsp;&nbsp;克黜衅祸。思得瞩卷谘款，寓情古昔，夫岂不怀，事与愿谢。君清襟素托，栖寄<br /><br />&nbsp;&nbsp;&nbsp;&nbsp;不近，中居人世，殆同隐沦。既俯拾青组，又脱屣朱黻。但理存用舍，义贵随时，<br /><br />&nbsp;&nbsp;&nbsp;&nbsp;往识祸萌，实为先觉，超然独善，有识钦嗟。今者为邦，贫贱咸耻，好仁由己，<br /><br />&nbsp;&nbsp;&nbsp;&nbsp;幸无凝滞。比别具白，此未尽言。今遣候承音息，矫首还翰，慰其引领。”胤不<br /><br />&nbsp;&nbsp;&nbsp;&nbsp;至。<br /><br />&nbsp;&nbsp;&nbsp;&nbsp;高祖践阼，诏为特进、右光禄大夫。手敕曰：“吾猥当期运，膺此乐推，而<br /><br />&nbsp;&nbsp;&nbsp;&nbsp;顾己蒙蔽，昧于治道。虽复劬劳日昃，思致隆平，而先王遗范，尚蕴方策，自举<br /><br />&nbsp;&nbsp;&nbsp;&nbsp;之用，存乎其人。兼以世道浇暮，争诈繁起，改俗迁风，良有未易。自非以儒雅<br /><br />&nbsp;&nbsp;&nbsp;&nbsp;弘朝，高尚轨物，则汩流所至，莫知其限。治人之与治身，独善之与兼济，得失<br /><br />&nbsp;&nbsp;&nbsp;&nbsp;去取，为用孰多。吾虽不学，颇好博古，尚想高尘，每怀击节。今世务纷乱，忧<br /><br />&nbsp;&nbsp;&nbsp;&nbsp;责是当，不得不屈道岩阿，共成世美。必望深达往怀，不吝濡足。今遣领军司马<br /><br />&nbsp;&nbsp;&nbsp;&nbsp;王果宣旨谕意，迟面在近。”果至，胤单衣鹿巾，执经卷，下床跪受诏书，就席<br /><br />&nbsp;&nbsp;&nbsp;&nbsp;伏读。胤因谓果曰：“吾昔于齐朝欲陈两三条事，一者欲正郊丘，二者欲更铸九<br /><br />&nbsp;&nbsp;&nbsp;&nbsp;鼎，三者欲树双阙。世传晋室欲立阙，王丞相指牛头山云：‘此天阙也’，是则<br /><br />&nbsp;&nbsp;&nbsp;&nbsp;未明立阙之意。阙者，谓之象魏。县象法于其上，浃日而收之。象者，法也；魏<br /><br />&nbsp;&nbsp;&nbsp;&nbsp;者，当涂而高大貌也。鼎者神器，有国所先，故王孙满斥言，楚子顿尽。圆丘国<br /><br />&nbsp;&nbsp;&nbsp;&nbsp;郊，旧典不同。南郊祠五帝灵威仰之类，圆丘祠天皇大帝、北极大星是也。往代<br /><br />&nbsp;&nbsp;&nbsp;&nbsp;合之郊丘，先儒之巨失。今梁德告始，不宜遂因前谬。卿宜诣阙陈之。”果曰：<br /><br />&nbsp;&nbsp;&nbsp;&nbsp;“仆之鄙劣，岂敢轻议国典？此当敬俟叔孙生耳。”胤曰：“卿讵不遣传诏还朝<br /><br />&nbsp;&nbsp;&nbsp;&nbsp;拜表，留与我同游邪？”果愕然曰：“古今不闻此例。”胤曰：“《檀弓》两卷，<br /><br />&nbsp;&nbsp;&nbsp;&nbsp;皆言物始。自卿而始，何必有例。”果曰：“今君遂当邈然绝世，犹有致身理不？”<br /><br />&nbsp;&nbsp;&nbsp;&nbsp;胤曰：“卿但以事见推，吾年已五十七，月食四斗米不尽，何容得有宦情？昔荷<br /><br />&nbsp;&nbsp;&nbsp;&nbsp;圣王识，今又蒙旌贲，甚愿诣阙谢恩，但比腰脚大恶，此心不遂耳。”<br /><br />&nbsp;&nbsp;&nbsp;&nbsp;果还，以胤意奏闻，有敕给白衣尚书禄，胤固辞。又敕山阴库钱月给五万，<br /><br />&nbsp;&nbsp;&nbsp;&nbsp;胤又不受。乃敕胤曰：“顷者学业沦废，儒术将尽，闾阎|绅，鲜闻好事。吾每<br /><br />&nbsp;&nbsp;&nbsp;&nbsp;思弘奖，其风未移，当兴言为叹。本欲屈卿暂出，开导后生，既属废业，此怀<br /><br />&nbsp;&nbsp;&nbsp;&nbsp;未遂，延伫之劳，载盈梦想。理舟虚席，须俟来秋，所望惠然，申其宿抱耳。卿<br /><br />&nbsp;&nbsp;&nbsp;&nbsp;门徒中经明行修，厥数有几？且欲瞻彼堂堂，置此周行。便可具以名闻，副其劳<br /><br />&nbsp;&nbsp;&nbsp;&nbsp;望。”又曰：“比岁学者殊为寡少，良由无复聚徒，故明经斯废。每一念此，为<br /><br />&nbsp;&nbsp;&nbsp;&nbsp;之慨然。卿居儒宗，加以德素，当敕后进有意向者，就卿受业。想深思诲诱，使<br /><br />&nbsp;&nbsp;&nbsp;&nbsp;斯文载兴。”于是遣何子朗、孔寿等六人于东山受学。<br /><br />&nbsp;&nbsp;&nbsp;&nbsp;太守衡阳王元简深加礼敬，月中常命驾式闾，谈论终日。胤以若邪处势迫隘，<br /><br />&nbsp;&nbsp;&nbsp;&nbsp;不容生徒，乃迁秦望山。山有飞泉，西起学舍，即林成援，因岩为堵。别为小阁<br /><br />&nbsp;&nbsp;&nbsp;&nbsp;室，寝处其中，躬自启闭，僮仆无得至者。山侧营田二顷，讲隙从生徒游之。胤<br /><br />&nbsp;&nbsp;&nbsp;&nbsp;初迁，将筑室，忽见二人著玄冠，容貌甚伟，问胤曰：“君欲居此邪？”乃指一<br /><br />&nbsp;&nbsp;&nbsp;&nbsp;处云：“此中殊吉。”忽不复见，胤依其言而止焉。寻而山发洪水，树石皆倒拔，<br /><br />&nbsp;&nbsp;&nbsp;&nbsp;唯胤所居室岿然独存。元简乃命记室参军钟嵘作《瑞室颂》，刻石以旌之。及元<br /><br />&nbsp;&nbsp;&nbsp;&nbsp;简去郡，入山与胤别，送至都赐埭，去郡三里，因曰：“仆自弃人事，交游路断，<br /><br />&nbsp;&nbsp;&nbsp;&nbsp;自非降贵山薮，岂容复望城邑？此埭之游，于今绝矣。”执手涕零。<br /><br />&nbsp;&nbsp;&nbsp;&nbsp;何氏过江，自晋司空充并葬吴西山。胤家世年皆不永，唯祖尚之至七十二。<br /><br />&nbsp;&nbsp;&nbsp;&nbsp;胤年登祖寿，乃移还吴，作《别山诗》一首，言甚凄怆。至吴，居虎丘西寺讲经<br /><br />&nbsp;&nbsp;&nbsp;&nbsp;论，学徒复随之，东境守宰经途者，莫不毕至。胤常禁杀，有虞人逐鹿，鹿径来<br /><br />&nbsp;&nbsp;&nbsp;&nbsp;趋胤，伏而不动。又有异鸟如鹤，红色，集讲堂，驯狎如家禽焉。<br /><br />&nbsp;&nbsp;&nbsp;&nbsp;初，开善寺藏法师与胤遇于秦望，后还都，卒于钟山。其死日，胤在般若寺，<br /><br />&nbsp;&nbsp;&nbsp;&nbsp;见一僧授胤香奁并函书，云“呈何居士”，言讫失所在。胤开函，乃是《大庄严<br /><br />&nbsp;&nbsp;&nbsp;&nbsp;论》，世中未有。又于寺内立明珠柱，乃七日七夜放光，太守何远以状启。昭明<br /><br />&nbsp;&nbsp;&nbsp;&nbsp;太子钦其德，遣舍人何思澄致手令以褒美之。<br /><br />&nbsp;&nbsp;&nbsp;&nbsp;中大通三年，卒，年八十六。先是胤疾，妻江氏梦神人告之曰：“汝夫寿尽。<br /><br />&nbsp;&nbsp;&nbsp;&nbsp;既有至德，应获延期，尔当代之。”妻觉说焉，俄得患而卒，胤疾乃瘳。至是胤<br /><br />&nbsp;&nbsp;&nbsp;&nbsp;梦一神女并八十许人，并衣，行列至前，俱拜床下，觉又见之，便命营凶具。<br /><br />&nbsp;&nbsp;&nbsp;&nbsp;既而疾动，因不自治。<br /><br />&nbsp;&nbsp;&nbsp;&nbsp;胤注《百法论》、《十二门论》各一卷，注《周易》十卷、《毛诗总集》六<br /><br />&nbsp;&nbsp;&nbsp;&nbsp;卷、《毛诗隐义》十卷、《礼记隐义》二十卷、《礼答问》五十五卷。<br /><br />&nbsp;&nbsp;&nbsp;&nbsp;子撰，亦不仕，庐陵王辟为主簿，不就。<br /><br />&nbsp;&nbsp;&nbsp;&nbsp;阮孝绪，字士宗，陈留尉氏人也。父彦之，宋太尉从事中郎。孝绪七岁，出<br /><br />&nbsp;&nbsp;&nbsp;&nbsp;后从伯胤之。胤之母周氏卒，有遗财百余万，应归孝绪，孝绪一无所纳，尽以归<br /><br />&nbsp;&nbsp;&nbsp;&nbsp;胤之姊琅邪王晏之母，闻者咸叹异之。<br /><br />&nbsp;&nbsp;&nbsp;&nbsp;幼至孝，性沉静，虽与儿童游戏，恒以穿池筑山为乐。年十三，遍通《五经》。<br /><br />&nbsp;&nbsp;&nbsp;&nbsp;十五，冠而见其父，彦之诫曰：“三加弥尊，人伦之始。宜思自勖，以庇尔躬。”<br /><br />&nbsp;&nbsp;&nbsp;&nbsp;答曰：“愿迹松子于瀛海，追许由于穹谷，庶保促生，以免尘累。”自是屏居一<br /><br />&nbsp;&nbsp;&nbsp;&nbsp;室，非定省未尝出户，家人莫见其面，亲友因呼为“居士”。外兄王晏贵显，屡<br /><br />&nbsp;&nbsp;&nbsp;&nbsp;至其门，孝绪度之必至颠覆，常逃匿不与相见。曾食酱美，问之，云是王家所得，<br /><br />&nbsp;&nbsp;&nbsp;&nbsp;便吐飧覆醢。及晏诛，其亲戚咸为之惧，孝绪曰：“亲而不党，何坐之及？”竟<br /><br />&nbsp;&nbsp;&nbsp;&nbsp;获免。<br /><br />&nbsp;&nbsp;&nbsp;&nbsp;义师围京城，家贫无以爨，僮妾窃邻人樵以继火。孝绪知之，乃不食，更令<br /><br />&nbsp;&nbsp;&nbsp;&nbsp;撤屋而炊。所居室唯有一鹿床，竹树环绕。天监初，御史中丞任P寻其兄履之，<br /><br />&nbsp;&nbsp;&nbsp;&nbsp;欲造而不敢，望而叹曰：“其室虽迩，其人甚远。”为名流所钦尚如此。<br /><br />&nbsp;&nbsp;&nbsp;&nbsp;十二年，与吴郡范元琰俱征，并不到。陈郡袁峻谓之曰：“往者，天地闭，<br /><br />&nbsp;&nbsp;&nbsp;&nbsp;贤人隐；今世路已清，而子犹遁，可乎？”答曰：“昔周德虽兴，夷、齐不厌薇<br /><br />&nbsp;&nbsp;&nbsp;&nbsp;蕨；汉道方盛，黄、绮无闷山林。为仁由己，何关人世！况仆非往贤之类邪？”<br /><br />&nbsp;&nbsp;&nbsp;&nbsp;后于钟山听讲，母王氏忽有疾，兄弟欲召之。母曰：“孝绪至性冥通，必当<br /><br />&nbsp;&nbsp;&nbsp;&nbsp;自到。”果心惊而返，邻里嗟异之。合药须得生人参，旧传钟山所出，孝绪躬历<br /><br />&nbsp;&nbsp;&nbsp;&nbsp;幽险，累日不值。忽见一鹿前行，孝绪感而随后，至一所遂灭，就视，果获此草。<br /><br />&nbsp;&nbsp;&nbsp;&nbsp;母得服之，遂愈。时皆叹其孝感所致。<br /><br />&nbsp;&nbsp;&nbsp;&nbsp;时有善筮者张有道谓孝绪曰：“见子隐迹而心难明，自非考之龟蓍，无以验<br /><br />&nbsp;&nbsp;&nbsp;&nbsp;也。”及布卦，既揲五爻，曰：“此将为《咸》，应感之法，非嘉遁之兆。”孝<br /><br />&nbsp;&nbsp;&nbsp;&nbsp;绪曰：“安知后爻不为上九？”果成《遁卦》。有道叹曰：“此谓‘肥遁无不利。’<br /><br />&nbsp;&nbsp;&nbsp;&nbsp;象实应德，心迹并也。”孝绪曰：“虽获《遁卦》，而上九爻不发，升遐之道，<br /><br />&nbsp;&nbsp;&nbsp;&nbsp;便当高谢许生。”乃著《高隐传》，上自炎、黄，终于天监之末，斟酌分为三品，<br /><br />&nbsp;&nbsp;&nbsp;&nbsp;凡若干卷。又著论云：“夫至道之本，贵在无为；圣人之迹，存乎拯弊。弊拯由<br /><br />&nbsp;&nbsp;&nbsp;&nbsp;迹，迹用有乖于本，本既无为，为非道之至。然不垂其迹，则世无以平；不究其<br /><br />&nbsp;&nbsp;&nbsp;&nbsp;本，则道实交丧。丘、旦将存其迹，故宜权晦其本；老、庄但明其本，亦宜深抑<br /><br />&nbsp;&nbsp;&nbsp;&nbsp;其迹。迹既可抑，数子所以有余；本方见晦，尼丘是故不足。非得一之士，阙彼<br /><br />&nbsp;&nbsp;&nbsp;&nbsp;明智；体二之徒，独怀鉴识。然圣已极照，反创其迹；贤未居宗，更言其本。良<br /><br />&nbsp;&nbsp;&nbsp;&nbsp;由迹须拯世，非圣不能；本实明理，在贤可照。若能体兹本迹，悟彼抑扬，则孔、<br /><br />&nbsp;&nbsp;&nbsp;&nbsp;庄之意，其过半矣。”<br /><br />&nbsp;&nbsp;&nbsp;&nbsp;南平元襄王闻其名，致书要之，不赴。孝绪曰：“非志骄富贵，但性畏庙堂。<br /><br />&nbsp;&nbsp;&nbsp;&nbsp;若使hZ可骖，何以异夫骥J。”<br /><br />&nbsp;&nbsp;&nbsp;&nbsp;初，建武末，青溪宫东门无故自崩，大风拔东宫门外杨树。或以问孝绪，孝<br /><br />&nbsp;&nbsp;&nbsp;&nbsp;绪曰：“青溪皇家旧宅。齐为木行，东者木位，今东门自坏，木其衰矣。”<br /><br />&nbsp;&nbsp;&nbsp;&nbsp;鄱阳忠烈王妃，孝绪之姊。王尝命驾，欲就之游，孝绪凿垣而逃，卒不肯见。<br /><br />&nbsp;&nbsp;&nbsp;&nbsp;诸甥岁时馈遗，一无所纳。人或怪之，答云：“非我始愿，故不受也。”<br /><br />&nbsp;&nbsp;&nbsp;&nbsp;其恒所供养石像，先有损坏，心欲治补，经一夜忽然完复，众并异之。大同<br /><br />&nbsp;&nbsp;&nbsp;&nbsp;二年，卒，时年五十八。门徒诔其德行，谥曰文贞处士。所著《七录》等书二百<br /><br />&nbsp;&nbsp;&nbsp;&nbsp;五十卷，行于世。<br /><br />&nbsp;&nbsp;&nbsp;&nbsp;陶弘景，字通明，丹阳秣陵人也。初，母梦青龙自怀而出，并见两天人手执<br /><br />&nbsp;&nbsp;&nbsp;&nbsp;香炉来至其所，已而有娠，遂产弘景。幼有异操。年十岁，得葛洪《神仙传》，<br /><br />&nbsp;&nbsp;&nbsp;&nbsp;昼夜研寻，便有养生之志。谓人曰：“仰青云，睹白日，不觉为远矣。”及长，<br /><br />&nbsp;&nbsp;&nbsp;&nbsp;身长七尺四寸，神仪明秀，朗目疏眉，细形长耳。读书万余卷。善琴棋，工草隶。<br /><br />&nbsp;&nbsp;&nbsp;&nbsp;未弱冠，齐高帝作相，引为诸王侍读，除奉朝请。虽在朱门，闭影不交外物，唯<br /><br />&nbsp;&nbsp;&nbsp;&nbsp;以披阅为务。朝仪故事，多取决焉。<br /><br />&nbsp;&nbsp;&nbsp;&nbsp;永明十年，上表辞禄，诏许之，赐以束帛。及发，公卿祖之于征虏亭，供帐<br /><br />&nbsp;&nbsp;&nbsp;&nbsp;甚盛，车马填咽，咸云宋、齐以来，未有斯事。朝野荣之。于是止于句容之句曲<br /><br />&nbsp;&nbsp;&nbsp;&nbsp;山。恒曰：“此山下是第八洞宫，名金坛华阳之天，周回一百五十里。昔汉有咸<br /><br />&nbsp;&nbsp;&nbsp;&nbsp;阳三茅君得道，来掌此山，故谓之茅山。”乃中山立馆，自号华阳隐居。始从东<br /><br />&nbsp;&nbsp;&nbsp;&nbsp;阳孙游岳受符图经法。遍历名山，寻访仙药。每经涧谷，必坐卧其间，吟咏盘桓，<br /><br />&nbsp;&nbsp;&nbsp;&nbsp;不能已已。时沈约为东阳郡守，高其志节，累书要之，不至。<br /><br />&nbsp;&nbsp;&nbsp;&nbsp;弘景为人，圆通谦谨，出处冥会，心如明镜，遇物便了，言无烦舛，有亦辄<br /><br />&nbsp;&nbsp;&nbsp;&nbsp;觉。建武中，齐宜都王铿为明帝所害，其夜，弘景梦铿告别，因访其幽冥中事，<br /><br />&nbsp;&nbsp;&nbsp;&nbsp;多说秘异，因著《梦记》焉。<br /><br />&nbsp;&nbsp;&nbsp;&nbsp;永元初，更筑三层楼，弘景处其上，弟子居其中，宾客至其下，与物遂绝，<br /><br />&nbsp;&nbsp;&nbsp;&nbsp;唯一家僮得侍其旁。特爱松风，每闻其响，欣然为乐。有时独游泉石，望见者以<br /><br />&nbsp;&nbsp;&nbsp;&nbsp;为仙人。性好著述，尚奇异，顾惜光景，老而弥笃。尤明阴阳五行，风角星算，<br /><br />&nbsp;&nbsp;&nbsp;&nbsp;山川地理，方图产物，医术本草。著《帝代年历》，又尝造浑天象，云“修道所<br /><br />&nbsp;&nbsp;&nbsp;&nbsp;须，非止史官是用”。义师平建康，闻议禅代，弘景援引图谶，数处皆成“梁”<br /><br />&nbsp;&nbsp;&nbsp;&nbsp;字，令弟子进之。高祖既早与之游，及即位后，恩礼逾笃，书问不绝，冠盖相望。<br /><br />&nbsp;&nbsp;&nbsp;&nbsp;天监四年，移居积金东涧。善辟谷导引之法，年逾八十而有壮容。深慕张良<br /><br />&nbsp;&nbsp;&nbsp;&nbsp;之为人，云“古贤莫比”。曾梦佛授其菩提记，名为胜力菩萨。乃诣县阿育<br /><br />&nbsp;&nbsp;&nbsp;&nbsp;王塔自誓，受五大戒。后太宗临南徐州，钦其风素，召至后堂，与谈论数日而去，<br /><br />&nbsp;&nbsp;&nbsp;&nbsp;太宗甚敬异之。大通初，令献二刀于高祖，其一名养胜，一名成胜，并为佳宝。<br /><br />&nbsp;&nbsp;&nbsp;&nbsp;大同二年，卒，时年八十五。颜色不变，屈申如恒。诏赠中散大夫，谥曰贞白先<br /><br />&nbsp;&nbsp;&nbsp;&nbsp;生，仍遣舍人监护丧事。弘景遗令薄葬，弟子遵而行之。<br /><br />&nbsp;&nbsp;&nbsp;&nbsp;诸葛璩，字幼玟，琅邪阳都人，世居京口。璩幼事征士关康之，博涉经史。<br /><br />&nbsp;&nbsp;&nbsp;&nbsp;复师征士臧荣绪。荣绪著《晋书》，称璩有发`之功，方之壶遂。<br /><br />&nbsp;&nbsp;&nbsp;&nbsp;齐建武初，南徐州行事江祀荐璩于明帝曰：“璩安贫守道，悦《礼》敦《诗》<br /><br />&nbsp;&nbsp;&nbsp;&nbsp;，未尝投刺邦宰，曳裾府寺，如其简退，可以扬清厉俗。请辟为议曹从事。”帝<br /><br />&nbsp;&nbsp;&nbsp;&nbsp;许之，璩辞不去。陈郡谢I为东海太守，教曰：“昔长孙东组，降龙丘之节；文<br /><br />&nbsp;&nbsp;&nbsp;&nbsp;举北辎，高通德之称。所以激贪立懦，式扬风范。处士诸葛璩，高风所渐，结辙<br /><br />&nbsp;&nbsp;&nbsp;&nbsp;前修。岂怀珠披褐，韬玉待价？将幽贞独往，不事王侯者邪？闻事亲有啜菽之窭，<br /><br />&nbsp;&nbsp;&nbsp;&nbsp;就养寡藜蒸之给，岂得独享万钟，而忘兹五秉？可饷谷百斛。”天监中，太守萧<br /><br />&nbsp;&nbsp;&nbsp;&nbsp;琛、刺史安成王秀、鄱阳王恢并礼异焉。璩丁母忧毁瘠，恢累加存问。服阕，举<br /><br />&nbsp;&nbsp;&nbsp;&nbsp;秀才，不就。<br /><br />&nbsp;&nbsp;&nbsp;&nbsp;璩性勤于诲诱，后生就学者日至，居宅狭陋，无以容之，太守张友为起讲舍。<br /><br />&nbsp;&nbsp;&nbsp;&nbsp;璩处身清正，妻子不见喜愠之色。旦夕孜孜，讲诵不辍，时人益以此宗之。七年，<br /><br />&nbsp;&nbsp;&nbsp;&nbsp;高祖敕问太守王份，份即具以实对，未及征用，是年卒于家。璩所著文章二十卷，<br /><br />&nbsp;&nbsp;&nbsp;&nbsp;门人刘菁而录之。<br /><br />&nbsp;&nbsp;&nbsp;&nbsp;沈，字处默，吴兴武康人也。父坦之，齐都官郎。<br /><br />&nbsp;&nbsp;&nbsp;&nbsp;幼清静有至行，慕黄叔度、徐孺子之为人。读书不为章句，著述不尚浮华。<br /><br />&nbsp;&nbsp;&nbsp;&nbsp;常独处一室，人罕见其面。从叔勃，贵显齐世，每还吴兴，宾客填咽，不至<br /><br />&nbsp;&nbsp;&nbsp;&nbsp;其门。勃就之，送迎不越于阃。勃叹息曰：“吾乃今知贵不如贱。”<br /><br />&nbsp;&nbsp;&nbsp;&nbsp;俄征为南郡王左常侍，不就。内行甚修，事母兄弟孝友，为乡里所称慕。<br /><br />&nbsp;&nbsp;&nbsp;&nbsp;永明三年，征著作郎；建武二年，征太子舍人，俱不赴。永元二年，又征通直郎，<br /><br />&nbsp;&nbsp;&nbsp;&nbsp;亦不赴。素不治家产，值齐末兵荒，与家人并日而食。或有馈其梁肉者，闭门<br /><br />&nbsp;&nbsp;&nbsp;&nbsp;不受。唯以樵采自资，怡怡然恒不改其乐。天监四年，大举北伐，订民丁。吴兴<br /><br />&nbsp;&nbsp;&nbsp;&nbsp;太守柳烈灶从役，扬州别驾陆任以书责之，链蟛眩厚礼而遣之。其年卒于家。<br /><br />&nbsp;&nbsp;&nbsp;&nbsp;所著文章数十篇。<br /><br />&nbsp;&nbsp;&nbsp;&nbsp;刘慧斐，字文宣，彭城人也。少博学，能属文，起家安成王法曹行参军。尝<br /><br />&nbsp;&nbsp;&nbsp;&nbsp;还都，途经寻阳，游于匡山，过处士张孝秀，相得甚欢，遂有终焉之志。因不仕，<br /><br />&nbsp;&nbsp;&nbsp;&nbsp;居于东林寺。又于山北构园一所，号曰离垢园，时人乃谓为离垢先生。<br /><br />&nbsp;&nbsp;&nbsp;&nbsp;慧斐尤明释典，工篆隶，在山手写佛经二千余卷，常所诵者百余卷。昼夜行<br /><br />&nbsp;&nbsp;&nbsp;&nbsp;道，孜孜不怠，远近钦慕之。太宗临江州，遗以几杖。论者云：自远法师没后，<br /><br />&nbsp;&nbsp;&nbsp;&nbsp;将二百年，始有张、刘之盛矣。世祖及武陵王等书问不绝。大同二年，卒，时年<br /><br />&nbsp;&nbsp;&nbsp;&nbsp;五十九。<br /><br />&nbsp;&nbsp;&nbsp;&nbsp;范元琰，字伯，吴郡钱唐人也。祖悦之，太学博士征，不至。父灵瑜，居<br /><br />&nbsp;&nbsp;&nbsp;&nbsp;父忧，以毁卒。元琰时童孺，哀慕尽礼，亲党异之。及长好学，博通经史，兼精<br /><br />&nbsp;&nbsp;&nbsp;&nbsp;佛义。然性谦敬，不以所长骄人。家贫，唯以园蔬为业。尝出行，见人盗其菜，<br /><br />&nbsp;&nbsp;&nbsp;&nbsp;元琰遽退走，母问其故，具以实答。母问盗者为谁，答曰：“向所以退，畏其愧<br /><br />&nbsp;&nbsp;&nbsp;&nbsp;耻。今启其名，愿不泄也。”于是母子秘之。或有涉沟盗其笋者，元琰因伐木为<br /><br />&nbsp;&nbsp;&nbsp;&nbsp;桥以渡之。自是盗者大惭，一乡无复草窃。居常不出城市，独坐如对严宾，见之<br /><br />&nbsp;&nbsp;&nbsp;&nbsp;者莫不改容正色。沛国刘深加器异，尝表称之。齐建武二年，始征为安北参<br /><br />&nbsp;&nbsp;&nbsp;&nbsp;军事，不赴。天监九年，县令管慧辨上言义行，扬州刺史、临川王宏辟命，不至。<br /><br />&nbsp;&nbsp;&nbsp;&nbsp;十年，王拜表荐焉，竟未征。其年卒于家，时年七十。<br /><br />&nbsp;&nbsp;&nbsp;&nbsp;刘，字彦度，平原人也。父灵真，齐武昌太守。幼称纯孝，数岁，父母<br /><br />&nbsp;&nbsp;&nbsp;&nbsp;继卒，居丧，哭泣孺慕，几至灭性，赴吊者莫不伤焉。后为伯父所养，事伯母<br /><br />&nbsp;&nbsp;&nbsp;&nbsp;及昆姊，孝友笃至，为宗族所称。自伤早孤，人有误触其讳者，未尝不感结流涕。<br /><br />&nbsp;&nbsp;&nbsp;&nbsp;长兄洁为之娉妻，克日成婚，闻而逃匿，事息乃还。本州刺史张稷辟为主簿，<br /><br />&nbsp;&nbsp;&nbsp;&nbsp;不就。主者檄召，<br /><br />&nbsp;&nbsp;&nbsp;&nbsp;乃挂檄于树而逃。<br /><br />&nbsp;&nbsp;&nbsp;&nbsp;善玄言，尤精释典。曾与族兄刘R听讲于钟山诸寺，因共卜筑宋熙寺东涧，<br /><br />&nbsp;&nbsp;&nbsp;&nbsp;有终焉之志。天监十七年，卒于R舍，时年三十一。临终，执R手曰：“气绝便<br /><br />&nbsp;&nbsp;&nbsp;&nbsp;敛，敛毕即埋，灵筵一不须立，勿设飨祀，无求继嗣。”R从而行之。宗人至友<br /><br />&nbsp;&nbsp;&nbsp;&nbsp;相与刊石立铭，谥曰玄贞处士。<br /><br />&nbsp;&nbsp;&nbsp;&nbsp;刘R，字士光，族兄也。祖乘民，宋冀州刺史；父闻慰，齐正员郎。世<br /><br />&nbsp;&nbsp;&nbsp;&nbsp;为二千石，皆有清名。R幼有识慧，四岁丧父，与群儿同处，独不戏弄。六岁诵<br /><br />&nbsp;&nbsp;&nbsp;&nbsp;《论语》、《毛诗》，意所不解，便能问难。十一，读《庄子・逍遥篇》，曰：<br /><br />&nbsp;&nbsp;&nbsp;&nbsp;“此可解耳。”客因问之，随问而答，皆有情理，家人每异之。及长，博学有文<br /><br />&nbsp;&nbsp;&nbsp;&nbsp;才，不娶不仕，与族弟并隐居求志，遨游林泽，以山水书籍相娱而已。常欲避<br /><br />&nbsp;&nbsp;&nbsp;&nbsp;人世，以母老不忍违离，每随兄霁、杳从宦。少时好施，务周人之急，人或遗之，<br /><br />&nbsp;&nbsp;&nbsp;&nbsp;亦不距也。久而叹曰：“受人者必报，不则有愧于人。吾固无以报人，岂可常有<br /><br />&nbsp;&nbsp;&nbsp;&nbsp;愧乎？”<br /><br />&nbsp;&nbsp;&nbsp;&nbsp;天监十七年，无何而著《革终论》。其辞曰：<br /><br />&nbsp;&nbsp;&nbsp;&nbsp;死生之事，圣人罕言之矣。孔子曰：“精气为物，游魂为变，知鬼神之情状，<br /><br />&nbsp;&nbsp;&nbsp;&nbsp;与天地相似而不违。”其言约，其旨妙，其事隐，其意深，未可以臆断，难得而<br /><br />&nbsp;&nbsp;&nbsp;&nbsp;精核，聊肆狂瞽，请试言之。<br /><br />&nbsp;&nbsp;&nbsp;&nbsp;夫形虑合而为生，魂质离而称死；合则起动，离则休寂。当其动也，人皆知<br /><br />&nbsp;&nbsp;&nbsp;&nbsp;其神；及其寂也，物莫测其所趣。皆知则不言而义显，莫测则逾辩而理微。是以<br /><br />&nbsp;&nbsp;&nbsp;&nbsp;勋、华旷而莫陈，姬、孔抑而不说，前达往贤，互生异见。季札云：“骨肉归于<br /><br />&nbsp;&nbsp;&nbsp;&nbsp;土，魂气无不之。”庄周云：“生为徭役，死为休息。”寻此二说，如或相反。<br /><br />&nbsp;&nbsp;&nbsp;&nbsp;何者？气无不之，神有也；死为休息，神无也。原宪云：“夏后氏用明器示民无<br /><br />&nbsp;&nbsp;&nbsp;&nbsp;知也；殷人用祭器，示人有知也；周人兼用之，示民疑也。”考之记籍，验之前<br /><br />&nbsp;&nbsp;&nbsp;&nbsp;志，有无之辩，不可历言。若稽诸内教，判乎释部，则诸子之言可寻，三代之礼<br /><br />&nbsp;&nbsp;&nbsp;&nbsp;无越。何者？神为生本，形为生具。死者神离此具，而即非彼具也。虽死者不可<br /><br />&nbsp;&nbsp;&nbsp;&nbsp;复反，而精灵递变，未尝灭绝。当其离此之日，识用廓然，故夏后明器，示其弗<br /><br />&nbsp;&nbsp;&nbsp;&nbsp;反。即彼之时，魂灵知灭，故殷人祭器，显其犹存。不存则合乎庄周，犹存则同<br /><br />&nbsp;&nbsp;&nbsp;&nbsp;乎季札，各得一隅，无伤厥义。设其实也，则亦无，故周人有兼用之礼，尼父发<br /><br />&nbsp;&nbsp;&nbsp;&nbsp;游魂之唱，不其然乎？若废偏携之论，探中途之旨，则不仁不智之讥，于是乎可<br /><br />&nbsp;&nbsp;&nbsp;&nbsp;息。<br /><br />&nbsp;&nbsp;&nbsp;&nbsp;夫形也者，无知之质也；神也者，有知之性也。有知不独存，依无知以自立，<br /><br />&nbsp;&nbsp;&nbsp;&nbsp;故形之于神，逆旅之馆耳。及其死也，神去此而适彼也。神已去此，馆何用存？<br /><br />&nbsp;&nbsp;&nbsp;&nbsp;速朽得理也。神已适彼，祭何所祭？祭则失理。而姬、孔之教不然者，其有以乎！<br /><br />&nbsp;&nbsp;&nbsp;&nbsp;盖礼乐之兴，出于浇薄，俎豆缀兆，生于俗弊。施灵筵，陈棺椁，设馈奠，建丘<br /><br />&nbsp;&nbsp;&nbsp;&nbsp;陇，盖欲令孝子有追思之地耳，夫何补于已迁之神乎？故上古衣之以薪，弃之中<br /><br />&nbsp;&nbsp;&nbsp;&nbsp;野，可谓尊卢、赫胥、皇雄、炎帝蹈于失理哉？是以子羽沉川，汉伯方圹，文楚<br /><br />&nbsp;&nbsp;&nbsp;&nbsp;黄壤，士安麻索。此四子者，得理也，忘教也。若从四子而游，则平生之志得矣。<br /><br />&nbsp;&nbsp;&nbsp;&nbsp;然积习生常，难卒改革，一朝肆志，傥不见从。今欲剪截烦厚，务存俭易；<br /><br />&nbsp;&nbsp;&nbsp;&nbsp;进不裸尸，退异常俗；不伤存者之念，有合至人之道。孔子云：“敛首足形，还<br /><br />&nbsp;&nbsp;&nbsp;&nbsp;葬而无椁。”斯亦贫者之礼也，余何陋焉？且张奂止用幅巾，王肃唯盥手足，范<br /><br />&nbsp;&nbsp;&nbsp;&nbsp;冉殓毕便葬，奚珍无设筵几，文度故舟为椁，子廉牛车载柩，叔起诫绝坟陇，康<br /><br />&nbsp;&nbsp;&nbsp;&nbsp;成使无卜吉。此数公者，尚或如之；况于吾人，而当华泰！今欲仿佛景行，以为<br /><br />&nbsp;&nbsp;&nbsp;&nbsp;轨则，傥合中庸之道，庶免徒费之讥。气绝不须复魂，盥洗而敛。以一千钱市治<br /><br />&nbsp;&nbsp;&nbsp;&nbsp;棺、单故裙衫、衣巾枕履。此外送往之具，棺中常物，及余阁之祭，一不得有所<br /><br />&nbsp;&nbsp;&nbsp;&nbsp;施。世多信李、彭之言，可谓惑矣。余以孔、释为师，差无此惑。敛讫，载以露<br /><br />&nbsp;&nbsp;&nbsp;&nbsp;车，归于旧山，随得一地，地足为坎，坎足容棺，不须砖甓，不劳封树，勿设祭<br /><br />&nbsp;&nbsp;&nbsp;&nbsp;飨，勿置几筵，无用茅君之虚座，伯夷之f水。其蒸尝继嗣，言象所绝，事止<br /><br />&nbsp;&nbsp;&nbsp;&nbsp;余身，无伤世教。家人长幼，内外姻戚，凡厥友朋，爰及寓所，咸愿成余之志，<br /><br />&nbsp;&nbsp;&nbsp;&nbsp;幸勿夺之。<br /><br />&nbsp;&nbsp;&nbsp;&nbsp;明年疾卒，时年三十二。<br /><br />&nbsp;&nbsp;&nbsp;&nbsp;R幼时尝独坐空室，有一老公至门，谓R曰：“心力勇猛，能精死生；但不<br /><br />&nbsp;&nbsp;&nbsp;&nbsp;得久滞一方耳。”因弹指而去。R既长，精心学佛。有道人释宝志者，时人莫测<br /><br />&nbsp;&nbsp;&nbsp;&nbsp;也，遇R于兴皇寺，惊起曰：“隐居学道，清净登佛。”如此三说。R未死之春，<br /><br />&nbsp;&nbsp;&nbsp;&nbsp;有人为其庭中栽柿，R谓兄子m曰：“吾不见此实，尔其勿言。”至秋而亡，人<br /><br />&nbsp;&nbsp;&nbsp;&nbsp;以为知命。亲故诔其行迹，谥曰贞节处士。<br /><br />&nbsp;&nbsp;&nbsp;&nbsp;庾诜，字彦宝，新野人也。幼聪警笃学，经史百家无不该综，纬候书射，棋<br /><br />&nbsp;&nbsp;&nbsp;&nbsp;机巧，并一时之绝。而性托夷简，特爱林泉。十亩之宅，山池居半。蔬食弊衣，<br /><br />&nbsp;&nbsp;&nbsp;&nbsp;不治产业。尝乘舟从田舍还，载米一百五十石，有人寄载三十石。既至宅，寄载<br /><br />&nbsp;&nbsp;&nbsp;&nbsp;者曰：“君三十斛，我百五十石。”诜默然不言，恣其取足。邻人有被诬为盗者，<br /><br />&nbsp;&nbsp;&nbsp;&nbsp;被治劾，妄款，诜矜之，乃以书质钱二万，令门生诈为其亲，代之酬备。邻人获<br /><br />&nbsp;&nbsp;&nbsp;&nbsp;免，谢诜，诜曰：“吾矜天下无辜，岂期谢也。”其行多如此类。<br /><br />&nbsp;&nbsp;&nbsp;&nbsp;高祖少与诜善，雅推重之。及起义，署为平西府记室参军，诜不屈。平生少<br /><br />&nbsp;&nbsp;&nbsp;&nbsp;所游狎，河东柳劣与之交，诜距而不纳。后湘东王临荆州，板为镇西府记室参<br /><br />&nbsp;&nbsp;&nbsp;&nbsp;军，不就。普通中，诏曰：“明扬振滞，为政所先；旌贤求士，梦伫斯急。新野<br /><br />&nbsp;&nbsp;&nbsp;&nbsp;庾诜，止足栖退，自事却扫，经史文艺，多所贯习；颍川庾承先，学通黄、老，<br /><br />&nbsp;&nbsp;&nbsp;&nbsp;该涉释教；并不竞不营，安兹枯槁，可以镇躁敦俗。诜可黄门侍郎，承先可中书<br /><br />&nbsp;&nbsp;&nbsp;&nbsp;侍郎。勒州县时加敦遣，庶能屈志，方冀盐梅。”诜称疾不赴。<br /><br />&nbsp;&nbsp;&nbsp;&nbsp;晚年以后，尤遵释教。宅内立道场，环绕礼忏，六时不辍。诵《法华经》，<br /><br />&nbsp;&nbsp;&nbsp;&nbsp;每日一遍。后夜中忽见一道人，自称愿公，容止甚异，呼诜为上行先生，授香而<br /><br />&nbsp;&nbsp;&nbsp;&nbsp;去。中大通四年，因昼寝，忽惊觉曰：“愿公复来，不可久住。”颜色不变，言<br /><br />&nbsp;&nbsp;&nbsp;&nbsp;终而卒，时年七十八。举室咸闻空中唱“上行先生已生弥B净域矣”。高祖闻而<br /><br />&nbsp;&nbsp;&nbsp;&nbsp;下诏曰：“旌善表行，前王所敦。新野庾诜，荆山珠玉，江陵杞梓，静侯南度，<br /><br />&nbsp;&nbsp;&nbsp;&nbsp;固有名德，独贞苦节，孤芳素履。奄随运往，恻怆于怀。宜谥贞节处士，以显高<br /><br />&nbsp;&nbsp;&nbsp;&nbsp;烈。”诜所撰《帝历》二十卷、《易林》二十卷、续伍端休《江陵记》一卷、《<br /><br />&nbsp;&nbsp;&nbsp;&nbsp;晋朝杂事》五卷、《总抄》八十卷，行于世。<br /><br />&nbsp;&nbsp;&nbsp;&nbsp;子曼倩，字世华，亦早有令誉。世祖在荆州，辟为主簿，迁中录事。每出，<br /><br />&nbsp;&nbsp;&nbsp;&nbsp;世祖常目送之，谓刘之遴曰：“荆南信多君子，虽美归田凤，清属桓阶，赏德标<br /><br />&nbsp;&nbsp;&nbsp;&nbsp;奇，未过此子。”后转谘议参军。所著《丧服仪》、《文字体例》、《庄老义疏》，<br /><br />&nbsp;&nbsp;&nbsp;&nbsp;注《算经》及《七曜历术》，并所制文章，凡九十五卷。<br /><br />&nbsp;&nbsp;&nbsp;&nbsp;子季才，有学行。承圣中，仕至中书侍郎。江陵陷，随例入关。<br /><br />&nbsp;&nbsp;&nbsp;&nbsp;张孝秀，字文逸，南阳宛人也。少仕州为治中从事史。遭母忧，服阕，为建<br /><br />&nbsp;&nbsp;&nbsp;&nbsp;安王别驾。顷之，遂去职归山，居于东林寺。有田数十顷，部曲数百人，率以力<br /><br />&nbsp;&nbsp;&nbsp;&nbsp;田，尽供山众，远近归慕，赴之如市。孝秀性通率，不好浮华，常冠谷皮巾，蹑<br /><br />&nbsp;&nbsp;&nbsp;&nbsp;蒲履，手执并榈皮麈尾。服寒食散，盛冬能卧于石。博涉群书，专精释典。善谈<br /><br />&nbsp;&nbsp;&nbsp;&nbsp;论，工隶书，凡诸艺能，莫不明习。普通三年，卒，时年四十二，室中皆闻有非<br /><br />&nbsp;&nbsp;&nbsp;&nbsp;常香气。太宗闻，甚伤悼焉，与刘慧斐书，述其贞白云。<br /><br />&nbsp;&nbsp;&nbsp;&nbsp;庾承先，字子通，颍川鄢陵人也。少沉静有志操，是非不涉于言，喜愠不<br /><br />&nbsp;&nbsp;&nbsp;&nbsp;形于色，人莫能窥也。弱岁受学于南阳刘虬，强记敏识，出于群辈。玄经释典，<br /><br />&nbsp;&nbsp;&nbsp;&nbsp;靡不该悉；九流《七略》，咸所精练。郡辟功曹不就，乃与道士王僧镇同游衡岳。<br /><br />&nbsp;&nbsp;&nbsp;&nbsp;晚以弟疾还乡里，遂居于土台山。鄱阳忠烈王在州，钦其风味，要与游处。又令<br /><br />&nbsp;&nbsp;&nbsp;&nbsp;讲《老子》，远近名僧，咸来赴集，论难锋起，异端竞至，承先徐相酬答，皆得<br /><br />&nbsp;&nbsp;&nbsp;&nbsp;所未闻。忠烈王尤加钦重，征州主簿；湘东王闻之，亦板为法曹参军；并不赴。<br /><br />&nbsp;&nbsp;&nbsp;&nbsp;中大通三年，庐山刘慧斐至荆州，承先与之有旧，往从之。荆陕学徒，因请<br /><br />&nbsp;&nbsp;&nbsp;&nbsp;承先讲《老子》。湘东王亲命驾临听，论议终日，深相赏接。留连月余日，乃还<br /><br />&nbsp;&nbsp;&nbsp;&nbsp;山。王亲祖道，并赠篇什，隐者美之。其年卒，时年六十。<br /><br />&nbsp;&nbsp;&nbsp;&nbsp;陈吏部尚书姚察曰：世之诬处士者，多云纯盗虚名而无适用，盖有负其实者。<br /><br />&nbsp;&nbsp;&nbsp;&nbsp;若诸葛璩之学术，阮孝绪之簿阀，其取进也岂难哉？终于隐居，固亦性而已矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185472);">加入书签</a><a
                        href="185438.html">上一页</a>&larr;<a href="index.html">返回列表</a>&rarr;<a
                            href="185505.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185438.html"; var next_page = "185505.html"; var index_page = "index.html"; var sortid = "9"; var article_id = "729"; var chapter_id = "185472"; var articlename = "梁书"; var chaptername = " 卷五十一 列传第四十五"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>