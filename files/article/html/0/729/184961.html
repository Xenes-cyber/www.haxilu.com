<!DOCTYPE html>
<html>
<head>
<meta charset="gbk" />
<title>梁书- 卷三十五 列传第二十九-在线阅读-哈西文学网</title>
<meta name="keywords" content="姚思廉，梁书， 卷三十五 列传第二十九全文， 卷三十五 列传第二十九在线阅读 哈西文学网" />
<meta name="description" content="哈西文学网提供姚思廉的梁书  卷三十五 列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184961.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184961.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 列传第二十九</h1>
            <div class="link xb">
                <a href="184771.html">上一页</a>&larr;<a href="index.html">返回列表</a>&rarr;<a
                    href="184988.html">下一页</a></div>			
            <div id="BookText">&nbsp;&nbsp;&nbsp;&nbsp;◎萧子恪弟子范子显子云子晖<br /><br />&nbsp;&nbsp;&nbsp;&nbsp;萧子恪，字景冲，兰陵人，齐豫章文献王嶷第二子也。永明中，以王子封南<br /><br />&nbsp;&nbsp;&nbsp;&nbsp;康县侯。年十二，和从兄司徒竟陵王《高松赋》，卫军王俭见而奇之。初为宁朔<br /><br />&nbsp;&nbsp;&nbsp;&nbsp;将军、淮陵太守，建武中，迁辅国将军、吴郡太守。大司马王敬则于会稽举兵反，<br /><br />&nbsp;&nbsp;&nbsp;&nbsp;以奉子恪为名，明帝悉召子恪兄弟亲从七十余人入西省，至夜当害之。会子恪弃<br /><br />&nbsp;&nbsp;&nbsp;&nbsp;郡奔归，是日亦至，明帝乃止，以子恪为太子中庶子。东昏即位，迁秘书监，领<br /><br />&nbsp;&nbsp;&nbsp;&nbsp;右军将军，俄为侍中。中兴二年，迁辅国谘议参军。天监元年，降爵为子，除散<br /><br />&nbsp;&nbsp;&nbsp;&nbsp;骑常侍，领步兵校尉，以疾不拜，徙为光禄大夫，俄为司徒左长史。<br /><br />&nbsp;&nbsp;&nbsp;&nbsp;子恪与弟子范等，尝因事入谢，高祖在文德殿引见之，从容谓曰：“我欲与<br /><br />&nbsp;&nbsp;&nbsp;&nbsp;卿兄弟有言。夫天下之宝，本是公器，非可力得。苟无期运，虽有项籍之力，终<br /><br />&nbsp;&nbsp;&nbsp;&nbsp;亦败亡。所以班彪《王命论》云：‘所求不过一金，然终转死沟壑’。卿不应不<br /><br />&nbsp;&nbsp;&nbsp;&nbsp;读此书。宋孝武为性猜忌，兄弟粗有令名者，无不因事鸩毒，所遗唯有景和。至<br /><br />&nbsp;&nbsp;&nbsp;&nbsp;于朝臣之中，或疑有天命而致害者，枉滥相继，然而或疑有天命而不能害者，或<br /><br />&nbsp;&nbsp;&nbsp;&nbsp;不知有天命而不疑者，于时虽疑卿祖，而无如之何。此是疑而不得。又有不疑者，<br /><br />&nbsp;&nbsp;&nbsp;&nbsp;如宋明帝本为庸常被免，岂疑而得全？又复我于时已年二岁，彼岂知我应有今日？<br /><br />&nbsp;&nbsp;&nbsp;&nbsp;当知有天命者，非人所害，害亦不能得。我初平建康城，朝廷内外皆劝我云：‘<br /><br />&nbsp;&nbsp;&nbsp;&nbsp;时代革异，物心须一，宜行处分。’我于时依此而行，谁谓不可！我政言江左以<br /><br />&nbsp;&nbsp;&nbsp;&nbsp;来，代谢必相诛戮，此是伤于和气，所以国祚例不灵长。所谓‘殷鉴不远，在夏<br /><br />&nbsp;&nbsp;&nbsp;&nbsp;后之世。’此是一义。二者，齐梁虽曰革代，义异往时。我与卿兄弟虽复绝服二<br /><br />&nbsp;&nbsp;&nbsp;&nbsp;世，宗属未远。卿勿言兄弟是亲，人家兄弟自有周旋者，有不周旋者，况五服之<br /><br />&nbsp;&nbsp;&nbsp;&nbsp;属邪？齐业之初，亦是甘苦共尝，腹心在我。卿兄弟年少，理当不悉。我与卿兄<br /><br />&nbsp;&nbsp;&nbsp;&nbsp;弟，便是情同一家，岂当都不念此，作行路事。此是二义。我有今日，非是本意<br /><br />&nbsp;&nbsp;&nbsp;&nbsp;所求。且建武屠灭卿门，致卿兄弟涂炭。我起义兵，非惟自雪门耻，亦是为卿兄<br /><br />&nbsp;&nbsp;&nbsp;&nbsp;弟报仇。卿若能在建武、永元之世，拨乱反正，我虽起樊、邓，岂得不释戈推奉；<br /><br />&nbsp;&nbsp;&nbsp;&nbsp;其虽欲不已，亦是师出无名。我今为卿报仇，且时代革异，望卿兄弟尽节报我耳。<br /><br />&nbsp;&nbsp;&nbsp;&nbsp;且我自藉丧乱，代明帝家天下耳，不取卿家天下。昔刘子舆自称成帝子，光武言<br /><br />&nbsp;&nbsp;&nbsp;&nbsp;‘假使成帝更生，天下亦不复可得，况子舆乎’。梁初，人劝我相诛灭者，我答<br /><br />&nbsp;&nbsp;&nbsp;&nbsp;之犹如向孝武时事：彼若苟有天命，非我所能杀；若其无期运，何忽行此，政足<br /><br />&nbsp;&nbsp;&nbsp;&nbsp;示无度量。曹志亲是魏武帝孙，陈思之子，事晋武能为晋室忠臣，此即卿事例。<br /><br />&nbsp;&nbsp;&nbsp;&nbsp;卿是宗室，情义异佗，方坦然相期，卿无复怀自外之意。小待，自当知我寸心。”<br /><br />&nbsp;&nbsp;&nbsp;&nbsp;又文献王时，内斋直帐阉人赵叔祖，天监初，入为台齐斋帅，在寿光省，高祖呼<br /><br />&nbsp;&nbsp;&nbsp;&nbsp;叔祖曰：“我本识汝在北第，以汝旧人，故每驱使。汝比见北第诸郎不？”叔祖<br /><br />&nbsp;&nbsp;&nbsp;&nbsp;奉答云：“比多在直，出外甚疏，假使暂出，亦不能得往。”高祖曰：“若见北<br /><br />&nbsp;&nbsp;&nbsp;&nbsp;第诸郎，道我此意：我今日虽是革代，情同一家；但今磐石未立，所以未得用诸<br /><br />&nbsp;&nbsp;&nbsp;&nbsp;郎者，非惟在我未宜，亦是欲使诸郎得安耳。但闭门高枕，后自当见我心。”叔<br /><br />&nbsp;&nbsp;&nbsp;&nbsp;祖即出外具宣敕语。<br /><br />&nbsp;&nbsp;&nbsp;&nbsp;子恪寻出为永嘉太守。还除光禄卿，秘书监。出为明威将军、零陵太守。十<br /><br />&nbsp;&nbsp;&nbsp;&nbsp;七年，入为散骑常侍、辅国将军。普通元年，迁宗正卿。三年，迁都官尚书。四<br /><br />&nbsp;&nbsp;&nbsp;&nbsp;年，转吏部。六年，迁太子詹事。大通二年，出为宁远将军、吴郡太守。三年，<br /><br />&nbsp;&nbsp;&nbsp;&nbsp;卒于郡舍，时年五十二。诏赠侍中、中书令。谥曰恭。<br /><br />&nbsp;&nbsp;&nbsp;&nbsp;子恪兄弟十六人，并仕梁。有文学者，子恪、子质、子显、子云、子晖五人。<br /><br />&nbsp;&nbsp;&nbsp;&nbsp;子恪尝谓所亲曰：“文史之事，诸弟备之矣，不烦吾复牵率，但退食自公，无过<br /><br />&nbsp;&nbsp;&nbsp;&nbsp;足矣。”子恪少亦涉学，颇属文，随弃其本，故不传文集。<br /><br />&nbsp;&nbsp;&nbsp;&nbsp;子，亦知名太清中，官至吏部郎，避乱东阳，后为盗所害。<br /><br />&nbsp;&nbsp;&nbsp;&nbsp;子范字景则，子恪第六弟也。齐永明十年，封祁阳县侯，拜太子洗马。天监<br /><br />&nbsp;&nbsp;&nbsp;&nbsp;初，降爵为子，除后军记室参军，复为太子洗马，俄迁司徒主簿，丁所生母忧去<br /><br />&nbsp;&nbsp;&nbsp;&nbsp;职。子范有孝性，居丧以毁闻。服阕，又为司徒主簿，累迁丹阳尹丞，太子中舍<br /><br />&nbsp;&nbsp;&nbsp;&nbsp;人。出为建安太守，还除大司马南平王户曹属，从事中郎。王爱文学士，子范偏<br /><br />&nbsp;&nbsp;&nbsp;&nbsp;被恩遇，尝曰：“此宗室奇才也。”使制《千字文》，其辞甚美，王命记室蔡e<br /><br />&nbsp;&nbsp;&nbsp;&nbsp;注释之。自是府中文笔，皆使草之。王薨，子范迁宣惠谘议参军，护军临贺王正<br /><br />&nbsp;&nbsp;&nbsp;&nbsp;德长史。正德为丹阳尹，复为正德信威长史，领尹丞。历官十余年，不出藩府，<br /><br />&nbsp;&nbsp;&nbsp;&nbsp;常以自慨，而诸弟并登显列，意不能平，及是为到府笺曰：“上藩首佐，于兹再<br /><br />&nbsp;&nbsp;&nbsp;&nbsp;忝，河南雌伏，自此重升。以老少异时，盛衰殊日，虽佩恩宠，还羞年鬓。”子<br /><br />&nbsp;&nbsp;&nbsp;&nbsp;范少与弟子显、子云才名略相比，而风采容止不逮，故宦途有优劣。每读《汉书》，<br /><br />&nbsp;&nbsp;&nbsp;&nbsp;杜缓兄弟“五人至大官，唯中弟钦官不至而最知名”，常吟讽之，以况己也。<br /><br />&nbsp;&nbsp;&nbsp;&nbsp;寻复为宣惠武陵王司马，不就，仍除中散大夫，迁光禄、廷尉卿。出为戎昭<br /><br />&nbsp;&nbsp;&nbsp;&nbsp;将军、始兴内史。还除太中大夫，迁秘书监。太宗即位，召为光禄大夫，加金章<br /><br />&nbsp;&nbsp;&nbsp;&nbsp;紫绶，以逼贼不拜。其年葬简皇后，使与张缵俱制哀策文，太宗览读之，曰：<br /><br />&nbsp;&nbsp;&nbsp;&nbsp;“今葬礼虽阙，此文犹不减于旧。”寻遇疾卒，时年六十四。贼平后，世祖追赠<br /><br />&nbsp;&nbsp;&nbsp;&nbsp;金紫光禄大夫。谥曰文。前后文集三十卷。<br /><br />&nbsp;&nbsp;&nbsp;&nbsp;二子滂、确，并少有文章。太宗东宫时，尝与邵陵王数诸萧文士，滂、确亦<br /><br />&nbsp;&nbsp;&nbsp;&nbsp;预焉。滂官至尚书殿中郎，中军宣城王记室，先子范卒。确，太清中历官宣城王<br /><br />&nbsp;&nbsp;&nbsp;&nbsp;友，司徒右长史。贼平后，赴江陵，因没关西。<br /><br />&nbsp;&nbsp;&nbsp;&nbsp;子显字景阳，子恪第八弟也。幼聪慧，文献王异之，爱过诸子。七岁，封宁<br /><br />&nbsp;&nbsp;&nbsp;&nbsp;都县侯。永元末，以王子例拜给事中。天监初，降爵为子。累迁安西外兵，仁威<br /><br />&nbsp;&nbsp;&nbsp;&nbsp;记室参军，司徒主簿，太尉录事。<br /><br />&nbsp;&nbsp;&nbsp;&nbsp;子显伟容貌，身长八尺。好学，工属文。尝著《鸿序赋》，尚书令沈约见而<br /><br />&nbsp;&nbsp;&nbsp;&nbsp;称曰：“可谓得明道之高致，盖《幽通》之流也。”又采众家《后汉》，考正同<br /><br />&nbsp;&nbsp;&nbsp;&nbsp;异，为一家之书。又启撰《齐史》，书成，表奏之，诏付秘阁。累迁太子中舍人，<br /><br />&nbsp;&nbsp;&nbsp;&nbsp;建康令，邵陵王友，丹阳尹丞，中书郎，守宗正卿。出为临川内史，还除黄门郎。<br /><br />&nbsp;&nbsp;&nbsp;&nbsp;中大通二年，迁长兼侍中。高祖雅爱子显才，又嘉其容止吐纳，每御筵侍坐，偏<br /><br />&nbsp;&nbsp;&nbsp;&nbsp;顾访焉。尝从容谓子显曰：“我造《通史》，此书若成，众史可废。”子显对曰：<br /><br />&nbsp;&nbsp;&nbsp;&nbsp;“仲尼赞《易》道，黜《八索》，述职方，除《九丘》，圣制符同，复在兹日。”<br /><br />&nbsp;&nbsp;&nbsp;&nbsp;时以为名对。三年，以本官领国子博士。高祖所制经义，未列学官，子显在职，<br /><br />&nbsp;&nbsp;&nbsp;&nbsp;表置助教一人，生十人。又启撰高祖集，并《普通北伐记》。其年迁国子祭酒，<br /><br />&nbsp;&nbsp;&nbsp;&nbsp;又加侍中，于学递述高祖《五经义》。五年，迁吏部尚书，侍中如故。<br /><br />&nbsp;&nbsp;&nbsp;&nbsp;子显性凝简，颇负其才气。及掌选，见九流宾客，不与交言，但举扇一侄<br /><br />&nbsp;&nbsp;&nbsp;&nbsp;已，衣冠窃恨之。然太宗素重其为人，在东宫时，每引与促宴。子显尝起更衣，<br /><br />&nbsp;&nbsp;&nbsp;&nbsp;太宗谓坐客曰：“尝闻异人间出，今日始知是萧尚书。”其见重如此。大同三年，<br /><br />&nbsp;&nbsp;&nbsp;&nbsp;出为仁威将军、吴兴太守，至郡未几，卒，时年四十九。诏曰：“仁威将军、吴<br /><br />&nbsp;&nbsp;&nbsp;&nbsp;兴太守子显，神韵峻举，宗中佳器。分竹未久，奄到丧殒，恻怆于怀。可赠侍中、<br /><br />&nbsp;&nbsp;&nbsp;&nbsp;中书令。今便举哀。”及葬请谥，手诏“恃才傲物，宜谥曰骄”。<br /><br />&nbsp;&nbsp;&nbsp;&nbsp;子显尝为《自序》，其略云：“余为邵陵王友，忝还京师，远思前比，即楚<br /><br />&nbsp;&nbsp;&nbsp;&nbsp;之唐、宋，梁之严、邹。追寻平生，颇好辞藻，虽在名无成，求心已足。若乃登<br /><br />&nbsp;&nbsp;&nbsp;&nbsp;高自极，临水送归，风动春朝，月明秋夜，早雁初莺，开花落叶，有来斯应，每<br /><br />&nbsp;&nbsp;&nbsp;&nbsp;不能已也。前世贾、傅、崔、马、邯郸、缪、路之徒，并以文章显，所以屡上歌<br /><br />&nbsp;&nbsp;&nbsp;&nbsp;颂，自比古人。天监十六年，始预九日朝宴，稠人广坐，独受旨云：‘今云物甚<br /><br />&nbsp;&nbsp;&nbsp;&nbsp;美，卿得不斐然赋诗。’诗既成，又降帝旨曰：‘可谓才子。’余退谓人曰：‘<br /><br />&nbsp;&nbsp;&nbsp;&nbsp;一顾之恩，非望而至。遂方贾谊何如哉？未易当也。’每有制作，特寡思功，须<br /><br />&nbsp;&nbsp;&nbsp;&nbsp;其自来，不以力构。少来所为诗赋，则《鸿序》一作，体兼众制，文备多方，颇<br /><br />&nbsp;&nbsp;&nbsp;&nbsp;为好事所传，故虚声易远。”<br /><br />&nbsp;&nbsp;&nbsp;&nbsp;子显所著《后汉书》一百卷，《齐书》六十卷，《普通北伐记》五卷，《贵<br /><br />&nbsp;&nbsp;&nbsp;&nbsp;俭传》三十卷，文集二十卷。<br /><br />&nbsp;&nbsp;&nbsp;&nbsp;二子序、恺，并少知名。序，太清中历官太子家令，中庶子，并掌管记。及<br /><br />&nbsp;&nbsp;&nbsp;&nbsp;乱，于城内卒。恺，初为国子生，对策高第，州又举秀才。起家秘书郎，迁太子<br /><br />&nbsp;&nbsp;&nbsp;&nbsp;中舍人，王府主簿，太子洗马，父忧去职。服阕，复除太子洗马，迁中舍人，并<br /><br />&nbsp;&nbsp;&nbsp;&nbsp;掌管记。累迁宣城王文学，中书郎，太子家令，又掌管记。恺才学誉望，时论以<br /><br />&nbsp;&nbsp;&nbsp;&nbsp;方其父，太宗在东宫，早引接之。时中庶子谢嘏出守建安，于宣猷堂宴饯，并召<br /><br />&nbsp;&nbsp;&nbsp;&nbsp;时才赋诗，同用十五剧韵，恺诗先就，其辞又美。太宗与湘东王令曰：“王筠本<br /><br />&nbsp;&nbsp;&nbsp;&nbsp;自旧手，后进有萧恺可称，信为才子。”先是时太学博士顾野王奉令撰《玉篇》，<br /><br />&nbsp;&nbsp;&nbsp;&nbsp;太宗嫌其书详略未当，以恺博学，于文字尤善，使更与学士删改。迁中庶子，未<br /><br />&nbsp;&nbsp;&nbsp;&nbsp;拜，徙为吏部郎。太清二年，迁御史中丞。顷之，侯景寇乱，恺于城内迁侍中，<br /><br />&nbsp;&nbsp;&nbsp;&nbsp;寻卒官，时年四十四。文集并亡逸。<br /><br />&nbsp;&nbsp;&nbsp;&nbsp;子云字景乔，子恪第九弟也。年十二，齐建武四年，封新浦县侯，自制拜章，<br /><br />&nbsp;&nbsp;&nbsp;&nbsp;便有文采。天监初，降爵为子。既长勤学，以晋代竟无全书，弱冠便留心撰著，<br /><br />&nbsp;&nbsp;&nbsp;&nbsp;至年二十六，书成，表奏之，诏付秘阁。子云性沈静，不乐仕进。年三十，方起<br /><br />&nbsp;&nbsp;&nbsp;&nbsp;家为秘书郎。迁太子舍人，撰《东宫新记》，奏之，敕赐束帛。累迁北中郎外兵<br /><br />&nbsp;&nbsp;&nbsp;&nbsp;参军，晋安王文学，司徒主簿，丹阳尹丞。时湘东王为京尹，深相赏好，如布衣<br /><br />&nbsp;&nbsp;&nbsp;&nbsp;之交。迁北中郎庐陵王谘议参军，兼尚书左丞。大通元年，除黄门郎，俄迁轻车<br /><br />&nbsp;&nbsp;&nbsp;&nbsp;将军，兼司徒左长史。二年，入为吏部。三年，迁长兼侍中。中大通元年，转太<br /><br />&nbsp;&nbsp;&nbsp;&nbsp;府卿。三年，出为贞威将军、临川内史。在郡以和理称，民吏悦之。还除散骑常<br /><br />&nbsp;&nbsp;&nbsp;&nbsp;侍，俄复为侍中。大同二年，迁员外散骑常侍、国子祭酒，领南徐州大中正。顷<br /><br />&nbsp;&nbsp;&nbsp;&nbsp;之，复为侍中，祭酒、中正如故。<br /><br />&nbsp;&nbsp;&nbsp;&nbsp;梁初，郊庙未革牲唬乐辞皆沈约撰，至是承用，子云始建言宜改。启曰：<br /><br />&nbsp;&nbsp;&nbsp;&nbsp;“伏惟圣敬率由，尊严郊庙，得西邻之心，知周、孔之迹，载革牢俎，德通神明，<br /><br />&nbsp;&nbsp;&nbsp;&nbsp;黍稷苹藻，竭诚严配，经国制度，方悬日月，垂训百王，于是乎在。臣比兼职斋<br /><br />&nbsp;&nbsp;&nbsp;&nbsp;官，见伶人所歌，犹用未革牲前曲。圜丘视燎，尚言‘式备牲弧；北郊《P<br /><br />&nbsp;&nbsp;&nbsp;&nbsp;雅》，亦奏‘牲云孔备’；清庙登歌，而称‘我牲以洁’；三朝食举，犹咏‘朱<br /><br />&nbsp;&nbsp;&nbsp;&nbsp;尾碧鳞’。声被鼓钟，未符盛制。臣职司儒训，意以为疑，未审应改定乐辞以不？”<br /><br />&nbsp;&nbsp;&nbsp;&nbsp;敕答曰：“此是主者守株，宜急改也。”仍使子云撰定。敕曰：“郊庙歌辞，应<br /><br />&nbsp;&nbsp;&nbsp;&nbsp;须典诰大语，不得杂用子史文章浅言；而沈约所撰，亦多舛谬。”子云答敕曰：<br /><br />&nbsp;&nbsp;&nbsp;&nbsp;“殷荐朝飨，乐以雅名，理应正采《五经》，圣人成教。而汉来此制，不全用经<br /><br />&nbsp;&nbsp;&nbsp;&nbsp;典；约之所撰，弥复浅杂。臣前所易约十曲，惟知牲患雀铮宜改歌辞，而犹承<br /><br />&nbsp;&nbsp;&nbsp;&nbsp;例，不嫌流俗乖体。既奉令旨，始得发蒙。臣夙本庸滞，昭然忽朗，谨依成旨，<br /><br />&nbsp;&nbsp;&nbsp;&nbsp;悉改约制。惟用《五经》为本，其次《尔雅》、《周易》、《尚书》、《大戴礼》，<br /><br />&nbsp;&nbsp;&nbsp;&nbsp;即是经诰之流，愚意亦取兼用。臣又寻唐、虞诸书，殷《颂》周《雅》，称美是<br /><br />&nbsp;&nbsp;&nbsp;&nbsp;一，而复各述时事。大梁革服，偃武修文，制礼作乐，义高三正；而约撰歌辞，<br /><br />&nbsp;&nbsp;&nbsp;&nbsp;惟浸称圣德之美，了不序皇朝制作事。《雅》、《颂》前例，于体为违。伏以圣<br /><br />&nbsp;&nbsp;&nbsp;&nbsp;旨所定《乐论》，钟律纬绪，文思深微，命世一出，方悬日月，不刊之典，礼乐<br /><br />&nbsp;&nbsp;&nbsp;&nbsp;之教，致治所成。谨一二采缀，各随事显义，以明制作之美。覃思累日，今始克<br /><br />&nbsp;&nbsp;&nbsp;&nbsp;就，谨以上呈。”敕并施用。<br /><br />&nbsp;&nbsp;&nbsp;&nbsp;子云善草隶书，为世楷法。自云善效钟元常、王逸少而微变字体。答敕云：<br /><br />&nbsp;&nbsp;&nbsp;&nbsp;“臣昔不能拔赏，随世所贵，规摹子敬，多历年所。年二十六，著《晋史》，至<br /><br />&nbsp;&nbsp;&nbsp;&nbsp;《二王列传》，欲作论语草隶法，言不尽意，遂不能成，略指论飞白一势而已。<br /><br />&nbsp;&nbsp;&nbsp;&nbsp;十许年来，始见敕旨《论书》一卷，商略笔势，洞澈字体；又以逸少之不及元常，<br /><br />&nbsp;&nbsp;&nbsp;&nbsp;犹子敬之不及逸少。自此研思，方悟隶式，始变子敬，全范元常。逮尔以来，自<br /><br />&nbsp;&nbsp;&nbsp;&nbsp;觉功进。”其书迹雅为高祖所重，尝论子云书曰：“笔力劲骏，心手相应，巧逾<br /><br />&nbsp;&nbsp;&nbsp;&nbsp;杜度，美过崔实，当与元常并驱争先。”其见赏如此。<br /><br />&nbsp;&nbsp;&nbsp;&nbsp;七年，出为仁威将军、东阳太守。中大同元年，还拜宗正卿。太清元年，复<br /><br />&nbsp;&nbsp;&nbsp;&nbsp;为侍中、国子祭酒，领南徐州大中正。二年，侯景寇逼，子云逃民间。三年三月，<br /><br />&nbsp;&nbsp;&nbsp;&nbsp;宫城失守，东奔晋陵，馁卒于显灵寺僧房，年六十三。所著《晋书》一百一十卷，<br /><br />&nbsp;&nbsp;&nbsp;&nbsp;《东宫新记》二十卷。<br /><br />&nbsp;&nbsp;&nbsp;&nbsp;第二子特，字世达。早知名，亦善草隶。高祖尝谓子云曰：“子敬之书，不<br /><br />&nbsp;&nbsp;&nbsp;&nbsp;及逸少。近见特迹，遂逼于卿。”历官著作佐郎，太子舍人，宣惠主簿，中军记<br /><br />&nbsp;&nbsp;&nbsp;&nbsp;室。出为海盐令，坐事免。年二十五，先子云卒。<br /><br />&nbsp;&nbsp;&nbsp;&nbsp;子晖字景光，子云弟也。少涉书史，亦有文才。起家员外散骑侍郎，迁南中<br /><br />&nbsp;&nbsp;&nbsp;&nbsp;郎记室。出为临安令。性恬静，寡嗜好，尝预重云殿听制讲《三慧经》，退为《<br /><br />&nbsp;&nbsp;&nbsp;&nbsp;讲赋》奏之，甚见称赏。迁安西武陵王谘议，带新繁令，随府转仪同从事、骠骑<br /><br />&nbsp;&nbsp;&nbsp;&nbsp;长史，卒。<br /><br />&nbsp;&nbsp;&nbsp;&nbsp;陈吏部尚书姚察曰：昔魏藉兵威而革汉运，晋因宰辅乃移魏历，异乎古之禅<br /><br />&nbsp;&nbsp;&nbsp;&nbsp;授，以德相传，故抑前代宗枝，用绝民望。然刘晔、曹志，犹显于朝；及宋遂为<br /><br />&nbsp;&nbsp;&nbsp;&nbsp;废姓。而齐代，宋之戚属，一皆歼焉。其祚不长，抑亦由此。有梁革命，弗取前<br /><br />&nbsp;&nbsp;&nbsp;&nbsp;规，故子恪兄弟及群从，并随才任职，通贵满朝，不失于旧，岂惟魏幽晋显而已<br /><br />&nbsp;&nbsp;&nbsp;&nbsp;哉。君子以是知高祖之弘量，度越前代矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184961);">加入书签</a><a
                        href="184771.html">上一页</a>&larr;<a href="index.html">返回列表</a>&rarr;<a
                            href="184988.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184771.html"; var next_page = "184988.html"; var index_page = "index.html"; var sortid = "9"; var article_id = "729"; var chapter_id = "184961"; var articlename = "梁书"; var chaptername = " 卷三十五 列传第二十九"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>