<!DOCTYPE html>
<html>
<head>
<meta charset="gbk" />
<title>梁书- 卷三 本纪第三-在线阅读-哈西文学网</title>
<meta name="keywords" content="姚思廉，梁书， 卷三 本纪第三全文， 卷三 本纪第三在线阅读 哈西文学网" />
<meta name="description" content="哈西文学网提供姚思廉的梁书  卷三 本纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/118443.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/118443.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 本纪第三</h1>
            <div class="link xb">
                <a href="118038.html">上一页</a>&larr;<a href="index.html">返回列表</a>&rarr;<a
                    href="118596.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝下<br /><br />&nbsp;&nbsp;&nbsp;&nbsp;普通元年春正月乙亥朔，改元，大赦天下。赐文武劳位，孝悌力田爵一级，<br /><br />&nbsp;&nbsp;&nbsp;&nbsp;尤贫之家，勿收常调，鳏寡孤独，并加赡恤。丙子，日有蚀之。己卯，以司徒临<br /><br />&nbsp;&nbsp;&nbsp;&nbsp;川王宏为太尉、扬州刺史，安右将军、监扬州萧景为安西将军、郢州刺史。尚书<br /><br />&nbsp;&nbsp;&nbsp;&nbsp;左仆射王┮阅赣侨ブ埃金紫光禄大夫王份为尚书左仆射。庚子，扶南、高丽<br /><br />&nbsp;&nbsp;&nbsp;&nbsp;国各遣使献方物。二月壬子，老人星见。癸丑，以高丽王世子安为宁东将军、高<br /><br />&nbsp;&nbsp;&nbsp;&nbsp;丽王。三月丙戌，滑国遣使献方物。夏四月甲午，河南王遣使献方物。六月丁未，<br /><br />&nbsp;&nbsp;&nbsp;&nbsp;以护军将军韦睿为车骑将军。秋七月己卯，江、淮、海并溢。辛卯，以信威将军<br /><br />&nbsp;&nbsp;&nbsp;&nbsp;邵陵王纶为江州刺史。八月庚戌，老人星见。甲子，新除车骑将军韦睿卒。九月<br /><br />&nbsp;&nbsp;&nbsp;&nbsp;乙亥，有星晨见东方，光烂如火。冬十月辛亥，以宣惠将军长沙王深业为护军将<br /><br />&nbsp;&nbsp;&nbsp;&nbsp;军。辛酉，以丹阳尹晋安王纲为平西将军、益州刺史。<br /><br />&nbsp;&nbsp;&nbsp;&nbsp;二年春正月甲戌，以南徐州刺史豫章王综为镇右将军。新除益州刺史晋安王<br /><br />&nbsp;&nbsp;&nbsp;&nbsp;纲改为徐州刺史。辛巳，舆驾亲祠南郊。诏曰：“春司御气，虔恭报祀，陶匏克<br /><br />&nbsp;&nbsp;&nbsp;&nbsp;诚，苍璧礼备，思随乾覆，布兹亭育。凡民有单老孤稚，不能自存，主者郡县咸<br /><br />&nbsp;&nbsp;&nbsp;&nbsp;加收养，赡给衣食，每令周足，以终其身。又于京师置孤独园，孤幼有归，华发<br /><br />&nbsp;&nbsp;&nbsp;&nbsp;不匮。若终年命，厚加料理。尤穷之家，勿收租赋。”戊子，大赦天下。二月辛<br /><br />&nbsp;&nbsp;&nbsp;&nbsp;丑，舆驾亲祠明堂。三月庚寅，大雪，平地三尺。夏四月乙卯，改作南北郊。丙<br /><br />&nbsp;&nbsp;&nbsp;&nbsp;辰，诏曰：“夫钦若昊天，历象无违。躬执耒耜，尽力致敬，上协星鸟，俯训民<br /><br />&nbsp;&nbsp;&nbsp;&nbsp;时，平秩东作，义不在南。前代因袭，有乖礼制，可于震方，简求沃野，具兹千<br /><br />&nbsp;&nbsp;&nbsp;&nbsp;亩，庶允旧章。”五月癸卯，琬琰殿火，延烧后宫屋三千间。丁巳，诏曰：“王<br /><br />&nbsp;&nbsp;&nbsp;&nbsp;公卿士，今拜表贺瑞，虽则百辟体国之诚，朕怀良有多愧。若其泽漏川泉，仁被<br /><br />&nbsp;&nbsp;&nbsp;&nbsp;动植，气调玉烛，治致太平，爰降嘉祥，可无惭德；而政道多缺，淳化未凝，何<br /><br />&nbsp;&nbsp;&nbsp;&nbsp;以仰叶辰和，远臻冥贶？此乃更彰寡薄，重增其尤。自今可停贺瑞。”六月丁卯，<br /><br />&nbsp;&nbsp;&nbsp;&nbsp;信威将军、义州刺史文僧明以州叛入于魏。秋七月丁酉，假大匠卿裴邃节，督众<br /><br />&nbsp;&nbsp;&nbsp;&nbsp;军北讨。甲寅，老人星见。魏荆州刺史桓叔兴帅众降。八月丁亥，始平郡中石鼓<br /><br />&nbsp;&nbsp;&nbsp;&nbsp;村地自开成井，方六尺六寸，深三十二丈。冬十一月，百济、新罗国各遣使献方<br /><br />&nbsp;&nbsp;&nbsp;&nbsp;物。十二月戊辰，以镇东大将军百济王馀隆为宁东大将军。<br /><br />&nbsp;&nbsp;&nbsp;&nbsp;三年春正月庚子，以尚书令袁昂为中书监，吴郡太守王┪尚书左仆射，<br /><br />&nbsp;&nbsp;&nbsp;&nbsp;尚书左仆射王份为右光禄大夫。庚戌，京师地震。己未，以宣毅将军庐陵王续为<br /><br />&nbsp;&nbsp;&nbsp;&nbsp;雍州刺史。三月乙卯，巴陵王萧屏薨。夏四月丁卯，汝阴王刘端薨。五月壬辰朔，<br /><br />&nbsp;&nbsp;&nbsp;&nbsp;日有蚀之，既。癸巳，赦天下。并班下四方，民所疾苦，咸即以闻，公卿百僚各<br /><br />&nbsp;&nbsp;&nbsp;&nbsp;上封事，连率郡国举贤良、方正、直言之士。秋八月辛酉，作二郊及籍田并毕，<br /><br />&nbsp;&nbsp;&nbsp;&nbsp;班赐工匠各有差。甲子，老人星见。婆利、白题国各遣使献方物。冬十月丙子，<br /><br />&nbsp;&nbsp;&nbsp;&nbsp;加中书监袁昂中卫将军。十一月甲午，抚军将军、开府仪同三司、领军将军始兴<br /><br />&nbsp;&nbsp;&nbsp;&nbsp;王薨。辛丑，以太子詹事萧渊藻为领军将军。<br /><br />&nbsp;&nbsp;&nbsp;&nbsp;四年春正月辛卯，舆驾亲祠南郊，大赦天下。应诸穷疾，咸加赈恤，并班下<br /><br />&nbsp;&nbsp;&nbsp;&nbsp;四方，时理狱讼。丙午，舆驾亲祠明堂。二月庚午，老人星见。乙亥，躬耕籍田。<br /><br />&nbsp;&nbsp;&nbsp;&nbsp;诏曰：“夫耕籍之义大矣哉！粢盛由之而兴，礼节因之以著，古者哲王咸用此作。<br /><br />&nbsp;&nbsp;&nbsp;&nbsp;眷言八政，致兹千亩，公卿百辟，恪恭其仪，九推毕礼，馨香靡替。兼以风云叶<br /><br />&nbsp;&nbsp;&nbsp;&nbsp;律，气象光华，属览休辰，思加奖劝。可班下远近，广辟良畴，公私畎亩，务尽<br /><br />&nbsp;&nbsp;&nbsp;&nbsp;地利。若欲附农，而粮种有乏，亦加贷恤，每使优遍。孝悌力田赐爵一级。预耕<br /><br />&nbsp;&nbsp;&nbsp;&nbsp;之司，克日劳酒。”三月壬寅，以镇右将军豫章王综为平北将军、南兖州刺史。<br /><br />&nbsp;&nbsp;&nbsp;&nbsp;六月乙丑，分益州置信州，分交州置爱州，分广州置成州、南定州、合州、建州，<br /><br />&nbsp;&nbsp;&nbsp;&nbsp;分霍州置义州。秋八月丁卯，老人星见。冬十月庚午，以中书监、中卫将军袁昂<br /><br />&nbsp;&nbsp;&nbsp;&nbsp;为尚书令，即本号开府仪同三司。己卯，护军将军昌义之卒。十一月癸未朔，日<br /><br />&nbsp;&nbsp;&nbsp;&nbsp;有蚀之。太白昼见。甲辰，尚书左仆射王┳洹Ｊ二月戊午，始铸铁钱。狼牙<br /><br />&nbsp;&nbsp;&nbsp;&nbsp;国遣使献方物。<br /><br />&nbsp;&nbsp;&nbsp;&nbsp;五年春正月，以左光禄大夫、开府仪同三司南平王伟为镇卫大将军，改领右<br /><br />&nbsp;&nbsp;&nbsp;&nbsp;光禄大夫，仪同三司如故。征西将军、开府仪同三司、荆州刺史鄱阳王恢进号骠<br /><br />&nbsp;&nbsp;&nbsp;&nbsp;骑大将军。太府卿夏侯为中护军。右光禄大夫王份为左光禄大夫，加特进。辛<br /><br />&nbsp;&nbsp;&nbsp;&nbsp;卯，平北将军、南兖州刺史豫章王综进号镇北将军。平西将军、雍州刺史晋安王<br /><br />&nbsp;&nbsp;&nbsp;&nbsp;纲进号安北将军。二月庚午，特进、左光禄大夫王份卒。丁丑，老人星见。三月<br /><br />&nbsp;&nbsp;&nbsp;&nbsp;甲戌，分扬州、江州置东扬州。夏四月乙未，以云麾将军南康王绩为江州刺史。<br /><br />&nbsp;&nbsp;&nbsp;&nbsp;六月乙酉，龙斗于曲阿王陂，因西行至建陵城。所经处树木倒折，开地数十丈。<br /><br />&nbsp;&nbsp;&nbsp;&nbsp;戊子，以会稽太守武陵王纪为东扬州刺史。庚子，以员外散骑常侍元树为平北将<br /><br />&nbsp;&nbsp;&nbsp;&nbsp;军、北青、兖二州刺史，率众北伐。秋七月辛未，赐北讨义客位一阶。八月庚寅，<br /><br />&nbsp;&nbsp;&nbsp;&nbsp;徐州刺史成景隽克魏童栈。九月戊申，又克睢陵城。戊午，北兖州刺史赵景悦围<br /><br />&nbsp;&nbsp;&nbsp;&nbsp;荆山。壬戌，宣毅将军裴邃袭寿阳，入罗城，弗克。冬十月戊寅，裴邃、元树攻<br /><br />&nbsp;&nbsp;&nbsp;&nbsp;魏建陵城，破之。辛巳，又破曲木。扫虏将军彭宝孙克琅邪。甲申，又克檀丘城。<br /><br />&nbsp;&nbsp;&nbsp;&nbsp;辛卯，裴邃破狄城。丙申，又克甓城，遂进屯黎浆。壬寅，魏东海太守韦敬欣以<br /><br />&nbsp;&nbsp;&nbsp;&nbsp;司吾城降。定远将军太守曹世宗破魏曲阳城。甲辰，又克秦墟。魏d、潘溪守悉<br /><br />&nbsp;&nbsp;&nbsp;&nbsp;皆弃城走。十一月丙辰，彭宝孙克东莞城。壬戌，裴邃攻寿阳之安城，克之。丙<br /><br />&nbsp;&nbsp;&nbsp;&nbsp;寅，魏马头、安城并来降。十二月戊寅，魏荆山城降。乙巳，武勇将军李国兴攻<br /><br />&nbsp;&nbsp;&nbsp;&nbsp;平静关，克之。辛丑，信威长史杨法乾攻武阳关；壬寅，攻岘关：并克之。<br /><br />&nbsp;&nbsp;&nbsp;&nbsp;六年春正月丙午，安北将军晋安王纲遣长史柳津破魏南乡郡，司马董当门破<br /><br />&nbsp;&nbsp;&nbsp;&nbsp;魏晋城。庚戌，又破马圈、阳二城。辛亥，舆驾亲祠南郊，大赦天下。庚申，<br /><br />&nbsp;&nbsp;&nbsp;&nbsp;魏镇东将军、徐州刺史元法僧以彭城内附。己巳，雍州前军克魏新蔡郡。诏曰：<br /><br />&nbsp;&nbsp;&nbsp;&nbsp;“庙谟已定，王略方举。侍中、领军将军西昌侯渊藻，可便亲戎，以前启行；镇<br /><br />&nbsp;&nbsp;&nbsp;&nbsp;北将军、南兖州刺史豫章王综董驭雄桀，风驰次迈；其余众军，计日差遣，初中<br /><br />&nbsp;&nbsp;&nbsp;&nbsp;后师，善得严办。朕当六军云动，龙舟济江。”癸酉，克魏郑城。甲戌，以魏镇<br /><br />&nbsp;&nbsp;&nbsp;&nbsp;东将军、徐州刺史元法僧为司空。二月丁丑，老人星见。庚辰，南徐州刺史庐陵<br /><br />&nbsp;&nbsp;&nbsp;&nbsp;王续还朝，禀承戎略。乙未，赵景悦下魏龙亢城。三月丙午，岁星见南斗。赐新<br /><br />&nbsp;&nbsp;&nbsp;&nbsp;附民长复除，应诸罪失，一无所问。己酉，行幸白下城，履行六军顿所。乙丑，<br /><br />&nbsp;&nbsp;&nbsp;&nbsp;镇北将军、南兖州刺史豫章王综权顿彭城，总督众军，并摄徐州府事。己巳，以<br /><br />&nbsp;&nbsp;&nbsp;&nbsp;魏假平东将军元景隆为衡州刺史，魏征虏将军元景仲为广州刺史。夏五月己酉，<br /><br />&nbsp;&nbsp;&nbsp;&nbsp;筑宿预堰，又修曹公堰于济阴。太白昼见。壬子，遣中护军夏侯督寿阳诸军事，<br /><br />&nbsp;&nbsp;&nbsp;&nbsp;北伐。六月庚辰，豫章王综奔于魏，魏复据彭城。秋七月壬戌，大赦天下。八月<br /><br />&nbsp;&nbsp;&nbsp;&nbsp;丙子，以散骑常侍曹仲宗兼领军。壬午，老人星见。十二月戊子，邵陵王纶有罪，<br /><br />&nbsp;&nbsp;&nbsp;&nbsp;免官，削爵土。壬辰，京师地震。<br /><br />&nbsp;&nbsp;&nbsp;&nbsp;七年春正月辛丑朔，赦殊死以下。丁卯，滑国遣使献方物。二月甲戌，北伐<br /><br />&nbsp;&nbsp;&nbsp;&nbsp;众军解严。河南遣使献方物。丁亥，老人星见。三月乙卯，高丽国遣使献方物。<br /><br />&nbsp;&nbsp;&nbsp;&nbsp;夏四月乙酉，太尉临川王宏薨。南州津改置校尉，增加俸秩。诏在位群臣，各举<br /><br />&nbsp;&nbsp;&nbsp;&nbsp;所知，凡是清吏，咸使荐闻，州年举二人，大郡一人。六月己卯，林邑国遣使献<br /><br />&nbsp;&nbsp;&nbsp;&nbsp;方物。秋九月己酉，骠骑大将军、开府仪同三司、荆州刺史鄱阳王恢薨。冬十月<br /><br />&nbsp;&nbsp;&nbsp;&nbsp;辛未，以丹阳尹、湘东王绎为荆州刺史。十一月庚辰，大赦天下。是日，丁贵嫔<br /><br />&nbsp;&nbsp;&nbsp;&nbsp;薨。辛巳，夏侯、胡龙牙、元树、曹世宗等众军克寿阳城。丁亥，放魏扬州刺<br /><br />&nbsp;&nbsp;&nbsp;&nbsp;史李宪还北。以寿阳置豫州，合肥改为南豫州。以中护军夏侯为豫、南豫二州<br /><br />&nbsp;&nbsp;&nbsp;&nbsp;刺史。平西将军、郢州刺史元树进号安西将军。魏新野太守以郡降。<br /><br />&nbsp;&nbsp;&nbsp;&nbsp;大通元年春正月乙丑，以尚书左仆射徐勉为尚书仆射、中卫将军。诏曰：<br /><br />&nbsp;&nbsp;&nbsp;&nbsp;“朕思利兆民，惟日不足，气象环回，每弘优简。百官俸禄，本有定数，前代以<br /><br />&nbsp;&nbsp;&nbsp;&nbsp;来，皆多评准，顷者因循，未遑改革。自今已后，可长给见钱，依时即出，勿令<br /><br />&nbsp;&nbsp;&nbsp;&nbsp;逋缓。凡散失官物，不问多少，并从原宥。惟事涉军储，取公私见物，不在此例。”<br /><br />&nbsp;&nbsp;&nbsp;&nbsp;辛未，舆驾亲祠南郊。诏曰：“奉时昭事，虔荐苍璧，思承天德，惠此下民。凡<br /><br />&nbsp;&nbsp;&nbsp;&nbsp;因事去土，流移他境者，并听复宅业，蠲役五年。尤贫之家，勿收三调。孝悌力<br /><br />&nbsp;&nbsp;&nbsp;&nbsp;田赐爵一级。”是月，司州刺史夏侯夔进军三关，所至皆克。三月辛未，舆驾幸<br /><br />&nbsp;&nbsp;&nbsp;&nbsp;同泰寺舍身。甲戌，还宫，赦天下，改元。以左卫将军萧渊藻为中护军。林邑、<br /><br />&nbsp;&nbsp;&nbsp;&nbsp;师子国各遣使献方物。<br /><br />&nbsp;&nbsp;&nbsp;&nbsp;夏五月丙寅，成景隽克魏临潼竹邑。秋八月壬辰，老人星见。冬十月庚戌，<br /><br />&nbsp;&nbsp;&nbsp;&nbsp;魏东豫州刺史元庆和以涡阳内属。甲寅，曲赦东豫州。十一月丁卯，以中护军萧<br /><br />&nbsp;&nbsp;&nbsp;&nbsp;渊藻为北讨都督、征北大将军，镇涡阳。戊辰，加尚书令、中卫将军、开府仪同<br /><br />&nbsp;&nbsp;&nbsp;&nbsp;三司袁昂中书监。以涡阳置西徐州。高丽国遣使献方物。<br /><br />&nbsp;&nbsp;&nbsp;&nbsp;二年春正月庚申，司空元法僧以本官领中军将军。中书监、尚书令、中卫将<br /><br />&nbsp;&nbsp;&nbsp;&nbsp;军、开府仪同三司袁昂进号中抚大将军。卫尉卿萧昂为中领军。乙酉，芮芮国遣<br /><br />&nbsp;&nbsp;&nbsp;&nbsp;使献方物。二月甲午，老人星见。是月，筑寒山堰。三月壬戌，以江州刺史南康<br /><br />&nbsp;&nbsp;&nbsp;&nbsp;王绩为安右将军。夏四月辛丑，魏郢州刺史元愿达以义阳内附，置北司州。时魏<br /><br />&nbsp;&nbsp;&nbsp;&nbsp;大乱，其北海王元颢、临淮王元、汝南王元悦并来奔；其北青州刺史元世隽、<br /><br />&nbsp;&nbsp;&nbsp;&nbsp;南荆州刺史李志亦以地降。六月丁亥，魏临淮王元求还本国，许之。冬十月丁<br /><br />&nbsp;&nbsp;&nbsp;&nbsp;亥，以魏北海王元颢为魏主，遣东宫直阁将军陈庆之卫送还北。魏豫州刺史邓献<br /><br />&nbsp;&nbsp;&nbsp;&nbsp;以地内属。<br /><br />&nbsp;&nbsp;&nbsp;&nbsp;中大通元年正月辛酉，舆驾亲祠南郊，大赦天下，孝悌力田赐爵一级。甲子，<br /><br />&nbsp;&nbsp;&nbsp;&nbsp;魏汝南王元悦求还本国，许之。辛巳，舆驾亲祠明堂。二月甲申，以丹阳尹武陵<br /><br />&nbsp;&nbsp;&nbsp;&nbsp;王纪为江州刺史。辛丑，芮芮国遣使献方物。三月丙辰，以河南王阿罗真为宁西<br /><br />&nbsp;&nbsp;&nbsp;&nbsp;将军、西秦、河沙三州刺史。庚辰，以中护军萧渊藻为中权将军。夏四月癸未，<br /><br />&nbsp;&nbsp;&nbsp;&nbsp;以安右将军南康王绩为护军将军。癸巳，陈庆之攻魏梁城，拔之，进屠考城，擒<br /><br />&nbsp;&nbsp;&nbsp;&nbsp;魏济阴王元晖业。五月戊辰，克大梁。癸酉，克虎牢城。魏主元子攸弃洛阳，走<br /><br />&nbsp;&nbsp;&nbsp;&nbsp;河北。乙亥，元颢入洛阳。六月壬午，大赦天下。辛亥，魏淮阴太守晋鸿以湖阳<br /><br />&nbsp;&nbsp;&nbsp;&nbsp;城内属。闰月己未，安右将军、护军南康王绩薨。己卯，魏尔朱荣攻杀元颢，复<br /><br />&nbsp;&nbsp;&nbsp;&nbsp;据洛阳。秋九月辛巳，朱雀航华表灾。以安北将军羊侃为青、冀二州刺史。癸巳，<br /><br />&nbsp;&nbsp;&nbsp;&nbsp;舆驾幸同泰寺，设四部无遮大会，因舍身，公卿以下，以钱一亿万奉赎。冬十月<br /><br />&nbsp;&nbsp;&nbsp;&nbsp;己酉，舆驾还宫，大赦，改元。十一月丙戌，加中抚大将军、开府仪同三司袁昂<br /><br />&nbsp;&nbsp;&nbsp;&nbsp;中书监。加镇卫大将军、开府仪同三司南平王伟太子少傅。加金紫光禄大夫萧琛、<br /><br />&nbsp;&nbsp;&nbsp;&nbsp;陆杲并特进。司空、中军将军元法僧进号车骑将军。中权将军萧渊藻为中护军将<br /><br />&nbsp;&nbsp;&nbsp;&nbsp;军。中领军萧昂为领军将军。戊子，魏巴州刺史严始欣以城降。十二月丁巳，盘<br /><br />&nbsp;&nbsp;&nbsp;&nbsp;盘国遣使献方物。<br /><br />&nbsp;&nbsp;&nbsp;&nbsp;二年春正月戊寅，以雍州刺史晋安王纲为骠骑大将军、扬州刺史，南徐州刺<br /><br />&nbsp;&nbsp;&nbsp;&nbsp;史庐陵王续为平北将军、雍州刺史。癸未，老人星见。夏四月庚申，大雨雹。壬<br /><br />&nbsp;&nbsp;&nbsp;&nbsp;申，以河南王佛辅为宁西将军、西秦、河二州刺史。六月丁巳，遣魏太保汝南王<br /><br />&nbsp;&nbsp;&nbsp;&nbsp;元悦还北为魏主。庚申，以魏尚书左仆射范遵为安北将军、司州牧，随元悦北讨。<br /><br />&nbsp;&nbsp;&nbsp;&nbsp;林邑国遣使献方物。壬申，扶南国遣使献方物。秋八月庚戌，舆驾幸德阳堂，设<br /><br />&nbsp;&nbsp;&nbsp;&nbsp;丝竹会，祖送魏主元悦。山贼聚结，寇会稽郡所部县。九月壬午，假超武将军湛<br /><br />&nbsp;&nbsp;&nbsp;&nbsp;海珍节以讨之。<br /><br />&nbsp;&nbsp;&nbsp;&nbsp;三年春正月辛巳，舆驾亲祠南郊，大赦天下，孝悌力田赐爵一级。丙申，以<br /><br />&nbsp;&nbsp;&nbsp;&nbsp;魏尚书仆射郑先护为征北大将军。二月辛丑，舆驾亲祠明堂。甲寅，老人星见。<br /><br />&nbsp;&nbsp;&nbsp;&nbsp;乙卯，特进萧琛卒。乙丑，以广州刺史元景隆为安右将军。夏四月乙巳，皇太子<br /><br />&nbsp;&nbsp;&nbsp;&nbsp;统薨。六月丁未，以前太子詹事萧渊猷为中护军。尚书仆射徐勉加特进、右光禄<br /><br />&nbsp;&nbsp;&nbsp;&nbsp;大夫。丹丹国遣使献方物。癸丑，立昭明太子子南徐州刺史华容公欢为豫章郡王，<br /><br />&nbsp;&nbsp;&nbsp;&nbsp;枝江公誉为河东郡王，曲阿公察为岳阳郡王。秋七月乙亥，立晋安王纲为皇太子。<br /><br />&nbsp;&nbsp;&nbsp;&nbsp;大赦天下，赐为父后者及出处忠孝文武清勤，并赐爵一级。乙酉，以侍中、五兵<br /><br />&nbsp;&nbsp;&nbsp;&nbsp;尚书谢举为吏部尚书。庚寅，诏曰：“推恩六亲，义彰九族，班以侯爵，亦曰惟<br /><br />&nbsp;&nbsp;&nbsp;&nbsp;允。凡是宗戚有服属者，并可赐沐食乡亭侯，各随远近以为差次。其有昵亲，自<br /><br />&nbsp;&nbsp;&nbsp;&nbsp;依旧章。”壬辰，以吏部尚书何敬容为尚书右仆射。癸巳，老人星见。九月庚午，<br /><br />&nbsp;&nbsp;&nbsp;&nbsp;以太子詹事萧渊藻为征北将军、南兖州刺史。戊寅，狼牙国奉表献方物。冬十<br /><br />&nbsp;&nbsp;&nbsp;&nbsp;月己酉，行幸同泰寺，高祖升法座，为四部众说《大般若涅盘经》义，迄于乙卯。<br /><br />&nbsp;&nbsp;&nbsp;&nbsp;前乐山县侯萧正则有罪流徙，至是招诱亡命，欲寇广州，在所讨平之。十一月乙<br /><br />&nbsp;&nbsp;&nbsp;&nbsp;未，行幸同泰寺，高祖升法座，为四部从说《摩诃般若波罗蜜经》义，讫于十二<br /><br />&nbsp;&nbsp;&nbsp;&nbsp;月辛丑。是岁，吴兴郡生野谷，堪食。<br /><br />&nbsp;&nbsp;&nbsp;&nbsp;四年春正月丙寅朔，以镇卫大将军、开府仪同三司南平王伟进位大司马，司<br /><br />&nbsp;&nbsp;&nbsp;&nbsp;空元法僧进太尉，尚书令、中权大将军、开府仪同三司袁昂进位司空。立临川靖<br /><br />&nbsp;&nbsp;&nbsp;&nbsp;惠王宏子正德为临贺郡王。戊辰，以丹阳尹邵陵王纶为扬州刺史。太子右卫率薛<br /><br />&nbsp;&nbsp;&nbsp;&nbsp;法护为平北将军、司州牧，卫送元悦入洛。庚午，立嫡皇孙大器为宣城郡王。癸<br /><br />&nbsp;&nbsp;&nbsp;&nbsp;未，魏南兖州刺史刘世明以城降，改魏南兖州为谯州，以世明为刺史。二月壬寅，<br /><br />&nbsp;&nbsp;&nbsp;&nbsp;老人星见。新除太尉元法僧还北，为东魏主。以安右将军元景隆为征北将军、徐<br /><br />&nbsp;&nbsp;&nbsp;&nbsp;州刺史，云麾将军羊侃为安北将军、兖州刺史，散骑常侍元树为镇北将军。庚戌，<br /><br />&nbsp;&nbsp;&nbsp;&nbsp;新除扬州刺史邵陵王纶有罪，免为庶人。壬子，以江州刺史武陵王纪为扬州刺史，<br /><br />&nbsp;&nbsp;&nbsp;&nbsp;领军将军萧昂为江州刺史。丙辰，邵陵县获白鹿一。三月庚午，侍中、领国子博<br /><br />&nbsp;&nbsp;&nbsp;&nbsp;士萧子显上表置制旨《孝经》助教一人，生十人，专通高祖所释《孝经义》。夏<br /><br />&nbsp;&nbsp;&nbsp;&nbsp;四月壬申，盘盘国遣使献方物。秋七月甲辰，星陨如雨。八月丙子，特进陆杲卒。<br /><br />&nbsp;&nbsp;&nbsp;&nbsp;九月乙巳，以太子詹事南平王世子恪为领军将军，平北将军、雍州刺史庐陵王续<br /><br />&nbsp;&nbsp;&nbsp;&nbsp;为安北将军，西中郎将、荆州刺史湘东王绎为平西将军，司空袁昂领尚书令。十<br /><br />&nbsp;&nbsp;&nbsp;&nbsp;一月己酉，高丽国遣使献方物。十二月庚辰，以太尉元法僧为骠骑大将军、开府<br /><br />&nbsp;&nbsp;&nbsp;&nbsp;同三司之仪、郢州刺史。<br /><br />&nbsp;&nbsp;&nbsp;&nbsp;五年春正月辛卯，舆驾亲祠南郊，大赦天下，孝悌力田赐爵一级。先是一日<br /><br />&nbsp;&nbsp;&nbsp;&nbsp;丙夜，南郊令解涤之等到郊所履行，忽闻空中有异香三随风至，及将行事，奏乐<br /><br />&nbsp;&nbsp;&nbsp;&nbsp;迎神毕，有神光满坛上，朱紫黄白杂色，食顷方灭。兼太宰武陵王纪等以闻。戊<br /><br />&nbsp;&nbsp;&nbsp;&nbsp;申，京师地震。己酉。长星见。辛亥，舆驾亲祠明堂。癸丑，以宣城王大器为中<br /><br />&nbsp;&nbsp;&nbsp;&nbsp;军将军。河南国遣使献方物。二月癸未，行幸同泰寺，设四部大会，高祖升法座，<br /><br />&nbsp;&nbsp;&nbsp;&nbsp;发《金字摩诃波若经》题，讫于己丑。老人星见。三月丙辰，大司马南平王伟薨。<br /><br />&nbsp;&nbsp;&nbsp;&nbsp;夏四月癸酉，以御史中丞臧盾兼领军。五月戊子，京邑大水，御道通船。六月己<br /><br />&nbsp;&nbsp;&nbsp;&nbsp;卯，魏建义城主兰宝杀魏东徐州刺史，以下邳城降。秋七月辛卯，改下邳为武州。<br /><br />&nbsp;&nbsp;&nbsp;&nbsp;八月庚申，以前徐州刺史元景隆为安右将军。老人星见。甲子，波斯国遣使献方<br /><br />&nbsp;&nbsp;&nbsp;&nbsp;物。甲申，中护军萧渊猷卒。九月己亥，以轻车将军、临贺王正德为中护军。甲<br /><br />&nbsp;&nbsp;&nbsp;&nbsp;寅，以尚书令、司空袁昂为特进、左光禄大夫，司空如故。盘盘国遣使献方物。<br /><br />&nbsp;&nbsp;&nbsp;&nbsp;冬十月庚申，以尚书右仆射何敬容为尚书左仆射，吏部尚书谢举为尚书右仆射，<br /><br />&nbsp;&nbsp;&nbsp;&nbsp;侍中、国子祭酒萧子显为吏部尚书。<br /><br />&nbsp;&nbsp;&nbsp;&nbsp;六年春二月癸亥，舆驾亲耕籍田，大赦天下，孝悌力田赐爵一级。三月己亥，<br /><br />&nbsp;&nbsp;&nbsp;&nbsp;以行河南王可沓振为西秦、河二州刺史、河南王。甲辰，百济国遣使献方物。夏<br /><br />&nbsp;&nbsp;&nbsp;&nbsp;四月丁卯，荧惑在南斗。秋七月甲辰，林邑国遣使献方物。八月己未，以南梁州<br /><br />&nbsp;&nbsp;&nbsp;&nbsp;刺史武兴王杨绍先为秦、南秦二州刺史。冬十月丁卯，以信武将军元庆和为镇北<br /><br />&nbsp;&nbsp;&nbsp;&nbsp;将军，率众北伐。闰十二月丙午，西南有雷声二。<br /><br />&nbsp;&nbsp;&nbsp;&nbsp;大同元年春正月戊申朔，改元，大赦天下。二月己卯，老人星见。辛巳，舆<br /><br />&nbsp;&nbsp;&nbsp;&nbsp;驾亲祠明堂。丁亥，舆驾躬耕籍田。辛丑，高丽国、丹丹国各遣使献方物。三月<br /><br />&nbsp;&nbsp;&nbsp;&nbsp;辛未，滑国王安乐萨丹王遣使献方物。夏四月庚子，波斯国献方物。甲辰，以魏<br /><br />&nbsp;&nbsp;&nbsp;&nbsp;镇东将军刘济为徐州刺史。壬戌，以安北将军庐陵王续为安南将军、江州刺史。<br /><br />&nbsp;&nbsp;&nbsp;&nbsp;秋七月乙卯，老人星见。辛卯，扶南国遣使献方物。冬十月辛卯，以前南兖州刺<br /><br />&nbsp;&nbsp;&nbsp;&nbsp;史萧渊藻为护军将军。十一月丁未，中卫将军、特进、右光禄大夫徐勉卒。壬戌，<br /><br />&nbsp;&nbsp;&nbsp;&nbsp;北梁州刺史兰钦攻汉中，克之，魏梁州刺史元罗降。癸亥，赐梁州归附者复除有<br /><br />&nbsp;&nbsp;&nbsp;&nbsp;差。甲子，雄勇将军、北益州刺史阴平王杨法深进号平北将军。月行左角星。十<br /><br />&nbsp;&nbsp;&nbsp;&nbsp;二月乙酉，以魏北徐州刺史羊徽逸为平北将军。戊戌，以平西将军、秦、南秦二<br /><br />&nbsp;&nbsp;&nbsp;&nbsp;州刺史武兴王杨绍先进号车骑将军、平北将军、北益州刺史阴平王杨法深进号骠<br /><br />&nbsp;&nbsp;&nbsp;&nbsp;骑将军。辛丑，平西将军、荆州刺史湘东王绎进号安西将军。<br /><br />&nbsp;&nbsp;&nbsp;&nbsp;二年春正月甲辰，以兼领军臧盾为中领军。二月乙亥，舆驾躬耕籍田。丙戌，<br /><br />&nbsp;&nbsp;&nbsp;&nbsp;老人星见。三月庚申，诏曰：“政在养民，德存被物，上令如风，民应如草。朕<br /><br />&nbsp;&nbsp;&nbsp;&nbsp;以寡德，运属时来，拨乱反正，倏焉三纪。不能使重门不闭，守在海外，疆埸多<br /><br />&nbsp;&nbsp;&nbsp;&nbsp;阻，车书未一。民疲转输，士劳边防。彻田为粮，未得顿止。治道不明，政用多<br /><br />&nbsp;&nbsp;&nbsp;&nbsp;僻，百辟无沃心之言，四聪阙飞耳之听，州辍刺举，郡忘共治。致使失理负谤，<br /><br />&nbsp;&nbsp;&nbsp;&nbsp;无由闻达。侮文弄法，因事生奸，肺石空陈，悬钟徒设。《书》不云乎：‘股肱<br /><br />&nbsp;&nbsp;&nbsp;&nbsp;惟人，良臣惟圣。’实赖贤佐，匡其不及。凡厥在朝，各献谠言，政治不便于民<br /><br />&nbsp;&nbsp;&nbsp;&nbsp;者，可悉陈之。若在四远，刺史二千石长吏，并以奏闻。细民有言事者，咸为申<br /><br />&nbsp;&nbsp;&nbsp;&nbsp;达。朕将亲览，以纾其过。文武在位，举尔所知，公侯将相，随才擢用，拾遗补<br /><br />&nbsp;&nbsp;&nbsp;&nbsp;阙，勿有所隐。”夏四月乙未，以骠骑大将军、开府同三司之仪元法僧为太尉，<br /><br />&nbsp;&nbsp;&nbsp;&nbsp;领军师将军。先是，尚书右丞江子四上封事，极言政治得失。五月癸卯，诏曰：<br /><br />&nbsp;&nbsp;&nbsp;&nbsp;“古人有言，屋漏在上，知之在下。朕所钟过，不能自觉。江子四等封事如上，<br /><br />&nbsp;&nbsp;&nbsp;&nbsp;尚书可时加检括，于民有蠹患者，便即勒停，宜速详启，勿致淹缓。”乙巳，以<br /><br />&nbsp;&nbsp;&nbsp;&nbsp;魏前梁州刺史元罗为征北大将军、青、冀二州刺史。六月丁亥，诏曰：“南郊、<br /><br />&nbsp;&nbsp;&nbsp;&nbsp;明堂、陵庙等令，与朝请同班，于事为轻，可改视散骑侍郎。”冬十月乙亥，诏<br /><br />&nbsp;&nbsp;&nbsp;&nbsp;大举北伐。十一月己亥，诏北伐众班师。辛亥，京师地震。十二月壬申，魏请通<br /><br />&nbsp;&nbsp;&nbsp;&nbsp;和，诏许之。丁酉，以吴兴太守、驸马都尉、利亭侯张缵为吏部尚书。<br /><br />&nbsp;&nbsp;&nbsp;&nbsp;三年春正月辛丑，舆驾亲祠南郊，大赦天下；孝悌力田赐爵一级。是夜，朱<br /><br />&nbsp;&nbsp;&nbsp;&nbsp;雀门灾。壬寅，天无云，雨灰，黄色。癸卯，以中书令邵陵王纶为江州刺史。二<br /><br />&nbsp;&nbsp;&nbsp;&nbsp;月乙酉，老人星见。丁亥，舆驾亲耕籍田。己丑，以尚书左仆射何敬容为中权将<br /><br />&nbsp;&nbsp;&nbsp;&nbsp;军，护军将军萧渊藻为安右将军、尚书左仆射。以尚书右仆射谢举为右光禄大夫。<br /><br />&nbsp;&nbsp;&nbsp;&nbsp;庚寅，以安南将军庐陵王续为中卫将军、护军将军。三月戊戌，立昭明太子子<br /><br />&nbsp;&nbsp;&nbsp;&nbsp;为武昌郡王，为义阳郡王。夏四月丁卯，以南琅邪、彭城二郡太守河东王誉为<br /><br />&nbsp;&nbsp;&nbsp;&nbsp;南徐州刺史。五月丙申，以前扬州刺史武陵王纪复为扬州刺史。六月，青州朐山<br /><br />&nbsp;&nbsp;&nbsp;&nbsp;境陨霜。秋七月癸卯，魏遣使来聘。己酉，义阳王薨。是月，青州雪，害苗稼。<br /><br />&nbsp;&nbsp;&nbsp;&nbsp;八月甲申，老人星见。辛卯，舆驾幸阿育王寺，赦天下。九月，南兖州大饥。是<br /><br />&nbsp;&nbsp;&nbsp;&nbsp;月，北徐州境内旅生稻稗二千许顷。闰月甲子，安西将军、荆州刺史湘东王绎进<br /><br />&nbsp;&nbsp;&nbsp;&nbsp;号镇西将军，扬州刺史武陵王纪为安西将军、益州刺史。冬十月丙辰，京师地震。<br /><br />&nbsp;&nbsp;&nbsp;&nbsp;是岁，饥。<br /><br />&nbsp;&nbsp;&nbsp;&nbsp;四年春正月庚辰，以中军将军宣城王大器为中军大将军、扬州刺史。二月己<br /><br />&nbsp;&nbsp;&nbsp;&nbsp;亥，舆驾亲耕籍田。三月戊寅，河南国遣使献方物。癸未，芮芮国遣使献方物。<br /><br />&nbsp;&nbsp;&nbsp;&nbsp;五月甲戌，魏遣使来聘。秋七月己未，以南琅邪、彭城二郡太守岳阳王察为东扬<br /><br />&nbsp;&nbsp;&nbsp;&nbsp;州刺史。癸亥，诏以东冶徒李胤之降如来真形舍利，大赦天下。八月甲辰，诏<br /><br />&nbsp;&nbsp;&nbsp;&nbsp;“南兖、北徐、西徐、东徐、青、冀、南北青、武、仁、潼、睢等十二州，既经<br /><br />&nbsp;&nbsp;&nbsp;&nbsp;饥馑，曲赦逋租宿责，勿收今年三调。”冬十二月丁亥，兼国子助教皇侃表上所<br /><br />&nbsp;&nbsp;&nbsp;&nbsp;撰《礼记义疏》五十卷。<br /><br />&nbsp;&nbsp;&nbsp;&nbsp;五年春正月乙卯，以护军将军庐陵王续为骠骑将军、开府仪同三司，安右将<br /><br />&nbsp;&nbsp;&nbsp;&nbsp;军、尚书左仆射萧渊藻为中卫将军、开府仪同三司。中权将军、丹阳尹何敬容以<br /><br />&nbsp;&nbsp;&nbsp;&nbsp;本号为尚书令，吏部尚书张缵为尚书仆射，都官尚书刘孺为吏部尚书。丁巳，御<br /><br />&nbsp;&nbsp;&nbsp;&nbsp;史中丞、参礼仪事贺琛奏：“今南北二郊及籍田往还并宜御辇，不复乘辂。二郊<br /><br />&nbsp;&nbsp;&nbsp;&nbsp;请用素辇，籍田往还乘常辇，皆以侍中陪乘，停大将军及太仆。”诏付尚书博议<br /><br />&nbsp;&nbsp;&nbsp;&nbsp;施行。改素辇名大同辇。昭祀宗庙乘玉辇。辛未，舆驾亲祠南郊，诏孝悌力田及<br /><br />&nbsp;&nbsp;&nbsp;&nbsp;州闾乡党称为善人者，各赐爵一级，并勒属所以时腾上。三月己未，诏曰：“朕<br /><br />&nbsp;&nbsp;&nbsp;&nbsp;四听既阙，五识多蔽，画可外牒，或致纰缪。凡是政事不便于民者，州郡县即时<br /><br />&nbsp;&nbsp;&nbsp;&nbsp;皆言，勿得欺隐。如使怨讼，当境任失。而今而后，以为永准。”秋七月己卯，<br /><br />&nbsp;&nbsp;&nbsp;&nbsp;以骠骑将军、开府仪同三司庐陵王续为荆州刺史，湘东王绎为护军将军、安右将<br /><br />&nbsp;&nbsp;&nbsp;&nbsp;军。八月乙酉，扶南国遣使献生犀及方物。九月庚申，以都官尚书到溉为吏部尚<br /><br />&nbsp;&nbsp;&nbsp;&nbsp;书。冬十一月乙亥，魏遣使来聘。十二月癸未，以吴郡太守谢举为中书监，新除<br /><br />&nbsp;&nbsp;&nbsp;&nbsp;中书令鄱阳王范为中领军。<br /><br />&nbsp;&nbsp;&nbsp;&nbsp;六年春正月庚戌朔，曲赦司、豫、徐、兖四州。二月己亥，舆驾亲耕籍田。<br /><br />&nbsp;&nbsp;&nbsp;&nbsp;丙午，以江州刺史邵陵王纶为平西将军、郢州刺史，云麾将军豫章王欢为江州刺<br /><br />&nbsp;&nbsp;&nbsp;&nbsp;史。秦郡献白鹿一。夏四月癸未，诏曰：“命世兴王，嗣贤传业，声称不朽，人<br /><br />&nbsp;&nbsp;&nbsp;&nbsp;代徂迁，二宾以位，三恪义在，时事浸远，宿草榛芜，望古兴怀，言念怆然。晋、<br /><br />&nbsp;&nbsp;&nbsp;&nbsp;宋、齐三代诸陵，有职司者勤加守护，勿令细民妄相侵毁。作兵有少，补使充足。<br /><br />&nbsp;&nbsp;&nbsp;&nbsp;前无守视，并可量给。”五月戊寅，以前青、冀二州刺史元罗为右光禄大夫。己<br /><br />&nbsp;&nbsp;&nbsp;&nbsp;卯，河南王遣使献马及方物。六月丁未，平阳县献白鹿一。秋七月丁亥，魏遣使<br /><br />&nbsp;&nbsp;&nbsp;&nbsp;来聘。八月戊午，赦天下。辛未，诏曰：“经国有体，必询诸朝，所以尚书置令、<br /><br />&nbsp;&nbsp;&nbsp;&nbsp;仆、丞、郎，旦旦上朝，以议时事，前共筹怀，然后奏闻。顷者不尔，每有疑事，<br /><br />&nbsp;&nbsp;&nbsp;&nbsp;倚立求决。古人有云，主非尧舜，何得发言便是。是故放勋之圣，犹咨四岳，重<br /><br />&nbsp;&nbsp;&nbsp;&nbsp;华之睿，亦待多士。岂朕寡德，所能独断。自今尚书中有疑事，前于朝堂参议，<br /><br />&nbsp;&nbsp;&nbsp;&nbsp;然后启闻，不得习常。其军机要切，前须谘审，自依旧典。”盘盘国遣使献方物。<br /><br />&nbsp;&nbsp;&nbsp;&nbsp;九月，移安州置定远郡，受北徐州都督，定远郡改属安州。始平太守崔硕表献嘉<br /><br />&nbsp;&nbsp;&nbsp;&nbsp;禾一茎十二穗。戊戌，特进、左光禄大夫、司空袁昂薨。冬十一月己卯，曲赦京<br /><br />&nbsp;&nbsp;&nbsp;&nbsp;邑。十二月壬子，江州刺史豫章王欢薨。以护军将军湘东王绎为镇南将军、江州<br /><br />&nbsp;&nbsp;&nbsp;&nbsp;刺史。置桂州于湘州始安郡，受湘州督；省南桂林等二十四郡，悉改属桂州。<br /><br />&nbsp;&nbsp;&nbsp;&nbsp;七年春正月辛巳，舆驾亲祠南郊，赦天下，其有流移及失桑梓者，各还田宅，<br /><br />&nbsp;&nbsp;&nbsp;&nbsp;蠲课五年。辛丑，舆驾亲祠明堂。二月乙巳，以行宕昌王梁弥泰为平西将军、河<br /><br />&nbsp;&nbsp;&nbsp;&nbsp;凉二州刺史、宕昌王。辛亥，舆驾躬耕籍田。乙卯，京师地震。丁巳，以中领军、<br /><br />&nbsp;&nbsp;&nbsp;&nbsp;鄱阳王范为镇北将军、雍州刺史。三月乙亥，宕昌王遣使献马及方物。高丽、百<br /><br />&nbsp;&nbsp;&nbsp;&nbsp;济、滑国各遣使献方物。夏四月戊申，魏遣使来聘。五月癸己，以侍中南康王会<br /><br />&nbsp;&nbsp;&nbsp;&nbsp;理兼领军。秋九月戊寅，芮芮国遣使献方物。冬十月丙午，以侍中刘孺为吏部尚<br /><br />&nbsp;&nbsp;&nbsp;&nbsp;书。十一月丙子，诏停在所役使女丁。丁丑，诏曰：“民之多幸，国之不幸，恩<br /><br />&nbsp;&nbsp;&nbsp;&nbsp;泽屡加，弥长奸盗，朕亦知此之为病矣。如不优赦，非仁人之心。凡厥愆耗逋负，<br /><br />&nbsp;&nbsp;&nbsp;&nbsp;起今七年十一月九日昧爽以前，在民间无问多少，言上尚书，督所未入者，皆赦<br /><br />&nbsp;&nbsp;&nbsp;&nbsp;除之。”又诏曰：“用天之道，分地之利，盖先圣之格训也。凡是田桑废宅没入<br /><br />&nbsp;&nbsp;&nbsp;&nbsp;者，公创之外，悉以分给贫民，皆使量其所能以受田分。如闻顷者，豪家富室，<br /><br />&nbsp;&nbsp;&nbsp;&nbsp;多占取公田，贵价僦税，以与贫民，伤时害政，为蠹已甚。自今公田悉不得假与<br /><br />&nbsp;&nbsp;&nbsp;&nbsp;豪家；已假者特听不追。其若富室给贫民种粮共营作者，不在禁例。”己丑，以<br /><br />&nbsp;&nbsp;&nbsp;&nbsp;金紫光禄大夫臧盾为领军将军。十二月壬寅，诏曰：“古人云，一物失所，如纳<br /><br />&nbsp;&nbsp;&nbsp;&nbsp;诸隍，未是切言也。朕寒心消志，为日久矣，每当食投箸，方眠彻枕，独坐怀忧，<br /><br />&nbsp;&nbsp;&nbsp;&nbsp;愤慨申旦，非为一人，万姓故耳。州牧多非良才，守宰虎而傅翼，杨阜是故忧愤，<br /><br />&nbsp;&nbsp;&nbsp;&nbsp;贾谊所以流涕。至于民间诛求万端，或供厨帐，或供厩库，或遣使命，或待宾客，<br /><br />&nbsp;&nbsp;&nbsp;&nbsp;皆无自费，取给于民。又复多遣游军，称为遏防，奸盗不止，暴掠繁多，或求供<br /><br />&nbsp;&nbsp;&nbsp;&nbsp;设，或责脚步。又行劫纵，更相枉逼，良人命尽，富室财殚。此为怨酷，非止一<br /><br />&nbsp;&nbsp;&nbsp;&nbsp;事。亦频禁断，犹自未已，外司明加听采，随事举奏。又复公私传、屯、邸、冶，<br /><br />&nbsp;&nbsp;&nbsp;&nbsp;爰至僧尼，当其地界，止应依限守视；乃至广加封固，越界分断，水陆采捕，及<br /><br />&nbsp;&nbsp;&nbsp;&nbsp;以樵苏，遂致细民措手无所。凡自今有越界禁断者，禁断之身，皆以军法从事。<br /><br />&nbsp;&nbsp;&nbsp;&nbsp;若是公家创内，止不得辄自立屯，与公竞作，以收私利。至百姓樵采以供烟爨者，<br /><br />&nbsp;&nbsp;&nbsp;&nbsp;悉不得禁。及以采捕，亦勿诃问。若不遵承，皆以死罪结正。”魏遣使来聘。丙<br /><br />&nbsp;&nbsp;&nbsp;&nbsp;辰，于宫城西立士林馆，延集学者。是岁，交州土民李贲攻刺史萧谘，谘输赂，<br /><br />&nbsp;&nbsp;&nbsp;&nbsp;得还越州。<br /><br />&nbsp;&nbsp;&nbsp;&nbsp;八年春正月，安成郡民刘敬躬挟左道以反，内史萧说委郡东奔，敬躬据郡，<br /><br />&nbsp;&nbsp;&nbsp;&nbsp;进攻庐陵，取豫章，妖党遂至数万，前逼新淦、柴桑。二月戊戌，江州刺史湘东<br /><br />&nbsp;&nbsp;&nbsp;&nbsp;王绎遣中兵曹子郢讨之。三月戊辰，大破之，擒敬躬送京师，斩于建康市。是月，<br /><br />&nbsp;&nbsp;&nbsp;&nbsp;于江州新蔡、高塘立颂平屯，垦作蛮田。遣越州刺史陈侯、罗州刺史宁巨、安州<br /><br />&nbsp;&nbsp;&nbsp;&nbsp;刺史李智、爱州刺史阮汉，同征李贲于交州。<br /><br />&nbsp;&nbsp;&nbsp;&nbsp;九年春闰月丙申，地震，生毛。二月甲戌，使江州民三十家出奴婢一户，配<br /><br />&nbsp;&nbsp;&nbsp;&nbsp;送司州。三月，以太子詹事谢举为尚书仆射。夏四月，林邑王破德州，攻李贲，<br /><br />&nbsp;&nbsp;&nbsp;&nbsp;贲将范修又破林邑王于九德，林邑王败走。冬十一月辛丑，安西将军、益州刺史<br /><br />&nbsp;&nbsp;&nbsp;&nbsp;武陵王纪进号征西将军、开府仪同三司。十二月壬戌，领军将军臧盾卒；以轻车<br /><br />&nbsp;&nbsp;&nbsp;&nbsp;将军河东王誉为领军将军。<br /><br />&nbsp;&nbsp;&nbsp;&nbsp;十年春正月，李贲于交址窃位号，署置百官。三月甲午，舆驾幸兰陵，谒建<br /><br />&nbsp;&nbsp;&nbsp;&nbsp;宁陵。辛丑，至修陵。壬寅，诏曰：“朕自违桑梓，五十余载，乃眷东顾，靡日<br /><br />&nbsp;&nbsp;&nbsp;&nbsp;不思。今四方款关，海外有截，狱讼稍简，国务小闲，始获展敬园陵，但增感恸。<br /><br />&nbsp;&nbsp;&nbsp;&nbsp;故乡老少，接踵远至，情貌孜孜，若归于父，宜有以慰其此心。并可锡位一阶，<br /><br />&nbsp;&nbsp;&nbsp;&nbsp;并加颁赉。所经县邑，无出今年租赋。监所责民，蠲复二年。并普赉内外从官军<br /><br />&nbsp;&nbsp;&nbsp;&nbsp;主左右钱米各有差。”因作《还旧乡》诗。癸卯，诏园陵职司，恭事勤劳，并锡<br /><br />&nbsp;&nbsp;&nbsp;&nbsp;位一阶，并加颁赉。丁未，仁威将军、南徐州刺史临川王正义进号安东将军。己<br /><br />&nbsp;&nbsp;&nbsp;&nbsp;酉，幸京口城北固楼，改名北顾。庚戌，幸回宾亭，宴帝乡故老，及所经近县奉<br /><br />&nbsp;&nbsp;&nbsp;&nbsp;迎候者少长数千人，各赉钱二千。夏四月乙卯，舆驾至自兰陵。诏鳏寡孤独尤贫<br /><br />&nbsp;&nbsp;&nbsp;&nbsp;者赡恤各有差。五月丁酉，尚书令何敬容免。秋九月己丑，诏曰：“今兹远近，<br /><br />&nbsp;&nbsp;&nbsp;&nbsp;雨泽调适，其获已及，冀必万箱，宜使百姓因斯安乐。凡天下罪无轻重，已发觉<br /><br />&nbsp;&nbsp;&nbsp;&nbsp;未发觉，讨捕未擒者，皆赦宥之。侵割耗散官物，无问多少，亦悉原除。田者荒<br /><br />&nbsp;&nbsp;&nbsp;&nbsp;废、水旱不作、无当时文列，应追税者，并作田不登公格者，并停。各备台州以<br /><br />&nbsp;&nbsp;&nbsp;&nbsp;文最逋殿，罪悉从原。其有因饥逐食，离乡去土，悉听复业，蠲课五年。”冬十<br /><br />&nbsp;&nbsp;&nbsp;&nbsp;二月，大雪，平地三尺。<br /><br />&nbsp;&nbsp;&nbsp;&nbsp;十一年春三月庚辰，诏曰：“皇王在昔，泽风未远，故端居玄扈，拱默岩廊。<br /><br />&nbsp;&nbsp;&nbsp;&nbsp;自大道既沦，浇波斯逝，动竞日滋，情伪弥作。朕负君临，百年将半。宵漏未<br /><br />&nbsp;&nbsp;&nbsp;&nbsp;分，躬劳政事；白日西浮，不遑飧饭。退居犹于布素，含咀匪过藜藿。宁以万乘<br /><br />&nbsp;&nbsp;&nbsp;&nbsp;为贵，四海为富；唯欲亿兆康宁，下民安V。虽复三思行事，而百虑多失。凡远<br /><br />&nbsp;&nbsp;&nbsp;&nbsp;近分置、内外条流、四方所立屯、传、邸、冶，市埭、桁渡，津税、田园，新旧<br /><br />&nbsp;&nbsp;&nbsp;&nbsp;守宰，游军戍逻，有不便于民者，尚书州郡各速条上，当随言除省，以舒民患。<br /><br />&nbsp;&nbsp;&nbsp;&nbsp;夏四月，魏遣使来聘。冬十月己未，诏曰：“尧、舜以来，便开赎刑，中年依古，<br /><br />&nbsp;&nbsp;&nbsp;&nbsp;许罪身入赀，吏下因此，不无奸猾，所以一日复敕禁断。川流难壅，人心惟危，<br /><br />&nbsp;&nbsp;&nbsp;&nbsp;既乖内典慈悲之义，又伤外教好生之德。《书》云：‘与杀不辜，宁失不经。’<br /><br />&nbsp;&nbsp;&nbsp;&nbsp;可复开罪身，皆听入赎。”<br /><br />&nbsp;&nbsp;&nbsp;&nbsp;中大同元年春正月丁未，曲阿县建陵隧口石骐动，有大蛇斗隧中，其一被<br /><br />&nbsp;&nbsp;&nbsp;&nbsp;伤奔走。癸丑，交州刺史杨髌笨私恢杭文城，李贲窜入獠洞，交州平。三月乙<br /><br />&nbsp;&nbsp;&nbsp;&nbsp;巳，大赦天下：凡主守割盗、放散官物，及以军粮器甲，凡是赦所不原者，起十<br /><br />&nbsp;&nbsp;&nbsp;&nbsp;一年正月以前，皆悉从恩，十一年正月已后，悉原加责；其或为事逃叛流移，因<br /><br />&nbsp;&nbsp;&nbsp;&nbsp;饥以后亡乡失土，可听复业，蠲课五年，停其徭役；其被拘之身，各还本郡，旧<br /><br />&nbsp;&nbsp;&nbsp;&nbsp;业若在，皆悉还之。庚戌，法驾出同泰寺大会，停寺省，讲《金字三慧经》。夏<br /><br />&nbsp;&nbsp;&nbsp;&nbsp;四月丙戌，于同泰寺解讲，设法会。大赦，改元。孝悌力田为父后者赐爵一级，<br /><br />&nbsp;&nbsp;&nbsp;&nbsp;赉宿卫文武各有差。是夜，同泰寺灾。六月辛巳，竟天有声，如风雨相击薄。秋<br /><br />&nbsp;&nbsp;&nbsp;&nbsp;七月辛酉，以武昌王晃东扬州刺史。甲子，诏曰：“禽兽知母而不知父，无赖<br /><br />&nbsp;&nbsp;&nbsp;&nbsp;子弟过于禽兽，至于父母并皆不知。多触王宪，致及老人。耆年禁执，大可伤愍。<br /><br />&nbsp;&nbsp;&nbsp;&nbsp;自今有犯罪者，父母祖父母勿坐。唯大逆不预今恩。”丙寅，诏曰：“朝四而暮<br /><br />&nbsp;&nbsp;&nbsp;&nbsp;三，众狙皆喜，名实未亏，而喜怒为用。顷闻外间多用九陌钱，陌减则物贵，陌<br /><br />&nbsp;&nbsp;&nbsp;&nbsp;足则物贱，非物有贵贱，是心有颠倒。至于远方，日更滋甚。岂直国有异政，乃<br /><br />&nbsp;&nbsp;&nbsp;&nbsp;至家有殊俗，徒乱王制，无益民财。自今可通用足陌钱。令书行后，百日为期，<br /><br />&nbsp;&nbsp;&nbsp;&nbsp;若犹有犯，男子谪运，女子质作，并同三年。”八月丁丑，东扬州刺史武昌王<br /><br />&nbsp;&nbsp;&nbsp;&nbsp;薨。以安东将军、南徐州刺史临川王正义即本号东扬州刺史，丹阳尹邵陵王纶为<br /><br />&nbsp;&nbsp;&nbsp;&nbsp;镇东将军、南徐州刺史。甲午，渴般B国遣使献方物。冬十月癸酉，汝阴王刘哲<br /><br />&nbsp;&nbsp;&nbsp;&nbsp;薨。乙亥，以前东扬州刺史岳阳王察为雍州刺史。<br /><br />&nbsp;&nbsp;&nbsp;&nbsp;太清元年正月壬寅，骠骑大将军、开府仪同三司、荆州刺史庐陵王续薨；以<br /><br />&nbsp;&nbsp;&nbsp;&nbsp;镇南将军、江州刺史湘东王绎为镇西将军、荆州刺史。辛酉，舆驾亲祠南郊，诏<br /><br />&nbsp;&nbsp;&nbsp;&nbsp;曰：“天行弥纶，覆焘之功博；乾道变化，资始之德成。朕沐浴斋宫，虔恭上帝，<br /><br />&nbsp;&nbsp;&nbsp;&nbsp;祗事┝牵高咸一，大礼克遂，感庆兼怀，思与亿兆，同其福惠。可大赦<br /><br />&nbsp;&nbsp;&nbsp;&nbsp;天下，尤穷者无出即年租调；清议禁锢，并皆宥释；所讨逋叛，巧籍隐年，暗丁<br /><br />&nbsp;&nbsp;&nbsp;&nbsp;匿口，开恩百日，各令自首，不问往罪；流移他乡，听复宅业，蠲课五年；孝悌<br /><br />&nbsp;&nbsp;&nbsp;&nbsp;力田，赐爵一级；居局治事，赏劳二年。可班下远近，博采英异，或德茂州闾，<br /><br />&nbsp;&nbsp;&nbsp;&nbsp;道行乡邑，或独行特立，不求闻达，咸使言上，以时招聘。”甲子，舆驾亲祠明<br /><br />&nbsp;&nbsp;&nbsp;&nbsp;堂。二月己卯，白虹贯日。庚辰，魏司徒侯景求以豫、广、颍、洛、阳、西扬、<br /><br />&nbsp;&nbsp;&nbsp;&nbsp;东荆、北荆、襄、东豫、南兖、西兖、齐等十三州内属。壬午，以景为大将军，<br /><br />&nbsp;&nbsp;&nbsp;&nbsp;封河南王，大行台，制承如邓禹故事。丁亥，舆驾躬耕籍田。三月庚子，高祖幸<br /><br />&nbsp;&nbsp;&nbsp;&nbsp;同泰寺，设无遮大会，舍身，公卿等以钱一亿万奉赎。甲辰，遣司州刺史羊鸦仁、<br /><br />&nbsp;&nbsp;&nbsp;&nbsp;兖州刺史桓和、仁州刺史湛海珍等应接北豫州。夏四月丁亥，舆驾还宫，大赦天<br /><br />&nbsp;&nbsp;&nbsp;&nbsp;下，改元，孝悌力田为父后者赐爵一级，在朝群臣宿卫文武并加颁赉。五月丁酉，<br /><br />&nbsp;&nbsp;&nbsp;&nbsp;舆驾幸德阳堂，宴群臣，设丝竹乐。六月戊辰，以前雍州刺史鄱阳王范为征北将<br /><br />&nbsp;&nbsp;&nbsp;&nbsp;军，总督汉北征讨诸军事。秋七月庚申，羊鸦仁入悬瓠城。甲子，诏曰：“二豫<br /><br />&nbsp;&nbsp;&nbsp;&nbsp;分置，其来久矣。今汝、颍克定，可依前代故事，以悬瓠为豫州，寿春为南豫，<br /><br />&nbsp;&nbsp;&nbsp;&nbsp;改合肥为合州，北广陵为淮州，项城为殷州，合州为南合州。”八月乙丑，王师<br /><br />&nbsp;&nbsp;&nbsp;&nbsp;北伐，以南豫州刺史萧渊明为大都督。诏曰：“今汝南新复，嵩、颍载清，瞻言<br /><br />&nbsp;&nbsp;&nbsp;&nbsp;遣黎，有劳鉴寐，宜覃宽惠，与之更始。应是缘边初附诸州部内百姓，先有负罪<br /><br />&nbsp;&nbsp;&nbsp;&nbsp;流亡，逃叛入北，一皆旷荡，不问往愆。并不得挟以私仇而相报复。若有犯者，<br /><br />&nbsp;&nbsp;&nbsp;&nbsp;严加裁问。”戊子，以大将军侯景录行台尚书事。九月癸卯，王游苑成。庚戌，<br /><br />&nbsp;&nbsp;&nbsp;&nbsp;舆驾幸苑。冬十一月，魏遣大将军慕容绍宗等至寒山。丙午，大战，渊明败绩，<br /><br />&nbsp;&nbsp;&nbsp;&nbsp;及北兖州刺史胡贵孙等并陷魏。绍宗进围潼州。十二月戊辰，遣太子舍人元贞还<br /><br />&nbsp;&nbsp;&nbsp;&nbsp;北为魏主。辛巳，以前征北将军鄱阳王范为安北将军、南豫州刺史。<br /><br />&nbsp;&nbsp;&nbsp;&nbsp;二年春正月戊戌，诏在位各举所知。己亥，魏陷涡阳。辛丑，以尚书仆射谢<br /><br />&nbsp;&nbsp;&nbsp;&nbsp;举为尚书令，守吏部尚书王克为尚书仆射。甲辰，豫州刺史羊鸦仁，殷州刺史羊<br /><br />&nbsp;&nbsp;&nbsp;&nbsp;思达，并弃城走，魏进据之。乙卯，以大将军侯景为南豫州牧，安北将军、南豫<br /><br />&nbsp;&nbsp;&nbsp;&nbsp;州刺史鄱阳王范为合州刺史。三月甲辰，抚东将军高丽王高延卒，以其息为宁东<br /><br />&nbsp;&nbsp;&nbsp;&nbsp;将军、高丽王、乐浪公。己未，以镇东将军、南徐州刺史邵陵王纶为平南将军、<br /><br />&nbsp;&nbsp;&nbsp;&nbsp;湘州刺史、同三司之仪，中卫将军、开府仪同三司萧渊藻为征东将军、南徐州刺<br /><br />&nbsp;&nbsp;&nbsp;&nbsp;史。是日，屈獠洞斩李贲，传首京师。夏四月丙子，诏在朝及州郡各举清人任治<br /><br />&nbsp;&nbsp;&nbsp;&nbsp;民者，皆以礼送京师。戊寅，以护军将军河东王誉为湘州刺史。五月辛丑，以新<br /><br />&nbsp;&nbsp;&nbsp;&nbsp;除中书令邵陵王纶为安前将军、开府仪同三司，前湘州刺史张缵为领军将军。辛<br /><br />&nbsp;&nbsp;&nbsp;&nbsp;亥，曲赦交、爱、德三州。癸丑，诏曰：“为国在于多士，宁下寄于得人。朕暗<br /><br />&nbsp;&nbsp;&nbsp;&nbsp;于行事，尤阙治道，孤立在上，如临深谷。凡尔在朝，咸思匡救，献替可否，用<br /><br />&nbsp;&nbsp;&nbsp;&nbsp;相启沃。班下方岳，傍求俊V，穷其屠钓，尽其岩穴，以时奏闻。”是月，两月<br /><br />&nbsp;&nbsp;&nbsp;&nbsp;夜见。秋八月乙未，以右卫将军朱异为中领军。戊戌，侯景举兵反，擅攻马头、<br /><br />&nbsp;&nbsp;&nbsp;&nbsp;木栅、荆山等戍。甲辰，以安前将军、开府仪同三司邵陵王纶都督众军讨景。曲<br /><br />&nbsp;&nbsp;&nbsp;&nbsp;赦南豫州。九月丙寅，加左光禄大夫元罗镇右将军。冬十月，侯景袭谯州，执刺<br /><br />&nbsp;&nbsp;&nbsp;&nbsp;史萧泰。丁未，景进攻历阳，太守庄铁降之。戊申，以新除光禄大夫临贺王正德<br /><br />&nbsp;&nbsp;&nbsp;&nbsp;为平北将军，都督京师诸军，屯丹阳郡。己酉，景自横江济于采石。辛亥，景师<br /><br />&nbsp;&nbsp;&nbsp;&nbsp;至京，临贺王正德率众附贼。十一月辛酉，贼攻陷东府城，害南浦侯萧推、中军<br /><br />&nbsp;&nbsp;&nbsp;&nbsp;司马杨暾。庚辰，邵陵王纶帅武州刺史萧弄璋、前谯州刺史赵伯超等，入援京师，<br /><br />&nbsp;&nbsp;&nbsp;&nbsp;顿钟山爱敬寺。乙酉，纶进军湖头，与贼战，败绩。丙戌，安北将军鄱阳王范遣<br /><br />&nbsp;&nbsp;&nbsp;&nbsp;世子嗣、雄信将军裴之高等帅众入援，次于张公洲。十二月戊申，天西北中裂，<br /><br />&nbsp;&nbsp;&nbsp;&nbsp;有光如火。尚书令谢举卒。丙辰，司州刺史柳仲礼、前衡州刺史韦粲、高州刺史<br /><br />&nbsp;&nbsp;&nbsp;&nbsp;李迁仕、前司州刺史羊鸦仁等并帅军入援，推仲礼为大都督。<br /><br />&nbsp;&nbsp;&nbsp;&nbsp;三年春正月丁巳朔，柳仲礼帅众分据南岸。是日，贼济军于青塘，袭破韦粲<br /><br />&nbsp;&nbsp;&nbsp;&nbsp;营，粲拒战死。庚申，p陵王纶、东扬州刺史临成公大连等帅兵集南岸。乙丑，<br /><br />&nbsp;&nbsp;&nbsp;&nbsp;中领军朱异卒。丙寅，以司农卿傅岐为中领军。戊辰，高州刺史李迁仕、天门太<br /><br />&nbsp;&nbsp;&nbsp;&nbsp;守樊文皎进军青溪东，为贼所破，文皎死之。壬午，荧惑守心。乙酉，太白昼见。<br /><br />&nbsp;&nbsp;&nbsp;&nbsp;二月丁未南兖州刺史南康王会理、前青、冀二州刺史湘潭侯萧退帅江州之众，顿<br /><br />&nbsp;&nbsp;&nbsp;&nbsp;于兰亭苑。庚戌，安北将军、合州刺史鄱阳王范以本号开府仪同三司。三月戊午，<br /><br />&nbsp;&nbsp;&nbsp;&nbsp;前司州刺史羊鸦仁等进军东府北，与贼战，大败。己未，皇太子妃王氏薨。丁卯，<br /><br />&nbsp;&nbsp;&nbsp;&nbsp;贼攻陷宫城，纵兵大掠。己巳，贼矫诏遣石城公大款解外援军。庚午，侯景自为<br /><br />&nbsp;&nbsp;&nbsp;&nbsp;都督中外诸军事、大丞相、录尚书。辛未，援军各退散。丙子，荧惑守心。壬午，<br /><br />&nbsp;&nbsp;&nbsp;&nbsp;新除中领军傅岐卒。夏四月己丑，京师地震。丙申，地又震。己酉，高祖以所求<br /><br />&nbsp;&nbsp;&nbsp;&nbsp;不供，忧愤寝疾。是月，青、冀二州刺史明少遐、东徐州刺史湛海珍、北青州刺<br /><br />&nbsp;&nbsp;&nbsp;&nbsp;史王奉伯各举州附于魏。五月丙辰，高祖崩于净居殿，时年八十六。辛巳，迁大<br /><br />&nbsp;&nbsp;&nbsp;&nbsp;行皇帝梓宫于太极前殿。冬十一月，追尊为武皇帝，庙曰高祖。乙卯，葬于修陵。<br /><br />&nbsp;&nbsp;&nbsp;&nbsp;高祖生知淳孝。年六岁，献皇太后崩，水浆不入口三日，哭泣哀苦，有过成<br /><br />&nbsp;&nbsp;&nbsp;&nbsp;人，内外亲党，咸加敬异。及丁文皇帝忧，时为齐随王谘议，随府在荆镇，仿佛<br /><br />&nbsp;&nbsp;&nbsp;&nbsp;奉闻，便投劾星驰，不复寝食，倍道就路，愤风惊浪，不暂停止。高祖形容本壮，<br /><br />&nbsp;&nbsp;&nbsp;&nbsp;及还至京都，销毁骨立，亲表士友，不复识焉。望宅奉讳，气绝久之，每哭辄欧<br /><br />&nbsp;&nbsp;&nbsp;&nbsp;血数升。服内不复尝米，惟资大麦，日止二溢。拜扫山陵，涕泪所洒，松草变色。<br /><br />&nbsp;&nbsp;&nbsp;&nbsp;及居帝位，即于钟山造大爱敬寺，青溪边造智度寺，又于台内立至敬等殿。又立<br /><br />&nbsp;&nbsp;&nbsp;&nbsp;七庙堂，月中再过，设净馔。每至展拜，恒涕泗滂沲，哀动左右。加以文思钦明，<br /><br />&nbsp;&nbsp;&nbsp;&nbsp;能事毕究，少而笃学，洞达儒玄。虽万机多务，犹卷不辍手，燃烛侧光，常至戊<br /><br />&nbsp;&nbsp;&nbsp;&nbsp;夜。造《制旨孝经义》，《周易讲疏》，及六十四卦、二《系》、《文言》、《<br /><br />&nbsp;&nbsp;&nbsp;&nbsp;序卦》等义，《乐社义》，《毛诗答问》，《春秋答问》，《尚书大义》，《中<br /><br />&nbsp;&nbsp;&nbsp;&nbsp;庸讲疏》，《孔子正言》，《老子讲疏》，凡二百余卷，并正先儒之迷，开古圣<br /><br />&nbsp;&nbsp;&nbsp;&nbsp;之旨。王侯朝臣皆奉表质疑，高祖皆为解释。修饰国学，增广生员，立五馆，置<br /><br />&nbsp;&nbsp;&nbsp;&nbsp;《五经》博士。天监初，则何佟之、贺`、严植之、明山宾等覆述制旨，并撰吉<br /><br />&nbsp;&nbsp;&nbsp;&nbsp;凶军宾嘉五礼，凡一千余卷，高祖称制断疑。于是穆穆恂恂，家知礼节。大同中，<br /><br />&nbsp;&nbsp;&nbsp;&nbsp;于台西立士林馆，领军朱异、太府卿贺琛、舍人孔子袂等递相讲述。皇太子、宣<br /><br />&nbsp;&nbsp;&nbsp;&nbsp;城王亦于东宫宣猷堂及扬州廨开讲，于是四方郡国，趋学向风，云集于京师矣。<br /><br />&nbsp;&nbsp;&nbsp;&nbsp;兼笃信正法，尤长释典，制《涅盘》、《大品》、《净名》、《三慧》诸经义记，<br /><br />&nbsp;&nbsp;&nbsp;&nbsp;复数百卷。听览余闲，即于重云殿及同泰寺讲说，名僧硕学，四部听众，常万余<br /><br />&nbsp;&nbsp;&nbsp;&nbsp;人。又造《通史》，躬制赞序，凡六百卷。天情睿敏，下笔成章，千赋百诗，直<br /><br />&nbsp;&nbsp;&nbsp;&nbsp;疏便就，皆文质彬彬，超迈今古。诏铭赞诔，箴颂笺奏，爰初在田，洎登宝历，<br /><br />&nbsp;&nbsp;&nbsp;&nbsp;凡诸文集，又百二十卷。六艺备闲，棋登逸品，阴阳纬候，卜筮占决，并悉称善。<br /><br />&nbsp;&nbsp;&nbsp;&nbsp;又撰《金策》三十卷。草隶尺牍，骑射弓马，莫不奇妙。勤于政务，孜孜无怠。<br /><br />&nbsp;&nbsp;&nbsp;&nbsp;每至冬月，四更竟，即敕把烛看事，执笔触寒，手为皴裂。纠奸`伏，洞尽物情，<br /><br />&nbsp;&nbsp;&nbsp;&nbsp;常哀矜涕泣，然后可奏。日止一食，膳无鲜腴，惟豆羹粝食而已。庶事繁拥，日<br /><br />&nbsp;&nbsp;&nbsp;&nbsp;傥移中，便嗽口以过。身衣布衣，木绵皂帐，一冠三载，一被二年。常克俭于身，<br /><br />&nbsp;&nbsp;&nbsp;&nbsp;凡皆此类。五十外便断房室。后宫职司，贵妃以下，六宫三翟之外，皆衣<br /><br />&nbsp;&nbsp;&nbsp;&nbsp;不曳地，傍无锦绮。不饮酒，不听音声，非宗庙祭祀、大会飨宴及诸法事，未尝<br /><br />&nbsp;&nbsp;&nbsp;&nbsp;作乐。性方正，虽居小殿暗室，恒理衣冠，小坐押衤要，盛夏暑月，未尝褰袒。<br /><br />&nbsp;&nbsp;&nbsp;&nbsp;不正容止，不与人相见，虽觌内竖小臣，亦如遇大宾也。历观古昔帝王人君，恭<br /><br />&nbsp;&nbsp;&nbsp;&nbsp;俭庄敬，艺能博学，罕或有焉。<br /><br />&nbsp;&nbsp;&nbsp;&nbsp;史臣曰：齐季告终，君临昏虐，天弃神怒，众叛亲离。高祖英武睿哲，义起<br /><br />&nbsp;&nbsp;&nbsp;&nbsp;樊、邓，仗旗建号，濡足救焚，总苍兕之师，翼龙豹之阵，云骧雷骇，剪暴夷凶，<br /><br />&nbsp;&nbsp;&nbsp;&nbsp;万邦乐推，三灵改卜。于是御凤历，握龙图，辟四门，弘招贤之路，纳十乱，引<br /><br />&nbsp;&nbsp;&nbsp;&nbsp;谅直之<矢见>。兴文学，修郊祀，治五礼，定六律，四聪既达，万机斯理，治定<br /><br />&nbsp;&nbsp;&nbsp;&nbsp;功成，远安迩肃。加以天祥地瑞，无绝岁时。征赋所及之乡，文轨傍通之地，南<br /><br />&nbsp;&nbsp;&nbsp;&nbsp;超万里，西拓五千。其中瑰财重宝，千夫百族，莫不充王府，蹶角阙庭。三<br /><br />&nbsp;&nbsp;&nbsp;&nbsp;四十年，斯为盛矣。自魏、晋以降，未或有焉。及乎耄年，委事群幸。然朱异之<br /><br />&nbsp;&nbsp;&nbsp;&nbsp;徒，作威作福，挟朋树党，政以贿成，服冕乘轩，由其掌握，是以朝经混乱，赏<br /><br />&nbsp;&nbsp;&nbsp;&nbsp;罚无章。“小人道长”，抑此之谓也。贾谊有云“可为恸哭者矣”。遂使滔天羯<br /><br />&nbsp;&nbsp;&nbsp;&nbsp;寇，承间掩袭，鹫羽流王屋，金契辱乘舆，涂炭黎元，黍离宫室。呜呼！天道何<br /><br />&nbsp;&nbsp;&nbsp;&nbsp;其酷焉。虽历数斯穷，盖亦人事然也。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,118443);">加入书签</a><a
                        href="118038.html">上一页</a>&larr;<a href="index.html">返回列表</a>&rarr;<a
                            href="118596.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "118038.html"; var next_page = "118596.html"; var index_page = "index.html"; var sortid = "9"; var article_id = "729"; var chapter_id = "118443"; var articlename = "梁书"; var chaptername = " 卷三 本纪第三"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>