<!DOCTYPE html>
<html>
<head>
<meta charset="gbk" />
<title>梁书- 卷十一 列传第五-在线阅读-哈西文学网</title>
<meta name="keywords" content="姚思廉，梁书， 卷十一 列传第五全文， 卷十一 列传第五在线阅读 哈西文学网" />
<meta name="description" content="哈西文学网提供姚思廉的梁书  卷十一 列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183611.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183611.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 列传第五</h1>
            <div class="link xb">
                <a href="183588.html">上一页</a>&larr;<a href="index.html">返回列表</a>&rarr;<a
                    href="183636.html">下一页</a></div>			
            <div id="BookText">&nbsp;&nbsp;&nbsp;&nbsp;◎张弘策庾域郑绍叔吕僧珍<br /><br />&nbsp;&nbsp;&nbsp;&nbsp;张弘策，字真简，范阳方城人，文献皇后之从父弟也。幼以孝闻。母尝有疾，<br /><br />&nbsp;&nbsp;&nbsp;&nbsp;五日不食，弘策亦不食。母强为进粥，乃食母所余。遭母忧，三年不食盐菜，几<br /><br />&nbsp;&nbsp;&nbsp;&nbsp;至灭性。兄弟友爱，不忍暂离，虽各有室，常同卧起，世比之姜肱兄弟。起家齐<br /><br />&nbsp;&nbsp;&nbsp;&nbsp;邵陵王国常侍，迁奉朝请、西中郎江夏王行参军。<br /><br />&nbsp;&nbsp;&nbsp;&nbsp;弘策与高祖年相辈，幼见亲狎，恒随高祖游处。每入室，常觉有云烟气，体<br /><br />&nbsp;&nbsp;&nbsp;&nbsp;辄肃然，弘策由此特敬高祖。建武末，弘策从高祖宿，酒酣，徙席星下，语及时<br /><br />&nbsp;&nbsp;&nbsp;&nbsp;事。弘策因问高祖曰：“纬象云何？国家故当无恙？”高祖曰：“其可言乎？”<br /><br />&nbsp;&nbsp;&nbsp;&nbsp;弘策因曰：“请言其兆。”高祖曰：“汉北有失地气，浙东有急兵祥。今冬初，<br /><br />&nbsp;&nbsp;&nbsp;&nbsp;魏必动；若动则亡汉北。帝今久疾，多异议，万一伺衅，稽部且乘机而作，是亦<br /><br />&nbsp;&nbsp;&nbsp;&nbsp;无成，徒自驱除耳。明年都邑有乱，死人过于乱麻，齐之历数，自兹亡矣。梁、<br /><br />&nbsp;&nbsp;&nbsp;&nbsp;楚、汉当有英雄兴。”弘策曰：“英雄今何在？为已富贵，为在草茅？”高祖笑<br /><br />&nbsp;&nbsp;&nbsp;&nbsp;曰：“光武有云：‘安知非仆？’”弘策起曰：“今夜之言，是天意也。请定君<br /><br />&nbsp;&nbsp;&nbsp;&nbsp;臣之分。”高祖曰：“舅欲效邓晨乎？”是冬，魏军寇新野，高祖将兵为援，且<br /><br />&nbsp;&nbsp;&nbsp;&nbsp;受密旨，仍代曹虎为雍州。弘策闻之心喜，谓高祖曰：“夜中之言，独当验矣。”<br /><br />&nbsp;&nbsp;&nbsp;&nbsp;高祖笑曰：“且勿多言。”弘策从高祖西行，仍参帷幄，身亲军役，不惮辛苦。<br /><br />&nbsp;&nbsp;&nbsp;&nbsp;五年秋，明帝崩，遗诏以高祖为雍州刺史，乃表弘策为录事参军，带襄阳令。<br /><br />&nbsp;&nbsp;&nbsp;&nbsp;高祖睹海内方乱，有匡济之心，密为储备，谋猷所及，惟弘策而已。时长沙宣武<br /><br />&nbsp;&nbsp;&nbsp;&nbsp;王罢益州还，仍为西中郎长史，行郢州事。高祖使弘策到郢，陈计于宣武王，语<br /><br />&nbsp;&nbsp;&nbsp;&nbsp;在《高祖纪》。弘策因说王曰：“昔周室既衰，诸侯力争，齐桓盖中人耳，遂能<br /><br />&nbsp;&nbsp;&nbsp;&nbsp;一匡九合，民到于今称之。齐德告微，四海方乱，苍生之命，会应有主。以郢州<br /><br />&nbsp;&nbsp;&nbsp;&nbsp;居中流之要，雍部有戎马之饶，卿兄弟英武，当今无敌，虎据两州，参分天下，<br /><br />&nbsp;&nbsp;&nbsp;&nbsp;纠合义兵，为百姓请命，废昏立明，易于反掌。如此，则桓、文之业可成，不世<br /><br />&nbsp;&nbsp;&nbsp;&nbsp;之功可建。无为竖子所欺，取笑身后。雍州揣之已熟，愿善图之。”王颇不怿而<br /><br />&nbsp;&nbsp;&nbsp;&nbsp;无以拒也。<br /><br />&nbsp;&nbsp;&nbsp;&nbsp;义师将起，高祖夜召弘策、吕僧珍入宅定议，旦乃发兵，以弘策为辅国将军、<br /><br />&nbsp;&nbsp;&nbsp;&nbsp;军主，领万人督后部军事。西台建，为步兵校尉，迁车骑谘议参军。及郢城平，<br /><br />&nbsp;&nbsp;&nbsp;&nbsp;萧颖达、杨公则诸将皆欲顿军夏口，高祖以为宜乘势长驱，直指京邑，以计语弘<br /><br />&nbsp;&nbsp;&nbsp;&nbsp;策，弘策与高祖意合。又访宁远将军庾域，域又同。乃命众军即日上道，沿江至<br /><br />&nbsp;&nbsp;&nbsp;&nbsp;建康，凡矶、浦、村落，军行宿次、立顿处所，弘策逆为图测，皆在目中。义师<br /><br />&nbsp;&nbsp;&nbsp;&nbsp;至新林，王茂、曹景宗等于大航方战，高祖遣弘策持节劳勉，众咸奋厉。是日，<br /><br />&nbsp;&nbsp;&nbsp;&nbsp;仍破朱雀军。高祖入顿石头城，弘策屯门禁卫，引接士类，多全免。城平，高祖<br /><br />&nbsp;&nbsp;&nbsp;&nbsp;遣弘策与吕僧珍先入清宫，封检府库。于时城内珍宝委积，弘策申勒部曲，秋毫<br /><br />&nbsp;&nbsp;&nbsp;&nbsp;无犯。迁卫尉卿，加给事中。天监初，加散骑常侍，洮阳县侯，邑二千二百户。<br /><br />&nbsp;&nbsp;&nbsp;&nbsp;弘策尽忠奉上，知无不为，交友故旧，随才荐拔，|绅皆趋焉。<br /><br />&nbsp;&nbsp;&nbsp;&nbsp;时东昏余党初逢赦令，多未自安，数百人因运荻炬束仗，得入南北掖作乱，<br /><br />&nbsp;&nbsp;&nbsp;&nbsp;烧神虎门、总章观。前军司马吕僧珍直殿内，以宿卫兵拒破之，盗分入卫尉府，<br /><br />&nbsp;&nbsp;&nbsp;&nbsp;弘策方救火，盗潜后害之，时年四十七。高祖深恸惜焉。给第一区，衣一袭，钱<br /><br />&nbsp;&nbsp;&nbsp;&nbsp;十万，布百匹，蜡二百斤。诏曰：“亡从舅卫尉，虑发所忽，殒身n竖。其情理<br /><br />&nbsp;&nbsp;&nbsp;&nbsp;清贞，器识淹济，自藩升朝，契阔夷阻。加外氏凋衰，飨尝屡绝，兴感《渭阳》，<br /><br />&nbsp;&nbsp;&nbsp;&nbsp;情寄斯在。方赖忠勋，翼宣寡薄，报效无征，永言增恸。可赠散骑常侍、车骑将<br /><br />&nbsp;&nbsp;&nbsp;&nbsp;军。给鼓吹一部。谥曰愍。”<br /><br />&nbsp;&nbsp;&nbsp;&nbsp;弘策为人宽厚通率，笃旧故。及居隆重，不以贵势自高。故人宾客，礼接如<br /><br />&nbsp;&nbsp;&nbsp;&nbsp;布衣时。禄赐皆散之亲友。及其遇害，莫不痛惜焉。子缅嗣，别有传。<br /><br />&nbsp;&nbsp;&nbsp;&nbsp;庾域，字司大，新野人。长沙宣武王为梁州，以为录事参军，带华阳太守。<br /><br />&nbsp;&nbsp;&nbsp;&nbsp;时魏军攻围南郑，州有空仓数十所，域封题指示将士云：“此中粟皆满，足支二<br /><br />&nbsp;&nbsp;&nbsp;&nbsp;年，但努力坚守。”众心以安。虏退，以功拜羽林监，迁南中郎记室参军。永元<br /><br />&nbsp;&nbsp;&nbsp;&nbsp;末，高祖起兵，遣书招域。西台建，以为宁朔将军，领行选，从高祖东下。师次<br /><br />&nbsp;&nbsp;&nbsp;&nbsp;杨口，和帝遣御史中丞宗衔命劳军。域乃讽曰：“黄钺未加，非所以总率侯<br /><br />&nbsp;&nbsp;&nbsp;&nbsp;伯。”反西台，即授高祖黄钺。萧颖胄既都督中外诸军事，论者谓高祖应致笺，<br /><br />&nbsp;&nbsp;&nbsp;&nbsp;域争不听，乃止。郢城平。域及张弘策议与高祖意合，即命众军便下。每献谋画，<br /><br />&nbsp;&nbsp;&nbsp;&nbsp;多被纳用。霸府初开，以为谘议参军。天监初，封广牧县子，后军司马。出为宁<br /><br />&nbsp;&nbsp;&nbsp;&nbsp;朔将军、巴西、梓潼二郡太守。梁州长史夏侯道迁举州叛降魏，魏骑将袭巴西，<br /><br />&nbsp;&nbsp;&nbsp;&nbsp;域固守百余日，城中粮尽，将士皆草食土，死者太半，无有离心。魏军退，诏<br /><br />&nbsp;&nbsp;&nbsp;&nbsp;增封二百户，进爵为伯。六年，卒于郡。<br /><br />&nbsp;&nbsp;&nbsp;&nbsp;郑绍叔，字仲明，荥阳开封人也。世居寿阳。祖琨，宋高平太守。绍叔少孤<br /><br />&nbsp;&nbsp;&nbsp;&nbsp;贫。年二十余，为安丰令，居县有能名。本州召补主簿，转治中从事史。时刺史<br /><br />&nbsp;&nbsp;&nbsp;&nbsp;萧诞以弟谌诛，台遣收兵卒至，左右莫不惊散，绍叔闻难，独驰赴焉。诞死，侍<br /><br />&nbsp;&nbsp;&nbsp;&nbsp;送丧柩，众咸称之。到京师，司空徐孝嗣见而异之，曰：“祖逖之流也。”<br /><br />&nbsp;&nbsp;&nbsp;&nbsp;高祖临司州，命为中兵参军，领长流，因是厚自结附。高祖罢州还京师，谢<br /><br />&nbsp;&nbsp;&nbsp;&nbsp;遣宾客，绍叔独固请愿留。高祖谓曰：“卿才幸自有用，我今未能相益，宜更思<br /><br />&nbsp;&nbsp;&nbsp;&nbsp;他涂。”绍叔曰：“委质有在，义无二心。”高祖固不许，于是乃还寿阳。刺史<br /><br />&nbsp;&nbsp;&nbsp;&nbsp;萧遥昌苦引绍叔，终不受命。遥昌怒，将囚之，救解得免。及高祖为雍州刺史，<br /><br />&nbsp;&nbsp;&nbsp;&nbsp;绍叔间道西归，补宁蛮长史、扶风太守。<br /><br />&nbsp;&nbsp;&nbsp;&nbsp;东昏既害朝宰，颇疑高祖。绍叔兄植为东昏直后，东昏遣至雍州，托以候绍<br /><br />&nbsp;&nbsp;&nbsp;&nbsp;叔，实潜使为刺客。绍叔知之，密以白高祖。植既至，高祖于绍叔处置酒宴之，<br /><br />&nbsp;&nbsp;&nbsp;&nbsp;戏植曰：“朝廷遣卿见图，今日闲宴，是见取良会也。”宾主大笑。令植登临城<br /><br />&nbsp;&nbsp;&nbsp;&nbsp;隍，周观府署，士卒、器械、舟舻、战马，莫不富实。植退谓绍叔曰：“雍州实<br /><br />&nbsp;&nbsp;&nbsp;&nbsp;力，未易图也。”绍叔曰：“兄还，具为天子言之。兄若取雍州，绍叔请以此众<br /><br />&nbsp;&nbsp;&nbsp;&nbsp;一战。”送兄于南岘，相持恸哭而别。<br /><br />&nbsp;&nbsp;&nbsp;&nbsp;义师起，为冠军将军，改骁骑将军，侍从东下江州，留绍叔监州事，督江、<br /><br />&nbsp;&nbsp;&nbsp;&nbsp;湘二州粮运，事无阙乏。天监初，入为卫尉卿。绍叔忠于事上，外所闻知，纤毫<br /><br />&nbsp;&nbsp;&nbsp;&nbsp;无隐。每为高祖言事，善则曰：“臣愚不及，此皆圣主之策。”其不善，则曰：<br /><br />&nbsp;&nbsp;&nbsp;&nbsp;“臣虑出浅短，以为其事当如是，殆以此误朝廷，臣之罪深矣。”高祖甚亲信之。<br /><br />&nbsp;&nbsp;&nbsp;&nbsp;母忧去职。绍叔有至性，高祖常使人节其哭。顷之，起为冠军将军、右军司马，<br /><br />&nbsp;&nbsp;&nbsp;&nbsp;封营道县侯，邑千户。俄复为卫尉卿，加冠军将军。以营道县户凋弊，改封东兴<br /><br />&nbsp;&nbsp;&nbsp;&nbsp;县侯，邑如故。初，绍叔少失父，事母及祖母以孝闻，奉兄恭谨。及居显要，禄<br /><br />&nbsp;&nbsp;&nbsp;&nbsp;赐所得及四方贡遗，悉归之兄室。<br /><br />&nbsp;&nbsp;&nbsp;&nbsp;三年，魏军围合肥，绍叔以本号督众军镇东关，事平，复为卫尉。既而义阳<br /><br />&nbsp;&nbsp;&nbsp;&nbsp;为魏所陷，司州移镇关南。四年，以绍叔为使持节、征虏将军、司州刺史。绍叔<br /><br />&nbsp;&nbsp;&nbsp;&nbsp;创立城隍，缮修兵器，广田积谷，招纳流民，百姓安之。性颇矜躁，以权势自居，<br /><br />&nbsp;&nbsp;&nbsp;&nbsp;然能倾心接物，多所荐举，士类亦以此归之。<br /><br />&nbsp;&nbsp;&nbsp;&nbsp;六年，征为左将军，加通直散骑常侍，领司、豫二州大中正。绍叔至家疾笃。<br /><br />&nbsp;&nbsp;&nbsp;&nbsp;诏于宅拜授，舆载还府，中使医药，一日数至。七年，卒于府舍，时年四十五。<br /><br />&nbsp;&nbsp;&nbsp;&nbsp;高祖将临其殡，绍叔宅巷狭陋，不容舆驾，乃止。诏曰：“追往念功，前王所笃；<br /><br />&nbsp;&nbsp;&nbsp;&nbsp;在诚惟旧，异代同规。通直散骑常侍、右卫将军、东兴县开国侯绍叔，立身清正，<br /><br />&nbsp;&nbsp;&nbsp;&nbsp;奉上忠恪，契阔藩朝，情绩显著。爰及义始，实立茂勋，作牧疆境，效彰所莅。<br /><br />&nbsp;&nbsp;&nbsp;&nbsp;方申任寄，协赞心膂；奄至殒丧，伤痛于怀。宜加优典，隆兹宠命。可赠散骑常<br /><br />&nbsp;&nbsp;&nbsp;&nbsp;侍、护军将军，给鼓吹一部，东园秘器，朝服一具，衣一袭，凶事所须，随由资<br /><br />&nbsp;&nbsp;&nbsp;&nbsp;给。谥曰忠。”<br /><br />&nbsp;&nbsp;&nbsp;&nbsp;绍叔卒后，高祖尝潸然谓朝臣曰：“郑绍叔立志忠烈，善则称君，过则归己，<br /><br />&nbsp;&nbsp;&nbsp;&nbsp;当今殆无其比。”其见赏惜如此。子贞嗣。<br /><br />&nbsp;&nbsp;&nbsp;&nbsp;吕僧珍，字元瑜，东平范人也。世居广陵。起自寒贱。始童儿时，从师学，<br /><br />&nbsp;&nbsp;&nbsp;&nbsp;有相工历观诸生，指僧珍谓博士曰：“此有奇声，封侯相也。”年二十余，依宋<br /><br />&nbsp;&nbsp;&nbsp;&nbsp;丹阳尹刘秉，秉诛后，事太祖文皇为门下书佐。身长七尺五寸，容貌甚伟。在同<br /><br />&nbsp;&nbsp;&nbsp;&nbsp;类中少所亵狎，曹辈皆敬之。<br /><br />&nbsp;&nbsp;&nbsp;&nbsp;太祖为豫州刺史，以为典签，带蒙令，居官称职。太祖迁领军，补主簿。妖<br /><br />&nbsp;&nbsp;&nbsp;&nbsp;贼唐r寇东阳，太祖率众东讨，使僧珍知行军众局事。僧珍宅在建阳门东，自受<br /><br />&nbsp;&nbsp;&nbsp;&nbsp;命当行，每日由建阳门道，不过私室，太祖益以此知之。为丹阳尹，复命为郡督<br /><br />&nbsp;&nbsp;&nbsp;&nbsp;邮。齐随王子隆出为荆州刺史，齐武以僧珍为子隆防阁，从之镇。永明九年，雍<br /><br />&nbsp;&nbsp;&nbsp;&nbsp;州刺史王奂反，敕遣僧珍隶平北将军曹虎西为典签，带新城令。魏军寇沔北，司<br /><br />&nbsp;&nbsp;&nbsp;&nbsp;空陈显达出讨，一见异之，因屏人呼上座，谓曰：“卿有贵相，后当不见减，努<br /><br />&nbsp;&nbsp;&nbsp;&nbsp;力为之。”<br /><br />&nbsp;&nbsp;&nbsp;&nbsp;建武二年，魏大举南侵，五道并进。高祖率师援义阳，僧珍从在军中。长沙<br /><br />&nbsp;&nbsp;&nbsp;&nbsp;宣武王时为梁州刺史。魏围守连月，间谍所在不通，义阳与雍州路断。高祖欲遣<br /><br />&nbsp;&nbsp;&nbsp;&nbsp;使至襄阳，求梁州问，众皆惮，莫敢行，僧珍固请充使，即日单舸上道。既至襄<br /><br />&nbsp;&nbsp;&nbsp;&nbsp;阳，督遣援军，且获宣武王书而反，高祖甚嘉之。事宁，补羽林监。<br /><br />&nbsp;&nbsp;&nbsp;&nbsp;东昏即位，司空徐孝嗣管朝政，欲与共事，僧珍揣不久安，竟弗往。时高祖<br /><br />&nbsp;&nbsp;&nbsp;&nbsp;已临雍州，僧珍固求西归，得补令。既至，高祖命为中兵参军，委以心膂。<br /><br />&nbsp;&nbsp;&nbsp;&nbsp;僧珍阴养死士，归之者甚众。高祖颇招武猛，士庶响从，会者万余人，因命按行<br /><br />&nbsp;&nbsp;&nbsp;&nbsp;城西空地，将起数千间屋，以为止舍，多伐材竹，沈于檀溪，积茅盖若山阜，皆<br /><br />&nbsp;&nbsp;&nbsp;&nbsp;不之用。僧珍独悟其旨，亦私具橹数百张。义兵起，高祖夜召僧珍及张弘策定议，<br /><br />&nbsp;&nbsp;&nbsp;&nbsp;明旦乃会众发兵，悉取檀溪材竹，装为舰，葺之以茅，并立办。众军将发，诸<br /><br />&nbsp;&nbsp;&nbsp;&nbsp;将果争橹，僧珍乃出先所具者，每船付二张，争者乃息。<br /><br />&nbsp;&nbsp;&nbsp;&nbsp;高祖以僧珍为辅国将军、步兵校尉，出入卧内，宣通意旨。师及郢城，僧珍<br /><br />&nbsp;&nbsp;&nbsp;&nbsp;率所领顿偃月垒，俄又进据骑城。郢州平，高祖进僧珍为前锋大将军。大军次江<br /><br />&nbsp;&nbsp;&nbsp;&nbsp;宁，高祖令僧珍与王茂率精兵先登赤鼻逻。其日，东昏将李居士与众来战，僧珍<br /><br />&nbsp;&nbsp;&nbsp;&nbsp;等要击，大破之。乃与茂进军于白板桥筑垒，垒立，茂移顿越城，僧珍独守白板。<br /><br />&nbsp;&nbsp;&nbsp;&nbsp;李居士密觇知众少，率锐卒万人，直来薄城。僧珍谓将士曰：“今力既不敌，不<br /><br />&nbsp;&nbsp;&nbsp;&nbsp;可与战；亦勿遥射，须至堑里，当并力破之。俄而皆越堑拔栅，僧珍分人上城，<br /><br />&nbsp;&nbsp;&nbsp;&nbsp;矢石俱发，自率马步三百人出其后，守隅者复逾城而下，内外齐击，居士应时奔<br /><br />&nbsp;&nbsp;&nbsp;&nbsp;散，获其器甲不可胜计。僧珍又进据越城。东昏大将王珍国列车为营，背淮而阵。<br /><br />&nbsp;&nbsp;&nbsp;&nbsp;王茂等众军击之，僧珍纵火车焚其营。即日瓦解。<br /><br />&nbsp;&nbsp;&nbsp;&nbsp;建康城平，高祖命僧珍率所领先入清宫，与张弘策封检府库，即日以本官带<br /><br />&nbsp;&nbsp;&nbsp;&nbsp;南彭城太守，迁给事黄门侍郎，领虎贲中郎将。高祖受禅，以为冠军将军、前军<br /><br />&nbsp;&nbsp;&nbsp;&nbsp;司马，封平固县侯，邑一千二百户。寻迁给事中、右卫将军。顷之，转左卫将军，<br /><br />&nbsp;&nbsp;&nbsp;&nbsp;加散骑常侍，入直秘书省，总知宿卫。天监四年冬，大举北伐，自是军机多事，<br /><br />&nbsp;&nbsp;&nbsp;&nbsp;僧珍昼直中书省，夜还秘书。五年夏，又命僧珍率羽林劲勇出梁城。其年冬旋军，<br /><br />&nbsp;&nbsp;&nbsp;&nbsp;以本官领太子中庶子。<br /><br />&nbsp;&nbsp;&nbsp;&nbsp;僧珍去家久，表求拜墓。高祖欲荣之，使为本州，乃授使持节、平北将军、<br /><br />&nbsp;&nbsp;&nbsp;&nbsp;南兖州刺史。僧珍在任，平心率下，不私亲戚。从父兄子先以贩葱为业，僧珍既<br /><br />&nbsp;&nbsp;&nbsp;&nbsp;至，乃弃业欲求州官。僧珍曰：“吾荷国重恩，无以报效，汝等自有常分，岂可<br /><br />&nbsp;&nbsp;&nbsp;&nbsp;妄求叨越，但当速反葱肆耳。”僧珍旧宅在市北，前有督邮廨，乡人咸劝徒廨以<br /><br />&nbsp;&nbsp;&nbsp;&nbsp;益其宅。僧珍怒曰：“督邮官廨也，置立以来，便在此地，岂可徙之益吾私宅！”<br /><br />&nbsp;&nbsp;&nbsp;&nbsp;姊适于氏，住在市西，小屋临路，与列肆杂处，僧珍常导从卤簿到其宅，不以为<br /><br />&nbsp;&nbsp;&nbsp;&nbsp;耻。在州百日，征为领军将军，寻加散骑常侍，给鼓吹一部，直秘书省如先。<br /><br />&nbsp;&nbsp;&nbsp;&nbsp;僧珍有大勋，任总心膂，恩遇隆密，莫与为比。性甚恭慎，当直禁中，盛暑<br /><br />&nbsp;&nbsp;&nbsp;&nbsp;不敢解衣。每侍御座，屏气鞠躬，果食未尝举箸。尝因醉后，取一柑食之。高祖<br /><br />&nbsp;&nbsp;&nbsp;&nbsp;笑谓曰：“便是大有所进。”禄俸之外，又月给钱十万；其余赐赉不绝于时。<br /><br />&nbsp;&nbsp;&nbsp;&nbsp;十年，疾病，车驾临幸，中使医药，日有数四。僧珍语亲旧曰：“吾昔在蒙<br /><br />&nbsp;&nbsp;&nbsp;&nbsp;县，热病发黄，当时必谓不济，主上见语，‘卿有富贵相，必当不死，寻应自差’<br /><br />&nbsp;&nbsp;&nbsp;&nbsp;，俄而果愈。今已富贵而复发黄，所苦与昔正同，必不复起矣。”竟如其言。卒<br /><br />&nbsp;&nbsp;&nbsp;&nbsp;于领军府舍，时年五十八。高祖即日临殡，诏曰：“思旧笃终，前王令典；追荣<br /><br />&nbsp;&nbsp;&nbsp;&nbsp;加等，列代通规。散骑常侍、领军将军、平固县开国侯僧珍，器思淹通，识宇详<br /><br />&nbsp;&nbsp;&nbsp;&nbsp;济，竭忠尽礼，知无不为。与朕契阔，情兼屯泰。大业初构，茂勋克举。及居禁<br /><br />&nbsp;&nbsp;&nbsp;&nbsp;卫，朝夕尽诚。方参任台槐，式隆朝寄；奄致丧逝，伤恸于怀。宜加优典，以隆<br /><br />&nbsp;&nbsp;&nbsp;&nbsp;宠命。可赠骠骑将军、开府仪同三司，常侍、鼓吹、侯如故。给东园秘器，朝服<br /><br />&nbsp;&nbsp;&nbsp;&nbsp;一具，衣一袭，丧事所须，随由备办。谥曰忠敬侯。”高祖痛惜之，言为流涕。<br /><br />&nbsp;&nbsp;&nbsp;&nbsp;长子峻早卒，峻子淡嗣。<br /><br />&nbsp;&nbsp;&nbsp;&nbsp;陈吏部尚书姚察曰：张弘策敦厚慎密，吕僧珍恪勤匪懈，郑绍叔忠诚亮荩，<br /><br />&nbsp;&nbsp;&nbsp;&nbsp;缔构王业，三子皆有力焉。僧珍之肃恭禁省，绍叔之造膝诡辞，盖识为臣之节矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183611);">加入书签</a><a
                        href="183588.html">上一页</a>&larr;<a href="index.html">返回列表</a>&rarr;<a
                            href="183636.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183588.html"; var next_page = "183636.html"; var index_page = "index.html"; var sortid = "9"; var article_id = "729"; var chapter_id = "183611"; var articlename = "梁书"; var chaptername = " 卷十一 列传第五"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>