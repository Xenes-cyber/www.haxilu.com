<!DOCTYPE html>
<html>
<head>
<meta charset="gbk" />
<title>梁书- 卷四十 列传第三十四-在线阅读-哈西文学网</title>
<meta name="keywords" content="姚思廉，梁书， 卷四十 列传第三十四全文， 卷四十 列传第三十四在线阅读 哈西文学网" />
<meta name="description" content="哈西文学网提供姚思廉的梁书  卷四十 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185072.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185072.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十 列传第三十四</h1>
            <div class="link xb">
                <a href="185054.html">上一页</a>&larr;<a href="index.html">返回列表</a>&rarr;<a
                    href="185091.html">下一页</a></div>			
            <div id="BookText">&nbsp;&nbsp;&nbsp;&nbsp;◎司马到溉刘显刘之遴弟之亨许懋<br /><br />&nbsp;&nbsp;&nbsp;&nbsp;司马，字元素，河内温人也。曾祖纯之，晋大司农高密敬王。祖让之，员<br /><br />&nbsp;&nbsp;&nbsp;&nbsp;外常侍。父燮，善《三礼》，仕齐官至国子博士。少传家业，强力专精，手不<br /><br />&nbsp;&nbsp;&nbsp;&nbsp;释卷，其礼文所涉书，略皆遍睹。沛国刘为儒者宗，嘉其学，深相赏好。少<br /><br />&nbsp;&nbsp;&nbsp;&nbsp;与乐安任P善，P亦推重焉。初为国子生，起家奉朝请，稍迁王府行参军。天监<br /><br />&nbsp;&nbsp;&nbsp;&nbsp;初，诏通儒治五礼，有司举治嘉礼，除尚书祠部郎中。是时创定礼乐，所议<br /><br />&nbsp;&nbsp;&nbsp;&nbsp;多见施行。除步兵校尉，兼中书通事舍人。学尤精于事数，国家吉凶礼，当世<br /><br />&nbsp;&nbsp;&nbsp;&nbsp;名儒明山宾、贺`等疑不能断，皆取决焉。累迁正员郎、镇南谘议参军，兼舍人<br /><br />&nbsp;&nbsp;&nbsp;&nbsp;如故。迁尚书右丞。出为仁威长史、长沙内史。还除云骑将军，兼御史中丞，顷<br /><br />&nbsp;&nbsp;&nbsp;&nbsp;之即真。十六年，出为宣毅南康王长史、行府国并石头戍军事。虽居外官，有<br /><br />&nbsp;&nbsp;&nbsp;&nbsp;敕预文德、武德二殿长名问讯，不限日。十七年，迁明威将军、晋安王长史，未<br /><br />&nbsp;&nbsp;&nbsp;&nbsp;几卒。王命记室庾肩吾集其文为十卷，所撰《嘉礼仪注》一百一十二卷。<br /><br />&nbsp;&nbsp;&nbsp;&nbsp;到溉，字茂灌，彭城武原人。曾祖彦之，宋骠骑将军。祖仲度，骠骑江夏王<br /><br />&nbsp;&nbsp;&nbsp;&nbsp;从事中郎。父坦，齐中书郎。溉少孤贫，与弟洽俱聪敏有才学，早为任P所知，<br /><br />&nbsp;&nbsp;&nbsp;&nbsp;由是声名益广。起家王国左常侍，转后军法曹行参军，历殿中郎。出为建安内史，<br /><br />&nbsp;&nbsp;&nbsp;&nbsp;迁中书郎，兼吏部，太子中庶子。湘东王绎为会稽太守，以溉为轻车长史、行府<br /><br />&nbsp;&nbsp;&nbsp;&nbsp;郡事。高祖敕王曰：“到溉非直为汝行事，足为汝师，间有进止，每须询访。”<br /><br />&nbsp;&nbsp;&nbsp;&nbsp;遭母忧，居丧尽礼，朝廷嘉之。服阕，犹蔬食布衣者累载。除通直散骑常侍，御<br /><br />&nbsp;&nbsp;&nbsp;&nbsp;史中丞，太府卿，都官尚书，郢州长史、江夏太守，加招远将军，入为左民尚书。<br /><br />&nbsp;&nbsp;&nbsp;&nbsp;溉身长八尺，美风仪，善容止，所莅以清白自修。性又率俭，不好声色，虚<br /><br />&nbsp;&nbsp;&nbsp;&nbsp;室单床，傍无姬侍。自外车服，不事鲜华，冠履十年一易，朝服或至穿补，传呼<br /><br />&nbsp;&nbsp;&nbsp;&nbsp;清路，示有朝章而已。顷之，坐事左迁金紫光禄大夫，俄授散骑常侍、侍中、国<br /><br />&nbsp;&nbsp;&nbsp;&nbsp;子祭酒。<br /><br />&nbsp;&nbsp;&nbsp;&nbsp;溉素谨厚，特被高祖赏接，每与对棋，从夕达旦。溉第山池有奇石，高祖戏<br /><br />&nbsp;&nbsp;&nbsp;&nbsp;与赌之，并《礼记》一部，溉并输焉，未进，高祖谓朱异曰；“卿谓到溉所输可<br /><br />&nbsp;&nbsp;&nbsp;&nbsp;以送未？”溉敛板对曰：“臣既事君，安敢失礼。”高祖大笑，其见亲爱如此。<br /><br />&nbsp;&nbsp;&nbsp;&nbsp;后因疾失明，诏以金紫光禄大夫、散骑常侍，就第养疾。<br /><br />&nbsp;&nbsp;&nbsp;&nbsp;溉家门雍睦，兄弟特相友爱。初与弟洽常共居一斋，洽卒后，便舍为寺，因<br /><br />&nbsp;&nbsp;&nbsp;&nbsp;断腥膻，终身蔬食，别营小室，朝夕从僧徒礼诵。高祖每月三致净馔，恩礼甚笃。<br /><br />&nbsp;&nbsp;&nbsp;&nbsp;蒋山有延贤寺者，溉家世创立，故生平公俸，咸以供焉，略无所取。性又不好交<br /><br />&nbsp;&nbsp;&nbsp;&nbsp;游，惟与朱异、刘之遴、张绾同志友密。及卧疾家园，门可罗雀，三君每岁时常<br /><br />&nbsp;&nbsp;&nbsp;&nbsp;鸣驺枉道，以相存问，置酒叙生平，极欢而去。临终，托张、刘勒子孙以薄葬之<br /><br />&nbsp;&nbsp;&nbsp;&nbsp;礼，卒时年七十二。诏赠本官。有集二十卷行于世。时以溉、洽兄弟比之二陆，<br /><br />&nbsp;&nbsp;&nbsp;&nbsp;故世祖赠诗曰：“魏世重双丁，晋朝称二陆，何如今两到，复似凌寒竹。”<br /><br />&nbsp;&nbsp;&nbsp;&nbsp;子镜，字圆照，安西湘东王法曹行参军，太子舍人，早卒。<br /><br />&nbsp;&nbsp;&nbsp;&nbsp;镜子荩，早聪慧，起家著作佐郎，历太子舍人，宣城王主簿，太子洗马，尚<br /><br />&nbsp;&nbsp;&nbsp;&nbsp;书殿中郎。尝从高祖幸京口，登北顾楼赋诗，荩受诏便就，上览以示溉曰：“荩<br /><br />&nbsp;&nbsp;&nbsp;&nbsp;定是才子，翻恐卿从来文章假手于荩。”因赐溉《连珠》曰：“研磨墨以腾文，<br /><br />&nbsp;&nbsp;&nbsp;&nbsp;笔飞毫以书信。如飞蛾之赴火，岂焚身之可吝。必耄年其已及，可假之于少荩。”<br /><br />&nbsp;&nbsp;&nbsp;&nbsp;其见知赏如此。除丹阳尹丞。太清乱，赴江陵卒。<br /><br />&nbsp;&nbsp;&nbsp;&nbsp;刘显，字嗣芳，沛国相人也。父i，晋安内史。显幼而聪敏，当世号曰神<br /><br />&nbsp;&nbsp;&nbsp;&nbsp;童。天监初，举秀才，解褐中军临川王行参军，俄署法曹。显好学，博涉多参<br /><br />&nbsp;&nbsp;&nbsp;&nbsp;通，任P尝得一篇缺简书，文字零落，历示诸人，莫能识者，显云是《古文尚书》<br /><br />&nbsp;&nbsp;&nbsp;&nbsp;所删逸篇，P检《周书》，果如其说，P因大相赏异。丁母忧，服阕，尚书令沈<br /><br />&nbsp;&nbsp;&nbsp;&nbsp;约命驾造焉，于坐策显经史十事，显对其九。约曰：“老夫昏忘，不可受策；虽<br /><br />&nbsp;&nbsp;&nbsp;&nbsp;然，聊试数事，不可至十也。”显问其五，约对其二。陆闻之叹曰：“刘郎<br /><br />&nbsp;&nbsp;&nbsp;&nbsp;可谓差人，虽吾家平原诣张壮武，王粲谒伯喈，必无此对。”其为名流推赏如此。<br /><br />&nbsp;&nbsp;&nbsp;&nbsp;及约为太子少傅，乃引为五官掾，俄兼廷尉正。五兵尚书傅昭掌著作，撰国史，<br /><br />&nbsp;&nbsp;&nbsp;&nbsp;引显为佐。九年，始革尚书五都选，显以本官兼吏部郎，又除司空临川王外兵参<br /><br />&nbsp;&nbsp;&nbsp;&nbsp;军，迁尚书仪曹郎。尝为《上朝诗》，沈约见而美之，时约郊居宅新成，因命工<br /><br />&nbsp;&nbsp;&nbsp;&nbsp;书人题之于壁。出为临川王记室参军。建康平，复入为尚书仪曹侍郎，兼中书通<br /><br />&nbsp;&nbsp;&nbsp;&nbsp;事舍人。出为秣陵令，又除骠骑鄱阳王记室，兼中书舍人，累迁步兵校尉、中书<br /><br />&nbsp;&nbsp;&nbsp;&nbsp;侍郎，舍人如故。<br /><br />&nbsp;&nbsp;&nbsp;&nbsp;显与河东裴子野、南阳刘之遴、吴郡顾协，连职禁中，递相师友，时人莫不<br /><br />&nbsp;&nbsp;&nbsp;&nbsp;慕之。显博闻强记，过于裴、顾，时魏人献古器，有隐起字，无能识者，显案文<br /><br />&nbsp;&nbsp;&nbsp;&nbsp;读之，无有滞碍，考校年月，一字不差，高祖甚嘉焉。迁尚书左丞，除国子博士。<br /><br />&nbsp;&nbsp;&nbsp;&nbsp;出为宣远岳阳王长史，行府国事，未拜，迁云麾邵陵王长史、寻阳太守。大同九<br /><br />&nbsp;&nbsp;&nbsp;&nbsp;年，王迁镇郢州，除平西谘议参军，加戎昭将军。其年卒，时年六十三。友人刘<br /><br />&nbsp;&nbsp;&nbsp;&nbsp;之遴启皇太子曰：“之遴尝闻，夷、叔、柳惠，不逢仲尼一言，则西山饿夫，东<br /><br />&nbsp;&nbsp;&nbsp;&nbsp;国黜士，名岂施于后世。信哉！生有七尺之形，终为一棺之土。不朽之事，寄之<br /><br />&nbsp;&nbsp;&nbsp;&nbsp;题目，怀珠抱玉，有殁世而名不称者，可为长太息，孰过于斯。窃痛友人沛国刘<br /><br />&nbsp;&nbsp;&nbsp;&nbsp;显，韫椟艺文，研精覃奥，聪明特达，出类拔群。阖棺郢都，归魂上国，卜宅有<br /><br />&nbsp;&nbsp;&nbsp;&nbsp;日，须镌墓板。之遴已略撰其事行，今辄上呈。伏愿鸿慈，降兹睿藻，荣其枯<br /><br />&nbsp;&nbsp;&nbsp;&nbsp;d，以慰幽魂。冒昧尘闻，战栗无地。”乃蒙令为志铭曰：“繁弱挺质，空<br /><br />&nbsp;&nbsp;&nbsp;&nbsp;桑吐声，分器见重，播乐传名。谁其均之？美有髦士。礼著幼年，业明壮齿。厌<br /><br />&nbsp;&nbsp;&nbsp;&nbsp;饫典坟，研精名理。一见弗忘，过目则记。若访贾逵，如问伯始。颖脱斯出，学<br /><br />&nbsp;&nbsp;&nbsp;&nbsp;优而仕。议狱既佐，芸兰乃握。抟凤池水，推羊太学。内参禁中，外相藩岳。斜<br /><br />&nbsp;&nbsp;&nbsp;&nbsp;光已道，殒彼西浮；百川到海，还逐东流。营营返魄，泛泛虚舟。白马向郊，丹<br /><br />&nbsp;&nbsp;&nbsp;&nbsp;旒背巩。野埃兴伏，山云轻重。吕掩书坟，扬归玄冢。尔其戒行，途穷土垄。弱<br /><br />&nbsp;&nbsp;&nbsp;&nbsp;葛方施，丛柯日拱。<土遂>柳荑春，禽寒敛铡３た粘０担阴泉独涌。y彼故茔，<br /><br />&nbsp;&nbsp;&nbsp;&nbsp;流芬相踵。”<br /><br />&nbsp;&nbsp;&nbsp;&nbsp;显有三子：莠，荏，臻。臻早著名。<br /><br />&nbsp;&nbsp;&nbsp;&nbsp;刘之遴，字思贞，南阳涅阳人也。父虬，齐国子博士，谥文范先生。之遴八<br /><br />&nbsp;&nbsp;&nbsp;&nbsp;岁能属文，十五举茂才对策，沈约、任P见而异之。起家宁朔主簿。吏部尚书王<br /><br />&nbsp;&nbsp;&nbsp;&nbsp;瞻尝候任P，值之遴在坐，P谓瞻曰：“此南阳刘之遴，学优未仕，水镜所宜甄<br /><br />&nbsp;&nbsp;&nbsp;&nbsp;擢。”瞻即辟为太学博士。时张稷新除尚书仆射，托P为让表，P令之遴代作，<br /><br />&nbsp;&nbsp;&nbsp;&nbsp;操笔立成。P曰：“荆南秀气，果有异才，后仕必当过仆。”御史中丞乐蔼，即<br /><br />&nbsp;&nbsp;&nbsp;&nbsp;之遴舅，宪台奏弹，皆之遴草焉。迁平南行参军，尚书起部郎，延陵令，荆州治<br /><br />&nbsp;&nbsp;&nbsp;&nbsp;中。太宗临荆州，仍迁宣惠记室。之遴笃学明审，博览群籍。时刘显、韦棱并<br /><br />&nbsp;&nbsp;&nbsp;&nbsp;强记，之遴每与讨论，咸不能过也。<br /><br />&nbsp;&nbsp;&nbsp;&nbsp;还除通直散骑侍郎，兼中书通事舍人。迁正员郎，尚书右丞，荆州大中正。<br /><br />&nbsp;&nbsp;&nbsp;&nbsp;累迁中书侍郎，鸿胪卿，复兼中书舍人。出为征西鄱阳王长史、南郡太守，高祖<br /><br />&nbsp;&nbsp;&nbsp;&nbsp;谓曰：“卿母年德并高，故令卿衣锦还乡，尽荣养之理。”后转为西中郎湘东王<br /><br />&nbsp;&nbsp;&nbsp;&nbsp;长史，太守如故。初，之遴在荆府，尝寄居南郡廨，忽梦前太守袁彖谓曰：“卿<br /><br />&nbsp;&nbsp;&nbsp;&nbsp;后当为折臂太守，即居此中。”之遴后果损臂，遂临此郡。丁母忧，服阕，征秘<br /><br />&nbsp;&nbsp;&nbsp;&nbsp;书监，领步兵校尉。出为郢州行事，之遴意不愿出，固辞，高祖手敕曰：“朕闻<br /><br />&nbsp;&nbsp;&nbsp;&nbsp;妻子具，孝衰于亲；爵禄具，忠衰于君。卿既内足，理忘奉公之节。”遂为有司<br /><br />&nbsp;&nbsp;&nbsp;&nbsp;所奏免。久之，为太府卿，都官尚书，太常卿。<br /><br />&nbsp;&nbsp;&nbsp;&nbsp;之遴好古爱奇，在荆州聚古器数十百种。有一器似瓯，可容一斛，上有金错<br /><br />&nbsp;&nbsp;&nbsp;&nbsp;字，时人无能知者。又献古器四种于东宫。其第一种，镂铜鸱夷}二枚，两耳有<br /><br />&nbsp;&nbsp;&nbsp;&nbsp;银镂，铭云“建平二年造”。其第二种，金银错镂古樽二枚，有篆铭云“秦容成<br /><br />&nbsp;&nbsp;&nbsp;&nbsp;侯适楚之岁造”。其第三种，外国澡灌一口，铭云“元封二年，龟兹国献”。其<br /><br />&nbsp;&nbsp;&nbsp;&nbsp;第四种，古制澡盘一枚，铭云“初平二年造”。<br /><br />&nbsp;&nbsp;&nbsp;&nbsp;时鄱阳嗣王范得班固所上《汉书》真本，献之东宫，皇太子令之遴与张缵、<br /><br />&nbsp;&nbsp;&nbsp;&nbsp;到溉、陆襄等参校异同。之遴具异状十事，其大略曰：“案古本《汉书》称‘永<br /><br />&nbsp;&nbsp;&nbsp;&nbsp;平十六年五月二十一日己酉，郎班固上’；而今本无上书年月日字。又案古本《<br /><br />&nbsp;&nbsp;&nbsp;&nbsp;叙传》号为中篇；今本称为《叙传》。又今本《叙传》载班彪事行；而古本云‘<br /><br />&nbsp;&nbsp;&nbsp;&nbsp;稚生彪，自有传’。又今本纪及表、志、列传不相合为次，而古本相合为次，总<br /><br />&nbsp;&nbsp;&nbsp;&nbsp;成三十八卷。又今本《外戚》在《西域》后；古本《外戚》次《帝纪》下。又今<br /><br />&nbsp;&nbsp;&nbsp;&nbsp;本《高五子》、《文三王》、《景十三王》、《武五子》、《宣元六王》杂在诸<br /><br />&nbsp;&nbsp;&nbsp;&nbsp;传秩中；古本诸王悉次《外戚》下，在《陈项传》前。又今本《韩彭英卢吴》述<br /><br />&nbsp;&nbsp;&nbsp;&nbsp;云‘信惟饿隶，布实黥徒，越亦狗盗，芮尹江湖，云起龙骧，化为侯王’；古本<br /><br />&nbsp;&nbsp;&nbsp;&nbsp;述云‘淮阴毅毅，杖剑周章，邦之杰子，实惟彭、英，化为侯王，云起龙骧’。<br /><br />&nbsp;&nbsp;&nbsp;&nbsp;又古本第三十七卷，解音释义，以助雅诂，而今本无此卷。”<br /><br />&nbsp;&nbsp;&nbsp;&nbsp;之遴好属文，多学古体，与河东裴子野、沛国刘显常共讨论书籍，因为交好。<br /><br />&nbsp;&nbsp;&nbsp;&nbsp;是时《周易》、《尚书》、《礼记》、《毛诗》并有高祖义疏，惟《左氏传》尚<br /><br />&nbsp;&nbsp;&nbsp;&nbsp;阙。之遴乃著《春秋大意》十科，《左氏》十科，《三传同异》十科，合三十事<br /><br />&nbsp;&nbsp;&nbsp;&nbsp;以上之。高祖大悦，诏答之曰：“省所撰《春秋》义，比事论书，辞微旨远。编<br /><br />&nbsp;&nbsp;&nbsp;&nbsp;年之教，言阐义繁，丘明传洙泗之风，公羊禀西河之学，铎椒之解不追，瑕丘之<br /><br />&nbsp;&nbsp;&nbsp;&nbsp;说无取。继踵胡母，仲舒云盛，因修《谷梁》，千秋最笃。张苍之传《左氏》，<br /><br />&nbsp;&nbsp;&nbsp;&nbsp;贾谊之袭荀卿，源本分镳，指归殊致，详略纷然，其来旧矣。昔在弱年，乃经研<br /><br />&nbsp;&nbsp;&nbsp;&nbsp;味，一从遗置，迄将五纪。兼晚冬晷促，机事罕暇，夜分求衣，未遑搜括。须待<br /><br />&nbsp;&nbsp;&nbsp;&nbsp;夏景，试取推寻，若温故可求，别酬所问也。”<br /><br />&nbsp;&nbsp;&nbsp;&nbsp;太清二年，侯景乱，之遴避难还乡，未至，卒于夏口，时年七十二。前后文<br /><br />&nbsp;&nbsp;&nbsp;&nbsp;集五十卷，行于世。<br /><br />&nbsp;&nbsp;&nbsp;&nbsp;之亨字嘉会，之遴弟也。少有令名。举秀才，拜太学博士，稍迁兼中书通事<br /><br />&nbsp;&nbsp;&nbsp;&nbsp;舍人，步兵校尉，司农卿。又代兄之遴为安西湘东王长史、南郡太守。在郡有异<br /><br />&nbsp;&nbsp;&nbsp;&nbsp;绩。数年卒于官，时年五十。荆士至今怀之，不忍斥其名，号为“大南郡”、<br /><br />&nbsp;&nbsp;&nbsp;&nbsp;“小南郡”云。<br /><br />&nbsp;&nbsp;&nbsp;&nbsp;许懋，字昭哲，高阳新城人，魏镇北将军允九世孙。祖，宋给事中，著作<br /><br />&nbsp;&nbsp;&nbsp;&nbsp;郎，桂阳太守。父勇惠，齐太子家令，冗从仆射。懋少孤，性至孝，居父忧，执<br /><br />&nbsp;&nbsp;&nbsp;&nbsp;丧过礼。笃志好学，为州党所称。十四入太学，受《毛诗》，旦领师说，晚而覆<br /><br />&nbsp;&nbsp;&nbsp;&nbsp;讲，座下听者常数十百人，因撰《风雅比兴义》十五卷，盛行于世。尤晓故事，<br /><br />&nbsp;&nbsp;&nbsp;&nbsp;称为仪注之学。<br /><br />&nbsp;&nbsp;&nbsp;&nbsp;起家后军豫章王行参军，转法曹，举茂才，迁骠骑大将军仪同中记室。文惠<br /><br />&nbsp;&nbsp;&nbsp;&nbsp;太子闻而召之，侍讲于崇明殿，除太子步兵校尉。永元中，转散骑侍郎，兼国子<br /><br />&nbsp;&nbsp;&nbsp;&nbsp;博士。与司马同志友善，仆射江u甚推重之，号为“经史笥”。天监初，吏<br /><br />&nbsp;&nbsp;&nbsp;&nbsp;部尚书范云举懋参详五礼，除征西鄱阳王谘议，兼著作郎，待诏文德省。时有请<br /><br />&nbsp;&nbsp;&nbsp;&nbsp;封会稽禅国山者，高祖雅好礼，因集儒学之士，草封禅仪，将欲行焉。懋以为不<br /><br />&nbsp;&nbsp;&nbsp;&nbsp;可，因建议曰：<br /><br />&nbsp;&nbsp;&nbsp;&nbsp;臣案舜幸岱宗，是为巡狩，而郑引《孝经钩命决》云“封于泰山，考绩柴燎，<br /><br />&nbsp;&nbsp;&nbsp;&nbsp;禅乎梁甫，刻石纪号”。此纬书之曲说，非正经之通义也。依《白虎通》云，<br /><br />&nbsp;&nbsp;&nbsp;&nbsp;“封者，言附广也；禅者，言成功相传也”。若以禅授为义，则禹不应传启至桀<br /><br />&nbsp;&nbsp;&nbsp;&nbsp;十七世也，汤又不应传外丙至纣三十七世也。又《礼记》云：“三皇禅奕奕，谓<br /><br />&nbsp;&nbsp;&nbsp;&nbsp;盛德也。五帝禅亭亭，特立独起于身也。三王禅梁甫，连延不绝，父没子继也。”<br /><br />&nbsp;&nbsp;&nbsp;&nbsp;若谓“禅奕奕为盛德者，古义以伏羲、神农、黄帝，是为三皇。伏羲封泰山，禅<br /><br />&nbsp;&nbsp;&nbsp;&nbsp;云云，黄帝封泰山，禅亭亭，皆不禅奕奕，而云盛德，则无所寄矣。若谓五帝禅<br /><br />&nbsp;&nbsp;&nbsp;&nbsp;亭亭，特立独起于身者，颛顼封泰山，禅云云，帝喾封泰山，禅云云，尧封泰山，<br /><br />&nbsp;&nbsp;&nbsp;&nbsp;禅云云，舜封泰山，禅云云，亦不禅亭亭，若合黄帝以为五帝者，少昊即黄帝子，<br /><br />&nbsp;&nbsp;&nbsp;&nbsp;又非独立之义矣。若谓三王禅梁甫，连延不绝，父没子继者，禹封泰山，禅云云，<br /><br />&nbsp;&nbsp;&nbsp;&nbsp;周成王封泰山，禅社首，旧书如此，异乎《礼说》，皆道听所得，失其本文。假<br /><br />&nbsp;&nbsp;&nbsp;&nbsp;使三王皆封泰山禅梁甫者，是为封泰山则有传世之义，禅梁甫则有揖让之怀，或<br /><br />&nbsp;&nbsp;&nbsp;&nbsp;欲禅位，或欲传子，义既矛盾，理必不然。<br /><br />&nbsp;&nbsp;&nbsp;&nbsp;又七十二君，夷吾所记，此中世数，裁可得二十余主：伏羲、神农、女娲、<br /><br />&nbsp;&nbsp;&nbsp;&nbsp;大庭、柏皇、中央、栗陆、骊连、赫胥、尊卢、混沌、昊英、有巢、朱襄、葛天、<br /><br />&nbsp;&nbsp;&nbsp;&nbsp;阴康、无怀、黄帝、少昊、颛顼、高辛、尧、舜、禹、汤、文、武，中间乃有共<br /><br />&nbsp;&nbsp;&nbsp;&nbsp;工，霸有九州，非帝之数，云何得有七十二君封禅之事？且燧人以前至周之世，<br /><br />&nbsp;&nbsp;&nbsp;&nbsp;未有君臣，人心淳朴，不应金泥玉检，升中刻石。燧人、伏羲、神农三皇结绳而<br /><br />&nbsp;&nbsp;&nbsp;&nbsp;治，书契未作，未应有镌文告成。且无怀氏，伏羲后第十六主，云何得在伏羲前<br /><br />&nbsp;&nbsp;&nbsp;&nbsp;封泰山禅云云？<br /><br />&nbsp;&nbsp;&nbsp;&nbsp;夷吾又曰：“惟受命之君然后得封禅。”周成王非受命君，云何而得封泰山<br /><br />&nbsp;&nbsp;&nbsp;&nbsp;禅社首？神农与炎帝是一主，而云神农封泰山禅云云，炎帝封泰山禅云云，分为<br /><br />&nbsp;&nbsp;&nbsp;&nbsp;二人，妄亦甚矣！若是圣主，不须封禅；若是凡主，不应封禅。当是齐桓欲行此<br /><br />&nbsp;&nbsp;&nbsp;&nbsp;事，管仲知其不可，故举怪物以屈之也。<br /><br />&nbsp;&nbsp;&nbsp;&nbsp;秦始皇登泰山中坂，风雨暴至，休松树下，封为五大夫，而事不遂。汉武帝<br /><br />&nbsp;&nbsp;&nbsp;&nbsp;宗信方士，广召儒生，皮弁|绅，射牛行事，独与霍嬗俱上，既而子侯暴卒，厥<br /><br />&nbsp;&nbsp;&nbsp;&nbsp;足用伤。至魏明，使高堂隆撰其礼仪，闻隆没，叹息曰：“天不欲成吾事，高生<br /><br />&nbsp;&nbsp;&nbsp;&nbsp;舍我亡也。”晋武泰始中欲封禅，乃至太康议犹不定，意不果行。孙皓遣兼司空<br /><br />&nbsp;&nbsp;&nbsp;&nbsp;董朝、兼太常周处至阳羡封禅国山。此朝君子，有何功德？不思古道而欲封禅，<br /><br />&nbsp;&nbsp;&nbsp;&nbsp;皆是主好名于上，臣阿旨于下也。<br /><br />&nbsp;&nbsp;&nbsp;&nbsp;夫封禅者，不出正经，惟《左传》说“禹会诸侯于涂山，执玉帛者万国”，<br /><br />&nbsp;&nbsp;&nbsp;&nbsp;亦不谓为封禅。郑玄有参、柴之风，不能推寻正经，专信纬候之书，斯为谬矣。<br /><br />&nbsp;&nbsp;&nbsp;&nbsp;盖《礼》云“因天事天，因地事地，因名山升中于天，因吉土享帝于郊”。燔柴<br /><br />&nbsp;&nbsp;&nbsp;&nbsp;岱宗，即因山之谓矣。故《曲礼》云“天子祭天地”是也。又祈谷一，报谷一，<br /><br />&nbsp;&nbsp;&nbsp;&nbsp;礼乃不显祈报地，推文则有。《乐记》云：“大乐与天地同和，大礼与天地同节；<br /><br />&nbsp;&nbsp;&nbsp;&nbsp;和故百物不失，节故祀天祭地。”百物不失者，天生之，地养之。故知地亦有祈<br /><br />&nbsp;&nbsp;&nbsp;&nbsp;报，是则一年三郊天，三祭地。《周官》有员丘方泽者，总为三事，郊祭天地。<br /><br />&nbsp;&nbsp;&nbsp;&nbsp;故《小宗伯》云“兆五帝于四郊”，此即《月令》迎气之郊也。《舜典》有“岁<br /><br />&nbsp;&nbsp;&nbsp;&nbsp;二月东巡狩，至于岱宗”，夏南，秋西，冬北，五年一周，若为封禅，何其数也！<br /><br />&nbsp;&nbsp;&nbsp;&nbsp;此为九郊，亦皆正义。至如大旅于南郊者，非常祭也。《大宗伯》“国有大故则<br /><br />&nbsp;&nbsp;&nbsp;&nbsp;旅上帝”，《月令》云“仲春玄鸟至，祀于高C”，亦非常祭。故《诗》云“克<br /><br />&nbsp;&nbsp;&nbsp;&nbsp;克祀，以弗无子”。并有雩祷，亦非常祭。《礼》云“雩，Q水旱也”。是为<br /><br />&nbsp;&nbsp;&nbsp;&nbsp;合郊天地有三，特郊天有九，非常祀又有三。《孝经》云：“宗祀文王于明堂，<br /><br />&nbsp;&nbsp;&nbsp;&nbsp;以配上帝。”雩祭与明堂虽是祭天，而不在郊，是为天祀有十六，地祭有三，惟<br /><br />&nbsp;&nbsp;&nbsp;&nbsp;大E祀不在此数。《大传》云：“王者E其祖之所自出，以其祖配之。”异于常<br /><br />&nbsp;&nbsp;&nbsp;&nbsp;祭，以故云大于时祭。案《系辞》云：“《易》之为书也，广大悉备。有天道焉，<br /><br />&nbsp;&nbsp;&nbsp;&nbsp;有地道焉，有人道焉，兼三才而两之，故六。六者非佗，三才之道也。”《乾・<br /><br />&nbsp;&nbsp;&nbsp;&nbsp;彖》云：“大哉乾元，万物资始，乃统天。云行雨施，品物流形，大明终始，六<br /><br />&nbsp;&nbsp;&nbsp;&nbsp;位时成。”此则应六年一祭，坤元亦尔。诚敬之道，尽此而备。至于封禅，非所<br /><br />&nbsp;&nbsp;&nbsp;&nbsp;敢闻。<br /><br />&nbsp;&nbsp;&nbsp;&nbsp;高祖嘉纳之，因推演懋议，称制旨以答，请者由是遂停。<br /><br />&nbsp;&nbsp;&nbsp;&nbsp;十年，转太子家令。宋、齐旧仪，郊天祀帝，皆用衮冕，至天监七年，懋始<br /><br />&nbsp;&nbsp;&nbsp;&nbsp;请造大裘。至是，有事于明堂，仪注犹云“服衮冕”。懋云：“《礼》云‘大<br /><br />&nbsp;&nbsp;&nbsp;&nbsp;裘而冕，祀昊天上帝亦如之。’良由天神尊远，须贵诚质。今泛祭五帝，理不容<br /><br />&nbsp;&nbsp;&nbsp;&nbsp;文。”改服大裘，自此始也。又降敕问：“凡求阴阳，应各从其类，今雩祭燔柴，<br /><br />&nbsp;&nbsp;&nbsp;&nbsp;以火祈水，意以为疑。”懋答曰：“雩祭燔柴，经无其文，良由先儒不思故也。<br /><br />&nbsp;&nbsp;&nbsp;&nbsp;按周宣《云汉》之诗曰：‘上下奠瘗，靡神不宗。’毛注云：‘上祭天，下祭地，<br /><br />&nbsp;&nbsp;&nbsp;&nbsp;奠其币，瘗其物。’以此而言，为旱而祭天地，并有瘗埋之文，不见有燔柴之说。<br /><br />&nbsp;&nbsp;&nbsp;&nbsp;若以祭五帝必应燔柴者，今明常之礼，又无其事。且《礼》又云‘埋少牢以祭时’，<br /><br />&nbsp;&nbsp;&nbsp;&nbsp;时之功是五帝，此又是不用柴之证矣。昔雩坛在南方正阳位，有乖求神；而已移<br /><br />&nbsp;&nbsp;&nbsp;&nbsp;于东，实柴之礼犹未革。请停用柴，其牲牢等物，悉从坎瘗，以符周宣《云汉》<br /><br />&nbsp;&nbsp;&nbsp;&nbsp;之说。”诏并从之。凡诸礼仪，多所刊正。<br /><br />&nbsp;&nbsp;&nbsp;&nbsp;以足疾出为始平太守，政有能名。加散骑常侍，转天门太守。中大通三年，<br /><br />&nbsp;&nbsp;&nbsp;&nbsp;皇太子召诸儒参录《长春义记》。四年，拜中庶子。是岁卒，时年六十九。撰<br /><br />&nbsp;&nbsp;&nbsp;&nbsp;《述行记》四卷，有集十五卷。<br /><br />&nbsp;&nbsp;&nbsp;&nbsp;陈吏部尚书姚察曰：司马儒术博通，到溉文义优敏，显、懋、之遴强学浃<br /><br />&nbsp;&nbsp;&nbsp;&nbsp;洽，并职经便繁，应对左右，斯盖严、朱之任焉。而溉、之遴遂至显贵，亟拾青<br /><br />&nbsp;&nbsp;&nbsp;&nbsp;紫；然非遇时，焉能致此仕也。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185072);">加入书签</a><a
                        href="185054.html">上一页</a>&larr;<a href="index.html">返回列表</a>&rarr;<a
                            href="185091.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185054.html"; var next_page = "185091.html"; var index_page = "index.html"; var sortid = "9"; var article_id = "729"; var chapter_id = "185072"; var articlename = "梁书"; var chaptername = " 卷四十 列传第三十四"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>