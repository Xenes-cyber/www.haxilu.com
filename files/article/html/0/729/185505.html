<!DOCTYPE html>
<html>
<head>
<meta charset="gbk" />
<title>梁书- 卷五十二 列传第四十六-在线阅读-哈西文学网</title>
<meta name="keywords" content="姚思廉，梁书， 卷五十二 列传第四十六全文， 卷五十二 列传第四十六在线阅读 哈西文学网" />
<meta name="description" content="哈西文学网提供姚思廉的梁书  卷五十二 列传第四十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185505.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185505.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 列传第四十六</h1>
            <div class="link xb">
                <a href="185472.html">上一页</a>&larr;<a href="index.html">返回列表</a>&rarr;<a
                    href="185549.html">下一页</a></div>			
            <div id="BookText">&nbsp;&nbsp;&nbsp;&nbsp;◎止足<br /><br />&nbsp;&nbsp;&nbsp;&nbsp;△顾宪之陶季直萧视素<br /><br />&nbsp;&nbsp;&nbsp;&nbsp;《易》曰：“亢之为言也，知进而不知退，知存而不知亡。知进退存亡而不<br /><br />&nbsp;&nbsp;&nbsp;&nbsp;失其正者，其唯圣人乎！”《传》曰：“知足不辱，知止不殆。”然则不知夫进<br /><br />&nbsp;&nbsp;&nbsp;&nbsp;退，不达乎止足，殆辱之累，期月而至矣。古人之进也，以康世济务也，以弘道<br /><br />&nbsp;&nbsp;&nbsp;&nbsp;厉俗也。然其进也，光宠夷易，故愚夫之所干没；其退也，苦节艰贞，故庸曹之<br /><br />&nbsp;&nbsp;&nbsp;&nbsp;所忌惮。虽祸败危亡，陈乎耳目，而轻举高蹈，寡乎前史。汉世张良功成身退，<br /><br />&nbsp;&nbsp;&nbsp;&nbsp;病卧却粒，比于乐毅、范蠡至乎颠狈，斯为优矣。其后薛广德及二疏等，去就以<br /><br />&nbsp;&nbsp;&nbsp;&nbsp;礼，有可称焉。鱼豢《魏略・知足传》，方田、徐于管、胡，则其道本异。谢灵<br /><br />&nbsp;&nbsp;&nbsp;&nbsp;运《晋书・止足传》，先论晋世文士之避乱者，殆非其人；唯阮思旷遗荣好遁，<br /><br />&nbsp;&nbsp;&nbsp;&nbsp;远殆辱矣。《宋书・止足传》有羊欣、王微，咸其流亚。齐时沛国刘，字子<br /><br />&nbsp;&nbsp;&nbsp;&nbsp;，辞禄怀道，栖迟养志，不戚戚于贫贱，不耽耽于富贵，儒行之高者也。梁有<br /><br />&nbsp;&nbsp;&nbsp;&nbsp;天下，小人道消，贤士大夫相招在位，其量力守志，则当世罔闻，时或有致事告<br /><br />&nbsp;&nbsp;&nbsp;&nbsp;老，或有寡志少欲，国史书之，亦以为《止足传》云。<br /><br />&nbsp;&nbsp;&nbsp;&nbsp;顾宪之，字士思，吴郡吴人也。祖\之，宋镇军将军、湘州刺史。宪之未弱<br /><br />&nbsp;&nbsp;&nbsp;&nbsp;冠，州辟议曹从事，举秀才，累迁太子舍人、尚书比部郎、抚军主簿。元徽中，<br /><br />&nbsp;&nbsp;&nbsp;&nbsp;为建康令。时有盗牛者，被主所认，盗者亦称己牛，二家辞证等，前后令莫能决。<br /><br />&nbsp;&nbsp;&nbsp;&nbsp;宪之至，覆其状，谓二家曰：“无为多言，吾得之矣。”乃令解牛，任其所去，<br /><br />&nbsp;&nbsp;&nbsp;&nbsp;牛径还本主宅，盗者始伏其辜。发奸`伏，多如此类，时人号曰神明。至于权要<br /><br />&nbsp;&nbsp;&nbsp;&nbsp;请托，长吏贪残，据法直绳，无所阿纵。性又清俭，强力为政，甚得民和。故京<br /><br />&nbsp;&nbsp;&nbsp;&nbsp;师饮酒者得醇旨，辄号为“顾建康”，言醑清且美焉。<br /><br />&nbsp;&nbsp;&nbsp;&nbsp;迁车骑功曹、晋熙王友。齐高帝执政，以为骠骑录事参军，迁太尉西曹掾。<br /><br />&nbsp;&nbsp;&nbsp;&nbsp;齐台建，为中书侍郎。齐高帝即位，除衡阳内史。先是，郡境连岁疾疫，死者太<br /><br />&nbsp;&nbsp;&nbsp;&nbsp;半，棺木尤贵，悉裹以苇席，弃之路傍。宪之下车，分告属县，求其亲党，悉令<br /><br />&nbsp;&nbsp;&nbsp;&nbsp;殡葬。其家人绝灭者，宪之为出公禄，使纲纪营护之。又土俗，山民有病，辄云<br /><br />&nbsp;&nbsp;&nbsp;&nbsp;先人为祸，皆开冢剖棺，水洗枯骨，名为除祟。宪之晓喻，为陈生死之别，事不<br /><br />&nbsp;&nbsp;&nbsp;&nbsp;相由，风俗遂改。时刺史王奂新至，唯衡阳独无讼者，乃叹曰：“顾衡阳之化至<br /><br />&nbsp;&nbsp;&nbsp;&nbsp;矣。若九郡率然，吾将何事！”<br /><br />&nbsp;&nbsp;&nbsp;&nbsp;还为太尉从事中郎。出为东中郎长史、行会稽郡事。山阴人吕文度有宠于齐<br /><br />&nbsp;&nbsp;&nbsp;&nbsp;武帝，于余姚立邸，颇纵横。宪之至郡，即表除之。文度后还葬母，郡县争赴吊，<br /><br />&nbsp;&nbsp;&nbsp;&nbsp;宪之不与相闻。文度深衔之，卒不能伤也。迁南中郎巴陵王长史，加建威将军、<br /><br />&nbsp;&nbsp;&nbsp;&nbsp;行婺州事。时司徒、竟陵王于宣城、临成、定陵三县界立屯，封山泽数百里，禁<br /><br />&nbsp;&nbsp;&nbsp;&nbsp;民樵采，宪之固陈不可，言甚切直。王答之曰：“非君无以闻此德音。”即命无<br /><br />&nbsp;&nbsp;&nbsp;&nbsp;禁。<br /><br />&nbsp;&nbsp;&nbsp;&nbsp;迁给事黄门侍郎，兼尚书吏部郎中。宋世，其祖觊之尝为吏部，于庭植嘉树，<br /><br />&nbsp;&nbsp;&nbsp;&nbsp;谓人曰：“吾为宪之种耳。”至是，宪之果为此职。出为征虏长史、行南兖州事，<br /><br />&nbsp;&nbsp;&nbsp;&nbsp;遭母忧。服阕，建武中，复除给事黄门侍郎，领步兵校尉。未拜，仍迁太子中庶<br /><br />&nbsp;&nbsp;&nbsp;&nbsp;子，领吴邑中正。出为宁朔将军、临川内史；未赴，改授辅国将军、晋陵太守。<br /><br />&nbsp;&nbsp;&nbsp;&nbsp;顷之遇疾，陈解还乡里。永元初，征为廷尉，不拜，除豫章太守。有贞妇万者，<br /><br />&nbsp;&nbsp;&nbsp;&nbsp;少孀居无子，事舅姑尤孝，父母欲夺而嫁之，誓死不许，宪之赐以束帛，表其节<br /><br />&nbsp;&nbsp;&nbsp;&nbsp;义。<br /><br />&nbsp;&nbsp;&nbsp;&nbsp;中兴二年，义师平建康，高祖为扬州牧，征宪之为别驾从事史。比至，高祖<br /><br />&nbsp;&nbsp;&nbsp;&nbsp;已受禅，宪之风疾渐笃，固求还吴。天监二年，就家授太中大夫。宪之虽累经宰<br /><br />&nbsp;&nbsp;&nbsp;&nbsp;郡，资无担石。及归，环堵，不免饥寒。八年，卒于家，年七十四。临终为制，<br /><br />&nbsp;&nbsp;&nbsp;&nbsp;以敕其子曰：<br /><br />&nbsp;&nbsp;&nbsp;&nbsp;夫出生入死，理均昼夜。生既不知所从来，死亦安识所往。延陵所云“精气<br /><br />&nbsp;&nbsp;&nbsp;&nbsp;上归于天，骨肉下归于地，魂气则无所不之”，良有以也。虽复茫昧难征，要若<br /><br />&nbsp;&nbsp;&nbsp;&nbsp;非妄。百年之期，迅若驰隙。吾今豫为终制，瞑目之后，念并遵行，勿违吾志也。<br /><br />&nbsp;&nbsp;&nbsp;&nbsp;庄周、澹台，达生者也；王孙、士安，矫俗者也。吾进不及达，退无所矫。<br /><br />&nbsp;&nbsp;&nbsp;&nbsp;常谓中都之制，允理惬情。衣周于身，示不违礼；棺周于衣，足以蔽臭。入棺之<br /><br />&nbsp;&nbsp;&nbsp;&nbsp;物，一无所须。载以车，覆以粗布，为使人勿恶也。汉明帝天子之尊，犹祭<br /><br />&nbsp;&nbsp;&nbsp;&nbsp;以f水脯糗；范史云烈士之高，亦奠以寒水干饭。况吾卑庸之人，其可不节衷<br /><br />&nbsp;&nbsp;&nbsp;&nbsp;也？丧易宁戚，自是亲亲之情；礼奢宁俭，差可得由吾意。不须常施灵筵，可止<br /><br />&nbsp;&nbsp;&nbsp;&nbsp;设香灯，使致哀者有凭耳。朔望祥忌，可权安小床，暂设几席，唯下素馔，勿用<br /><br />&nbsp;&nbsp;&nbsp;&nbsp;牲牢。蒸尝之祠，贵贱罔替。备物难办，多致疏怠。祠先人自有旧典，不可有阙。<br /><br />&nbsp;&nbsp;&nbsp;&nbsp;自吾以下，祠止用蔬食时果，勿同于上世也。示令子孙，四时不忘其亲耳。孔子<br /><br />&nbsp;&nbsp;&nbsp;&nbsp;云：“虽菜羹瓜祭，必齐如也。”本贵诚敬，岂求备物哉？<br /><br />&nbsp;&nbsp;&nbsp;&nbsp;所著诗、赋、铭、赞并《衡阳郡记》数十篇。<br /><br />&nbsp;&nbsp;&nbsp;&nbsp;陶季直，丹阳秣陵人也。祖愍祖，宋广州刺史。父景仁，中散大夫。季直早<br /><br />&nbsp;&nbsp;&nbsp;&nbsp;慧，愍祖甚爱异之。愍祖尝以四函银列置于前，令诸孙各取，季直时甫四岁，独<br /><br />&nbsp;&nbsp;&nbsp;&nbsp;不取。人问其故，季直曰：“若有赐，当先父伯，不应度及诸孙，是故不取。”<br /><br />&nbsp;&nbsp;&nbsp;&nbsp;愍祖益奇之。五岁丧母，哀若成人。初，母未病，令于外染衣；卒后，家人始赎，<br /><br />&nbsp;&nbsp;&nbsp;&nbsp;季直抱之号恸，闻者莫不酸感。<br /><br />&nbsp;&nbsp;&nbsp;&nbsp;及长，好学，淡于荣利。起家桂阳王国侍郎、北中郎镇西行参军，并不起，<br /><br />&nbsp;&nbsp;&nbsp;&nbsp;时人号曰“聘君”。父忧服阕，尚书令刘秉领丹阳尹，引为后军主簿、领郡功曹。<br /><br />&nbsp;&nbsp;&nbsp;&nbsp;出为望蔡令，顷之以病免。时刘秉、袁粲以齐高帝权势日盛，将图之，秉素重季<br /><br />&nbsp;&nbsp;&nbsp;&nbsp;直，欲与之定策。季直以袁、刘儒者，必致颠殒，固辞不赴。俄而秉等伏诛。<br /><br />&nbsp;&nbsp;&nbsp;&nbsp;齐初，为尚书比部郎，时褚渊为尚书令，与季直素善，频以为司空司徒主簿，<br /><br />&nbsp;&nbsp;&nbsp;&nbsp;委以府事。渊卒，尚书令王俭以渊有至行，欲谥为文孝公，季直请曰：“文孝是<br /><br />&nbsp;&nbsp;&nbsp;&nbsp;司马道子谥，恐其人非具美，不如文简。”俭从之。季直又请俭为渊立碑，终始<br /><br />&nbsp;&nbsp;&nbsp;&nbsp;营护，甚有吏节，时人美之。<br /><br />&nbsp;&nbsp;&nbsp;&nbsp;迁太尉记室参军。出为冠军司马、东莞太守，在郡号为清和。还除散骑侍郎，<br /><br />&nbsp;&nbsp;&nbsp;&nbsp;领左卫司马，转镇西谘议参军。齐武帝崩，明帝作相，诛锄异己，季直不能阿意，<br /><br />&nbsp;&nbsp;&nbsp;&nbsp;明帝颇忌之，乃出为辅国长史、北海太守。边职上佐，素士罕为之者。或劝季直<br /><br />&nbsp;&nbsp;&nbsp;&nbsp;造门致谢，明帝既见，便留之，以为骠骑谘议参军，兼尚书左丞。仍迁建安太守，<br /><br />&nbsp;&nbsp;&nbsp;&nbsp;政尚清静，百姓便之。还为中书侍郎，迁游击将军、兼廷尉。<br /><br />&nbsp;&nbsp;&nbsp;&nbsp;梁台建，迁给事黄门侍郎。常称仕至二千石，始愿毕矣，无为务人间之事，<br /><br />&nbsp;&nbsp;&nbsp;&nbsp;乃辞疾还乡里。天监初，就家拜太中大夫。高祖曰：“梁有天下，遂不见此人。”<br /><br />&nbsp;&nbsp;&nbsp;&nbsp;十年，卒于家，时年七十五。季直素清苦绝伦，又屏居十余载，及死，家徒四壁，<br /><br />&nbsp;&nbsp;&nbsp;&nbsp;子孙无以殡敛，闻者莫不伤其志焉。<br /><br />&nbsp;&nbsp;&nbsp;&nbsp;萧视素，兰陵人也。祖思话，宋征西仪同三司；父惠明，吴兴太守；皆有盛<br /><br />&nbsp;&nbsp;&nbsp;&nbsp;名。视素早孤贫，为叔父惠休所收恤。起家为齐司徒法曹行参军，迁著作佐郎、<br /><br />&nbsp;&nbsp;&nbsp;&nbsp;太子舍人、尚书三公郎。永元末，为太子洗马。梁台建，高祖引为中尉骠骑记室<br /><br />&nbsp;&nbsp;&nbsp;&nbsp;参军。天监初，为临川王友，复为太子中舍人、丹阳尹丞。初拜，高祖赐钱八万，<br /><br />&nbsp;&nbsp;&nbsp;&nbsp;视素一朝散之亲友。又迁司徒左西属、南徐州治中。<br /><br />&nbsp;&nbsp;&nbsp;&nbsp;性静退，少嗜欲，好学，能清言，荣利不关于口，喜怒不形于色。在人间及<br /><br />&nbsp;&nbsp;&nbsp;&nbsp;居职，并任情通率，不自矜高，天然简素，士人以此咸敬之。及在京口，便有终<br /><br />&nbsp;&nbsp;&nbsp;&nbsp;焉之志，乃于摄山筑室。会征为中书侍郎，遂辞不就，因还山宅，独居屏事，非<br /><br />&nbsp;&nbsp;&nbsp;&nbsp;亲戚不得至其篱门。妻，太尉王俭女，久与别居，遂无子。八年，卒。亲故迹其<br /><br />&nbsp;&nbsp;&nbsp;&nbsp;事行，谥曰贞文先生。<br /><br />&nbsp;&nbsp;&nbsp;&nbsp;史臣曰：顾宪之、陶季直，引年者也，萧视素则宦情鲜焉。比夫怀禄耽宠，<br /><br />&nbsp;&nbsp;&nbsp;&nbsp;婆娑人世，则殊间矣。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185505);">加入书签</a><a
                        href="185472.html">上一页</a>&larr;<a href="index.html">返回列表</a>&rarr;<a
                            href="185549.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185472.html"; var next_page = "185549.html"; var index_page = "index.html"; var sortid = "9"; var article_id = "729"; var chapter_id = "185505"; var articlename = "梁书"; var chaptername = " 卷五十二 列传第四十六"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>