<!DOCTYPE html>
<html>
<head>
<meta charset="gbk" />
<title>梁书- 卷十三 列传第七-在线阅读-哈西文学网</title>
<meta name="keywords" content="姚思廉，梁书， 卷十三 列传第七全文， 卷十三 列传第七在线阅读 哈西文学网" />
<meta name="description" content="哈西文学网提供姚思廉的梁书  卷十三 列传第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/183655.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/183655.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 列传第七</h1>
            <div class="link xb">
                <a href="183636.html">上一页</a>&larr;<a href="index.html">返回列表</a>&rarr;<a
                    href="184170.html">下一页</a></div>			
            <div id="BookText">&nbsp;&nbsp;&nbsp;&nbsp;◎范云沈约<br /><br />&nbsp;&nbsp;&nbsp;&nbsp;范云，字彦龙，南乡舞阴人，晋平北将军汪六世孙也。年八岁，遇宋豫州刺<br /><br />&nbsp;&nbsp;&nbsp;&nbsp;史殷琰于涂，琰异之，要就席，云风姿应对，傍若无人。琰令赋诗，操笔便就，<br /><br />&nbsp;&nbsp;&nbsp;&nbsp;坐者叹焉。尝就亲人袁照学，昼夜不怠。照抚其背曰：“卿精神秀朗而勤于学，<br /><br />&nbsp;&nbsp;&nbsp;&nbsp;卿相才也。”少机警有识，且善属文，便尺牍，下笔辄成，未尝定藁，时人每疑<br /><br />&nbsp;&nbsp;&nbsp;&nbsp;其宿构。父抗，为郢府参军，云随父在府，时吴兴沈约、新野庾杲之与抗同府，<br /><br />&nbsp;&nbsp;&nbsp;&nbsp;见而友之。<br /><br />&nbsp;&nbsp;&nbsp;&nbsp;起家郢州西曹书佐，转法曹行参军。俄而沈攸之举兵围郢城，抗时为府长流，<br /><br />&nbsp;&nbsp;&nbsp;&nbsp;入城固守，留家属居外。云为军人所得，攸之召与语，声色甚厉，云容貌不变，<br /><br />&nbsp;&nbsp;&nbsp;&nbsp;徐自陈说。攸之乃笑曰：“卿定可儿，且出就舍。”明旦，又召令送书入城。城<br /><br />&nbsp;&nbsp;&nbsp;&nbsp;内或欲诛之，云曰：“老母弱弟，悬命沈氏，若违其命，祸必及亲，今日就戮，<br /><br />&nbsp;&nbsp;&nbsp;&nbsp;甘心如荠。”长史柳世隆素与云善，乃免之。<br /><br />&nbsp;&nbsp;&nbsp;&nbsp;齐建元初，竟陵王子良为会稽太守，云始随王，王未之知也。会游秦望，使<br /><br />&nbsp;&nbsp;&nbsp;&nbsp;人视刻石文，时莫能识，云独诵之，王悦，自是宠冠府朝。王为丹阳尹，召为主<br /><br />&nbsp;&nbsp;&nbsp;&nbsp;簿，深相亲任。时进见齐高帝，值有献白乌者，帝问此为何瑞？云位卑，最后答<br /><br />&nbsp;&nbsp;&nbsp;&nbsp;曰：“臣闻王者敬宗庙，则白乌至。”时谒庙始毕。帝曰：“卿言是也。感应之<br /><br />&nbsp;&nbsp;&nbsp;&nbsp;理，一至此乎！”转补征北南郡王刑狱参军事，领主簿如故，迁尚书殿中郎。子<br /><br />&nbsp;&nbsp;&nbsp;&nbsp;良为司徒，又补记室参军事，寻授通直散骑侍郎、领本州大中正。出为零陵内史，<br /><br />&nbsp;&nbsp;&nbsp;&nbsp;在任洁己，省烦苛，去游费，百姓安之。明帝召还都，及至，拜散骑侍郎。复出<br /><br />&nbsp;&nbsp;&nbsp;&nbsp;为始兴内史。郡多豪猾大姓，二千石有不善者，谋共杀害，不则逐去之。边带蛮<br /><br />&nbsp;&nbsp;&nbsp;&nbsp;俚，尤多盗贼，前内史皆以兵刃自卫。云入境，抚以恩德，罢亭候，商贾露宿，<br /><br />&nbsp;&nbsp;&nbsp;&nbsp;郡中称为神明。仍迁假节、建武将军、平越中郎将、广州刺史。初，云与尚书仆<br /><br />&nbsp;&nbsp;&nbsp;&nbsp;射江u善，u姨弟徐艺为曲江令，深以托云。有谭俨者，县之豪族，艺鞭之，<br /><br />&nbsp;&nbsp;&nbsp;&nbsp;俨以为耻，诣京诉云，云坐征还下狱，会赦免。永元二年，起为国子博士。<br /><br />&nbsp;&nbsp;&nbsp;&nbsp;初，云与高祖遇于齐竟陵王子良邸，又尝接里\，高祖深器之。及义兵至京<br /><br />&nbsp;&nbsp;&nbsp;&nbsp;邑，云时在城内。东昏既诛，侍中张稷使云衔命出城，高祖因留之，便参帷幄，<br /><br />&nbsp;&nbsp;&nbsp;&nbsp;仍拜黄门侍郎，与沈约同心翊赞。俄迁大司马谘议参军、领录事。梁台建，迁侍<br /><br />&nbsp;&nbsp;&nbsp;&nbsp;中。时高祖纳齐东昏余妃，颇妨政事，云尝以为言，未之纳也。后与王茂同入卧<br /><br />&nbsp;&nbsp;&nbsp;&nbsp;内，云又谏曰：“昔汉祖居山东，贪财好色，及入关定秦，财帛无所取，妇女无<br /><br />&nbsp;&nbsp;&nbsp;&nbsp;所幸，范增以为其志大故也。今明公始定天下，海内想望风声，奈何袭昏乱之踪，<br /><br />&nbsp;&nbsp;&nbsp;&nbsp;以女德为累。”王茂因起拜曰：“范云言是，公必以天下为念，无宜留惜。”高<br /><br />&nbsp;&nbsp;&nbsp;&nbsp;祖默然。云便疏令以余氏赉茂，高祖贤其意而许之。明日，赐云、茂钱各百万。<br /><br />&nbsp;&nbsp;&nbsp;&nbsp;天监元年，高祖受禅，柴燎于南郊，云以侍中参乘。礼毕，高祖升辇，谓云<br /><br />&nbsp;&nbsp;&nbsp;&nbsp;曰：“朕之今日，所谓懔乎若朽索之驭六马。”云对曰：“亦愿陛下日慎一日。”<br /><br />&nbsp;&nbsp;&nbsp;&nbsp;高祖善之。是日，迁散骑常侍、吏部尚书；以佐命功封霄城县侯，邑千户。云以<br /><br />&nbsp;&nbsp;&nbsp;&nbsp;旧恩见拔，超居佐命，尽诚翊亮，知无不为。高祖亦推心任之，所奏多允。尝侍<br /><br />&nbsp;&nbsp;&nbsp;&nbsp;宴，高祖谓临川王宏、鄱阳王恢曰：“我与范尚书少亲善，申四海之敬；今为天<br /><br />&nbsp;&nbsp;&nbsp;&nbsp;下主，此礼既革，汝宜代我呼范为兄。”二王下席拜，与云同车还尚书下省，时<br /><br />&nbsp;&nbsp;&nbsp;&nbsp;人荣之。其年，东宫建，云以本官领太子中庶子，寻迁尚书右仆射，犹领吏部。<br /><br />&nbsp;&nbsp;&nbsp;&nbsp;顷之，坐违诏用人，免吏部，犹为仆射。<br /><br />&nbsp;&nbsp;&nbsp;&nbsp;云性笃睦，事寡嫂尽礼，家事必先谘而后行。好节尚奇，专趣人之急。少时<br /><br />&nbsp;&nbsp;&nbsp;&nbsp;与领军长史王善，亡于官舍，贫无居宅，云乃迎丧还家。躬营含殡。事<br /><br />&nbsp;&nbsp;&nbsp;&nbsp;竟陵王子良恩礼甚隆，云每献损益，未尝阿意。子良尝启齐武帝论云为郡。帝曰：<br /><br />&nbsp;&nbsp;&nbsp;&nbsp;“庸人，闻其恒相卖弄，不复穷法，当宥之以远。”子良曰：“不然。云动相规<br /><br />&nbsp;&nbsp;&nbsp;&nbsp;诲，谏书具存，请取以奏。”既至，有百余纸，辞皆切直。帝叹息，因谓子良曰：<br /><br />&nbsp;&nbsp;&nbsp;&nbsp;“不谓云能尔。方使弼汝，何宜出守。”齐文惠太子尝出东田观获，顾谓众宾曰：<br /><br />&nbsp;&nbsp;&nbsp;&nbsp;“刈此亦殊可观。”众皆唯唯。云独曰：“夫三时之务，实为长勤。伏愿殿下知<br /><br />&nbsp;&nbsp;&nbsp;&nbsp;稼穑之艰难，无徇一朝之宴逸。”既出，侍中萧缅先不相识，因就车握云手曰：<br /><br />&nbsp;&nbsp;&nbsp;&nbsp;“不图今日复闻谠言。”及居选官，任守隆重，书牍盈案，宾客满门，云应对如<br /><br />&nbsp;&nbsp;&nbsp;&nbsp;流，无所壅滞，官曹文墨，发`若神，时人咸服其明赡。性颇激厉，少威重，有<br /><br />&nbsp;&nbsp;&nbsp;&nbsp;所是非，形于造次，士或以此少之。初，云为郡号称廉洁，及居贵重，颇通馈饷；<br /><br />&nbsp;&nbsp;&nbsp;&nbsp;然家无蓄积，随散之亲友。<br /><br />&nbsp;&nbsp;&nbsp;&nbsp;二年，卒，时年五十三。高祖为之流涕，即日舆驾临殡。诏曰：“追远兴悼，<br /><br />&nbsp;&nbsp;&nbsp;&nbsp;常情所笃；况问望斯在，事深朝寄者乎！故散骑常侍、尚书右仆射、霄城侯云，<br /><br />&nbsp;&nbsp;&nbsp;&nbsp;器范贞正，思怀经远，爰初立志，素履有闻。脱巾来仕，清绩仍著。燮务登朝，<br /><br />&nbsp;&nbsp;&nbsp;&nbsp;具瞻惟允。绸缪翊赞，义简朕心，虽勤非负{，而旧同论讲。方骋远涂，永毗<br /><br />&nbsp;&nbsp;&nbsp;&nbsp;庶政；奄致丧殒，伤悼于怀。宜加命秩，式备徽典。可追赠侍中、卫将军，仆射、<br /><br />&nbsp;&nbsp;&nbsp;&nbsp;侯如故。并给鼓吹一部。”礼官请谥曰宣，敕赐谥文。有集三十卷。子孝才嗣，<br /><br />&nbsp;&nbsp;&nbsp;&nbsp;官至太子中舍人。<br /><br />&nbsp;&nbsp;&nbsp;&nbsp;沈约，字休文，吴兴武康人也。祖林子，宋征虏将军。父璞，淮南太守。璞<br /><br />&nbsp;&nbsp;&nbsp;&nbsp;元嘉末被诛，约幼潜窜，会赦免。既而流寓孤贫，笃志好学，昼夜不倦。母恐其<br /><br />&nbsp;&nbsp;&nbsp;&nbsp;以劳生疾，常遣减油灭火。而昼之所读，夜辄诵之，遂博通群籍，能属文。起家<br /><br />&nbsp;&nbsp;&nbsp;&nbsp;奉朝请。济阳蔡兴宗闻其才而善之；兴宗为郢州刺史，引为安西外兵参军，兼记<br /><br />&nbsp;&nbsp;&nbsp;&nbsp;室。兴宗尝谓其诸子曰：“沈记室人伦师表，宜善事之。”及为荆州，又为征西<br /><br />&nbsp;&nbsp;&nbsp;&nbsp;记室参军，带关西令。兴宗卒，始为安西晋安王法曹参军，转外兵，并兼记室。<br /><br />&nbsp;&nbsp;&nbsp;&nbsp;入为尚书度支郎。<br /><br />&nbsp;&nbsp;&nbsp;&nbsp;齐初为征虏记室，带襄阳令，所奉之王，齐文惠太子也。太子入居东宫，为<br /><br />&nbsp;&nbsp;&nbsp;&nbsp;步兵校尉，管书记，直永寿省，校四部图书。时东宫多士，约特被亲遇，每直入<br /><br />&nbsp;&nbsp;&nbsp;&nbsp;见，影斜方出。当时王侯到宫，或不得进，约每以为言。太子曰：“吾生平懒起，<br /><br />&nbsp;&nbsp;&nbsp;&nbsp;是卿所悉，得卿谈论，然后忘寝。卿欲我夙兴，可恒早入。”迁太子家令，后以<br /><br />&nbsp;&nbsp;&nbsp;&nbsp;本官兼著作郎，迁中书郎，本邑中正，司徒右长史，黄门侍郎。时竟陵王亦招士，<br /><br />&nbsp;&nbsp;&nbsp;&nbsp;约与兰陵萧琛、琅邪王融、陈郡谢I、南乡范云、乐安任P等皆游焉，当世号为<br /><br />&nbsp;&nbsp;&nbsp;&nbsp;得人。俄兼尚书左丞，寻为御史中丞，转车骑长史。隆昌元年，除吏部郎，出为<br /><br />&nbsp;&nbsp;&nbsp;&nbsp;宁朔将军、东阳太守。明帝即位，进号辅国将军，征为五兵尚书，迁国子祭酒。<br /><br />&nbsp;&nbsp;&nbsp;&nbsp;明帝崩，政归冢宰，尚书令徐孝嗣使约撰定遗诏。迁左卫将军，寻加通直散骑常<br /><br />&nbsp;&nbsp;&nbsp;&nbsp;侍。永元二年，以母老表求解职，改授冠军将军、司徒左长史，征虏将军、南清<br /><br />&nbsp;&nbsp;&nbsp;&nbsp;河太守。<br /><br />&nbsp;&nbsp;&nbsp;&nbsp;高祖在西邸，与约游旧，建康城平，引为骠骑司马，将军如故。时高祖勋业<br /><br />&nbsp;&nbsp;&nbsp;&nbsp;既就，天人允属，约尝扣其端，高祖默而不应。佗日又进曰：“今与古异，不可<br /><br />&nbsp;&nbsp;&nbsp;&nbsp;以淳风期万物。士大夫攀龙附凤者，皆望有尺寸之功，以保其福禄。今童儿牧竖，<br /><br />&nbsp;&nbsp;&nbsp;&nbsp;悉知齐祚已终，莫不云明公其人也。天文人事，表革运之征，永元以来，尤为彰<br /><br />&nbsp;&nbsp;&nbsp;&nbsp;著。谶云‘行中水，作天子”，此又历然在记。天心不可违，人情不可失，苟是<br /><br />&nbsp;&nbsp;&nbsp;&nbsp;历数所至，虽欲谦光，亦不可得已。”高祖曰：“吾方思之。”对曰：“公初杖<br /><br />&nbsp;&nbsp;&nbsp;&nbsp;兵樊、沔，此时应思，今王业已就，何所复思。昔武王伐纣，始入，民便曰吾君，<br /><br />&nbsp;&nbsp;&nbsp;&nbsp;武王不违民意，亦无所思。公自至京邑，已移气序，比于周武，迟速不同。若不<br /><br />&nbsp;&nbsp;&nbsp;&nbsp;早定大业，稽天人之望，脱有一人立异，便损威德。且人非金玉，时事难保。岂<br /><br />&nbsp;&nbsp;&nbsp;&nbsp;可以建安之封，遗之子孙？若天子还都，公卿在位，则君臣分定，无复异心。君<br /><br />&nbsp;&nbsp;&nbsp;&nbsp;明于上，臣忠于下，岂复有人方更同公作贼。”高祖然之。约出，高祖召范云告<br /><br />&nbsp;&nbsp;&nbsp;&nbsp;之，云对略同约旨。高祖曰：“智者乃尔暗同，卿明早将休文更来。”云出语约，<br /><br />&nbsp;&nbsp;&nbsp;&nbsp;约曰：“卿必待我。”云许诺，而约先期入，高祖命草其事。约乃出怀中诏书并<br /><br />&nbsp;&nbsp;&nbsp;&nbsp;诸选置，高祖初无所改。俄而云自外来，至殿门不得入，徘徊寿光阁外，但云<br /><br />&nbsp;&nbsp;&nbsp;&nbsp;“咄咄”。约出，问曰：“何以见处？”约举手向左，云笑曰：“不乖所望。”<br /><br />&nbsp;&nbsp;&nbsp;&nbsp;有顷，高祖召范云谓曰：“生平与沈休文群居，不觉有异人处；今日才智纵横，<br /><br />&nbsp;&nbsp;&nbsp;&nbsp;可谓明识。”云曰：“公今知约，不异约今知公。”高祖曰：“我起兵于今三年<br /><br />&nbsp;&nbsp;&nbsp;&nbsp;矣，功臣诸将，实有其劳，然成帝业者，乃卿二人也。”<br /><br />&nbsp;&nbsp;&nbsp;&nbsp;梁台建，为散骑常侍、吏部尚书，兼右仆射。高祖受禅，为尚书仆射，封建<br /><br />&nbsp;&nbsp;&nbsp;&nbsp;昌县侯，邑千户，常侍如故。又拜约母谢为建昌国太夫人。奉策之日，右仆射范<br /><br />&nbsp;&nbsp;&nbsp;&nbsp;云等二十余人咸来致拜，朝野以为荣。俄迁尚书左仆射，常侍如故。寻兼领军，<br /><br />&nbsp;&nbsp;&nbsp;&nbsp;加侍中。天监二年，遭母忧，舆驾亲出临吊，以约年衰，不宜致毁，遣中书舍人<br /><br />&nbsp;&nbsp;&nbsp;&nbsp;断客节哭。起为镇军将军、丹阳尹，置佐史。服阕，迁侍中、右光禄大夫，领太<br /><br />&nbsp;&nbsp;&nbsp;&nbsp;子詹事，扬州大中正，关尚书八条事，迁尚书令，侍中、詹事、中正如故。累表<br /><br />&nbsp;&nbsp;&nbsp;&nbsp;陈让，改授尚书左仆射、领中书令、前将军，置佐史，侍中如故。寻迁尚书令，<br /><br />&nbsp;&nbsp;&nbsp;&nbsp;领太子少傅。九年，转左光禄大夫，侍中、少傅如故，给鼓吹一部。<br /><br />&nbsp;&nbsp;&nbsp;&nbsp;初，约久处端揆，有志台司，论者咸谓为宜，而帝终不用，乃求外出，又不<br /><br />&nbsp;&nbsp;&nbsp;&nbsp;见许。与徐勉素善，遂以书陈情于勉曰：“吾弱年孤苦，傍无期属，往者将坠于<br /><br />&nbsp;&nbsp;&nbsp;&nbsp;地，契阔屯，困于朝夕，崎岖薄宦，事非为己，望得小禄，傍此东归。岁逾十<br /><br />&nbsp;&nbsp;&nbsp;&nbsp;稔，方忝襄阳县，公私情计，非所了具，以身资物，不得不任人事。永明末，出<br /><br />&nbsp;&nbsp;&nbsp;&nbsp;守东阳，意在止足；而建武肇运，人世胶加，一去不返，行之未易。及昏猜之始，<br /><br />&nbsp;&nbsp;&nbsp;&nbsp;王政多门，因此谋退，庶几可果，托卿布怀于徐令，想记未忘。圣道聿兴，谬逢<br /><br />&nbsp;&nbsp;&nbsp;&nbsp;嘉运，往志宿心，复成乖爽。今岁开元，礼年云至，悬车之请，事由恩夺。诚不<br /><br />&nbsp;&nbsp;&nbsp;&nbsp;能弘宣风政，光阐朝猷，尚欲讨寻文簿，时议同异。而开年以来，病增虑切，当<br /><br />&nbsp;&nbsp;&nbsp;&nbsp;由生灵有限，劳役过差，总此凋竭，归之暮年，牵策行止，努力祗事。外观傍览，<br /><br />&nbsp;&nbsp;&nbsp;&nbsp;尚似全人，而形骸力用，不相综摄，常须过自束持，方可黾勉。解衣一卧，支体<br /><br />&nbsp;&nbsp;&nbsp;&nbsp;不复相关。上热下冷，月增日笃，取暖则烦，加寒必利，后差不及前差，后剧必<br /><br />&nbsp;&nbsp;&nbsp;&nbsp;甚前剧。百日数旬，革带常应移孔；以手握臂，率计月小半分。以此推算，岂能<br /><br />&nbsp;&nbsp;&nbsp;&nbsp;支久？若此不休，日复一日，将贻圣主不追之恨。冒欲表闻，乞归老之秩。若天<br /><br />&nbsp;&nbsp;&nbsp;&nbsp;假其年，还是平健，才力所堪，惟思是策。”勉为言于高祖，请三司之仪，弗许，<br /><br />&nbsp;&nbsp;&nbsp;&nbsp;但加鼓吹而已。<br /><br />&nbsp;&nbsp;&nbsp;&nbsp;约性不饮酒，少嗜欲，虽时遇隆重，而居处俭素。立宅东田，瞩望郊阜。尝<br /><br />&nbsp;&nbsp;&nbsp;&nbsp;为《郊居赋》，其辞曰：<br /><br />&nbsp;&nbsp;&nbsp;&nbsp;惟至人之非己，固物我而兼忘。自中智以下洎，咸得性以为场。兽因窟而获<br /><br />&nbsp;&nbsp;&nbsp;&nbsp;骋，鸟先巢而后翔。陈巷穷而业泰，婴居湫而德昌。侨栖仁于东里，凤晦迹于西<br /><br />&nbsp;&nbsp;&nbsp;&nbsp;堂。伊吾人之褊志，无经世之大方。思依林而羽戢，愿托水而鳞藏。固无情于轮<br /><br />&nbsp;&nbsp;&nbsp;&nbsp;奂，非有欲于康庄。披东郊之寥廓，入蓬y之荒茫。既从竖而横构，亦风除而雨<br /><br />&nbsp;&nbsp;&nbsp;&nbsp;攘。<br /><br />&nbsp;&nbsp;&nbsp;&nbsp;昔西汉之标季，余播迁之云始。违利建于海昏，创惟桑于江汜。同河济之重<br /><br />&nbsp;&nbsp;&nbsp;&nbsp;世，逾班生之十纪。或辞禄而反耕，或弹冠而来仕。逮有晋之隆安，集艰虞于天<br /><br />&nbsp;&nbsp;&nbsp;&nbsp;步。世交争而波流，民失时而狼顾。延乱麻于井邑，曝如莽于衢路。大地旷而靡<br /><br />&nbsp;&nbsp;&nbsp;&nbsp;容，F天远而谁诉。伊皇祖之弱辰，逢时艰之孔棘。违危邦而窘惊，访安土而移<br /><br />&nbsp;&nbsp;&nbsp;&nbsp;即。肇胥宇于朱方，掩闲庭而晏息。值龙颜之郁起，乃凭风而矫翼。指皇邑而南<br /><br />&nbsp;&nbsp;&nbsp;&nbsp;辕，驾修衢以骋力。迁华扉而来启，张高衡而徙植。傍逸陌之修平，面淮流之清<br /><br />&nbsp;&nbsp;&nbsp;&nbsp;直。芳尘浸而悠远，世道忽其隆。绵四代于兹日，盈百祀于微躬。嗟弊庐之难<br /><br />&nbsp;&nbsp;&nbsp;&nbsp;保，若B箨之从风。或诛茅而剪棘，或既西而复东。乍容身于白社，亦寄孥于伯<br /><br />&nbsp;&nbsp;&nbsp;&nbsp;通。<br /><br />&nbsp;&nbsp;&nbsp;&nbsp;迹平生之耿介，实有心于独往。思幽人而轸念，望东皋而长想。本忘情于徇<br /><br />&nbsp;&nbsp;&nbsp;&nbsp;物，徒羁绁于天壤。应屡叹于牵丝，陆兴言于世网。事滔滔而未合，志而无<br /><br />&nbsp;&nbsp;&nbsp;&nbsp;爽。路将殚而弥峭，情薄暮而逾广。抱寸心其如兰，何斯愿之浩荡。咏归欤而踯<br /><br />&nbsp;&nbsp;&nbsp;&nbsp;R，眷岩阿而抵掌。<br /><br />&nbsp;&nbsp;&nbsp;&nbsp;逢时君之丧德，何凶昏之孔炽。乃战牧所未陈，实升z所不记。彼黎元之<br /><br />&nbsp;&nbsp;&nbsp;&nbsp;喋喋，将垂兽而为饵。瞻穹昊而无归，虽非牢而被u。始叹丝而未睹，终组而<br /><br />&nbsp;&nbsp;&nbsp;&nbsp;后值。寻贻爱乎上天，固非民其莫甚。授冥符于井翼，实灵命之所禀。当降监之<br /><br />&nbsp;&nbsp;&nbsp;&nbsp;初辰，值积恶之云稔。宁方割于下垫，廓重氛于上}。躬靡暇于朝食，常求衣<br /><br />&nbsp;&nbsp;&nbsp;&nbsp;于夜枕。既牢笼于妫、夏，又驱驰乎轩、顼。德无远而不被，明无微而不烛。鼓<br /><br />&nbsp;&nbsp;&nbsp;&nbsp;玄泽于大荒，播仁风于遐俗。辟终古而遐念，信王猷其如玉。<br /><br />&nbsp;&nbsp;&nbsp;&nbsp;值衔《图》之盛世，遇兴圣之嘉期。谢中涓于初日，叨光佐于此时。阙投石<br /><br />&nbsp;&nbsp;&nbsp;&nbsp;之猛志，无飞矢之丽辞。排阳鸟而命邑，方河山而启基。翼储光于三善，长王职<br /><br />&nbsp;&nbsp;&nbsp;&nbsp;于百司。兢鄙夫之易失，惧宠禄之难持。伊前世之贵仕，罕纡情于丘窟。譬丛华<br /><br />&nbsp;&nbsp;&nbsp;&nbsp;于楚、赵，每骄奢以相越。筑甲馆于铜驼，并高门于北阙。辟重扃于华阃，岂蓬<br /><br />&nbsp;&nbsp;&nbsp;&nbsp;蒿所能没。敖传嗣于壤，何安身于穷地。味先哲而为言，固余心之所嗜。不<br /><br />&nbsp;&nbsp;&nbsp;&nbsp;慕权于城市，岂邀名于屠肆。咏希微以考室，幸风霜之可庇。<br /><br />&nbsp;&nbsp;&nbsp;&nbsp;尔乃傍穷野，抵荒郊；编霜I，葺寒茅。构栖噪之所集，筑町疃之所交。因<br /><br />&nbsp;&nbsp;&nbsp;&nbsp;犯檐而刊树，由妨基而剪巢。决s粗汀酰塞井L之沦坳。艺芳枳于北渠，<br /><br />&nbsp;&nbsp;&nbsp;&nbsp;树修杨于南浦。迁瓮牖于兰室，同肩墙于华堵。织宿楚以成门，籍外扉而为户。<br /><br />&nbsp;&nbsp;&nbsp;&nbsp;既取阴于庭樾，又因篱于芳杜。开阁室以远临，辟高轩而旁睹。渐沼b于溜垂，<br /><br />&nbsp;&nbsp;&nbsp;&nbsp;周塍陌于堂下。其水草则苹萍芡芰，菁藻蒹菰；石衣海发，黄荇绿蒲。动红荷于<br /><br />&nbsp;&nbsp;&nbsp;&nbsp;轻浪，覆碧叶于澄湖。{嘉实而却老，振羽服于清都。其陆卉则紫鳖绿，天<br /><br />&nbsp;&nbsp;&nbsp;&nbsp;著山韭；雁齿麋舌，牛唇彘首。布C南池之阳，烂漫北楼之后。或幕渚而芘地，<br /><br />&nbsp;&nbsp;&nbsp;&nbsp;或萦窗而窥牖。若乃园宅殊制，田圃异区。李衡则橘林千树，石崇则杂果万株。<br /><br />&nbsp;&nbsp;&nbsp;&nbsp;并豪情之所侈，非俭志之所娱。欲令纷披蓊郁，吐绿攒朱；罗窗映户，接溜承隅。<br /><br />&nbsp;&nbsp;&nbsp;&nbsp;开丹房以四照，舒翠叶而九衢。抽红英于紫带，衔素蕊于青跗。其林鸟则翻泊颉<br /><br />&nbsp;&nbsp;&nbsp;&nbsp;颃，遗音下上；楚雀多名，流嘤杂响。或班尾而绮翼，或绿衿而绛颡。好叶隐而<br /><br />&nbsp;&nbsp;&nbsp;&nbsp;枝藏，乍间关而来往。其水禽则大鸿小雁，天狗泽虞；秋寒，修o短凫。曳<br /><br />&nbsp;&nbsp;&nbsp;&nbsp;参差之弱藻，戏之轻躯；翅抨流而起沫，翼鼓浪而成珠。其鱼则赤鲤青<br /><br />&nbsp;&nbsp;&nbsp;&nbsp;鲂，纤倏钜。碧鳞朱尾，修颅偃额。小则戏渚成文，大则喷流扬白。不兴羡于<br /><br />&nbsp;&nbsp;&nbsp;&nbsp;江海，聊相忘于余宅。其竹则东南独秀，九府擅奇。不迁植于淇水，岂分根于乐<br /><br />&nbsp;&nbsp;&nbsp;&nbsp;池。秋蜩吟叶，寒雀噪枝。来风南轩之下，负雪北堂之垂。访往涂之轸迹，观先<br /><br />&nbsp;&nbsp;&nbsp;&nbsp;识之情伪。每诛空而索有，皆指难以为易。不自已而求足，并尤物以兴累。亦昔<br /><br />&nbsp;&nbsp;&nbsp;&nbsp;士之所迷，而今余之所避也。<br /><br />&nbsp;&nbsp;&nbsp;&nbsp;原农皇之攸始，讨厥播之云初。肇变腥以粒食，乃人命之所储。寻井田之往<br /><br />&nbsp;&nbsp;&nbsp;&nbsp;记，考阡陌于前书。颜箪食而乐在，郑高廪而空虚。顷四百而不足，亩五十而有<br /><br />&nbsp;&nbsp;&nbsp;&nbsp;余。抚幽衷而R念，幸取给于庭庐。纬东之故耜，浸北亩之新渠。无褰爨于晓<br /><br />&nbsp;&nbsp;&nbsp;&nbsp;蓐，不抱┯诔蔬。排外物以齐遣，独为累之在余。安事千斯之积，不羡汶阳之<br /><br />&nbsp;&nbsp;&nbsp;&nbsp;墟。<br /><br />&nbsp;&nbsp;&nbsp;&nbsp;临巽维而骋目，即堆冢而流眄。虽兹山之培v，乃文靖之所宴。驱四牡之<br /><br />&nbsp;&nbsp;&nbsp;&nbsp;低昂，响繁笳之清啭。罗方员而绮错，穷海陆而兼荐。奚一权之足伟，委千金其<br /><br />&nbsp;&nbsp;&nbsp;&nbsp;如线。试抚臆而为言，岂斯风之可扇。将通人之远旨，非庸情之所见。聊迁情而<br /><br />&nbsp;&nbsp;&nbsp;&nbsp;徙睇，识方阜于归津。带修汀于桂渚，肇举锸于强秦。路萦吴而款越，涂被海而<br /><br />&nbsp;&nbsp;&nbsp;&nbsp;通闽。怀三鸟以长念，伊故乡之可珍。实褰期于晚岁，非失步于方春。何东川之<br /><br />&nbsp;&nbsp;&nbsp;&nbsp;m々，独流涕于吾人。谬参贤于昔代，亟徒游于兹所。侍采旄而齐辔，陪龙舟<br /><br />&nbsp;&nbsp;&nbsp;&nbsp;而遵渚。或列席而赋诗，或班觞而宴语。帷一朝冥漠，西陵忽其葱楚。望商飙<br /><br />&nbsp;&nbsp;&nbsp;&nbsp;而永叹，每乐恺于斯观。始则钟石锵，终以鱼龙澜漫。或升降有序，或浮白无<br /><br />&nbsp;&nbsp;&nbsp;&nbsp;算。贵则景、魏、萧、曹，亲则梁武、周旦。莫不共霜雾而歇灭，与风云而消散。<br /><br />&nbsp;&nbsp;&nbsp;&nbsp;眺孙后之墓田，寻雄霸之遗武。实接汉之后王，信开吴之英主。指衡岳而作镇，<br /><br />&nbsp;&nbsp;&nbsp;&nbsp;苞江汉而为宇。徒征言于石椁，遂延灾于金缕。忽芜秽而不修，同原陵之々。<br /><br />&nbsp;&nbsp;&nbsp;&nbsp;宁知蝼蚁之与狐兔，无论樵刍之与牧竖。睇东t以流目，心凄怆而不怡。盖昔储<br /><br />&nbsp;&nbsp;&nbsp;&nbsp;之旧苑，实博望之余基。修林则表以桂树，列草则冠以芳芝。风台累翼，月榭重<br /><br />&nbsp;&nbsp;&nbsp;&nbsp;椤Ｇц咏葩G，百硐喑帧Ｔ碓林驾，兰に嬉。逾三龄而事往，忽二纪以历<br /><br />&nbsp;&nbsp;&nbsp;&nbsp;兹。咸夷漫以荡涤，非古今之异时。<br /><br />&nbsp;&nbsp;&nbsp;&nbsp;回余眸于艮域，觌高馆于兹岭。虽混成以无迹，实遗训之可秉。始{霞而<br /><br />&nbsp;&nbsp;&nbsp;&nbsp;吐雾，终陵虚而倒影。驾雌U之连卷，泛天江之悠永。指咸池而一息，望瑶台而<br /><br />&nbsp;&nbsp;&nbsp;&nbsp;高骋，匪爽言以自，冀神方之可请。惟钟岩之隐郁，表皇都而作峻，盖望秩<br /><br />&nbsp;&nbsp;&nbsp;&nbsp;之所宗，含风云而吐润。其为状也，则巍峨崇F，乔枝拂日；i嶷{山亭}，坠<br /><br />&nbsp;&nbsp;&nbsp;&nbsp;石堆星。岑V洌或坳或平；盘坚枕卧，诡状殊形。孤嶝横插，洞穴斜经；<br /><br />&nbsp;&nbsp;&nbsp;&nbsp;千丈万仞，三袭九成。亘绕州邑，款跨郊s；素烟晚带，白雾晨萦。近循则一岩<br /><br />&nbsp;&nbsp;&nbsp;&nbsp;异色，远望则百岭俱青。<br /><br />&nbsp;&nbsp;&nbsp;&nbsp;观二代之茔兆，睹摧残之余<土遂>。成颠沛于虐竖，康敛衿于虚器；穆恭已于<br /><br />&nbsp;&nbsp;&nbsp;&nbsp;岩廊，简游情于玄肆；烈穷饮以致灾，安忘怀而受祟。何宗祖之奇杰，威横天而<br /><br />&nbsp;&nbsp;&nbsp;&nbsp;陵地。惟圣文之缵武，殆隆平之可至。余世德之所君，仰遗封而掩泪。神寝匪一，<br /><br />&nbsp;&nbsp;&nbsp;&nbsp;灵馆相距。席布U驹，堂流桂醑。降紫皇于天阙，延二妃于湘渚。浮兰烟于桂栋，<br /><br />&nbsp;&nbsp;&nbsp;&nbsp;召巫阳于南楚。扬玉桴，握椒糈。U临风以浩唱，折琼茅而延伫。敬惟空路邈远，<br /><br />&nbsp;&nbsp;&nbsp;&nbsp;神踪遐阔。念甚惊飙，生犹聚沫。归妙轸于一乘，启玄扉于三达。欲息心以遣累，<br /><br />&nbsp;&nbsp;&nbsp;&nbsp;必违人而后豁。或结饔谘腋，或开棂于木末。室暗萝茑，檐梢松栝。既得理<br /><br />&nbsp;&nbsp;&nbsp;&nbsp;于兼谢，固忘怀于饥渴。或攀枝独远，或陵云高蹈。因葺茨以结名，犹观空以表<br /><br />&nbsp;&nbsp;&nbsp;&nbsp;号。得忘己于兹日，岂期心于来报。天假余以大德，荷兹赐之无疆。受老夫之嘉<br /><br />&nbsp;&nbsp;&nbsp;&nbsp;称，班燕礼于上庠。无希骥之秀质，乏如圭之令望。邀昔恩于旧主，重匪服于今<br /><br />&nbsp;&nbsp;&nbsp;&nbsp;皇。仰休老之盛则，请微躯于夕阳。劳蒙司而获谢，犹奉职于春坊。时言归于陋<br /><br />&nbsp;&nbsp;&nbsp;&nbsp;宇，聊暇日以翱翔。栖余志于净国，归余心于道场。兽依墀而莫骇，鱼沼而<br /><br />&nbsp;&nbsp;&nbsp;&nbsp;不纲。旋迷涂于去辙，笃后念于徂光。晚树开花，初英落蕊。或异林而分丹青，<br /><br />&nbsp;&nbsp;&nbsp;&nbsp;乍因风而杂红紫。紫莲夜发，红荷晓舒。轻风微动，其芳袭余。风骚屑于园树，<br /><br />&nbsp;&nbsp;&nbsp;&nbsp;月笼连于池竹。蔓长柯于檐桂，发黄华于庭菊。冰悬啥带坻，雪萦松而被野。<br /><br />&nbsp;&nbsp;&nbsp;&nbsp;鸭屯飞而不散，雁高翔而欲下。并时物之可怀，虽外来而非假。实情性之所留滞，<br /><br />&nbsp;&nbsp;&nbsp;&nbsp;亦志之而不能舍也。<br /><br />&nbsp;&nbsp;&nbsp;&nbsp;伤余情之颓暮，罹忧患其相溢。悲异轸而同归，叹殊方而并失。时复托情鱼<br /><br />&nbsp;&nbsp;&nbsp;&nbsp;鸟，归闲蓬荜。旁阙吴娃，前无赵瑟。以斯终老，于焉消日。惟以天地之恩不报，<br /><br />&nbsp;&nbsp;&nbsp;&nbsp;书事之官靡述；徒重于高门之地，不载于良史之笔。长太息其何言，羌愧心之非<br /><br />&nbsp;&nbsp;&nbsp;&nbsp;一。<br /><br />&nbsp;&nbsp;&nbsp;&nbsp;寻加特进，光禄、侍中、少傅如故。十二年，卒官，时年七十三。诏赠本官，<br /><br />&nbsp;&nbsp;&nbsp;&nbsp;赙钱五万，布百匹，谥曰隐。<br /><br />&nbsp;&nbsp;&nbsp;&nbsp;约左目重瞳子，腰有紫志，聪明过人。好坟籍，聚书至二万卷，京师莫比。<br /><br />&nbsp;&nbsp;&nbsp;&nbsp;少时孤贫，丐于宗党，得米数百斛，为宗人所侮，覆米而去。及贵，不以为憾，<br /><br />&nbsp;&nbsp;&nbsp;&nbsp;用为郡部传。尝侍宴，有妓师是齐文惠宫人。帝问识座中客不？曰：“惟识沈家<br /><br />&nbsp;&nbsp;&nbsp;&nbsp;令。”约伏座流涕，帝亦悲焉，为之罢酒。约历仕三代，该悉旧章，博物洽闻，<br /><br />&nbsp;&nbsp;&nbsp;&nbsp;当世取则。谢玄晖善为诗，任彦升工于文章，约兼而有之，然不能过也。自负高<br /><br />&nbsp;&nbsp;&nbsp;&nbsp;才，昧于荣利，乘时藉势，颇累清谈。及居端揆，稍弘止足。每进一官，辄殷勤<br /><br />&nbsp;&nbsp;&nbsp;&nbsp;请退，而终不能去，论者方之山涛。用事十余年，未尝有所荐达，政之得失，唯<br /><br />&nbsp;&nbsp;&nbsp;&nbsp;唯而已。<br /><br />&nbsp;&nbsp;&nbsp;&nbsp;初，高祖有憾于张稷，及稷卒，因与约言之。约曰：“尚书左仆射出作边州<br /><br />&nbsp;&nbsp;&nbsp;&nbsp;刺史，已往之事，何足复论。”帝以为婚家相为，大怒曰：“卿言如此，是忠臣<br /><br />&nbsp;&nbsp;&nbsp;&nbsp;邪！”乃辇归内殿。约惧，不觉高祖起，犹坐如初。及还，未至床，而凭空顿于<br /><br />&nbsp;&nbsp;&nbsp;&nbsp;户下。因病，梦齐和帝以剑断其舌。召巫视之，巫言如梦。乃呼道士奏赤章于天，<br /><br />&nbsp;&nbsp;&nbsp;&nbsp;称禅代之事，不由己出。高祖遣上省医徐奘视约疾，还具以状闻。先此，约尝侍<br /><br />&nbsp;&nbsp;&nbsp;&nbsp;宴，值豫州献栗，径寸半，帝奇之，问曰：“栗事多少？”与约各疏所忆，少帝<br /><br />&nbsp;&nbsp;&nbsp;&nbsp;三事。出谓人曰：“此公护前，不让即羞死。”帝以其言不逊，欲抵其罪，徐勉<br /><br />&nbsp;&nbsp;&nbsp;&nbsp;固谏乃止。及闻赤章事，大怒，中使谴责者数焉，约惧遂卒。有司谥曰文，帝曰：<br /><br />&nbsp;&nbsp;&nbsp;&nbsp;“怀情不尽曰隐。”故改为隐云。所著《晋书》百一十卷，《宋书》百卷，《齐<br /><br />&nbsp;&nbsp;&nbsp;&nbsp;纪》二十卷，《高祖纪》十四卷，《迩言》十卷，《谥例》十卷，《宋文章志》<br /><br />&nbsp;&nbsp;&nbsp;&nbsp;三十卷，文集一百卷：皆行于世。又撰《四声谱》，以为在昔词人，累千载而不<br /><br />&nbsp;&nbsp;&nbsp;&nbsp;寤，而独得胸衿，穷其妙旨，自谓入神之作，高祖雅不好焉。帝问周舍曰：“何<br /><br />&nbsp;&nbsp;&nbsp;&nbsp;谓四声？”舍曰：“天子圣哲”是也，然帝竟不遵用。<br /><br />&nbsp;&nbsp;&nbsp;&nbsp;子旋，及约时已历中书侍郎，永嘉太守，司徒从事中郎，司徒右长史。免约<br /><br />&nbsp;&nbsp;&nbsp;&nbsp;丧，为太子仆，复以母忧去官，而蔬食辟谷。服除，犹绝粳粱。为给事黄门侍郎、<br /><br />&nbsp;&nbsp;&nbsp;&nbsp;中抚军长史。出为招远将军、南康内史，在部以清治称。卒官，谥曰恭侯。子实<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;陈吏部尚书姚察曰：昔木德将谢，昏嗣流虐，虑黎，命悬晷漏。高<br /><br />&nbsp;&nbsp;&nbsp;&nbsp;祖义拯横溃，志宁区夏，谋谟帷幄，实寄良、平。至于范云、沈约，参预缔构，<br /><br />&nbsp;&nbsp;&nbsp;&nbsp;赞成帝业；加云以机警明赡，济务益时，约高才博洽，名亚迁、董，俱属兴运，<br /><br />&nbsp;&nbsp;&nbsp;&nbsp;盖一代之英伟焉。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,183655);">加入书签</a><a
                        href="183636.html">上一页</a>&larr;<a href="index.html">返回列表</a>&rarr;<a
                            href="184170.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "183636.html"; var next_page = "184170.html"; var index_page = "index.html"; var sortid = "9"; var article_id = "729"; var chapter_id = "183655"; var articlename = "梁书"; var chaptername = " 卷十三 列传第七"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>