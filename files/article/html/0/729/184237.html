<!DOCTYPE html>
<html>
<head>
<meta charset="gbk" />
<title>梁书- 卷十七 列传第十一-在线阅读-哈西文学网</title>
<meta name="keywords" content="姚思廉，梁书， 卷十七 列传第十一全文， 卷十七 列传第十一在线阅读 哈西文学网" />
<meta name="description" content="哈西文学网提供姚思廉的梁书  卷十七 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/184237.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/184237.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 列传第十一</h1>
            <div class="link xb">
                <a href="184214.html">上一页</a>&larr;<a href="index.html">返回列表</a>&rarr;<a
                    href="184262.html">下一页</a></div>			
            <div id="BookText">&nbsp;&nbsp;&nbsp;&nbsp;◎王珍国马仙V张齐<br /><br />&nbsp;&nbsp;&nbsp;&nbsp;王珍国，字德重，沛国相人也。父广之，齐世良将，官至散骑常侍、车骑将<br /><br />&nbsp;&nbsp;&nbsp;&nbsp;军。珍国起家冠军行参军，累迁虎贲中郎将、南谯太守，治有能名。时郡境苦饥，<br /><br />&nbsp;&nbsp;&nbsp;&nbsp;乃发米散财，以拯穷乏。齐高帝手敕云：“卿爱人治国，甚副吾意也。”永明初，<br /><br />&nbsp;&nbsp;&nbsp;&nbsp;迁桂阳内史，讨捕盗贼，境内肃清。罢任还都，路经江州，刺史柳世隆临渚饯别，<br /><br />&nbsp;&nbsp;&nbsp;&nbsp;见珍国还装轻素，乃叹曰：“此真可谓良二千石也！”还为大司马中兵参军。武<br /><br />&nbsp;&nbsp;&nbsp;&nbsp;帝雅相知赏，每叹曰：“晚代将家子弟，有如珍国者少矣。”复出为安成内史。<br /><br />&nbsp;&nbsp;&nbsp;&nbsp;入为越骑校尉，冠军长史、钟离太守。仍迁巴东、建平二郡太守。还为游击将军，<br /><br />&nbsp;&nbsp;&nbsp;&nbsp;以父忧去职。<br /><br />&nbsp;&nbsp;&nbsp;&nbsp;建武末，魏军围司州，明帝使徐州刺史裴叔业攻拔涡阳，以为声援，起珍国<br /><br />&nbsp;&nbsp;&nbsp;&nbsp;为辅国将军，率兵助焉。魏将杨大眼大众奄至，叔业惧，弃军走，珍国率其众殿，<br /><br />&nbsp;&nbsp;&nbsp;&nbsp;故不至大败。永泰元年，会稽太守王敬则反，珍国又率众距之。敬则平，迁宁朔<br /><br />&nbsp;&nbsp;&nbsp;&nbsp;将军、青、冀二州刺史，将军如故。<br /><br />&nbsp;&nbsp;&nbsp;&nbsp;义师起，东昏召珍国以众还京师，入顿建康城。义师至，使珍国出屯朱雀门，<br /><br />&nbsp;&nbsp;&nbsp;&nbsp;为王茂军所败，乃入城。仍密遣郄纂奉明镜献诚於高祖，高祖断金以报之。时城<br /><br />&nbsp;&nbsp;&nbsp;&nbsp;中咸思从义，莫敢先发，侍中、卫尉张稷都督众军，珍国潜结稷腹心张齐要稷，<br /><br />&nbsp;&nbsp;&nbsp;&nbsp;稷许之。十二月丙寅旦，珍国引稷于卫尉府，勒兵入自云龙门，即东昏于内殿斩<br /><br />&nbsp;&nbsp;&nbsp;&nbsp;之，与稷会尚书仆射王亮等于西钟下，使中书舍人裴长穆等奉东昏首归高祖。以<br /><br />&nbsp;&nbsp;&nbsp;&nbsp;功授右卫将军，辞不拜；又授徐州刺史，固乞留京师。复赐金帛，珍国又固让。<br /><br />&nbsp;&nbsp;&nbsp;&nbsp;敕答曰：“昔田子泰固辞绢谷。卿体国情深，良在可嘉。”后因侍宴，帝问曰：<br /><br />&nbsp;&nbsp;&nbsp;&nbsp;“卿明镜尚存，昔金何在？”珍国答曰：“黄金谨在臣肘，不敢失坠。”复为右<br /><br />&nbsp;&nbsp;&nbsp;&nbsp;卫将军，加给事中，迁左卫将军，加散骑常侍。天监初，封滠阳县侯，邑千户。<br /><br />&nbsp;&nbsp;&nbsp;&nbsp;除都官尚书，常侍如故。<br /><br />&nbsp;&nbsp;&nbsp;&nbsp;五年，魏任城王元澄寇钟离，高祖遣珍国，因问讨贼方略。珍国对曰：“臣<br /><br />&nbsp;&nbsp;&nbsp;&nbsp;常患魏众少，不苦其多。”高祖壮其言，乃假节，与众军同讨焉。魏军退，班师。<br /><br />&nbsp;&nbsp;&nbsp;&nbsp;出为使持节、都督梁、秦二州诸军事、征虏将军、南秦、梁二州刺史。会梁州长<br /><br />&nbsp;&nbsp;&nbsp;&nbsp;史夏侯道迁以州降魏，珍国步道出魏兴，将袭之，不果，遂留镇焉。以无功，累<br /><br />&nbsp;&nbsp;&nbsp;&nbsp;表请解，高祖弗许。改封宜阳县侯，户邑如前。征还为员外散骑常侍、太子右卫<br /><br />&nbsp;&nbsp;&nbsp;&nbsp;率，加后军。顷之，复为左卫将军。九年，出为使持节、都督湘州诸军事、信武<br /><br />&nbsp;&nbsp;&nbsp;&nbsp;将军、湘州刺史。视事四年，征还为护军将军，迁通直散骑常侍、丹阳尹。十四<br /><br />&nbsp;&nbsp;&nbsp;&nbsp;年，卒。诏赠车骑将军，给鼓吹一部，赙钱十万，布百匹。谥曰威。子僧度嗣。<br /><br />&nbsp;&nbsp;&nbsp;&nbsp;马仙V，字灵馥，扶风d人也。父伯鸾，宋冠军司马。仙V少以果敢闻，<br /><br />&nbsp;&nbsp;&nbsp;&nbsp;遭父忧，毁瘠过礼，负土成坟，手植松柏。起家郢州主簿，迁武骑常侍，为小将，<br /><br />&nbsp;&nbsp;&nbsp;&nbsp;随齐安陆王萧缅。缅卒，事明帝。永元中，萧遥光、崔慧景乱，累有战功，以勋<br /><br />&nbsp;&nbsp;&nbsp;&nbsp;至前将军。出为龙骧将军、南汝阴、谯二郡太守。会寿阳新陷，魏将王肃侵边，<br /><br />&nbsp;&nbsp;&nbsp;&nbsp;仙V力战，以寡克众，魏人甚惮之。复以功迁宁朔将军、豫州刺史。<br /><br />&nbsp;&nbsp;&nbsp;&nbsp;义师起，四方多响应，高祖使仙V故人姚仲宾说之，仙V于军斩仲宾以<br /><br />&nbsp;&nbsp;&nbsp;&nbsp;徇。义师至新林，仙V犹持兵于江西，日钞运漕，建康城陷，仙V号哭经宿，<br /><br />&nbsp;&nbsp;&nbsp;&nbsp;乃解兵归罪。高祖劳之曰：“射钩斩，昔人弗忌。卿勿以戮使断运，苟自嫌绝<br /><br />&nbsp;&nbsp;&nbsp;&nbsp;也。”仙V谢曰：“小人如失主犬，后主饲之，便复为用。”高祖笑而美之。<br /><br />&nbsp;&nbsp;&nbsp;&nbsp;俄而仙V母卒，高祖知其贫，赙给甚厚。仙V号泣，谓弟仲艾曰：“蒙大造<br /><br />&nbsp;&nbsp;&nbsp;&nbsp;之恩，未获上报。今复荷殊泽，当与尔以心力自效耳。”<br /><br />&nbsp;&nbsp;&nbsp;&nbsp;天监四年，王师北讨，仙V每战，勇冠三军，当其冲者，莫不摧破。与诸<br /><br />&nbsp;&nbsp;&nbsp;&nbsp;将论议，口未尝言功。人问其故，仙V曰：“丈夫为时所知，当进不求名，退<br /><br />&nbsp;&nbsp;&nbsp;&nbsp;不逃罪，乃平生愿也。何功可论！”授辅国将军、宋安、安蛮二郡太守，迁南义<br /><br />&nbsp;&nbsp;&nbsp;&nbsp;阳太守。累破山蛮，郡境清谧。以功封县伯，邑四百户，仍迁都督司州<br /><br />&nbsp;&nbsp;&nbsp;&nbsp;诸军事、司州刺史，辅国将军如故。俄进号贞威将军。<br /><br />&nbsp;&nbsp;&nbsp;&nbsp;魏豫州人白皂生杀其刺史琅邪王司马庆曾，自号平北将军，推乡人胡逊为刺<br /><br />&nbsp;&nbsp;&nbsp;&nbsp;史，以悬瓠来降。高祖使仙V赴之，又遣直阁将军武会超、马广率众为援。仙<br /><br />&nbsp;&nbsp;&nbsp;&nbsp;V进顿楚王城，遣副将齐苟儿以兵二千助守悬瓠。魏中山王元英率众十万攻悬<br /><br />&nbsp;&nbsp;&nbsp;&nbsp;瓠，仙V遣广、会超等守三关。十二月，英破悬瓠，执齐苟儿，遂进攻马广，<br /><br />&nbsp;&nbsp;&nbsp;&nbsp;又破广，生擒之，送雒阳。仙V不能救。会超等亦相次退散，魏军遂进据三关。<br /><br />&nbsp;&nbsp;&nbsp;&nbsp;仙V坐征还，为云骑将军。出为仁威司马，府主豫章王转号云麾，复为司马，<br /><br />&nbsp;&nbsp;&nbsp;&nbsp;加振远将军。<br /><br />&nbsp;&nbsp;&nbsp;&nbsp;十年，朐山民杀琅邪太守刘，以城降魏，诏假仙V节，讨之。魏徐州<br /><br />&nbsp;&nbsp;&nbsp;&nbsp;刺史卢昶以众十余万赴焉。仙V与战，累破之，昶遁走。仙V纵兵乘之，魏<br /><br />&nbsp;&nbsp;&nbsp;&nbsp;众免者十一二，收其兵粮牛马器械，不可胜数。振旅还京师，迁太子左卫率，进<br /><br />&nbsp;&nbsp;&nbsp;&nbsp;爵为侯，增邑六百户。十一年，迁持节、督豫、北豫、霍三州诸军事、信武将军、<br /><br />&nbsp;&nbsp;&nbsp;&nbsp;豫州刺史，领南汝阴太守。<br /><br />&nbsp;&nbsp;&nbsp;&nbsp;初，仙V幼名仙婢，及长，以“婢”名不典，乃以“玉”代“女”，因成<br /><br />&nbsp;&nbsp;&nbsp;&nbsp;“V”云。自为将及居州郡，能与士卒同劳逸。身衣不过布帛，所居无帷幕衾<br /><br />&nbsp;&nbsp;&nbsp;&nbsp;屏，行则饮食与厮养最下者同。其在边境，常单身潜入敌庭，伺知壁垒村落险要<br /><br />&nbsp;&nbsp;&nbsp;&nbsp;处所，故战多克捷，士卒亦甘心为之用，高祖雅爱仗之。在州四年，卒。赠左卫<br /><br />&nbsp;&nbsp;&nbsp;&nbsp;将军。谥曰刚。子岩夫嗣。<br /><br />&nbsp;&nbsp;&nbsp;&nbsp;张齐，字子响，冯翊郡人。世居横桑，或云横桑人也。少有胆气。初事荆府<br /><br />&nbsp;&nbsp;&nbsp;&nbsp;司马垣历生。历生酗酒，遇下严酷，不甚礼之。历生罢官归，吴郡张稷为荆府司<br /><br />&nbsp;&nbsp;&nbsp;&nbsp;马，齐复从之，稷甚相知重，以为心腹，虽家居细事，皆以任焉。齐尽心事稷，<br /><br />&nbsp;&nbsp;&nbsp;&nbsp;无所辞惮。随稷归京师。稷为南兖州，又擢为府中兵参军，始委以军旅。<br /><br />&nbsp;&nbsp;&nbsp;&nbsp;齐永元中，义师起，东昏征稷归，都督宫城诸军事，居尚书省。义兵至，外<br /><br />&nbsp;&nbsp;&nbsp;&nbsp;围渐急，齐日造王珍国，阴与定计。计定，夜引珍国就稷造膝，齐自执烛以成谋。<br /><br />&nbsp;&nbsp;&nbsp;&nbsp;明旦，与稷、珍国即东昏于内殿，齐手刃焉。明年，高祖受禅，封齐安昌县侯，<br /><br />&nbsp;&nbsp;&nbsp;&nbsp;邑五百户，仍为宁朔将军、历阳太守。齐手不知书，目不识字，而在郡有清政，<br /><br />&nbsp;&nbsp;&nbsp;&nbsp;吏事甚修。<br /><br />&nbsp;&nbsp;&nbsp;&nbsp;天监二年，还为虎贲中郎将。未拜，迁天门太守，宁朔将军如故。四年，魏<br /><br />&nbsp;&nbsp;&nbsp;&nbsp;将王足寇巴、蜀，高祖以齐为辅国将军救蜀。未至，足退走，齐进戍南安。七年<br /><br />&nbsp;&nbsp;&nbsp;&nbsp;秋，使齐置大剑、寒冢二戍，军还益州。其年，迁武旅将军、巴西太守，寻加征<br /><br />&nbsp;&nbsp;&nbsp;&nbsp;远将军。十年，郡人姚景和聚合蛮蜒，抄断江路，攻破金井。齐讨景和于平昌，<br /><br />&nbsp;&nbsp;&nbsp;&nbsp;破之。<br /><br />&nbsp;&nbsp;&nbsp;&nbsp;初，南郑没于魏，乃于益州西置南梁州。州镇草创，皆仰益州取足。齐上夷<br /><br />&nbsp;&nbsp;&nbsp;&nbsp;獠义租，得米二十万斛。又立台传，兴冶铸，以应赡南梁。<br /><br />&nbsp;&nbsp;&nbsp;&nbsp;十一年，进假节、督益州外水诸军。十二年，魏将傅竖眼寇南安，齐率众距<br /><br />&nbsp;&nbsp;&nbsp;&nbsp;之，竖眼退走。十四年，迁信武将军、巴西、梓潼二郡太守。是岁，葭萌人任令<br /><br />&nbsp;&nbsp;&nbsp;&nbsp;宗因众之患魏也，杀魏晋寿太守，以城归款。益州刺史鄱阳王遣齐帅众三万，督<br /><br />&nbsp;&nbsp;&nbsp;&nbsp;南梁州长史席宗范诸军迎令宗。十五年，魏东益州刺史元法僧遣子景隆来拒齐师，<br /><br />&nbsp;&nbsp;&nbsp;&nbsp;南安太守皇甫谌及宗范逆击之，大破魏军于葭萌，屠十余城，魏将丘突、王穆等<br /><br />&nbsp;&nbsp;&nbsp;&nbsp;皆降。而魏更增傅竖眼兵，复来拒战，齐兵少不利，军引还，于是葭萌复没于魏。<br /><br />&nbsp;&nbsp;&nbsp;&nbsp;齐在益部累年，讨击蛮獠，身无宁岁。其居军中，能身亲劳辱，与士卒同其<br /><br />&nbsp;&nbsp;&nbsp;&nbsp;勤苦。自画顿舍城垒，皆委曲得其便，调给衣粮资用，人人无所困乏。既为物情<br /><br />&nbsp;&nbsp;&nbsp;&nbsp;所附，蛮獠亦不敢犯，是以威名行于庸、蜀。巴西郡居益州之半，又当东道冲要，<br /><br />&nbsp;&nbsp;&nbsp;&nbsp;刺史经过，军府远涉，多所穷匮。齐沿路聚粮食，种蔬菜，行者皆取给焉。其能<br /><br />&nbsp;&nbsp;&nbsp;&nbsp;济办，多此类也。<br /><br />&nbsp;&nbsp;&nbsp;&nbsp;十七年，迁持节、都督南梁州诸军事、智武将军、南梁州刺史。普通四年，<br /><br />&nbsp;&nbsp;&nbsp;&nbsp;迁信武将军、征西鄱阳王司马、新兴、永宁二郡太守。未发而卒，时年六十七。<br /><br />&nbsp;&nbsp;&nbsp;&nbsp;追赠散骑常侍、右卫将军。赙钱十万，布百匹。谥曰壮。<br /><br />&nbsp;&nbsp;&nbsp;&nbsp;陈吏部尚书姚察曰：王珍国、申胄、徐元瑜、李居士，齐末咸为列将，拥强<br /><br />&nbsp;&nbsp;&nbsp;&nbsp;兵，或面缚请罪，或斩关献捷；其能后服，马仙V而已。仁义何常，蹈之则为<br /><br />&nbsp;&nbsp;&nbsp;&nbsp;君子，信哉！及其临边抚众，虽李牧无以加矣。张齐之政绩，亦有异焉。胄、元<br /><br />&nbsp;&nbsp;&nbsp;&nbsp;瑜、居士入梁事迹鲜，故不为之传。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,184237);">加入书签</a><a
                        href="184214.html">上一页</a>&larr;<a href="index.html">返回列表</a>&rarr;<a
                            href="184262.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "184214.html"; var next_page = "184262.html"; var index_page = "index.html"; var sortid = "9"; var article_id = "729"; var chapter_id = "184237"; var articlename = "梁书"; var chaptername = " 卷十七 列传第十一"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>