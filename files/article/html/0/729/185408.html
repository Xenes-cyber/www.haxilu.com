<!DOCTYPE html>
<html>
<head>
<meta charset="gbk" />
<title>梁书- 卷四十九 列传第四十三-在线阅读-哈西文学网</title>
<meta name="keywords" content="姚思廉，梁书， 卷四十九 列传第四十三全文， 卷四十九 列传第四十三在线阅读 哈西文学网" />
<meta name="description" content="哈西文学网提供姚思廉的梁书  卷四十九 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/185408.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/185408.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十九 列传第四十三</h1>
            <div class="link xb">
                <a href="185366.html">上一页</a>&larr;<a href="index.html">返回列表</a>&rarr;<a
                    href="185438.html">下一页</a></div>			
            <div id="BookText">&nbsp;&nbsp;&nbsp;&nbsp;◎文学上<br /><br />&nbsp;&nbsp;&nbsp;&nbsp;△到沆丘迟刘苞袁峻庾於陵弟肩吾刘昭何逊钟嵘周兴嗣<br /><br />&nbsp;&nbsp;&nbsp;&nbsp;吴均<br /><br />&nbsp;&nbsp;&nbsp;&nbsp;昔司马迁、班固书，并为《司马相如传》，相如不预汉廷大事，盖取其文章<br /><br />&nbsp;&nbsp;&nbsp;&nbsp;尤著也。固又为《贾邹枚路传》，亦取其能文传焉。范氏《后汉书》有《文苑传》，<br /><br />&nbsp;&nbsp;&nbsp;&nbsp;所载之人，其详已甚。然经礼乐而纬国家，通古今而述美恶，非文莫可也。是以<br /><br />&nbsp;&nbsp;&nbsp;&nbsp;君临天下者，莫不敦悦其义，缙绅之学，咸贵尚其道，古往今来，未之能易。高<br /><br />&nbsp;&nbsp;&nbsp;&nbsp;祖聪明文思，光宅区宇，旁求儒雅，诏采异人，文章之盛，焕乎俱集。每所御幸，<br /><br />&nbsp;&nbsp;&nbsp;&nbsp;辄命群臣赋诗，其文善者，赐以金帛，诣阙庭而献赋颂者，或引见焉。其在位者，<br /><br />&nbsp;&nbsp;&nbsp;&nbsp;则沈约、江淹、任P，并以文采妙绝当时。至若彭城到沆、吴兴丘迟、东海王僧<br /><br />&nbsp;&nbsp;&nbsp;&nbsp;孺、吴郡张率等，或入直文德，通宴寿光，皆后来之选也。约、淹、P、僧孺，<br /><br />&nbsp;&nbsp;&nbsp;&nbsp;率别以功迹论。今缀到沆等文兼学者，至太清中人，为《文学传》云。<br /><br />&nbsp;&nbsp;&nbsp;&nbsp;到沆，字茂瀣，彭城武原人也。曾祖彦之，宋将军。父郑齐五兵尚书。沆<br /><br />&nbsp;&nbsp;&nbsp;&nbsp;幼聪敏，五岁时，钟谄练绯古诗，沆请教读一遍，便能讽诵，无所遗失。既长<br /><br />&nbsp;&nbsp;&nbsp;&nbsp;勤学，善属文，工篆隶。美风神，容止可悦。齐建武中，起家后军法曹参军。天<br /><br />&nbsp;&nbsp;&nbsp;&nbsp;监初，迁征虏主簿。高祖初临天下，收拔贤俊，甚爱其才。东宫建，以为太子洗<br /><br />&nbsp;&nbsp;&nbsp;&nbsp;马。时文德殿置学士省，召高才硕学者待诏其中，使校定坟史，诏沆通籍焉。时<br /><br />&nbsp;&nbsp;&nbsp;&nbsp;高祖宴华光殿，命群臣赋诗，独诏沆为二百字，二刻使成。沆于坐立奏，其文甚<br /><br />&nbsp;&nbsp;&nbsp;&nbsp;美。俄以洗马管东宫书记、散骑省优策文。三年，诏尚书郎在职清能或人才高妙<br /><br />&nbsp;&nbsp;&nbsp;&nbsp;者为侍郎，以沆为殿中曹侍郎。沆从父兄溉、洽，并有才名，时皆相代为殿中，<br /><br />&nbsp;&nbsp;&nbsp;&nbsp;当世荣之。四年，迁太子中舍人。沆为人不自伐，不论人长短，乐安任P、南乡<br /><br />&nbsp;&nbsp;&nbsp;&nbsp;范云皆与友善。其年，迁丹阳尹丞，以疾不能处职事，迁北中郎谘议参军。五年，<br /><br />&nbsp;&nbsp;&nbsp;&nbsp;卒官，年三十。高祖甚伤惜焉，诏赐钱二万，布三十匹。所著诗赋百余篇。<br /><br />&nbsp;&nbsp;&nbsp;&nbsp;丘迟，字希范，吴兴乌程人也。父灵鞠，有才名，仕齐官至太中大夫。迟八<br /><br />&nbsp;&nbsp;&nbsp;&nbsp;岁便属文，灵鞠常谓“气骨似我”。黄门郎谢超宗、征士何点并见而异之。及长，<br /><br />&nbsp;&nbsp;&nbsp;&nbsp;州辟从事，举秀才，除太学博士。迁大司马行参军，遭父忧去职。服阕，除西中<br /><br />&nbsp;&nbsp;&nbsp;&nbsp;郎参军。累迁殿中郎，以母忧去职。服除，复为殿中郎，迁车骑录事参军。高祖<br /><br />&nbsp;&nbsp;&nbsp;&nbsp;平京邑，霸府开，引为骠骑主簿，甚被礼遇。时劝进梁王及殊礼，皆迟文也。高<br /><br />&nbsp;&nbsp;&nbsp;&nbsp;祖践阼，拜散骑侍郎，俄迁中书侍郎，领吴兴邑中正，待诏文德殿。时高祖著《<br /><br />&nbsp;&nbsp;&nbsp;&nbsp;连珠》，诏群臣继作者数十人，迟文最美。天监三年，出为永嘉太守，在郡不称<br /><br />&nbsp;&nbsp;&nbsp;&nbsp;职，为有司所纠，高祖爱其才，寝其奏。四年，中军将军临川王宏北伐，迟为谘<br /><br />&nbsp;&nbsp;&nbsp;&nbsp;议参军，领记室。时陈伯之在北，与魏军来距，迟以书喻之，伯之遂降。还拜中<br /><br />&nbsp;&nbsp;&nbsp;&nbsp;书郎，迁司徒从事中郎。七年，卒官，时年四十五。所著诗赋行于世。<br /><br />&nbsp;&nbsp;&nbsp;&nbsp;刘苞，字孝尝，彭城人也。祖遥宋司空。父耍齐太子中庶子。苞四岁<br /><br />&nbsp;&nbsp;&nbsp;&nbsp;而父终，及年六七岁，见诸父常泣。时伯、叔父悛、绘等并显贵，苞母谓其畏惮，<br /><br />&nbsp;&nbsp;&nbsp;&nbsp;怒之。苞对曰：“早孤不及有识，闻诸父多相似，故心中欲悲，无有佗意。”因<br /><br />&nbsp;&nbsp;&nbsp;&nbsp;而[欷，母亦恸甚。初，苞父母及两兄相继亡没，悉假瘗焉。苞年十六，始移墓<br /><br />&nbsp;&nbsp;&nbsp;&nbsp;所，经营改葬，不资诸父，未几皆毕，绘常叹服之。<br /><br />&nbsp;&nbsp;&nbsp;&nbsp;少好学，能属文。起家为司徒法曹行参军，不就。天监初，以临川王妃弟故，<br /><br />&nbsp;&nbsp;&nbsp;&nbsp;自征虏主簿仍迁王中军功曹，累迁尚书库部侍郎、丹阳尹丞、太子太傅丞、尚书<br /><br />&nbsp;&nbsp;&nbsp;&nbsp;殿中侍郎、南徐州治中，以公事免。久之，为太子洗马，掌书记，侍讲寿光殿。<br /><br />&nbsp;&nbsp;&nbsp;&nbsp;自高祖即位，引后进文学之士，苞及从兄孝绰、从弟孺、同郡到溉、溉弟洽、从<br /><br />&nbsp;&nbsp;&nbsp;&nbsp;弟沆、吴郡陆、张率并以文藻见知，多预宴坐，虽仕进有前后，其赏赐不殊。<br /><br />&nbsp;&nbsp;&nbsp;&nbsp;天监十年，卒，时年三十。临终，呼友人南阳刘之遴托以丧事，务从俭率。苞居<br /><br />&nbsp;&nbsp;&nbsp;&nbsp;官有能名，性和而直，与人交，面折其非，退称其美，情无所隐，士友咸以此叹<br /><br />&nbsp;&nbsp;&nbsp;&nbsp;惜之。<br /><br />&nbsp;&nbsp;&nbsp;&nbsp;袁峻，字孝高，陈郡阳夏人，魏郎中令涣之八世孙也。峻早孤，笃志好学，<br /><br />&nbsp;&nbsp;&nbsp;&nbsp;家贫无书，每从人假借，必皆抄写，自课日五十纸，纸数不登，则不休息。讷言<br /><br />&nbsp;&nbsp;&nbsp;&nbsp;语，工文辞。义师克京邑，鄱阳王恢东镇破冈，峻随王知管记事。天监初，鄱阳<br /><br />&nbsp;&nbsp;&nbsp;&nbsp;国建，以峻为侍郎，从镇京口。王迁郢州，兼都曹参军。高祖雅好辞赋，时献文<br /><br />&nbsp;&nbsp;&nbsp;&nbsp;于南阙者相望焉，其藻丽可观，或见赏擢。六年，峻乃拟扬雄《官箴》奏之。高<br /><br />&nbsp;&nbsp;&nbsp;&nbsp;祖嘉焉，赐束帛。除员外散骑侍郎，直文德学士省，抄《史记》、《汉书》各为<br /><br />&nbsp;&nbsp;&nbsp;&nbsp;二十卷。又奉敕与陆各制《新阙铭》，辞多不载。<br /><br />&nbsp;&nbsp;&nbsp;&nbsp;庾於陵，字子介，散骑常侍黔娄之弟也。七岁能言玄理。既长，清警博学有<br /><br />&nbsp;&nbsp;&nbsp;&nbsp;才思。齐随王子隆为荆州，召为主簿，使与谢I、宗抄撰群书。子隆代还，又<br /><br />&nbsp;&nbsp;&nbsp;&nbsp;以为送故主簿。子隆寻为明帝所害，僚吏畏避，莫有至者，唯於陵与独留，经<br /><br />&nbsp;&nbsp;&nbsp;&nbsp;理丧事。始安王遥光为抚军，引为行参军，兼记室。永元末，除东阳遂安令，为<br /><br />&nbsp;&nbsp;&nbsp;&nbsp;民吏所称。天监初，为建康狱平，迁尚书工部郎，待诏文德殿。出为湘州别驾，<br /><br />&nbsp;&nbsp;&nbsp;&nbsp;迁骠骑录事参军，兼中书通事舍人。俄领南郡邑中正，拜太子洗马，舍人如故。<br /><br />&nbsp;&nbsp;&nbsp;&nbsp;旧事，东宫官属，通为清选，洗马掌文翰，尤其清者。近世用人，皆取甲族有才<br /><br />&nbsp;&nbsp;&nbsp;&nbsp;望，时於陵与周舍并擢充职，高祖曰：“官以人而清，岂限以甲族。”时论以为<br /><br />&nbsp;&nbsp;&nbsp;&nbsp;美。俄迁散骑侍郎，改领荆州大中正。累迁中书黄门侍郎，舍人、中正并如故。<br /><br />&nbsp;&nbsp;&nbsp;&nbsp;出为宣毅晋安王长史、广陵太守，行府州事，以公事免。复起为通直郎，寻除鸿<br /><br />&nbsp;&nbsp;&nbsp;&nbsp;胪卿，复领荆州大中正。卒官，时年四十八。文集十卷。弟肩吾。<br /><br />&nbsp;&nbsp;&nbsp;&nbsp;肩吾，字子慎。八岁能赋诗，特为兄於陵所友爱。初为晋安王国常侍，仍迁<br /><br />&nbsp;&nbsp;&nbsp;&nbsp;王宣惠府行参军。自是每王徙镇，肩吾常随府。历王府中郎、云麾参军，并兼记<br /><br />&nbsp;&nbsp;&nbsp;&nbsp;室参军。中大通三年，王为皇太子，兼东宫通事舍人，除安西湘东王录事参军，<br /><br />&nbsp;&nbsp;&nbsp;&nbsp;俄以本官领荆州大中正。累迁中录事谘议参军、太子率更令、中庶子。初，太宗<br /><br />&nbsp;&nbsp;&nbsp;&nbsp;在藩，雅好文章士，时肩吾与东海徐ぁ⑽饪ぢ疥健⑴沓橇踝瘛⒘跣⒁恰⒁堑苄<br /><br />&nbsp;&nbsp;&nbsp;&nbsp;威，同被赏接。及居东宫，又开文德省，置学士，肩吾子信、ぷ恿辍⑽饪ふ懦<br /><br />&nbsp;&nbsp;&nbsp;&nbsp;公、北地傅弘、东海鲍至等充其选。齐永明中，文士王融、谢I、沈约文章始用<br /><br />&nbsp;&nbsp;&nbsp;&nbsp;四声，以为新变，至是转拘声韵，弥尚丽靡，复逾于往时。时太子与湘东王书论<br /><br />&nbsp;&nbsp;&nbsp;&nbsp;之曰：<br /><br />&nbsp;&nbsp;&nbsp;&nbsp;吾辈亦无所游赏，止事披阅，性既好文，时复短咏。虽是庸音，不能阁笔，<br /><br />&nbsp;&nbsp;&nbsp;&nbsp;有惭伎痒，更同故态。比见京师文体，懦钝殊常，竞学浮疏，急为阐缓。玄冬修<br /><br />&nbsp;&nbsp;&nbsp;&nbsp;夜，思所不得，既殊比兴，正背《风》、《骚》。若夫六典三礼，所施则有地；<br /><br />&nbsp;&nbsp;&nbsp;&nbsp;吉凶嘉宾，用之则有所。未闻吟咏情性，反拟《内则》之篇；操笔写志，更摹《<br /><br />&nbsp;&nbsp;&nbsp;&nbsp;酒诰》之作；迟迟春日，翻学《归藏》；湛湛江水，遂同《大传》。<br /><br />&nbsp;&nbsp;&nbsp;&nbsp;吾既拙于为文，不敢轻有掎摭。但以当世之作，历方古之才人，远则扬、马、<br /><br />&nbsp;&nbsp;&nbsp;&nbsp;曹、王，近则潘、陆、颜、谢，而观其遣辞用心，了不相似。若以今文为是，则<br /><br />&nbsp;&nbsp;&nbsp;&nbsp;古文为非；若昔贤可称，则今体宜弃。俱为盍各，则未之敢许。又时有效谢康乐、<br /><br />&nbsp;&nbsp;&nbsp;&nbsp;裴鸿胪文者，亦颇有惑焉。何者？谢客吐言天拔，出于自然，时有不拘，是其糟<br /><br />&nbsp;&nbsp;&nbsp;&nbsp;粕；裴氏乃是良史之才，了无篇什之美。是为学谢则不届其精华，但得其冗长；<br /><br />&nbsp;&nbsp;&nbsp;&nbsp;师裴则蔑绝其所长，惟得其所短。谢故巧不可阶，裴亦质不宜慕。故胸驰臆断之<br /><br />&nbsp;&nbsp;&nbsp;&nbsp;侣，好名忘实之类，方分肉于仁兽，逞S克于邯郸，入鲍忘臭，效尤致祸。决羽<br /><br />&nbsp;&nbsp;&nbsp;&nbsp;谢生，岂三千之可及；伏膺裴氏，惧两唐之不传。故玉徽金铣，反为拙目所嗤；<br /><br />&nbsp;&nbsp;&nbsp;&nbsp;《巴人下里》，更合郢中之听。《阳春》高而不和，妙声绝而不寻。竟不精讨锱<br /><br />&nbsp;&nbsp;&nbsp;&nbsp;铢，核量文质，有异《巧心》，终愧妍手。是以握瑜怀玉之士，瞻郑邦而知退；<br /><br />&nbsp;&nbsp;&nbsp;&nbsp;章甫翠履之人，望闽乡而叹息。诗既若此，笔又如之。徒以烟墨不言，受其驱染；<br /><br />&nbsp;&nbsp;&nbsp;&nbsp;纸札无情，任其摇襞。甚矣哉，文之横流，一至于此！<br /><br />&nbsp;&nbsp;&nbsp;&nbsp;至如近世谢I、沈约之诗，任P、陆之笔，斯实文章之冠冕，述作之楷<br /><br />&nbsp;&nbsp;&nbsp;&nbsp;模。张士简之赋，周升逸之辩，亦成佳手，难可复遇。文章未坠，必有英绝；领<br /><br />&nbsp;&nbsp;&nbsp;&nbsp;袖之者，非弟而谁。每欲论之，无可与语，思言子建，一共商榷。辩兹清浊，使<br /><br />&nbsp;&nbsp;&nbsp;&nbsp;如泾、渭；论兹月旦，类彼汝南。朱丹既定，雌黄有别，使夫怀鼠知惭，滥竽自<br /><br />&nbsp;&nbsp;&nbsp;&nbsp;耻。譬斯袁绍，畏见子将；同彼盗牛，遥羞王烈。相思不见，我劳如何。<br /><br />&nbsp;&nbsp;&nbsp;&nbsp;太清中，侯景寇陷京都；及太宗即位，以肩吾为度支尚书。时上流诸蕃，并<br /><br />&nbsp;&nbsp;&nbsp;&nbsp;据州拒景，景矫诏遣肩吾使江州，喻当阳公大心，大心寻举州降贼。肩吾因逃入<br /><br />&nbsp;&nbsp;&nbsp;&nbsp;建昌界，久之，方得赴江陵，未几卒。文集行于世。<br /><br />&nbsp;&nbsp;&nbsp;&nbsp;刘昭，字宣卿，平原高唐人，晋太尉实九世孙也。祖伯龙，居父忧以孝闻，<br /><br />&nbsp;&nbsp;&nbsp;&nbsp;宋武帝敕皇太子诸王并往吊慰，官至少府卿。父彪，齐征虏晋安王记室。昭幼清<br /><br />&nbsp;&nbsp;&nbsp;&nbsp;警，七岁通《老》、《庄》义。既长，勤学善属文，外兄江淹早相称赏。天监初，<br /><br />&nbsp;&nbsp;&nbsp;&nbsp;起家奉朝请，累迁征北行参军、尚书仓部郎，寻除无锡令。历为宣惠豫章王、中<br /><br />&nbsp;&nbsp;&nbsp;&nbsp;军临川王记室。初，昭伯父肜集众家《晋书》注干宝《晋纪》为四十卷，至昭又<br /><br />&nbsp;&nbsp;&nbsp;&nbsp;集《后汉》同异以注范晔书，世称博悉。迁通直郎，出为剡令，卒官。《集注后<br /><br />&nbsp;&nbsp;&nbsp;&nbsp;汉》一百八十卷，《幼童传》十卷，文集十卷。<br /><br />&nbsp;&nbsp;&nbsp;&nbsp;子_，字言明。亦好学，通《三礼》。大同中，为尚书祠部郎，寻去职，<br /><br />&nbsp;&nbsp;&nbsp;&nbsp;不复仕。_弟缓，字含度，少知名。历官安西湘东王记室，时西府盛集文学，<br /><br />&nbsp;&nbsp;&nbsp;&nbsp;缓居其首。除通直郎，俄迁镇南湘东王中录事，复随府江州，卒。<br /><br />&nbsp;&nbsp;&nbsp;&nbsp;何逊，字仲言，东海郯人也。曾祖承天，宋御史中丞。祖翼，员外郎。父询，<br /><br />&nbsp;&nbsp;&nbsp;&nbsp;齐太尉中兵参军。逊八岁能赋诗，弱冠，州举秀才。南乡范云见其对策，大相称<br /><br />&nbsp;&nbsp;&nbsp;&nbsp;赏，因结忘年交好。自是一文一咏，云辄嗟赏，谓所亲曰：“顷观文人，质则过<br /><br />&nbsp;&nbsp;&nbsp;&nbsp;儒，丽则伤俗；其能含清浊，中今古，见之何生矣。”沈约亦爱其文，尝谓逊曰：<br /><br />&nbsp;&nbsp;&nbsp;&nbsp;“吾每读卿诗，一日三复，犹不能已。”其为名流所称如此。<br /><br />&nbsp;&nbsp;&nbsp;&nbsp;天监中，起家奉朝请，迁中卫建安王水曹行参军，兼记室。王爱文学之士，<br /><br />&nbsp;&nbsp;&nbsp;&nbsp;日与游宴，及迁江州，逊犹掌书记。还为安西安成王参军事，兼尚书水部郎，母<br /><br />&nbsp;&nbsp;&nbsp;&nbsp;忧去职。服阕，除仁威庐陵王记室，复随府江州，未几卒。东海王僧孺集其文为<br /><br />&nbsp;&nbsp;&nbsp;&nbsp;八卷。初，逊文章与刘孝绰并见重于世，世谓之“何刘”。世祖著论论之云：<br /><br />&nbsp;&nbsp;&nbsp;&nbsp;“诗多而能者沈约，少而能者谢I、何逊。”<br /><br />&nbsp;&nbsp;&nbsp;&nbsp;时有会稽虞骞，工为五言诗，名与逊相埒，官至王国侍郎。其后又有会稽孔<br /><br />&nbsp;&nbsp;&nbsp;&nbsp;翁归、济阳江避，并为南平王大司马府记室。翁归亦工为诗，避博学有思理，更<br /><br />&nbsp;&nbsp;&nbsp;&nbsp;注《论语》、《孝经》。二人并有文集。<br /><br />&nbsp;&nbsp;&nbsp;&nbsp;钟嵘，字仲伟，颍川长社人，晋侍中雅七世孙也。父蹈，齐中军参军。嵘与<br /><br />&nbsp;&nbsp;&nbsp;&nbsp;兄瘛⒌苡觳⒑醚В有思理。嵘，齐永明中为国子生，明《周易》，卫军王俭领<br /><br />&nbsp;&nbsp;&nbsp;&nbsp;祭酒，颇赏接之。举本州秀才。起家王国侍郎，迁抚军行参军，出为安国令。永<br /><br />&nbsp;&nbsp;&nbsp;&nbsp;元末，除司徒行参军。天监初，制度虽革，而日不暇给，嵘乃言曰：“永元肇乱，<br /><br />&nbsp;&nbsp;&nbsp;&nbsp;坐弄天爵，勋非即戎，官以贿就。挥一金而取九列，寄片札以招六校；骑都塞市，<br /><br />&nbsp;&nbsp;&nbsp;&nbsp;郎将填街。服既缨组，尚为臧获之事；职唯黄散，犹躬胥徒之役。名实淆紊，兹<br /><br />&nbsp;&nbsp;&nbsp;&nbsp;焉莫甚。臣愚谓军官是素族士人，自有清贯，而因斯受爵，一宜削除，以惩侥竞。<br /><br />&nbsp;&nbsp;&nbsp;&nbsp;若吏姓寒人，听极其门品，不当因军，遂滥清级。若侨杂伧楚，应在绥附，正宜<br /><br />&nbsp;&nbsp;&nbsp;&nbsp;严断禄力，绝其妨正，直乞虚号而已。谨竭愚忠，不恤众口。”敕付尚书行之。<br /><br />&nbsp;&nbsp;&nbsp;&nbsp;迁中军临川王行参军。衡阳王元简出守会稽，引为宁朔记室，专掌文翰。时居士<br /><br />&nbsp;&nbsp;&nbsp;&nbsp;何胤筑室若邪山，山发洪水，漂拔树石，此室独存。元简命嵘作《瑞室颂》以旌<br /><br />&nbsp;&nbsp;&nbsp;&nbsp;表之，辞甚典丽，选西中郎晋安王记室。<br /><br />&nbsp;&nbsp;&nbsp;&nbsp;嵘尝品古今五言诗，论其优劣，名为《诗评》。其序曰：<br /><br />&nbsp;&nbsp;&nbsp;&nbsp;气之动物，物之感人，故摇荡性情，形诸舞咏。欲以照烛三才，辉丽万有，<br /><br />&nbsp;&nbsp;&nbsp;&nbsp;灵o待之以致飨，幽微藉之以昭告。动天地，感鬼神，莫近于诗。昔《南风》之<br /><br />&nbsp;&nbsp;&nbsp;&nbsp;辞，《卿云》之颂，厥义敢印！断母琛吩弧坝籼蘸跤栊摹保楚谣云“名余曰正<br /><br />&nbsp;&nbsp;&nbsp;&nbsp;则”，虽诗体未全，然略是五言之滥觞也。逮汉李陵，始著五言之目。古诗眇邈，<br /><br />&nbsp;&nbsp;&nbsp;&nbsp;人代难详，推其文体，固是炎汉之制，非衰周之倡也。自王、扬、枚、马之徒，<br /><br />&nbsp;&nbsp;&nbsp;&nbsp;辞赋竞爽，而吟咏靡闻。从李都尉讫班婕妤，将百年间，有妇人焉，一人而已。<br /><br />&nbsp;&nbsp;&nbsp;&nbsp;诗人之风，顿已缺丧。东京二百载中，唯有班固《咏史》，质木无文致。降及建<br /><br />&nbsp;&nbsp;&nbsp;&nbsp;安，曹公父子，笃好斯文；平原兄弟，郁为文栋；刘桢、王粲，为其羽冀。次有<br /><br />&nbsp;&nbsp;&nbsp;&nbsp;攀龙托凤，自致于属车者，盖将百计。彬彬之盛，大备于时矣！尔后陵迟衰微，<br /><br />&nbsp;&nbsp;&nbsp;&nbsp;讫于有晋。太康中，三张二陆，两潘一左，勃尔复兴，踵武前王，风流未沫，亦<br /><br />&nbsp;&nbsp;&nbsp;&nbsp;文章之中兴也。永嘉时，贵黄、老，尚虚谈，于时篇什，理过其辞，淡乎寡味。<br /><br />&nbsp;&nbsp;&nbsp;&nbsp;爰及江表，微波尚传，孙绰、许询、桓、庾诸公，皆平典似《道德论》，建安之<br /><br />&nbsp;&nbsp;&nbsp;&nbsp;风尽矣。先是郭景纯用俊上之才，创变其体；刘越石仗清刚之气，赞成厥美。然<br /><br />&nbsp;&nbsp;&nbsp;&nbsp;彼众我寡，未能动俗。逮义熙中，谢益寿斐然继作；元嘉初，有谢灵运，才高辞<br /><br />&nbsp;&nbsp;&nbsp;&nbsp;盛，富艳难踪，固已含跨刘、郭，陵轹潘、左。故知陈思为建安之杰，公干、仲<br /><br />&nbsp;&nbsp;&nbsp;&nbsp;宣为辅；陆机为太康之英，安仁、景阳为辅；谢客为元嘉之雄，颜延年为辅：此<br /><br />&nbsp;&nbsp;&nbsp;&nbsp;皆五言之冠冕，文辞之命世。<br /><br />&nbsp;&nbsp;&nbsp;&nbsp;夫四言文约意广，取效《风》、《骚》，便可多得，每苦文烦而意少，故世<br /><br />&nbsp;&nbsp;&nbsp;&nbsp;罕习焉。五言居文辞之要，是众作之有滋味者也，故云会于流俗。岂不以指事遣<br /><br />&nbsp;&nbsp;&nbsp;&nbsp;形，穷情写物，最为详切者邪！故《诗》有六义焉，一曰兴，二曰赋，三曰比。<br /><br />&nbsp;&nbsp;&nbsp;&nbsp;文已尽而意有余，兴也；因物喻志，比也；直书其事，寓言写物，赋也。弘斯三<br /><br />&nbsp;&nbsp;&nbsp;&nbsp;义，酌而用之，干之以风力，润之以丹采，使味之者无极，闻之者动心，是诗之<br /><br />&nbsp;&nbsp;&nbsp;&nbsp;至也。若专用比、兴，则患在意深，意深则辞踬。若但用赋体，则患在意浮，意<br /><br />&nbsp;&nbsp;&nbsp;&nbsp;浮则文散。嬉成流移，文无止泊，有芜漫之累矣。<br /><br />&nbsp;&nbsp;&nbsp;&nbsp;若乃春风春鸟，秋月秋蝉，夏云暑雨，冬月祁寒，斯四候之感诸诗者也。嘉<br /><br />&nbsp;&nbsp;&nbsp;&nbsp;会寄诗以亲，离群托诗以怨。至于楚臣去境，汉妾辞宫；或骨横朔野，或魂逐飞<br /><br />&nbsp;&nbsp;&nbsp;&nbsp;蓬；或负戈外戍，或杀气雄边；塞客衣单，霜闺泪尽。又士有解佩出朝，一去忘<br /><br />&nbsp;&nbsp;&nbsp;&nbsp;反；女有扬蛾入宠，再盼倾国。凡斯种种，感荡心灵，非陈诗何以展其义，非长<br /><br />&nbsp;&nbsp;&nbsp;&nbsp;歌何以释其情？故曰：“《诗》可以群，可以怨。”使穷贱易安，幽居靡闷，莫<br /><br />&nbsp;&nbsp;&nbsp;&nbsp;尚于诗矣。故辞人作者，罔不爱好。今之士俗，斯风炽矣。裁能胜衣，甫就小学，<br /><br />&nbsp;&nbsp;&nbsp;&nbsp;必甘心而驰骛焉。于是庸音杂体，各为家法。至于膏腴子弟，耻文不逮，终朝点<br /><br />&nbsp;&nbsp;&nbsp;&nbsp;缀，分夜呻吟，独观谓为警策，众视终沦平钝。次有轻荡之徒，笑曹、刘为古拙，<br /><br />&nbsp;&nbsp;&nbsp;&nbsp;谓鲍昭羲皇上人，谢I今古独步；而师鲍昭终不及“日中市朝满”，学谢I劣得<br /><br />&nbsp;&nbsp;&nbsp;&nbsp;“黄鸟度青枝”。徒自弃于高听，无涉于文流矣。<br /><br />&nbsp;&nbsp;&nbsp;&nbsp;嵘观王公|绅之士，每博论之余，何尝不以诗为口实，随其嗜欲，商榷不同。<br /><br />&nbsp;&nbsp;&nbsp;&nbsp;淄渑并泛，朱紫相夺，喧哗竞起，准的无依。近彭城刘士章，俊赏之士，疾其淆<br /><br />&nbsp;&nbsp;&nbsp;&nbsp;乱，欲为当世诗品，口陈标榜，其文未遂，嵘感而作焉。昔九品论人，《七略》<br /><br />&nbsp;&nbsp;&nbsp;&nbsp;裁士，校以宾实，诚多未值；至若诗之为技，较尔可知，以类推之，殆同博弈。<br /><br />&nbsp;&nbsp;&nbsp;&nbsp;方今皇帝资生知之上才，体沈郁之幽思，文丽日月，学究天人，昔在贵游，已为<br /><br />&nbsp;&nbsp;&nbsp;&nbsp;称首；况八既掩，风靡云蒸，抱玉者连肩，握珠者踵武。固以睨汉、魏而弗顾，<br /><br />&nbsp;&nbsp;&nbsp;&nbsp;吞晋、宋于胸中。谅非农歌辕议，敢致流别。嵘之今录，庶周游于闾里，均之于<br /><br />&nbsp;&nbsp;&nbsp;&nbsp;谈笑耳。<br /><br />&nbsp;&nbsp;&nbsp;&nbsp;顷之，卒官。<br /><br />&nbsp;&nbsp;&nbsp;&nbsp;瘢字长岳，官至府参军、建康平。著《良吏传》十卷。屿，字季望，永嘉<br /><br />&nbsp;&nbsp;&nbsp;&nbsp;郡丞。天监十五年，敕学士撰《遍略》，屿亦预焉。兄弟并有文集。<br /><br />&nbsp;&nbsp;&nbsp;&nbsp;周兴嗣，字思纂，陈郡项人，汉太子太傅堪后也。高祖凝，晋征西府参军、<br /><br />&nbsp;&nbsp;&nbsp;&nbsp;宜都太守。兴嗣世居姑孰。年十三，游学京师，积十余载，遂博通记传，善属文。<br /><br />&nbsp;&nbsp;&nbsp;&nbsp;尝步自姑孰，投宿逆旅，夜有人谓之曰：“子才学迈世，初当见识贵臣，卒被知<br /><br />&nbsp;&nbsp;&nbsp;&nbsp;英主。”言终，不测所之。齐隆昌中，侍中谢F为吴兴太守，唯与兴嗣谈文史而<br /><br />&nbsp;&nbsp;&nbsp;&nbsp;已。及罢郡还，因大相称荐。本州举秀才，除桂阳郡丞，太守王嵘素相赏好，礼<br /><br />&nbsp;&nbsp;&nbsp;&nbsp;之甚厚。高祖革命，兴嗣奏《休平赋》，其文甚美，高祖嘉之。拜安成王国侍郎，<br /><br />&nbsp;&nbsp;&nbsp;&nbsp;直华林省。其年，河南献马，诏兴嗣与待诏到沆、张率为赋，高祖以兴嗣为<br /><br />&nbsp;&nbsp;&nbsp;&nbsp;工。擢员外散骑侍郎，进直文德、寿光省。是时，高祖以三桥旧宅为光宅寺，敕<br /><br />&nbsp;&nbsp;&nbsp;&nbsp;兴嗣与陆各制寺碑。及成俱奏，高祖用兴嗣所制者。自是《铜表铭》、《栅<br /><br />&nbsp;&nbsp;&nbsp;&nbsp;塘碣》、《北伐檄》、《次韵王羲之书千字》，并使兴嗣为文；每奏，高祖辄称<br /><br />&nbsp;&nbsp;&nbsp;&nbsp;善，加赐金帛。九年，除新安郡丞，秩满，复为员外散骑侍郎，佐撰国史。十二<br /><br />&nbsp;&nbsp;&nbsp;&nbsp;年，迁给事中，撰文如故。兴嗣两手先患风疽，是年又染疠疾，左目盲，高祖抚<br /><br />&nbsp;&nbsp;&nbsp;&nbsp;其手，嗟曰：“斯人也而有斯疾也！”手疏治疽方以赐之。其见惜如此。任P又<br /><br />&nbsp;&nbsp;&nbsp;&nbsp;爱其才，常言曰：“周兴嗣若无疾，旬日当至御史中丞。”十四年，除临川郡丞。<br /><br />&nbsp;&nbsp;&nbsp;&nbsp;十七年，复为给事中，直西省。左卫率周舍奉敕注高祖所制历代赋，启兴嗣助焉。<br /><br />&nbsp;&nbsp;&nbsp;&nbsp;普通二年，卒。所撰《皇帝实录》、《皇德记》、《起居注》、《职仪》等百余<br /><br />&nbsp;&nbsp;&nbsp;&nbsp;卷，文集十卷。<br /><br />&nbsp;&nbsp;&nbsp;&nbsp;吴均，字叔庠，吴兴故鄣人也。家世寒贱，至均好学有俊才。沈约尝见均文，<br /><br />&nbsp;&nbsp;&nbsp;&nbsp;颇相称赏。天监初，柳廖吴兴，召补主簿，日引与赋诗。均文体清拔有古气，<br /><br />&nbsp;&nbsp;&nbsp;&nbsp;好事者或轮，谓为“吴均体”。建安王伟为扬州，引兼记室，掌文翰。王迁江<br /><br />&nbsp;&nbsp;&nbsp;&nbsp;州，补国侍郎，兼府城局。还除奉朝请。先是，均表求撰《齐春秋》。书成奏之，<br /><br />&nbsp;&nbsp;&nbsp;&nbsp;高祖以其书不实，使中书舍人刘之遴诘问数条，竟支离无对，敕付省焚之，坐免<br /><br />&nbsp;&nbsp;&nbsp;&nbsp;职。寻有敕召见，使撰《通史》，起三皇，讫齐代，均草本纪、世家功已毕，唯<br /><br />&nbsp;&nbsp;&nbsp;&nbsp;列传未就。普通元年，卒，时年五十二。均注范晔《后汉书》九十卷，著《齐春<br /><br />&nbsp;&nbsp;&nbsp;&nbsp;秋》三十卷、《庙记》十卷、《十二州记》十六卷、《钱唐先贤传》五卷、《续<br /><br />&nbsp;&nbsp;&nbsp;&nbsp;文释》五卷，文集二十卷。<br /><br />&nbsp;&nbsp;&nbsp;&nbsp;先是，有广陵高爽、济阳江洪、会稽虞骞，并工属文。爽，齐永明中赠卫军<br /><br />&nbsp;&nbsp;&nbsp;&nbsp;王俭诗，为俭所赏，及领丹阳尹，举爽郡孝廉。天监初，历官中军临川王参军。<br /><br />&nbsp;&nbsp;&nbsp;&nbsp;出为晋陵令，坐事系冶，作《镬鱼赋》以自况，其文甚工。后遇赦获免，顷之，<br /><br />&nbsp;&nbsp;&nbsp;&nbsp;卒。洪为建阳令，坐事死。骞官至王国侍郎。并有文集。</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,185408);">加入书签</a><a
                        href="185366.html">上一页</a>&larr;<a href="index.html">返回列表</a>&rarr;<a
                            href="185438.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "185366.html"; var next_page = "185438.html"; var index_page = "index.html"; var sortid = "9"; var article_id = "729"; var chapter_id = "185408"; var articlename = "梁书"; var chaptername = " 卷四十九 列传第四十三"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>