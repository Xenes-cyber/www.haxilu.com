<!DOCTYPE html>
<html>
<head>
<meta charset="gbk" />
<title>梁书- 卷六 本纪第六-在线阅读-哈西文学网</title>
<meta name="keywords" content="姚思廉，梁书， 卷六 本纪第六全文， 卷六 本纪第六在线阅读 哈西文学网" />
<meta name="description" content="哈西文学网提供姚思廉的梁书  卷六 本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/729/119084.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/729/119084.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 梁书</div>
		<div class="fr"><a id="add-bookcase" href="javascript:void(0)" onClick="addbookcase(729,0);">加入书架</a>|<a id="book-vote" href="javascript:void(0)" onClick="vote(729);">投推荐票</a>|<a id="err-report" href="javascript:void(0)" onClick="report('梁书出错啦!');">错误举报</a>|<a href="https://www.haxi88.com/files/article/info/0/729.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 本纪第六</h1>
            <div class="link xb">
                <a href="118809.html">上一页</a>&larr;<a href="index.html">返回列表</a>&rarr;<a
                    href="183512.html">下一页</a></div>			
            <div id="BookText">&nbsp;&nbsp;&nbsp;&nbsp;◎敬帝<br /><br />&nbsp;&nbsp;&nbsp;&nbsp;敬皇帝，讳方智，字慧相，小字法真，世祖第九子也。太清三年，封兴梁侯。<br /><br />&nbsp;&nbsp;&nbsp;&nbsp;承圣元年，封晋安王，邑二千户。二年，出为平南将军、江州刺史。三年十一月，<br /><br />&nbsp;&nbsp;&nbsp;&nbsp;江陵陷，太尉扬州刺史王僧辩、司空南徐州刺史陈霸先定议，以帝为太宰、承制，<br /><br />&nbsp;&nbsp;&nbsp;&nbsp;奉迎还京师。四年二月癸丑，至自寻阳，入居朝堂。以太尉王僧辩为中书监、录<br /><br />&nbsp;&nbsp;&nbsp;&nbsp;尚书、骠骑将军、都督中外诸军事。加司空陈霸先班剑三十人。以豫州刺史侯<br /><br />&nbsp;&nbsp;&nbsp;&nbsp;为江州刺史，仪同三司、湘州刺史萧循为太尉，仪同三司、广州刺史萧勃为司徒，<br /><br />&nbsp;&nbsp;&nbsp;&nbsp;镇东将军张彪为郢州刺史。三月，齐遣其上党王高涣送贞阳侯萧渊明来主梁嗣，<br /><br />&nbsp;&nbsp;&nbsp;&nbsp;至东关，遣吴兴太守裴之横与战，败绩，之横死。太尉王僧辩率众出屯姑孰。四<br /><br />&nbsp;&nbsp;&nbsp;&nbsp;月，司徒陆法和以郢州附于齐，遣江州刺史侯讨之。七月辛丑，王僧辩纳贞阳<br /><br />&nbsp;&nbsp;&nbsp;&nbsp;侯萧渊明，自采石济江。甲辰，入于京师，以帝为皇太子。九月甲辰，司空陈霸<br /><br />&nbsp;&nbsp;&nbsp;&nbsp;先举义，袭杀王僧辩，黜萧渊明。丙午，帝即皇帝位。<br /><br />&nbsp;&nbsp;&nbsp;&nbsp;绍泰元年冬十月己巳，诏曰：“王室不造，婴罹祸衅，西都失守，朝廷沦覆，<br /><br />&nbsp;&nbsp;&nbsp;&nbsp;先帝梓宫，播越非所，王基倾弛，率土罔戴。朕以荒幼，仍属艰难，泣血枕戈，<br /><br />&nbsp;&nbsp;&nbsp;&nbsp;志复仇逆。大耻未雪，夙宵鲠愤。群公卿尹，勉以大义，越登寡暗，嗣奉洪业。<br /><br />&nbsp;&nbsp;&nbsp;&nbsp;顾惟夙心，念不至此。庶仰凭先灵，傍资将相，克清元恶，谢冤陵寝。今坠命载<br /><br />&nbsp;&nbsp;&nbsp;&nbsp;新，宗p更祀，庆流亿兆，岂予一人。可改承圣四年为绍泰元年，大赦天下，<br /><br />&nbsp;&nbsp;&nbsp;&nbsp;内外文武赐位一等。”以贞阳侯渊明为司徒，封建安郡公，食邑三千户。壬子，<br /><br />&nbsp;&nbsp;&nbsp;&nbsp;以司空陈霸先为尚书令、都督中外诸军事、车骑将军、扬、南徐二州刺史司空如<br /><br />&nbsp;&nbsp;&nbsp;&nbsp;故。震州刺史杜龛举兵，攻信武将军陈`于长城，义兴太守韦载据郡以应之。癸<br /><br />&nbsp;&nbsp;&nbsp;&nbsp;丑，进太尉萧循为太保，新除司徒建安公渊明为太傅，司徒萧勃为太尉。以镇南<br /><br />&nbsp;&nbsp;&nbsp;&nbsp;将军王琳为车骑将军、开府仪同三司。戊午，尊所生夏贵妃为皇太后。立妃王氏<br /><br />&nbsp;&nbsp;&nbsp;&nbsp;为皇后。镇东将军、扬州刺史张彪进号征东大将军。镇北将军、谯秦二州刺史徐<br /><br />&nbsp;&nbsp;&nbsp;&nbsp;嗣徽进号征北大将军。征南将军、南豫州刺史任约进号征南大将军。辛未，诏司<br /><br />&nbsp;&nbsp;&nbsp;&nbsp;空陈霸先东讨韦载。丙子，任约、徐嗣徽举兵反，乘京师无备，窃据石头。丁丑，<br /><br />&nbsp;&nbsp;&nbsp;&nbsp;韦载降，义兴平。遣晋陵太守周文育率军援长城。十一月庚辰，齐安州刺史翟子<br /><br />&nbsp;&nbsp;&nbsp;&nbsp;崇、楚州刺史刘仕荣、淮州刺史柳达摩率众赴任约，入于石头。庚寅，司空陈霸<br /><br />&nbsp;&nbsp;&nbsp;&nbsp;先旋于京师。十二月庚戌，徐嗣徽、任约又相率至采石，迎齐援。丙辰，遣猛烈<br /><br />&nbsp;&nbsp;&nbsp;&nbsp;将军侯安都水军于江宁邀之，贼众大溃，嗣徽、约等奔于江西。庚申，翟子崇等<br /><br />&nbsp;&nbsp;&nbsp;&nbsp;请降，并放还北。<br /><br />&nbsp;&nbsp;&nbsp;&nbsp;太平元年春正月戊寅，大赦天下，其与任约、徐嗣徽协契同谋，一无所问。<br /><br />&nbsp;&nbsp;&nbsp;&nbsp;追赠简文皇帝诸子。以故永安侯确子后袭封邵陵王，奉携王后。癸未，镇东将军、<br /><br />&nbsp;&nbsp;&nbsp;&nbsp;震州刺史杜龛降，诏赐死，曲赦吴兴郡。己亥，以太保、宜丰侯萧循袭封鄱阳王。<br /><br />&nbsp;&nbsp;&nbsp;&nbsp;东扬州刺史张彪围临海太守王怀振于剡岩。二月庚戌，遣周文育、陈茜袭会稽，<br /><br />&nbsp;&nbsp;&nbsp;&nbsp;讨彪。癸丑，彪长史谢岐、司马沈泰、军主吴宝真等举城降，彪败走。以中卫将<br /><br />&nbsp;&nbsp;&nbsp;&nbsp;军临川王大款即本号开府仪同三司，中护军桂阳王大成为护军将军。丙辰，若耶<br /><br />&nbsp;&nbsp;&nbsp;&nbsp;村人斩张彪，传首京师，曲赦东扬州。己未，罢震州，还复吴兴郡。癸亥，贼徐<br /><br />&nbsp;&nbsp;&nbsp;&nbsp;嗣徽、任约袭采石戍，执戍主明州刺史张怀钧，入于齐。甲子，以东土经杜龛、<br /><br />&nbsp;&nbsp;&nbsp;&nbsp;张彪抄暴，遣大使巡省。三月丙子，罢东扬州，还复会稽郡。壬午，班下远近并<br /><br />&nbsp;&nbsp;&nbsp;&nbsp;杂用古今钱。戊戌，齐遣大将萧轨出栅口，向梁山，司空陈霸先、军主黄<br /><br />&nbsp;&nbsp;&nbsp;&nbsp;逆击，大破之。轨退保芜湖。遣周文育、侯安都众军，据梁山拒之。夏四月丁巳，<br /><br />&nbsp;&nbsp;&nbsp;&nbsp;司空陈霸先表诣梁山抚巡将帅。壬申，侯安都轻兵袭齐行台司马恭于历阳，大破<br /><br />&nbsp;&nbsp;&nbsp;&nbsp;之，俘获万计。五月癸未，太傅建安公渊明薨。庚寅，齐军水步入丹阳县。丙申，<br /><br />&nbsp;&nbsp;&nbsp;&nbsp;至秣陵故冶。敕周文育还顿方丘，徐度顿马牧，杜棱顿大桁。癸卯，齐军进据儿<br /><br />&nbsp;&nbsp;&nbsp;&nbsp;塘，舆驾出顿赵建故篱门，内外纂严。六月甲辰，齐潜军至蒋山龙尾，斜趋莫府<br /><br />&nbsp;&nbsp;&nbsp;&nbsp;山北，至玄武庙西北。乙卯，司空陈霸先授众军节度，与齐军交战，大破之，斩<br /><br />&nbsp;&nbsp;&nbsp;&nbsp;齐北兖州刺史杜方庆及徐嗣徽弟嗣宗，生擒徐嗣产、萧轨、东方老、王敬宝、李<br /><br />&nbsp;&nbsp;&nbsp;&nbsp;希光、裴英起、刘归义等，皆诛之。戊午，大赦天下，军士身殒战场，悉遣敛祭，<br /><br />&nbsp;&nbsp;&nbsp;&nbsp;其无家属，即为瘗埋。辛酉，解严。秋七月丙子，车骑将军、司空陈霸先进位司<br /><br />&nbsp;&nbsp;&nbsp;&nbsp;徒，加中书监，余如故。丁亥，以开府仪同三司侯为司空。八月己酉，太保<br /><br />&nbsp;&nbsp;&nbsp;&nbsp;鄱阳王循薨。九月壬寅，改元大赦，孝悌力田赐爵一级，殊才异行所在奏闻，饥<br /><br />&nbsp;&nbsp;&nbsp;&nbsp;难流移勒归本土。进新除司徒陈霸先为丞相、录尚书事、镇卫大将军、扬州牧，<br /><br />&nbsp;&nbsp;&nbsp;&nbsp;封义兴郡公。中权将军王冲即本号开府仪同三司。吏部尚书王通为尚书右仆射。<br /><br />&nbsp;&nbsp;&nbsp;&nbsp;丁巳，以郢州刺史徐度为领军将军。冬十一月乙卯，起云龙、神虎门。十二月壬<br /><br />&nbsp;&nbsp;&nbsp;&nbsp;申，进太尉、镇南将军萧勃为太保、骠骑将军。以新除左卫将军欧阳Q为安南将<br /><br />&nbsp;&nbsp;&nbsp;&nbsp;军、衡州刺史。壬午，平南将军刘法瑜进号安南将军。甲午，以前寿昌令刘睿为<br /><br />&nbsp;&nbsp;&nbsp;&nbsp;汝阴王，前镇西法曹、行参军萧N为巴陵王，奉宋、齐二代后。<br /><br />&nbsp;&nbsp;&nbsp;&nbsp;二年春正月壬寅，诏曰：“夫子降灵体哲，经仁纬义，允光素王，载阐玄功，<br /><br />&nbsp;&nbsp;&nbsp;&nbsp;仰之者弥高，诲之者不倦。立忠立孝，德被蒸民，制礼作乐，道冠群后。虽泰山<br /><br />&nbsp;&nbsp;&nbsp;&nbsp;颓峻，一篑不遗，而泗水余澜，千载犹在。自皇图屯阻，祀荐不修，奉圣之门，<br /><br />&nbsp;&nbsp;&nbsp;&nbsp;胤嗣歼灭，敬神之寝，簋寂寥。永言声烈，实兼钦怆。外可搜举鲁国之族，以<br /><br />&nbsp;&nbsp;&nbsp;&nbsp;为奉圣后；并缮庙堂，供备祀典，四时荐秩，一皆遵旧。”是日，又诏“诸州各<br /><br />&nbsp;&nbsp;&nbsp;&nbsp;置中正，依旧访举。不得辄承单状序官，皆须中正押上，然后量授。详依品制，<br /><br />&nbsp;&nbsp;&nbsp;&nbsp;务使精实。其荆、雍、青、兖虽暂为隔阂，衣冠多寓淮海，犹宜不废司存。会计<br /><br />&nbsp;&nbsp;&nbsp;&nbsp;罢州，尚为大郡，人士殷旷，可别置邑居。至如分割郡县，新号州牧，并系本邑，<br /><br />&nbsp;&nbsp;&nbsp;&nbsp;不劳兼置。其选中正，每求耆德，该悉以他官领之。”以车骑将军、开府仪同三<br /><br />&nbsp;&nbsp;&nbsp;&nbsp;司王琳为司空、骠骑大将军。分寻阳、太原、齐昌、高唐、新蔡五郡，置西江州，<br /><br />&nbsp;&nbsp;&nbsp;&nbsp;即于寻阳仍充州镇。又诏“宗室在朝开国承家者，今犹称世子，可悉听袭本爵。”<br /><br />&nbsp;&nbsp;&nbsp;&nbsp;以尚书右仆射王通为尚书左仆射。丁巳，镇西将军、益州刺史长沙王韶进号征南<br /><br />&nbsp;&nbsp;&nbsp;&nbsp;将军。二月庚午，领军将军徐度入东关。太保、广州刺史萧勃举兵反，遣伪帅欧<br /><br />&nbsp;&nbsp;&nbsp;&nbsp;阳Q、傅泰、勃从子孜为前军，南江州刺史余孝顷以兵会之。诏平西将军周文育、<br /><br />&nbsp;&nbsp;&nbsp;&nbsp;平南将军侯安都等率众军南讨。戊子，徐度至合肥，烧齐船三千艘。癸巳，周文<br /><br />&nbsp;&nbsp;&nbsp;&nbsp;育军于巴山生获欧阳Q。三月庚子，文育前军丁法洪于口生俘傅泰。萧孜、余<br /><br />&nbsp;&nbsp;&nbsp;&nbsp;孝顷军退走。甲辰，以新除司空王琳为湘、郢二州刺史。甲寅，德州刺史陈法武、<br /><br />&nbsp;&nbsp;&nbsp;&nbsp;前衡州刺史谭世远于始兴攻杀萧勃。夏四月癸酉，曲赦江、广、衡三州；并督内<br /><br />&nbsp;&nbsp;&nbsp;&nbsp;为贼所拘逼者，并皆不问。己卯，铸四柱钱，一准二十。齐遣使请和。壬辰，改<br /><br />&nbsp;&nbsp;&nbsp;&nbsp;四柱钱一准十。丙申，复闭细钱。萧勃故主帅前直阁兰毕杀谭世远，比晕亡<br /><br />&nbsp;&nbsp;&nbsp;&nbsp;命夏侯明彻所杀。勃故记室李宝藏奉怀安侯萧任据广州作乱。戊戌，侯安都进军，<br /><br />&nbsp;&nbsp;&nbsp;&nbsp;余孝顷弃军走，萧孜请降，豫章平。五月乙巳，平西将军周文育进号镇南将军，<br /><br />&nbsp;&nbsp;&nbsp;&nbsp;侯安都进号镇北将军，并以本号开府仪同三司。丙午，以镇军将军徐度为南豫州<br /><br />&nbsp;&nbsp;&nbsp;&nbsp;刺史。戊辰，余孝顷遣使诣丞相府乞降。秋八月甲午，加丞相陈霸先黄钺，领太<br /><br />&nbsp;&nbsp;&nbsp;&nbsp;傅，剑履上殿，入朝不趋，赞拜不名，给羽葆、鼓吹。九月辛丑，崇丞相为相国，<br /><br />&nbsp;&nbsp;&nbsp;&nbsp;总百揆，封十郡为陈公，备九锡之礼，加玺绂远游冠，位在王公上。加相国绿<br /><br />&nbsp;&nbsp;&nbsp;&nbsp;F绶。置陈国百司。冬十月戊辰，进陈公爵为王，增封十郡，并前为二十郡。<br /><br />&nbsp;&nbsp;&nbsp;&nbsp;命陈王冕十有二旒，建天子旌纾出警入跸，乘金根车，驾六马，备五时副车，<br /><br />&nbsp;&nbsp;&nbsp;&nbsp;置旄头云罕，乐舞八佾，设钟a宫县。王后王子女爵命之典，一依旧仪。辛未，<br /><br />&nbsp;&nbsp;&nbsp;&nbsp;诏曰：<br /><br />&nbsp;&nbsp;&nbsp;&nbsp;五运更始，三正迭代，司牧黎庶，是属圣贤，用能经纬乾坤，弥纶区宇，大<br /><br />&nbsp;&nbsp;&nbsp;&nbsp;庇黔首，阐扬洪烈。革晦以明，积代同轨，百王踵武，咸由此则。梁德湮微，祸<br /><br />&nbsp;&nbsp;&nbsp;&nbsp;难荐发：太清云始，用困长蛇；承圣之年，又罹封豕；爰至天成，重窃神器。三<br /><br />&nbsp;&nbsp;&nbsp;&nbsp;光亟改，七庙乏祀，含生已泯，鼎命斯坠，我皇之祚，眇若缀旒，静惟《屯》、<br /><br />&nbsp;&nbsp;&nbsp;&nbsp;《剥》，夕惕载怀。相国陈王，有纵自天，降神惟岳，天地合德，晷曜齐明。拯<br /><br />&nbsp;&nbsp;&nbsp;&nbsp;社稷之横流，提亿兆之涂炭。东诛叛逆，北歼獯丑，威加四海，仁渐万国。复张<br /><br />&nbsp;&nbsp;&nbsp;&nbsp;崩乐，重纪绝礼，儒馆聿修，戎亭虚候。虽大功在舜，盛绩维禹，巍巍荡荡，无<br /><br />&nbsp;&nbsp;&nbsp;&nbsp;得而称。来献白环，岂直皇虞之世；入贡素雉，非止隆周之日。故效珍川陆，表<br /><br />&nbsp;&nbsp;&nbsp;&nbsp;瑞烟云，玉露醴泉，旦夕凝涌，嘉禾瑞草，孳植郊甸，道昭于悠代，勋格于皇穹。<br /><br />&nbsp;&nbsp;&nbsp;&nbsp;明明上天，光华日月，革故著于玄象，代德彰于谶图，狱讼有违，讴歌爰适，天<br /><br />&nbsp;&nbsp;&nbsp;&nbsp;之历数，实有攸在。朕虽庸藐，暗于古昔，永稽崇替，为日已久，敢忘列代之遗<br /><br />&nbsp;&nbsp;&nbsp;&nbsp;典，人o之至愿乎！今便逊位别宫，敬禅于陈，一依唐虞、宋齐故事。<br /><br />&nbsp;&nbsp;&nbsp;&nbsp;陈王践阼，奉帝为江阴王，薨于外邸，时年十六，追谥敬皇帝。<br /><br />&nbsp;&nbsp;&nbsp;&nbsp;史臣曰：梁季横溃，丧乱屡臻，当此之时，天历去矣，敬皇高让，将同释负<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;史臣侍中、郑国公魏征曰：“高祖固天攸纵，聪明稽古，道亚生知，学为博<br /><br />&nbsp;&nbsp;&nbsp;&nbsp;物，允文允武，多艺多才。爰自诸生，有不羁之度，属昏凶肆虐，天伦及祸，收<br /><br />&nbsp;&nbsp;&nbsp;&nbsp;合义旅，将雪家冤。曰纣可伐，不其而会，龙跃樊、汉，电击湘、郢，剪离德如<br /><br />&nbsp;&nbsp;&nbsp;&nbsp;振槁，取独夫如拾遗。其雄才大略，固无得而称矣。既悬白旗之首，方应皇天之<br /><br />&nbsp;&nbsp;&nbsp;&nbsp;眷，布德施惠，悦近来远，开荡荡之王道，革靡靡之商俗，大修文教，盛饰礼容，<br /><br />&nbsp;&nbsp;&nbsp;&nbsp;鼓扇玄风，阐扬儒业，介胄仁义，折冲樽俎，声振寰宇，泽流遐裔，干戈载戢，<br /><br />&nbsp;&nbsp;&nbsp;&nbsp;凡数十年。济济焉，洋洋焉，魏、晋已来，未有若斯之盛。然不能息末敦本，斫<br /><br />&nbsp;&nbsp;&nbsp;&nbsp;雕为朴，慕名好事，崇尚浮华，抑扬孔、墨，流连释、老。或经夜不寝，或终日<br /><br />&nbsp;&nbsp;&nbsp;&nbsp;不食，非弘道以利物，惟饰智以惊愚。且心未遗荣，虚厕苍头之伍；高谈脱屣，<br /><br />&nbsp;&nbsp;&nbsp;&nbsp;终恋黄屋之尊。夫人之大欲，在乎饮食男女，至于轩冕殿堂，非有切身之急。高<br /><br />&nbsp;&nbsp;&nbsp;&nbsp;祖屏除嗜欲，眷恋轩冕，得其所难而滞于所易，可谓神有所不达，智有所不通矣。<br /><br />&nbsp;&nbsp;&nbsp;&nbsp;逮夫精华稍竭，凤德已衰，惑于听受，权在奸佞，储后百辟，莫得尽言。险躁之<br /><br />&nbsp;&nbsp;&nbsp;&nbsp;心，暮年愈甚。见利而动，愎谏违卜，开门揖盗，弃好即仇，衅起萧墙，祸成戎<br /><br />&nbsp;&nbsp;&nbsp;&nbsp;羯，身殒非命，灾被亿兆，衣冠敝锋镝之下，老幼粉戎马之足。瞻彼《黍离》，<br /><br />&nbsp;&nbsp;&nbsp;&nbsp;痛深周庙；永言《麦秀》，悲甚殷墟。自古以安为危，既成而败，颠覆之速，书<br /><br />&nbsp;&nbsp;&nbsp;&nbsp;契所未闻也。《易》曰：‘天之所助者信，人之所助者顺。’高祖之遇斯屯剥，<br /><br />&nbsp;&nbsp;&nbsp;&nbsp;不得其死，盖动而之险，不由信顺，失天人之所助，其能免于此乎！<br /><br />&nbsp;&nbsp;&nbsp;&nbsp;太宗聪睿过人，神彩秀发，多闻博达，富赡词藻。然文艳用寡，华而不实，<br /><br />&nbsp;&nbsp;&nbsp;&nbsp;体穷淫丽，义罕疏通，哀思之音，遂移风俗，以此而贞万国，异乎周诵、汉庄矣。<br /><br />&nbsp;&nbsp;&nbsp;&nbsp;我生不辰，载离多难，桀逆构扇，巨猾滔天，始自牖里之拘，终类望夷之祸。悠<br /><br />&nbsp;&nbsp;&nbsp;&nbsp;悠苍天，其可问哉！<br /><br />&nbsp;&nbsp;&nbsp;&nbsp;昔国步初屯，兵缠魏阙，群后释位，投袂勤王。元帝以盘石之宗，受分陕之<br /><br />&nbsp;&nbsp;&nbsp;&nbsp;任，属君亲之难，居连率之长，不能抚剑尝胆，枕戈泣血，躬先士卒，致命前驱；<br /><br />&nbsp;&nbsp;&nbsp;&nbsp;遂乃拥众逡巡，内怀觖望，坐观时变，以为身幸。不急莽、卓之诛，先行昆弟之<br /><br />&nbsp;&nbsp;&nbsp;&nbsp;戮。又沉猜忌酷，多行无礼。骋智辩以饰非，肆忿戾以害物。爪牙重将，心膂谋<br /><br />&nbsp;&nbsp;&nbsp;&nbsp;臣，或顾眄以就拘囚，或一言而及菹醢。朝之君子，相顾懔然。自谓安若泰山，<br /><br />&nbsp;&nbsp;&nbsp;&nbsp;举无遗策，怵于邪说，即安荆楚。虽元恶克剪，社稷未宁，而西邻责言，祸败旋<br /><br />&nbsp;&nbsp;&nbsp;&nbsp;及。上天降鉴，此焉假手，天道人事，其可诬乎！其笃志艺文，采浮淫而弃忠信；<br /><br />&nbsp;&nbsp;&nbsp;&nbsp;戎昭果毅，先骨肉而后寇仇。虽口诵《六经》，心通百氏，有仲尼之学，有公旦<br /><br />&nbsp;&nbsp;&nbsp;&nbsp;之才，适足以益其骄矜，增其祸患，何补金陵之覆没，何救江陵之灭亡哉！<br /><br />&nbsp;&nbsp;&nbsp;&nbsp;敬帝遭家不造，绍兹屯运，征伐有所自出，政刑不由于己，时无伊、霍之辅，<br /><br />&nbsp;&nbsp;&nbsp;&nbsp;焉得不为高让欤？”</div>
            <div class="link">
                <a id="err-report" href="javascript:void(0)" onClick="report('梁书出错啦!');">
                    错误举报</a><a id="add-bookcase" href="javascript:void(0)" onClick="addbookcase(729,119084);">加入书签</a><a
                        href="118809.html">上一页</a>&larr;<a href="index.html">返回列表</a>&rarr;<a
                            href="183512.html">下一页</a><a id="book-vote" href="javascript:void(0)" onClick="vote(729);">投推荐票</a><a
                                id="err-report" href="javascript:void(0)" onClick="report('梁书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "118809.html"; var next_page = "183512.html"; var index_page = "index.html"; var sortid = "9"; var article_id = "729"; var chapter_id = "119084"; var articlename = "梁书"; var chaptername = " 卷六 本纪第六"; var author = "姚思廉"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>