<!DOCTYPE html>
<html>
<head>
<meta charset="gbk" />
<title>北齐书- 卷十五 列传第七-在线阅读-哈西文学网</title>
<meta name="keywords" content="李百药，北齐书， 卷十五 列传第七全文， 卷十五 列传第七在线阅读 哈西文学网" />
<meta name="description" content="哈西文学网提供李百药的北齐书  卷十五 列传第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1633.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1633.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 列传第七</h1>
            <div class="link xb">
                <a href="1632.html">上一页</a>&larr;<a href="index.html">返回列表</a>&rarr;<a
                    href="1634.html">下一页</a></div>			
            <div id="BookText">&nbsp;&nbsp;&nbsp;&nbsp;◎窦泰尉景娄昭（兄子睿）狄干（子士文）韩轨潘乐<br /><br />&nbsp;&nbsp;&nbsp;&nbsp;窦泰，字世宁，大安捍殊人也。本出清河观津，曾祖罗，魏统万镇将，因居<br /><br />&nbsp;&nbsp;&nbsp;&nbsp;北边。父乐，魏末破六韩拔陵为乱，与镇将杨钧固守，遇害。泰贵，追赠司徒。<br /><br />&nbsp;&nbsp;&nbsp;&nbsp;初，泰母梦风雷暴起，若有雨状，出庭观之，见电光夺目，驶雨沾洒，寤而惊汗，<br /><br />&nbsp;&nbsp;&nbsp;&nbsp;遂有娠。期而不产，大惧。有巫曰：“渡河湔裙，产子必易。”便向水所。忽见<br /><br />&nbsp;&nbsp;&nbsp;&nbsp;一人，曰：“当生贵子，可徙而南。”泰母从之。俄而生泰。及长，善骑射，有<br /><br />&nbsp;&nbsp;&nbsp;&nbsp;勇略。泰父兄战殁于镇，泰身负骸骨归尔朱荣。以从讨邢杲功，赐爵广阿子。神<br /><br />&nbsp;&nbsp;&nbsp;&nbsp;武之为晋州，请泰为镇城都督，参谋军事。累迁侍中、京畿大都督，寻领御史中<br /><br />&nbsp;&nbsp;&nbsp;&nbsp;尉。泰以勋戚居台，虽无多纠举，而百僚畏惧。<br /><br />&nbsp;&nbsp;&nbsp;&nbsp;天平三年，神武西讨，令泰自潼关入。四年，泰至小关，为周文帝所袭，众<br /><br />&nbsp;&nbsp;&nbsp;&nbsp;尽没，泰自杀。初，泰将发邺，邺有惠化尼谣云：“窦行台，去不回。”未行之<br /><br />&nbsp;&nbsp;&nbsp;&nbsp;前，夜三更，忽有朱衣冠帻数千人入台，云“收窦中尉”，宿直兵吏皆惊，其人<br /><br />&nbsp;&nbsp;&nbsp;&nbsp;入数屋，俄顷而去。旦视关键不异，方知非人。皆知其必败。赠大司马、太尉、<br /><br />&nbsp;&nbsp;&nbsp;&nbsp;录尚书事，谥曰武贞。泰妻，武明娄后妹也。泰虽以亲见待，而功名自建。齐受<br /><br />&nbsp;&nbsp;&nbsp;&nbsp;禅，祭告其墓。皇建初，配享神武庙庭。子孝敬嗣。位仪同三司。<br /><br />&nbsp;&nbsp;&nbsp;&nbsp;尉景，字士真，善无人也。秦、汉置尉候官，其先有居此职者，因以氏焉。<br /><br />&nbsp;&nbsp;&nbsp;&nbsp;景性温厚，颇有侠气。魏孝昌中，北镇反，景与神武入杜洛周军中，仍共归尔朱<br /><br />&nbsp;&nbsp;&nbsp;&nbsp;荣。以军功封博野县伯。后从神武起兵信都。韩陵之战，唯景所统失利。神武入<br /><br />&nbsp;&nbsp;&nbsp;&nbsp;洛，留景镇邺。寻进封为公。景妻常山君，神武之姊也。以勋戚，每有军事，与<br /><br />&nbsp;&nbsp;&nbsp;&nbsp;狄干常被委重，而不能忘怀财利，神武每嫌责之。转冀州刺史，又大纳贿，发<br /><br />&nbsp;&nbsp;&nbsp;&nbsp;夫猎，死者三百人。狄干与景在神武坐，请作御史中尉。神武曰：“何意下求<br /><br />&nbsp;&nbsp;&nbsp;&nbsp;卑官？”干曰：“欲捉尉景。”神武大笑，令优者石董桶戏之。董桶剥景衣，曰：<br /><br />&nbsp;&nbsp;&nbsp;&nbsp;“公剥百姓，董桶何为不剥公！”神武诫景曰：“可以无贪也。”景曰：“与尔<br /><br />&nbsp;&nbsp;&nbsp;&nbsp;计生活孰多，我止人上取，尔割天子调。”神武笑不答。改长乐郡公。历位太保、<br /><br />&nbsp;&nbsp;&nbsp;&nbsp;太傅，坐匿亡人见禁止。使崔暹谓文襄曰：“语阿惠儿，富贵欲杀我耶！”神武<br /><br />&nbsp;&nbsp;&nbsp;&nbsp;闻之泣，诣阙曰：“臣非尉景，无以至今日。”三请，帝乃许之。于是黜为骠骑<br /><br />&nbsp;&nbsp;&nbsp;&nbsp;大将军、开府仪同三司。神武造之，景恚卧不动，叫曰：“杀我时趣耶！”常山<br /><br />&nbsp;&nbsp;&nbsp;&nbsp;君谓神武曰：“老人去死近，何忍煎迫至此。”又曰：“我为尔汲水胝生。”因<br /><br />&nbsp;&nbsp;&nbsp;&nbsp;出其掌。神武抚景，为之屈膝。先是，景有果下马，文襄求之，景不与，曰：<br /><br />&nbsp;&nbsp;&nbsp;&nbsp;“土相扶为墙，人相扶为王，一马亦不得畜而索也。”神武对景及常山君责文襄<br /><br />&nbsp;&nbsp;&nbsp;&nbsp;而杖之。常山君泣救之。景曰：“小儿惯去，放使作心腹，何须干啼湿哭不听打<br /><br />&nbsp;&nbsp;&nbsp;&nbsp;耶！”寻授青州刺史，操行颇改，百姓安之。征授大司马。遇疾，薨于州。赠太<br /><br />&nbsp;&nbsp;&nbsp;&nbsp;师、尚书令。齐受禅，以景元勋，诏祭告其墓。皇建初，配享神武庙庭，追封长<br /><br />&nbsp;&nbsp;&nbsp;&nbsp;乐王。<br /><br />&nbsp;&nbsp;&nbsp;&nbsp;子粲，少历显职，性粗武。天保初，封狄干等为王，粲以父不预王爵，大<br /><br />&nbsp;&nbsp;&nbsp;&nbsp;恚恨，十余日闭门不朝。帝怪，遣使就宅问之。隔门谓使者曰：“天子不封粲父<br /><br />&nbsp;&nbsp;&nbsp;&nbsp;为王，粲不如死。”使云：“须开门受敕。”粲遂弯弓隔门射使者。使者以状闻<br /><br />&nbsp;&nbsp;&nbsp;&nbsp;之，文宣使段韶谕旨。粲见韶，唯抚膺大哭，不答一言。文宣亲诣其宅慰之，方<br /><br />&nbsp;&nbsp;&nbsp;&nbsp;复朝请。寻追封景长乐王。粲袭爵。位司徒、太傅，薨。子世辩嗣。周师将入邺，<br /><br />&nbsp;&nbsp;&nbsp;&nbsp;令辩出千余骑觇候，出滏口，登高阜西望，遥见群乌飞起，谓是西军旗帜，即驰<br /><br />&nbsp;&nbsp;&nbsp;&nbsp;还，比至紫陌桥，不敢回顾。隋开皇中，卒于浙州刺史。<br /><br />&nbsp;&nbsp;&nbsp;&nbsp;娄昭，字菩萨，代郡平城人也，武明皇后之母弟也。祖父提，雄杰有识度，<br /><br />&nbsp;&nbsp;&nbsp;&nbsp;家僮千数，牛马以谷量。性好周给，士多归附之。魏太武时，以功封真定侯。父<br /><br />&nbsp;&nbsp;&nbsp;&nbsp;内干，有武力，未仕而卒。昭贵，魏朝赠司徒。齐受禅，追封太原王。昭方雅正<br /><br />&nbsp;&nbsp;&nbsp;&nbsp;直，有大度深谋，腰带八尺，弓马冠世。神武少亲重之。昭亦早识人，恒曲尽礼<br /><br />&nbsp;&nbsp;&nbsp;&nbsp;敬。数随神武猎，每致请不宜乘危历阶。神武将出信都，昭赞成大策，即以为中<br /><br />&nbsp;&nbsp;&nbsp;&nbsp;军大都督。从破尔朱兆于广阿，封安喜县伯，改济北公，又徙濮阳郡公，授领军<br /><br />&nbsp;&nbsp;&nbsp;&nbsp;将军。魏孝武将贰于神武，昭以疾辞还晋阳。从神武入洛，兖州刺史樊子鹄反，<br /><br />&nbsp;&nbsp;&nbsp;&nbsp;以昭为东道大都督讨之。子鹄既死，诸将劝昭尽捕诛其党。昭曰：“此州无状，<br /><br />&nbsp;&nbsp;&nbsp;&nbsp;横被残贼，其君是怨，其人何罪。”遂皆舍焉。后转大司马，仍领军。迁司徒，<br /><br />&nbsp;&nbsp;&nbsp;&nbsp;出为定州刺史。昭好酒，晚得偏风，虽愈，犹不能处剧务，在州事委僚属，昭举<br /><br />&nbsp;&nbsp;&nbsp;&nbsp;其大纲而已。薨于州。赠假黄钺、太师、太尉，谥曰武。齐受禅，诏祭告其墓，<br /><br />&nbsp;&nbsp;&nbsp;&nbsp;封太原王。皇建初，配享神武庙庭。长子仲达嗣，改封濮阳王。<br /><br />&nbsp;&nbsp;&nbsp;&nbsp;次子定远，少历显职，外戚中偏为武成爱狎。别封临淮郡王。武成大渐，与<br /><br />&nbsp;&nbsp;&nbsp;&nbsp;赵郡王等同受顾命，位司空。赵郡王之奏黜和士开，定远与其谋，遂纳士开贿赂，<br /><br />&nbsp;&nbsp;&nbsp;&nbsp;成赵郡之祸，其贪鄙如此。寻除瀛州刺史。初，定远弟季略，穆提婆求其伎妾，<br /><br />&nbsp;&nbsp;&nbsp;&nbsp;定远不许。因高思好作乱，提婆令临淮国郎中令告定远阴与思好通。后主令开府<br /><br />&nbsp;&nbsp;&nbsp;&nbsp;段畅率三千骑掩之，令侍御史赵秀通至州，以赃货事劾定远。定远疑有变，遂缢<br /><br />&nbsp;&nbsp;&nbsp;&nbsp;而死。<br /><br />&nbsp;&nbsp;&nbsp;&nbsp;昭兄子睿。睿字佛仁，父拔，魏南部尚书。睿幼孤，被叔父昭所养。为神武<br /><br />&nbsp;&nbsp;&nbsp;&nbsp;帐内都督，封掖县子，累迁光州刺史。在任贪纵，深为文襄所责。后改封九门县<br /><br />&nbsp;&nbsp;&nbsp;&nbsp;公。齐受禅，得除领军将军，别封安定侯。睿无他器干，以外戚贵幸，纵情财色。<br /><br />&nbsp;&nbsp;&nbsp;&nbsp;为瀛州刺史，聚敛无厌。皇建初，封东安王。大宁元年，进位司空。平高归彦于<br /><br />&nbsp;&nbsp;&nbsp;&nbsp;冀州，还拜司徒。河清三年，滥杀人，为尚书左丞宋仲羡弹奏，经赦乃免。寻为<br /><br />&nbsp;&nbsp;&nbsp;&nbsp;太尉，以军功进大司马。武成至河阳，仍遣总偏师赴悬瓠。睿在豫境留停百余日，<br /><br />&nbsp;&nbsp;&nbsp;&nbsp;专行非法，诏免官，以王还第。寻除太尉，薨。赠大司马。子子彦嗣，位开府仪<br /><br />&nbsp;&nbsp;&nbsp;&nbsp;同三司。<br /><br />&nbsp;&nbsp;&nbsp;&nbsp;狄干，善无人也。曾祖越豆眷，魏道武时以功割善无之西腊@山地方百里<br /><br />&nbsp;&nbsp;&nbsp;&nbsp;以处之，后率部北迁，因家朔方。干梗直少言，有武艺。魏正光初，除扫逆党，<br /><br />&nbsp;&nbsp;&nbsp;&nbsp;授将军，宿卫于内。以家在寒乡，不宜毒暑，冬得入京师，夏归乡里。孝昌元年，<br /><br />&nbsp;&nbsp;&nbsp;&nbsp;北边扰乱，奔云中，为刺史费穆送于尔朱荣。以军主随荣入洛。后从神武起兵，<br /><br />&nbsp;&nbsp;&nbsp;&nbsp;破四胡于韩陵，封广平县公，寻进郡公。河阴之役，诸将大捷，唯干兵退。神武<br /><br />&nbsp;&nbsp;&nbsp;&nbsp;以其旧功，竟不责黜。寻转太保、太傅。及高仲密以武牢叛，神武讨之，以干为<br /><br />&nbsp;&nbsp;&nbsp;&nbsp;大都督前驱。干上道不过家，见侯景不遑食，景使骑追馈之。时文帝自将兵至洛<br /><br />&nbsp;&nbsp;&nbsp;&nbsp;阳，军容甚盛。诸将未欲南度，干决计济河。神武大兵继至，遂大破之。还为定<br /><br />&nbsp;&nbsp;&nbsp;&nbsp;州刺史。不闲吏事，事多扰烦，然清约自居，不为吏人所患。迁太师。天保初，<br /><br />&nbsp;&nbsp;&nbsp;&nbsp;以干元勋佐命，封章武郡王，转太宰。干尚神武妹乐陵长公主，以亲地见待。自<br /><br />&nbsp;&nbsp;&nbsp;&nbsp;预勤王，常总大众，威望之重，为诸将所伏，而最为严猛。会诣京师，魏谯王元<br /><br />&nbsp;&nbsp;&nbsp;&nbsp;孝友于公门言戏过度，诸公无能面折者，干正色责之，孝友大惭，时人称之。薨，<br /><br />&nbsp;&nbsp;&nbsp;&nbsp;赠假黄钺，太宰，给dc车，谥曰景烈。干不知书，署名为干字，逆上画之，<br /><br />&nbsp;&nbsp;&nbsp;&nbsp;时人谓之穿锥。又有武将王周者，署名先为“吉”而后成其外，二人至子孙始并<br /><br />&nbsp;&nbsp;&nbsp;&nbsp;知书。干，皇建初配享神武庙庭。子敬伏，位仪同三司，卒。子士文嗣。<br /><br />&nbsp;&nbsp;&nbsp;&nbsp;士文性孤真，虽邻里至亲，莫与通狎。在齐，袭封章武郡王，位领军将军。<br /><br />&nbsp;&nbsp;&nbsp;&nbsp;周武帝平齐，山东衣冠多来迎，唯士文闭门自守。帝奇之，授开府仪同三司，随<br /><br />&nbsp;&nbsp;&nbsp;&nbsp;州刺史。隋文受禅，加上开府，封湖陂县子。寻拜贝州刺史。性清苦，不受公料，<br /><br />&nbsp;&nbsp;&nbsp;&nbsp;家无余财。其子尝啖官厨饼，士文枷之于狱累日，杖之二百，步送还京，僮隶无<br /><br />&nbsp;&nbsp;&nbsp;&nbsp;敢出门。所买盐菜，必于外境。凡有出入，皆封署其门，亲故绝迹，庆吊不通。<br /><br />&nbsp;&nbsp;&nbsp;&nbsp;法令严肃，吏人贴服，道不拾遗。凡有细过，必深文陷害之。尝入朝，遇上赐公<br /><br />&nbsp;&nbsp;&nbsp;&nbsp;卿入左藏，任取多少。人皆极重，士文独口衔绢一匹，两手各持一匹。上问其故，<br /><br />&nbsp;&nbsp;&nbsp;&nbsp;士文曰：“臣口手俱足，余无所须。”上异之，别赍遗之。士文至州，发摘奸吏，<br /><br />&nbsp;&nbsp;&nbsp;&nbsp;尺布斗粟之赃，无所宽贷，得千人奏之，悉配防岭南。亲戚相送，哭声遍于州境。<br /><br />&nbsp;&nbsp;&nbsp;&nbsp;至岭南，遇瘴厉死者十八九，于是父母妻子唯哭士文。士文闻之，令人捕搦，捶<br /><br />&nbsp;&nbsp;&nbsp;&nbsp;楚盈前，而哭者弥甚。司马京兆韦j、清河令河东赵达十人并苛刻，唯长史有惠<br /><br />&nbsp;&nbsp;&nbsp;&nbsp;政，时人语曰：“刺史罗刹政，司马蝮蛇_，长史含笑判，清河生吃人。”上闻，<br /><br />&nbsp;&nbsp;&nbsp;&nbsp;叹曰：“士文暴过猛兽。”竟坐免。未几为雍州长史，谓人曰：“我向法深，不<br /><br />&nbsp;&nbsp;&nbsp;&nbsp;能窥候要贵，无乃必死此官。”及下车，执法严正，不避贵戚，宾客莫敢至门。<br /><br />&nbsp;&nbsp;&nbsp;&nbsp;人多怨望。士文从妹为齐氏嫔，有色，齐灭后，赐薛公长孙览。览妻郑氏妒，谮<br /><br />&nbsp;&nbsp;&nbsp;&nbsp;之文献后，后令览离绝。士文耻之，不与相见。后应州刺史唐君明居母忧，娉以<br /><br />&nbsp;&nbsp;&nbsp;&nbsp;为妻，由是君明、士文并为御史所劾。士文性刚，在狱数日，愤恚而死，家无余<br /><br />&nbsp;&nbsp;&nbsp;&nbsp;财，有三子，朝夕不继，亲宾无赡之者。<br /><br />&nbsp;&nbsp;&nbsp;&nbsp;韩轨，字百年，太安狄那人也。少有志操，性深沉，喜怒不形于色。神武镇<br /><br />&nbsp;&nbsp;&nbsp;&nbsp;晋州，引为镇城都督。及起兵于信都，轨赞成大策。从破尔朱兆于广阿，又从韩<br /><br />&nbsp;&nbsp;&nbsp;&nbsp;陵阵，封平昌县侯。仍督中军，从破尔朱兆于赤D岭。再迁泰州刺史。甚得边和。<br /><br />&nbsp;&nbsp;&nbsp;&nbsp;神武巡泰州，欲以轨还，仍赐城人户别绢布两匹。州人田昭等七千户皆辞不受，<br /><br />&nbsp;&nbsp;&nbsp;&nbsp;唯乞留轨。神武嘉叹，乃留焉。频以军功，进封安德郡公。迁瀛州刺史，在州聚<br /><br />&nbsp;&nbsp;&nbsp;&nbsp;敛，为御史纠劾，削除官爵。未几，复其安德郡公。历位中书令、司徒。齐受禅，<br /><br />&nbsp;&nbsp;&nbsp;&nbsp;封安德郡王。轨妹为神武所纳，生上党王涣，复以勋庸，历登台铉。常以谦恭自<br /><br />&nbsp;&nbsp;&nbsp;&nbsp;处，不以富贵骄人。后拜大司马，从文宣征蠕蠕，在军暴疾薨。赠假黄钺，太宰、<br /><br />&nbsp;&nbsp;&nbsp;&nbsp;太师，谥曰肃武。皇建初，配飨文襄庙庭。<br /><br />&nbsp;&nbsp;&nbsp;&nbsp;子晋明嗣。天统中，改封东莱王。晋明有侠气，诸勋贵子孙中最留心学问。<br /><br />&nbsp;&nbsp;&nbsp;&nbsp;好酒诞纵，招引宾客，一席之费，动至万钱，犹恨俭率。朝庭处之贵要之地，必<br /><br />&nbsp;&nbsp;&nbsp;&nbsp;以疾辞。告人云：“废人饮美酒、封名胜，安能作刀笔吏返披故纸乎？”武平末，<br /><br />&nbsp;&nbsp;&nbsp;&nbsp;除尚书左仆射，百余日便谢病解官。<br /><br />&nbsp;&nbsp;&nbsp;&nbsp;潘乐，字相贵，广宁石门人也。本广宗大族，魏世分镇北边，因家焉。父永，<br /><br />&nbsp;&nbsp;&nbsp;&nbsp;有技艺，袭爵广宗男。乐初生，有一雀止其母左肩，占者咸言富贵之征，因名相<br /><br />&nbsp;&nbsp;&nbsp;&nbsp;贵，后始为字。及长，宽厚有胆略。初归葛荣，授京兆王，时年十九。荣败，随<br /><br />&nbsp;&nbsp;&nbsp;&nbsp;尔朱荣，为别将讨元颢，以功封敷城县男。齐神武出牧晋州，引乐为镇城都将。<br /><br />&nbsp;&nbsp;&nbsp;&nbsp;从破尔朱兆于广阿，进爵广宗县伯。累以军功拜东雍州刺史。神武尝议欲废州，<br /><br />&nbsp;&nbsp;&nbsp;&nbsp;乐以东雍地带山河，境连胡、蜀，形胜之会，不可弃也，遂如故。后破周师于河<br /><br />&nbsp;&nbsp;&nbsp;&nbsp;阴，议欲追之，令追者在西，不愿者东，唯乐与刘丰居西。神武善之，以众议不<br /><br />&nbsp;&nbsp;&nbsp;&nbsp;同而止。改封金门郡公。文宣嗣事，镇河阳，破西将杨~等。时帝以怀州刺史<br /><br />&nbsp;&nbsp;&nbsp;&nbsp;平鉴等所筑城深入敌境，欲弃之，乐以轵关要害，必须防固，乃更修理，增置兵<br /><br />&nbsp;&nbsp;&nbsp;&nbsp;将，而还镇河阳，拜司空。齐受禅，乐进玺绶。进封河东郡王，迁司徒。周文东<br /><br />&nbsp;&nbsp;&nbsp;&nbsp;至崤、陕，遣其行台侯莫陈崇自齐子岭趣轵关，仪同杨~从鼓钟道出建州，陷<br /><br />&nbsp;&nbsp;&nbsp;&nbsp;孤公戍。诏乐总大众御之。乐昼夜兼行，至长子，遣仪同韩永兴从建州西趣崇，<br /><br />&nbsp;&nbsp;&nbsp;&nbsp;崇遂遁。又为南道大都督，讨侯景。乐发石鳖，南度百余里，至梁泾州。泾州旧<br /><br />&nbsp;&nbsp;&nbsp;&nbsp;在石梁，侯景改为怀州，乐获其地，仍立泾州，又克安州。除瀛州刺史，仍略淮、<br /><br />&nbsp;&nbsp;&nbsp;&nbsp;汉。天保六年，薨于悬瓠。赠假黄钺，太师、大司马、尚书令。<br /><br />&nbsp;&nbsp;&nbsp;&nbsp;子子晃嗣。诸将子弟，率多骄纵，子晃沉密谨悫，以清净自居。尚公主，拜<br /><br />&nbsp;&nbsp;&nbsp;&nbsp;驸马都尉。武平末，为幽州道行台右仆射、幽州刺史。周师将入邺，子晃率突骑<br /><br />&nbsp;&nbsp;&nbsp;&nbsp;数万赴援。至博陵，知邺城不守，诣冀州降。周授上开府。隋大业初卒。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1633);">加入书签</a><a
                        href="1632.html">上一页</a>&larr;<a href="index.html">返回列表</a>&rarr;<a
                            href="1634.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1632.html"; var next_page = "1634.html"; var index_page = "index.html"; var sortid = "9"; var article_id = "28"; var chapter_id = "1633"; var articlename = "北齐书"; var chaptername = " 卷十五 列传第七"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>