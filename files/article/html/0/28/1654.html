<!DOCTYPE html>
<html>
<head>
<meta charset="gbk" />
<title>北齐书- 卷三十六 列传第二十八-在线阅读-哈西文学网</title>
<meta name="keywords" content="李百药，北齐书， 卷三十六 列传第二十八全文， 卷三十六 列传第二十八在线阅读 哈西文学网" />
<meta name="description" content="哈西文学网提供李百药的北齐书  卷三十六 列传第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1654.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1654.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 列传第二十八</h1>
            <div class="link xb">
                <a href="1653.html">上一页</a>&larr;<a href="index.html">返回列表</a>&rarr;<a
                    href="1655.html">下一页</a></div>			
            <div id="BookText">&nbsp;&nbsp;&nbsp;&nbsp;○邢邵<br /><br />&nbsp;&nbsp;&nbsp;&nbsp;邢邵，字子才，河间|人，魏太常贞之后。父虬，魏光禄卿。邵小字吉，<br /><br />&nbsp;&nbsp;&nbsp;&nbsp;少时有避，遂不行名。年五岁，魏吏部郎清河崔亮见而奇之，曰：“此子后当大<br /><br />&nbsp;&nbsp;&nbsp;&nbsp;成，位望通显。”十岁便能属文，雅有才思，聪明强记，日诵万馀言。族兄峦，<br /><br />&nbsp;&nbsp;&nbsp;&nbsp;有人伦鉴，谓子弟曰：“宗室中有此儿，非常人也。”少在洛阳，会天下无事，<br /><br />&nbsp;&nbsp;&nbsp;&nbsp;与时名胜专以山水游宴为娱，不暇勤业。尝因霖雨，乃读《汉书》，五日，略能<br /><br />&nbsp;&nbsp;&nbsp;&nbsp;遍记之。后因饮谑倦，方广寻经史，五行俱下，一览便记，无所遗忘。文章典丽，<br /><br />&nbsp;&nbsp;&nbsp;&nbsp;既赡且速。年未二十，名动衣冠。尝与右北平阳固、河东裴伯茂、从兄罘、河南<br /><br />&nbsp;&nbsp;&nbsp;&nbsp;陆道晖等至北海王昕舍宿饮，相与赋诗，凡数十首，皆在主人奴处。旦日奴行，<br /><br />&nbsp;&nbsp;&nbsp;&nbsp;诸人求诗不得，邵皆为诵之。诸人有不认诗者，奴还得本，不误一字。诸人方之<br /><br />&nbsp;&nbsp;&nbsp;&nbsp;王粲。吏部尚书陇西李神隽大相钦重，引为忘年之交。<br /><br />&nbsp;&nbsp;&nbsp;&nbsp;释巾为魏宣武挽郎，除奉朝请，迁著作佐郎。深为领军元叉所礼，叉新除尚<br /><br />&nbsp;&nbsp;&nbsp;&nbsp;书令，神隽与陈郡袁翻在席，叉令邵作谢表，须臾便成，以示诸宾。神隽曰：<br /><br />&nbsp;&nbsp;&nbsp;&nbsp;“邢邵此表，足使袁公变色。”孝昌初，与黄门侍郎李琰之对典朝仪。自孝明之<br /><br />&nbsp;&nbsp;&nbsp;&nbsp;后，文雅大盛，邵雕虫之美，独步当时，每一文初出，京师为之纸贵，读诵俄遍<br /><br />&nbsp;&nbsp;&nbsp;&nbsp;远近。于时袁翻与范阳祖莹位望通显，文笔之美，见称先达，以邵藻思华赡，深<br /><br />&nbsp;&nbsp;&nbsp;&nbsp;共嫉之。每洛中贵人拜职，多凭邵为谢表。尝有一贵胜初受官，大集宾食，翻与<br /><br />&nbsp;&nbsp;&nbsp;&nbsp;邵俱在坐。翻意主人托其为让表，遂命邵作之。翻甚不悦，每告人云：“邢家小<br /><br />&nbsp;&nbsp;&nbsp;&nbsp;儿当客作章表，自买黄纸，写而送之。”邵恐为翻所害，乃辞以疾。属尚书令元<br /><br />&nbsp;&nbsp;&nbsp;&nbsp;罗出镇青州，启为府司马。遂在青土，终日酣赏，尽山泉之致。<br /><br />&nbsp;&nbsp;&nbsp;&nbsp;永安初，累迁中书侍郎，所作诏诰，文体宏丽。及尔朱荣入洛，京师扰乱，<br /><br />&nbsp;&nbsp;&nbsp;&nbsp;邵与弘农杨直艿蒯愿呱健Ｆ仗┲校兼给事黄门侍郎，寻为散骑常侍。太昌初，<br /><br />&nbsp;&nbsp;&nbsp;&nbsp;敕令恒直内省，给御食，令覆按尚书门下事，凡除大官，先问其可否，然后施行。<br /><br />&nbsp;&nbsp;&nbsp;&nbsp;除卫将军、国子祭酒。以亲老还乡，诏所在特给兵力五人，并令岁一入朝，以备<br /><br />&nbsp;&nbsp;&nbsp;&nbsp;顾问。丁母忧，哀毁过礼。<br /><br />&nbsp;&nbsp;&nbsp;&nbsp;后杨钟胛菏占吧矍胫醚Ъ靶蘖⒚魈茫奏曰：<br /><br />&nbsp;&nbsp;&nbsp;&nbsp;世室明堂，显于周、夏；一黉两学，盛自虞、殷。所以宗配上帝，以著莫大<br /><br />&nbsp;&nbsp;&nbsp;&nbsp;之严；宣布下土，以彰则天之轨。养黄发以询哲言，育青衿而敷教典，用能享国<br /><br />&nbsp;&nbsp;&nbsp;&nbsp;长久，风徽万祀者也。爰暨亡秦，改革其道，坑儒灭学，以蔽黔黎。故九服分崩，<br /><br />&nbsp;&nbsp;&nbsp;&nbsp;祚终二代。炎汉勃兴，更修儒术。故西京有六学之义，东都有三本之盛。逮自魏、<br /><br />&nbsp;&nbsp;&nbsp;&nbsp;晋，拨乱相因，兵革之中，学校不绝。仰惟高祖孝文皇帝禀圣自天，道镜今古，<br /><br />&nbsp;&nbsp;&nbsp;&nbsp;列校序于乡党，敦诗书于郡国。但经始事殷，戎轩屡驾，未遑多就，弓剑弗追。<br /><br />&nbsp;&nbsp;&nbsp;&nbsp;世宗统历，聿遵先绪，永平之中，大兴板筑。续以水旱，戎马生郊，虽逮为山，<br /><br />&nbsp;&nbsp;&nbsp;&nbsp;还停一篑。而明堂礼乐之本，乃郁荆棘之林；胶序德义之基，空盈牧竖之迹；城<br /><br />&nbsp;&nbsp;&nbsp;&nbsp;隍严固之重，阙砖石之功；墉构显望之要，少楼榭之饰。加以风雨稍侵，渐致亏<br /><br />&nbsp;&nbsp;&nbsp;&nbsp;坠。非所谓追隆堂构，仪刑万国者也。伏闻朝议以高祖大造区夏，道侔姬文，提<br /><br />&nbsp;&nbsp;&nbsp;&nbsp;记明堂，式配上帝。今若基址不修，乃同丘畎，即使高皇神享，阙于国阳，宗事<br /><br />&nbsp;&nbsp;&nbsp;&nbsp;之典，有声无实。此臣子所以匪宁，亿兆所以伫望也。臣又闻官方授能，所以任<br /><br />&nbsp;&nbsp;&nbsp;&nbsp;事，事既任矣，酬之以禄。如此则上无旷官之讥，下绝尸素之谤。今国子虽有学<br /><br />&nbsp;&nbsp;&nbsp;&nbsp;官之名，无教授之实，何异兔丝燕麦，南箕北斗哉？昔刘向有言，王者宜兴辟雍、<br /><br />&nbsp;&nbsp;&nbsp;&nbsp;陈礼乐以风天下。夫礼乐所以养人，刑法所以杀人，而有司勤勤，请定刑法，至<br /><br />&nbsp;&nbsp;&nbsp;&nbsp;于礼乐，则曰未敢。是敢于杀人，不敢于养人也。臣以为当今四海清平，九服宁<br /><br />&nbsp;&nbsp;&nbsp;&nbsp;宴，经国要重，理应先荣，脱复稽延，则刘向之言徵矣。但事不两兴，须有进退。<br /><br />&nbsp;&nbsp;&nbsp;&nbsp;以臣愚量，宜罢尚方雕靡之作，颇省永宁土木之功，并减瑶光材瓦之力，兼分石<br /><br />&nbsp;&nbsp;&nbsp;&nbsp;窟镌琢之劳，及诸事役非世急者，三时农隙，修此数条。使辟雍之礼，蔚尔而复<br /><br />&nbsp;&nbsp;&nbsp;&nbsp;兴；讽诵之音，焕然而更作，美榭高墉严壮于外，槐宫棘寺显丽于中。更明古今，<br /><br />&nbsp;&nbsp;&nbsp;&nbsp;重遵乡饮，敦进郡学，精课经业，如此则元、凯可得之于上序，游、夏可致之于<br /><br />&nbsp;&nbsp;&nbsp;&nbsp;下国，岂不休欤！<br /><br />&nbsp;&nbsp;&nbsp;&nbsp;灵太后令曰：“配飨大礼，为国之本，此以戎马在郊，未遑修缮。今四表晏<br /><br />&nbsp;&nbsp;&nbsp;&nbsp;宁，当敕有司，别议经始。”<br /><br />&nbsp;&nbsp;&nbsp;&nbsp;累迁太常卿、中书监，摄国子祭酒。是时朝臣多守一职，带领二官甚少，邵<br /><br />&nbsp;&nbsp;&nbsp;&nbsp;顿居三职，并是文学之首，当世荣之。文宣幸晋阳，路中频有甘露之瑞，朝臣皆<br /><br />&nbsp;&nbsp;&nbsp;&nbsp;作《甘露颂》，尚书符令邵为之序。及文宣皇帝崩，凶礼多见讯访，敕撰哀策。<br /><br />&nbsp;&nbsp;&nbsp;&nbsp;后授特进，卒。<br /><br />&nbsp;&nbsp;&nbsp;&nbsp;邵率情简素，内行修谨，兄弟亲姻之间，称为雍睦。博览坟籍，无不通晓，<br /><br />&nbsp;&nbsp;&nbsp;&nbsp;晚年尤以《五经》章句为意，穷其指要。吉凶礼仪，公私谘禀，质疑去惑，为世<br /><br />&nbsp;&nbsp;&nbsp;&nbsp;指南。每公卿会议，事关典故，邵援笔立成，证引该洽。帝命朝章，敢定俄顷。<br /><br />&nbsp;&nbsp;&nbsp;&nbsp;词致宏远，独步当时。与济阴温子升为文士之冠，世论谓之温、邢。巨鹿魏收，<br /><br />&nbsp;&nbsp;&nbsp;&nbsp;虽天才艳发，而年事在二人之后，故子升死后，方称邢、魏焉。虽望实兼重，不<br /><br />&nbsp;&nbsp;&nbsp;&nbsp;以才位傲物。脱略简易，不修威仪，车服器用，充事而已。有斋不居，坐卧恒在<br /><br />&nbsp;&nbsp;&nbsp;&nbsp;一小屋。果饵之属，或置之梁上，宾至，下而共啖。天姿质素，特安异同，士无<br /><br />&nbsp;&nbsp;&nbsp;&nbsp;贤愚，皆能顾接，对客或解衣觅食，且与剧谈。有书甚多，而不甚仇校。见人校<br /><br />&nbsp;&nbsp;&nbsp;&nbsp;书，常笑曰：“何愚之甚，天下书至死读不可遍，焉能复校此。且误书思之更是<br /><br />&nbsp;&nbsp;&nbsp;&nbsp;一适。”妻弟李季节，才学之士，谓子才曰：“世间人多不聪明，思误书何由能<br /><br />&nbsp;&nbsp;&nbsp;&nbsp;得。”子才曰：“若思不能得，便不劳读书。”与妇甚疏，未尝内宿。自云尝昼<br /><br />&nbsp;&nbsp;&nbsp;&nbsp;入内阁，为狗所吠，言毕便抚掌大笑。性好谈赏，不能闲独，公事归休，恒须宾<br /><br />&nbsp;&nbsp;&nbsp;&nbsp;客自伴。事寡嫂甚谨，养孤子恕，慈受特深。在兖州，有都信云恕疾，便忧之，<br /><br />&nbsp;&nbsp;&nbsp;&nbsp;废寝食，颜色贬损。及卒，人士为之伤心，痛悼虽甚，竟不再哭，宾客吊慰，^<br /><br />&nbsp;&nbsp;&nbsp;&nbsp;泪而已。其高情达识，开遣滞累，东吴以还，所未有也。有集三十卷，见行于<br /><br />&nbsp;&nbsp;&nbsp;&nbsp;世。子大宝，有文情。孽子大德、大道，略不识字焉。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1654);">加入书签</a><a
                        href="1653.html">上一页</a>&larr;<a href="index.html">返回列表</a>&rarr;<a
                            href="1655.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1653.html"; var next_page = "1655.html"; var index_page = "index.html"; var sortid = "9"; var article_id = "28"; var chapter_id = "1654"; var articlename = "北齐书"; var chaptername = " 卷三十六 列传第二十八"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>