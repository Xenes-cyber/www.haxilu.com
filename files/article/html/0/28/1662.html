<!DOCTYPE html>
<html>
<head>
<meta charset="gbk" />
<title>北齐书- 卷四十四 列传第三十六-在线阅读-哈西文学网</title>
<meta name="keywords" content="李百药，北齐书， 卷四十四 列传第三十六全文， 卷四十四 列传第三十六在线阅读 哈西文学网" />
<meta name="description" content="哈西文学网提供李百药的北齐书  卷四十四 列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1662.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1662.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 列传第三十六</h1>
            <div class="link xb">
                <a href="1661.html">上一页</a>&larr;<a href="index.html">返回列表</a>&rarr;<a
                    href="1663.html">下一页</a></div>			
            <div id="BookText">&nbsp;&nbsp;&nbsp;&nbsp;◎儒林<br /><br />&nbsp;&nbsp;&nbsp;&nbsp;○李铉刁柔冯伟张买奴刘轨思鲍季详邢峙刘昼马敬德张<br /><br />&nbsp;&nbsp;&nbsp;&nbsp;景仁权会张思伯张雕孙灵晖石曜<br /><br />&nbsp;&nbsp;&nbsp;&nbsp;班固称：儒家者流，盖出于司徒之官，助人君顺阴阳，行教化者也。圣人所<br /><br />&nbsp;&nbsp;&nbsp;&nbsp;以明天道，正人伦，是以古先哲王率由斯道。高祖生于边朔，长于戎马之间，因<br /><br />&nbsp;&nbsp;&nbsp;&nbsp;魏氏丧乱之馀，属尔朱残酷之举，文章咸荡，礼乐同奔，弦歌之音且绝，俎豆之<br /><br />&nbsp;&nbsp;&nbsp;&nbsp;容将尽。及仗义建旗，扫清区县，以正君臣，以齐上下。至乎一人播越，九鼎潜<br /><br />&nbsp;&nbsp;&nbsp;&nbsp;移，文武神器，顾眄斯在，犹且援立宗支，重安社稷，岂非R名教之地，渐仁义<br /><br />&nbsp;&nbsp;&nbsp;&nbsp;之风与？属疆埸多虞，戎车岁驾，虽庠序之制有所未遑，而儒雅之道遽形心虑。<br /><br />&nbsp;&nbsp;&nbsp;&nbsp;魏天平中，范阳卢景裕同从兄礼于本郡起逆，高祖免其罪，置之宾馆，以经教授<br /><br />&nbsp;&nbsp;&nbsp;&nbsp;太原公以下。及景裕卒，又以赵郡李同轨继之。二贤并大蒙恩遇，待以殊礼。同<br /><br />&nbsp;&nbsp;&nbsp;&nbsp;轨之亡，复征中山张雕、渤海李铉、刁柔、中山石曜等递为诸子师友。及天保、<br /><br />&nbsp;&nbsp;&nbsp;&nbsp;大宁、武平之朝，亦引进名儒，授皇太子诸王经术。<br /><br />&nbsp;&nbsp;&nbsp;&nbsp;然爰自始基，暨于季世，唯济南之在储宫，性识聪敏，颇自砥砺，以成其美。<br /><br />&nbsp;&nbsp;&nbsp;&nbsp;自馀多骄恣傲狠，动违礼度，日就月将，无闻焉尔。镂冰雕朽，迄用无成，盖有<br /><br />&nbsp;&nbsp;&nbsp;&nbsp;由也。夫帝子王孙，禀性淫逸，况义方之情不笃，邪僻之路竞开，自非得自生知，<br /><br />&nbsp;&nbsp;&nbsp;&nbsp;体包上智，而内有声色之娱，外多犬马之好，安能入便笃行，出则友贤者也。徒<br /><br />&nbsp;&nbsp;&nbsp;&nbsp;有师傅之资，终无琢磨之实。下之从化，如风靡草，是以世胄之门，罕闻强学。<br /><br />&nbsp;&nbsp;&nbsp;&nbsp;若使贵游之辈，饰以明经，可谓稽山竹箭，加之以括羽，俯拾青紫，断可知焉。<br /><br />&nbsp;&nbsp;&nbsp;&nbsp;而齐氏司存，或失其守，师保疑丞，皆赏勋旧，国学博士，徒有虚名，唯国子一<br /><br />&nbsp;&nbsp;&nbsp;&nbsp;学，生徒数十人耳，欲求官正国治，其可得乎？胄子以通经仕者唯博陵崔子发、<br /><br />&nbsp;&nbsp;&nbsp;&nbsp;广平宋游卿而已，自外莫见其人。幸朝章宽简，政网疏阔，游手浮惰，十室而九。<br /><br />&nbsp;&nbsp;&nbsp;&nbsp;故横经受业之侣，遍于乡邑；负笈从宦之徒，不远千里。伏膺无怠，善诱不倦。<br /><br />&nbsp;&nbsp;&nbsp;&nbsp;入闾里之内，乞食为资；憩桑梓之阴，动逾千数。燕、赵之俗，此众尤甚。齐制：<br /><br />&nbsp;&nbsp;&nbsp;&nbsp;诸郡并立学，置博士助教授经，学生俱差逼充员，士流及豪富之家皆不从调。备<br /><br />&nbsp;&nbsp;&nbsp;&nbsp;员既非所好，坟籍固不关怀，又多被州郡官人驱使，纵有游惰，亦不检治，皆由<br /><br />&nbsp;&nbsp;&nbsp;&nbsp;上非所好之所致也。诸郡俱得察孝廉，其博士、助教及游学之徒通经者，推择充<br /><br />&nbsp;&nbsp;&nbsp;&nbsp;举。射策十条，通八以上，听九品出身，其尤异者亦蒙抽擢。<br /><br />&nbsp;&nbsp;&nbsp;&nbsp;凡是经学诸生，多出自魏末大儒徐遵明门下。河北讲郑康成所注《周易》。<br /><br />&nbsp;&nbsp;&nbsp;&nbsp;遵明以传卢景裕及清河崔瑾，景裕传权会，权会传郭茂。权会早入京都，郭茂恒<br /><br />&nbsp;&nbsp;&nbsp;&nbsp;在门下教授。其后能言《易》者多出郭茂之门。河南及青、齐之间，儒生多讲王<br /><br />&nbsp;&nbsp;&nbsp;&nbsp;辅嗣所注《周易》，师训盖寡。齐时儒士，罕传《尚书》之业，徐遵明兼通之。<br /><br />&nbsp;&nbsp;&nbsp;&nbsp;遵明受业于屯留王总，传授浮阳李周仁及渤海张文敬及李铉、权会，并郑康成所<br /><br />&nbsp;&nbsp;&nbsp;&nbsp;注，非古文也。下里诸生，略不见孔氏注解。武平末，河间刘光伯、信都刘士元<br /><br />&nbsp;&nbsp;&nbsp;&nbsp;始得费彪《义疏》，乃留意焉。其《诗》、《礼》、《春秋》尤为当时所尚，诸<br /><br />&nbsp;&nbsp;&nbsp;&nbsp;生多兼通之。《三礼》并出遵明之门。徐传业于李铉、沮俊、田元凤、冯伟、纪<br /><br />&nbsp;&nbsp;&nbsp;&nbsp;显敬、吕黄龙、夏怀敬。李铉又传授刁柔、张买奴、鲍季详、邢峙、刘昼、熊安<br /><br />&nbsp;&nbsp;&nbsp;&nbsp;生。安生又传孙灵晖、郭仲坚、丁恃德。其后生能通《礼经》者多是安生门人。<br /><br />&nbsp;&nbsp;&nbsp;&nbsp;诸生尽通《小戴礼》，于《周》、《仪礼》兼通者十二三焉。通《毛诗》者多出<br /><br />&nbsp;&nbsp;&nbsp;&nbsp;于魏朝博陵刘献之。献之传李周仁，周仁传董令度、程归则，归则传刘敬和、张<br /><br />&nbsp;&nbsp;&nbsp;&nbsp;思伯、刘轨思。其后能言《诗》者多出二刘之门。河北诸儒能通《春秋》者，并<br /><br />&nbsp;&nbsp;&nbsp;&nbsp;服子慎所注，亦出徐行之门。张买奴、马敬德、邢峙、张思伯、张雕、刘昼、鲍<br /><br />&nbsp;&nbsp;&nbsp;&nbsp;长暄、王元则并得服氏之精微。又有卫觊、陈达、潘叔度虽不传徐氏之门，亦为<br /><br />&nbsp;&nbsp;&nbsp;&nbsp;通解。又有姚文安、秦道静初亦学服氏，后更兼讲杜元凯所注。其河外儒生俱伏<br /><br />&nbsp;&nbsp;&nbsp;&nbsp;膺杜氏。其《公羊》、《谷梁》二传，儒者多不措怀。《论语》、《孝经》，诸<br /><br />&nbsp;&nbsp;&nbsp;&nbsp;学徒莫不通讲。诸儒如权会、李铉、刁柔、熊安生、刘轨思、马敬德之徒多自出<br /><br />&nbsp;&nbsp;&nbsp;&nbsp;义疏。虽曰专门，亦皆粗习也。<br /><br />&nbsp;&nbsp;&nbsp;&nbsp;今序所录诸生，或终于魏朝，或名宦不达，纵能名家，又阙其由来及所出郡<br /><br />&nbsp;&nbsp;&nbsp;&nbsp;国，并略存其姓名而已。俱取其尤通显者列于《儒林》云。熊安生名在周史，光<br /><br />&nbsp;&nbsp;&nbsp;&nbsp;伯士元著于《隋书》，辄不重述。<br /><br />&nbsp;&nbsp;&nbsp;&nbsp;李铉，字宝鼎，渤海南皮人也。九岁入学，书《急就篇》，月馀便通。家素<br /><br />&nbsp;&nbsp;&nbsp;&nbsp;贫苦，常春夏务农，冬乃入学。年十六，从浮阳李周仁受《毛诗》、《尚书》，<br /><br />&nbsp;&nbsp;&nbsp;&nbsp;章武刘子猛受《礼记》，常山房虬受《周官》《仪礼》，渔阳鲜于灵馥受《左氏<br /><br />&nbsp;&nbsp;&nbsp;&nbsp;春秋》。铉以乡里无可师者，遂与州里杨元懿、河间宗惠振等结侣诣大儒徐遵明<br /><br />&nbsp;&nbsp;&nbsp;&nbsp;受业。居徐门下五年，常称高第。二十三，便自潜居，讨论是非，撰定《孝经》、<br /><br />&nbsp;&nbsp;&nbsp;&nbsp;《论语》、《毛诗》、《三礼义疏》及《三传异同》、《周易义例》，合三十馀<br /><br />&nbsp;&nbsp;&nbsp;&nbsp;卷。用心精苦，曾三冬不畜枕，每至睡时，假寐而已。年二十七，归养二亲，因<br /><br />&nbsp;&nbsp;&nbsp;&nbsp;教授乡里，生徒恒至数百。燕、赵间能言经者，多出其门。<br /><br />&nbsp;&nbsp;&nbsp;&nbsp;年三十六，丁父丧。服阕，以乡里寡文籍，来游京师，读所未见书。州举秀<br /><br />&nbsp;&nbsp;&nbsp;&nbsp;才，除太学博士。武定中，李同轨卒后，高祖令世宗在京妙简硕学，以教诸子。<br /><br />&nbsp;&nbsp;&nbsp;&nbsp;世宗以铉应旨，征诣晋阳。时中山石曜、北平阳绚、北海王、清河崔瞻、广平<br /><br />&nbsp;&nbsp;&nbsp;&nbsp;宋钦道及工书人韩毅同在东馆，师友诸王。铉以去圣久远，文字多有乖谬，感孔<br /><br />&nbsp;&nbsp;&nbsp;&nbsp;子“必也正名”之言，乃喟然有刊正之意。于讲授之暇，遂览《说文》，爰及<br /><br />&nbsp;&nbsp;&nbsp;&nbsp;《仓》、《雅》，删正六艺经注中谬字，名曰《字辨》。显祖受禅，从驾还都。<br /><br />&nbsp;&nbsp;&nbsp;&nbsp;天保初，诏铉与殿中尚书邢邵、中书令魏收等参议礼律，仍兼国子博士。时诏北<br /><br />&nbsp;&nbsp;&nbsp;&nbsp;平太守宋景业、西河太守綦毋怀文等草定新历，录尚书平原王高隆之令铉与通直<br /><br />&nbsp;&nbsp;&nbsp;&nbsp;常侍房延v、国子博士刁柔参考得失。寻正国子博士。废帝之在东宫，显祖诏铉<br /><br />&nbsp;&nbsp;&nbsp;&nbsp;以经入授，甚见优礼。数年，病卒。特赠廷尉少卿。及还葬故郡，太子致祭奠之<br /><br />&nbsp;&nbsp;&nbsp;&nbsp;礼，并使王人将送，儒者荣之。杨元懿、宗惠振官亦俱至国子博士。<br /><br />&nbsp;&nbsp;&nbsp;&nbsp;刁柔，字子温，渤海人也。父整，魏车骑将军、赠司空。柔少好学，综习经<br /><br />&nbsp;&nbsp;&nbsp;&nbsp;史，尤留心礼仪。性强记，至于氏族内外，多所谙悉。初为世宗挽郎，出身司空<br /><br />&nbsp;&nbsp;&nbsp;&nbsp;行参军。丧母，成丧以孝闻。永安中，除中坚将军、奉车都尉，加冠军将军、中<br /><br />&nbsp;&nbsp;&nbsp;&nbsp;散大夫。元象中，随例到晋阳，高祖以为永安公府长流参军，又令教授诸子。天<br /><br />&nbsp;&nbsp;&nbsp;&nbsp;保初，除国子博士、中书舍人。魏收撰魏史，启柔等与同其事。柔性颇专固，自<br /><br />&nbsp;&nbsp;&nbsp;&nbsp;是所闻，收常所嫌惮。<br /><br />&nbsp;&nbsp;&nbsp;&nbsp;又参议律令。时议者以为立五等爵邑，承袭者无嫡子立嫡孙，无嫡孙立嫡子<br /><br />&nbsp;&nbsp;&nbsp;&nbsp;弟，无嫡子弟立嫡孙弟。柔以为无嫡孙应立嫡曾孙，不应立嫡子弟。议曰：<br /><br />&nbsp;&nbsp;&nbsp;&nbsp;柔案礼立适以长，故谓长子为嫡子。嫡子死，以嫡子之子为嫡孙，死则曾、<br /><br />&nbsp;&nbsp;&nbsp;&nbsp;玄亦然。然则嫡子之名，本为传重。故《丧服》曰：“庶子不为长子三年，不继<br /><br />&nbsp;&nbsp;&nbsp;&nbsp;祖与祢也。《礼记》公仪仲子之丧：“檀弓曰：‘何居，我未之前闻。仲子舍其<br /><br />&nbsp;&nbsp;&nbsp;&nbsp;孙而立其子何也？’子服伯子曰：‘仲子亦犹行古之道也，昔者文王舍伯邑考而<br /><br />&nbsp;&nbsp;&nbsp;&nbsp;立武王发，微子舍其孙盾而立弟衍，仲子亦犹行古之道也。’”郑注曰：“伯子<br /><br />&nbsp;&nbsp;&nbsp;&nbsp;为亲者讳耳，立子非也。文王之立武王，权也。微子嫡子死，立其弟衍，殷礼也。”<br /><br />&nbsp;&nbsp;&nbsp;&nbsp;“子游问诸孔子，孔子曰：不，立孙。”注曰：“据《周礼》。”然则商以嫡子<br /><br />&nbsp;&nbsp;&nbsp;&nbsp;死，立嫡子之母弟，周以嫡子死，立嫡子之子为嫡孙。故《春秋公羊》之义，嫡<br /><br />&nbsp;&nbsp;&nbsp;&nbsp;子有孙而死，质家亲亲先立弟，文家尊尊先立孙。《丧服》云：“为父后者为出<br /><br />&nbsp;&nbsp;&nbsp;&nbsp;母无服。”《小记》云：“祖父卒而后为祖母后者三年。”为出母无服者，丧者<br /><br />&nbsp;&nbsp;&nbsp;&nbsp;不祭故也。为祖母三年者，大宗传重故也。今议以嫡孙死而立嫡子母弟，嫡子母<br /><br />&nbsp;&nbsp;&nbsp;&nbsp;弟者则为父后矣。嫡子母弟本非承嫡，以无嫡，故得为父后。则嫡孙之弟，理亦<br /><br />&nbsp;&nbsp;&nbsp;&nbsp;应得为父后。则是父卒然后为祖后者服斩，既得为祖服斩，而不得为传重者，未<br /><br />&nbsp;&nbsp;&nbsp;&nbsp;之闻也。若用商家亲亲之义，本不应嫡子死而立嫡孙。若从周家尊尊之文，岂宜<br /><br />&nbsp;&nbsp;&nbsp;&nbsp;舍其孙而立其弟？或文或质，愚用惑焉。《小记》复云：“嫡妇不为舅姑后者，<br /><br />&nbsp;&nbsp;&nbsp;&nbsp;则姑姑为之小功。”注云：“谓夫有废疾他故，若死无子不受重者。小功，庶妇<br /><br />&nbsp;&nbsp;&nbsp;&nbsp;之服。凡父母于子，舅姑于妇，将不传重于嫡，及将所传重者非嫡，服之皆如众<br /><br />&nbsp;&nbsp;&nbsp;&nbsp;子庶妇也。”言死无子者，谓绝世无子，非谓无嫡子。如其有子，焉得云无后？<br /><br />&nbsp;&nbsp;&nbsp;&nbsp;夫虽废疾无子，妇犹以嫡为名。嫡名既在，而欲废其子者，其如礼何！礼有损益，<br /><br />&nbsp;&nbsp;&nbsp;&nbsp;代相沿革，必谓宗嫡可得而变者，则为后服斩，亦宜有因而改。<br /><br />&nbsp;&nbsp;&nbsp;&nbsp;七年夏卒，时年五十六。柔在史馆未久，逢勒成之际，志存偏党。《魏书》<br /><br />&nbsp;&nbsp;&nbsp;&nbsp;中与其内外通亲者并虚美过实，深为时论所讥焉。<br /><br />&nbsp;&nbsp;&nbsp;&nbsp;冯伟，字伟节，中山安喜人也。身长八尺，衣冠甚伟，见者肃然敬惮。少从<br /><br />&nbsp;&nbsp;&nbsp;&nbsp;李宝鼎游学，李重其聪敏，恒别意试问之，多所通解，尤明《礼传》。后还乡里，<br /><br />&nbsp;&nbsp;&nbsp;&nbsp;闭门不出将三十年，不问生产，不交宾客，专精覃思，无所不通。赵郡王出镇定<br /><br />&nbsp;&nbsp;&nbsp;&nbsp;州，以礼迎接，命书三至，县令亲至其门，犹辞疾不起。王将命驾致请，佐史前<br /><br />&nbsp;&nbsp;&nbsp;&nbsp;后星驰报之，县令又自为其整冠履，不得已而出。王下厅事迎之，止其拜伏，分<br /><br />&nbsp;&nbsp;&nbsp;&nbsp;阶而上，留之宾馆，甚见礼重。王将举充秀才，固辞不就。岁馀请还。王知其不<br /><br />&nbsp;&nbsp;&nbsp;&nbsp;愿拘束，以礼发遣，赠遗甚厚，一无所纳，唯受时服而已。及还，终不交人事，<br /><br />&nbsp;&nbsp;&nbsp;&nbsp;郡守县令每亲至其门。岁时或置羊酒，亦辞不纳。门徒束修，一毫不受。耕而饭，<br /><br />&nbsp;&nbsp;&nbsp;&nbsp;蚕而衣，箪食瓢饮，不改其乐，竟以寿终。<br /><br />&nbsp;&nbsp;&nbsp;&nbsp;张买奴，平原人也。经义该博，门徒千馀人。诸儒咸推重之，名声甚盛。历<br /><br />&nbsp;&nbsp;&nbsp;&nbsp;太学博士、国子助教，天保中卒。<br /><br />&nbsp;&nbsp;&nbsp;&nbsp;刘轨思，渤海人也。说《诗》甚精。少事同郡刘敬和，敬和事同郡程归则，<br /><br />&nbsp;&nbsp;&nbsp;&nbsp;故其乡曲多为《诗》者。轨思，天统中任国子博士。<br /><br />&nbsp;&nbsp;&nbsp;&nbsp;鲍季详，渤海人也。甚明《礼》，听其离文析句，自然大略可解。兼通《左<br /><br />&nbsp;&nbsp;&nbsp;&nbsp;氏春秋》，少时恒为李宝鼎都讲，后亦自有徒众，诸儒称之。天统中，卒于太学<br /><br />&nbsp;&nbsp;&nbsp;&nbsp;博士。从弟长暄，兼通《礼传》。武平末，为任城王丞相掾，恒在京教授贵<br /><br />&nbsp;&nbsp;&nbsp;&nbsp;游子弟。齐亡后，归乡里讲经，卒于家。<br /><br />&nbsp;&nbsp;&nbsp;&nbsp;邢峙，字士峻，河间|人也，少好学，耽玩坟典，游学燕、赵之间，通<br /><br />&nbsp;&nbsp;&nbsp;&nbsp;《二礼》、《左氏春秋》。天保初，郡举孝廉，授四门博士，迁国子助教，以经<br /><br />&nbsp;&nbsp;&nbsp;&nbsp;入授皇太子。峙方正纯厚，有儒者之风。厨宰进太子食，有菜曰“邪蒿”，峙命<br /><br />&nbsp;&nbsp;&nbsp;&nbsp;去之，曰：“此菜有不正之名，非殿下所宜食。”显祖闻而嘉之，赐以被褥缣纩，<br /><br />&nbsp;&nbsp;&nbsp;&nbsp;拜国子博士。皇建初，除清河太守，有惠政，民吏爱之。以年老谢病归，卒于家。<br /><br />&nbsp;&nbsp;&nbsp;&nbsp;刘昼，字孔昭，渤海阜城人也。少孤贫，爱学，负笈从师，伏膺无倦。与儒<br /><br />&nbsp;&nbsp;&nbsp;&nbsp;者李宝鼎同乡里，甚相亲爱，受其《三礼》。又就马敬德习《服氏春秋》，俱通<br /><br />&nbsp;&nbsp;&nbsp;&nbsp;大义。恨下里少坟籍，便杖策入都。知太府少卿宋世良家多书，乃造焉。世良纳<br /><br />&nbsp;&nbsp;&nbsp;&nbsp;之。恣意披览，昼夜不息。河清初，还冀州，举季才入京，考策不第。乃恨不学<br /><br />&nbsp;&nbsp;&nbsp;&nbsp;属文，方复缉缀辞藻，言甚古拙。制一首赋以“六合”为名，自谓绝伦，吟讽不<br /><br />&nbsp;&nbsp;&nbsp;&nbsp;辍。乃叹曰：“儒者劳而少工，见于斯矣。我读儒书二十余年而答策不第，始学<br /><br />&nbsp;&nbsp;&nbsp;&nbsp;作文，便得如是。”曾以此赋呈魏收，收谓人曰：“赋名六合，其愚已甚，及见<br /><br />&nbsp;&nbsp;&nbsp;&nbsp;其赋，又愚于名。”昼又撰《高才不遇传》三篇。在皇建、大宁之朝，又频上书，<br /><br />&nbsp;&nbsp;&nbsp;&nbsp;言亦切直，多非世要，终不见收采。自谓博物奇才，言好矜大，每云：“使我数<br /><br />&nbsp;&nbsp;&nbsp;&nbsp;十卷书行于后世，不易齐景之千驷也。”而容止舒缓，举动不伦，由是竟无仕进。<br /><br />&nbsp;&nbsp;&nbsp;&nbsp;天统中，卒于家，年五十二。<br /><br />&nbsp;&nbsp;&nbsp;&nbsp;马敬德，河间人也。少好儒术，负笈随大儒徐遵明学《诗》、《礼》，略通<br /><br />&nbsp;&nbsp;&nbsp;&nbsp;大义而不能精。遂留意于《春秋左氏》，沉思研求，昼夜不倦，解义为诸儒所称。<br /><br />&nbsp;&nbsp;&nbsp;&nbsp;教授于燕、赵间，生徒随之者众。河间郡王每于教学追之，将举为孝廉，固辞不<br /><br />&nbsp;&nbsp;&nbsp;&nbsp;就。乃诣州求举秀才。举秀才例取文士，州将以其纯儒，无意推荐。敬德请试方<br /><br />&nbsp;&nbsp;&nbsp;&nbsp;略，乃策问之，所答五条，皆有文理。乃欣然举送至京。依秀才策问，唯得中第，<br /><br />&nbsp;&nbsp;&nbsp;&nbsp;乃请试经业，问十条并通。擢授国子助教，迁太学博士。天统初，除国子博士。<br /><br />&nbsp;&nbsp;&nbsp;&nbsp;世祖为后主择师傅，赵彦深进之，入为侍讲。其妻梦猛兽将来向之，敬德走超丛<br /><br />&nbsp;&nbsp;&nbsp;&nbsp;棘，妻伏地不敢动。敬德占之曰：“吾当得大官。超棘，过九卿也。尔伏地，夫<br /><br />&nbsp;&nbsp;&nbsp;&nbsp;人也。”后主既不好学，敬德侍讲甚疏，时时以《春秋》入授。武平初，犹以师<br /><br />&nbsp;&nbsp;&nbsp;&nbsp;傅之恩，超拜国子祭酒，加仪同三司、金紫光禄大夫，领瀛州大中正，卒。赠开<br /><br />&nbsp;&nbsp;&nbsp;&nbsp;府、瀛沧安州诸军事、瀛州刺史。其后侍书张景仁封王。赵彦深云：“何容侍书<br /><br />&nbsp;&nbsp;&nbsp;&nbsp;封王，侍讲翻无封爵。”于是亦封敬德广汉郡王。子元熙袭。<br /><br />&nbsp;&nbsp;&nbsp;&nbsp;元熙字长明，少传父业，兼事文藻。以父故，自青州集曹参军超迁通直侍郎，<br /><br />&nbsp;&nbsp;&nbsp;&nbsp;待诏文林馆，转正员。武平中，皇太子将讲《孝经》，有司请择师友，帝曰：<br /><br />&nbsp;&nbsp;&nbsp;&nbsp;“马元熙朕师之子，文学不恶，可令教儿。”于是以《孝经》入授皇太子，儒者<br /><br />&nbsp;&nbsp;&nbsp;&nbsp;荣其世载。性和厚，在内甚得名誉，皇太子亦亲敬之。隋开皇中，卒于秦王文学。<br /><br />&nbsp;&nbsp;&nbsp;&nbsp;张景仁者，济北人也。幼孤家贫，以学书为业，遂工草隶，选补内书生。与<br /><br />&nbsp;&nbsp;&nbsp;&nbsp;魏郡姚元标、颍川韩毅、同郡袁买奴、荥阳李超等齐名，世宗并引为宾客。天保<br /><br />&nbsp;&nbsp;&nbsp;&nbsp;八年，敕授太原王绍德书，除开府参军。后主在东宫，世祖选善书人性行淳谨者<br /><br />&nbsp;&nbsp;&nbsp;&nbsp;令侍书，景仁遂被引擢。小心恭慎，后主爱之，呼为博士。历太子门大夫、员外<br /><br />&nbsp;&nbsp;&nbsp;&nbsp;散骑常侍、谏议大夫。后主登祚，除通直散骑常侍。及奏，御笔点除“通”字，<br /><br />&nbsp;&nbsp;&nbsp;&nbsp;遂正常侍。左右与语，犹称博士。胡人何洪珍有宠于后主，欲得通婚朝士，以景<br /><br />&nbsp;&nbsp;&nbsp;&nbsp;仁在内官位稍高，遂为其兄子取景仁第二息子瑜之女。因此表里，恩遇日隆。景<br /><br />&nbsp;&nbsp;&nbsp;&nbsp;仁多疾，每遣徐之范等治疗，给药物珍羞，中使问疾，相望于道。是后，敕有司<br /><br />&nbsp;&nbsp;&nbsp;&nbsp;恒就宅送御食。迁假仪同三司，银青光禄大夫，食恒山县干。车驾或有行幸，在<br /><br />&nbsp;&nbsp;&nbsp;&nbsp;道宿处，每送步障为遮风寒。进位仪同三司、寻加开府，侍书、馀官并如故。每<br /><br />&nbsp;&nbsp;&nbsp;&nbsp;旦须参，即在东宫停止。及立文林馆，中人邓长J希旨，奏令总制馆事，除侍中。<br /><br />&nbsp;&nbsp;&nbsp;&nbsp;四年，封建安王。洪珍死后，长J犹存旧款，更相弥缝，得无坠退。除中书监，<br /><br />&nbsp;&nbsp;&nbsp;&nbsp;以疾卒。赠侍中、齐济等五州刺史、司空公。<br /><br />&nbsp;&nbsp;&nbsp;&nbsp;景仁出自寒微，本无识见，一旦开府、侍中、封王。其妻姓奇，莫知氏族所<br /><br />&nbsp;&nbsp;&nbsp;&nbsp;出，容制音辞，事事庸俚。既诏除王妃，与诸公主、郡君同在朝谒之例，见者为<br /><br />&nbsp;&nbsp;&nbsp;&nbsp;其惭悚。子瑜薄传父业，更无馀伎，以洪珍故，擢授中书舍人，转给事黄门侍郎。<br /><br />&nbsp;&nbsp;&nbsp;&nbsp;长息子玉，起家员外散骑侍郎。<br /><br />&nbsp;&nbsp;&nbsp;&nbsp;景仁性本卑谦，及用胡人巷伯之势，坐致通显，志操颇改，渐成骄傲。良马<br /><br />&nbsp;&nbsp;&nbsp;&nbsp;轻裘，徒从拥冗，高门广宇，当衢向街。诸子不思其本，自许贵游。自苍颉以来，<br /><br />&nbsp;&nbsp;&nbsp;&nbsp;八体取进，一人而已。<br /><br />&nbsp;&nbsp;&nbsp;&nbsp;权会，字正理，河间|人也。志尚沉雅，动遵礼则。少受《郑易》，探赜<br /><br />&nbsp;&nbsp;&nbsp;&nbsp;索隐，妙尽幽微，《诗》、《书》、《三礼》，文义该洽，兼明风角，妙识玄象。<br /><br />&nbsp;&nbsp;&nbsp;&nbsp;魏武定初，本郡贡孝廉，策居上第，解褐四门博士。仆射崔暹引为馆客，甚敬重<br /><br />&nbsp;&nbsp;&nbsp;&nbsp;焉，命世子达尽师傅之礼，会因此闻达。暹欲荐会与马敬德等为诸王师，会性<br /><br />&nbsp;&nbsp;&nbsp;&nbsp;恬静，不慕荣势，耻于仕宦，固辞。暹亦识其意，遂罢荐举。寻被尚书符追著作，<br /><br />&nbsp;&nbsp;&nbsp;&nbsp;修国史，监知太史局事。皇建中，转加中散大夫，馀并如故。<br /><br />&nbsp;&nbsp;&nbsp;&nbsp;会参掌虽繁，教授不阙。性甚儒懦，似不能言，及临机答难，酬报如响。动<br /><br />&nbsp;&nbsp;&nbsp;&nbsp;必稽古，辞不虚发，由是为儒宗所推。而贵游子弟慕其德义者，或就其宅，或寄<br /><br />&nbsp;&nbsp;&nbsp;&nbsp;宿邻家，昼夜承间，受其学业。会欣然演说，未尝懈怠。虽明风角，解玄象，至<br /><br />&nbsp;&nbsp;&nbsp;&nbsp;于私室，辄不及言，学徒有请问者，终无所说。每云：“此学可知不可言。诸君<br /><br />&nbsp;&nbsp;&nbsp;&nbsp;并贵游子弟，不由此进，何烦问也。”会唯有一子，亦不以此术教之，其谨密也<br /><br />&nbsp;&nbsp;&nbsp;&nbsp;如此。曾令家人远行，久而不反。其行人还，垂欲至宅，乃逢寒雪，寄息他舍。<br /><br />&nbsp;&nbsp;&nbsp;&nbsp;会方处学堂讲说，忽有旋风瞥然，吹雪入户。会乃笑曰：“行人至，何意中停。”<br /><br />&nbsp;&nbsp;&nbsp;&nbsp;遂命使人令诣某处追寻，果如其语。每为人占筮，小大必中。但用爻辞、彖象以<br /><br />&nbsp;&nbsp;&nbsp;&nbsp;辩吉凶，《易》占之属，都不经口。<br /><br />&nbsp;&nbsp;&nbsp;&nbsp;会本贫生，无仆隶，初任助教之日，恒乘驴上下。且其职事处多，每须经历，<br /><br />&nbsp;&nbsp;&nbsp;&nbsp;及其退食，非晚不归。曾夜出城东门，钟漏已尽，会唯独乘驴。忽有二人，一人<br /><br />&nbsp;&nbsp;&nbsp;&nbsp;牵头，一人随后，有似相助，其回动轻漂，有异生人。渐渐失路，不由本道。会<br /><br />&nbsp;&nbsp;&nbsp;&nbsp;心甚怪之，遂诵《易经》上篇。一卷不尽，前后二人，忽然离散。会亦不觉堕驴，<br /><br />&nbsp;&nbsp;&nbsp;&nbsp;因尔迷闷，至明始觉。方知堕驴之处，乃是郭外，才去家数里。<br /><br />&nbsp;&nbsp;&nbsp;&nbsp;有一子，字子袭，聪敏精勤，幼有成人之量。不幸先亡，临送者为其伤恸，<br /><br />&nbsp;&nbsp;&nbsp;&nbsp;会唯一哭而罢，时人尚其达命。<br /><br />&nbsp;&nbsp;&nbsp;&nbsp;武平年，自府还第，在路无故马倒，遂不得语，因尔暴亡，时年七十六。注<br /><br />&nbsp;&nbsp;&nbsp;&nbsp;《易》一部，行于世。会生平畏马，位望所至，不得不乘，果以此终。<br /><br />&nbsp;&nbsp;&nbsp;&nbsp;张思伯，河间乐城人也。善说《左氏传》，为马敬德之次。撰《刊例》十卷，<br /><br />&nbsp;&nbsp;&nbsp;&nbsp;行于时，亦治《毛诗》章句，以二经教齐安王廓。武平初，国子博士。<br /><br />&nbsp;&nbsp;&nbsp;&nbsp;张雕，中山北平人也。家世贫贱，而慷慨有志节，雅好古学。精力绝人，负<br /><br />&nbsp;&nbsp;&nbsp;&nbsp;箧从师，不远千里。遍通《五经》，尤明《三传》，弟子远方就业者以百数，诸<br /><br />&nbsp;&nbsp;&nbsp;&nbsp;儒服其强辨。<br /><br />&nbsp;&nbsp;&nbsp;&nbsp;魏末，以明经召入霸府，高祖令与诸子讲读。起家殄寇将军，稍迁太尉长流<br /><br />&nbsp;&nbsp;&nbsp;&nbsp;参军、定州主簿。从世宗赴并，除常山府长流参军。天保中，为永安王府参军事。<br /><br />&nbsp;&nbsp;&nbsp;&nbsp;显祖崩于晋阳，擢兼祠部郎中，典丧事，从梓宫还邺。乾明初，除国子博士。迁<br /><br />&nbsp;&nbsp;&nbsp;&nbsp;平原太守，坐赃贿失官。世祖即位，以旧恩除通直散骑侍郎。琅邪王俨求博士精<br /><br />&nbsp;&nbsp;&nbsp;&nbsp;儒学，有司以雕应选，时号得人。寻为泾州刺史。未几，拜散骑常侍，复为俨讲。<br /><br />&nbsp;&nbsp;&nbsp;&nbsp;值帝侍讲马敬德卒，乃入授经书。帝甚重之，以为侍读，与张景仁并被尊礼，同<br /><br />&nbsp;&nbsp;&nbsp;&nbsp;入华光殿，共读《春秋》。加国子祭酒，假仪同三司，待诏文林馆。<br /><br />&nbsp;&nbsp;&nbsp;&nbsp;胡人何洪珍大蒙主上亲宠，与张景仁结为婚媾。雕以景仁宗室，自托于洪珍，<br /><br />&nbsp;&nbsp;&nbsp;&nbsp;倾心相礼，情好日密，公私之事，雕常为其指南。时穆提婆、韩长鸾与洪珍同侍<br /><br />&nbsp;&nbsp;&nbsp;&nbsp;帷幄，知雕为洪珍谋主，甚忌恶之。洪珍又奏雕监国史。寻除侍中，加开府，奏<br /><br />&nbsp;&nbsp;&nbsp;&nbsp;度支事，大被委任，言多见从。特敕奏事不趋，呼为博士。雕自以出于微贱，致<br /><br />&nbsp;&nbsp;&nbsp;&nbsp;位大臣，励精在公，有匪躬之节，欲立功效以报朝恩。论议抑扬，无所回避。宫<br /><br />&nbsp;&nbsp;&nbsp;&nbsp;掖不急之费，大存减省，左右纵恣之徒，必加禁约，数讥切宠要，献替帷。上<br /><br />&nbsp;&nbsp;&nbsp;&nbsp;亦深倚仗之，方委以朝政。雕便以澄清为己任，意气甚高。尝在朝堂谓郑子信曰：<br /><br />&nbsp;&nbsp;&nbsp;&nbsp;“向入省中，见贤家唐令处分极无所以，若作数行兵帐，雕不如邕，若致主尧舜，<br /><br />&nbsp;&nbsp;&nbsp;&nbsp;身居稷契，则邕不如我。”其矜诞如此。<br /><br />&nbsp;&nbsp;&nbsp;&nbsp;长鸾等虑其干政不已，阴图之。会雕与侍中崔季舒等谏帝幸晋阳，长鸾因谮<br /><br />&nbsp;&nbsp;&nbsp;&nbsp;之，故俱诛死。临刑，帝令段孝言诘之。雕致对曰：“臣起自诸生，谬被抽擢，<br /><br />&nbsp;&nbsp;&nbsp;&nbsp;接事累世，常蒙恩遇，位至开府侍中，光宠隆洽。每思尘露，微益山海。今者之<br /><br />&nbsp;&nbsp;&nbsp;&nbsp;谏，臣实首谋，意善功恶，无所逃死。伏愿陛下珍爱金玉，开发神明，数引贾谊<br /><br />&nbsp;&nbsp;&nbsp;&nbsp;之伦，论说治道，令听览之间，无所拥蔽，则臣虽死之日，犹生之年。”[欷流<br /><br />&nbsp;&nbsp;&nbsp;&nbsp;涕，俯而就戮，侍卫左右莫不怜而壮之。时年五十五。子德冲等徙于北边。南安<br /><br />&nbsp;&nbsp;&nbsp;&nbsp;之反，德冲及弟德揭俱死。<br /><br />&nbsp;&nbsp;&nbsp;&nbsp;德冲和谨谦让，善于人伦，聪敏好学，颇涉文史。以帝师之子，早见旌擢。<br /><br />&nbsp;&nbsp;&nbsp;&nbsp;历员外散骑侍郎、太师府掾，入为中书舍人，随例待诏。其父之戮也，德冲在殿<br /><br />&nbsp;&nbsp;&nbsp;&nbsp;庭执事，目见冤酷，号哭殒绝于地，久之乃苏。$<br /><br />&nbsp;&nbsp;&nbsp;&nbsp;孙灵晖，长乐武强人也。魏大儒秘书监惠蔚，灵晖之族曾王父也。灵晖少明<br /><br />&nbsp;&nbsp;&nbsp;&nbsp;敏，有器度。惠蔚一子早卒，其家书籍多在焉。灵晖年七岁，便好学，日诵数千<br /><br />&nbsp;&nbsp;&nbsp;&nbsp;言，唯寻讨惠蔚手录章疏，不求师友。《三礼》及《三传》皆通宗旨，始就鲍季<br /><br />&nbsp;&nbsp;&nbsp;&nbsp;详、熊安生质问疑滞，其所发明，熊、鲍无以异也。举冀州刺史秀才，射策高第，<br /><br />&nbsp;&nbsp;&nbsp;&nbsp;授员外将军。后以儒术甄明，擢授太学博士。迁北徐州治中，转潼郡太守。<br /><br />&nbsp;&nbsp;&nbsp;&nbsp;天统中，敕令朝臣推举可为南阳王绰师者，吏部尚书尉瑾表荐之，征为国子<br /><br />&nbsp;&nbsp;&nbsp;&nbsp;博士，授南阳王经。王虽不好文学，亦甚相敬重，启除其府谘议参军。绰除定州<br /><br />&nbsp;&nbsp;&nbsp;&nbsp;刺史，仍随之镇。绰所为猖蹶，灵晖唯默默忧悴，不能谏止。绰欲以管记马子结<br /><br />&nbsp;&nbsp;&nbsp;&nbsp;为谘议参军，乃表请转灵晖为王师，以子结为谘议。朝廷以王师三品，启奏不合。<br /><br />&nbsp;&nbsp;&nbsp;&nbsp;后主于启下手答，云“但用之”，仍手报南阳书，并依所奏。儒者甚以为荣。绰<br /><br />&nbsp;&nbsp;&nbsp;&nbsp;除大将军，灵晖以王师领大将军司马。绰诛，停废。从绰死后，每至七日及百日<br /><br />&nbsp;&nbsp;&nbsp;&nbsp;终，灵晖恒为绰请僧设斋，转经行道。齐亡后数年卒。<br /><br />&nbsp;&nbsp;&nbsp;&nbsp;子万寿，聪识机警，博涉群书，《礼传》俱通大议，有辞藻，尤甚诗咏。齐<br /><br />&nbsp;&nbsp;&nbsp;&nbsp;末，阳休之辟为开府行参军。隋奉朝请、滕王文学、豫章长史。卒于大理司直。<br /><br />&nbsp;&nbsp;&nbsp;&nbsp;马子结者，其先扶风人也。世居凉土，太和中入洛。父祖俱清官。子结兄弟<br /><br />&nbsp;&nbsp;&nbsp;&nbsp;三人，皆涉文学。阳休之牧西兖，子廉、子尚、子结与诸朝士各有诗言赠，阳总<br /><br />&nbsp;&nbsp;&nbsp;&nbsp;为一篇酬答，即诗云“三马俱白眉”者也。子结以开府行参军擢为南阳王管记，<br /><br />&nbsp;&nbsp;&nbsp;&nbsp;随绰定州。绰每出游猎，必令子结走马从禽。子结既儒缓，衣垂帽落，或或<br /><br />&nbsp;&nbsp;&nbsp;&nbsp;啼，令骑驱之，非坠马不止，绰以为欢笑。由是渐见亲狎，启为谘议云。<br /><br />&nbsp;&nbsp;&nbsp;&nbsp;石曜，字白曜，中山安喜人，亦以儒学进。居官至清俭。武平中黎阳郡守，<br /><br />&nbsp;&nbsp;&nbsp;&nbsp;值斛律武都出为兖州刺史，武都即丞相咸阳王世子，皇后之兄，性甚贪暴。先过<br /><br />&nbsp;&nbsp;&nbsp;&nbsp;卫县，令丞以下聚敛绢数千匹以遗之。及至黎阳，令左右讽动曜及郡治下县官。<br /><br />&nbsp;&nbsp;&nbsp;&nbsp;曜手持一缣而谓武都曰：“此是老石机杼，聊以奉赠。自此来并须出于吏民，吏<br /><br />&nbsp;&nbsp;&nbsp;&nbsp;民之物，一毫不敢辄犯。”武都亦知曜清素纯儒，笑而不责。著《石子》十卷，<br /><br />&nbsp;&nbsp;&nbsp;&nbsp;言甚浅俗。后终于谯州刺史。此外行事史阙焉。<br /><br />&nbsp;&nbsp;&nbsp;&nbsp;赞曰：大道既隐，名教是遵，以斯建国，以此立身。帝图杂霸，儒风未纯，<br /><br />&nbsp;&nbsp;&nbsp;&nbsp;何以不坠，弘之在人。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1662);">加入书签</a><a
                        href="1661.html">上一页</a>&larr;<a href="index.html">返回列表</a>&rarr;<a
                            href="1663.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1661.html"; var next_page = "1663.html"; var index_page = "index.html"; var sortid = "9"; var article_id = "28"; var chapter_id = "1662"; var articlename = "北齐书"; var chaptername = " 卷四十四 列传第三十六"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>