<!DOCTYPE html>
<html>
<head>
<meta charset="gbk" />
<title>北齐书- 卷八 帝纪第八-在线阅读-哈西文学网</title>
<meta name="keywords" content="李百药，北齐书， 卷八 帝纪第八全文， 卷八 帝纪第八在线阅读 哈西文学网" />
<meta name="description" content="哈西文学网提供李百药的北齐书  卷八 帝纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1626.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1626.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 帝纪第八</h1>
            <div class="link xb">
                <a href="1625.html">上一页</a>&larr;<a href="index.html">返回列表</a>&rarr;<a
                    href="1627.html">下一页</a></div>			
            <div id="BookText">&nbsp;&nbsp;&nbsp;&nbsp;◎后主幼主<br /><br />&nbsp;&nbsp;&nbsp;&nbsp;后主讳纬，字仁纲，武成皇帝之长子也。母曰胡皇后，梦于海上坐玉盆，日<br /><br />&nbsp;&nbsp;&nbsp;&nbsp;入裙下，遂有娠。天保七年五月五日，生帝于并州邸。帝少美容仪，武成特所爱<br /><br />&nbsp;&nbsp;&nbsp;&nbsp;宠，拜王世子。及武成入纂大业，大宁二年正月丙戌，立为皇太子。河清四年，<br /><br />&nbsp;&nbsp;&nbsp;&nbsp;武成禅位于帝。<br /><br />&nbsp;&nbsp;&nbsp;&nbsp;天统元年夏四月丙子，皇帝即位于晋阳宫，大赦，改河清四年为天统。丁丑，<br /><br />&nbsp;&nbsp;&nbsp;&nbsp;以太保贺拔仁为太师，太尉侯莫陈相为太保，司空、冯翊王润为司徒，录尚书事、<br /><br />&nbsp;&nbsp;&nbsp;&nbsp;赵郡王睿为司空，尚书左仆射、河间王孝琬为尚书令。戊寅，以瀛州刺史尉粲为<br /><br />&nbsp;&nbsp;&nbsp;&nbsp;太尉，斛律光为大将军，东安王娄睿为太尉，尚书右仆射赵彦深为左仆射。六月<br /><br />&nbsp;&nbsp;&nbsp;&nbsp;壬戌，彗星出文昌东北，其大如手，后稍长，乃至丈余，百日乃灭。己巳，太上<br /><br />&nbsp;&nbsp;&nbsp;&nbsp;皇帝诏兼散骑常侍王季高使于陈。秋七月乙未，太上皇帝诏增置都水使者一人。<br /><br />&nbsp;&nbsp;&nbsp;&nbsp;冬十一月癸未，太上皇帝至自晋阳。己丑，太上皇帝诏改“太祖献武皇帝”为<br /><br />&nbsp;&nbsp;&nbsp;&nbsp;“神武皇帝”，庙号“高祖”，“献明皇后”为“武明皇后”；其“文宣”谥号<br /><br />&nbsp;&nbsp;&nbsp;&nbsp;委有司议定。十二月庚戌，太上皇帝狩于北郊。壬子，狩于南郊。乙卯，狩于西<br /><br />&nbsp;&nbsp;&nbsp;&nbsp;郊。壬戌，太上皇帝幸晋阳。丁卯，帝至自晋阳。庚午，有司奏改“高祖文宣皇<br /><br />&nbsp;&nbsp;&nbsp;&nbsp;帝”为“威宗景烈皇帝。”是岁，高丽、契丹、H并遣使朝贡。河南大疫。<br /><br />&nbsp;&nbsp;&nbsp;&nbsp;二年丙戌春正月辛卯，祀圆丘。癸巳，袷祭于太庙，诏降罪人各有差。丙申，<br /><br />&nbsp;&nbsp;&nbsp;&nbsp;以吏部尚书尉瑾为尚书右仆射。庚子，行幸晋阳。二月庚戌，太上皇帝至自晋阳。<br /><br />&nbsp;&nbsp;&nbsp;&nbsp;壬子，陈人来聘。三月乙巳，太上皇帝诏以三台施兴圣寺。以旱故，降禁囚。夏<br /><br />&nbsp;&nbsp;&nbsp;&nbsp;四月，陈文帝殂。五月乙酉，以兼尚书左仆射、武兴王普为尚书令。己亥，封太<br /><br />&nbsp;&nbsp;&nbsp;&nbsp;上皇帝子俨为东平王，仁弘为齐安王，仁坚为北平王，仁英为高平王，仁光为淮<br /><br />&nbsp;&nbsp;&nbsp;&nbsp;南王。六月，太上皇帝诏兼散骑常侍韦道儒聘于陈。秋八月，太上皇帝幸晋阳。<br /><br />&nbsp;&nbsp;&nbsp;&nbsp;冬十月乙卯，以太保侯莫陈相为太傅，大司马、任城王为太保，太尉娄睿为<br /><br />&nbsp;&nbsp;&nbsp;&nbsp;大司马，徙冯翊王润为太尉，开府仪同三司韩祖念为司徒。十一月，大雨雪，盗<br /><br />&nbsp;&nbsp;&nbsp;&nbsp;窃太庙御服。十二月乙丑，陈人来聘。是岁，杀河间王孝琬。突厥、H国并遣<br /><br />&nbsp;&nbsp;&nbsp;&nbsp;使朝贡。于周为天和元年。<br /><br />&nbsp;&nbsp;&nbsp;&nbsp;三年春正月壬辰，太上皇帝至自晋阳。乙未，大雪，平地二尺。戊戌，太上<br /><br />&nbsp;&nbsp;&nbsp;&nbsp;皇帝诏京官执事散官三品已上各举三人，五品已上各举二人；称事七品已上及殿<br /><br />&nbsp;&nbsp;&nbsp;&nbsp;中侍御史、尚书都检校御史、主书及门下录事各举一人。邺宫九龙殿灾，延烧西<br /><br />&nbsp;&nbsp;&nbsp;&nbsp;廊。二月壬寅朔，帝加元服，大赦，九州职人各进四级，内外百官普进二级。夏<br /><br />&nbsp;&nbsp;&nbsp;&nbsp;四月癸丑，太上皇帝诏兼散骑常侍司马幼之使于陈。五月甲午，太上皇帝诏以领<br /><br />&nbsp;&nbsp;&nbsp;&nbsp;军大将军、东平王俨为尚书令。乙未，大风昼晦，发屋拔树。六月己未，太上皇<br /><br />&nbsp;&nbsp;&nbsp;&nbsp;帝诏封皇子仁几为西河王，仁约为乐浪王，仁俭为颍川王，仁雅为安乐王，仁统<br /><br />&nbsp;&nbsp;&nbsp;&nbsp;为丹阳王，仁谦为东海王。闰六月辛巳，左丞相斛律金薨。壬午，太上皇帝诏尚<br /><br />&nbsp;&nbsp;&nbsp;&nbsp;书令、东平王俨录尚书事，以尚书左仆射赵彦深为尚书令，并省尚书左仆射娄定<br /><br />&nbsp;&nbsp;&nbsp;&nbsp;远为尚书左仆射，中书监徐之才为右仆射。秋八月辛未，太上皇帝诏以太保、任<br /><br />&nbsp;&nbsp;&nbsp;&nbsp;城王为太师，太尉、冯翊王润为大司马，太宰段韶为左丞相，太师贺拔仁为<br /><br />&nbsp;&nbsp;&nbsp;&nbsp;右丞相，太傅侯莫陈相为太宰，大司马娄睿为太傅，大将军斛律光为太保，司徒<br /><br />&nbsp;&nbsp;&nbsp;&nbsp;韩祖念为大将军，司空、赵郡王睿为太尉，尚书令、东平王俨为司徒。九月己酉，<br /><br />&nbsp;&nbsp;&nbsp;&nbsp;太上皇帝诏：“诸寺署所绾杂保户姓高者，天保之初虽有优敕，权假力用未免者，<br /><br />&nbsp;&nbsp;&nbsp;&nbsp;今可悉蠲杂户，任属郡县，一准平人。”丁巳，太上皇帝幸晋阳。是秋，山东大<br /><br />&nbsp;&nbsp;&nbsp;&nbsp;水，人饥，僵尸满道。冬十月，突厥、大莫娄、室韦、百济、H等国各遣使朝<br /><br />&nbsp;&nbsp;&nbsp;&nbsp;贡。十一月丙午，以晋阳大明殿成故，大赦，文武百官进二级，免并州居城、太<br /><br />&nbsp;&nbsp;&nbsp;&nbsp;原一郡来年租赋。癸未，太上皇帝至自晋阳。十二月己巳，太上皇帝诏以故左丞<br /><br />&nbsp;&nbsp;&nbsp;&nbsp;相、赵郡王琛配飨神武庙庭。<br /><br />&nbsp;&nbsp;&nbsp;&nbsp;四年正月，诏以故清河王岳、河东王潘相乐十人并配飨神武庙庭。癸亥，太<br /><br />&nbsp;&nbsp;&nbsp;&nbsp;上皇帝诏兼散骑常侍郑大护使于陈。三月乙巳，太上皇帝诏以司徒、东平王俨为<br /><br />&nbsp;&nbsp;&nbsp;&nbsp;大将军，南阳王绰为司徒，开府仪同三司徐显秀为司空，开府仪同三司、广宁王<br /><br />&nbsp;&nbsp;&nbsp;&nbsp;孝珩为尚书令。夏四月辛未，邺宫昭阳殿灾，及宣光、瑶华等殿。辛巳，太上皇<br /><br />&nbsp;&nbsp;&nbsp;&nbsp;帝幸晋阳。五月癸卯，以尚书右仆射胡长仁为左仆射，中书监和士开为右仆射。<br /><br />&nbsp;&nbsp;&nbsp;&nbsp;壬戌，太上皇帝至自晋阳。自正月不雨至于是月。六月甲子朔，大雨。甲申，大<br /><br />&nbsp;&nbsp;&nbsp;&nbsp;风，拔木折树。是月，彗星见于东井。秋九月丙申，周人来通和，太上皇帝诏侍<br /><br />&nbsp;&nbsp;&nbsp;&nbsp;中斛斯文略报聘于周。冬十月辛巳，以尚书令、广宁王孝珩为录尚书，左仆射胡<br /><br />&nbsp;&nbsp;&nbsp;&nbsp;长仁为尚书令，右仆射和士开为左仆射，中书监唐邕为右仆射。十一月壬辰，太<br /><br />&nbsp;&nbsp;&nbsp;&nbsp;上皇帝诏兼散骑常侍李翥使于陈。是月，陈安成王顼废其主伯宗而自立。十二月<br /><br />&nbsp;&nbsp;&nbsp;&nbsp;辛未，太上皇帝崩。丙子，大赦，九州职人普加四级，内外百官并加两级。戊寅，<br /><br />&nbsp;&nbsp;&nbsp;&nbsp;上太上皇后尊号为皇太后。甲申，诏细作之务及所在百工悉罢之。又诏掖庭、晋<br /><br />&nbsp;&nbsp;&nbsp;&nbsp;阳、中山官人等及邺下、并州太官官口二处，其年六十已上及有癃患者，仰所司<br /><br />&nbsp;&nbsp;&nbsp;&nbsp;简放。庚寅，诏天保七年已来诸家缘坐配流者，所在令还。是岁，契丹、H国<br /><br />&nbsp;&nbsp;&nbsp;&nbsp;并遣使朝贡。<br /><br />&nbsp;&nbsp;&nbsp;&nbsp;五年春正月辛亥，诏以金凤等三台未入寺者施大兴圣寺。是月，杀定州刺史、<br /><br />&nbsp;&nbsp;&nbsp;&nbsp;博陵王济。二月乙丑，诏应宫刑者普免刑为官口。又诏禁网捕鹰鹞及畜养笼放之<br /><br />&nbsp;&nbsp;&nbsp;&nbsp;物。癸酉，大莫娄国遣使朝贡。己丑，改东平王俨为琅邪王。诏侍中叱列长叉使<br /><br />&nbsp;&nbsp;&nbsp;&nbsp;于周。是月，杀太尉、赵郡王睿。三月丁酉，以司空徐显秀为太尉，并省尚书令<br /><br />&nbsp;&nbsp;&nbsp;&nbsp;娄定远为司空。是月，行幸晋阳。夏四月甲子，诏以并州尚书省为大基圣寺，晋<br /><br />&nbsp;&nbsp;&nbsp;&nbsp;祠为大崇皇寺。乙丑，车驾至自晋阳。秋七月己丑，诏降罪人各有差。戊申，诏<br /><br />&nbsp;&nbsp;&nbsp;&nbsp;使巡省河北诸州无雨处，境内偏旱者优免租调。冬十月壬戌，诏禁造酒。十一月<br /><br />&nbsp;&nbsp;&nbsp;&nbsp;辛丑，诏以太保斛律光为太傅，大司马、冯翊王润为太保，大将军、琅邪王俨为<br /><br />&nbsp;&nbsp;&nbsp;&nbsp;大司马。十二月庚午，以开府仪同三司、兰陵王长恭为尚书令。庚辰，以中书监<br /><br />&nbsp;&nbsp;&nbsp;&nbsp;魏收为尚书右仆射。<br /><br />&nbsp;&nbsp;&nbsp;&nbsp;武平元年春正月乙酉朔，改元。太师、并州刺史、东安王娄睿薨。戊申，诏<br /><br />&nbsp;&nbsp;&nbsp;&nbsp;兼散骑常侍裴献之聘于陈。二月癸亥，以百济王余昌为使持节、侍中、骠骑大将<br /><br />&nbsp;&nbsp;&nbsp;&nbsp;军、带方郡公，王如故。己巳，以太傅、咸阳王斛律光为右丞相，并州刺史、右<br /><br />&nbsp;&nbsp;&nbsp;&nbsp;丞相、安定王贺拔仁为录尚书事，冀州刺史、任城王为太师。丙子，降死罪<br /><br />&nbsp;&nbsp;&nbsp;&nbsp;已下囚。闰月戊戌，隶尚书事、安定王贺拔仁薨。三月辛酉，以开府仪同三司徐<br /><br />&nbsp;&nbsp;&nbsp;&nbsp;之才为尚书左仆射。夏六月乙酉，以广宁王孝珩为司空。甲辰，以皇子恒生故，<br /><br />&nbsp;&nbsp;&nbsp;&nbsp;大赦，内外百官普进二级，九州职人普进四级。己酉，诏以开府仪同三司唐邕为<br /><br />&nbsp;&nbsp;&nbsp;&nbsp;尚书右仆射。秋七月癸丑，封孝昭皇帝子彦基为城阳王，彦康为定陵王，彦忠为<br /><br />&nbsp;&nbsp;&nbsp;&nbsp;梁郡王。甲寅，以尚书令、兰陵王长恭为录尚书事，中领军和士开为尚书令。癸<br /><br />&nbsp;&nbsp;&nbsp;&nbsp;亥，H国遣使朝贡。癸酉，以华山王凝为太傅。八月辛卯，行幸晋阳。九月乙<br /><br />&nbsp;&nbsp;&nbsp;&nbsp;巳，立皇子恒为皇太子。冬十月辛巳，以司空、广宁王孝珩为司徒，以上洛王思<br /><br />&nbsp;&nbsp;&nbsp;&nbsp;宗为司空，封萧庄为梁王。戊子，曲降并州死罪已下囚。己丑，复改威宗景烈皇<br /><br />&nbsp;&nbsp;&nbsp;&nbsp;帝谥号为“显祖文宣皇帝。”十二月丁亥，车驾至自晋阳。诏右丞相斛律光出晋<br /><br />&nbsp;&nbsp;&nbsp;&nbsp;州道，修城戍。<br /><br />&nbsp;&nbsp;&nbsp;&nbsp;二年春正月丁巳，诏兼散骑常侍刘环俊使于陈。戊寅，以百济王余昌为使持<br /><br />&nbsp;&nbsp;&nbsp;&nbsp;节、都督、东青州刺史。二月壬寅，以录尚书事、兰陵王长恭为太尉，并省录尚<br /><br />&nbsp;&nbsp;&nbsp;&nbsp;书事赵彦深为司空，尚书令和士开录尚书事，左仆射徐之才为尚书令，右仆射唐<br /><br />&nbsp;&nbsp;&nbsp;&nbsp;邕为左仆射，吏部尚书冯子琮为右仆射。夏四月壬午，以大司马、琅邪王俨为太<br /><br />&nbsp;&nbsp;&nbsp;&nbsp;保。甲午，陈遣使连和，谋伐周，朝议弗许。六月，段韶攻周汾州，克之，获刺<br /><br />&nbsp;&nbsp;&nbsp;&nbsp;史杨敷。秋七月庚午，太保、琅邪王俨矫诏杀录尚书事和土开于南台。即日诛领<br /><br />&nbsp;&nbsp;&nbsp;&nbsp;军大将军狄伏连、书侍御史王子宣等，尚书右仆射冯子琮赐死殿中。八月己亥，<br /><br />&nbsp;&nbsp;&nbsp;&nbsp;行幸晋阳。九月辛亥，以太师、任城王为太宰，冯翊王润为太师。己未，左<br /><br />&nbsp;&nbsp;&nbsp;&nbsp;丞相、平原王段韶薨。戊午，曲降并州界内死罪已下各有差。庚午，杀太保、琅<br /><br />&nbsp;&nbsp;&nbsp;&nbsp;邪王俨。壬申，陈人来聘。冬十月，罢京畿府入领军府。己亥，车驾至自晋阳。<br /><br />&nbsp;&nbsp;&nbsp;&nbsp;十一月庚戌，诏侍中赫连子悦使于周。丙寅，以徐州行台、广宁王孝珩录尚书事。<br /><br />&nbsp;&nbsp;&nbsp;&nbsp;庚午，以录尚书事、广宁王孝珩为司徒。癸酉，以右丞相斛律光为左丞相。<br /><br />&nbsp;&nbsp;&nbsp;&nbsp;三年春正月己巳，祀南郊。辛亥，追赠故琅邪王俨为楚王。二月己卯，以卫<br /><br />&nbsp;&nbsp;&nbsp;&nbsp;菩萨为太尉。辛巳，以并省吏部尚书元海为尚书右仆射。庚寅，以左仆射唐邕为<br /><br />&nbsp;&nbsp;&nbsp;&nbsp;尚书令，侍中祖E为左仆射。是月，敕撰《玄洲苑御览》，后改名《圣寿堂御览》。<br /><br />&nbsp;&nbsp;&nbsp;&nbsp;三月辛酉，诏文武官五品已上各举一人。是月，周诛冢宰宇文护。夏四月，周人<br /><br />&nbsp;&nbsp;&nbsp;&nbsp;来聘。秋七月戊辰，诛左丞相、咸阳王斛律光及其弟幽州行台、荆山公丰乐。八<br /><br />&nbsp;&nbsp;&nbsp;&nbsp;月庚寅，废皇后斛律氏为庶人。以太宰、任城王为右丞相，太师、冯翊王润<br /><br />&nbsp;&nbsp;&nbsp;&nbsp;为太尉，兰陵王长恭为大司马，广宁王孝珩为大将军，安德王延宗为司徒。使领<br /><br />&nbsp;&nbsp;&nbsp;&nbsp;军封辅相聘于周。戊子，拜右昭仪胡氏为皇后。己丑，以司州牧、北平王仁坚为<br /><br />&nbsp;&nbsp;&nbsp;&nbsp;尚书令，特进许季良为左仆射，彭城王宝德为右仆射。癸巳，行幸晋阳。是月，<br /><br />&nbsp;&nbsp;&nbsp;&nbsp;《圣寿堂御览》成，敕付史阁。后改为《修文殿御览》。九月，陈人来聘。冬十<br /><br />&nbsp;&nbsp;&nbsp;&nbsp;月，降死罪已下囚。甲午，拜弘德夫人穆氏为左皇后，大赦。十二月辛丑，废皇<br /><br />&nbsp;&nbsp;&nbsp;&nbsp;后胡氏为庶人。是岁，新罗、百济、勿吉、突厥并遣使朝贡。于周为建德元年。<br /><br />&nbsp;&nbsp;&nbsp;&nbsp;四年春正月戊寅，以并省尚书令高阿那肱为录尚书事。庚辰，诏兼散骑常侍<br /><br />&nbsp;&nbsp;&nbsp;&nbsp;崔象使于陈。是月，邺都、并州并有狐媚，多截人发。二月乙巳，拜左皇后穆氏<br /><br />&nbsp;&nbsp;&nbsp;&nbsp;为皇后。丙午，置文林馆。乙卯，以尚书令、北平王仁坚为录尚书事。丁巳，行<br /><br />&nbsp;&nbsp;&nbsp;&nbsp;幸晋阳。是月，周人来聘。三月辛未，盗入信州，杀刺史和士休，南兖州刺史鲜<br /><br />&nbsp;&nbsp;&nbsp;&nbsp;于世荣讨平之。庚辰，车驾至晋阳。夏四月戊午，以大司马、兰陵王长恭为太保，<br /><br />&nbsp;&nbsp;&nbsp;&nbsp;大将军、定州刺史、南阳王绰为大司马，太尉卫菩萨为大将军，司徒、安德王延<br /><br />&nbsp;&nbsp;&nbsp;&nbsp;宗为太尉，司空、武兴王普为司徒，开府仪同三司、宜阳王赵彦深为司空。癸丑，<br /><br />&nbsp;&nbsp;&nbsp;&nbsp;祈皇祠坛檬之内忽有车轨之辙，按验傍无人迹，不知车所从来。乙卯，诏以为<br /><br />&nbsp;&nbsp;&nbsp;&nbsp;大庆，班告天下。己未，周人来聘。五月丙子，诏史官更撰《魏书》。癸巳，以<br /><br />&nbsp;&nbsp;&nbsp;&nbsp;领军穆提婆为尚书左仆射，以侍中、中书监段孝言为右仆射。是月，开府仪同三<br /><br />&nbsp;&nbsp;&nbsp;&nbsp;司尉破胡、长孙洪略等与陈将吴明彻战于吕梁南，大败，破胡走以免，洪略战没，<br /><br />&nbsp;&nbsp;&nbsp;&nbsp;遂陷秦、泾二州。明彻进陷和、合二州。是月，杀太保、兰陵王长恭。六月，明<br /><br />&nbsp;&nbsp;&nbsp;&nbsp;彻进军围寿阳。壬子，幸南苑，从官⑺勒吡十人。以录尚书事高阿那肱为司徒。<br /><br />&nbsp;&nbsp;&nbsp;&nbsp;丙辰，诏开府王师罗使于周。九月，校猎于邺东。冬十月，陈将吴明彻陷寿阳。<br /><br />&nbsp;&nbsp;&nbsp;&nbsp;辛丑，杀侍中崔季舒、张雕虎，散骑常侍刘逖、封孝琰，黄门侍郎裴泽、郭遵。<br /><br />&nbsp;&nbsp;&nbsp;&nbsp;癸卯，行幸晋阳。十二月戊寅，以司徒高阿那肱为右丞相。是岁，高丽、H并<br /><br />&nbsp;&nbsp;&nbsp;&nbsp;遣使朝贡，突厥使来求婚。<br /><br />&nbsp;&nbsp;&nbsp;&nbsp;五年春正月乙丑，置左右娥英各一人。二月乙未，车驾至自晋阳。朔州行台、<br /><br />&nbsp;&nbsp;&nbsp;&nbsp;南安王思好反。辛丑，行幸晋阳。尚书令唐邕等大破思好，思好投水死，焚其尸，<br /><br />&nbsp;&nbsp;&nbsp;&nbsp;并其妻李氏。丁未，车驾至自晋阳。甲寅，以尚书令唐邕为录尚书事。夏五月，<br /><br />&nbsp;&nbsp;&nbsp;&nbsp;大旱，晋阳得死魃，长二尺，面顶各二目。帝闻之，便刻木为其形以献。庚午，<br /><br />&nbsp;&nbsp;&nbsp;&nbsp;大赦。丁亥，陈人寇淮北。秋八月癸卯，行幸晋阳。甲辰，以高劢为尚书右仆射。<br /><br />&nbsp;&nbsp;&nbsp;&nbsp;是岁，杀南阳王绰。<br /><br />&nbsp;&nbsp;&nbsp;&nbsp;六年春三月乙亥，车驾至自晋阳。丁丑，烹妖贼郑子饶于都市。是月，周人<br /><br />&nbsp;&nbsp;&nbsp;&nbsp;来聘。夏四月庚子，以中书监阳休之为尚书右仆射。癸卯，H遣使朝贡。秋七<br /><br />&nbsp;&nbsp;&nbsp;&nbsp;月甲戌，行幸晋阳。八月丁酉，冀、定、赵、幽、沧、瀛六州大水。是月，周师<br /><br />&nbsp;&nbsp;&nbsp;&nbsp;入洛川，屯芒山，攻逼洛城，纵火船焚浮桥，河桥绝。闰月己丑，遣右丞相高阿<br /><br />&nbsp;&nbsp;&nbsp;&nbsp;那肱自晋阳御之，师次河阳，周师夜遁。庚辰，以司空赵彦深为司徒，斛律阿列<br /><br />&nbsp;&nbsp;&nbsp;&nbsp;罗为司空。辛巳，以军国资用不足，税关市、舟车、山泽、盐铁、店肆，轻重各<br /><br />&nbsp;&nbsp;&nbsp;&nbsp;有差，开酒禁。<br /><br />&nbsp;&nbsp;&nbsp;&nbsp;七年春正月壬辰，诏去秋已来，水潦人饥不自立者，所在付大寺及诸富户济<br /><br />&nbsp;&nbsp;&nbsp;&nbsp;其性命。甲寅，大赦。乙卯，车驾至自晋阳。二月辛酉，括杂户女年二十已下十<br /><br />&nbsp;&nbsp;&nbsp;&nbsp;四已上未嫁悉集省，隐匿者家长处死刑。二月丙寅，风从西北起，发屋拔树，五<br /><br />&nbsp;&nbsp;&nbsp;&nbsp;日乃止。夏六月戊申朔，日有食之。庚申，司徒赵彦深薨。秋七月丁丑，大雨霖。<br /><br />&nbsp;&nbsp;&nbsp;&nbsp;是月，以水涝遣使巡抚流亡人户。八月丁卯，行幸晋阳。雉集于御坐，获之，有<br /><br />&nbsp;&nbsp;&nbsp;&nbsp;司不敢以闻。诏营邯郸宫。冬十月丙辰，帝大狩于祁连池。周师攻晋州。癸亥，<br /><br />&nbsp;&nbsp;&nbsp;&nbsp;帝还晋阳。甲子，出兵，大集晋祠。庚午，帝发晋阳。癸酉，帝列阵而行，上鸡<br /><br />&nbsp;&nbsp;&nbsp;&nbsp;栖原，与周齐王宪相对，至夜不战，周师敛阵而退。十一月，周武帝退还长安，<br /><br />&nbsp;&nbsp;&nbsp;&nbsp;留偏师守晋州。高阿那肱等围晋州城。戊寅，帝至围所。十二月戊申，周武帝来<br /><br />&nbsp;&nbsp;&nbsp;&nbsp;救晋州，庚戌，战于城南，我军大败。帝弃军先还。癸丑，入晋阳，忧惧不知所<br /><br />&nbsp;&nbsp;&nbsp;&nbsp;之。甲寅，大赦。帝谓朝臣曰：“周师甚盛，若何？”群臣咸曰：“天命未改，<br /><br />&nbsp;&nbsp;&nbsp;&nbsp;一得一失，自古皆然。宜停百赋，安慰朝野，收拾遗兵，背城死战，以存社稷。”<br /><br />&nbsp;&nbsp;&nbsp;&nbsp;帝意犹豫，欲向北朔州。乃留安德王延宗、广宁王孝珩等守晋阳。若晋阳不守，<br /><br />&nbsp;&nbsp;&nbsp;&nbsp;即欲奔突厥。群臣皆曰不可，帝不从其言。开府仪同三司贺拔伏恩、封辅相、慕<br /><br />&nbsp;&nbsp;&nbsp;&nbsp;容钟葵等宿卫近臣三十余人西奔周师。乙卯，诏募兵，遣安德王廷宗为左，广宁<br /><br />&nbsp;&nbsp;&nbsp;&nbsp;王孝珩为右。延宗入见，帝告欲向北朔州。延宗泣谏，不从。帝密遣王康德与中<br /><br />&nbsp;&nbsp;&nbsp;&nbsp;人齐绍等送皇太后、皇太子于北朔州。丙辰，帝幸城南军，劳将士，其夜欲遁，<br /><br />&nbsp;&nbsp;&nbsp;&nbsp;诸将不从。丁巳，大赦，改武平七年为隆化元年。其日，穆提婆降周。诏除安德<br /><br />&nbsp;&nbsp;&nbsp;&nbsp;王延宗为相国，委以备御，延宗流涕受命。帝乃夜斩五龙门而出，欲走突厥，从<br /><br />&nbsp;&nbsp;&nbsp;&nbsp;官多散。领军梅胜郎叩马谏，乃回之邺。时唯高阿那肱等十余骑，广宁王孝珩、<br /><br />&nbsp;&nbsp;&nbsp;&nbsp;襄城王彦道续至，得数十人同行。戊午，延宗从众议即皇帝位于晋阳，改隆化为<br /><br />&nbsp;&nbsp;&nbsp;&nbsp;德昌元年。<br /><br />&nbsp;&nbsp;&nbsp;&nbsp;庚申，帝入邺。幸酉，延宗与周师战于晋阳，大败，为周师所虏。帝遣募人，<br /><br />&nbsp;&nbsp;&nbsp;&nbsp;重加官赏，虽有此言，而竟不出物。广宁王孝珩奏请出宫人及珍宝班赐将士，帝<br /><br />&nbsp;&nbsp;&nbsp;&nbsp;不悦。斛律孝卿居中受委，带甲以处分，请帝亲劳，为帝撰辞，且曰宜慷慨流涕，<br /><br />&nbsp;&nbsp;&nbsp;&nbsp;感激人心。帝既出临众，将令之，不复记所受言，遂大笑，左右亦群酰将士莫<br /><br />&nbsp;&nbsp;&nbsp;&nbsp;不解体。于是自大丞相已下太宰、三师、大司马、大将军、三公等官并增员而授，<br /><br />&nbsp;&nbsp;&nbsp;&nbsp;或三或四，不可胜数。甲子，皇太后从北道至。引文武一品已上入朱华门，赐酒<br /><br />&nbsp;&nbsp;&nbsp;&nbsp;食，给纸笔，问以御周之方。群臣各异议，帝莫知所从。又引高元海、宋士素、<br /><br />&nbsp;&nbsp;&nbsp;&nbsp;卢思道、李德林等，欲议禅位皇太子。先是望气者言，当有革易，终是依天统故<br /><br />&nbsp;&nbsp;&nbsp;&nbsp;事，授位幼主。<br /><br />&nbsp;&nbsp;&nbsp;&nbsp;幼主名恒，帝之长子也。母曰穆皇后，武平元年六月生于邺。其年十月，立<br /><br />&nbsp;&nbsp;&nbsp;&nbsp;为皇太子。隆化二年春正月乙亥，即皇帝位，时八岁，改元为承光元年，大赦，<br /><br />&nbsp;&nbsp;&nbsp;&nbsp;尊皇太后为太皇太后，帝为太上皇帝，后为太上皇后。于是黄门侍郎颜之推、中<br /><br />&nbsp;&nbsp;&nbsp;&nbsp;书侍郎薛道衡、侍中陈德信等劝太上皇帝往河外募兵，更为经略，若不济，南投<br /><br />&nbsp;&nbsp;&nbsp;&nbsp;陈国，从之。丁丑，太皇太后、太上皇后自邺先趣济州。周师渐逼，癸未，幼主<br /><br />&nbsp;&nbsp;&nbsp;&nbsp;又自邺东走。己丑，周师至紫陌桥。癸巳，烧城西门。太上皇将百余骑东走。乙<br /><br />&nbsp;&nbsp;&nbsp;&nbsp;亥，渡河入济州。其日，幼主禅位于大丞相、任城王，令侍中斛律孝卿送禅<br /><br />&nbsp;&nbsp;&nbsp;&nbsp;文及玺绂于瀛州，孝卿乃以之归周。又为任城王诏，尊太上皇为无上皇，幼主为<br /><br />&nbsp;&nbsp;&nbsp;&nbsp;守国天王。留太皇太后济州，遣高阿那肱留守。太上皇并皇后携幼主走青州，韩<br /><br />&nbsp;&nbsp;&nbsp;&nbsp;长鸾、邓J等数十人从。太上皇既至青州，即为入陈之计。而高阿那肱召周军，<br /><br />&nbsp;&nbsp;&nbsp;&nbsp;约生致齐主，而屡使人告言，贼军在远，已令人烧断桥路。太上所以停缓。周军<br /><br />&nbsp;&nbsp;&nbsp;&nbsp;奄至青州，太上窘急，将逊于陈，置金囊于鞍后，与长鸾、淑妃等十数骑至青州<br /><br />&nbsp;&nbsp;&nbsp;&nbsp;南邓村，为周将尉迟纲所获。送邺，周武帝与抗宾主礼，并太后、幼主、诸王俱<br /><br />&nbsp;&nbsp;&nbsp;&nbsp;送长安，封帝温国公。至建德七年，诬与宜州刺史穆提婆谋反，及延宗等数十人<br /><br />&nbsp;&nbsp;&nbsp;&nbsp;无少长咸赐死，神武子孙所存者一二而已。至大象末，阳休之、陈德信等启大丞<br /><br />&nbsp;&nbsp;&nbsp;&nbsp;相隋公，请收葬，听之，葬长安北原洪渎川。<br /><br />&nbsp;&nbsp;&nbsp;&nbsp;帝幼而令善，及长，颇学缀文，置文林馆，引诸文士焉。而言语涩呐，无志<br /><br />&nbsp;&nbsp;&nbsp;&nbsp;度，不喜见朝士。自非宠私昵狎，未尝交语，性懦不堪，人视者，即有忿责。其<br /><br />&nbsp;&nbsp;&nbsp;&nbsp;奏事者，虽三公令录莫得仰视，皆略陈大旨，惊走而出。每灾异寇盗水旱，亦不<br /><br />&nbsp;&nbsp;&nbsp;&nbsp;贬损，唯诸处设斋，以此为修德。雅信巫觋，解祷无方。初，琅邪王举兵，人告<br /><br />&nbsp;&nbsp;&nbsp;&nbsp;者误云狄伏连反，帝曰：“此必仁威也。”又斛律光死后，诸武官举高思好堪<br /><br />&nbsp;&nbsp;&nbsp;&nbsp;大将军，帝曰：“思好喜反。”皆如所言。遂自以策无遗算，乃益骄纵。盛为无<br /><br />&nbsp;&nbsp;&nbsp;&nbsp;愁之曲，帝自弹胡琵琶而唱之，侍和之者以百数。人间谓之无愁天子。尝出见群<br /><br />&nbsp;&nbsp;&nbsp;&nbsp;厉，尽杀之，或剥人面皮而视之。任陆令萱、和士开、高阿那肱、穆提婆、韩长<br /><br />&nbsp;&nbsp;&nbsp;&nbsp;鸾等宰制天下，陈德信、邓长J、何洪珍参预机权。各引亲党，超居非次，官由<br /><br />&nbsp;&nbsp;&nbsp;&nbsp;财进，狱以贿成，其所以乱政害人，难以备载。诸宫奴婢、阉人、商人、胡户、<br /><br />&nbsp;&nbsp;&nbsp;&nbsp;杂户、歌舞人、见鬼人滥得富贵者将万数，庶姓封王者百数，不复可纪。开府千<br /><br />&nbsp;&nbsp;&nbsp;&nbsp;余，仪同无数。领军一时二十，连判文书，各作依字，不具姓名，莫知谁也。诸<br /><br />&nbsp;&nbsp;&nbsp;&nbsp;贵宠祖祢追赠官，岁一进，位极乃止。宫掖婢皆封郡君，宫女宝衣玉食者五百余<br /><br />&nbsp;&nbsp;&nbsp;&nbsp;人，一裙直万匹，镜台直千金，竞为变巧，朝衣夕弊。承武成之奢丽，以为帝王<br /><br />&nbsp;&nbsp;&nbsp;&nbsp;当然。乃更增益宫苑，造偃武修文台，其嫔嫱诸宫中起镜殿、宝殿、x瑁殿，<br /><br />&nbsp;&nbsp;&nbsp;&nbsp;丹青雕刻，妙极当时。又于晋阳起十二院，壮丽逾于邺下。所爱不恒，数毁而又<br /><br />&nbsp;&nbsp;&nbsp;&nbsp;复。夜则以火照作，寒则以汤为泥，百工困穷，无时休息。凿晋阳西山为大佛像，<br /><br />&nbsp;&nbsp;&nbsp;&nbsp;一夜然油万盆，光照宫内。又为胡昭仪起大慈寺，未成，改为穆皇后大宝林寺，<br /><br />&nbsp;&nbsp;&nbsp;&nbsp;穷极工巧，运石填泉，劳费亿计，人牛死者不可胜纪。御马则藉以毡Y，食物有<br /><br />&nbsp;&nbsp;&nbsp;&nbsp;十余种，将合牝牡，则设青庐，具牢馔而亲观之。狗则饲以粱肉。马及鹰犬乃有<br /><br />&nbsp;&nbsp;&nbsp;&nbsp;仪同、郡君之号，故有赤彪仪同、逍遥郡君、凌霄郡君，高思好书所谓“龙、<br /><br />&nbsp;&nbsp;&nbsp;&nbsp;逍遥”者也。犬于马上设褥以抱之，斗鸡亦号开府，犬马鸡鹰多食县干。鹰之入<br /><br />&nbsp;&nbsp;&nbsp;&nbsp;养者，稍割犬肉以饲之，至数日乃死。又于华林园立贫穷村舍，帝自弊衣为乞食<br /><br />&nbsp;&nbsp;&nbsp;&nbsp;儿。又为穷儿之市，躬自交易。尝筑西鄙诸城，使人衣黑衣为羌兵，鼓噪凌之，<br /><br />&nbsp;&nbsp;&nbsp;&nbsp;亲率内参临拒，或实弯弓射人。自晋阳东巡，单马驰骛，衣解发散而归。又好不<br /><br />&nbsp;&nbsp;&nbsp;&nbsp;急之务，曾一夜索，及旦得三升。特爱非时之物，取求火急，皆须朝征夕办，<br /><br />&nbsp;&nbsp;&nbsp;&nbsp;当势者因之，贷一而责十焉。赋敛日重，徭役日繁，人力既殚，币藏空竭。乃赐<br /><br />&nbsp;&nbsp;&nbsp;&nbsp;诸佞幸卖官。或得郡两三，或得县六七，各分州郡，下逮乡官亦多降中旨，故有<br /><br />&nbsp;&nbsp;&nbsp;&nbsp;敕用州主簿，敕用郡功曹。于是州县职司多出富商大贾，竞为贪纵，人不聊生。<br /><br />&nbsp;&nbsp;&nbsp;&nbsp;爰自邺都及诸州郡，所在征税，百端俱起。凡此诸役，皆渐于武成，至帝而增广<br /><br />&nbsp;&nbsp;&nbsp;&nbsp;焉。然未尝有帷薄淫秽，唯此事颇优于武成云。初，河清末，武成梦大o攻破<br /><br />&nbsp;&nbsp;&nbsp;&nbsp;邺城，故索境内膏以绝之。识者以后主名声与o相协，亡齐征也。又妇人皆剪<br /><br />&nbsp;&nbsp;&nbsp;&nbsp;剔以着假髻，而危邪之状如飞鸟，至于南面，则髻心正西。始自宫内为之，被于<br /><br />&nbsp;&nbsp;&nbsp;&nbsp;四远，天意若曰元首剪落，危侧当走西也。又为刀子者刃皆狭细，名曰尽势。游<br /><br />&nbsp;&nbsp;&nbsp;&nbsp;童戏者好以两手持绳，拂地而却上跳，且唱曰“高末”，高未之言，盖高氏运祚<br /><br />&nbsp;&nbsp;&nbsp;&nbsp;之末也。然则乱亡之数盖有兆云。<br /><br />&nbsp;&nbsp;&nbsp;&nbsp;论曰：武成风度高爽，经算弘长，文武之官，俱尽其力，有帝王之量矣。但<br /><br />&nbsp;&nbsp;&nbsp;&nbsp;爱狎庸竖，委以朝权，帷薄之间，淫侈过度，灭亡之兆，其在斯乎？玄象告变，<br /><br />&nbsp;&nbsp;&nbsp;&nbsp;传位元子，名号虽殊，政犹己出，迹有虚饰，事非宪典，聪明临下，何易可诬。<br /><br />&nbsp;&nbsp;&nbsp;&nbsp;又河南、河间、乐陵等诸王，或以时嫌，或以猜忌，皆无罪而殒，非所谓知命任<br /><br />&nbsp;&nbsp;&nbsp;&nbsp;天道之义也。后主以中庸之姿，怀易染之性，永言先训，教匪义方。始自襁褓，<br /><br />&nbsp;&nbsp;&nbsp;&nbsp;至于传位，隔以正人，闭其善道。养德所履，异乎春诵夏弦；过庭所闻，莫非不<br /><br />&nbsp;&nbsp;&nbsp;&nbsp;轨不物。辅之以中宫媪，属之以丽色淫声，纵x绁之娱，恣朋淫之好。语曰<br /><br />&nbsp;&nbsp;&nbsp;&nbsp;“从恶若崩”，盖言其易。武平在御，弥见沦胥，罕接朝士，不亲政事，一日万<br /><br />&nbsp;&nbsp;&nbsp;&nbsp;机，委诸凶族。内侍帷幄，外吐丝纶，威厉风霜，志回天日，虐人害物，搏噬无<br /><br />&nbsp;&nbsp;&nbsp;&nbsp;厌，卖狱鬻官，溪壑难满。重以名将贻祸，忠臣显戮，始见浸弱之萌，俄观土崩<br /><br />&nbsp;&nbsp;&nbsp;&nbsp;之势，周武因机，遂混区夏，悲夫！盖桀、纣罪人，其亡也忽焉，自然之理矣。<br /><br />&nbsp;&nbsp;&nbsp;&nbsp;郑文贞公魏徵总而论之曰：神武以雄杰之姿，始基霸业；文襄以英明之略，<br /><br />&nbsp;&nbsp;&nbsp;&nbsp;伐叛柔远。于时丧君有君，师出以律。河阴之役，摧宇文如反掌；涡阳之战，扫<br /><br />&nbsp;&nbsp;&nbsp;&nbsp;侯景如拉枯。故能气摄西邻，威加南服，王室是赖，东夏宅心。文宣因累世之资，<br /><br />&nbsp;&nbsp;&nbsp;&nbsp;膺乐推之会，地居当璧，遂迁魏鼎。怀谲诡非常之才，运屈奇不测之智，网罗俊<br /><br />&nbsp;&nbsp;&nbsp;&nbsp;V，明察临下，文武名臣，尽其力用。亲戎出塞，命将临江，定单于于龙城，纳<br /><br />&nbsp;&nbsp;&nbsp;&nbsp;长君于梁国，外内充实，疆埸无警，胡骑息其南侵，秦人不敢东顾。既而荒淫败<br /><br />&nbsp;&nbsp;&nbsp;&nbsp;德，罔念作狂，为善未能亡身，余殃足以传后。得以寿终，幸也，胤嗣不永，宜<br /><br />&nbsp;&nbsp;&nbsp;&nbsp;哉。孝昭地逼身危，逆取顺守，外敷文教，内蕴雄图，将以牢笼区域，奄一函夏，<br /><br />&nbsp;&nbsp;&nbsp;&nbsp;享龄不永，抻梦蕹伞Ｈ艋蛱旒僦年，足使秦、吴旰食。武成即位，雅道陵迟，<br /><br />&nbsp;&nbsp;&nbsp;&nbsp;昭、襄之风，y焉已坠。洎乎后主，外内崩离，众溃于平阳，身离于青土。天道<br /><br />&nbsp;&nbsp;&nbsp;&nbsp;深远，或未易谈，吉凶由人，抑可扬榷。观夫有齐全盛，控带遐阻，西苞汾、晋，<br /><br />&nbsp;&nbsp;&nbsp;&nbsp;南极江、淮，东尽海隅，北渐沙漠，六国之地，我获其五，九州之境，彼分其四。<br /><br />&nbsp;&nbsp;&nbsp;&nbsp;料甲兵之众寡，校帑藏之虚实，折冲千里之将，帷幄六奇之士，比二方之优劣，<br /><br />&nbsp;&nbsp;&nbsp;&nbsp;无等级以寄言。然其太行、长城之固自若也，江淮、汾晋之险不移也，帑藏输税<br /><br />&nbsp;&nbsp;&nbsp;&nbsp;之赋未亏也，士庶甲兵之众不缺也；然而前王用之而有余，后主守之而不足，其<br /><br />&nbsp;&nbsp;&nbsp;&nbsp;故何哉？前王之御时也，沐雨栉风，拯其溺而救其焚，信赏必罚，安而利之，既<br /><br />&nbsp;&nbsp;&nbsp;&nbsp;与共其存亡，故得同其生死。后主则不然，以人从欲，损物益己。雕墙峻宇，甘<br /><br />&nbsp;&nbsp;&nbsp;&nbsp;酒嗜音，廛肆遍于宫园，禽色荒于外内，俾昼作夜，罔水行舟，所欲必成，所求<br /><br />&nbsp;&nbsp;&nbsp;&nbsp;必得。既不轨不物，又暗于听受，忠信不闻，萋斐必入，视人如草芥，从恶如顺<br /><br />&nbsp;&nbsp;&nbsp;&nbsp;流。佞阉处当轴之权，婢媪擅回天之力，卖官鬻狱，乱政淫刑，刳z被于忠良，<br /><br />&nbsp;&nbsp;&nbsp;&nbsp;禄位加于犬马，谗邪并进，法令多闻，持瓢者非止百人，摇树者不唯一手，于是<br /><br />&nbsp;&nbsp;&nbsp;&nbsp;土崩瓦解，众叛亲离，顾瞻周道，咸有西归之志，方更盛其宫观，穷极荒淫，谓<br /><br />&nbsp;&nbsp;&nbsp;&nbsp;黔首之可诬，指白日以自保。驰倒戈之旅，抗前歌之师，五世崇基，一举而灭，<br /><br />&nbsp;&nbsp;&nbsp;&nbsp;岂非镌金石者难为功，摧枯朽者易为力欤？抑又闻之：皇天无亲，唯德是辅；天<br /><br />&nbsp;&nbsp;&nbsp;&nbsp;时不如地利，地利不如人和。齐自河清之后，逮于武平之末，土木之功不息，嫔<br /><br />&nbsp;&nbsp;&nbsp;&nbsp;嫱之选无已，征税尽，人力殚，物产无以给其求，江海不能赡其欲。所谓火既炽<br /><br />&nbsp;&nbsp;&nbsp;&nbsp;矣，更负薪以足之，数既穷矣，又为恶以促之，欲求大厦不燔，延期过历，不亦<br /><br />&nbsp;&nbsp;&nbsp;&nbsp;难乎！由此言之，齐氏之败亡，盖亦由人，匪唯天道也。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1626);">加入书签</a><a
                        href="1625.html">上一页</a>&larr;<a href="index.html">返回列表</a>&rarr;<a
                            href="1627.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1625.html"; var next_page = "1627.html"; var index_page = "index.html"; var sortid = "9"; var article_id = "28"; var chapter_id = "1626"; var articlename = "北齐书"; var chaptername = " 卷八 帝纪第八"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>