<!DOCTYPE html>
<html>
<head>
<meta charset="gbk" />
<title>北齐书- 卷六 帝纪第六-在线阅读-哈西文学网</title>
<meta name="keywords" content="李百药，北齐书， 卷六 帝纪第六全文， 卷六 帝纪第六在线阅读 哈西文学网" />
<meta name="description" content="哈西文学网提供李百药的北齐书  卷六 帝纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1624.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1624.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 帝纪第六</h1>
            <div class="link xb">
                <a href="1623.html">上一页</a>&larr;<a href="index.html">返回列表</a>&rarr;<a
                    href="1625.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝昭<br /><br />&nbsp;&nbsp;&nbsp;&nbsp;孝昭皇帝演，字延安，神武皇帝第六子，文宣皇帝之母弟也。幼而英特，早<br /><br />&nbsp;&nbsp;&nbsp;&nbsp;有大成之量，武明皇太后早所爱重。魏元象元年，封常山郡公。及文襄执政，遣<br /><br />&nbsp;&nbsp;&nbsp;&nbsp;中书侍郎李同轨就霸府为诸弟师。帝所览文籍，源其指归而不好辞彩。每叹云：<br /><br />&nbsp;&nbsp;&nbsp;&nbsp;“虽盟津之师，左骖震而不衄。”以为能。遂笃志读《汉书》，至《李陵传》，<br /><br />&nbsp;&nbsp;&nbsp;&nbsp;恒壮其所为焉。聪敏过人，所与游处，一知其家讳，终身未尝误犯。同轨病卒，<br /><br />&nbsp;&nbsp;&nbsp;&nbsp;又命开府长流参军刁柔代之，性严褊，不适诱训之宜，中被遣出。帝送出阁，惨<br /><br />&nbsp;&nbsp;&nbsp;&nbsp;然敛容，泪数行下，左右莫不[欷。其敬业重旧也如此。<br /><br />&nbsp;&nbsp;&nbsp;&nbsp;天保初，进爵为王。五年，除并省尚书令。帝善断割，长于文理，省内畏服。<br /><br />&nbsp;&nbsp;&nbsp;&nbsp;七年，从文宣还邺。文宣以尚书奏事，多有异同，令帝与朝臣先论定得失，然后<br /><br />&nbsp;&nbsp;&nbsp;&nbsp;敷奏。帝长于政术，剖断咸尽其理，文宣叹重之。八年，转司空、录尚书事。九<br /><br />&nbsp;&nbsp;&nbsp;&nbsp;年，除大司马，仍录尚书。时文宣溺于游宴，帝忧愤表于神色。文宣觉之，谓帝<br /><br />&nbsp;&nbsp;&nbsp;&nbsp;曰：“但令汝在，我何为不纵乐？”帝唯啼泣拜伏，竟无所言。文宣亦大悲，抵<br /><br />&nbsp;&nbsp;&nbsp;&nbsp;杯于地曰：“汝以此嫌我，自今敢进酒者，斩之！”因取所御杯尽皆坏弃。后益<br /><br />&nbsp;&nbsp;&nbsp;&nbsp;沉湎，或入诸贵贱家角力批拉，不限贵贱。唯常山王至，内外肃然。帝又密撰事<br /><br />&nbsp;&nbsp;&nbsp;&nbsp;条，将谏，其友王以为不可。帝不从，因间极言，遂逢大怒。顺成后本魏朝宗<br /><br />&nbsp;&nbsp;&nbsp;&nbsp;室，文宣欲帝离之，阴为帝广求淑媛，望移其宠。帝虽承旨有纳，而情义弥重。<br /><br />&nbsp;&nbsp;&nbsp;&nbsp;帝性颇严，尚书郎中剖断有失，辄加捶楚，令史奸慝，便即考竟。文宣乃立帝于<br /><br />&nbsp;&nbsp;&nbsp;&nbsp;前，以刀环拟胁召被帝罚者，临以白刃，求帝之短，咸无所陈，方见解释。自是<br /><br />&nbsp;&nbsp;&nbsp;&nbsp;不许笞郎中。后赐帝魏时宫人，醒而忘之，谓帝擅取，遂以刀环乱筑，因此致<br /><br />&nbsp;&nbsp;&nbsp;&nbsp;困。皇太后日夜啼泣，文宣不知所为。先是禁友王，乃舍之，令侍帝。帝月余<br /><br />&nbsp;&nbsp;&nbsp;&nbsp;渐瘳，不敢复谏。<br /><br />&nbsp;&nbsp;&nbsp;&nbsp;及文宣崩，帝居禁中护丧事，幼主即位，乃即朝班。除太傅、录尚书，朝政<br /><br />&nbsp;&nbsp;&nbsp;&nbsp;皆决于帝。月余，乃居藩邸，自是诏敕多不关帝。客或言于帝曰：“鸷乌舍巢，<br /><br />&nbsp;&nbsp;&nbsp;&nbsp;必有探卵之患，今日之地，何宜屡出。”乾明元年，从废帝赴邺，居于领军府。<br /><br />&nbsp;&nbsp;&nbsp;&nbsp;时杨帧⒀嘧酉住⒖芍旎胩旌汀⑺吻盏馈⒅Ｗ幽等以帝威望既重，内惧权逼，请<br /><br />&nbsp;&nbsp;&nbsp;&nbsp;以帝为太师、司州牧、录尚书事；长广王湛为大司马、录并省尚书事，解京畿大<br /><br />&nbsp;&nbsp;&nbsp;&nbsp;都督。帝时以尊亲而见猜斥，乃与长广王期猎，谋之于野。三月甲戌，帝初上省，<br /><br />&nbsp;&nbsp;&nbsp;&nbsp;旦发领军府，大风暴起，坏所御车幔，帝甚恶之。及至省，朝士咸集。坐定，酒<br /><br />&nbsp;&nbsp;&nbsp;&nbsp;数行，执尚书令杨帧⒂移蜕溲嘧酉住⒘炀可朱浑天和、侍中宋钦道等于坐。帝<br /><br />&nbsp;&nbsp;&nbsp;&nbsp;戎服与平原王段韶、平秦王高归彦、领军刘洪徽入自云龙门，于中书省前遇散骑<br /><br />&nbsp;&nbsp;&nbsp;&nbsp;常侍郑子默，又执之，同斩于御府之内。帝至东x门，都督成休宁抽刃呵帝。帝<br /><br />&nbsp;&nbsp;&nbsp;&nbsp;令高归彦喻之，休宁厉声大呼不从。归彦既为领军，素为兵士所服，悉皆弛仗，<br /><br />&nbsp;&nbsp;&nbsp;&nbsp;休宁叹息而罢。帝入至昭阳殿，幼主、太皇太后、皇太后并出临御坐。帝奏值<br /><br />&nbsp;&nbsp;&nbsp;&nbsp;罪，求伏专擅之辜。时庭中及两廊下卫士二千余人皆被甲待诏，武卫娥永乐武力<br /><br />&nbsp;&nbsp;&nbsp;&nbsp;绝纶，又被文宣重遇，抚刃思效。废帝性吃讷，兼仓卒不知所言。太皇太后又为<br /><br />&nbsp;&nbsp;&nbsp;&nbsp;皇后誓，言帝无异志，唯去逼而已。高归彦敕劳卫士解严，永乐乃内刀而泣。帝<br /><br />&nbsp;&nbsp;&nbsp;&nbsp;乃令归彦引侍卫之士向华林园，以京畿军入守门阁，斩娥永乐于园。诏以帝为大<br /><br />&nbsp;&nbsp;&nbsp;&nbsp;丞相、都督中外诸军、录尚书事，相府佐史进位一等。帝寻如晋阳，有诏军国大<br /><br />&nbsp;&nbsp;&nbsp;&nbsp;政咸谘决焉。<br /><br />&nbsp;&nbsp;&nbsp;&nbsp;帝既当大位，知无不为，择其令典，考综名实，废帝恭己以听政。太皇太后<br /><br />&nbsp;&nbsp;&nbsp;&nbsp;寻下令废少主，命帝统大业。皇建元年八月壬午，皇帝即位于晋阳宣德殿，大赦，<br /><br />&nbsp;&nbsp;&nbsp;&nbsp;改乾明元年为皇建。诏奉太皇太后还称皇太后，皇太后称文宣皇后，宫曰昭信。<br /><br />&nbsp;&nbsp;&nbsp;&nbsp;乙酉，诏自太祖创业已来，诸有佐命功臣子孙绝灭，国统不传者，有司搜访近亲，<br /><br />&nbsp;&nbsp;&nbsp;&nbsp;以名闻，当量为立后；诸郡国老人各授版职，赐黄帽鸠杖。又诏謇正之士并听进<br /><br />&nbsp;&nbsp;&nbsp;&nbsp;见陈事；军人战亡死王事者，以时申闻，当加荣赠；督将、朝士名望素高，位历<br /><br />&nbsp;&nbsp;&nbsp;&nbsp;通显，天保以来未蒙追赠者，亦皆录奏；又以廷尉、中丞，执法所在，绳违按罪，<br /><br />&nbsp;&nbsp;&nbsp;&nbsp;不得舞文弄法；其官奴婢年六十已上免为庶人。戊子，以太傅、长广王湛为右丞<br /><br />&nbsp;&nbsp;&nbsp;&nbsp;相，以太尉、平阳王淹为太傅，以尚书令、彭城王廖大司马。壬辰，诏分遣<br /><br />&nbsp;&nbsp;&nbsp;&nbsp;大使巡省四方，观察风俗，问人疾苦，考求得失，搜访贤良。甲午，诏曰：“昔<br /><br />&nbsp;&nbsp;&nbsp;&nbsp;武王克殷，先封两代，汉、魏、二晋，无废兹典。及元氏统历，不率旧章。朕纂<br /><br />&nbsp;&nbsp;&nbsp;&nbsp;承大业，思弘古典，但二王三恪，旧说不同，可议定是非，列名条奏。其礼义体<br /><br />&nbsp;&nbsp;&nbsp;&nbsp;式亦仰议之。”又诏国子寺可备立官属，依旧置生，请习经典，岁时考试。其文<br /><br />&nbsp;&nbsp;&nbsp;&nbsp;襄帝所运石经，宜即施列于学馆。外州大学亦仰典司勤加督课。丙申，诏九州勋<br /><br />&nbsp;&nbsp;&nbsp;&nbsp;人有重封者，听分授子弟，以广骨肉之恩。九月壬申，诏议定三祖乐。冬十一月<br /><br />&nbsp;&nbsp;&nbsp;&nbsp;辛亥，立妃元氏为皇后，世子百年为皇太子。赐天下为父后者爵一级。癸丑，有<br /><br />&nbsp;&nbsp;&nbsp;&nbsp;司奏太祖献武皇帝庙宜奏《武德》之乐，舞《昭烈》之舞；世宗文襄皇帝庙宜奏<br /><br />&nbsp;&nbsp;&nbsp;&nbsp;《文德》之乐，舞《宣政》之舞；显祖文宣皇帝庙宜奏《文正》之乐，舞《光大》<br /><br />&nbsp;&nbsp;&nbsp;&nbsp;之舞。诏曰可。庚申，诏以故太师尉景、故太师窦泰、故太师太原王娄昭、故太<br /><br />&nbsp;&nbsp;&nbsp;&nbsp;宰章武王狄干、故太尉段荣、故太师万俟普、故司徒蔡俊、故太师高乾、故司<br /><br />&nbsp;&nbsp;&nbsp;&nbsp;徒莫多娄贷文、故太保刘贵、故太保封祖裔、故广州刺史王怀十二人配飨太祖庙<br /><br />&nbsp;&nbsp;&nbsp;&nbsp;庭，故太师清河王岳、故太宰安德王韩轨、故太宰扶风王可朱浑道元、故太师高<br /><br />&nbsp;&nbsp;&nbsp;&nbsp;昂、故大司马刘丰、故太师万俟受洛干、故太尉慕容绍宗七人配飨世宗庙庭，故<br /><br />&nbsp;&nbsp;&nbsp;&nbsp;太尉河东王潘相乐、故司空薛义、故太傅破六韩常三人配飨显祖庙庭。是月，<br /><br />&nbsp;&nbsp;&nbsp;&nbsp;帝亲戎北讨库莫奚，出长城，虏奔遁，分兵致讨，大获牛马，括总入晋阳宫。十<br /><br />&nbsp;&nbsp;&nbsp;&nbsp;二月丙午，车驾至晋阳。<br /><br />&nbsp;&nbsp;&nbsp;&nbsp;二年春正月辛亥，祀圆丘。壬子，E于太庙。癸丑，诏降罪人各有差。二月<br /><br />&nbsp;&nbsp;&nbsp;&nbsp;丁丑，诏内外执事之官从五品已上及三府主簿录事参军、诸王文学、侍御史、廷<br /><br />&nbsp;&nbsp;&nbsp;&nbsp;尉三官、尚书郎中、中书舍人，每二年之内各举一人。冬十月丙子，以尚书令、<br /><br />&nbsp;&nbsp;&nbsp;&nbsp;彭城王廖太保，长乐王尉粲为太尉。己酉，野雉栖于前殿之庭。十一月甲辰，<br /><br />&nbsp;&nbsp;&nbsp;&nbsp;诏曰：“朕婴此暴疾，奄忽无逮。今嗣子冲眇，未闲政术，社稷业重，理归上德。<br /><br />&nbsp;&nbsp;&nbsp;&nbsp;右丞相、长广王湛研机测化，体道居宗，人雄之望，海内瞻仰，同胞共气，家国<br /><br />&nbsp;&nbsp;&nbsp;&nbsp;所凭，可遣尚书左仆射、赵郡王睿喻旨，征王统兹大宝。其丧纪之礼一同汉文，<br /><br />&nbsp;&nbsp;&nbsp;&nbsp;三十六日悉从公除，山陵施用，务从俭约。”先是帝不豫而无阙听览，是月，崩<br /><br />&nbsp;&nbsp;&nbsp;&nbsp;于晋阳宫，时年二十七。大宁元年闰十二月癸卯，梓宫还邺，上谥曰孝昭皇帝。<br /><br />&nbsp;&nbsp;&nbsp;&nbsp;庚午，葬于文靖陵。<br /><br />&nbsp;&nbsp;&nbsp;&nbsp;帝聪敏有识度，深沉能断，不可窥测。身长八尺，腰带十围，仪望风表，迥<br /><br />&nbsp;&nbsp;&nbsp;&nbsp;然独秀。自居台省，留心政术，闲明簿领，吏所不逮。及正位宸居，弥所克励。<br /><br />&nbsp;&nbsp;&nbsp;&nbsp;轻徭薄赋，勤恤人隐。内无私宠，外收人物，虽后父位亦特进无别。日昃临朝，<br /><br />&nbsp;&nbsp;&nbsp;&nbsp;务知人之善恶，每访问左右，冀获直言。曾问舍人裴泽在外议论得失。泽率尔对<br /><br />&nbsp;&nbsp;&nbsp;&nbsp;曰：“陛下聪明至公，自可远侔古昔，而有识之士，咸言伤细，帝王之度，颇为<br /><br />&nbsp;&nbsp;&nbsp;&nbsp;未弘。”帝笑曰：“诚如卿言。朕初临万机，虑不周悉，故致尔耳。此事安可久<br /><br />&nbsp;&nbsp;&nbsp;&nbsp;行，恐后又嫌疏漏。”泽因被宠遇。其乐闻过也如此。赵郡王睿与狄显安侍坐，<br /><br />&nbsp;&nbsp;&nbsp;&nbsp;帝曰：“须拔我同堂弟，显安我亲姑子，今序家人礼，除君臣之敬，可言我之不<br /><br />&nbsp;&nbsp;&nbsp;&nbsp;逮。”显安曰：“陛下多妄言。”曰：“若何？”对曰：“陛下昔见文宣以马鞭<br /><br />&nbsp;&nbsp;&nbsp;&nbsp;挞人，常以为非，而今行之，非妄言耶？”帝握其手谢之。又使直言。对曰：<br /><br />&nbsp;&nbsp;&nbsp;&nbsp;“陛下太细，天子乃更似吏。”帝曰：“朕甚知之，然无法来久，将整之以至无<br /><br />&nbsp;&nbsp;&nbsp;&nbsp;为耳。”又问王，答如显安，皆从容受纳。性至孝，太后不豫，出居南宫，<br /><br />&nbsp;&nbsp;&nbsp;&nbsp;帝行不正履，容色贬悴，衣不解带，殆将四旬。殿去南宫五百余步，鸡鸣而去，<br /><br />&nbsp;&nbsp;&nbsp;&nbsp;辰时方还，来去徒行，不乘舆辇。太后所苦小增，便即寝伏x外，食饮药物尽皆<br /><br />&nbsp;&nbsp;&nbsp;&nbsp;躬亲。太后常心痛不自堪忍，帝立侍帷前，以爪掐手心，血流出袖。友爱诸弟，<br /><br />&nbsp;&nbsp;&nbsp;&nbsp;无君臣之隔。雄断有谋，于时国富兵强，将雪神武遗恨，意在顿驾平阳，为进取<br /><br />&nbsp;&nbsp;&nbsp;&nbsp;之策。远图不遂，惜哉！初，帝与济南约不相害。及舆驾在晋阳，武成镇邺，望<br /><br />&nbsp;&nbsp;&nbsp;&nbsp;气者云邺城有天子气。帝常恐济南复兴，乃密行鸠毒，济南不从，乃扼而杀之。<br /><br />&nbsp;&nbsp;&nbsp;&nbsp;后颇愧悔。初苦内热，频进汤散。时有尚书令史姓赵，于邺见文宣从杨帧⒀嘧<br /><br />&nbsp;&nbsp;&nbsp;&nbsp;献等西行，言相与复仇。帝在晋阳宫，与毛夫人亦见焉。遂渐危笃。备禳厌之事，<br /><br />&nbsp;&nbsp;&nbsp;&nbsp;或煮油四洒，或持炬烧逐。诸厉方出殿梁，骑栋上，歌呼自若，了无惧容。时有<br /><br />&nbsp;&nbsp;&nbsp;&nbsp;天狗下，乃于其所讲武以厌之。有兔惊马，帝坠而绝肋。太后视疾，问济南所在<br /><br />&nbsp;&nbsp;&nbsp;&nbsp;者三，帝不对。太后怒曰：“杀之耶？不用吾言，死其宜矣！”临终之际，唯扶<br /><br />&nbsp;&nbsp;&nbsp;&nbsp;服床枕，叩头求哀。遣使诏追长广王入纂大统，手书云：“宜将吾妻子置一好处，<br /><br />&nbsp;&nbsp;&nbsp;&nbsp;勿学前人也。”<br /><br />&nbsp;&nbsp;&nbsp;&nbsp;论曰：神武平定四方，威权在己，迁邺之后，虽主器有人，号令所加，政皆<br /><br />&nbsp;&nbsp;&nbsp;&nbsp;自出。文宣因循鸿业，内外叶从，自朝及野，群心属望，东魏之地，举国乐推，<br /><br />&nbsp;&nbsp;&nbsp;&nbsp;曾未期月，遂登宸极。始则存心政事，风化肃然，数年之间，朝野安出。其后纵<br /><br />&nbsp;&nbsp;&nbsp;&nbsp;酒肆欲，事极猖狂，昏邪残暴，近代未有，飨国不永，实由斯疾。济南继业，大<br /><br />&nbsp;&nbsp;&nbsp;&nbsp;革其弊，风教粲然，|绅称幸。股肱辅弼，虽怀厥诚，既不能赞弘道德，和睦亲<br /><br />&nbsp;&nbsp;&nbsp;&nbsp;懿，又不能远虑防身，深谋卫主，应断不断，自取其咎。臣既诛夷，君寿废辱，<br /><br />&nbsp;&nbsp;&nbsp;&nbsp;皆任非其器之所致尔。孝昭早居台阁，故事通明，人吏之间，无所不委。文宣崩<br /><br />&nbsp;&nbsp;&nbsp;&nbsp;后，大革前弊。及临尊极，留心更深，时人服其明而识其细也。情好稽古，率由<br /><br />&nbsp;&nbsp;&nbsp;&nbsp;礼度，将封先代之胤，且敦学校之风，征召英贤，文武毕集。于时周氏朝政移于<br /><br />&nbsp;&nbsp;&nbsp;&nbsp;宰臣，主将相猜，不无危殆。乃眷关右，实怀兼并之志，经谋宏远，实当代之明<br /><br />&nbsp;&nbsp;&nbsp;&nbsp;主，而降年不永，其故何哉？岂幽显之间，实有报复，将齐之基宇止在于斯，帝<br /><br />&nbsp;&nbsp;&nbsp;&nbsp;欲大之，天不许也？</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1624);">加入书签</a><a
                        href="1623.html">上一页</a>&larr;<a href="index.html">返回列表</a>&rarr;<a
                            href="1625.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1623.html"; var next_page = "1625.html"; var index_page = "index.html"; var sortid = "9"; var article_id = "28"; var chapter_id = "1624"; var articlename = "北齐书"; var chaptername = " 卷六 帝纪第六"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>