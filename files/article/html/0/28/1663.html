<!DOCTYPE html>
<html>
<head>
<meta charset="gbk" />
<title>北齐书- 卷四十五 列传第三十七-在线阅读-哈西文学网</title>
<meta name="keywords" content="李百药，北齐书， 卷四十五 列传第三十七全文， 卷四十五 列传第三十七在线阅读 哈西文学网" />
<meta name="description" content="哈西文学网提供李百药的北齐书  卷四十五 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1663.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1663.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 列传第三十七</h1>
            <div class="link xb">
                <a href="1662.html">上一页</a>&larr;<a href="index.html">返回列表</a>&rarr;<a
                    href="1664.html">下一页</a></div>			
            <div id="BookText">&nbsp;&nbsp;&nbsp;&nbsp;◎文苑<br /><br />&nbsp;&nbsp;&nbsp;&nbsp;○祖鸿勋李广樊逊刘逖荀士逊颜之推袁]韦道逊江旰眭<br /><br />&nbsp;&nbsp;&nbsp;&nbsp;豫朱才荀仲举萧悫古道子<br /><br />&nbsp;&nbsp;&nbsp;&nbsp;夫玄象著明，以察时变，天文也；圣达立言，化成天下，人文也；达幽显之<br /><br />&nbsp;&nbsp;&nbsp;&nbsp;情，明天人之际，其在文乎。逖听三古，弥纶百代，制礼作乐，腾实飞声，若或<br /><br />&nbsp;&nbsp;&nbsp;&nbsp;言之不文，岂能行之远也？子曰：“文王既没，文不在兹？”大圣踵武，邈将千<br /><br />&nbsp;&nbsp;&nbsp;&nbsp;载，其间英贤卓荦，不可胜纪，咸宜韬笔寝牍，未可言文，斯固才难，不其然也。<br /><br />&nbsp;&nbsp;&nbsp;&nbsp;至夫游、夏以文词擅美，颜回则庶几将圣，屈、宋所以后尘，卿、云未能辍简。<br /><br />&nbsp;&nbsp;&nbsp;&nbsp;于是辞人才子，波骇云属，振g鹭之羽仪，纵雕龙之符采，人谓得玄珠于赤水，<br /><br />&nbsp;&nbsp;&nbsp;&nbsp;策奔电于昆丘，开四照于春华，成万宝于秋实。<br /><br />&nbsp;&nbsp;&nbsp;&nbsp;然文之所起，情发于中。人有六情，禀五常之秀；情感六气，顺四时之序。<br /><br />&nbsp;&nbsp;&nbsp;&nbsp;其有帝资悬解，天纵多能，ろ腠暧谏知，问璋于先觉，譬雕云之自成五色，<br /><br />&nbsp;&nbsp;&nbsp;&nbsp;犹仪凤之冥会八音，斯固感英灵以特达，非劳心所能致也。纵其情思底滞，关键<br /><br />&nbsp;&nbsp;&nbsp;&nbsp;不通，但伏膺无怠，钻仰斯切，驰骛胜流，周旋益友，强学广其闻见，专心屏于<br /><br />&nbsp;&nbsp;&nbsp;&nbsp;涉求，画缋饰以丹青，雕琢成其器用，是以学而知之，犹足贤乎已也。谓石为兽，<br /><br />&nbsp;&nbsp;&nbsp;&nbsp;射之洞开，精之至也。积岁解牛，砉然游刃，习之久也。自非浑沌无可凿之姿，<br /><br />&nbsp;&nbsp;&nbsp;&nbsp;穷奇怀不移之情，安有至精久习而不成功者焉。善乎魏文之著论也：“人多不强<br /><br />&nbsp;&nbsp;&nbsp;&nbsp;力，贫贱则慑于饥寒，富贵则流于逸乐，遂营目前之务，而遗千载之功，日月逝<br /><br />&nbsp;&nbsp;&nbsp;&nbsp;于上，体貌衰于下，忽然与万物迁化，斯志士大痛也。”<br /><br />&nbsp;&nbsp;&nbsp;&nbsp;沈休文云：“自汉至魏，四百馀年，辞人才子，文体三变。”然自兹厥后，<br /><br />&nbsp;&nbsp;&nbsp;&nbsp;轨辙尤多。江左梁末，弥尚轻险，始自储宫，刑乎流俗，杂沾滞以成音，故虽悲<br /><br />&nbsp;&nbsp;&nbsp;&nbsp;而不雅。爰逮武平，政乖时蠹，唯藻思之美，雅道犹存，履柔顺以成文，蒙大难<br /><br />&nbsp;&nbsp;&nbsp;&nbsp;而能正。原夫两朝叔世，俱肆淫声，而齐氏变风，属诸弦管，梁时变雅，在夫篇<br /><br />&nbsp;&nbsp;&nbsp;&nbsp;什。莫非易俗所致，并为亡国之音；而应变不殊，感物或异，何哉？盖随君上之<br /><br />&nbsp;&nbsp;&nbsp;&nbsp;情欲也。<br /><br />&nbsp;&nbsp;&nbsp;&nbsp;有齐自霸图云启，广延髦俊，开四门以纳之，举八以掩之，邺京之下，烟<br /><br />&nbsp;&nbsp;&nbsp;&nbsp;霏雾集，河间邢子才、巨鹿魏伯起、范阳卢元明、巨鹿魏季景、清河崔长孺、河<br /><br />&nbsp;&nbsp;&nbsp;&nbsp;间邢子明、范阳祖孝征、乐安孙彦举、中山杜辅玄、北平阳子烈并其流也。复有<br /><br />&nbsp;&nbsp;&nbsp;&nbsp;范阳祖鸿勋亦参文士之列。天保中，李帧⒙节觥⒋拚啊⒙皆规并在中书，参掌<br /><br />&nbsp;&nbsp;&nbsp;&nbsp;纶诰。其李广、樊逊、李德林、卢询祖、卢思道始以文章著名。皇建之朝，常侍<br /><br />&nbsp;&nbsp;&nbsp;&nbsp;王独擅其美。河清、天统之辰，杜台卿、刘逖、魏骞亦参知诏敕。自忠韵拢<br /><br />&nbsp;&nbsp;&nbsp;&nbsp;在省唯撰述除官诏旨，其关涉军国文翰，多是魏收作之。及在武平，李若、荀士<br /><br />&nbsp;&nbsp;&nbsp;&nbsp;逊、李德林、薛道衡为中书侍郎，诸军国文书及大诏诰俱是德林之笔，道衡诸人<br /><br />&nbsp;&nbsp;&nbsp;&nbsp;皆不预也。后主虽溺于群小，然颇好讽咏，幼稚时，曾读诗赋，语人云：“终有<br /><br />&nbsp;&nbsp;&nbsp;&nbsp;解作此理不？”及长，亦少留意。初因画屏风，敕通直郎兰陵萧放及晋陵王孝式<br /><br />&nbsp;&nbsp;&nbsp;&nbsp;录古名贤烈士及近代轻艳诸诗以充图画，帝弥重之。后复追齐州录事参军萧悫、<br /><br />&nbsp;&nbsp;&nbsp;&nbsp;赵州功曹参军颜之推同入撰次，犹依霸朝，谓之馆客。放及之推意欲更广其事，<br /><br />&nbsp;&nbsp;&nbsp;&nbsp;又祖E辅政，爱重之推，又托邓长J渐说后主，属意斯文。三年，祖E奏立文林<br /><br />&nbsp;&nbsp;&nbsp;&nbsp;馆，于是更召引文学士，谓之待诏文林馆焉。E又奏撰《御览》，诏E及特进魏<br /><br />&nbsp;&nbsp;&nbsp;&nbsp;收、太子太师徐之才、中书令崔隆⑸⑵锍Ｊ陶诺瘛⒅惺榧嘌粜葜监撰。E等奏<br /><br />&nbsp;&nbsp;&nbsp;&nbsp;追通直散骑侍郎韦道逊、陆V、太子舍人王劭、卫尉丞李孝基、殿中侍御史魏澹、<br /><br />&nbsp;&nbsp;&nbsp;&nbsp;中散大夫刘仲威、袁]、国子博士朱才、奉车都尉眭道闲、考功郎中崔子枢、左<br /><br />&nbsp;&nbsp;&nbsp;&nbsp;外兵郎薛道衡、并省主客郎中卢思道、司空东阁祭酒崔德、太学博士诸葛汉、奉<br /><br />&nbsp;&nbsp;&nbsp;&nbsp;朝请郑公超、殿中侍御史郑子信等入馆撰书，并敕放、悫、之推等同入撰例。复<br /><br />&nbsp;&nbsp;&nbsp;&nbsp;令散骑常侍封孝琰、前乐陵太守郑元礼、卫尉少卿杜台卿、通直散骑常侍王训、<br /><br />&nbsp;&nbsp;&nbsp;&nbsp;前南兖州长史羊肃、通直散骑常侍马元熙、并省三公郎中刘珉、开府行参军李师<br /><br />&nbsp;&nbsp;&nbsp;&nbsp;上、温君悠入馆，亦令撰书。复命特进崔季舒、前仁州刺史刘逖、散骑常侍李孝<br /><br />&nbsp;&nbsp;&nbsp;&nbsp;贞、中书侍郎李德林续入待诏。寻又诏诸人各举所知，又有前济州长史李翥、前<br /><br />&nbsp;&nbsp;&nbsp;&nbsp;广武太守魏骞、前西兖州司马萧溉、前幽州长史陆仁惠、郑州司马江旰、前通直<br /><br />&nbsp;&nbsp;&nbsp;&nbsp;散骑侍郎辛德源、陆开明、通直郎封孝謇、太尉掾张德冲、并省右民郎高行恭、<br /><br />&nbsp;&nbsp;&nbsp;&nbsp;司徒户曹参军古道子、前司空功曹参军刘、获嘉令崔德儒、给事中李元楷、晋<br /><br />&nbsp;&nbsp;&nbsp;&nbsp;州治中阳师孝、太尉中兵参军刘儒行、司空祭酒阳辟疆、司空士曹参军卢公顺、<br /><br />&nbsp;&nbsp;&nbsp;&nbsp;司徒中兵参军周子深、开府参军王友伯、崔君洽、魏师謇并入馆待诏又敕右仆射<br /><br />&nbsp;&nbsp;&nbsp;&nbsp;段孝言亦入焉。《御览》成后，所撰录人亦有不时待诏，付所司处分者。凡此诸<br /><br />&nbsp;&nbsp;&nbsp;&nbsp;人，亦有文学肤浅，附会亲识，妄相推荐者十三四焉。虽然，当时操笔之徒，搜<br /><br />&nbsp;&nbsp;&nbsp;&nbsp;求略尽。其外如广平宋孝王、信都刘善经辈三数人，论其才性，入馆诸贤亦十三<br /><br />&nbsp;&nbsp;&nbsp;&nbsp;四不逮之也。待诏文林，亦是一时盛事，故存录其姓名。自邢子才以还，或身终<br /><br />&nbsp;&nbsp;&nbsp;&nbsp;魏朝，已入前史；或名位既重，自有列传；或附其家世；或名存后书，辄略而不<br /><br />&nbsp;&nbsp;&nbsp;&nbsp;载。今缀序祖鸿勋等列于《文苑》者焉。自外有可录者，存之篇末。<br /><br />&nbsp;&nbsp;&nbsp;&nbsp;祖鸿勋，涿郡范阳人也。父慎，仕魏历雁门、咸阳太守，治有能名。卒于金<br /><br />&nbsp;&nbsp;&nbsp;&nbsp;紫光禄大夫，赠中书监、幽州刺史，谥惠侯。鸿勋弱冠与同郡卢文符并为州主簿。<br /><br />&nbsp;&nbsp;&nbsp;&nbsp;仆射临淮王或表荐鸿勋有文学，宜试以一官，敕除奉朝请。人谓之曰：“临淮举<br /><br />&nbsp;&nbsp;&nbsp;&nbsp;卿，便以得调，竟不相谢，恐非其宜。”鸿勋曰：“为国举才，临淮之务，祖鸿<br /><br />&nbsp;&nbsp;&nbsp;&nbsp;勋何事从而谢之？”或闻而喜曰：“吾得其人矣。”及葛荣南逼，出为防河别将，<br /><br />&nbsp;&nbsp;&nbsp;&nbsp;守滑台。永安初，元罗为东道大使，署封隆之、邢邵、李浑、李象、鸿勋并为子<br /><br />&nbsp;&nbsp;&nbsp;&nbsp;使。除东济北太守，以父老疾为请，竟不之官。后城阳王徽奏鸿勋为司徒法曹参<br /><br />&nbsp;&nbsp;&nbsp;&nbsp;军事，赴洛，徽谓之曰：“吾闻临淮相举，竟不到门，今来何也？”鸿勋曰：<br /><br />&nbsp;&nbsp;&nbsp;&nbsp;“今来赴职，非为谢恩。”转廷尉正。<br /><br />&nbsp;&nbsp;&nbsp;&nbsp;后去官归乡里，与阳休之书曰：<br /><br />&nbsp;&nbsp;&nbsp;&nbsp;阳生大弟：吾比以家贫亲老，时还故郡。在本县之西界，有雕山焉。其处闲<br /><br />&nbsp;&nbsp;&nbsp;&nbsp;远，水石清丽，高岩四匝，良田数顷。家先有野舍于斯，而遭乱荒废，今复经始。<br /><br />&nbsp;&nbsp;&nbsp;&nbsp;即石成基，凭林起栋。萝生映宇，泉流绕阶。月松风草，缘庭绮合；日华云实，<br /><br />&nbsp;&nbsp;&nbsp;&nbsp;傍沼星罗。檐下流烟，共霄气而舒卷；园中桃李，杂椿柏而葱茜。时一褰裳涉涧，<br /><br />&nbsp;&nbsp;&nbsp;&nbsp;负杖登峰，心悠悠以孤上，身飘飘而将逝，杳然不复自知在天地间矣。若此者久<br /><br />&nbsp;&nbsp;&nbsp;&nbsp;之，乃还所住，孤坐危石，抚琴对水，独咏山阿，举酒望月，听风声以兴思，闻<br /><br />&nbsp;&nbsp;&nbsp;&nbsp;鹤唳以动怀。企庄生之逍遥，慕尚子之清旷。首戴萌蒲，身衣B，出艺粱稻，<br /><br />&nbsp;&nbsp;&nbsp;&nbsp;归奉慈亲，缓步当车，无事为贵，斯已适矣，岂必抚尘哉！而吾生既系名声之缰<br /><br />&nbsp;&nbsp;&nbsp;&nbsp;锁，就良工之剞劂。振佩紫台之上，鼓袖丹墀之下。采金匮之漏简，访玉山之遗<br /><br />&nbsp;&nbsp;&nbsp;&nbsp;文。敝精神于丘坟，尽心力于河汉。ぴ迤谥Q绣，发议必在芬香。兹自美耳，<br /><br />&nbsp;&nbsp;&nbsp;&nbsp;吾无取焉。<br /><br />&nbsp;&nbsp;&nbsp;&nbsp;尝试论之：夫昆峰积玉，光泽者前毁；瑶山丛桂，芳茂者先折。是以东都有<br /><br />&nbsp;&nbsp;&nbsp;&nbsp;挂冕之臣，南国见捐情之士。斯岂恶粱锦好蔬布哉？盖欲保其七尺，终其百年耳。<br /><br />&nbsp;&nbsp;&nbsp;&nbsp;今弟官位既达，声华已远，象由齿毙，膏用明煎，既览老氏谷神之谈，应体留侯<br /><br />&nbsp;&nbsp;&nbsp;&nbsp;止足之逸。若能翻然清尚，解佩捐簪，则吾于兹，山庄可办。一得把臂入林，挂<br /><br />&nbsp;&nbsp;&nbsp;&nbsp;巾垂枝，携酒登t，舒席平山，道素志，论旧款，访丹法，语玄书，斯亦乐矣，<br /><br />&nbsp;&nbsp;&nbsp;&nbsp;何必富贵乎？去矣阳子，途乖趣别，缅寻此旨，杳若天汉。已矣哉，书不尽意。<br /><br />&nbsp;&nbsp;&nbsp;&nbsp;梁使将至，敕鸿勋对客。高祖曾征至并州，作《晋祠记》，好事者玩其文。<br /><br />&nbsp;&nbsp;&nbsp;&nbsp;位至高阳太守，在官清素，妻子不免寒馁，时议高之。天保初卒官。<br /><br />&nbsp;&nbsp;&nbsp;&nbsp;李广，字弘基，范阳人也，其先自辽东徙焉。广博涉群书，有才思文议之美，<br /><br />&nbsp;&nbsp;&nbsp;&nbsp;少与赵郡李謇齐名，为邢、魏之亚。而讷于言，敏于行。魏安丰王延明镇徐州，<br /><br />&nbsp;&nbsp;&nbsp;&nbsp;署广长流参军。释褐荡逆将军。尔朱仲远牒为大将军记室，加谏议大夫。荆州行<br /><br />&nbsp;&nbsp;&nbsp;&nbsp;台辛纂上为行台郎中，寻为车骑府录事参军。中尉崔暹精选御史，皆是世胄，广<br /><br />&nbsp;&nbsp;&nbsp;&nbsp;独以才学兼御史，修国史。南台文奏，多其辞也。平阳公淹辟为中尉，转侍御史。<br /><br />&nbsp;&nbsp;&nbsp;&nbsp;显祖初嗣霸业，命掌书记。天保初，欲以为中书郎，遇其病笃而止。<br /><br />&nbsp;&nbsp;&nbsp;&nbsp;广曾欲早朝，未明假寐，忽惊觉，谓其妻云：“吾向似睡，忽见一人出吾身<br /><br />&nbsp;&nbsp;&nbsp;&nbsp;中，语云：‘君用心过苦，非精神所堪，今辞君去。’”因而惚U不乐，数日便<br /><br />&nbsp;&nbsp;&nbsp;&nbsp;遇疾，积年不起，资产屡空，药石无继。广雅有鉴识，度量弘远，坦平无私，为<br /><br />&nbsp;&nbsp;&nbsp;&nbsp;士流所爱，岁时共赡遗之，赖以自给。竟以疾终。曾荐毕义云于崔暹，广卒后，<br /><br />&nbsp;&nbsp;&nbsp;&nbsp;义云集其文笔十卷，托魏收为之叙。其族人子道亦有文章。<br /><br />&nbsp;&nbsp;&nbsp;&nbsp;樊逊，字孝谦，河东北猗氏人也。祖琰，父衡，并无官宦。而衡性至孝，丧<br /><br />&nbsp;&nbsp;&nbsp;&nbsp;父，负土成坟，植柏方数十亩，朝夕号慕。逊少学，常为兄仲优饶。既而自责曰：<br /><br />&nbsp;&nbsp;&nbsp;&nbsp;“名为人弟，独受安逸，可不愧于心乎？”欲同勤事业。母冯氏谓之曰：“汝欲<br /><br />&nbsp;&nbsp;&nbsp;&nbsp;谨小行耶？”逊感母言，遂专心典籍，恒书壁作“见贤思齐”四字，以自劝勉。<br /><br />&nbsp;&nbsp;&nbsp;&nbsp;属本州沦陷，寓居邺中，为临漳小史。县令裴鉴莅官清苦，致白雀等瑞，逊上<br /><br />&nbsp;&nbsp;&nbsp;&nbsp;《清德颂》十首。鉴大加赏重，擢为主簿，仍荐之于右仆射崔暹，与辽东李广、<br /><br />&nbsp;&nbsp;&nbsp;&nbsp;渤海封孝琰等为暹宾客。人有讥其靖默不能趣时者。逊常服东方朔之言，陆沉世<br /><br />&nbsp;&nbsp;&nbsp;&nbsp;俗，避世金马，何必深山蒿庐之下，遂借陆沉公子为主人，拟《客难》，制《客<br /><br />&nbsp;&nbsp;&nbsp;&nbsp;诲》以自广。后崔暹大会宾客，大司马、襄城王元旭时亦在坐，论欲命府僚。暹<br /><br />&nbsp;&nbsp;&nbsp;&nbsp;指逊曰：“此人学富才高，兼之佳行，可为王参军也。”旭目之曰：“岂能就耶？”<br /><br />&nbsp;&nbsp;&nbsp;&nbsp;逊曰：“家无荫第，不敢当此。”武定七年，世宗崩，暹徙于边裔，宾客咸散，<br /><br />&nbsp;&nbsp;&nbsp;&nbsp;逊遂往陈留而居之。<br /><br />&nbsp;&nbsp;&nbsp;&nbsp;梁州刺史刘杀鬼以逊兼录事参军，仍举秀才。尚书案旧令，下州三载一举秀<br /><br />&nbsp;&nbsp;&nbsp;&nbsp;才，为五年已贡开封人郑祖献，计至此年未合，兼别驾王聪抗议，右丞阳斐不能<br /><br />&nbsp;&nbsp;&nbsp;&nbsp;却。尚书令高隆之曰：“虽逊才学优异，待明年仕非远。”逊竟还本州。八年，<br /><br />&nbsp;&nbsp;&nbsp;&nbsp;转兼长史，从军南讨。军还，杀鬼移任颍川，又引逊兼颍州长史。天保元年，本<br /><br />&nbsp;&nbsp;&nbsp;&nbsp;州复召举秀才。二年春，会朝堂对策罢，中书郎张子融奏入。至四年五月，逊与<br /><br />&nbsp;&nbsp;&nbsp;&nbsp;定州秀才李子宣等以对策三年不调，被付外，上书请从闻罢，诏不报。梁州重表<br /><br />&nbsp;&nbsp;&nbsp;&nbsp;举逊为秀才。五年正月制诏问升中纪号，逊对曰：<br /><br />&nbsp;&nbsp;&nbsp;&nbsp;臣闻巡岳之礼，勒在《虞书》，省方之义，著于《易象》。往帝前王，匪唯<br /><br />&nbsp;&nbsp;&nbsp;&nbsp;一姓，封金刊玉，亿有馀人。仲尼之观梁甫，不能尽识；夷吾之对齐桓，所存未<br /><br />&nbsp;&nbsp;&nbsp;&nbsp;几。然盛德之事，必待太平，苟非其人，更贻灵谴。秦皇无道，致雨风之灾；汉<br /><br />&nbsp;&nbsp;&nbsp;&nbsp;武奢淫，有奉车之害。及文叔受命，炎精更辉，四海安流，天下辑睦，剑赐骑士，<br /><br />&nbsp;&nbsp;&nbsp;&nbsp;马驾鼓车，乃用张纯之文，始从伯阳之说。至于魏、晋，虽各有君，量德而处，<br /><br />&nbsp;&nbsp;&nbsp;&nbsp;莫能拟议。蒋济上言于前，徒秽纸墨；袁准发论于后，终未施行。世历三朝，年<br /><br />&nbsp;&nbsp;&nbsp;&nbsp;将十祀，启圣之期，兹为昌会。然自水德不竞，函谷封途，天马息歌，苞茅绝贡。<br /><br />&nbsp;&nbsp;&nbsp;&nbsp;我太祖收宝鸡之瑞，握凤皇之书，体一德以匡朝，屈三分而事主，荡此妖寇，易<br /><br />&nbsp;&nbsp;&nbsp;&nbsp;如沃雪。但昌既受命，发乃行诛，虽太白出高，中国宜战，置之度外，望其迁善。<br /><br />&nbsp;&nbsp;&nbsp;&nbsp;伏惟陛下以神武之姿，天然之略，马多冀北，将异山西，凉风至，白露下，北上<br /><br />&nbsp;&nbsp;&nbsp;&nbsp;太行，东临碣石，方欲吞巴蜀而扫崤函，苑长洲而池江汉。复恐迎风纵火，芝艾<br /><br />&nbsp;&nbsp;&nbsp;&nbsp;共焚，按此六军，未申九伐。夫周发牙璋，汉驰竹使，义在济民，非闻好战。至<br /><br />&nbsp;&nbsp;&nbsp;&nbsp;如投鼠忌器之说，盖是常谈；文德怀远之言，岂识权道。今三台令子，六郡良家，<br /><br />&nbsp;&nbsp;&nbsp;&nbsp;蓄锐须时，裹粮待诏。未若龙驾虎服，先收陇右之民，电转雷惊，因取荆南之地。<br /><br />&nbsp;&nbsp;&nbsp;&nbsp;昔秦举长平，金精食昴，楚攻巨鹿，枉矢霄流，况我威灵，能无协赞。但使彼之<br /><br />&nbsp;&nbsp;&nbsp;&nbsp;百姓，一睹六军，似见周王，若逢司隶。然后除其苛令，与其约法，振旅而还，<br /><br />&nbsp;&nbsp;&nbsp;&nbsp;止戈为武，标金南海，勒石东山，纪天地之奇功，被风声于千载。若令马p不死，<br /><br />&nbsp;&nbsp;&nbsp;&nbsp;子阳尚在，便欲案明堂之图，草射牛之礼，比德论功，多惭往列，升中告禅，臣<br /><br />&nbsp;&nbsp;&nbsp;&nbsp;用有疑。<br /><br />&nbsp;&nbsp;&nbsp;&nbsp;又问求才审官，逊对曰：<br /><br />&nbsp;&nbsp;&nbsp;&nbsp;臣闻雕兽画龙，徒有风云之势；金舟玉马，终无水陆之功。三驾礼贤，将收<br /><br />&nbsp;&nbsp;&nbsp;&nbsp;实用，一毛不拔，复何足取。是以尧作虞宾，遂全箕山之操；周移商鼎，不纳孤<br /><br />&nbsp;&nbsp;&nbsp;&nbsp;竹之言。但处土盗名，虽云久矣；朝臣窃位，盖亦实多。汉拜丞相，便有钟鼓之<br /><br />&nbsp;&nbsp;&nbsp;&nbsp;妖；魏用三公，乃致孙权之笑。故山林之与朝廷，得容非毁；肥遁之与宾王，翻<br /><br />&nbsp;&nbsp;&nbsp;&nbsp;有优劣。至于时非蹈海，而曰羞作秦民；事异出关，而言耻从卫乱。虽复星干帝<br /><br />&nbsp;&nbsp;&nbsp;&nbsp;座，不易高尚之心；月犯少微，终存耿介之志。<br /><br />&nbsp;&nbsp;&nbsp;&nbsp;自我太岳之后，克广洪业，禹至神宗，舜格文祖。陛下受天之明命，光华日<br /><br />&nbsp;&nbsp;&nbsp;&nbsp;月，爰自纳麓，乃格文祖，仪天地以设官，象星辰而布职。汉家神凤，惭用纪年；<br /><br />&nbsp;&nbsp;&nbsp;&nbsp;魏氏青龙，羞将改号。上膺列宿，咸是异人；下法山川，莫非奇士。所以画堂甲<br /><br />&nbsp;&nbsp;&nbsp;&nbsp;观，修德日新，庙鼎歌钟，王勋岁委。循名责实，选众举能，朝无铜臭之公，世<br /><br />&nbsp;&nbsp;&nbsp;&nbsp;绝《钱神》之论。昔百里相秦，名存《雀》；萧、张辅沛，姓在《河书》。今<br /><br />&nbsp;&nbsp;&nbsp;&nbsp;日公卿，抑亦天授，与之为治，何欲不从。未必稽首天师，方闻牧马之术；膝行<br /><br />&nbsp;&nbsp;&nbsp;&nbsp;山上，始得治身之道。但使帝德休明，自强不息，甲夜观书，支日通奏。周昌桀、<br /><br />&nbsp;&nbsp;&nbsp;&nbsp;纣之论，欣然开纳；刘毅桓、灵之比，终自含弘。高悬王爵，唯能是与，管库靡<br /><br />&nbsp;&nbsp;&nbsp;&nbsp;遗，渔盐毕录。无令桓谭非谶，官止于郡丞；赵壹负才，位终于计掾。则天下宅<br /><br />&nbsp;&nbsp;&nbsp;&nbsp;心，幽明知感，岁精仕汉，风伯朝周，真人去而复归，台星坼而还敛，《诗》称<br /><br />&nbsp;&nbsp;&nbsp;&nbsp;多士，《易》载群龙，从此而言，可以无愧。<br /><br />&nbsp;&nbsp;&nbsp;&nbsp;又问释道两教，逊对曰：<br /><br />&nbsp;&nbsp;&nbsp;&nbsp;臣闻天道性命，圣人所不言，盖以理绝涉求，难为称谓，伯阳道德之论，庄<br /><br />&nbsp;&nbsp;&nbsp;&nbsp;周逍遥之旨，遗言取意，犹有可寻。至若玉简金书，神经秘录，三尺九转之奇，<br /><br />&nbsp;&nbsp;&nbsp;&nbsp;绛雪玄霜之异，淮南成道，犬吠云中，子乔得仙，剑飞天上，皆是凭虚之说。海<br /><br />&nbsp;&nbsp;&nbsp;&nbsp;枣之谈，求之如系风，学之如捕影。而燕君、齐后，秦皇、汉帝，信彼方士，冀<br /><br />&nbsp;&nbsp;&nbsp;&nbsp;遇其真。徐福去而不归，栾大往而无获。犹谓升遐倒影，抵掌可期；祭鬼求神，<br /><br />&nbsp;&nbsp;&nbsp;&nbsp;庶或不死。江璧既返，还入骊山之墓；龙媒已至，终下茂陵之坟。方知刘向之信<br /><br />&nbsp;&nbsp;&nbsp;&nbsp;洪宝，没有馀责；王充之非黄帝，比为不相。又末叶已来，大存佛教，写经西土，<br /><br />&nbsp;&nbsp;&nbsp;&nbsp;画像南宫。昆池地黑，以为烧劫之灰；春秋夜明，谓是降神之日。法王自在，变<br /><br />&nbsp;&nbsp;&nbsp;&nbsp;化无穷，置世界于微尘，纳须弥于黍米。盖理本虚无，示诸方便，而妖妄之辈，<br /><br />&nbsp;&nbsp;&nbsp;&nbsp;苟求出家，药王燔躯，波论洒血，假未能然，犹当克命。宁有改形易貌，有异生<br /><br />&nbsp;&nbsp;&nbsp;&nbsp;人，恣意放情，还同俗物。龙宫馀论，鹿野前言，此而得容，道风前坠。<br /><br />&nbsp;&nbsp;&nbsp;&nbsp;伏惟陛下受天明命，屈己济民，山鬼效灵，海神率职。湘中石燕，沐时雨而<br /><br />&nbsp;&nbsp;&nbsp;&nbsp;群飞；台上铜乌，诉和风而杓转。以周都洛邑，治在镐京，汉宅咸阳，魂归丰沛，<br /><br />&nbsp;&nbsp;&nbsp;&nbsp;汾晋之地，王迹维始，眷言巡幸，且劳经略。犹复降情文苑，斟酌百家，想执玉<br /><br />&nbsp;&nbsp;&nbsp;&nbsp;于瑶池，念求珠于赤水。窃以王母献环，由感周德；上天锡，实报禹功。二班<br /><br />&nbsp;&nbsp;&nbsp;&nbsp;勒史，两马制书，未见三世之辞，无闻一乘之旨。帝乐王礼，尚有时而沿革；左<br /><br />&nbsp;&nbsp;&nbsp;&nbsp;道怪民，亦何疑于沙汰。<br /><br />&nbsp;&nbsp;&nbsp;&nbsp;又问刑罚宽猛，逊对曰：<br /><br />&nbsp;&nbsp;&nbsp;&nbsp;臣闻惟王建国，刑以助礼，犹寒暑之赞阴阳，山川之通天地。爰自末叶，法<br /><br />&nbsp;&nbsp;&nbsp;&nbsp;令稍滋，秦篆无以穷书，楚竹不能尽载。有司因此，开以二门，高下在心，寒热<br /><br />&nbsp;&nbsp;&nbsp;&nbsp;随意。《周官》三典，弃之若吹毛；汉律九章，违之如覆手。遂使长平狱气，得<br /><br />&nbsp;&nbsp;&nbsp;&nbsp;酒而后消；东海孝妇，因灾而方雪。诏书挂壁，有善而莫遵；奸吏到门，无求而<br /><br />&nbsp;&nbsp;&nbsp;&nbsp;不可。皆由上失其道，民不见德。而议者守迷，不寻其本。钟繇、王朗追怨张苍，<br /><br />&nbsp;&nbsp;&nbsp;&nbsp;祖讷、梅陶共尤文帝。便谓化尸起偃，在复肉刑；致治兴邦，无关周礼。伏惟陛<br /><br />&nbsp;&nbsp;&nbsp;&nbsp;下，昧旦坐朝，留心政术，明罚以纠诸侯，申恩以孩百姓。黄旗紫盖，已绝东南；<br /><br />&nbsp;&nbsp;&nbsp;&nbsp;白马素车，将降轵道。若复峻典深文，臣实未悟。何则？人肖天地，俱禀阴阳，<br /><br />&nbsp;&nbsp;&nbsp;&nbsp;安则愿存，扰则图死。故王者之治，务先礼乐，如有未从，刑书乃用，宽猛兼设，<br /><br />&nbsp;&nbsp;&nbsp;&nbsp;水火俱陈，未有专任商、韩而能长久。昔秦归士会，晋盗来奔；舜举皋陶，不仁<br /><br />&nbsp;&nbsp;&nbsp;&nbsp;自远。但令释之、定国迭作理官，龚遂、文翁继为郡守，科间律令，一此宪章，<br /><br />&nbsp;&nbsp;&nbsp;&nbsp;欣闻汲黯之言，泣断昭平之罪。则天下自治，大道公行，乳兽含牙，苍鹰垂翅，<br /><br />&nbsp;&nbsp;&nbsp;&nbsp;楚王钱府，不复须封，汉狱冤囚，自然蒙理。后服之徒，既承风而慕化；有截之<br /><br />&nbsp;&nbsp;&nbsp;&nbsp;内，皆蹈德而咏仁。号以成康，何难之有？<br /><br />&nbsp;&nbsp;&nbsp;&nbsp;又问祸福报应，逊对曰：<br /><br />&nbsp;&nbsp;&nbsp;&nbsp;臣闻五方易辨，尚待指南；百世可知，犹须吹律。况复天道秘远，神迹难源，<br /><br />&nbsp;&nbsp;&nbsp;&nbsp;不有通灵，孰能尽悟。乘楂至于河汉，唯睹牵牛；假寐游于上玄，止逢翟犬。造<br /><br />&nbsp;&nbsp;&nbsp;&nbsp;化之理，既寂寞而无传；报应之来，固难得而妄说。但秦穆有道，勾芒锡祥；虢<br /><br />&nbsp;&nbsp;&nbsp;&nbsp;公凉德，蓐收降祸。高明在上，定自有知，不可谓神，冥昧难信。若夫仲尼厄于<br /><br />&nbsp;&nbsp;&nbsp;&nbsp;陈蔡，孟轲困于齐梁，自是不遇其时，宁关性命之理。子胥无君，马迁附下，受<br /><br />&nbsp;&nbsp;&nbsp;&nbsp;诛取辱，何可尤人。至如协律见亲，棹船得幸，从此而言，更不足怪。周王漂杵，<br /><br />&nbsp;&nbsp;&nbsp;&nbsp;致天之罚；白起诛降，行己之意。是以七百之祚，仍加姬氏；杜邮之戮，还属武<br /><br />&nbsp;&nbsp;&nbsp;&nbsp;安。昔汉问上计，不过日蚀；晋策秀才，止于寒火。前贤往士，咸用为难；推古<br /><br />&nbsp;&nbsp;&nbsp;&nbsp;比今，臣见其易。然草莱百姓，过荷恩私，三折寒胶，再游金马。王言昭贲，思<br /><br />&nbsp;&nbsp;&nbsp;&nbsp;若有神，占对失图，伏深悚惧。<br /><br />&nbsp;&nbsp;&nbsp;&nbsp;尚书擢第，以逊为当时第一。<br /><br />&nbsp;&nbsp;&nbsp;&nbsp;十二月，清河王岳为大行台，率众南讨，以逊从军。明年，显祖纳贞阴侯为<br /><br />&nbsp;&nbsp;&nbsp;&nbsp;梁主，岳假逊大行台郎中，使于南，与萧修、侯和解。逊往来五日，得修等报<br /><br />&nbsp;&nbsp;&nbsp;&nbsp;书，岳因与修盟于江上。大军还邺，逊仍被都官尚书崔昂举荐。诏付尚书，考为<br /><br />&nbsp;&nbsp;&nbsp;&nbsp;清平勤干，送吏部。<br /><br />&nbsp;&nbsp;&nbsp;&nbsp;七年，诏令校定群书，供皇太子。逊与冀州秀才高乾和、瀛州秀才马敬德、<br /><br />&nbsp;&nbsp;&nbsp;&nbsp;许散愁、韩同宝、洛州秀才傅怀德、怀州秀才古道子、广平郡孝廉李汉子、渤海<br /><br />&nbsp;&nbsp;&nbsp;&nbsp;郡孝廉鲍长暄、阳平郡孝廉景孙、前梁州府主簿王九元、前开府水曹参军周子深<br /><br />&nbsp;&nbsp;&nbsp;&nbsp;等十一人同被尚书召共刊定。时秘府书籍纰缪者多，逊乃议曰：“按汉中垒校尉<br /><br />&nbsp;&nbsp;&nbsp;&nbsp;刘向受诏校书，每一书竟表上，辄言：臣向书、长水校尉臣参书，太史公、太常<br /><br />&nbsp;&nbsp;&nbsp;&nbsp;博士书、中外书合若干本以相比校，然后杀青。今所雠校，供拟极重，出自兰台，<br /><br />&nbsp;&nbsp;&nbsp;&nbsp;御诸甲馆。向之故事，见存府阁，即欲刊定，必藉众本。太常卿邢子才、太子少<br /><br />&nbsp;&nbsp;&nbsp;&nbsp;傅魏收、吏部尚书辛术、司农少卿穆子容、前黄门郎司马子瑞、故国子祭酒李业<br /><br />&nbsp;&nbsp;&nbsp;&nbsp;兴并是多书之家，请牒借本参校得失。”秘书监尉瑾移尚书都坐，凡得别本三千<br /><br />&nbsp;&nbsp;&nbsp;&nbsp;馀卷，《五经》诸史，殆无遗阙。<br /><br />&nbsp;&nbsp;&nbsp;&nbsp;八年，诏尚书开东西二省官选，所司策问，逊为当时第一。左仆射杨直傺<br /><br />&nbsp;&nbsp;&nbsp;&nbsp;为其府佐。逊辞曰：“门族寒陋，访第必不成，乞补员外司马督。”衷唬骸安<br /><br />&nbsp;&nbsp;&nbsp;&nbsp;高不依常例。”特奏用之。九年，有诏超除员外将军。后世祖镇邺，召入司徒府<br /><br />&nbsp;&nbsp;&nbsp;&nbsp;管书记。及登祚，转授主书，迁员外散骑侍郎。天统初，病卒。<br /><br />&nbsp;&nbsp;&nbsp;&nbsp;刘逖，字子长，彭城丛亭里人也。祖芳，魏太常卿。父恚金紫光禄大<br /><br />&nbsp;&nbsp;&nbsp;&nbsp;夫。逖少而聪敏，好弋猎骑射，以行乐为事，爱交游，善戏谑。郡辟功曹，州命<br /><br />&nbsp;&nbsp;&nbsp;&nbsp;主簿。魏末征诣霸府，世宗以为永安公浚开府行参军。逖远离乡家，倦于羁旅，<br /><br />&nbsp;&nbsp;&nbsp;&nbsp;发愤自励，专精读书。晋阳都会之所，霸朝人士攸集，咸务於宴集。逖在游宴之<br /><br />&nbsp;&nbsp;&nbsp;&nbsp;中，卷不离手，值有文籍所未见者，则终日讽诵，或通夜不归，其好学如此。亦<br /><br />&nbsp;&nbsp;&nbsp;&nbsp;留心文藻，颇工诗咏。天保初，行定陶县令，坐奸事免，十馀年不得调。乾明年，<br /><br />&nbsp;&nbsp;&nbsp;&nbsp;兼员外散骑常侍，使于梁主萧庄，还，兼三公郎中。皇建元年，除太子洗马。肃<br /><br />&nbsp;&nbsp;&nbsp;&nbsp;宗崩，从世祖赴晋阳，除散骑侍郎，兼仪曹郎中。久之，兼中书侍郎。和士开宠<br /><br />&nbsp;&nbsp;&nbsp;&nbsp;要，逖附之，正授中书侍郎，入典机密，兼散骑常侍，聘陈使主。还，除通直散<br /><br />&nbsp;&nbsp;&nbsp;&nbsp;骑常侍。寻迁给事黄门侍郎，修国史，加散骑常侍。又除假仪同三司，聘周使副。<br /><br />&nbsp;&nbsp;&nbsp;&nbsp;二国始通，礼仪未定，逖与周朝议论往复，斟酌古今，事多合礼，兼文辞可观，<br /><br />&nbsp;&nbsp;&nbsp;&nbsp;甚得名誉。使还，拜仪同三司。世祖崩，出为江州刺史。祖E执政，徙为仁州刺<br /><br />&nbsp;&nbsp;&nbsp;&nbsp;史。祖E既出，征还，待诏文林馆，重除散骑常侍，奏门下事。未几，与崔季舒<br /><br />&nbsp;&nbsp;&nbsp;&nbsp;等同时被戮，时年四十九。<br /><br />&nbsp;&nbsp;&nbsp;&nbsp;初，逖与E以文义相得，结雷陈之契，又为弟俊聘E之女。E之将免赵彦深<br /><br />&nbsp;&nbsp;&nbsp;&nbsp;等也，先以告逖，仍付密启，令其奏闻。彦深等颇知之，先自申理，E由此疑逖<br /><br />&nbsp;&nbsp;&nbsp;&nbsp;告其所为。及E被出，逖遂遣弟离婚，其轻交易绝如此。所制诗赋及杂文文笔三<br /><br />&nbsp;&nbsp;&nbsp;&nbsp;十卷。子逸民，开府行参军。<br /><br />&nbsp;&nbsp;&nbsp;&nbsp;逖弟察，少聪明，好文学。天统、武平之间，历殿中侍御史，兼散骑侍郎，<br /><br />&nbsp;&nbsp;&nbsp;&nbsp;迎劳陈使，转尚书仪曹郎。周大象末，卒于黎州治中。子玄道，有人品识用，定<br /><br />&nbsp;&nbsp;&nbsp;&nbsp;州骑兵参军。<br /><br />&nbsp;&nbsp;&nbsp;&nbsp;逖从子，字君卿。祖Q，魏尚书，为高祖所杀。父济及济弟俱奔江南。<br /><br />&nbsp;&nbsp;&nbsp;&nbsp;出后。武定中从还北。赐爵临颍子，大宁中卒于司徒司马。好文学，工<br /><br />&nbsp;&nbsp;&nbsp;&nbsp;草书，风仪甚美。历瀛州外兵参军、司空功曹，待诏文林馆，除大理司直。隋开<br /><br />&nbsp;&nbsp;&nbsp;&nbsp;皇中~州司马，卒。<br /><br />&nbsp;&nbsp;&nbsp;&nbsp;荀士逊，广平人也。好学有思理，为文清典，见赏知音。武定末，举司州秀<br /><br />&nbsp;&nbsp;&nbsp;&nbsp;才，迄天保，十年不调。皇建中，马敬德荐为主书。世祖时，转中书舍人。状貌<br /><br />&nbsp;&nbsp;&nbsp;&nbsp;甚丑，以文辞见用。曾有事须奏，值世祖在后庭，因左右传通者不得士逊姓名，<br /><br />&nbsp;&nbsp;&nbsp;&nbsp;乃云丑舍人。世祖曰：“必士逊也。”看封题果是，内人莫不忻笑。后主即位，<br /><br />&nbsp;&nbsp;&nbsp;&nbsp;累迁中书侍郎，号为称职。与李若等撰《典言》行于世。齐灭年卒。<br /><br />&nbsp;&nbsp;&nbsp;&nbsp;颜之推，字介，琅邪临沂人也。九世祖含，从晋元东渡，官至侍中、右光禄、<br /><br />&nbsp;&nbsp;&nbsp;&nbsp;西平侯。父勰，梁湘东王绎镇西府谘议参军。世善《周官》、《左氏》，之推早<br /><br />&nbsp;&nbsp;&nbsp;&nbsp;传家业。年十二，值绎自讲《庄》、《老》，便预门徒。虚谈非其所好，还习<br /><br />&nbsp;&nbsp;&nbsp;&nbsp;《礼》、《传》，博览群书，无不该洽，词情典丽，甚为西府所称。绎以为其国<br /><br />&nbsp;&nbsp;&nbsp;&nbsp;左常侍，加镇西墨曹参军。好饮酒，多任纵，不修边幅，时论以此少之。绎遣世<br /><br />&nbsp;&nbsp;&nbsp;&nbsp;子方诸出镇郢州，以之推掌管记。值侯景陷郢州，频欲杀之，赖其行台郎中王则<br /><br />&nbsp;&nbsp;&nbsp;&nbsp;以获免。被囚送建业。景平，还江陵。时绎已自立，以之推为散骑侍郎，奏舍人<br /><br />&nbsp;&nbsp;&nbsp;&nbsp;事。后为周军所破。大将军李显庆重之，荐往弘农，令掌其兄阳平公远书翰。值<br /><br />&nbsp;&nbsp;&nbsp;&nbsp;河水暴长，具船将妻子来奔，经砥柱之险，时人称其勇决。显祖见而悦之，即除<br /><br />&nbsp;&nbsp;&nbsp;&nbsp;奉朝请，引于内馆中，侍从左右，颇被顾眄。天保末，从至天池，以为中书舍人，<br /><br />&nbsp;&nbsp;&nbsp;&nbsp;令中书郎段孝信将敕书出示之推。之推营外饮酒，孝信还以状言，显祖乃曰：“<br /><br />&nbsp;&nbsp;&nbsp;&nbsp;且停”。由是遂寝。河清末，被举为赵州功曹参军，寻待诏文林馆，除司徒录事<br /><br />&nbsp;&nbsp;&nbsp;&nbsp;参军。<br /><br />&nbsp;&nbsp;&nbsp;&nbsp;之推聪颖机悟，博识有才辩，工尺牍，应对闲明，大为祖E所重，令掌知馆<br /><br />&nbsp;&nbsp;&nbsp;&nbsp;事，判署文书。寻迁通直散骑常侍，俄领中书舍人。帝时有取索，恒令中使传旨，<br /><br />&nbsp;&nbsp;&nbsp;&nbsp;之推禀承宣告，馆中皆受进止。所进文章，皆是其封署，于进贤门奏之，待报方<br /><br />&nbsp;&nbsp;&nbsp;&nbsp;出。兼善于文字，监校缮写，处事勤敏，号为称职。帝甚加恩接，顾遇逾厚，为<br /><br />&nbsp;&nbsp;&nbsp;&nbsp;勋要者所嫉，常欲害之。崔季舒等将谏也，之推取急还宅，故不连署。及召集谏<br /><br />&nbsp;&nbsp;&nbsp;&nbsp;人，之推亦被唤入，勘无其名，方得免祸。寻除黄门侍郎。<br /><br />&nbsp;&nbsp;&nbsp;&nbsp;及周兵陷晋阳，帝轻骑还邺，窘急计无所从，之推因宦者侍中邓长J进奔陈<br /><br />&nbsp;&nbsp;&nbsp;&nbsp;之策，仍劝募吴士千馀人以为左右，取青、徐路共投陈国。帝甚纳之，以告丞相<br /><br />&nbsp;&nbsp;&nbsp;&nbsp;高阿那肱等。阿那肱不愿入陈，乃云吴士难信，不须募之。劝帝送珍宝累重向青<br /><br />&nbsp;&nbsp;&nbsp;&nbsp;州，且守三齐之地，若不可保，徐浮海南渡。虽不从之推计策，然犹以为平原太<br /><br />&nbsp;&nbsp;&nbsp;&nbsp;守，令守河津。齐亡入周，大象末为御史上士。隋开皇中，太子召为学士，甚见<br /><br />&nbsp;&nbsp;&nbsp;&nbsp;礼重。寻以疾终。有文三十卷，撰《家训》二十篇，并行于世。曾撰《观我生赋》，<br /><br />&nbsp;&nbsp;&nbsp;&nbsp;文致清远，其词曰：<br /><br />&nbsp;&nbsp;&nbsp;&nbsp;仰浮清之藐藐，俯沉奥之茫茫。已生民而立教，乃司牧以分疆。内诸夏而外<br /><br />&nbsp;&nbsp;&nbsp;&nbsp;夷狄，骤五帝而驰三王。大道寝而日隐，《小雅》摧以云亡。哀赵武之作孽，怪<br /><br />&nbsp;&nbsp;&nbsp;&nbsp;汉灵之不祥。旄头玩其金鼎，典午失其珠囊。e涧鞠成沙漠，神华泯为龙荒。吾<br /><br />&nbsp;&nbsp;&nbsp;&nbsp;王所以东运，我祖于是南翔。晋中宗以琅邪王南渡，之推琅邪人，故称吾王。去<br /><br />&nbsp;&nbsp;&nbsp;&nbsp;琅邪之迁越，宅金陵之旧章。作羽仪于新邑，树杞梓于水乡。传清白而勿替，守<br /><br />&nbsp;&nbsp;&nbsp;&nbsp;法度而不忘。<br /><br />&nbsp;&nbsp;&nbsp;&nbsp;逮微躬之九叶，颓世济之声芳。问我良之安在，钟厌恶于有梁。养傅翼之飞<br /><br />&nbsp;&nbsp;&nbsp;&nbsp;兽，（梁武帝纳亡人侯景，授其命，遂为反叛之基。）子贪心之野狼。（武帝初<br /><br />&nbsp;&nbsp;&nbsp;&nbsp;养临川王子正德为嗣，生昭明后，正德还本，特封临贺王。犹怀怨恨。径叛入北<br /><br />&nbsp;&nbsp;&nbsp;&nbsp;而还，积财养士，每有异志也。）初召祸于绝域，重发衅于萧墙。（正德求征侯<br /><br />&nbsp;&nbsp;&nbsp;&nbsp;景，至新林，叛投景，景立为主，以攻台城。）虽万里而作限，聊一苇而可航。<br /><br />&nbsp;&nbsp;&nbsp;&nbsp;指金阙以长铩，向王路而蹶张。勤王逾于十万，曾不解其扼吭。嗟将相之骨鲠，<br /><br />&nbsp;&nbsp;&nbsp;&nbsp;皆屈体于犬羊。台城陷，援军并问讯二宫，致敬于侯景也。武皇忽以厌世，白日<br /><br />&nbsp;&nbsp;&nbsp;&nbsp;黯而无光。既飨国而五十，何克终之弗康。嗣君听于巨猾，每凛然而负芒。自东<br /><br />&nbsp;&nbsp;&nbsp;&nbsp;晋之违难，寓礼乐于江湘。迄此几于三百，左衽浃于四方。咏苦胡而永叹，吟微<br /><br />&nbsp;&nbsp;&nbsp;&nbsp;管而增伤。<br /><br />&nbsp;&nbsp;&nbsp;&nbsp;世祖赫其斯怒，奋大义于沮漳。（孝元帝时为荆州刺史。）授犀函与鹤膝，<br /><br />&nbsp;&nbsp;&nbsp;&nbsp;建飞云及。北征兵于汉曲，南发a于衡阳。（湘州刺史河东王誉、雍州刺<br /><br />&nbsp;&nbsp;&nbsp;&nbsp;史岳阳王察并隶荆州都督府。）昔承华之宾帝，实兄亡而弟及。（昭明太子薨，<br /><br />&nbsp;&nbsp;&nbsp;&nbsp;乃立晋安王为太子。）逮皇孙之失宠，叹扶车之不立。（嫡皇孙O出封豫章王而<br /><br />&nbsp;&nbsp;&nbsp;&nbsp;薨。）间王道之多难，各私求于京邑。襄阳阻其铜符，长沙闭其玉粒。（河东、<br /><br />&nbsp;&nbsp;&nbsp;&nbsp;岳阳皆昭明子。）遽自战于其地，岂大勋之暇集。子既殒而侄攻，昆亦围而叔袭。<br /><br />&nbsp;&nbsp;&nbsp;&nbsp;褚乘城而宵下，杜倒戈而夜入。（孝元以河东不供船，乃遣世子方等为刺史。<br /><br />&nbsp;&nbsp;&nbsp;&nbsp;大军掩至，河东不暇遣拒。世子信用群小，贪其子女玉帛，遂欲攻之，故河东急<br /><br />&nbsp;&nbsp;&nbsp;&nbsp;而逆战，世子为乱兵所害。孝元发怒，又使鲍泉围河东。而岳阳宣言大猎，即拥<br /><br />&nbsp;&nbsp;&nbsp;&nbsp;众袭荆州求解湘州之围。时襄阳杜岸兄弟怨其见劫，不以实告，又不义此行，率<br /><br />&nbsp;&nbsp;&nbsp;&nbsp;兵八千夜降，岳阳于是遁走。河东府褚显族据投岳阳。所以湘州见陷也。）行路<br /><br />&nbsp;&nbsp;&nbsp;&nbsp;弯弓而含笑，骨肉相诛而涕泣。周旦其犹病诸，孝武悔而焉及。<br /><br />&nbsp;&nbsp;&nbsp;&nbsp;方幕府之事殷，谬见择于人群。未成冠而登仕，财解履以从军。时年十九，<br /><br />&nbsp;&nbsp;&nbsp;&nbsp;释褐湘东国右常侍，以军功加镇西墨曹参军。非社稷之能卫，童汪绮。阙仅书记<br /><br />&nbsp;&nbsp;&nbsp;&nbsp;于阶闼，罕羽翼于风云。及荆王之定霸，始仇耻而图雪。舟师次乎武昌，抚军镇<br /><br />&nbsp;&nbsp;&nbsp;&nbsp;于夏I。时遣徐州刺史徐文盛领二万人屯武昌芦州拒侯景将任约，又第二子绥宁<br /><br />&nbsp;&nbsp;&nbsp;&nbsp;度方诸为世子，拜中抚军将军、郢州刺史，以盛声势。滥充选于多士，在参戎之<br /><br />&nbsp;&nbsp;&nbsp;&nbsp;盛列。惭四白之调护，厕六友之谈说。时迁中抚军外兵参军，掌管记，与文\、<br /><br />&nbsp;&nbsp;&nbsp;&nbsp;刘民英等与世子游处。虽形就而心和，匪余怀之所说。深宫之生贵，矧垂堂与<br /><br />&nbsp;&nbsp;&nbsp;&nbsp;倚衡。欲推心以厉物，树幼齿以先声。中抚军时年十五。忾敷求之不器，乃画地<br /><br />&nbsp;&nbsp;&nbsp;&nbsp;而取名。仗御武于文吏，以虞预为郢州司马，领城防事。委军政于儒生。以鲍泉<br /><br />&nbsp;&nbsp;&nbsp;&nbsp;为郢州行事，总摄州府也。值白波之猝骇，逢赤舌之烧城。王凝坐而对寇，向诩<br /><br />&nbsp;&nbsp;&nbsp;&nbsp;拱以临兵。任约为文盛所困，侯景自上救之，舟舰弊漏，军饥卒疲，数战失利。<br /><br />&nbsp;&nbsp;&nbsp;&nbsp;乃令宋子仙、任约步道偷郢州城，预无备，故陷贼。莫不变z而化鹄，皆自取<br /><br />&nbsp;&nbsp;&nbsp;&nbsp;首以破脑。将睥睨于渚宫，先凭陵于他道。景欲攻荆州，路由巴陵。懿永宁之龙<br /><br />&nbsp;&nbsp;&nbsp;&nbsp;蟠，永宁公王僧辩据巴陵城，善于守御，景不能进。奇护军之电扫。护军将军陆<br /><br />&nbsp;&nbsp;&nbsp;&nbsp;法和破任约于赤亭湖，景退走，大溃。奔虏快其馀毒，缧囚膏乎野草。幸先生之<br /><br />&nbsp;&nbsp;&nbsp;&nbsp;无劝，赖滕公之我保。之推执在景军，例当见杀。景行台郎中王则初无旧识，再<br /><br />&nbsp;&nbsp;&nbsp;&nbsp;三救护，获免，囚以还都。鬼录于岱宗，招归魂于苍昊。时解衣讫而获全。<br /><br />&nbsp;&nbsp;&nbsp;&nbsp;荷性命之重赐，衔若人以终老。<br /><br />&nbsp;&nbsp;&nbsp;&nbsp;贼弃甲而来复，肆觜距之雕鸢。积假履而弑帝，凭衣雾以上天。用速灾于四<br /><br />&nbsp;&nbsp;&nbsp;&nbsp;月，奚闻道之十年。台城陷后，梁武曾独坐叹曰：“侯景于文为小人百日天子。”<br /><br />&nbsp;&nbsp;&nbsp;&nbsp;及景以大宝二年十一月十九日c位，至明年三月十九日弃城逃窜，是一百二十日，<br /><br />&nbsp;&nbsp;&nbsp;&nbsp;锾斓兰痛笫，故文为百日。”言与公孙述俱禀十二，而旬岁不同。就狄俘于旧<br /><br />&nbsp;&nbsp;&nbsp;&nbsp;壤，陷戎俗于来旋。慨黍离于清庙，怆麦秀于空廛。鼗鼓卧而不考，景钟毁而<br /><br />&nbsp;&nbsp;&nbsp;&nbsp;莫悬。野萧条以横骨，邑阒寂而无烟。畴百家之或在，中原冠带随晋渡江者百家，<br /><br />&nbsp;&nbsp;&nbsp;&nbsp;故江东有《百谱》，至是在都者覆灭略尽。覆五宗而翦焉。独昭君之哀奏，唯翁<br /><br />&nbsp;&nbsp;&nbsp;&nbsp;主之悲弦。公主子女见辱见仇。经长干以掩抑，长干旧颜家巷。展白下以流连。<br /><br />&nbsp;&nbsp;&nbsp;&nbsp;靖侯以下七世坟茔皆在白下。深燕雀之馀思，感桑梓之遗虔。得此心于尼甫，信<br /><br />&nbsp;&nbsp;&nbsp;&nbsp;兹言乎仲宣。P西土之有众，资方叔以薄伐。永宁公以司徒为大都督。抚鸣剑而<br /><br />&nbsp;&nbsp;&nbsp;&nbsp;雷咤，振雄旗而云@。千里追其飞走，三载穷于巢窟。屠蚩尤于东郡，挂郅支于<br /><br />&nbsp;&nbsp;&nbsp;&nbsp;北阙。既斩侯景，烹死于建业市，百姓食之，至于肉尽啮骨，传首荆州，悬于都<br /><br />&nbsp;&nbsp;&nbsp;&nbsp;街。吊幽魂之冤枉，扫园陵之芜没。殷道是以再兴，夏祀于焉不忽。但遗恨于炎<br /><br />&nbsp;&nbsp;&nbsp;&nbsp;昆，火延宫而累月。侯景既走，我师采橹失火，烧宫殿荡尽也。<br /><br />&nbsp;&nbsp;&nbsp;&nbsp;指余棹于两东，侍升坛之五让。钦汉官之复见，赴楚民之有望。摄绛衣以奏<br /><br />&nbsp;&nbsp;&nbsp;&nbsp;言，忝黄散于官谤。（时为散骑侍郎，奏舍人事也。）或校石渠之文，（王司徒<br /><br />&nbsp;&nbsp;&nbsp;&nbsp;表送秘阁旧事八万卷，乃诏比校，部分为正御、副御、重杂三本。左民尚书周弘<br /><br />&nbsp;&nbsp;&nbsp;&nbsp;正、黄门郎彭僧朗、直省学士王、戴陵校经部，左仆射王褒、吏部尚书宗怀正、<br /><br />&nbsp;&nbsp;&nbsp;&nbsp;员外郎颜之推、直学士刘仁英校史部，廷尉卿殷不害、御史中丞王孝纪、中书郎<br /><br />&nbsp;&nbsp;&nbsp;&nbsp;邓荩、金部郎中徐报校子部，右卫将军庾信、中书郎王固、晋安王文学宗善业、<br /><br />&nbsp;&nbsp;&nbsp;&nbsp;直省学士周确校集部也。）时参柏梁之唱。顾K瓯之不算，濯波涛而无量。<br /><br />&nbsp;&nbsp;&nbsp;&nbsp;属潇湘之负罪，陆纳。兼岷峨之自王。武陵王。伫既定以鸣鸾，修东都之大<br /><br />&nbsp;&nbsp;&nbsp;&nbsp;壮。（诏司农卿黄文超营殿。）<br /><br />&nbsp;&nbsp;&nbsp;&nbsp;惊北风之复起，惨南歌之不畅。（秦兵继来。）守金城之汤池，转绛宫之玉<br /><br />&nbsp;&nbsp;&nbsp;&nbsp;帐。（孝元自晓阴阳兵法，初闻贼来，颇为厌胜，被围之后，每叹息，知必败。）<br /><br />&nbsp;&nbsp;&nbsp;&nbsp;徒有道而师直，翻无名之不抗。（孝元与宇文丞相断金结和，无何见灭，是师出<br /><br />&nbsp;&nbsp;&nbsp;&nbsp;无名。）民百万而囚虏，书千两而烟炀。溥天之下，斯文尽丧。（北于坟籍少于<br /><br />&nbsp;&nbsp;&nbsp;&nbsp;江东三分之一，梁氏剥乱，散逸湮亡。唯孝元鸠合，通重十馀万，史籍以来，未<br /><br />&nbsp;&nbsp;&nbsp;&nbsp;之有也。兵败悉焚之，海内无复书府。）怜婴孺之何辜，矜老疾之无状。夺诸怀<br /><br />&nbsp;&nbsp;&nbsp;&nbsp;而弃草，踣于途而受掠。冤乘舆之残酷，轸人神之无状。载下车以黜丧，掩桐棺<br /><br />&nbsp;&nbsp;&nbsp;&nbsp;之藁葬。云无心以容与，风怀愤而l。井伯饮牛于秦中，子卿牧羊于海上。<br /><br />&nbsp;&nbsp;&nbsp;&nbsp;留钏之妻，人衔其断绝；击磬之子，家缠其悲怆。<br /><br />&nbsp;&nbsp;&nbsp;&nbsp;小臣耻其独死，实有愧于胡颜，牵zW而就路，（时患脚气。）策驽蹇<br /><br />&nbsp;&nbsp;&nbsp;&nbsp;以入关。（官疲驴瘦马。）下无景而属蹈，上有寻而亟搴。嗟飞蓬之日永，恨流<br /><br />&nbsp;&nbsp;&nbsp;&nbsp;梗之无还。若乃玄牛之旌，九龙之路，土圭测影，璇玑审度。或先圣之规模，乍<br /><br />&nbsp;&nbsp;&nbsp;&nbsp;前王之典故。与神鼎而偕没，切仙宫之永慕。尔其十六国之风教，七十代之州壤，<br /><br />&nbsp;&nbsp;&nbsp;&nbsp;接耳目而不通，咏图书而可想。何黎氓之匪昔，徒山川之犹曩。每结思于江湖，<br /><br />&nbsp;&nbsp;&nbsp;&nbsp;将取弊于罗网。聆代竹之哀怨，听出塞之嘹朗。对皓月以增愁，临芳樽而无赏。<br /><br />&nbsp;&nbsp;&nbsp;&nbsp;自太清之内衅，彼天齐而外侵。始蹙国于淮浒，遂压境于江浔。侯景之乱，<br /><br />&nbsp;&nbsp;&nbsp;&nbsp;齐氏深斥梁家土宇，江北、淮北唯馀庐江、晋熙、高唐、新蔡、西阳、齐昌数郡。<br /><br />&nbsp;&nbsp;&nbsp;&nbsp;至孝元之败，于是尽矣，以江为界也。获仁厚之麟角，克俊秀之南金。爰众旅而<br /><br />&nbsp;&nbsp;&nbsp;&nbsp;纳主，车五百以噶佟Ｆ肭采系惩趸谅时数万纳梁贞阳侯明为主。返季子之观乐，<br /><br />&nbsp;&nbsp;&nbsp;&nbsp;释锺仪之鼓琴。梁武聘使谢挺、徐陵始得还南，凡厥梁臣，皆以礼遣。窃闻风而<br /><br />&nbsp;&nbsp;&nbsp;&nbsp;清耳，倾见日之归心。试拂蓍以贞筮，遇交泰之吉林。之推闻梁人返国，故有奔<br /><br />&nbsp;&nbsp;&nbsp;&nbsp;齐之心。以丙子岁旦筮东行吉不，遇《泰》之《坎》，乃喜曰：“天地交泰而更<br /><br />&nbsp;&nbsp;&nbsp;&nbsp;习，坎重险，行而不失其信，此吉卦也，但恨小往大来耳。”后遂吉也。譬欲秦<br /><br />&nbsp;&nbsp;&nbsp;&nbsp;而更楚，假南路于东寻。乘龙门之一曲，历砥柱之双岑。冰夷风薄而雷椋阳侯<br /><br />&nbsp;&nbsp;&nbsp;&nbsp;山载而谷沉。侔挈龟以凭浚，类斩蛟而赴深。昏扬z于分陕，曙结缆于河阴。水<br /><br />&nbsp;&nbsp;&nbsp;&nbsp;路七百里，一夜而至。追风飚之逸气，从忠信以行吟。<br /><br />&nbsp;&nbsp;&nbsp;&nbsp;遭厄命而事旋，旧国从于采芑。先废君而诛相，讫变朝而易市。（至邺，便<br /><br />&nbsp;&nbsp;&nbsp;&nbsp;值陈兴而梁灭，故不得还南。）遂留滞于漳滨，私自怜其何已。谢黄鹄之回集，<br /><br />&nbsp;&nbsp;&nbsp;&nbsp;恧翠凤之高峙。曾微令思之对，空窃彦先之仕，纂书盛化之旁，待诏崇文之里。<br /><br />&nbsp;&nbsp;&nbsp;&nbsp;（齐武平中，署文林馆待诏者仆射阳休之、祖孝征以下三十馀人，之推专掌，其<br /><br />&nbsp;&nbsp;&nbsp;&nbsp;撰《修文殿御览》、《续文章流别》等皆诣进贤门奏之。）珥貂蝉而就列，执麾<br /><br />&nbsp;&nbsp;&nbsp;&nbsp;盖以入齿。时以通直散骑常侍迁黄门郎也。款一相之故人，（故人祖仆射掌机密，<br /><br />&nbsp;&nbsp;&nbsp;&nbsp;吐纳帝令也。）贺万乘之知己。~夜语之见忌，宁怀璧之足恃。谏谮言之矛戟，<br /><br />&nbsp;&nbsp;&nbsp;&nbsp;惕险情之山水。由重裘以寒胜，用去薪而沸止。（时武职疾文人，之推蒙礼遇，<br /><br />&nbsp;&nbsp;&nbsp;&nbsp;每构创`。故侍中崔季舒等六人以谏诛，之推尔日邻祸。而侪流或有毁之推于祖<br /><br />&nbsp;&nbsp;&nbsp;&nbsp;仆射者，仆射察之无实，所知如旧不忘。）<br /><br />&nbsp;&nbsp;&nbsp;&nbsp;予武成之燕翼，遵春坊而原始。唯骄奢之是修，亦佞臣之云使。武成奢侈，<br /><br />&nbsp;&nbsp;&nbsp;&nbsp;后宫御者数百人，食于水陆贡献珍异，至乃厌饱，弃于厕中。T衣悉罗缬锦绣珍<br /><br />&nbsp;&nbsp;&nbsp;&nbsp;玉，织成五百一段。尔后宫掖遂为旧事。后主之在宫，乃使骆提婆母陆氏为之，<br /><br />&nbsp;&nbsp;&nbsp;&nbsp;又胡人何洪珍等为左右，后皆预政乱国焉。惜染丝之良质，惰琢玉之遗祉。用夷<br /><br />&nbsp;&nbsp;&nbsp;&nbsp;吾而治臻，昵狄牙而乱起。祖孝征用事，则朝野翕然，政刑有纲纪矣。骆提婆等<br /><br />&nbsp;&nbsp;&nbsp;&nbsp;苦孝征以法绳己，谮而出之。于是教令昏僻，至于灭亡。诚怠荒于度政，惋驱除<br /><br />&nbsp;&nbsp;&nbsp;&nbsp;之神速。肇平阳之烂鱼，次太原之破竹。晋州小失利，便弃军还并，又不守并州，<br /><br />&nbsp;&nbsp;&nbsp;&nbsp;奔走向邺。未改于弦望，遂□□□□□，及都□而升降，怀坟墓之沦覆。迷识<br /><br />&nbsp;&nbsp;&nbsp;&nbsp;主而状人，竞己栖而择木。六马纷其颠沛，千官散于奔逐。无寒瓜以疗饥，靡秋<br /><br />&nbsp;&nbsp;&nbsp;&nbsp;萤而照宿。时在季冬，故无此物。仇敌起于舟中，胡越生于辇毂。壮安德之一战，<br /><br />&nbsp;&nbsp;&nbsp;&nbsp;邀文武之馀福。尸狼藉其如莽，血玄黄以成谷。后主奔后，安德王延宗收合馀烬，<br /><br />&nbsp;&nbsp;&nbsp;&nbsp;于并州夜战，杀数千人。周主欲退，齐将之降周者告以虚实，故留至明而安德败<br /><br />&nbsp;&nbsp;&nbsp;&nbsp;也。天命纵不可再来，犹贤死庙而恸哭。乃诏余以典郡，据要路而问津。除之推<br /><br />&nbsp;&nbsp;&nbsp;&nbsp;为平原郡，据河津，以为奔陈之计。斯呼航而济水，郊乡导于善邻。约以邺下一<br /><br />&nbsp;&nbsp;&nbsp;&nbsp;战不克，当与之推入陈。不羞寄公之礼，愿为式微之宾。忽成言而中悔，矫阴疏<br /><br />&nbsp;&nbsp;&nbsp;&nbsp;而阳亲。信谄谋于公主，竞受陷于奸臣。丞相高阿那肱等不愿入南，又惧失齐主<br /><br />&nbsp;&nbsp;&nbsp;&nbsp;则得罪于周朝，故疏间之推。所以齐主留之推守平原城，而索船渡济向青州。阿<br /><br />&nbsp;&nbsp;&nbsp;&nbsp;那肱求自镇济州，乃启报应齐主云：“无贼，勿忽忽。”遂道周军追齐主而及之。<br /><br />&nbsp;&nbsp;&nbsp;&nbsp;曩九围以制命，今八尺而由人。四七之期必尽，百六之数溘屯。赵郡李穆叔调妙<br /><br />&nbsp;&nbsp;&nbsp;&nbsp;占天文算术，齐初践祚计止于二十八年。至是如期而灭。<br /><br />&nbsp;&nbsp;&nbsp;&nbsp;予一生而三化，备荼苦而蓼辛。在扬都值侯景杀简文而篡位，于江陵逢孝元<br /><br />&nbsp;&nbsp;&nbsp;&nbsp;覆灭，至此而三为亡国之人。鸟焚林而铩翮，鱼夺水而暴鳞。嗟宇宙之辽旷，愧<br /><br />&nbsp;&nbsp;&nbsp;&nbsp;无所而容身。夫有过而自讼，始发于天真。远绝圣而弃智，妄锁义以羁仁。<br /><br />&nbsp;&nbsp;&nbsp;&nbsp;举世溺而欲拯，王道郁以求申。既衔石以填海，终荷戟入秦。亡寿陵之故步，临<br /><br />&nbsp;&nbsp;&nbsp;&nbsp;大行以逡巡。向使潜于草茅之下，甘为畎亩之人。无读书而学剑，莫抵掌以膏身，<br /><br />&nbsp;&nbsp;&nbsp;&nbsp;委明珠而乐贱，辞白璧以安贫，尧舜不能荣其素朴，桀纣无以污其清尘。此穷何<br /><br />&nbsp;&nbsp;&nbsp;&nbsp;由而至，兹辱安所自臻。而今而后，不敢怨天而泣麟也。<br /><br />&nbsp;&nbsp;&nbsp;&nbsp;之推在齐有二子，长曰思鲁，次曰敏楚，不忘本也。之推集在，思鲁自为序<br /><br />&nbsp;&nbsp;&nbsp;&nbsp;录。<br /><br />&nbsp;&nbsp;&nbsp;&nbsp;袁]，字元明，陈郡人，梁司空昂之孙也。父君方，梁侍中。]，萧庄时以<br /><br />&nbsp;&nbsp;&nbsp;&nbsp;侍中奉使贡。庄败，除琅邪王俨大将军谘议，入馆，迁太中大夫。<br /><br />&nbsp;&nbsp;&nbsp;&nbsp;韦道逊，京兆杜陵人。曾祖肃，随刘义真渡江。祖崇，自宋入魏，寓居河南<br /><br />&nbsp;&nbsp;&nbsp;&nbsp;洛阳，官至华山太守。道逊与兄道密、道建、道儒并早以文学知名。道密，魏永<br /><br />&nbsp;&nbsp;&nbsp;&nbsp;熙中开府祭酒。因患恍惚，沉废于家。道建，天保末卒司农少卿。道儒，历中书<br /><br />&nbsp;&nbsp;&nbsp;&nbsp;黄门侍郎。道逊，武平初尚书左中兵，加通直散骑侍郎，入馆，加通直常侍。<br /><br />&nbsp;&nbsp;&nbsp;&nbsp;江旰，字季，济阳人也。祖柔之，萧齐尚书右丞。叔父革，梁都官尚书。旰，<br /><br />&nbsp;&nbsp;&nbsp;&nbsp;梁末给事黄门郎，因使至淮南，为边将所执，送邺。稍迁郑州司马，入馆，除太<br /><br />&nbsp;&nbsp;&nbsp;&nbsp;尉从事中郎，转太子家令。齐亡，逃还建业。终于都官尚书。<br /><br />&nbsp;&nbsp;&nbsp;&nbsp;眭豫，字道闲，赵郡高邑人。父寂，梁北平太守。道闲弱冠，州举秀才。天<br /><br />&nbsp;&nbsp;&nbsp;&nbsp;保中，参议礼令，历晋州道行台郎、大理正、奉车都尉。入馆。迁员外散骑常侍，<br /><br />&nbsp;&nbsp;&nbsp;&nbsp;寻兼祠部郎中。隋开皇中，卒于洛州司马。豫宗人仲让，天保时尚书左丞。<br /><br />&nbsp;&nbsp;&nbsp;&nbsp;朱才，字待问，吴都人。萧庄在淮南，以才兼散骑常侍，副袁]入朝。庄败，<br /><br />&nbsp;&nbsp;&nbsp;&nbsp;留邺。稍迁国子博士、谏议大夫。齐亡，客游信都而卒。<br /><br />&nbsp;&nbsp;&nbsp;&nbsp;荀仲举，字士高，颍川人，世江南。仕梁为南沙令，从萧明于寒山被执。长<br /><br />&nbsp;&nbsp;&nbsp;&nbsp;乐王尉粲甚礼之。与粲剧饮，啮粲指至骨。显祖知之，杖仲举一百。或问其故，<br /><br />&nbsp;&nbsp;&nbsp;&nbsp;答云：“我那知许，当是正疑是麈尾耳。”入馆，除符玺郎。后以年老家贫，出<br /><br />&nbsp;&nbsp;&nbsp;&nbsp;为义宁太守。仲举与赵郡李概交款，概死，仲举因至其宅，为五言诗十六韵以伤<br /><br />&nbsp;&nbsp;&nbsp;&nbsp;之，词甚悲切。世称其美。<br /><br />&nbsp;&nbsp;&nbsp;&nbsp;萧悫，字仁祖，梁上黄侯晔之子。天保中入国，武平中太子洗马。<br /><br />&nbsp;&nbsp;&nbsp;&nbsp;古道子，河内人。父起，魏太中大夫。道子有干局，当官以强济知名，历检<br /><br />&nbsp;&nbsp;&nbsp;&nbsp;校御史、司空田曹参军。自袁]等俱涉学有文词。荀仲举、萧悫工于诗咏。悫曾<br /><br />&nbsp;&nbsp;&nbsp;&nbsp;秋夜赋诗，其两句云“芙蓉露下落，杨柳月中疏”，为知音所赏。<br /><br />&nbsp;&nbsp;&nbsp;&nbsp;赞曰：九流百氏，立言立德，不有斯文，宁资刊勒？乃眷淫靡，永言丽则，<br /><br />&nbsp;&nbsp;&nbsp;&nbsp;雅以正邦，哀以亡国。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1663);">加入书签</a><a
                        href="1662.html">上一页</a>&larr;<a href="index.html">返回列表</a>&rarr;<a
                            href="1664.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1662.html"; var next_page = "1664.html"; var index_page = "index.html"; var sortid = "9"; var article_id = "28"; var chapter_id = "1663"; var articlename = "北齐书"; var chaptername = " 卷四十五 列传第三十七"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>