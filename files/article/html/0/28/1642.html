<!DOCTYPE html>
<html>
<head>
<meta charset="gbk" />
<title>北齐书- 卷二十四 列传第十六-在线阅读-哈西文学网</title>
<meta name="keywords" content="李百药，北齐书， 卷二十四 列传第十六全文， 卷二十四 列传第十六在线阅读 哈西文学网" />
<meta name="description" content="哈西文学网提供李百药的北齐书  卷二十四 列传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1642.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1642.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 列传第十六</h1>
            <div class="link xb">
                <a href="1641.html">上一页</a>&larr;<a href="index.html">返回列表</a>&rarr;<a
                    href="1643.html">下一页</a></div>			
            <div id="BookText">&nbsp;&nbsp;&nbsp;&nbsp;◎孙搴陈元康杜弼<br /><br />&nbsp;&nbsp;&nbsp;&nbsp;孙搴，字彦举，乐安人也。少厉志勤学，自检校御史再迁国子助教。太保崔<br /><br />&nbsp;&nbsp;&nbsp;&nbsp;光引修国史，频历行台郎，以文才著称。崔祖螭反，搴预焉，逃于王元景家，遇<br /><br />&nbsp;&nbsp;&nbsp;&nbsp;赦乃出。孙腾以宗情荐之，未被知也。会高祖西讨，登风陵，命中外府司马李义<br /><br />&nbsp;&nbsp;&nbsp;&nbsp;深、相府城局李士略共作檄文，二人皆辞，请以搴自代。高祖引搴入帐，自为吹<br /><br />&nbsp;&nbsp;&nbsp;&nbsp;火，催促之。搴援笔立成，其文甚美。高祖大悦，即署相府主簿，专典文笔。又<br /><br />&nbsp;&nbsp;&nbsp;&nbsp;能通鲜卑语，兼宣传号令。当烦剧之任，大见赏重。赐妻韦氏，既士人子女，又<br /><br />&nbsp;&nbsp;&nbsp;&nbsp;兼色貌，时人荣之。寻除左光禄大夫，常领主簿。<br /><br />&nbsp;&nbsp;&nbsp;&nbsp;世宗初欲之邺，总知朝政，高祖以其年少未许。搴为致言，乃果行。恃此自<br /><br />&nbsp;&nbsp;&nbsp;&nbsp;乞特进，世宗但加散骑常侍。时又大括燕、恒、云、朔、显、蔚、二夏州、高平、<br /><br />&nbsp;&nbsp;&nbsp;&nbsp;平凉之民以为军士，逃隐者身及主人、三长、守令罪以大辟，没入其家。于是所<br /><br />&nbsp;&nbsp;&nbsp;&nbsp;获甚众，搴之计也。<br /><br />&nbsp;&nbsp;&nbsp;&nbsp;搴学浅而行薄，邢邵尝谓之曰：“更须读书。”搴曰：“我精骑三千，足敌<br /><br />&nbsp;&nbsp;&nbsp;&nbsp;君羸卒数万。”尝服棘刺丸，李谐等调之曰：“卿棘刺应自足，何假外求。“坐<br /><br />&nbsp;&nbsp;&nbsp;&nbsp;者皆笑。司马子如与高季式召搴饮酒，醉甚而卒，时年五十二。高祖亲临之。子<br /><br />&nbsp;&nbsp;&nbsp;&nbsp;如叩头请罪，高祖曰：“折我右臂，仰觅好替还我。”子如举魏收、季式举陈元<br /><br />&nbsp;&nbsp;&nbsp;&nbsp;康，以继搴焉。赠仪同三司、吏部尚书、青州刺史。<br /><br />&nbsp;&nbsp;&nbsp;&nbsp;陈元康，字长猷，广宗人也。父终德，魏济阴内史，终于镇南将军、金紫光<br /><br />&nbsp;&nbsp;&nbsp;&nbsp;禄大夫。元康贵，赠冀州刺史，谥曰贞。元康颇涉文史，机敏有干用。魏正光五<br /><br />&nbsp;&nbsp;&nbsp;&nbsp;年，从尚书令李崇北伐，以军功赐爵临清县男。普泰中，除主书，加威烈将军。<br /><br />&nbsp;&nbsp;&nbsp;&nbsp;天平元年，修起居注。二年，迁司徒府记室参军，尤为府公高昂所信。后出为瀛<br /><br />&nbsp;&nbsp;&nbsp;&nbsp;州开府司马，加辅国将军。所历皆为称职，高祖闻而征焉。稍被任使，以为相府<br /><br />&nbsp;&nbsp;&nbsp;&nbsp;功曹参军，内掌机密。<br /><br />&nbsp;&nbsp;&nbsp;&nbsp;高祖经纶大业，军务烦广，元康承受意旨，甚济速用。性又柔谨，通解世事。<br /><br />&nbsp;&nbsp;&nbsp;&nbsp;高祖尝怒世宗于内，亲加殴蹋，极口骂之。出以告元康，元康谏曰：“王教训世<br /><br />&nbsp;&nbsp;&nbsp;&nbsp;子，自有礼法，仪刑式瞻，岂宜至是。”言辞恳恳，至于流涕。高祖从此为之惩<br /><br />&nbsp;&nbsp;&nbsp;&nbsp;忿。时或恚挞，辄曰：“勿使元康知之。”其敬惮如此。高仲密之叛，高祖知其<br /><br />&nbsp;&nbsp;&nbsp;&nbsp;由崔暹故也，将杀暹。世宗匿而为之谏请。高祖曰：“我为舍其命，须与苦手。”<br /><br />&nbsp;&nbsp;&nbsp;&nbsp;世宗乃出暹而谓元康曰：“卿若使崔得杖，无相见也。”暹在廷，解衣将受罚，<br /><br />&nbsp;&nbsp;&nbsp;&nbsp;元康趋入，历阶而升，且言曰：“王方以天下付大将军，有一崔暹不能容忍耶？”<br /><br />&nbsp;&nbsp;&nbsp;&nbsp;高祖从而宥焉。世宗入辅京室，崔暹、崔季舒、崔昂等并被任使，张亮、张徽纂<br /><br />&nbsp;&nbsp;&nbsp;&nbsp;并高祖所待遇，然委任皆出元康之下。时人语曰：“三崔二张，不如一康。”魏<br /><br />&nbsp;&nbsp;&nbsp;&nbsp;尚书仆射范阳卢道虞女为右卫将军郭琼子妇，琼以死罪没官，高祖启以赐元康为<br /><br />&nbsp;&nbsp;&nbsp;&nbsp;妻，元康乃弃故妇李氏，识者非之。元康便辟善事人，希颜候意，多有进举，而<br /><br />&nbsp;&nbsp;&nbsp;&nbsp;不能平心处物，溺于财利，受纳金帛，不可胜纪，放责交易，遍于州郡，为清论<br /><br />&nbsp;&nbsp;&nbsp;&nbsp;所讥。<br /><br />&nbsp;&nbsp;&nbsp;&nbsp;从高祖破周文帝于邙山，大会诸将，议进退之策。咸以为野无青草，人马疲<br /><br />&nbsp;&nbsp;&nbsp;&nbsp;瘦，不可远追。元康曰：“两雄交战，岁月已久，今得大捷，便是天授，时不可<br /><br />&nbsp;&nbsp;&nbsp;&nbsp;失，必须乘胜追之。”高祖曰：“若遇伏兵，孤何以济？”元康曰：“王前涉沙<br /><br />&nbsp;&nbsp;&nbsp;&nbsp;苑还军，彼尚无伏，今奔败若此，何能远谋。若舍而不追，必成后患。”高祖竟<br /><br />&nbsp;&nbsp;&nbsp;&nbsp;不从。以功封安平县子，邑三百户。寻除平南将军、通直常侍，转大行台郎中，<br /><br />&nbsp;&nbsp;&nbsp;&nbsp;徙右丞。及高祖疾笃，谓世宗曰：“邙山之战，不用元康之言，方贻汝患。以此<br /><br />&nbsp;&nbsp;&nbsp;&nbsp;为恨，死不瞑目。”高祖崩，秘不发丧，唯元康知之。<br /><br />&nbsp;&nbsp;&nbsp;&nbsp;世宗嗣事，又见任待。拜散骑常侍、中军将军，别封昌国县公，邑一千户。<br /><br />&nbsp;&nbsp;&nbsp;&nbsp;侯景反，世宗逼于诸将，欲杀崔暹以谢之，密语元康。元康谏曰：“今四海未清，<br /><br />&nbsp;&nbsp;&nbsp;&nbsp;纲纪已定，若以数将在外，苟悦其心，枉杀无辜，亏废刑典，岂直上负天神，何<br /><br />&nbsp;&nbsp;&nbsp;&nbsp;以下安黎庶？晁错前事，愿公慎之。”世宗乃止。高岳讨侯景未克，世宗欲遣潘<br /><br />&nbsp;&nbsp;&nbsp;&nbsp;相乐副之。元康曰：“相乐缓于机变，不如慕容绍宗，且先王有命，称其堪敌侯<br /><br />&nbsp;&nbsp;&nbsp;&nbsp;景，公但推赤心于此人，则侯景不足忧也。”是时绍宗在远，世宗欲召见之，恐<br /><br />&nbsp;&nbsp;&nbsp;&nbsp;其惊叛。元康曰：“绍宗知元康特蒙顾待，新使人来饷金，以致其诚款。元康欲<br /><br />&nbsp;&nbsp;&nbsp;&nbsp;安其意，故受之而厚答其书。保无异也。”世宗乃任绍宗，遂以破景。赏元康金<br /><br />&nbsp;&nbsp;&nbsp;&nbsp;五十斤。王思政入颍城，诸将攻之不能拔，元康进计于世宗曰：“公匡辅朝政，<br /><br />&nbsp;&nbsp;&nbsp;&nbsp;未有殊功，虽败侯景，本非外贼。今颍城将陷，原公因而乘之，足以取威定业。”<br /><br />&nbsp;&nbsp;&nbsp;&nbsp;世宗令元康驰驿观之。复命曰：“必可拔。”世宗于是亲征，既至而克，赏元康<br /><br />&nbsp;&nbsp;&nbsp;&nbsp;金百铤。<br /><br />&nbsp;&nbsp;&nbsp;&nbsp;初，魏朝授世宗相国、齐王，世宗频让不受。乃召诸将及元康等密议之，诸<br /><br />&nbsp;&nbsp;&nbsp;&nbsp;将皆劝世宗恭应朝命，元康以为未可。又谓魏收曰：“观诸人语，专欲误王。我<br /><br />&nbsp;&nbsp;&nbsp;&nbsp;向已启王，受朝命，置官僚，元康叨忝或得黄门郎，但时事未可耳。”崔暹因间<br /><br />&nbsp;&nbsp;&nbsp;&nbsp;之，荐陆元规为大行台郎，欲以分元康权也。元康既贪货贿，世宗内渐嫌之，元<br /><br />&nbsp;&nbsp;&nbsp;&nbsp;康颇亦自惧。又欲用为中书令，以闲地处之，事未施行。<br /><br />&nbsp;&nbsp;&nbsp;&nbsp;属世宗将受魏禅，元康与杨帧⒋藜臼娌⒃谑雷谧，将大迁除朝士，共品藻<br /><br />&nbsp;&nbsp;&nbsp;&nbsp;之。世宗家苍头奴兰固成先掌厨膳，甚被宠昵。先是，世宗杖之数十，其人性躁，<br /><br />&nbsp;&nbsp;&nbsp;&nbsp;又恃旧恩，遂大忿恚，与其同事阿改谋害世宗。阿改时事显祖，常执刀随从，云<br /><br />&nbsp;&nbsp;&nbsp;&nbsp;若闻东斋叫声，即以加刃于显祖。是日值魏帝初建东宫，群官拜表。事罢，显祖<br /><br />&nbsp;&nbsp;&nbsp;&nbsp;出东止车门，别有所之，未还而难作。固成因进食，置刀于盘下而杀世宗。元康<br /><br />&nbsp;&nbsp;&nbsp;&nbsp;以身I蔽，被刺伤重，至夜而终，时年四十三。杨掷潜纷叱觯季舒逃匿于厕，<br /><br />&nbsp;&nbsp;&nbsp;&nbsp;库直纥奚舍乐I贼死。是时秘世宗凶问，故殡元康于宫中，托以出使南境，虚除<br /><br />&nbsp;&nbsp;&nbsp;&nbsp;中书令。明年，乃诏曰：“元康识超往哲，才极时英，千仞莫窥，万顷难测。综<br /><br />&nbsp;&nbsp;&nbsp;&nbsp;核戎政，弥纶霸道，草昧邵陵之谋，翼赞河阳之会，运筹定策，尽力尽心，进忠<br /><br />&nbsp;&nbsp;&nbsp;&nbsp;补过，亡家徇国，扫平逋寇，廓清荆楚，申、甫之在隆周，子房之处盛汉，旷世<br /><br />&nbsp;&nbsp;&nbsp;&nbsp;同规，殊年共美。大业未融，山P奄及，悼伤既切，宜崇茂典。赠使持节、都督<br /><br />&nbsp;&nbsp;&nbsp;&nbsp;冀定瀛殷沧五州诸军事、骠骑大将军、司空公、冀州刺史，追封武邑县一千户，<br /><br />&nbsp;&nbsp;&nbsp;&nbsp;旧封并如故，谥曰文穆。赙物一千二百段。大鸿胪监丧事。凶礼所须，随由公给。”<br /><br />&nbsp;&nbsp;&nbsp;&nbsp;元康母李氏，元康卒后，哀感发病而终，赠广宗郡君，谥曰贞昭。<br /><br />&nbsp;&nbsp;&nbsp;&nbsp;元康子善藏，温雅有鉴裁，武平末，假仪同三司、给事黄门侍郎。隋开皇中，<br /><br />&nbsp;&nbsp;&nbsp;&nbsp;尚书礼部侍郎。大业初，卒于彭城郡赞治。<br /><br />&nbsp;&nbsp;&nbsp;&nbsp;元康弟谌，官至大鸿胪。次季璩，巨鹿太守，转冀州别驾。平秦王归彦反，<br /><br />&nbsp;&nbsp;&nbsp;&nbsp;季璩守节不从，因而遇害。赠卫尉卿、赵州刺史。<br /><br />&nbsp;&nbsp;&nbsp;&nbsp;杜弼，字辅玄，中山曲阳人也，小字辅国。自序云，本京兆杜陵人，九世祖<br /><br />&nbsp;&nbsp;&nbsp;&nbsp;骜，晋散骑常侍，因使没赵，遂家焉。祖彦衡，淮南太守。父慈度，繁令。弼<br /><br />&nbsp;&nbsp;&nbsp;&nbsp;幼聪敏，家贫无书，年十二，寄郡学受业，讲授之祭，师每奇之。同郡甄琛为定<br /><br />&nbsp;&nbsp;&nbsp;&nbsp;州长史，简试诸生，见而策问，义解闲明，应答如响，大为琛所叹异。其子宽与<br /><br />&nbsp;&nbsp;&nbsp;&nbsp;弼为友。州牧任城王澄闻而召问，深相嗟赏，许以王佐之才。澄、琛还洛，称之<br /><br />&nbsp;&nbsp;&nbsp;&nbsp;于朝，丞相高阳王等多相招命。<br /><br />&nbsp;&nbsp;&nbsp;&nbsp;延昌中，以军功起家，除广武将军、恒州征虏府墨曹参军，典管记。弼长于<br /><br />&nbsp;&nbsp;&nbsp;&nbsp;笔札，每为时辈所推。孝昌初，除太学博士，带广阳王骠骑府法曹行参军，行台<br /><br />&nbsp;&nbsp;&nbsp;&nbsp;度支郎中。还，除光州曲城令。为政清静，务尽仁恕，词讼止息，远近称之。时<br /><br />&nbsp;&nbsp;&nbsp;&nbsp;天下多难，盗贼充斥，征召兵役，途多亡叛，朝廷患之。乃令兵人所赍戎具，道<br /><br />&nbsp;&nbsp;&nbsp;&nbsp;别车载；又令县令自送军所。时光州发兵，弼送所部达北海郡，州兵一时散亡，<br /><br />&nbsp;&nbsp;&nbsp;&nbsp;唯弼所送不动。他境叛兵并来攻劫，欲与同去。弼率所领亲兵格斗，终莫肯从，<br /><br />&nbsp;&nbsp;&nbsp;&nbsp;遂得俱达军所。军司崔钟以状上闻。其得人心如此。普泰中，吏曹下访守令尤异，<br /><br />&nbsp;&nbsp;&nbsp;&nbsp;弼已代还，东莱太守王昕以弼应访。弼父在乡，为贼所害，弼行丧六年。以常调<br /><br />&nbsp;&nbsp;&nbsp;&nbsp;除御史，加前将军、太中大夫，领内正字。台中弹奏，皆弼所为。诸御史出使所<br /><br />&nbsp;&nbsp;&nbsp;&nbsp;上文簿，委弼覆察，然后施行。<br /><br />&nbsp;&nbsp;&nbsp;&nbsp;迁中军将军、北豫州、骠骑大将军府司马。未之官，仪同窦泰总戎西伐，诏<br /><br />&nbsp;&nbsp;&nbsp;&nbsp;弼为泰监军。及泰失利自杀，弼与其徒六人走还，陕州刺史刘贵锁送晋阳。高祖<br /><br />&nbsp;&nbsp;&nbsp;&nbsp;诘之曰：“窦中尉此行，吾前具有法用，乃违吾语，自取败亡。尔何由不一言谏<br /><br />&nbsp;&nbsp;&nbsp;&nbsp;争也？”弼对曰：“刀笔小生，唯文墨薄技，便宜之事，议所不及。”高祖益怒。<br /><br />&nbsp;&nbsp;&nbsp;&nbsp;赖房谟谏而获免。左迁下灌镇司马。<br /><br />&nbsp;&nbsp;&nbsp;&nbsp;元象初，高祖征弼为大丞相府法曹行参军，署记室事，转大行台郎中，寻加<br /><br />&nbsp;&nbsp;&nbsp;&nbsp;镇南将军。高祖又引弼典掌机密，甚见信待。或有造次不及书教，直付空纸，即<br /><br />&nbsp;&nbsp;&nbsp;&nbsp;令宣读。弼尝承间密劝高祖受魏禅，高祖举杖击走之。相府法曹辛子炎谘事，云<br /><br />&nbsp;&nbsp;&nbsp;&nbsp;须取署，子炎读“署”为“树”。高祖大怒曰：“小人都不知避人家讳！”杖之<br /><br />&nbsp;&nbsp;&nbsp;&nbsp;于前。弼进曰：“《礼》，二名不偏讳，孔子言“徵”不言“在”，言“在”不<br /><br />&nbsp;&nbsp;&nbsp;&nbsp;言“徵”。子炎之罪，理或可恕。”高祖骂之曰：“眼看人_，乃复牵经引《礼》！”叱令出去。弼行十步许，呼还，子炎亦蒙释宥。世子在京闻之，语杨衷唬<br /><br />&nbsp;&nbsp;&nbsp;&nbsp;“王左右赖有此人方正，庶天下皆蒙其利，岂独吾家也。”<br /><br />&nbsp;&nbsp;&nbsp;&nbsp;弼以文武在位，罕有廉洁，言之于高祖。高祖曰：“弼来，我语尔。天下浊<br /><br />&nbsp;&nbsp;&nbsp;&nbsp;乱，习俗已久。今督将家属多在关西，黑獭常相招诱，人情去留未定。江东复有<br /><br />&nbsp;&nbsp;&nbsp;&nbsp;一吴儿老翁萧衍者，专事衣冠礼乐，中原士大夫望之以为正朔所在。我若急作法<br /><br />&nbsp;&nbsp;&nbsp;&nbsp;网，不相饶借，恐督将尽投黑獭，士子悉奔萧衍，则人物流散，何以为国？尔宜<br /><br />&nbsp;&nbsp;&nbsp;&nbsp;少待，吾不忘之。”及将有沙苑之役，弼又请先除内贼，却讨外寇。高祖问内贼<br /><br />&nbsp;&nbsp;&nbsp;&nbsp;是谁。弼曰：“诸勋贵掠夺万民者皆是。”高祖不答，因令军人皆张弓挟矢，举<br /><br />&nbsp;&nbsp;&nbsp;&nbsp;刀按槊以夹道，使弼冒出其间，曰：“必无伤也。”弼战栗汗流。高祖然后喻之<br /><br />&nbsp;&nbsp;&nbsp;&nbsp;曰：“箭虽注不射，刀虽举不击，槊虽按不刺，尔犹顿丧魂胆。诸勋人身触锋刃，<br /><br />&nbsp;&nbsp;&nbsp;&nbsp;百死一生，纵其贪鄙，所取处大，不可同之循常例也。”弼于时大恐，因顿颡谢<br /><br />&nbsp;&nbsp;&nbsp;&nbsp;曰：“愚痴无智，不识至理，今蒙开晓，始见圣达之心。”<br /><br />&nbsp;&nbsp;&nbsp;&nbsp;后从高祖破西魏于邙山，命为露布，弼手即书绢，曾不起草。以功赐爵定阳<br /><br />&nbsp;&nbsp;&nbsp;&nbsp;县男，邑二百户，加通直散骑常侍、中军将军。奉使诣阙，魏帝见之于九龙殿，<br /><br />&nbsp;&nbsp;&nbsp;&nbsp;曰：“朕始读《庄子》，便值秦名，定是体道得真，玄同齐物。闻卿精学，聊有<br /><br />&nbsp;&nbsp;&nbsp;&nbsp;所问。经中佛性、法性为一为异？”弼对曰：“佛性法性，止是一理。”诏又问<br /><br />&nbsp;&nbsp;&nbsp;&nbsp;曰：“佛性既非法性，何得为一？”对曰：“性无不在，故不说二。”诏又问曰：<br /><br />&nbsp;&nbsp;&nbsp;&nbsp;“说者皆言法性宽，佛性狭，宽狭既别，非二如何？”弼又对曰：“在宽成宽，<br /><br />&nbsp;&nbsp;&nbsp;&nbsp;在狭成狭，若论性体，非宽非狭。”诏问曰：“既言成宽成狭，何得非宽非狭？<br /><br />&nbsp;&nbsp;&nbsp;&nbsp;若定是狭，亦不能成宽。”对曰：“以非宽狭，故能成宽狭，宽狭所成虽异，能<br /><br />&nbsp;&nbsp;&nbsp;&nbsp;成恒一。”上悦称善。乃引入经书库，赐《地持经》一部，帛一百匹。平阳公淹<br /><br />&nbsp;&nbsp;&nbsp;&nbsp;为并州刺史，高祖又命弼带并州骠骑府长史。<br /><br />&nbsp;&nbsp;&nbsp;&nbsp;弼性好名理，探味玄宗，自在军旅，带经从役。注老子《道德经》二卷，表<br /><br />&nbsp;&nbsp;&nbsp;&nbsp;上之曰：“臣闻乘风理弋，追逸羽于高云；临波命钩，引沉鳞于大壑。苟得其道，<br /><br />&nbsp;&nbsp;&nbsp;&nbsp;为工其事，在物既尔，理亦固然。窃惟《道》、《德》二经，阐明幽极，旨冥动<br /><br />&nbsp;&nbsp;&nbsp;&nbsp;寂，用周凡圣。论行也清净柔弱，语迹也成功致治。实众流之江海，乃群艺之本<br /><br />&nbsp;&nbsp;&nbsp;&nbsp;根。臣少览经书，偏所笃好，虽从役军府，而不舍游息。钻味既久，斐腿<br /><br />&nbsp;&nbsp;&nbsp;&nbsp;有所见，比之前注，微谓异于旧说。情发于中而彰诸外，轻以管窥，遂成穿凿。<br /><br />&nbsp;&nbsp;&nbsp;&nbsp;无取于游刃，有惭于运斤。不足破秋毫之论，何以解连环之结。本欲止于门内，<br /><br />&nbsp;&nbsp;&nbsp;&nbsp;贻厥童蒙，兼以近资愚鄙，私备忘阙。不悟姑射凝神，汾阳流照，盖高之听卑，<br /><br />&nbsp;&nbsp;&nbsp;&nbsp;迩言在察。春末奉旨，猥蒙垂诱，今上所注《老子》，谨冒封呈，并序如别。”<br /><br />&nbsp;&nbsp;&nbsp;&nbsp;诏答云：“李君游神冥，独观恍惚，玄同造化，宗极群有。从中被外，周应可<br /><br />&nbsp;&nbsp;&nbsp;&nbsp;以裁成；自己及物，运行可以资用。隆家宁国，义属斯文。卿才思优洽，业尚通<br /><br />&nbsp;&nbsp;&nbsp;&nbsp;远，息栖儒门，驰骋玄肆，既启专家之学，且畅释老之言。户列门张，途通径达，<br /><br />&nbsp;&nbsp;&nbsp;&nbsp;理事兼申，能用俱表，彼贤所未悟，遗老所未闻，旨极精微，言穷深妙。朕有味<br /><br />&nbsp;&nbsp;&nbsp;&nbsp;二经，倦于旧说，历览新注，所得已多，嘉尚之来，良非一绪。已敕杀青编，藏<br /><br />&nbsp;&nbsp;&nbsp;&nbsp;之延阁。”又上一本于高祖，一本于世宗。<br /><br />&nbsp;&nbsp;&nbsp;&nbsp;武定中，迁卫尉卿。会梁遣贞阳侯萧明等入寇彭城，大都督高岳、行台慕容<br /><br />&nbsp;&nbsp;&nbsp;&nbsp;绍宗率诸军讨之，诏弼为军司，摄台左右。临发，世宗赐胡马一匹，语弼曰：<br /><br />&nbsp;&nbsp;&nbsp;&nbsp;“此厩中第二马，孤恒自乘骑，今方远别，聊以为赠。”又令陈政务之要可为鉴<br /><br />&nbsp;&nbsp;&nbsp;&nbsp;戒者，录一两条。弼请口陈曰：“天下大务，莫过赏罚二端，赏一人使天下人喜，<br /><br />&nbsp;&nbsp;&nbsp;&nbsp;罚一人使天下人服。但能二事得中，自然尽美。”世宗大悦曰：“言虽不多，于<br /><br />&nbsp;&nbsp;&nbsp;&nbsp;理甚要。”握手而别。破萧明于寒山，别与领军潘乐攻拔梁潼州，仍与岳等抚军<br /><br />&nbsp;&nbsp;&nbsp;&nbsp;恤民，合境倾赖。<br /><br />&nbsp;&nbsp;&nbsp;&nbsp;六年四月八日，魏帝集名僧于显阳殿讲说佛理，弼与吏部尚书杨帧⒅惺榱<br /><br />&nbsp;&nbsp;&nbsp;&nbsp;邢邵、秘书监魏收等并侍法筵。敕弼升师子座，当众敷演。昭玄都僧达及僧道顺<br /><br />&nbsp;&nbsp;&nbsp;&nbsp;并缁林之英，问难锋至，往复数十番，莫有能屈。帝曰：“此贤若生孔门，则何<br /><br />&nbsp;&nbsp;&nbsp;&nbsp;如也？”<br /><br />&nbsp;&nbsp;&nbsp;&nbsp;关中遣仪同王思政据颍州，太尉高岳等攻之。弼行颍州事，摄行台左丞。时<br /><br />&nbsp;&nbsp;&nbsp;&nbsp;大军在境，调输多费，弼均其苦乐，公私兼举，大为州民所称。颍州之平也，世<br /><br />&nbsp;&nbsp;&nbsp;&nbsp;宗曰：“卿试论王思政所以被擒。”弼曰：“思政不察逆顺之理，不识大小之形，<br /><br />&nbsp;&nbsp;&nbsp;&nbsp;不度强弱之势，有此三蔽，宜其俘获。”世宗曰：“古有逆取顺守，大吴困于小<br /><br />&nbsp;&nbsp;&nbsp;&nbsp;越，弱燕能破强齐。卿之三义，何以自立？”弼曰：“王若顺而不大，大而不强，<br /><br />&nbsp;&nbsp;&nbsp;&nbsp;强而不顺，于义或偏，得如圣旨。今既兼备众胜，鄙言可以还立。”世宗曰：<br /><br />&nbsp;&nbsp;&nbsp;&nbsp;“凡欲持论，宜有定指，那得广包众理，欲以多端自固？”弼曰：“大王威德，<br /><br />&nbsp;&nbsp;&nbsp;&nbsp;事兼众美，义博故言博，非义外施言。”世宗曰：“若尔，何故周年不下，孤来<br /><br />&nbsp;&nbsp;&nbsp;&nbsp;即拔？”弼曰：“此盖天意欲显大王之功。”<br /><br />&nbsp;&nbsp;&nbsp;&nbsp;显祖引为兼长史，加卫将军，转中书令，仍长史。进爵定阳县侯，增邑通前<br /><br />&nbsp;&nbsp;&nbsp;&nbsp;五百户。弼志在匡赞，知无不为。显祖将受魏禅，自晋阳至平城都，命弼与司空<br /><br />&nbsp;&nbsp;&nbsp;&nbsp;司马子如驰驿先入，观察物情。践祚之后，敕命左右箱入柏阁。以预定策之功，<br /><br />&nbsp;&nbsp;&nbsp;&nbsp;迁骠骑将军、卫尉卿，别封长安县伯。<br /><br />&nbsp;&nbsp;&nbsp;&nbsp;尝与邢邵扈从东山，共论名理。邢以为人死还生，恐为蛇画足。弼答曰：<br /><br />&nbsp;&nbsp;&nbsp;&nbsp;“盖谓人死归无，非有能生之力。然物之未生，本亦无也，无而能有，不以为疑，<br /><br />&nbsp;&nbsp;&nbsp;&nbsp;因前生后，何独致怪？”邢云：“圣人设教，本由劝奖，故惧以将来，理望各遂<br /><br />&nbsp;&nbsp;&nbsp;&nbsp;其性。”弼曰：“圣人合德天地，齐信四时，言则为经，行则为法，而云以虚示<br /><br />&nbsp;&nbsp;&nbsp;&nbsp;物，以诡劝民，将同鱼腹之书，有异凿楹之诰，安能使北辰降光，龙宫韫椟。就<br /><br />&nbsp;&nbsp;&nbsp;&nbsp;如所论，福果可以熔铸性灵，弘奖风教，为益之大，莫极于斯。此既真教，何谓<br /><br />&nbsp;&nbsp;&nbsp;&nbsp;非实？”邢云：“死之言澌，精神尽也。”弼曰：“此所言澌，如射箭尽，手中<br /><br />&nbsp;&nbsp;&nbsp;&nbsp;尽也。《小雅》曰‘无草不死’，《月令》又云‘靡草死’，动植虽殊，亦此之<br /><br />&nbsp;&nbsp;&nbsp;&nbsp;类。无情之卉，尚得还生，含灵之物，何妨再造。若云草死犹有种在，则复人死<br /><br />&nbsp;&nbsp;&nbsp;&nbsp;亦有识。识种不见，谓以为无者。神之在形，亦非自瞩，离朱之明不能睹。虽孟<br /><br />&nbsp;&nbsp;&nbsp;&nbsp;轲观眸，贤愚可察；钟生听曲，山水呈状。乃神之工，岂神之质。犹玉帛之非礼，<br /><br />&nbsp;&nbsp;&nbsp;&nbsp;钟鼓之非乐，以此而推，义斯见矣。”邢云：“季札言无不之，亦言散尽，若复<br /><br />&nbsp;&nbsp;&nbsp;&nbsp;聚而为物，不得言无不之也。”弼曰：“骨肉下归于土，魂气则无不之，此乃形<br /><br />&nbsp;&nbsp;&nbsp;&nbsp;坠魂游，往而非尽。如鸟出巢，如蛇出穴。由其尚有，故无所不之，若令无也，<br /><br />&nbsp;&nbsp;&nbsp;&nbsp;之将焉适？延陵有察微之识，知其不随于形；仲尼发习礼之叹，美其斯与形别。<br /><br />&nbsp;&nbsp;&nbsp;&nbsp;若许以廓然，然则人皆季子。不谓高论，执此为无。”邢云：“神之在人，犹光<br /><br />&nbsp;&nbsp;&nbsp;&nbsp;之在烛，烛尽则光穷，人死则神灭。”弼曰：“旧学前儒，每有斯语，群疑众惑，<br /><br />&nbsp;&nbsp;&nbsp;&nbsp;咸由此起。盖辨之者未精，思之者不笃。窃有末见，可以核诸。烛则因质生光，<br /><br />&nbsp;&nbsp;&nbsp;&nbsp;质大光亦大；人则神不系于形，形小神不小。故仲尼之智，必不短于长狄；孟德<br /><br />&nbsp;&nbsp;&nbsp;&nbsp;之雄，乃远奇于崔琰。神之于形，亦犹君之有国。国实君之所统，君非国之所生。<br /><br />&nbsp;&nbsp;&nbsp;&nbsp;不与同生，孰云俱灭？”邢云：“舍此适彼，生生恒在。周、孔自应同庄周之鼓<br /><br />&nbsp;&nbsp;&nbsp;&nbsp;缶，和桑扈之循歌？”弼曰：“共阴而息，尚有将别之悲；穷辙以游，亦与中途<br /><br />&nbsp;&nbsp;&nbsp;&nbsp;之叹。况曰联体同气，化为异物，称情之服，何害于圣。”邢云：“鹰化为鸠，<br /><br />&nbsp;&nbsp;&nbsp;&nbsp;鼠变为，黄母为鳖，皆是生之类也。类化而相生，犹光去此烛，复然彼烛。”<br /><br />&nbsp;&nbsp;&nbsp;&nbsp;弼曰：“鹰未化为鸠，鸠则非有。鼠既二有，何可两立。光去此烛，得燃彼烛，<br /><br />&nbsp;&nbsp;&nbsp;&nbsp;神去此形，亦托彼形，又何惑哉？”邢云：“欲使土化为人，木生眼鼻，造化神<br /><br />&nbsp;&nbsp;&nbsp;&nbsp;明，不应如此。”弼曰：“腐草为萤，老木为蝎，造化不能，谁其然也？”其后<br /><br />&nbsp;&nbsp;&nbsp;&nbsp;别与邢书云：“夫建言明理，宜出典证，而违孔背释，独为君子。若不师圣，物<br /><br />&nbsp;&nbsp;&nbsp;&nbsp;各有心，马首欲东，谁其能御？奚取于适衷，何贵于得一。逸韵虽高，管见未喻。”<br /><br />&nbsp;&nbsp;&nbsp;&nbsp;前后往复再三，邢邵理屈而止，文多不载。<br /><br />&nbsp;&nbsp;&nbsp;&nbsp;又以本官行郑州事，未发，为家客告弼谋反，收下狱，案治无实，久乃见原。<br /><br />&nbsp;&nbsp;&nbsp;&nbsp;因此绝朝见。复坐第二子廷尉监台卿断狱稽迟，与寺官俱为郎中封静哲所讼。事<br /><br />&nbsp;&nbsp;&nbsp;&nbsp;既上闻，显祖发忿，遂徙弼临海镇。时楚州人东方白额谋反，南北响应，临海镇<br /><br />&nbsp;&nbsp;&nbsp;&nbsp;为贼师张绰、潘天合等所攻，弼率厉城人，终得全固。显祖嘉之，敕行海州事，<br /><br />&nbsp;&nbsp;&nbsp;&nbsp;即所徙之州。在州奏通陵道并韩信故道。又于州东带海而起长堰，外遏咸潮，内<br /><br />&nbsp;&nbsp;&nbsp;&nbsp;引淡水。敕并依行。转徐州刺史，未之任，又除胶州刺史。<br /><br />&nbsp;&nbsp;&nbsp;&nbsp;弼儒雅宽恕，尤晓史职。所在清洁，为吏民所怀。耽好玄理，老而愈笃。又<br /><br />&nbsp;&nbsp;&nbsp;&nbsp;注《庄子・惠施篇》、《易上下系》，名《新注义苑》，并行于世。弼性质直，<br /><br />&nbsp;&nbsp;&nbsp;&nbsp;前在霸朝，多所匡正。及显祖作相，致位僚首，初闻揖让之议，犹有谏言。显祖<br /><br />&nbsp;&nbsp;&nbsp;&nbsp;尝问弼云：“治国当用何人？”对曰：“鲜卑车马客，会须用中国人。”显祖以<br /><br />&nbsp;&nbsp;&nbsp;&nbsp;为此言讥我。高德政居要，不能下之，乃于众前面折云：“黄门在帝左右，何得<br /><br />&nbsp;&nbsp;&nbsp;&nbsp;闻善不惊，唯好减削抑挫！”德政深以为恨，数言其短。又令主书杜永珍密启弼<br /><br />&nbsp;&nbsp;&nbsp;&nbsp;在长史日，受人请属，大营婚嫁。显祖内衔之。弼恃旧，仍有公事陈请。十年夏，<br /><br />&nbsp;&nbsp;&nbsp;&nbsp;上因饮酒，积其愆失，遂遣就州斩之，时年六十九。既而悔之，驿追不及。长子<br /><br />&nbsp;&nbsp;&nbsp;&nbsp;蕤、第四子光远徙临海镇。次子台卿，先徙东豫州。乾明初，并得还邺。天统五<br /><br />&nbsp;&nbsp;&nbsp;&nbsp;年，追赠弼使持节、扬郢二州军事、开府仪同三司、尚书右仆射、扬州刺史，谥<br /><br />&nbsp;&nbsp;&nbsp;&nbsp;曰文肃。<br /><br />&nbsp;&nbsp;&nbsp;&nbsp;蕤、台卿，并有学业。台卿文笔尤工，见称当世。蕤字子美，武平中大理少<br /><br />&nbsp;&nbsp;&nbsp;&nbsp;卿，兼散骑常侍，聘陈使主。末年，吏部郎中。隋开皇中，终于开州刺史。台卿<br /><br />&nbsp;&nbsp;&nbsp;&nbsp;字少山，历中书、黄门侍郎，兼大著作、修国史。武平末，国子祭酒，领尚书左<br /><br />&nbsp;&nbsp;&nbsp;&nbsp;丞。周武帝平齐，命尚书左仆射阳休之以下知名朝士十八人随驾入关，蕤兄弟并<br /><br />&nbsp;&nbsp;&nbsp;&nbsp;不预此名。台卿后虽被征，为其聋疾放归。隋开皇中，征为著作郎，岁馀以年老<br /><br />&nbsp;&nbsp;&nbsp;&nbsp;致事，诏许之。特优其礼，终身给禄，未几而终。<br /><br />&nbsp;&nbsp;&nbsp;&nbsp;史臣曰：孙搴便藩左右，处文墨之地，入幕未久，情义已深。及仓卒致殒，<br /><br />&nbsp;&nbsp;&nbsp;&nbsp;高祖折我右臂，虽戎旌未卷，爱惜才子，不然何以成霸王之业。太史公云：“非<br /><br />&nbsp;&nbsp;&nbsp;&nbsp;死者难，处死者难。”“或重于太山，或轻于鸿毛。”斯其义也。元康以智能才<br /><br />&nbsp;&nbsp;&nbsp;&nbsp;干，委质霸朝，绸缪帷幄，任寄为重。及难无苟免，忘生殉义，可谓得其地焉。<br /><br />&nbsp;&nbsp;&nbsp;&nbsp;杨肿晕揭煨衅娌牛冠绝夷等，弑逆之际，趋而避之，是则非处死者难，死者亦<br /><br />&nbsp;&nbsp;&nbsp;&nbsp;难也。显祖弱龄藏器，未有朝臣所知，及北宫之难，以年次推重，故受终之议，<br /><br />&nbsp;&nbsp;&nbsp;&nbsp;时未之许焉。杜弼识学甄明，发言谠正，禅代之际，先起异图。王怒未息，卒蒙<br /><br />&nbsp;&nbsp;&nbsp;&nbsp;显戮。直言多矣，能无及是者乎？<br /><br />&nbsp;&nbsp;&nbsp;&nbsp;赞曰：彦举驱驰，才高行。元康忠勇，舍生存义。nn辅玄，思极谈天，<br /><br />&nbsp;&nbsp;&nbsp;&nbsp;道亡时晦，身没名全。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1642);">加入书签</a><a
                        href="1641.html">上一页</a>&larr;<a href="index.html">返回列表</a>&rarr;<a
                            href="1643.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1641.html"; var next_page = "1643.html"; var index_page = "index.html"; var sortid = "9"; var article_id = "28"; var chapter_id = "1642"; var articlename = "北齐书"; var chaptername = " 卷二十四 列传第十六"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>