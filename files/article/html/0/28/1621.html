<!DOCTYPE html>
<html>
<head>
<meta charset="gbk" />
<title>北齐书- 卷三 帝纪第三-在线阅读-哈西文学网</title>
<meta name="keywords" content="李百药，北齐书， 卷三 帝纪第三全文， 卷三 帝纪第三在线阅读 哈西文学网" />
<meta name="description" content="哈西文学网提供李百药的北齐书  卷三 帝纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1621.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1621.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 帝纪第三</h1>
            <div class="link xb">
                <a href="1620.html">上一页</a>&larr;<a href="index.html">返回列表</a>&rarr;<a
                    href="1622.html">下一页</a></div>			
            <div id="BookText">&nbsp;&nbsp;&nbsp;&nbsp;◎文襄<br /><br />&nbsp;&nbsp;&nbsp;&nbsp;世宗文襄皇帝，讳澄，字子惠，神武长子也，母曰娄太后。生而岐嶷，神武<br /><br />&nbsp;&nbsp;&nbsp;&nbsp;异之。魏中兴元年，立为渤海王世子。就杜询讲学，敏悟过人，询甚叹服。二年，<br /><br />&nbsp;&nbsp;&nbsp;&nbsp;加侍中、开府仪同三司，尚孝静帝妹冯翊长公主，时年十二，神情俊爽，便若成<br /><br />&nbsp;&nbsp;&nbsp;&nbsp;人。神武试问以时事得失，辨析无不中理，自是军国筹策皆预之。<br /><br />&nbsp;&nbsp;&nbsp;&nbsp;天平元年，加使持节、尚书令、大行台、并州刺史。三年，入辅朝政，加领<br /><br />&nbsp;&nbsp;&nbsp;&nbsp;左右、京畿大都督。时人虽闻器识，犹以少年期之，而机略严明，事无凝滞，于<br /><br />&nbsp;&nbsp;&nbsp;&nbsp;是朝野振肃。元象元年，摄吏部尚书。魏自崔亮以后。选人常以年劳为制，文襄<br /><br />&nbsp;&nbsp;&nbsp;&nbsp;乃厘改前式，铨擢唯在得人。又沙汰尚书郎，妙选人地以充之。至于才名之士，<br /><br />&nbsp;&nbsp;&nbsp;&nbsp;咸被荐擢，假有未居显位者，皆致之门下，以为宾客，每山园游燕，必见招携，<br /><br />&nbsp;&nbsp;&nbsp;&nbsp;执射赋诗，各尽其所长，以为娱适。兴和二年，加大将军，领中书监，仍摄吏部<br /><br />&nbsp;&nbsp;&nbsp;&nbsp;尚书。自正光已后，天下多事，在任群官，廉洁者寡。文襄乃奏吏部郎崔暹为御<br /><br />&nbsp;&nbsp;&nbsp;&nbsp;史中尉，纠劾权豪，无所纵舍，于是风俗更始，私枉路绝。乃榜于街衢，具论经<br /><br />&nbsp;&nbsp;&nbsp;&nbsp;国政术，仍开直言之路，有论事上书苦言切至者，皆优容之。<br /><br />&nbsp;&nbsp;&nbsp;&nbsp;武定四年十一月，神武西讨，不豫，班师，文襄驰赴军所，侍卫还晋阳。五<br /><br />&nbsp;&nbsp;&nbsp;&nbsp;年正月丙午，神武崩，秘不发丧。辛亥，司徒侯景据河南反，颍州刺史司马世云<br /><br />&nbsp;&nbsp;&nbsp;&nbsp;以城应之。景诱执豫州刺史高元成、襄州刺史李密、广州刺史暴显等。遣司空韩<br /><br />&nbsp;&nbsp;&nbsp;&nbsp;轨率众讨之。夏四月壬申，文襄朝于邺。六月己巳，韩轨等自颍州班师。丁丑，<br /><br />&nbsp;&nbsp;&nbsp;&nbsp;文襄还晋阳，乃发丧，告喻文武，陈神武遗志。七月戊戌，魏帝诏以文襄为使持<br /><br />&nbsp;&nbsp;&nbsp;&nbsp;节、大丞相、都督中外诸军、录尚书事、大行台、渤海王。文襄启辞位，愿停王<br /><br />&nbsp;&nbsp;&nbsp;&nbsp;爵。壬寅，魏帝诏太原公洋摄理军国，遣中使敦喻。八月戊辰，文襄启申神武遗<br /><br />&nbsp;&nbsp;&nbsp;&nbsp;令，请减国邑分封将督，各有差。辛未，朝邺，固辞丞相。魏帝诏曰：“既朝野<br /><br />&nbsp;&nbsp;&nbsp;&nbsp;攸凭，安危所系，不得令遂本怀，须有权夺，可复前大将军，余如故。”<br /><br />&nbsp;&nbsp;&nbsp;&nbsp;议者咸云侯景犹有北望之心，但信命不至耳。又景将蔡遵道北归，称景有悔<br /><br />&nbsp;&nbsp;&nbsp;&nbsp;过之心。王以为信然，谓可诱而致，乃遗景书曰：<br /><br />&nbsp;&nbsp;&nbsp;&nbsp;先王与司徒契阔夷险，孤子相依，偏所眷属，义贯终始，情存岁寒。待为国<br /><br />&nbsp;&nbsp;&nbsp;&nbsp;士者乃立漆身之节，馈以一餐者便致扶轮之效，况其重于此乎？常以故旧之义，<br /><br />&nbsp;&nbsp;&nbsp;&nbsp;欲将子孙相托，方为秦晋之匹，共成刘范之亲。况闻负杖行歌，便以狼顾反噬，<br /><br />&nbsp;&nbsp;&nbsp;&nbsp;不蹈忠臣之路，便陷叛人之地。力不足以自强，势不足以自保，率乌合之众，为<br /><br />&nbsp;&nbsp;&nbsp;&nbsp;累卵之危。西取救于宇文，南请援于萧氏，以狐疑之心，为首鼠之事。入秦则秦<br /><br />&nbsp;&nbsp;&nbsp;&nbsp;人不容，归吴则吴人不信。当是不逞之人，曲为无端之说，遂怀市虎之疑，乃致<br /><br />&nbsp;&nbsp;&nbsp;&nbsp;投杼之惑。比来举止，事已可见，人相疑误，想自觉知。阖门大小，悉在司寇，<br /><br />&nbsp;&nbsp;&nbsp;&nbsp;意谓李氏未灭，犹言少卿可反。孤子无状招祸，丁天酷罚，但礼由权夺，志在忘<br /><br />&nbsp;&nbsp;&nbsp;&nbsp;私，聊遣偏裨，前驱致讨，南兖、扬州，应时克复。即欲乘机，席卷县瓠，属以<br /><br />&nbsp;&nbsp;&nbsp;&nbsp;炎暑，欲为后图，且令还师，待时更举。今寒胶向折，白露将团，方凭国灵，龚<br /><br />&nbsp;&nbsp;&nbsp;&nbsp;行天罚。器械精新，士马强盛，内外感恩，上下戮力，三令五申，可赴汤火。使<br /><br />&nbsp;&nbsp;&nbsp;&nbsp;旗鼓相望，埃尘相接，势如沃雪，事等注荧。夫明者去危就安，智者转祸为福，<br /><br />&nbsp;&nbsp;&nbsp;&nbsp;宁人负我，不我负人，当开从善之途，使有改迷之路。若能卷甲来朝，垂橐还阙<br /><br />&nbsp;&nbsp;&nbsp;&nbsp;者，即当授豫州，必使终君身世。所部文武更不追摄，进得保其禄位，退则不丧<br /><br />&nbsp;&nbsp;&nbsp;&nbsp;功名。今王思政等皆孤军偏将，远来深入，然其性命在君掌握，脱能刺之，想有<br /><br />&nbsp;&nbsp;&nbsp;&nbsp;余力。节相加授，永保疆埸。君门眷属，可以无患，宠妻爱子，亦送相还，仍为<br /><br />&nbsp;&nbsp;&nbsp;&nbsp;通家，共成亲好。君今不能东封函谷，南面称孤，受制于人，威名顿尽。得地不<br /><br />&nbsp;&nbsp;&nbsp;&nbsp;欲自守，聚众不以为强，空使身有背叛之名，家有恶逆之祸，覆宗绝嗣，自贻伊<br /><br />&nbsp;&nbsp;&nbsp;&nbsp;戚。戴天履地，能无愧乎！孤子今日不应遣此，但见蔡遵道云：“司徒本无西归<br /><br />&nbsp;&nbsp;&nbsp;&nbsp;之心，深有悔过之意”，未知此语为虚为实。吉凶之理，想自图之。<br /><br />&nbsp;&nbsp;&nbsp;&nbsp;景报书曰：<br /><br />&nbsp;&nbsp;&nbsp;&nbsp;仆乡曲布衣，本乖艺用，出身为国，绵历二纪，犯危履难，岂避风霜，遂得<br /><br />&nbsp;&nbsp;&nbsp;&nbsp;富贵当年，荣华身世。一旦举旗铮援鼓，北面相抗者，何哉？实以畏惧危亡，<br /><br />&nbsp;&nbsp;&nbsp;&nbsp;恐招祸害故耳。往年之暮，尊王遘疾，神不v善，祈祷莫瘳。遂使嬖幸弄权，心<br /><br />&nbsp;&nbsp;&nbsp;&nbsp;腹离贰，妻子在宅，无事见围。及回归长社，希自陈状，简书未遣，斧钺已临。<br /><br />&nbsp;&nbsp;&nbsp;&nbsp;既旌旗相对，咫尺不远，飞书每奏，冀申鄙情。而群帅恃雄，眇然弗顾，连战推<br /><br />&nbsp;&nbsp;&nbsp;&nbsp;锋，专欲屠灭。掘围堰水，仅存三版，举目相看，命县漏刻。不忍死亡，出战城<br /><br />&nbsp;&nbsp;&nbsp;&nbsp;下，拘秦送地，岂乐为之？禽兽恶死，人伦好生，仆实不辜，桓、庄何罪。且尊<br /><br />&nbsp;&nbsp;&nbsp;&nbsp;王平昔见与比肩，戮力同心，共奖帝室，虽复权势参差，寒暑小异，丞相司徒，<br /><br />&nbsp;&nbsp;&nbsp;&nbsp;雁行而已。福禄官荣，自是天爵，劳而后授，理不相干，欲求吞炭，何其谬也！<br /><br />&nbsp;&nbsp;&nbsp;&nbsp;然窃人之财，犹谓之盗。禄去公室，抑谓不取。今魏德虽衰，天命未改，拜恩私<br /><br />&nbsp;&nbsp;&nbsp;&nbsp;第，何足关言。赐嗤不能东封函谷，受制于人，当似教仆贤祭仲而褒季氏。无主<br /><br />&nbsp;&nbsp;&nbsp;&nbsp;之国，在礼未闻，动而不法，将何以训？窃以分财养幼，事归令终，舍宅存孤，<br /><br />&nbsp;&nbsp;&nbsp;&nbsp;谁云隙末？复言仆众不足以自强，身危如累卵。然亿兆夷人，卒降十乱，纣之百<br /><br />&nbsp;&nbsp;&nbsp;&nbsp;克，终自无后，颍川之战，即是殷监。轻重由人，非鼎在德，苟能忠信，虽弱必<br /><br />&nbsp;&nbsp;&nbsp;&nbsp;强，殷忧启圣，处危何苦。况今梁道邕熙，招携以礼，被我虎文，縻之好爵，方<br /><br />&nbsp;&nbsp;&nbsp;&nbsp;欲苑五岳而池四海，扫氛秽以拯黎元。东羁瓯越，西道F陇，吴越悍劲，带甲千<br /><br />&nbsp;&nbsp;&nbsp;&nbsp;群，秦兵冀马，控弦十万，大风一振，枯干必摧，凝霜暂落，秋带自殒，此而为<br /><br />&nbsp;&nbsp;&nbsp;&nbsp;弱，谁足称雄？又见诬两端，受疑二国，斟酌物情，一何太甚！昔陈平背楚，归<br /><br />&nbsp;&nbsp;&nbsp;&nbsp;汉则强，百里出虞，入秦斯霸。盖昏明由主，用舍在人，奉礼而行，神其吐邪！<br /><br />&nbsp;&nbsp;&nbsp;&nbsp;书称士马精新，克日齐举，夸张形势，必欲相灭。切以寒胶白露，节候乃同，秋<br /><br />&nbsp;&nbsp;&nbsp;&nbsp;风扬尘，马首何异。徒知北方之力争，未识西南之合从，苟欲F意于前途，不<br /><br />&nbsp;&nbsp;&nbsp;&nbsp;觉坑阱在其侧。去危就安，今归正朔；转祸为福，已脱网罗。彼当嗤仆之过迷，<br /><br />&nbsp;&nbsp;&nbsp;&nbsp;此亦笑君之晦昧。今引二邦，扬旌北讨，熊虎齐奋，克复中原，荆、襄、广、颍，<br /><br />&nbsp;&nbsp;&nbsp;&nbsp;已属关右，项城、县瓠，亦奉江南，幸自取之，何劳见援。然权变非一，理有万<br /><br />&nbsp;&nbsp;&nbsp;&nbsp;途，为君计者，莫若割地两和，三分鼎峙，燕、卫、赵、晋，足相俸禄，齐、曹、<br /><br />&nbsp;&nbsp;&nbsp;&nbsp;宋、鲁，悉归大梁。使仆得输力南朝，北敦姻好，束帛自行，戎车不驾，仆立当<br /><br />&nbsp;&nbsp;&nbsp;&nbsp;世之功，君卒父祢之业，各保疆垒，听享岁时，百姓V宁，四人安堵。孰若驱农<br /><br />&nbsp;&nbsp;&nbsp;&nbsp;夫于垄亩，抗劲敌于三方，避干戈于首尾，当锋镝于心腹。纵太公为将，不能获<br /><br />&nbsp;&nbsp;&nbsp;&nbsp;存，归之高明，何以克济。来书曰，妻子老幼悉在司寇，以此见要，庶其可反。<br /><br />&nbsp;&nbsp;&nbsp;&nbsp;当是见疑褊心，未识大趣。昔王陵附汉，母在不归；太上囚楚，乞羹自若。矧伊<br /><br />&nbsp;&nbsp;&nbsp;&nbsp;妻子，而可介意。脱谓诛之有益，欲止不能，杀之无损，复加坑戮，家累在君，<br /><br />&nbsp;&nbsp;&nbsp;&nbsp;何关仆也。遵道所说，颇亦非虚，故重陈辞，更论款曲。昔与盟主，事等琴瑟，<br /><br />&nbsp;&nbsp;&nbsp;&nbsp;谗人间之，翻为仇敌。抚弦搦矢，不觉伤怀，裂帛还书，其何能述。<br /><br />&nbsp;&nbsp;&nbsp;&nbsp;王寻览书，问谁为作。或曰：“其行台郎王伟。”王曰：“伟才如此，何因<br /><br />&nbsp;&nbsp;&nbsp;&nbsp;不使我知？”王欲间景于梁，又与景书而谬其辞，云本使景阳叛，欲与图西，西<br /><br />&nbsp;&nbsp;&nbsp;&nbsp;人知之，故景更与图南为事。漏其书于梁，梁人亦不之信。<br /><br />&nbsp;&nbsp;&nbsp;&nbsp;壬申，东魏主与王猎于邺东，驰逐如飞。监卫都督乌那罗受工伐从后呼曰：<br /><br />&nbsp;&nbsp;&nbsp;&nbsp;“天子莫走马，大将军怒。”王尝侍饮，举大觞曰：“臣澄劝陛下酒。”东魏主<br /><br />&nbsp;&nbsp;&nbsp;&nbsp;不悦曰：“自古无不亡之国，朕亦何用如此生！”王怒曰：“朕！朕！狗脚朕！”<br /><br />&nbsp;&nbsp;&nbsp;&nbsp;使崔季舒殴之三拳，奋衣而出。寻遣季舒入谢。东魏主赐季舒彩，季舒未敢即受，<br /><br />&nbsp;&nbsp;&nbsp;&nbsp;启之于王，王使取一段。东魏主以四百匹与之，曰：“亦一段耳。”东魏主不堪<br /><br />&nbsp;&nbsp;&nbsp;&nbsp;忧辱，咏谢灵运诗曰：“韩亡子房奋，秦帝鲁连耻。本自江海人，忠义感君子。”<br /><br />&nbsp;&nbsp;&nbsp;&nbsp;因流涕。<br /><br />&nbsp;&nbsp;&nbsp;&nbsp;三月辛亥，王南临黎阳，济于虎牢，自洛阳从太行而反晋阳。于路遗书百僚，<br /><br />&nbsp;&nbsp;&nbsp;&nbsp;以相戒励。朝野承风，莫不震肃。又令朝臣牧宰各举贤良及骁武胆略堪守边城，<br /><br />&nbsp;&nbsp;&nbsp;&nbsp;务得其才，不拘职业。六月，王巡北边城戍，赈赐有差。<br /><br />&nbsp;&nbsp;&nbsp;&nbsp;七月，王还晋阳。辛卯，王遇盗而殂，时年二十九。葬于峻成陵。齐受禅，<br /><br />&nbsp;&nbsp;&nbsp;&nbsp;追谥为文襄皇帝，庙号世宗。时有童谣曰：“百尺高竿摧折，水底燃灯灯灭。”<br /><br />&nbsp;&nbsp;&nbsp;&nbsp;识者以为王将殂之兆也。数日前，崔季舒无故于北宫门外诸贵之前诵鲍明远诗曰：<br /><br />&nbsp;&nbsp;&nbsp;&nbsp;“将军既下世，部曲亦罕存。”声甚凄断，泪不能已，见者莫不怪之。初，梁将<br /><br />&nbsp;&nbsp;&nbsp;&nbsp;兰钦子京为东魏所虏，王命以配厨。钦请赎之，王不许。京再诉，王使监厨苍头<br /><br />&nbsp;&nbsp;&nbsp;&nbsp;薛丰洛杖之，曰：“更诉当杀尔。”京与其党六人谋作乱。时王居北城东柏堂莅<br /><br />&nbsp;&nbsp;&nbsp;&nbsp;政，以宠琅邪公主，欲其来往无所避忌，所有侍卫，皆出于外。太史启言宰辅星<br /><br />&nbsp;&nbsp;&nbsp;&nbsp;甚微，变不出一月。王曰：“小人新杖之，故吓我耳。”将欲受禅，与陈元康、<br /><br />&nbsp;&nbsp;&nbsp;&nbsp;崔季舒等屏斥左右，署拟百官。京将进食，王却，谓诸人曰：“昨夜梦此奴斫我，<br /><br />&nbsp;&nbsp;&nbsp;&nbsp;宜杀却。”京闻之，置刀于盘，冒言进食。王怒曰：“我未索食，尔何据来！”<br /><br />&nbsp;&nbsp;&nbsp;&nbsp;京挥刀曰：“来将杀汝！”王自投伤足，入于床下。贼党去床，因而见杀。先是<br /><br />&nbsp;&nbsp;&nbsp;&nbsp;讹言曰：“软脱帽，床底喘”，其言应矣。时太原公洋在城东双堂，入而讨贼，<br /><br />&nbsp;&nbsp;&nbsp;&nbsp;脔割京等，皆漆其头。秘不发丧，徐出言曰：“奴反，大将军被伤，无大苦也。”</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1621);">加入书签</a><a
                        href="1620.html">上一页</a>&larr;<a href="index.html">返回列表</a>&rarr;<a
                            href="1622.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1620.html"; var next_page = "1622.html"; var index_page = "index.html"; var sortid = "9"; var article_id = "28"; var chapter_id = "1621"; var articlename = "北齐书"; var chaptername = " 卷三 帝纪第三"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>