<!DOCTYPE html>
<html>
<head>
<meta charset="gbk" />
<title>北齐书- 卷十八 列传第十-在线阅读-哈西文学网</title>
<meta name="keywords" content="李百药，北齐书， 卷十八 列传第十全文， 卷十八 列传第十在线阅读 哈西文学网" />
<meta name="description" content="哈西文学网提供李百药的北齐书  卷十八 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1636.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1636.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 列传第十</h1>
            <div class="link xb">
                <a href="1635.html">上一页</a>&larr;<a href="index.html">返回列表</a>&rarr;<a
                    href="1637.html">下一页</a></div>			
            <div id="BookText">&nbsp;&nbsp;&nbsp;&nbsp;◎孙腾高隆之司马子如<br /><br />&nbsp;&nbsp;&nbsp;&nbsp;孙腾，字龙雀，咸阳石安人也。祖通，仕沮渠氏为中书舍人，沮渠灭，入魏，<br /><br />&nbsp;&nbsp;&nbsp;&nbsp;因居北边。及腾贵，魏朝赠通使持节、侍中、都督雍华岐幽四州诸军事、骠骑大<br /><br />&nbsp;&nbsp;&nbsp;&nbsp;将军、司徒公、尚书左仆射、雍州刺史，赠腾父机使持节、侍中、都督冀定沧瀛<br /><br />&nbsp;&nbsp;&nbsp;&nbsp;殷五州诸军事、太尉公、尚书令、冀州刺史。<br /><br />&nbsp;&nbsp;&nbsp;&nbsp;腾少而质直，明解吏事。魏正光中，北方扰乱，腾间关危险，得达秀容。属<br /><br />&nbsp;&nbsp;&nbsp;&nbsp;尔朱荣建义，腾隋荣入洛，例除冗从仆射。寻为高祖都督府长史，从高祖东征邢<br /><br />&nbsp;&nbsp;&nbsp;&nbsp;杲。师次齐城，有抚宜镇军人谋逆，将害督帅。腾知之，密启高祖。俄顷事发，<br /><br />&nbsp;&nbsp;&nbsp;&nbsp;高祖以有备，擒破之。高祖之为晋州，腾为长史，加后将军，封石安县伯。高祖<br /><br />&nbsp;&nbsp;&nbsp;&nbsp;自晋阳出滏口，行至襄垣，尔朱兆率众追。高祖与兆宴饮于水湄，誓为兄弟，各<br /><br />&nbsp;&nbsp;&nbsp;&nbsp;还本营。明旦，兆复招高祖，高祖欲安其意，将赴之，临上马，腾牵衣止之。兆<br /><br />&nbsp;&nbsp;&nbsp;&nbsp;乃隔水肆骂，驰还晋阳。高祖遂东。及起义信都，腾以诚款，常预谋策。腾以朝<br /><br />&nbsp;&nbsp;&nbsp;&nbsp;廷隔绝，号令无所归，不权有所立，则众将沮散，苦请于高祖。高祖从之，遂立<br /><br />&nbsp;&nbsp;&nbsp;&nbsp;中兴主。除侍中，寻加使持节、六州流民大都督、北道大行台。高祖进军于邺，<br /><br />&nbsp;&nbsp;&nbsp;&nbsp;初留段荣守信都，寻遣荣镇中山，仍令腾居守。及平邺，授相州刺史，改封咸阳<br /><br />&nbsp;&nbsp;&nbsp;&nbsp;郡公，增邑通前一千三百户，入为侍中。时魏京兆王愉女平原公主寡居，腾欲尚<br /><br />&nbsp;&nbsp;&nbsp;&nbsp;之，公主不许。侍中封隆之无妇，公主欲之，腾妒隆之，遂相间构。高祖启免腾<br /><br />&nbsp;&nbsp;&nbsp;&nbsp;官，请除外任，俄而复之。<br /><br />&nbsp;&nbsp;&nbsp;&nbsp;腾以高祖腹心，入居门下，与斛斯椿同掌机密。椿既生异端，渐至乖谬。腾<br /><br />&nbsp;&nbsp;&nbsp;&nbsp;深见猜忌，虑祸及己，遂潜将十余骑驰赴晋阳。高祖入讨斛斯椿，留腾行并州事，<br /><br />&nbsp;&nbsp;&nbsp;&nbsp;又使腾为冀相殷定沧瀛幽安八州行台仆射、行冀州事，复行相州事。天平初，入<br /><br />&nbsp;&nbsp;&nbsp;&nbsp;为尚书左仆射，内外之事，腾咸知之，兼司空、尚书令。时西魏遣将寇南兖，诏<br /><br />&nbsp;&nbsp;&nbsp;&nbsp;腾为南道行台，率诸将讨之。腾性非樱无威略，失利而还。又除司徒。初北境<br /><br />&nbsp;&nbsp;&nbsp;&nbsp;乱离，亡一女，及贵，远加推访，终不得，疑其为人婢贱。及为司徒，奴婢诉良<br /><br />&nbsp;&nbsp;&nbsp;&nbsp;者，不研虚实，率皆免之，愿免千人，冀得其女。时高祖入朝，左右有言之者，<br /><br />&nbsp;&nbsp;&nbsp;&nbsp;高祖大怒，解其司徒。武定中，使于青州，括浮逃户口，迁太保。初，博陵崔孝<br /><br />&nbsp;&nbsp;&nbsp;&nbsp;芬取贫家子贾氏以为养女，孝芬死，其妻元更适郑伯猷，携贾于郑氏。贾有姿色，<br /><br />&nbsp;&nbsp;&nbsp;&nbsp;腾纳之，始以为妾。其妻袁氏死，腾以贾有子，正以为妻，诏封丹阳郡君，复请<br /><br />&nbsp;&nbsp;&nbsp;&nbsp;以袁氏爵回授其女。违礼肆情，多此类也。<br /><br />&nbsp;&nbsp;&nbsp;&nbsp;腾早依附高祖，契阔艰危，勤力恭谨，深见信待。及高祖置之魏朝，寄以心<br /><br />&nbsp;&nbsp;&nbsp;&nbsp;腹，遂志气骄盈，与夺由己，求纳财贿，不知纪极。生官死赠，非货不行，P<br /><br />&nbsp;&nbsp;&nbsp;&nbsp;藏银器，盗为家物，亲狎小人，专为聚敛。在邺与高岳、高隆之、司马子如号为<br /><br />&nbsp;&nbsp;&nbsp;&nbsp;四贵，非法专恣，腾为甚焉。高祖屡加谴让，终不悛改，朝野深非笑之。武定六<br /><br />&nbsp;&nbsp;&nbsp;&nbsp;年四月薨，时年六十八。赠使持节、都督冀定等五州诸军事、冀州刺史、太师、<br /><br />&nbsp;&nbsp;&nbsp;&nbsp;开府、录尚书事，谥曰文。天保初，以腾佐命，诏祭告其墓。皇建中，配享高祖<br /><br />&nbsp;&nbsp;&nbsp;&nbsp;庙庭。子凤珍嗣。凤珍庸常，武平中，卒于开府仪同三司。<br /><br />&nbsp;&nbsp;&nbsp;&nbsp;高隆之，字延兴，本姓徐氏，云出自高平金乡。父干，魏白水郡守，为姑婿<br /><br />&nbsp;&nbsp;&nbsp;&nbsp;高氏所养，因从其姓。隆之贵，魏朝赠司徒公、雍州刺史。隆之后有参议之功，<br /><br />&nbsp;&nbsp;&nbsp;&nbsp;高祖命为从弟，仍云渤海人。<br /><br />&nbsp;&nbsp;&nbsp;&nbsp;隆之身长八尺，美须髯，深沉有志气。魏汝南王悦为司州牧，以为户曹从事。<br /><br />&nbsp;&nbsp;&nbsp;&nbsp;建义初，释褐员外散骑常侍，与行台于晖出讨羊侃于太山，晖引隆之为行台郎中，<br /><br />&nbsp;&nbsp;&nbsp;&nbsp;又除给事中。与高祖深自结托。高祖之临晋州，引为治中，行平阳郡事。从高祖<br /><br />&nbsp;&nbsp;&nbsp;&nbsp;起义山东，以为大行台右丞。魏中兴初，除御史中尉，领尚食典御。从高祖平邺，<br /><br />&nbsp;&nbsp;&nbsp;&nbsp;行相州事。从破四胡于韩陵，太昌初，除骠骑大将军、仪同三司。西魏文帝曾与<br /><br />&nbsp;&nbsp;&nbsp;&nbsp;隆之因酒忿竞，文帝坐以黜免。高祖责隆之不能协和，乃启出为北道行台，转并<br /><br />&nbsp;&nbsp;&nbsp;&nbsp;州刺史，封平原郡公，邑一千七百户。隆之请减户七百，并求降己四阶让兄腾，<br /><br />&nbsp;&nbsp;&nbsp;&nbsp;并加优诏许之，仍以腾为沧州刺史。高祖之讨斛斯椿，以隆之为大行台尚书。及<br /><br />&nbsp;&nbsp;&nbsp;&nbsp;大司马、清河王承制，拜隆之侍中、尚书右仆射，领御史中尉。广费人工，大<br /><br />&nbsp;&nbsp;&nbsp;&nbsp;营寺塔，为高祖所责。<br /><br />&nbsp;&nbsp;&nbsp;&nbsp;天平初，丁母艰解任，寻诏起为并州刺史，入为尚书右仆射。时初给民田，<br /><br />&nbsp;&nbsp;&nbsp;&nbsp;贵势皆占良美，贫弱咸受瘠薄。隆之启高祖，悉更反易，乃得均平。又领营构大<br /><br />&nbsp;&nbsp;&nbsp;&nbsp;将军，京邑制造，莫不由之。增筑南城，周回二十五里。以漳水近于帝城，起长<br /><br />&nbsp;&nbsp;&nbsp;&nbsp;堤以防泛溢之患。又凿渠引漳水周流城郭，造治水碾}，并有利于时。魏自孝昌<br /><br />&nbsp;&nbsp;&nbsp;&nbsp;已后，天下多难，刺史太守皆为当部都督，虽无兵事，皆立佐僚，所在颇为烦扰。<br /><br />&nbsp;&nbsp;&nbsp;&nbsp;隆之表请自非实在边要，见有兵马者，悉皆断之。又朝贵多假常侍以取貂蝉之饰，<br /><br />&nbsp;&nbsp;&nbsp;&nbsp;隆之自表解侍中，并陈诸假侍中服用者，请亦罢之。诏皆如表。自军国多事，冒<br /><br />&nbsp;&nbsp;&nbsp;&nbsp;名窃官者不可胜数，隆之奏请检括，获五万余人，而群小喧嚣，隆之惧而止。诏<br /><br />&nbsp;&nbsp;&nbsp;&nbsp;监起居事，进位司徒公。<br /><br />&nbsp;&nbsp;&nbsp;&nbsp;武定中，为河北括户大使。追还，授领军将军、录尚书事，寻兼侍中。续出<br /><br />&nbsp;&nbsp;&nbsp;&nbsp;行青州事。追还，拜太子太师、兼尚书左仆射、吏部尚书，迁太保。时世宗作宰，<br /><br />&nbsp;&nbsp;&nbsp;&nbsp;风俗肃清，隆之时有受纳，世宗于尚书省大加责辱。齐受禅，进爵为王。寻以本<br /><br />&nbsp;&nbsp;&nbsp;&nbsp;官录尚书事，领大宗正卿，监国史。隆之性小巧，至于公家羽仪、百戏、服制时<br /><br />&nbsp;&nbsp;&nbsp;&nbsp;有改易，不循典故，时论非之。于射堋上立三像人为壮勇之势。显祖曾至东山，<br /><br />&nbsp;&nbsp;&nbsp;&nbsp;因射，谓隆之曰：“射堋上可作猛兽，以存古义，何为置人？终日射人，朕所不<br /><br />&nbsp;&nbsp;&nbsp;&nbsp;取。”隆之无以对。<br /><br />&nbsp;&nbsp;&nbsp;&nbsp;初，世宗委任兼右仆射崔暹、黄门郎崔季舒等，及世宗崩，隆之启显祖并欲<br /><br />&nbsp;&nbsp;&nbsp;&nbsp;害之，不许。显祖以隆之旧齿，委以政事，季舒等仍以前隙，乃谮云：“隆之每<br /><br />&nbsp;&nbsp;&nbsp;&nbsp;见诉讼者，辄加哀矜之意，以示非己能裁。”显祖以其受任既重，知有冤状，便<br /><br />&nbsp;&nbsp;&nbsp;&nbsp;宜申涤，何得委过要名，非大臣义。天保五年，禁止尚书省。隆之曾与元昶宴饮，<br /><br />&nbsp;&nbsp;&nbsp;&nbsp;酒酣，语昶曰：“与王交游，当生死不相背。”人有密言之者。又帝未登庸之日，<br /><br />&nbsp;&nbsp;&nbsp;&nbsp;隆之意常侮帝。帝将受魏禅，大臣咸言未可，隆之又在其中。帝深衔之。因此，<br /><br />&nbsp;&nbsp;&nbsp;&nbsp;遂大发怒，令壮士筑百余下。放出，渴将饮水，人止之，隆之曰：“今日何在！”<br /><br />&nbsp;&nbsp;&nbsp;&nbsp;遂饮之。因从驾，死于路中，年六十一。赠冀定瀛沧幽五州诸军事、大将军、太<br /><br />&nbsp;&nbsp;&nbsp;&nbsp;尉、太保、冀州刺史、阳夏王。竟不得谥。<br /><br />&nbsp;&nbsp;&nbsp;&nbsp;隆之虽不涉学，而钦尚文雅，缙绅名流，必存礼接。寡姊为尼，事之如母，<br /><br />&nbsp;&nbsp;&nbsp;&nbsp;训督诸子，必先文义。世甚以此称之。显祖末年，既多猜害，追忿隆之，诛其子<br /><br />&nbsp;&nbsp;&nbsp;&nbsp;德枢等十余人，并投漳水。又发隆之冢，出其尸，葬已积年，其貌不改，斩截骸<br /><br />&nbsp;&nbsp;&nbsp;&nbsp;骨，亦弃于漳流，遂绝嗣。乾明中，诏其兄子子远为隆之后，袭爵阳夏王，还其<br /><br />&nbsp;&nbsp;&nbsp;&nbsp;财产。初，隆之见信高祖，性多阴毒，睚眦之忿，无不报焉。仪同三司崔孝芬以<br /><br />&nbsp;&nbsp;&nbsp;&nbsp;结婚姻不果，太府卿任集同知营构，颇相乖异，瀛州刺史元晏请托不遂，前后构<br /><br />&nbsp;&nbsp;&nbsp;&nbsp;成其罪，并诛害之。终至家门殄灭，论者谓有报应焉。<br /><br />&nbsp;&nbsp;&nbsp;&nbsp;司马子如，字遵业，河内温人也。八世祖模，晋司空、南阳王。模世子保，<br /><br />&nbsp;&nbsp;&nbsp;&nbsp;晋乱出奔凉州，因家焉。魏平姑臧，徙居于云中，其自序云尔。父兴龙，魏鲁阳<br /><br />&nbsp;&nbsp;&nbsp;&nbsp;太守。<br /><br />&nbsp;&nbsp;&nbsp;&nbsp;子如少机警，有口辩。好交游豪杰，与高祖相结托，分义甚深。孝昌中，北<br /><br />&nbsp;&nbsp;&nbsp;&nbsp;州沦陷，子如携家口南奔肆州，为尔朱荣所礼遇，假以中军。荣之向洛也，以子<br /><br />&nbsp;&nbsp;&nbsp;&nbsp;如为司马、持节、假平南将军，监前军。次高都，荣以建兴险阻，往来冲要，有<br /><br />&nbsp;&nbsp;&nbsp;&nbsp;后顾之忧，以子如行建兴太守、当郡都督。永安初，封平遥县子，邑三百户，仍<br /><br />&nbsp;&nbsp;&nbsp;&nbsp;为大行台郎中。荣以子如明辩，能说时事，数遣奉使诣阙，多称旨，孝庄亦接待<br /><br />&nbsp;&nbsp;&nbsp;&nbsp;焉。葛荣之乱，相州孤危，荣遣子如间行入邺，助加防守。葛荣平，进爵为侯。<br /><br />&nbsp;&nbsp;&nbsp;&nbsp;元颢入洛，人情离阻，以子如曾守邺城，颇有恩信，乃令行相州事。颢平，征为<br /><br />&nbsp;&nbsp;&nbsp;&nbsp;金紫光禄大夫。<br /><br />&nbsp;&nbsp;&nbsp;&nbsp;尔朱荣之诛，子如知有变，自宫内突出，至荣宅，弃家随荣妻子与尔朱世隆<br /><br />&nbsp;&nbsp;&nbsp;&nbsp;等走出京城。世隆便欲还北，子如曰：“事贵应机，兵不厌诈，天下rr，<br /><br />&nbsp;&nbsp;&nbsp;&nbsp;唯强是视，于此际会，不可以弱示人。若必走北，即恐变故随起，不如分兵守河<br /><br />&nbsp;&nbsp;&nbsp;&nbsp;桥，回军向京，出其不意，或可离溃。假不如心，犹足示有余力，使天下观听，<br /><br />&nbsp;&nbsp;&nbsp;&nbsp;惧我威强。”于是世隆还逼京城。魏长广王立，兼尚书右仆射。前废帝以为侍中、<br /><br />&nbsp;&nbsp;&nbsp;&nbsp;骠骑大将军、仪同三司，进爵阳平郡公，邑一千七百户。固让仪同不受。高祖起<br /><br />&nbsp;&nbsp;&nbsp;&nbsp;义信都，世隆等知子如与高祖有旧，疑虑，出为南岐州刺史。子如愤恨，泣涕自<br /><br />&nbsp;&nbsp;&nbsp;&nbsp;陈，而不获免。高祖入洛，子如遣使启贺，仍叙平生旧恩。寻追赴京，以为大行<br /><br />&nbsp;&nbsp;&nbsp;&nbsp;台尚书，朝夕左右，参知军国。天平初，除左仆射，与侍中高岳、侍中孙腾、右<br /><br />&nbsp;&nbsp;&nbsp;&nbsp;仆射高隆之等共知朝政，甚见信重。高祖镇晋阳，子如时往谒见，待之甚厚，并<br /><br />&nbsp;&nbsp;&nbsp;&nbsp;坐同食，从旦达暮，及其当还，高祖及武明后俱有赉遗，率以为常。<br /><br />&nbsp;&nbsp;&nbsp;&nbsp;子如性既豪爽，兼恃旧恩，簿领之务，与夺任情，公然受纳，无所顾惮。兴<br /><br />&nbsp;&nbsp;&nbsp;&nbsp;和中，以为北道行台，巡检诸州，守令已下，委其黜陟。子如至定州，斩深泽县<br /><br />&nbsp;&nbsp;&nbsp;&nbsp;令；至冀州，斩东光县令。皆稽留时漏，致之极刑。若言有进退，少不合意，便<br /><br />&nbsp;&nbsp;&nbsp;&nbsp;令武士顿曳，白刃临项。士庶惶惧，不知所为。转尚书令。子如义旗之始，身不<br /><br />&nbsp;&nbsp;&nbsp;&nbsp;参预，直以高祖故旧，遂当委重，意气甚高，聚敛不息。时世宗入辅朝政，内稍<br /><br />&nbsp;&nbsp;&nbsp;&nbsp;嫌之，寻以赃贿为御史中尉崔暹所劾，禁止于尚书省。诏免其大罪，削官爵。未<br /><br />&nbsp;&nbsp;&nbsp;&nbsp;几，起行冀州事。子如能自厉改，甚有声誉，发摘奸伪，僚吏畏伏之。转行并州<br /><br />&nbsp;&nbsp;&nbsp;&nbsp;事。诏复官爵，别封野王县男，邑二百户。<br /><br />&nbsp;&nbsp;&nbsp;&nbsp;齐受禅，以有翼赞之功，别封须昌县公，寻除司空。子如性滑稽，不治检裁，<br /><br />&nbsp;&nbsp;&nbsp;&nbsp;言戏秽亵，识者非之。而事姊有礼，抚诸兄子慈笃，当时名士并加钦爱，世以此<br /><br />&nbsp;&nbsp;&nbsp;&nbsp;称之。然素无鲠正，不能平心处物。世宗时，中尉崔暹、黄门郎崔季舒俱被任用。<br /><br />&nbsp;&nbsp;&nbsp;&nbsp;世宗崩，暹等赴晋阳。子如乃启显祖，言其罪恶，仍劝诛之。其后子如以马度关，<br /><br />&nbsp;&nbsp;&nbsp;&nbsp;为有司所奏。显祖引子如数让之曰：“崔暹、季舒事朕先世，有何大罪，卿令我<br /><br />&nbsp;&nbsp;&nbsp;&nbsp;杀之？”因此免官。久之，犹以先帝之旧，拜太尉。寻以疾薨，时年六十四。赠<br /><br />&nbsp;&nbsp;&nbsp;&nbsp;使持节、都督冀定瀛沧怀五州诸军事、太师、太尉、怀州刺史，赠物一千段，谥<br /><br />&nbsp;&nbsp;&nbsp;&nbsp;曰文明。<br /><br />&nbsp;&nbsp;&nbsp;&nbsp;子消难嗣。尚高祖女，以主婿、贵公子，频历中书、黄门郎、光禄少卿。出<br /><br />&nbsp;&nbsp;&nbsp;&nbsp;为北豫州刺史，镇武牢。消难博涉史传，有风神，然不能廉洁，在州为御史所劾。<br /><br />&nbsp;&nbsp;&nbsp;&nbsp;又于公主情好不睦，公主谮诉之，惧罪，遂招延邻敌，走关西。<br /><br />&nbsp;&nbsp;&nbsp;&nbsp;子如兄纂，先卒，子如贵，赠岳州刺史。纂长子世云，轻险无行，累迁卫将<br /><br />&nbsp;&nbsp;&nbsp;&nbsp;军、颍州刺史。世云本无勋业，直以子如故，频历州郡。恃叔之势，所在聚敛，<br /><br />&nbsp;&nbsp;&nbsp;&nbsp;仍肆奸秽。将见推治，内怀惊惧，侯景反，遂举州从之。时世云母弟在邺，便倾<br /><br />&nbsp;&nbsp;&nbsp;&nbsp;心附景，无复顾望。诸将围景于颍川，世云临城遥对诸将，言甚不逊。世宗犹以<br /><br />&nbsp;&nbsp;&nbsp;&nbsp;子如恩旧，免其诸弟死罪，徙于北边。侯景于涡阳败后，世云复有异志，为景所<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;世云弟膺之，字仲庆。少好学，美风仪。天平中，子如贵盛，膺之自尚书郎<br /><br />&nbsp;&nbsp;&nbsp;&nbsp;历中书、黄门郎。子如别封须昌县公，回授膺之。膺之家富于财，厚自封殖。王<br /><br />&nbsp;&nbsp;&nbsp;&nbsp;元景、邢子才之流以夙素重之。以其疏简傲物，竟天保世，沦滞不齿。乾明中，<br /><br />&nbsp;&nbsp;&nbsp;&nbsp;王白肃宗，除卫尉少卿。河清末，光禄大夫。患泄利，积年不起，至武平中，<br /><br />&nbsp;&nbsp;&nbsp;&nbsp;犹不堪朝谒，就家拜仪同三司。好读《太玄经》，注扬雄《蜀都赋》。每云：<br /><br />&nbsp;&nbsp;&nbsp;&nbsp;“我欲与扬子云周旋。”齐亡岁，以利疾终，时年七十一。<br /><br />&nbsp;&nbsp;&nbsp;&nbsp;膺之弟子瑞，天保中为定州长史，迁吏部郎中。举清勤平约。迁司徒左长史，<br /><br />&nbsp;&nbsp;&nbsp;&nbsp;兼廷尉卿，以平直称。乾明初，领御史中丞，正色举察，为朝廷所许。以疾去职，<br /><br />&nbsp;&nbsp;&nbsp;&nbsp;就拜祠部尚书。卒，赠瀛州刺史，谥曰文节。<br /><br />&nbsp;&nbsp;&nbsp;&nbsp;子瑞弟幼之，清贞有素行，少历显位。隋开皇中，卒于眉州刺史。子瑞妻，<br /><br />&nbsp;&nbsp;&nbsp;&nbsp;令萱之妹，及令萱得宠于后主，重赠子瑞怀州剌史，诸子亦并居显职。同游，武<br /><br />&nbsp;&nbsp;&nbsp;&nbsp;平末给事黄门侍郎。同回，太府卿。同宪，通直常侍。然同游终为嘉吏，隋开皇<br /><br />&nbsp;&nbsp;&nbsp;&nbsp;中尚书民部侍郎，卒于遂州刺史。<br /><br />&nbsp;&nbsp;&nbsp;&nbsp;史臣曰：高祖以晋阳戎马之地，霸图攸属，治兵训旅，遥制朝权，京台机务，<br /><br />&nbsp;&nbsp;&nbsp;&nbsp;委寄深远。孙腾等俱不能清贞守道，以治乱为怀，厚敛货财，填彼溪壑。昔萧何<br /><br />&nbsp;&nbsp;&nbsp;&nbsp;之镇关中，荀之居许下，不亦异于是乎！赖世宗入辅，责以骄纵，厚遇崔暹，<br /><br />&nbsp;&nbsp;&nbsp;&nbsp;奋其霜简，不然则君子属厌，岂易间焉。孙腾牵裾之诚，有足称美。隆之劳其志<br /><br />&nbsp;&nbsp;&nbsp;&nbsp;力，经始邺京，又并是潜德僚u，早申任遇，崇其名器，未失朝序。子如徒以少<br /><br />&nbsp;&nbsp;&nbsp;&nbsp;相亲重，情深昵狎，义非草昧，恩结宠私，勋德莫闻，坐致台辅。犹子之爱，训<br /><br />&nbsp;&nbsp;&nbsp;&nbsp;以义方，膺之风素可重，幼之清简自立，有足称也。<br /><br />&nbsp;&nbsp;&nbsp;&nbsp;赞曰：闳、散胥附，萧、曹扶翼。齐运勃兴，孙、高陈力。黩货无厌，多惭<br /><br />&nbsp;&nbsp;&nbsp;&nbsp;衮职。司马滑稽，巧言令色。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1636);">加入书签</a><a
                        href="1635.html">上一页</a>&larr;<a href="index.html">返回列表</a>&rarr;<a
                            href="1637.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1635.html"; var next_page = "1637.html"; var index_page = "index.html"; var sortid = "9"; var article_id = "28"; var chapter_id = "1636"; var articlename = "北齐书"; var chaptername = " 卷十八 列传第十"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>