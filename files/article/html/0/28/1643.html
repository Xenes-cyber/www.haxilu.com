<!DOCTYPE html>
<html>
<head>
<meta charset="gbk" />
<title>北齐书- 卷二十五 列传第十七-在线阅读-哈西文学网</title>
<meta name="keywords" content="李百药，北齐书， 卷二十五 列传第十七全文， 卷二十五 列传第十七在线阅读 哈西文学网" />
<meta name="description" content="哈西文学网提供李百药的北齐书  卷二十五 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1643.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1643.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 列传第十七</h1>
            <div class="link xb">
                <a href="1642.html">上一页</a>&larr;<a href="index.html">返回列表</a>&rarr;<a
                    href="1644.html">下一页</a></div>			
            <div id="BookText">&nbsp;&nbsp;&nbsp;&nbsp;○张纂张亮张耀赵起徐远王峻王<br /><br />&nbsp;&nbsp;&nbsp;&nbsp;张纂，字徽纂，代郡平城人也。父烈，桑乾太守。纂初事尔朱荣，又为尔朱<br /><br />&nbsp;&nbsp;&nbsp;&nbsp;兆都督长史。为兆使于高祖，遂被顾识。高祖举义山东，刘诞据相州拒守，时纂<br /><br />&nbsp;&nbsp;&nbsp;&nbsp;亦在其中。高祖攻而拔之，以纂参丞相军事。<br /><br />&nbsp;&nbsp;&nbsp;&nbsp;纂性便僻，左右出内，稍见亲待，仍补行台郎中。高祖启减国封，分赏文武，<br /><br />&nbsp;&nbsp;&nbsp;&nbsp;纂随例封寿张伯。魏武帝末，高祖赴洛，以赵郡公琛为行台，守晋阳，以纂为右<br /><br />&nbsp;&nbsp;&nbsp;&nbsp;丞。转相府功曹参军事，除右光禄大夫。使于茹茹，以衔命称旨。历中外、丞相<br /><br />&nbsp;&nbsp;&nbsp;&nbsp;二府从事中郎。邙山之役，大获俘虏，高祖令纂部送京师，魏帝赐绢五百匹，封<br /><br />&nbsp;&nbsp;&nbsp;&nbsp;武安县伯。复为高祖行台右丞，从征玉壁。大军将还山东，行达晋州，忽值寒雨，<br /><br />&nbsp;&nbsp;&nbsp;&nbsp;士卒饥冻，至有死者。州以边禁不听入城。于时纂为别使，遇见，辄令开门内之，<br /><br />&nbsp;&nbsp;&nbsp;&nbsp;分寄民家，给其火食，多所全济。高祖闻而善之。<br /><br />&nbsp;&nbsp;&nbsp;&nbsp;纂事高祖二十馀岁，传通教令，甚见亲赏。世宗嗣位，侯景作乱颍川，招引<br /><br />&nbsp;&nbsp;&nbsp;&nbsp;西魏。以纂为南道行台，与诸将率讨之。还，除瀛州刺史。会世宗入为太子少傅。<br /><br />&nbsp;&nbsp;&nbsp;&nbsp;后与平原王段孝先、行台尚书辛术等攻围东楚，仍拔广陵、泾州数城，斩贼帅东<br /><br />&nbsp;&nbsp;&nbsp;&nbsp;方白额。授仪同三司，监筑长城大使，领步骑数千镇防北境。还，迁护军将军，<br /><br />&nbsp;&nbsp;&nbsp;&nbsp;寻卒。<br /><br />&nbsp;&nbsp;&nbsp;&nbsp;张亮，字伯德，西河隰城人也。少有干用。初事尔朱兆，拜平远将军。以功<br /><br />&nbsp;&nbsp;&nbsp;&nbsp;封隰城县伯，邑五百户。高祖讨兆于晋阳，兆奔秀容。兆左右皆密通诚款，唯亮<br /><br />&nbsp;&nbsp;&nbsp;&nbsp;独无启疏。及兆败，窜于穷山，令亮及仓头陈山提斩己首以降，皆不忍，兆乃自<br /><br />&nbsp;&nbsp;&nbsp;&nbsp;缢于树。伯德伏尸而哭。高祖嘉叹之。授丞相府参军事，渐见亲待，委以书记之<br /><br />&nbsp;&nbsp;&nbsp;&nbsp;任。天平中，为世宗行台郎中，典七兵事。虽为台郎，而常在高祖左右。迁行台<br /><br />&nbsp;&nbsp;&nbsp;&nbsp;右丞。<br /><br />&nbsp;&nbsp;&nbsp;&nbsp;高仲密之叛也，与大司马斛律金守河阳。周文帝于上流放火船烧河桥。亮乃<br /><br />&nbsp;&nbsp;&nbsp;&nbsp;备小艇百馀艘，皆载长锁，锁头施钉。火船将至，即驰小艇，以钉钉之，引锁向<br /><br />&nbsp;&nbsp;&nbsp;&nbsp;岸，火船不得及桥。桥之获全，亮之计也。<br /><br />&nbsp;&nbsp;&nbsp;&nbsp;武定初，拜太中大夫。薛`尝梦亮于山上持丝，以告亮，且占之曰：“山<br /><br />&nbsp;&nbsp;&nbsp;&nbsp;上丝，幽字也。君其为幽州乎？”数月，亮出为幽州刺史。属侯景叛，除平南将<br /><br />&nbsp;&nbsp;&nbsp;&nbsp;军、梁州刺史。寻加都督扬、颍等十一州诸军事，兼行台殿中尚书，转都督二豫、<br /><br />&nbsp;&nbsp;&nbsp;&nbsp;扬、颍等八州军事、征西大将军、豫州刺史、尚书右仆射、西南道行台。攻梁江<br /><br />&nbsp;&nbsp;&nbsp;&nbsp;夏、颍阳等七城，皆下之。<br /><br />&nbsp;&nbsp;&nbsp;&nbsp;亮性质直，勤力强济，深为高祖、世宗所信，委以腹心之任。然少风格，好<br /><br />&nbsp;&nbsp;&nbsp;&nbsp;财利，久在左右，不能廉洁，及历诸州，咸有黩货之闻。武定末，征拜侍中、汾<br /><br />&nbsp;&nbsp;&nbsp;&nbsp;州大中正。天保初，授光禄勋，加骠骑大将军、仪同三司，别封安定县男，转中<br /><br />&nbsp;&nbsp;&nbsp;&nbsp;领军。寻卒于位，赠司空公。<br /><br />&nbsp;&nbsp;&nbsp;&nbsp;张耀，字灵光，上谷昌平人也。父凤，晋州长史。耀少而贞谨，颇晓史职。<br /><br />&nbsp;&nbsp;&nbsp;&nbsp;解褐给事中，转司徒水曹行参军。义旗建，高祖擢为中军大都督韩轨府长史。及<br /><br />&nbsp;&nbsp;&nbsp;&nbsp;轨除瀛、冀二州刺史，又以耀为轨谘议参军。后为御史所劾，州府僚佐及轨左右<br /><br />&nbsp;&nbsp;&nbsp;&nbsp;以赃罪挂网者百有馀人，唯耀清白独免。征为丞相府仓曹。<br /><br />&nbsp;&nbsp;&nbsp;&nbsp;显祖嗣事，迁相府掾。天保初，赐爵都亭乡男，摄仓、库二曹事。诸有赐给，<br /><br />&nbsp;&nbsp;&nbsp;&nbsp;常使耀典之。转秘书丞，迁尚书右丞。显祖曾因近出，令耀居守。帝夜还，耀不<br /><br />&nbsp;&nbsp;&nbsp;&nbsp;时开门，勒兵严备。帝驻跸门外久之，催迫甚急。耀以夜深，真伪难辩，须火至<br /><br />&nbsp;&nbsp;&nbsp;&nbsp;面识，门乃可开，于是独出见帝。帝笑曰：“卿欲学郅君章也？”乃使耀前开门，<br /><br />&nbsp;&nbsp;&nbsp;&nbsp;然后入，深嗟赏之，赐以锦采。出为南青州刺史，未之任。肃宗辅政，累迁秘书<br /><br />&nbsp;&nbsp;&nbsp;&nbsp;监。<br /><br />&nbsp;&nbsp;&nbsp;&nbsp;耀历事累世，奉职恪勤，咸见亲待，未尝有过。每得禄赐，散之宗族。性节<br /><br />&nbsp;&nbsp;&nbsp;&nbsp;俭率素，车服饮食，取给而已。好读《春秋》，月一遍，时人比之贾梁道。赵彦<br /><br />&nbsp;&nbsp;&nbsp;&nbsp;深尝谓耀曰：“君研寻《左氏》，岂求服虔、杜预之纰缪邪？”耀曰：“何为其<br /><br />&nbsp;&nbsp;&nbsp;&nbsp;然乎？《左氏》之书，备叙言事，恶者可以自戒，善者可以庶几。故厉己温习，<br /><br />&nbsp;&nbsp;&nbsp;&nbsp;非欲诋诃古人之得失也。”天统元年，世祖临朝，耀奏事，遇暴疾，仆于御前。<br /><br />&nbsp;&nbsp;&nbsp;&nbsp;帝下座临视，呼数声不应。帝泣曰：“岂失我良臣也！”旬日卒，时年六十三。<br /><br />&nbsp;&nbsp;&nbsp;&nbsp;诏称耀忠贞平直，温恭廉慎。赠开府仪同三司、尚书右仆射、燕州刺史，谥曰贞<br /><br />&nbsp;&nbsp;&nbsp;&nbsp;简。<br /><br />&nbsp;&nbsp;&nbsp;&nbsp;赵起，字兴洛，广平人也。父达，幽州录事参军。起性沉谨有干用。义旗建，<br /><br />&nbsp;&nbsp;&nbsp;&nbsp;高祖以段荣为定州刺史，以起为荣典签，除奉车都尉。天平中，征为相府骑曹，<br /><br />&nbsp;&nbsp;&nbsp;&nbsp;累加中散大夫。世宗嗣事，出为建州刺史，累迁侍中。起，高祖世频为相府骑兵<br /><br />&nbsp;&nbsp;&nbsp;&nbsp;二局，典知兵马十有馀年。至显祖即阼之后，起罢州还阙，虽历位九卿、侍中，<br /><br />&nbsp;&nbsp;&nbsp;&nbsp;常以本官监兵马，出内驱使，居腹心之寄，与二张相亚。出为西兖州刺史，纠劾<br /><br />&nbsp;&nbsp;&nbsp;&nbsp;禁止，岁馀，以无验获免。河清二年，征还晋阳。三年，又加祠部尚书、开府。<br /><br />&nbsp;&nbsp;&nbsp;&nbsp;天统初，转太常卿，食琅邪郡干。二年，除沧州刺史，加六州都督。武平中，卒<br /><br />&nbsp;&nbsp;&nbsp;&nbsp;于官。<br /><br />&nbsp;&nbsp;&nbsp;&nbsp;徐远，字彦遐，广宁石门人也。其先出自广平。曾祖定，为云中军将、平朔<br /><br />&nbsp;&nbsp;&nbsp;&nbsp;戍主，因家于朔。远少习吏事，郡辟功曹。未几，与太守率户赴义旗，署防城都<br /><br />&nbsp;&nbsp;&nbsp;&nbsp;督，除`陶县令。高祖以远闲习书计，命为丞相骑兵参军事，常征伐，克济军务，<br /><br />&nbsp;&nbsp;&nbsp;&nbsp;深为高祖所知。累历巨鹿、陈留二郡太守。天保初，为御史所劾，遇赦免，沉废<br /><br />&nbsp;&nbsp;&nbsp;&nbsp;二年。显祖以远勋旧，特用为领军府长史，累迁东徐州刺史，入为太中大夫。河<br /><br />&nbsp;&nbsp;&nbsp;&nbsp;清初，加卫将军。二年，除使持节、都督东楚州诸军事、东楚州刺史。天统二年，<br /><br />&nbsp;&nbsp;&nbsp;&nbsp;授仪同三司、卫尉。四年，加开府、右光禄大夫。武平初卒。<br /><br />&nbsp;&nbsp;&nbsp;&nbsp;远为治慕宽和，有恩惠。至东楚，其年冬，邑郭大火，城民亡产业，远躬自<br /><br />&nbsp;&nbsp;&nbsp;&nbsp;赴救，对之流涕，仍为经营，皆得安立。长子世荣，中书舍人、黄门侍郎。<br /><br />&nbsp;&nbsp;&nbsp;&nbsp;王峻，字峦嵩，灵丘人也。明悟有干略。高祖以为相府墨曹参军，坐事去官。<br /><br />&nbsp;&nbsp;&nbsp;&nbsp;久之，显祖为仪同开府，引为城局参军。累迁恒州大中正、世宗相府外兵参军。<br /><br />&nbsp;&nbsp;&nbsp;&nbsp;随诸军平淮阴，赐爵北平县男。除营州刺史。营州地接边城，贼数为民患。峻至<br /><br />&nbsp;&nbsp;&nbsp;&nbsp;州，远设斥候，广置疑兵，每有贼发，常出其不意要击之，贼不敢发，合境获安。<br /><br />&nbsp;&nbsp;&nbsp;&nbsp;先是刺史陆士茂诈杀室韦八百馀人，因此朝贡遂绝。至是，峻分命将士，要其行<br /><br />&nbsp;&nbsp;&nbsp;&nbsp;路，室韦果至，大破之，虏其首帅而还。因厚加恩礼，放遣之。室韦遂献诚款，<br /><br />&nbsp;&nbsp;&nbsp;&nbsp;朝贡不绝，峻有力焉。初，茹茹主庵罗辰率其馀党东徙，峻度其必来，预为之备。<br /><br />&nbsp;&nbsp;&nbsp;&nbsp;未几，庵罗辰到，顿军城西。峻乃设奇伏大破之，获其名王郁久闾豆拔提等数十<br /><br />&nbsp;&nbsp;&nbsp;&nbsp;人，送于京师。庵罗辰于此遁走。帝甚嘉之。迁秘书监。<br /><br />&nbsp;&nbsp;&nbsp;&nbsp;废帝即位，除洛州刺史、河阳道行台左丞。皇建中，诏于洛州西界掘长堑三<br /><br />&nbsp;&nbsp;&nbsp;&nbsp;百里，置城戍以防间谍。河清元年，征拜祠部尚书。诏诣晋阳检校兵马，俄而还<br /><br />&nbsp;&nbsp;&nbsp;&nbsp;邺，转太仆卿。及车驾巡幸，常与吏部尚书尉瑾辅皇太子、诸亲王同知后事。仍<br /><br />&nbsp;&nbsp;&nbsp;&nbsp;赐食梁郡干，迁侍中，除都官尚书。及周师寇逼，诏峻以本官与东安王娄睿、武<br /><br />&nbsp;&nbsp;&nbsp;&nbsp;兴王普等自邺率众赴河阳御之。车驾幸洛阳，以悬瓠为周人所据，复诏峻为南道<br /><br />&nbsp;&nbsp;&nbsp;&nbsp;行台，与娄睿率军南讨。未至，周师弃城走，仍使慰辑永、郢二州。四年春，还<br /><br />&nbsp;&nbsp;&nbsp;&nbsp;京师。坐违格私度禁物并盗截军粮，有司依格处斩，家口配没。特诏决鞭一百，<br /><br />&nbsp;&nbsp;&nbsp;&nbsp;除名配甲坊，蠲其家口。会赦免，停废私门。天统二年，授骠骑大将军、仪同三<br /><br />&nbsp;&nbsp;&nbsp;&nbsp;司，寻加开府。武平初，除侍中。四年卒。赠司空公。<br /><br />&nbsp;&nbsp;&nbsp;&nbsp;王，字师罗，太安狄那人也，为小部酋帅。父基，颇读书，有智略。初从<br /><br />&nbsp;&nbsp;&nbsp;&nbsp;葛荣反，荣授基济北王、宁州刺史。后葛荣破，而基据城不下，尔朱荣遣使喻之，<br /><br />&nbsp;&nbsp;&nbsp;&nbsp;然后始降。荣后以为府从事中郎，令率众镇磨川。荣死，纥豆陵步藩虏基归河西，<br /><br />&nbsp;&nbsp;&nbsp;&nbsp;后逃归尔朱兆。高祖平兆，以基为都督，除义宁太守。基先于葛荣军与周文帝相<br /><br />&nbsp;&nbsp;&nbsp;&nbsp;知，及文帝据有关中，高祖遣基与长史侯景同使于周文帝，文帝留基不遣。基后<br /><br />&nbsp;&nbsp;&nbsp;&nbsp;逃归，除冀州长史，后行肆州事。元象初，累迁南益州、北豫州刺史。所历皆好<br /><br />&nbsp;&nbsp;&nbsp;&nbsp;聚敛，然性和直，吏民不甚患之。兴和四年冬为奴所害，时年六十五。赠征东将<br /><br />&nbsp;&nbsp;&nbsp;&nbsp;军、吏部尚书、定州刺史。<br /><br />&nbsp;&nbsp;&nbsp;&nbsp;少好弓马，善骑射，颇爱文学。性机敏，应对便捷。年十三，见扬州刺史<br /><br />&nbsp;&nbsp;&nbsp;&nbsp;太原郭元贞，元贞抚其背曰：“汝读何书？”对曰：“诵《孝经》。”曰：<br /><br />&nbsp;&nbsp;&nbsp;&nbsp;“《孝经》云何？”曰：“在上不骄，为下不乱。”元贞曰：“吾作刺史，岂其<br /><br />&nbsp;&nbsp;&nbsp;&nbsp;骄乎？”曰：“公虽不骄，君子防未萌，亦愿留意。”元贞称善。年十五，随<br /><br />&nbsp;&nbsp;&nbsp;&nbsp;父在北豫州，行台侯景与人论掩衣法为当左为当右。尚书敬显俊曰：“孔子云：<br /><br />&nbsp;&nbsp;&nbsp;&nbsp;‘微管仲，吾其被发左衽矣’以此言之，右衽为是。”进曰：“国家龙飞朔野，<br /><br />&nbsp;&nbsp;&nbsp;&nbsp;雄步中原，五帝异仪，三王殊制，掩衣左右，何足是非。”景奇其早慧，赐以名<br /><br />&nbsp;&nbsp;&nbsp;&nbsp;马。<br /><br />&nbsp;&nbsp;&nbsp;&nbsp;兴和中，世宗召为库直，除奉朝请。世宗暴崩，冒刃捍御，以忠节赐爵平<br /><br />&nbsp;&nbsp;&nbsp;&nbsp;春县男，赉帛七百段、绫锦五十匹、钱三万并金带骏马，仍除晋阳令。天保初，<br /><br />&nbsp;&nbsp;&nbsp;&nbsp;加宁远将军，颇为显祖所知待。帝尝与左右饮酒，曰：“快哉大乐。”对曰：<br /><br />&nbsp;&nbsp;&nbsp;&nbsp;“亦有大乐，亦有大苦。”帝曰：“何为大苦？”曰：“长夜荒饮不寤，亡国<br /><br />&nbsp;&nbsp;&nbsp;&nbsp;破家，身死名灭，所谓大苦。”帝默然。后责曰：“尔与纥奚舍乐同事我兄，<br /><br />&nbsp;&nbsp;&nbsp;&nbsp;舍乐死，尔何为不死？”曰：“君亡臣死，自是常节，但贼竖力薄斫轻，故臣<br /><br />&nbsp;&nbsp;&nbsp;&nbsp;不死。”帝使燕子献反缚，长广王捉头，帝手刃将下，曰：“杨遵彦、崔季<br /><br />&nbsp;&nbsp;&nbsp;&nbsp;舒逃走避难，位至仆射、尚书，冒死效命之士，反见屠戮，旷古未有此事。”帝<br /><br />&nbsp;&nbsp;&nbsp;&nbsp;投刃于地曰：“王师罗不得杀。”遂舍之。<br /><br />&nbsp;&nbsp;&nbsp;&nbsp;乾明元年，昭帝作相，补中外府功曹参军事。皇建元年，进爵义阳县子。河<br /><br />&nbsp;&nbsp;&nbsp;&nbsp;清三年，与诸将征突厥，加骠骑大将军。天统元年，除给事黄门侍郎，加射声校<br /><br />&nbsp;&nbsp;&nbsp;&nbsp;尉，四迁散骑常侍。武平初，开府仪同三司。上言：“突厥与宇文男来女往，<br /><br />&nbsp;&nbsp;&nbsp;&nbsp;必当相与影响，南北寇边。宜选九州劲勇强弩，多据要险之地。伏愿陛下哀忠念<br /><br />&nbsp;&nbsp;&nbsp;&nbsp;旧，爱孤恤寡，矜愚嘉善，舍过记功，敦骨肉之情，广宽仁之路，思尧、舜之风，<br /><br />&nbsp;&nbsp;&nbsp;&nbsp;慕禹、汤之德，克己复礼，以成美化，天下幸甚。”<br /><br />&nbsp;&nbsp;&nbsp;&nbsp;五年，陈人寇淮南，诏令群官共议御捍。封辅相请出讨击。曰：“官军频<br /><br />&nbsp;&nbsp;&nbsp;&nbsp;经失利，人情骚动，若复兴兵极武，出顿江淮，恐北狄西寇，乘我之弊，倾国而<br /><br />&nbsp;&nbsp;&nbsp;&nbsp;来，则世事去矣。莫若薄赋省徭，息民养士，使朝廷协睦，遐迩归心，征之以仁<br /><br />&nbsp;&nbsp;&nbsp;&nbsp;义，鼓之以道德，天下皆当肃清，岂直伪陈而已！”高阿那肱谓众人曰：“从王<br /><br />&nbsp;&nbsp;&nbsp;&nbsp;武卫者南席。”众皆同焉。寻兼侍中，聘于周。使还即正，未几而卒。好著述，<br /><br />&nbsp;&nbsp;&nbsp;&nbsp;作《鉴诫》二十四篇，颇有文义。<br /><br />&nbsp;&nbsp;&nbsp;&nbsp;史臣曰：张纂等并趋事霸朝，申其功用，皆有齐之良臣也。伯德之恸哭伏尸，<br /><br />&nbsp;&nbsp;&nbsp;&nbsp;灵光之拒关驻跸，有古人风焉。<br /><br />&nbsp;&nbsp;&nbsp;&nbsp;赞曰：纂、亮、耀、起，徐远、、峻，奉日高升，凌风远振。树死拒关，<br /><br />&nbsp;&nbsp;&nbsp;&nbsp;终明信顺。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1643);">加入书签</a><a
                        href="1642.html">上一页</a>&larr;<a href="index.html">返回列表</a>&rarr;<a
                            href="1644.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1642.html"; var next_page = "1644.html"; var index_page = "index.html"; var sortid = "9"; var article_id = "28"; var chapter_id = "1643"; var articlename = "北齐书"; var chaptername = " 卷二十五 列传第十七"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>