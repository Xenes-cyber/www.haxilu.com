<!DOCTYPE html>
<html>
<head>
<meta charset="gbk" />
<title>北齐书- 卷十七 列传第九-在线阅读-哈西文学网</title>
<meta name="keywords" content="李百药，北齐书， 卷十七 列传第九全文， 卷十七 列传第九在线阅读 哈西文学网" />
<meta name="description" content="哈西文学网提供李百药的北齐书  卷十七 列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1635.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1635.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 列传第九</h1>
            <div class="link xb">
                <a href="1634.html">上一页</a>&larr;<a href="index.html">返回列表</a>&rarr;<a
                    href="1636.html">下一页</a></div>			
            <div id="BookText">&nbsp;&nbsp;&nbsp;&nbsp;◎斛律金（子光羡）<br /><br />&nbsp;&nbsp;&nbsp;&nbsp;斛律金，字阿六敦，朔州敕勒部人也。高祖倍侯利，以壮勇有名塞表，道武<br /><br />&nbsp;&nbsp;&nbsp;&nbsp;时率户内附，赐爵孟都公。祖幡地斤，殿中尚书。父大那瑰，光禄大夫、第一领<br /><br />&nbsp;&nbsp;&nbsp;&nbsp;民酋长。天平中，金贵，赠司空公。<br /><br />&nbsp;&nbsp;&nbsp;&nbsp;金性敦直，善骑射，行兵用匈奴法，望尘识马步多少，嗅地知军度远近。初<br /><br />&nbsp;&nbsp;&nbsp;&nbsp;为军主，与怀朔镇将杨钧送茹茹主阿那瑰还北。瑰见金射猎，深叹其工。后瑰入<br /><br />&nbsp;&nbsp;&nbsp;&nbsp;寇高陆，金拒击破之。正光末，破六韩拔陵构逆，金拥众属焉，陵假金王号。金<br /><br />&nbsp;&nbsp;&nbsp;&nbsp;度陵终败灭，乃统所部万户诣云州请降，即授第二领民酋长。稍引南出黄瓜堆，<br /><br />&nbsp;&nbsp;&nbsp;&nbsp;为杜洛周所破，部众分散，金与兄平二人脱身归尔朱荣。荣表金为别将，累迁都<br /><br />&nbsp;&nbsp;&nbsp;&nbsp;督。孝庄立，赐爵阜城县男，加宁朔将军、屯骑校尉。从破葛荣、元显，频有战<br /><br />&nbsp;&nbsp;&nbsp;&nbsp;功，加镇南大将军。<br /><br />&nbsp;&nbsp;&nbsp;&nbsp;及尔朱兆等逆乱，高祖密怀匡复之计，金与娄昭、狄干等赞成大谋，仍从<br /><br />&nbsp;&nbsp;&nbsp;&nbsp;举义。高祖南攻邺，留金守信都，领恒、云、燕、朔、显、蔚六州大都督，委以<br /><br />&nbsp;&nbsp;&nbsp;&nbsp;后事，别讨李修，破之，加右光禄大夫。会高祖于邺，仍从平晋阳，追灭尔朱兆。<br /><br />&nbsp;&nbsp;&nbsp;&nbsp;太昌初，以金为汾州刺史、当州大都督，进爵为侯。从高祖破纥豆陵于河西。天<br /><br />&nbsp;&nbsp;&nbsp;&nbsp;平初，迁邺，使金领步骑三万镇风陵以备西寇，军罢，还晋阳。从高祖战于沙苑，<br /><br />&nbsp;&nbsp;&nbsp;&nbsp;不利班师，因此东雍诸城复为西军所据，遣金与尉景、狄干等讨复之。元象中，<br /><br />&nbsp;&nbsp;&nbsp;&nbsp;周文帝复大举向河阳。高祖率众讨之，使金径往太州，为掎角之势。金到晋州，<br /><br />&nbsp;&nbsp;&nbsp;&nbsp;以军退不行，仍与行台薛修义共围乔山之寇。俄而高祖至，仍共讨平之，因从高<br /><br />&nbsp;&nbsp;&nbsp;&nbsp;祖攻下南绛、邵郡等数城。武定初，北豫州刺史高仲密据城西叛，周文帝入寇洛<br /><br />&nbsp;&nbsp;&nbsp;&nbsp;阳。高祖使金统刘丰、步大汗萨等步骑数万守河阳城以拒之。高祖到，仍从破密。<br /><br />&nbsp;&nbsp;&nbsp;&nbsp;军还，除大司马，改封石城郡公，邑一千户，转第一领民酋长。三年，高祖出军<br /><br />&nbsp;&nbsp;&nbsp;&nbsp;袭山胡，分为二道。以金为南道军司，由黄栌岭出。高祖自出北道，度赤D岭，<br /><br />&nbsp;&nbsp;&nbsp;&nbsp;会金于乌突戍，合击破之。军还，出为冀州刺史。四年，诏金率众从乌苏道会高<br /><br />&nbsp;&nbsp;&nbsp;&nbsp;祖于晋州，仍从攻玉壁。军还，高祖使金总督大众，从归晋阳。<br /><br />&nbsp;&nbsp;&nbsp;&nbsp;世宗嗣事，侯景据颍川降于西魏，诏遣金帅潘乐、薛孤延等固守河阳以备。<br /><br />&nbsp;&nbsp;&nbsp;&nbsp;西魏使其大都督李景和、若干宝领马步数万，欲从新城赴援侯景。金率众停广武<br /><br />&nbsp;&nbsp;&nbsp;&nbsp;以要之，景和等闻而退走。还为肆州刺史，仍率所部于宜阳筑杨志、百家、呼延<br /><br />&nbsp;&nbsp;&nbsp;&nbsp;三戍，置守备而还。侯景之走南豫，西魏仪同三司王思政入据颍川。世宗遣高岳、<br /><br />&nbsp;&nbsp;&nbsp;&nbsp;慕容绍宗、刘丰等率众围之。复诏金督彭乐、可朱浑道元等出屯河阳，断其奔救<br /><br />&nbsp;&nbsp;&nbsp;&nbsp;之路。又诏金率众会攻颍川。事平，复使金率众从坂送米宜阳。西魏九曲戍将<br /><br />&nbsp;&nbsp;&nbsp;&nbsp;马绍隆据险要斗，金破之。以功别封安平县男。<br /><br />&nbsp;&nbsp;&nbsp;&nbsp;显祖受禅，封咸阳郡王，刺史如故。其年冬，朝晋阳宫。金病，帝幸其宅临<br /><br />&nbsp;&nbsp;&nbsp;&nbsp;视，赐以医药，中使不绝。病愈还州。三年，就除太师。帝征奚贼，金从帝行。<br /><br />&nbsp;&nbsp;&nbsp;&nbsp;军还，帝幸肆州，与金宴射而去。四年，解州，以太师还晋阳。车驾复幸其第，<br /><br />&nbsp;&nbsp;&nbsp;&nbsp;六宫及诸王尽从，置酒作乐，极夜方罢。帝忻甚，诏金第二子丰乐为武卫大将军，<br /><br />&nbsp;&nbsp;&nbsp;&nbsp;因谓金曰：“公元勋佐命，父子忠诚，朕当结以婚姻，永为蕃卫。”仍诏金孙武<br /><br />&nbsp;&nbsp;&nbsp;&nbsp;都尚义宁公主。成礼之日，帝从皇太后幸金宅，皇后、太子及诸王等皆从，其见<br /><br />&nbsp;&nbsp;&nbsp;&nbsp;亲待如此。<br /><br />&nbsp;&nbsp;&nbsp;&nbsp;后以茹茹为突厥所破，种落分散，虑其犯塞，惊挠边民，乃诏金率骑二万屯<br /><br />&nbsp;&nbsp;&nbsp;&nbsp;白道以备之。而虏帅豆婆吐久备将三千余户密欲西过，候骑还告，金勒所部追击，<br /><br />&nbsp;&nbsp;&nbsp;&nbsp;尽俘其众。茹茹但钵将举国西徙，金获其候骑送之，并表陈虏可击取之势。显祖<br /><br />&nbsp;&nbsp;&nbsp;&nbsp;于是率众与金共讨之于吐赖，获二万余户而还。进位右丞相，食齐州干，迁左丞<br /><br />&nbsp;&nbsp;&nbsp;&nbsp;相。<br /><br />&nbsp;&nbsp;&nbsp;&nbsp;肃宗践阼，纳其孙女为皇太子妃。又诏金朝见，听步挽车至阶。世祖登极，<br /><br />&nbsp;&nbsp;&nbsp;&nbsp;礼遇弥重，又纳其孙女为太子妃。金长子光大将军，次子羡及孙武都并开府仪同<br /><br />&nbsp;&nbsp;&nbsp;&nbsp;三司，出镇方岳，其余子孙皆封侯贵达。一门一皇后、二太子妃、三公主，尊宠<br /><br />&nbsp;&nbsp;&nbsp;&nbsp;之盛，当时莫比。金尝谓光曰：“我虽不读书，闻古来外戚梁冀等无不倾灭。女<br /><br />&nbsp;&nbsp;&nbsp;&nbsp;若有宠，诸贵人妒；女若无宠，天子嫌之。我家直以立勋抱忠致富贵，岂可藉女<br /><br />&nbsp;&nbsp;&nbsp;&nbsp;也？”辞不获免，常以为忧。天统三年薨，年八十。世祖举哀西堂，后主又举哀<br /><br />&nbsp;&nbsp;&nbsp;&nbsp;于晋阳宫。赠假黄钺、使持节、都督朔定冀并瀛青齐沧幽肆晋汾十二州诸军事、<br /><br />&nbsp;&nbsp;&nbsp;&nbsp;相国、太尉公、录尚书、朔州刺史，酋长、王如故，赠钱百万，谥曰武。子光嗣。<br /><br />&nbsp;&nbsp;&nbsp;&nbsp;光，字明月，少工骑射，以武艺知名。魏末，从金西征，周文帝长史莫孝晖<br /><br />&nbsp;&nbsp;&nbsp;&nbsp;时在行间，光驰马射中之，因擒于阵，光时年十七。高祖嘉之，即擢为都督。世<br /><br />&nbsp;&nbsp;&nbsp;&nbsp;宗为世子，引为亲信都督，稍迁征虏将军，累加卫将军。武定五年，封永乐县子。<br /><br />&nbsp;&nbsp;&nbsp;&nbsp;尝从世宗于洹桥校猎，见一大鸟，云表飞r，光引弓射之，正中其颈。此鸟形如<br /><br />&nbsp;&nbsp;&nbsp;&nbsp;车轮，旋转而下，至地，乃大雕也。世宗取而观之，深壮异焉。丞相属邢子高见<br /><br />&nbsp;&nbsp;&nbsp;&nbsp;而叹曰：“此射雕手也。”当时传号落雕都督。寻兼左卫将军，进爵为伯。<br /><br />&nbsp;&nbsp;&nbsp;&nbsp;齐受禅，加开府仪同三司，别封西安县子。天保三年，从征出塞，光先驱破<br /><br />&nbsp;&nbsp;&nbsp;&nbsp;敌，多斩首虏，并获杂畜。还，除晋州刺史。东有周天柱、新安、牛头三戍，招<br /><br />&nbsp;&nbsp;&nbsp;&nbsp;引亡叛，屡为寇窃。七年，光率步骑五千袭破之，又大破周仪同王敬俊等，获口<br /><br />&nbsp;&nbsp;&nbsp;&nbsp;五百余人，杂畜千余头而还。九年，又率众取周绛川、白马、浍交、翼城等四戍。<br /><br />&nbsp;&nbsp;&nbsp;&nbsp;除朔州刺史。十年，除特进、开府仪同三司。二月，率骑一万讨周开府曹回公，<br /><br />&nbsp;&nbsp;&nbsp;&nbsp;斩之。柏谷城主仪同薛禹生弃城奔遁，遂取文侯镇，立戍置栅而还。乾明元年，<br /><br />&nbsp;&nbsp;&nbsp;&nbsp;除并州刺史。皇建元年，进爵巨鹿郡公。时乐陵王百年为皇太子，肃宗以光世载<br /><br />&nbsp;&nbsp;&nbsp;&nbsp;醇谨，兼著勋王室，纳其长女为太子妃。大宁元年，除尚书右仆射，食中山郡干。<br /><br />&nbsp;&nbsp;&nbsp;&nbsp;二年，除太子太保。河清二年四月，光率步骑二万筑勋掌城于轵关西，仍筑长城<br /><br />&nbsp;&nbsp;&nbsp;&nbsp;二百里，置十三戍。三年正月，周遣将达奚成兴等来寇平阳，诏光率步骑三万御<br /><br />&nbsp;&nbsp;&nbsp;&nbsp;之，兴等闻而退走。光逐北，遂入其境，获二千余口而还。其年三月，迁司徒。<br /><br />&nbsp;&nbsp;&nbsp;&nbsp;四月，率骑北讨突厥，获马千余匹。是年冬，周武帝遣其柱国大司马尉迟迥、齐<br /><br />&nbsp;&nbsp;&nbsp;&nbsp;国公宇文宪，柱国庸国公可叱雄等，众称十万，寇洛阳。光率骑五万驰往赴击，<br /><br />&nbsp;&nbsp;&nbsp;&nbsp;战于邙山，迥等大败。光亲射雄，杀之，斩捕首虏三千余级，迥、宪仅而获免，<br /><br />&nbsp;&nbsp;&nbsp;&nbsp;尽收其甲兵辎重，仍以死者积为京观。世祖幸洛阳，策勋班赏，迁太尉，又封冠<br /><br />&nbsp;&nbsp;&nbsp;&nbsp;军县公。先是世祖命纳光第二女为太子妃，天统元年，拜为皇后。其年，光转大<br /><br />&nbsp;&nbsp;&nbsp;&nbsp;将军。三年六月，父丧去官，其月，诏起光及其弟羡并复前任。秋，除太保，袭<br /><br />&nbsp;&nbsp;&nbsp;&nbsp;爵咸阳王，并袭第一领民酋长，别封武德郡公，徙食赵州干，迁太傅。<br /><br />&nbsp;&nbsp;&nbsp;&nbsp;十二月，周遣将围洛阳，壅绝粮道。武平元年正月，诏光率步骑三万讨之。<br /><br />&nbsp;&nbsp;&nbsp;&nbsp;军次定陇，周将张掖公宇文桀、中州刺史梁士彦、开府司水大夫梁景兴等又屯鹿<br /><br />&nbsp;&nbsp;&nbsp;&nbsp;卢交道，光擐甲执锐，身先士卒，锋刃才交，桀众大溃，斩首二千余级。直到宜<br /><br />&nbsp;&nbsp;&nbsp;&nbsp;阳，与周齐国公宇文宪、申国公扌翕跋显敬相对十旬。光置筑统关、丰化二城，<br /><br />&nbsp;&nbsp;&nbsp;&nbsp;以通宜阳之路。军还，行次安邺，宪等众号五万，仍蹑军后，光从骑击之，宪众<br /><br />&nbsp;&nbsp;&nbsp;&nbsp;大溃，虏其开府宇文英、都督越勤世良、韩延等，又斩首三百余级。宪仍令桀及<br /><br />&nbsp;&nbsp;&nbsp;&nbsp;其大将军中部公梁洛都与景兴、士彦等步骑三万于鹿卢交塞断要路。光与韩贵孙、<br /><br />&nbsp;&nbsp;&nbsp;&nbsp;呼延族、王显等合击，大破之，斩景兴，获马千匹。诏加右丞相、并州刺史。其<br /><br />&nbsp;&nbsp;&nbsp;&nbsp;冬，光又率步骑五万于玉壁筑华谷、龙门二城，与宪、显敬等相持，宪等不敢动。<br /><br />&nbsp;&nbsp;&nbsp;&nbsp;光乃进围定阳，仍筑南汾城。置州以逼之，夷夏万余户并来内附。<br /><br />&nbsp;&nbsp;&nbsp;&nbsp;二年，率众筑平陇、卫壁、统戎等镇戍十有三所。周柱国⒑惫普屯威、柱<br /><br />&nbsp;&nbsp;&nbsp;&nbsp;国韦孝宽等步骑万余，来逼平陇，与光战于汾水之北，光大破之，俘斩千计。又<br /><br />&nbsp;&nbsp;&nbsp;&nbsp;封中山郡公，增邑一千户。军还，诏复令率步骑五万出平阳道，攻姚襄、白亭城<br /><br />&nbsp;&nbsp;&nbsp;&nbsp;戍，皆克之，获其城主仪同、大都督等九人，捕虏数千人。又别封长乐郡公。是<br /><br />&nbsp;&nbsp;&nbsp;&nbsp;月，周遣其柱国纥干广略围宜阳。光率步骑五万赴之，大战于城下，乃取周建安<br /><br />&nbsp;&nbsp;&nbsp;&nbsp;等四戍，捕虏千余人而还。军未至邺，敕令便放兵散。光以为军人多有勋功，未<br /><br />&nbsp;&nbsp;&nbsp;&nbsp;得慰劳，若即便散，恩泽不施，乃密通表请使宣旨，军仍且进。朝廷发使迟留，<br /><br />&nbsp;&nbsp;&nbsp;&nbsp;军还，将至紫陌，光仍驻营待使。帝闻光军营已逼，心甚恶之，急令舍人追光入<br /><br />&nbsp;&nbsp;&nbsp;&nbsp;见，然后宣劳散兵。拜光左丞相，又别封清河郡公。<br /><br />&nbsp;&nbsp;&nbsp;&nbsp;光入，常在朝堂垂帘而坐。祖E不知，乘马过其前。光怒，谓人曰：“此人<br /><br />&nbsp;&nbsp;&nbsp;&nbsp;乃敢尔！”后E在内省，言声高慢，光适过，闻之，又怒。E知光忿，而赂光从<br /><br />&nbsp;&nbsp;&nbsp;&nbsp;奴而问之曰：“相王_孝征耶？”曰：“自公用事，相王每夜抱膝叹曰：‘盲人<br /><br />&nbsp;&nbsp;&nbsp;&nbsp;入，国必破矣！’”穆提婆求娶光庶女，不许。帝赐提婆晋阳之田，光言于朝曰：<br /><br />&nbsp;&nbsp;&nbsp;&nbsp;“此田神武帝以来常种禾，饲马数千匹，以拟寇难，今赐提婆，无乃阙军务也？”<br /><br />&nbsp;&nbsp;&nbsp;&nbsp;由是祖、穆积怨。<br /><br />&nbsp;&nbsp;&nbsp;&nbsp;周将军韦孝宽忌光英勇，乃作谣言，令间谍漏其文于邺，曰“百升飞上天，<br /><br />&nbsp;&nbsp;&nbsp;&nbsp;明月照长安”，又曰“高山不推自崩，槲树不扶自竖”。祖E因续之曰：“盲眼<br /><br />&nbsp;&nbsp;&nbsp;&nbsp;老公背上下大斧，饶舌老母不得语。”令小儿歌之于路。提婆闻之，以告其母令<br /><br />&nbsp;&nbsp;&nbsp;&nbsp;萱。萱以饶舌斥己也，盲老公谓E也，遂相与协谋，以谣言启帝曰：“斛律累世<br /><br />&nbsp;&nbsp;&nbsp;&nbsp;大将，明月声震关西，丰乐威行突厥，女为皇后，男尚公主，谣言甚可畏也。”<br /><br />&nbsp;&nbsp;&nbsp;&nbsp;帝以问韩长鸾，鸾以为不可，事寝。祖E又见帝请间，唯何洪珍在侧。帝曰：<br /><br />&nbsp;&nbsp;&nbsp;&nbsp;“前得公启，即欲施行，长鸾以为无此理。”E未对，洪珍进曰：“若本无意则<br /><br />&nbsp;&nbsp;&nbsp;&nbsp;可，既有此意而不决行，万一泄露如何？”帝曰：“洪珍言是也。”犹豫未决。<br /><br />&nbsp;&nbsp;&nbsp;&nbsp;会丞相府佐封士让密启云：“光前西讨还，敕令放兵散，光令军逼帝京，将行不<br /><br />&nbsp;&nbsp;&nbsp;&nbsp;轨，事不果而止。家藏弩甲，奴僮千数，每遣使丰乐、武都处，阴谋往来。若不<br /><br />&nbsp;&nbsp;&nbsp;&nbsp;早图，恐事不可测。”启云“军逼帝京”，会帝前所疑意，谓何洪珍云：“人心<br /><br />&nbsp;&nbsp;&nbsp;&nbsp;亦大圣，我前疑其欲反，果然。”帝性至怯懦，恐即变发，令洪珍驰召祖E告之。<br /><br />&nbsp;&nbsp;&nbsp;&nbsp;又恐追光不从命。E因云：“正尔召之，恐疑不肯入。宜遣使赐其一骏马，语云<br /><br />&nbsp;&nbsp;&nbsp;&nbsp;‘明日将往东山游观，王可乘此马同行’，光必来奉谢，因引入执之。”帝如其<br /><br />&nbsp;&nbsp;&nbsp;&nbsp;言。顷之，光至，引入凉风堂，刘桃枝自后拉而杀之，时年五十八。于是下诏称<br /><br />&nbsp;&nbsp;&nbsp;&nbsp;光谋反，今已伏法，其余家口并不须问。寻而发诏，尽灭其族。<br /><br />&nbsp;&nbsp;&nbsp;&nbsp;光性少言刚急，严于御下，治兵督众，唯仗威刑。版筑之役，鞭挞人士，颇<br /><br />&nbsp;&nbsp;&nbsp;&nbsp;称其暴。自结发从戎，未尝失律，深为邻敌所慑惮。罪既不彰，一旦屠灭，朝野<br /><br />&nbsp;&nbsp;&nbsp;&nbsp;痛惜之。周武帝闻光死，大喜，赦其境内。后入邺，追赠上柱国、崇国公。指诏<br /><br />&nbsp;&nbsp;&nbsp;&nbsp;书曰：“此人若在，朕岂能至邺！”<br /><br />&nbsp;&nbsp;&nbsp;&nbsp;光有四子。长子武都，历位特进、太子太保、开府仪同三司、梁兖二州刺史。<br /><br />&nbsp;&nbsp;&nbsp;&nbsp;所在并无政绩，唯事聚敛，侵渔百姓。光死，遣使于州斩之。次须达，中护军、<br /><br />&nbsp;&nbsp;&nbsp;&nbsp;开府仪同三司，先光卒。次世雄，开府仪同三司。次恒伽，假仪同三司。并赐死。<br /><br />&nbsp;&nbsp;&nbsp;&nbsp;光小子钟，年数岁，获免。周朝袭封崇国公。隋开皇中卒于骠骑将军。<br /><br />&nbsp;&nbsp;&nbsp;&nbsp;羡，字丰乐，少有机警，尤善射艺，高祖见而称之。世宗擢为开府参军事。<br /><br />&nbsp;&nbsp;&nbsp;&nbsp;迁征虏将军、中散大夫，加安西将军，进封大夏县子，除通州刺史。显祖受礼，<br /><br />&nbsp;&nbsp;&nbsp;&nbsp;进号征西，别封显亲县伯。河清三年，转使持节，都督幽、安、平、南、北营、<br /><br />&nbsp;&nbsp;&nbsp;&nbsp;东燕六州诸军事，幽州刺史。其年秋，突厥众十余万来寇州境，羡总率诸将御之。<br /><br />&nbsp;&nbsp;&nbsp;&nbsp;突厥望见军威甚整，遂不敢战，即遣使求款。虑其有诈，且喻之曰：“尔辈此行，<br /><br />&nbsp;&nbsp;&nbsp;&nbsp;本非朝贡，见机始变，未是宿心。若有实诚，宜速归巢穴，别遣使来。”于是退<br /><br />&nbsp;&nbsp;&nbsp;&nbsp;走。天统元年夏五月，突厥木汗遣使请朝献，羡始以闻，自是朝贡岁时不绝，羡<br /><br />&nbsp;&nbsp;&nbsp;&nbsp;有力焉。诏加行台仆射。羡以北虏屡犯边，须备不虞，自库堆戍东拒于海，随山<br /><br />&nbsp;&nbsp;&nbsp;&nbsp;屈曲二千余里，其间二百里中凡有险要，或斩山筑城，或断谷起障，并置立戍逻<br /><br />&nbsp;&nbsp;&nbsp;&nbsp;五十余所。又导高梁水北合易京，东会于潞，因以灌田。边储岁积，转漕用省，<br /><br />&nbsp;&nbsp;&nbsp;&nbsp;公私获利焉。其年六月，丁父忧去官，与兄光并被起复任，还镇燕蓟。三年，加<br /><br />&nbsp;&nbsp;&nbsp;&nbsp;位特进。四年，迁行台尚书令，别封高城县侯。武平元年，加骠骑大将军。时光<br /><br />&nbsp;&nbsp;&nbsp;&nbsp;子武都为兖州刺史。羡历事数帝，以谨直见推，虽极荣宠，不自矜尚，至是以合<br /><br />&nbsp;&nbsp;&nbsp;&nbsp;门贵盛，深以为忧。乃上书推让，乞解所职，优诏不许。其年秋，进爵荆山郡王。<br /><br />&nbsp;&nbsp;&nbsp;&nbsp;三年七月，光诛，敕使中领军贺拔伏恩等十余人驿捕之。遣领军大将军鲜于<br /><br />&nbsp;&nbsp;&nbsp;&nbsp;桃枝、洛州行台仆射独孤永业便发定州骑卒续进，仍以永业代羡。伏恩等既至，<br /><br />&nbsp;&nbsp;&nbsp;&nbsp;门者白使人衷甲马汗，宜闭城门。羡曰：“敕使岂可疑拒？”出见之，伏恩把手，<br /><br />&nbsp;&nbsp;&nbsp;&nbsp;遂执之，死于长史厅事。临终叹曰：“富贵如此，女为皇后，公主满家，常使三<br /><br />&nbsp;&nbsp;&nbsp;&nbsp;百兵，何得不败！”及其五子世达、世迁、世辨、世酋、伏护，余年十五已下者<br /><br />&nbsp;&nbsp;&nbsp;&nbsp;宥之。羡未诛前，忽令其在州诸子自伏护以下五六人，锁颈乘驴出城，合家皆泣<br /><br />&nbsp;&nbsp;&nbsp;&nbsp;送之至门，日晚而归。吏民莫不惊异。行燕郡守马嗣明，医术之士，为羡所钦爱，<br /><br />&nbsp;&nbsp;&nbsp;&nbsp;乃窃问之，答曰：“须有禳厌。”数日而有此变。<br /><br />&nbsp;&nbsp;&nbsp;&nbsp;羡及光并少工骑射，其父每日令其出畋，还即较所获禽兽。光所获或少，必<br /><br />&nbsp;&nbsp;&nbsp;&nbsp;丽龟达腋。羡虽获多，非要害之所。光常蒙赏，羡或被捶挞。人问其故，金答云：<br /><br />&nbsp;&nbsp;&nbsp;&nbsp;“明月必背上着箭，丰乐随处即下手，其数虽多，去兄远矣。”闻者咸服其言。<br /><br />&nbsp;&nbsp;&nbsp;&nbsp;金兄平，便弓马，有干用。魏景明中，释褐殿中将军，迁襄威将军。正光末，<br /><br />&nbsp;&nbsp;&nbsp;&nbsp;六镇扰乱，隶大将军尉宾北讨。军败，为贼所虏。后走奔其弟金于云州，进号龙<br /><br />&nbsp;&nbsp;&nbsp;&nbsp;骧将军。与金拥众南出，至黄瓜堆，为杜洛周所破，部落离散。及归尔朱荣，待<br /><br />&nbsp;&nbsp;&nbsp;&nbsp;之甚厚，以平袭父爵第一领民酋长。高祖起义，以都督从。稍迁平北将军、显州<br /><br />&nbsp;&nbsp;&nbsp;&nbsp;刺史，加镇南将军，封固安县伯。寻进为侯，行肆州刺史。周文帝遣其右将军李<br /><br />&nbsp;&nbsp;&nbsp;&nbsp;小光据梁州，平以偏师讨擒之。出为燕州刺史。入兼左卫将军，领众一万讨北徐<br /><br />&nbsp;&nbsp;&nbsp;&nbsp;贼，破之，除济州刺史。侯景度江，诏平为大都督，率青州刺史敬显俊、左卫将<br /><br />&nbsp;&nbsp;&nbsp;&nbsp;军狄伏连等略定寿阳、宿预三十余城。事罢还州，加开府，进位骠骑大将军，<br /><br />&nbsp;&nbsp;&nbsp;&nbsp;进爵为公。显祖受禅，别封羡阳侯。行兖州刺史，以黩货除名。后除开府仪同三<br /><br />&nbsp;&nbsp;&nbsp;&nbsp;司。废帝即位，拜特进，食沧州乐陵郡干。皇建初，封定阳郡公，拜护军。后为<br /><br />&nbsp;&nbsp;&nbsp;&nbsp;青州刺史，卒。赠太尉。<br /><br />&nbsp;&nbsp;&nbsp;&nbsp;史臣曰：斛律金以高祖拨乱之始，翼成王业，忠款之至，成此大功，故能终<br /><br />&nbsp;&nbsp;&nbsp;&nbsp;享遐年，位高百辟。观其盈满之戒，动之微也，才及后嗣，遂至诛夷，虽为威权<br /><br />&nbsp;&nbsp;&nbsp;&nbsp;之重，盖符道家所忌。光以上将之子，有沈毅之姿，战术兵权，暗同韬略，临敌<br /><br />&nbsp;&nbsp;&nbsp;&nbsp;制胜，变化无方。自关、河分隔，年将四纪。以高祖霸王之期，属宇文草创之日，<br /><br />&nbsp;&nbsp;&nbsp;&nbsp;出军薄伐，屡挫兵锋。而大宁以还，东邻浸弱，关西前收巴蜀，又殄江陵，叶建<br /><br />&nbsp;&nbsp;&nbsp;&nbsp;瓴而用武，成并吞之壮气。斛律治军誓众，式遏边鄙，战则前无完阵，攻则罕有<br /><br />&nbsp;&nbsp;&nbsp;&nbsp;全城，齐氏必致拘原之师，秦人无复启关之策。而世乱才胜，诈以震主之威；主<br /><br />&nbsp;&nbsp;&nbsp;&nbsp;暗时艰，自毁藩篱之固。昔李牧之为赵将也，北翦胡寇，西却秦军，郭开谮之，<br /><br />&nbsp;&nbsp;&nbsp;&nbsp;牧死赵灭。其议诛光者，岂秦之反间欤，何同术而同亡也！内令诸将解体，外为<br /><br />&nbsp;&nbsp;&nbsp;&nbsp;强邻报仇。呜呼！后之君子，可为深戒。<br /><br />&nbsp;&nbsp;&nbsp;&nbsp;赞曰：赳赳咸阳，邦家之光。明月忠壮，仍世将相。声振关右，势高时望。<br /><br />&nbsp;&nbsp;&nbsp;&nbsp;迫此威名，易兴谗谤。始自工言，终斯交丧。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1635);">加入书签</a><a
                        href="1634.html">上一页</a>&larr;<a href="index.html">返回列表</a>&rarr;<a
                            href="1636.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1634.html"; var next_page = "1636.html"; var index_page = "index.html"; var sortid = "9"; var article_id = "28"; var chapter_id = "1635"; var articlename = "北齐书"; var chaptername = " 卷十七 列传第九"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>