<!DOCTYPE html>
<html>
<head>
<meta charset="gbk" />
<title>北齐书- 卷二 帝纪第二-在线阅读-哈西文学网</title>
<meta name="keywords" content="李百药，北齐书， 卷二 帝纪第二全文， 卷二 帝纪第二在线阅读 哈西文学网" />
<meta name="description" content="哈西文学网提供李百药的北齐书  卷二 帝纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1620.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1620.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 帝纪第二</h1>
            <div class="link xb">
                <a href="1619.html">上一页</a>&larr;<a href="index.html">返回列表</a>&rarr;<a
                    href="1621.html">下一页</a></div>			
            <div id="BookText">&nbsp;&nbsp;&nbsp;&nbsp;◎神武下<br /><br />&nbsp;&nbsp;&nbsp;&nbsp;天平元年正月壬辰，神武西伐费也头虏纥豆陵伊利于河西，灭之，迁其部于<br /><br />&nbsp;&nbsp;&nbsp;&nbsp;河东。<br /><br />&nbsp;&nbsp;&nbsp;&nbsp;二月，永宁寺九层浮图灾。既而人有从东莱至，云及海上人咸见之于海中，<br /><br />&nbsp;&nbsp;&nbsp;&nbsp;俄而雾起乃灭。说者以为天意若曰：永宁见灾，魏不宁矣；飞入东海，渤海应矣。<br /><br />&nbsp;&nbsp;&nbsp;&nbsp;魏帝既有异图，时侍中封隆之与孙腾私言，隆之丧妻，魏帝欲妻以妹。腾亦<br /><br />&nbsp;&nbsp;&nbsp;&nbsp;未之信，心害隆之，泄其言于斛斯椿。椿以白魏帝。又孙腾带仗入省，擅杀御史。<br /><br />&nbsp;&nbsp;&nbsp;&nbsp;并亡来奔。称魏帝挝舍人梁续于前，光禄少卿元子干攘臂击之，谓腾曰：“语尔<br /><br />&nbsp;&nbsp;&nbsp;&nbsp;高王，元家儿拳正如此。”领军娄昭辞疾归晋阳。魏帝于是以斛斯椿兼领军，分<br /><br />&nbsp;&nbsp;&nbsp;&nbsp;置督将及河南、关西诸刺史。华山王鸷在徐州，神武使邸珍夺其管a。建州刺史<br /><br />&nbsp;&nbsp;&nbsp;&nbsp;韩贤、济州刺史蔡俊皆神武同义，魏帝忌之。故省建州以去贤，使御史中尉綦俊<br /><br />&nbsp;&nbsp;&nbsp;&nbsp;察俊罪，以开府贾显智为济州。俊拒之，魏帝逾怒。<br /><br />&nbsp;&nbsp;&nbsp;&nbsp;五月下诏，云将征句吴，发河南诸州兵，增宿卫，守河桥。六月丁巳，魏帝<br /><br />&nbsp;&nbsp;&nbsp;&nbsp;密诏神武曰：“宇文黑獭自平破秦、陇，多求非分，脱有变诈，事资经略。但表<br /><br />&nbsp;&nbsp;&nbsp;&nbsp;启未全背戾，进讨事涉\\，遂召群臣，议其可否。佥言假称南伐，内外戒严，<br /><br />&nbsp;&nbsp;&nbsp;&nbsp;一则防黑獭不虞，二则可威吴楚。”时魏帝将伐神武，神武部署将帅，虑疑，故<br /><br />&nbsp;&nbsp;&nbsp;&nbsp;有此诏。神武乃表曰：“荆州绾接蛮左，密迩畿服，关陇恃远，将有逆图。臣今<br /><br />&nbsp;&nbsp;&nbsp;&nbsp;潜勒兵马三万，拟从河东而渡；又遣恒州刺史狄干、瀛州刺史郭琼、汾州刺史<br /><br />&nbsp;&nbsp;&nbsp;&nbsp;斛律金、前武卫将军彭乐拟兵四万，从其来违津渡；遣领军将军娄昭、相州刺史<br /><br />&nbsp;&nbsp;&nbsp;&nbsp;窦泰、前瀛州刺史尧雄、并州刺史高隆之拟兵五万，以讨荆州；遣冀州刺史尉景、<br /><br />&nbsp;&nbsp;&nbsp;&nbsp;前冀州刺史高敖曹、济州刺史蔡俊、前侍中封隆之拟山东兵七万、突骑五万，以<br /><br />&nbsp;&nbsp;&nbsp;&nbsp;征江左。皆约所部，伏听处分。”魏帝知觉其变，乃出神武表，命群官议之，欲<br /><br />&nbsp;&nbsp;&nbsp;&nbsp;止神武诸军。神武乃集在州僚佐，令其博议，还以表闻。仍以信誓自明忠款曰：<br /><br />&nbsp;&nbsp;&nbsp;&nbsp;“臣为嬖佞所间，陛下一旦赐疑，今猖狂之罪，尔朱时讨。臣若不尽诚竭节，敢<br /><br />&nbsp;&nbsp;&nbsp;&nbsp;负陛下，则使身受天殃，子孙殄绝。陛下若垂信赤心，使干戈不动，佞臣一二人<br /><br />&nbsp;&nbsp;&nbsp;&nbsp;愿斟量废出。”辛未，帝复录在京文武议意以答神武，使舍人温子升草敕。子升<br /><br />&nbsp;&nbsp;&nbsp;&nbsp;逡巡未敢作，帝据胡床，拔剑作色。子升乃为敕曰：<br /><br />&nbsp;&nbsp;&nbsp;&nbsp;前持心血，远以示王，深冀彼此共相体悉，而不良之徒坐生间贰。近孙腾仓<br /><br />&nbsp;&nbsp;&nbsp;&nbsp;卒向彼，致使闻者疑有异谋，故遣御史中尉綦俊具申朕怀。今得王启，言誓恳恻，<br /><br />&nbsp;&nbsp;&nbsp;&nbsp;反覆思之，犹所未解。以朕眇身，遇王武略，不劳尺刃，坐为天子，所谓生我者<br /><br />&nbsp;&nbsp;&nbsp;&nbsp;父母，贵我者高王。今若无事背王。规相攻讨，则使身及子孙，还如王誓。皇天<br /><br />&nbsp;&nbsp;&nbsp;&nbsp;后土，实闻此言。近虑宇文为乱，贺拔胜应之，故纂严欲与王俱为声援。宇文今<br /><br />&nbsp;&nbsp;&nbsp;&nbsp;日使者相望，观其所为，更无异迹。贺拔在南，开拓边境，为国立功，念无可责。<br /><br />&nbsp;&nbsp;&nbsp;&nbsp;君若欲分讨，何以为辞？东南不宾，为日已久，先朝已来，置之度外。今天下户<br /><br />&nbsp;&nbsp;&nbsp;&nbsp;口减半，未宜穷兵极武。朕既暗昧，不知佞人是谁，可列其姓名，令朕知也。如<br /><br />&nbsp;&nbsp;&nbsp;&nbsp;闻狄干语王云：“本欲取懦弱者为主，王无事立此长君，使其不可驾御，今但<br /><br />&nbsp;&nbsp;&nbsp;&nbsp;作十五日行，自可废之，更立余者。”如此议论，自是王间勋人，岂出佞臣之口？<br /><br />&nbsp;&nbsp;&nbsp;&nbsp;去岁封隆之背叛，今年孙腾逃走，不罪不送，谁不怪王！腾既为祸始，曾无愧惧，<br /><br />&nbsp;&nbsp;&nbsp;&nbsp;王若事君尽诚，何不斩送二首。王虽启图西去，而四道俱进，或欲南度洛阳，或<br /><br />&nbsp;&nbsp;&nbsp;&nbsp;欲东临江左，言之者犹应自怪，闻之者宁能不疑？王若守诚不贰，晏然居北，在<br /><br />&nbsp;&nbsp;&nbsp;&nbsp;此虽有百万之众，终无图彼之心。王脱信邪弃义，举旗南指，纵无匹马只轮，犹<br /><br />&nbsp;&nbsp;&nbsp;&nbsp;欲奋空拳而争死。朕本寡德，王已立之，百姓无知，或谓实可。若为他所图，则<br /><br />&nbsp;&nbsp;&nbsp;&nbsp;彰朕之恶，假令还为王杀，幽辱齑粉，了无遗恨。何者？王既以德见推，以义见<br /><br />&nbsp;&nbsp;&nbsp;&nbsp;举，一朝背德舍义，便是过有所归。本望君臣一体，若合符契，不图今日，分疏<br /><br />&nbsp;&nbsp;&nbsp;&nbsp;到此。古语云：“越人射我，笑而道之；吾兄射我，泣而道之。”朕既亲王，情<br /><br />&nbsp;&nbsp;&nbsp;&nbsp;如兄弟，所以投笔拊膺，不觉[欷。<br /><br />&nbsp;&nbsp;&nbsp;&nbsp;初，神武自京师将北，以为洛阳久经丧乱，王气衰尽，虽有山河之固，土地<br /><br />&nbsp;&nbsp;&nbsp;&nbsp;褊狭，不如邺，请迁都。魏帝曰：“高祖定鼎河洛，为永永之基，经营制度，至<br /><br />&nbsp;&nbsp;&nbsp;&nbsp;世宗乃毕。王既功在社稷，宜遵太和旧事。”神武奉诏，至是复谋焉。遣三千骑<br /><br />&nbsp;&nbsp;&nbsp;&nbsp;镇建兴，益河东及济州兵，于白沟虏船不听向洛，诸州和籴粟运入邺城。魏帝又<br /><br />&nbsp;&nbsp;&nbsp;&nbsp;敕神武曰：“王若厌伏人情，杜绝物议，唯有归河东之兵，罢建兴之戍，送相州<br /><br />&nbsp;&nbsp;&nbsp;&nbsp;之粟，追济州之军，令蔡俊受代，使邸珍出徐，止戈散马，各事家业。脱须粮廪，<br /><br />&nbsp;&nbsp;&nbsp;&nbsp;别遣转输，则谗人结舌，疑悔不生。王高枕太原，朕垂拱京洛，终不举足渡河，<br /><br />&nbsp;&nbsp;&nbsp;&nbsp;以干戈相指。王若马首南向，问鼎轻重，朕虽无武，欲止不能，必为社稷宗庙出<br /><br />&nbsp;&nbsp;&nbsp;&nbsp;万死之策。决在于王，非朕能定，为山止篑，相为惜之。”魏帝时以任祥为兼尚<br /><br />&nbsp;&nbsp;&nbsp;&nbsp;书左仆射，加开府，祥弃官走至河北，据郡待神武。魏帝乃敕文武官北来者任去<br /><br />&nbsp;&nbsp;&nbsp;&nbsp;留，下诏罪状神武，为北伐经营。神武亦勒马宣告曰：“孤遇尔朱擅权，举大义<br /><br />&nbsp;&nbsp;&nbsp;&nbsp;于四海，奉戴主上，义贯幽明。横为斛斯椿谗构，以诚节为逆首。昔赵鞅兴晋阳<br /><br />&nbsp;&nbsp;&nbsp;&nbsp;之甲，诛君侧恶人，今者南迈，诛椿而已。”以高昂为前锋，曰：“若用司空言，<br /><br />&nbsp;&nbsp;&nbsp;&nbsp;岂有今日之举！”司马子如答神武曰：“本欲立小者，正为此耳。”<br /><br />&nbsp;&nbsp;&nbsp;&nbsp;魏帝征兵关右，召贺拔胜赴行在所，遣大行台长孙承业、大都督颍川王斌之、<br /><br />&nbsp;&nbsp;&nbsp;&nbsp;斛斯椿共镇武牢，汝阳王暹镇石济，行台长孙子彦帅前恒农太守元洪略镇陕，贾<br /><br />&nbsp;&nbsp;&nbsp;&nbsp;显智率豫州刺史斛斯元寿伐蔡俊。神武使窦泰与左厢大都督莫多娄贷文逆显智，<br /><br />&nbsp;&nbsp;&nbsp;&nbsp;韩贤逆暹。元寿军降。泰、贷文与显智遇于长寿津，显智阴约降，引军退。军司<br /><br />&nbsp;&nbsp;&nbsp;&nbsp;元玄觉之，驰还。请益师。魏帝遣大都督侯几绍赴之。战于滑台东，显智以军降，<br /><br />&nbsp;&nbsp;&nbsp;&nbsp;绍死之。七月，魏帝躬率大众屯河桥。神武至河北十余里，再遣口申诚款，魏帝<br /><br />&nbsp;&nbsp;&nbsp;&nbsp;不报。神武乃引军渡河。魏帝问计于群臣，或云南依贺拔胜，或云西就关中，或<br /><br />&nbsp;&nbsp;&nbsp;&nbsp;云守洛口死战。未决。而元斌之与斛斯椿争权不睦，斌之弃椿径还，绐帝云：<br /><br />&nbsp;&nbsp;&nbsp;&nbsp;“神武兵至。”即日，魏帝逊于长安。己酉，神武入洛阳，停于永宁寺。<br /><br />&nbsp;&nbsp;&nbsp;&nbsp;八月甲寅，召集百官，谓曰：“为臣奉主，匡救危乱，若处不谏争，出不陪<br /><br />&nbsp;&nbsp;&nbsp;&nbsp;随，缓则耽宠争荣，急便逃窜，臣节安在？”遂收开府仪同三司叱列延庆、兼尚<br /><br />&nbsp;&nbsp;&nbsp;&nbsp;书左仆射辛雄、兼吏部尚书崔孝芬、都官尚书刘Q、兼度支尚书杨机、散骑常侍<br /><br />&nbsp;&nbsp;&nbsp;&nbsp;元士弼并杀之，诛其贰也。士弼籍没家口。神武以万机不可旷废，乃与百僚议以<br /><br />&nbsp;&nbsp;&nbsp;&nbsp;清河王为大司马，居尚书下舍而承制决事焉。王称警跸，神武丑之。神武寻至<br /><br />&nbsp;&nbsp;&nbsp;&nbsp;恒农，遂西克潼关，执毛洪宾。进军长城，龙门都督薛崇礼降。神武退舍河东，<br /><br />&nbsp;&nbsp;&nbsp;&nbsp;命行台尚书长史薛瑜守潼关，大都督库狄温守封陵。于蒲津西岸筑城，守华州，<br /><br />&nbsp;&nbsp;&nbsp;&nbsp;以薛绍宗为刺史，高昂行豫州事。神武自发晋阳，至此凡四十启，魏帝皆不答。<br /><br />&nbsp;&nbsp;&nbsp;&nbsp;九月庚寅，神武还于洛阳，乃遣僧道荣奉表关中，又不答。乃集百僚四门耆老，<br /><br />&nbsp;&nbsp;&nbsp;&nbsp;议所推立。以为自孝昌丧乱，国统中绝，神主靡依，昭穆失序。永安以孝文为伯<br /><br />&nbsp;&nbsp;&nbsp;&nbsp;考，永熙迁孝明于夹室，业丧祚短，职此之由。遂议立清河王世子善见。议定，<br /><br />&nbsp;&nbsp;&nbsp;&nbsp;白清河王。王曰：“天子无父，苟使儿立，不惜余生。”乃立之，是为孝静帝。<br /><br />&nbsp;&nbsp;&nbsp;&nbsp;魏于是始分为二。<br /><br />&nbsp;&nbsp;&nbsp;&nbsp;神武以孝武既西，恐逼崤、陕，洛阳复在河外，接近梁境，如向晋阳，形势<br /><br />&nbsp;&nbsp;&nbsp;&nbsp;不能相接，乃议迁邺，护军祖莹赞焉。诏下三日，车驾便发，户四十万狼狈就道。<br /><br />&nbsp;&nbsp;&nbsp;&nbsp;神武留洛阳部分，事毕还晋阳。自是军国政务，皆归相府。先是童谣曰：“可怜<br /><br />&nbsp;&nbsp;&nbsp;&nbsp;青雀子，飞来邺城里，羽翮垂欲成，化作鹦鹉子。”好事者窃言，雀子谓魏帝清<br /><br />&nbsp;&nbsp;&nbsp;&nbsp;河王子，鹦鹉谓神武也。<br /><br />&nbsp;&nbsp;&nbsp;&nbsp;初，孝昌中，山胡刘螽升自称天子，年号神嘉，居云阳谷，西土岁被其寇，<br /><br />&nbsp;&nbsp;&nbsp;&nbsp;谓之胡荒。二年正月，西魏渭州刺史可朱浑道元拥众内属，神武迎纳之。壬戌，<br /><br />&nbsp;&nbsp;&nbsp;&nbsp;神武袭击刘螽升，大破之。己巳，魏帝褒诏，以神武为相国，假黄钺，剑履上殿，<br /><br />&nbsp;&nbsp;&nbsp;&nbsp;入朝不趋。神武固辞。三月，神武欲以女妻螽升太子，候其不设备，辛酉，潜师<br /><br />&nbsp;&nbsp;&nbsp;&nbsp;袭之。其北部王斩螽升首以送。其众复立其子南海王，神武进击之，又获南海王<br /><br />&nbsp;&nbsp;&nbsp;&nbsp;及其弟西海王、北海王、皇后公卿已下四百余人，胡、魏五万户。壬申，神武朝<br /><br />&nbsp;&nbsp;&nbsp;&nbsp;于邺。四月，神武请给迁人廪各有差。九月甲寅，神武以州郡县官多乖法，请出<br /><br />&nbsp;&nbsp;&nbsp;&nbsp;使问人疾苦。<br /><br />&nbsp;&nbsp;&nbsp;&nbsp;三年正月甲子，神武帅狄干等万骑袭西魏夏州，身不火食，四日而至。缚<br /><br />&nbsp;&nbsp;&nbsp;&nbsp;槊为梯，夜入其城，禽其刺史费也头斛拔俄弥突，因而用之。留都督张琼以镇守，<br /><br />&nbsp;&nbsp;&nbsp;&nbsp;迁其部落五千户以归。西魏灵州刺史曹泥与其婿凉州刺史刘丰遣使请内属。周文<br /><br />&nbsp;&nbsp;&nbsp;&nbsp;围泥，水灌其城，不没者四尺。神武命阿至罗发骑三万径度灵州，绕出西军后，<br /><br />&nbsp;&nbsp;&nbsp;&nbsp;获马五十匹，西师乃退。神武率骑迎泥、丰生，拔其遗户五千以归，复泥官爵。<br /><br />&nbsp;&nbsp;&nbsp;&nbsp;魏帝诏加神武九锡，固让乃止。二月，神武令阿至罗逼西魏秦州刺史建忠王万俟<br /><br />&nbsp;&nbsp;&nbsp;&nbsp;普拨，神武以众应之。六月甲午，普拨与其子太宰受洛干、豳州刺史叱干宝乐、<br /><br />&nbsp;&nbsp;&nbsp;&nbsp;右卫将军破六韩常及督将三百余人拥部来降。八月丁亥，神武请均斗尺，班于天<br /><br />&nbsp;&nbsp;&nbsp;&nbsp;下。九月辛亥，汾州胡王迢触、曹贰龙聚众反，署立百官，年号平都。神武讨平<br /><br />&nbsp;&nbsp;&nbsp;&nbsp;之。十二月丁丑，神武自晋阳西讨，遣兼仆射行台汝阳王暹、司徒高昂等趣上洛，<br /><br />&nbsp;&nbsp;&nbsp;&nbsp;大都督窦泰入自潼关。<br /><br />&nbsp;&nbsp;&nbsp;&nbsp;四年正月癸丑，窦泰军败自杀。神武次蒲津，以冰薄不得赴救，乃班师。高<br /><br />&nbsp;&nbsp;&nbsp;&nbsp;昂攻克上洛。二月乙酉，神武以并、肆、汾、建、晋、东雍、南汾、泰、陕九州<br /><br />&nbsp;&nbsp;&nbsp;&nbsp;霜旱，人饥流散，请所在开仓赈给。六月壬申，神武如天池，获瑞石，隐起成文<br /><br />&nbsp;&nbsp;&nbsp;&nbsp;曰“六王三川”。十月壬辰，神武西讨，自蒲津济，众二十万。周文军于沙苑。<br /><br />&nbsp;&nbsp;&nbsp;&nbsp;神武以地厄少却，西人鼓噪而进，军大乱，弃器甲十有八万，神武跨橐驼，候船<br /><br />&nbsp;&nbsp;&nbsp;&nbsp;以归。<br /><br />&nbsp;&nbsp;&nbsp;&nbsp;元象元年三月辛酉，神武固请解丞相，魏帝许之。四月庚寅，神武朝于邺，<br /><br />&nbsp;&nbsp;&nbsp;&nbsp;壬辰，还晋阳。请开酒禁，并赈恤宿卫武官。七月壬午，行台侯景、司徒高昂围<br /><br />&nbsp;&nbsp;&nbsp;&nbsp;西魏将独孤信于金墉，西魏帝及周文并来赴救。大都督狄干帅诸将前驱，神武<br /><br />&nbsp;&nbsp;&nbsp;&nbsp;总众继进。八月辛卯，战于河阴，大破西魏军，俘获数万。司徒高昂、大都督李<br /><br />&nbsp;&nbsp;&nbsp;&nbsp;猛、宋显死之。西师之败，独孤信先入关，周文留其都督长孙子彦守金墉，遂烧<br /><br />&nbsp;&nbsp;&nbsp;&nbsp;营以遁。神武遣兵追奔，至崤，不及而还。初，神武知西师来侵，自晋阳帅众驰<br /><br />&nbsp;&nbsp;&nbsp;&nbsp;赴，至孟津，未济，而军有胜负。既而神武渡河，子彦亦弃城走，神武遂毁金墉<br /><br />&nbsp;&nbsp;&nbsp;&nbsp;而还。十一月庚午，神武朝于京师。十二月壬辰，还晋阳。<br /><br />&nbsp;&nbsp;&nbsp;&nbsp;兴和元年七月丁丑，魏帝进神武为相国、录尚书事，固让乃止。十一月乙丑，<br /><br />&nbsp;&nbsp;&nbsp;&nbsp;神武以新宫成，朝于邺。魏帝与神武燕射，神武降阶称贺，又辞渤海王及都督中<br /><br />&nbsp;&nbsp;&nbsp;&nbsp;外诸军事，诏不许。十二月戊戌，神武还晋阳。<br /><br />&nbsp;&nbsp;&nbsp;&nbsp;二年十二月，阿至罗别部遣使请降。神武帅众迎之，出武州塞，不见，大猎<br /><br />&nbsp;&nbsp;&nbsp;&nbsp;而还。<br /><br />&nbsp;&nbsp;&nbsp;&nbsp;三年五月，神武巡北境，使使与蠕蠕通和。<br /><br />&nbsp;&nbsp;&nbsp;&nbsp;四年五月辛巳，神武朝邺，请令百官每月面敷政事，明扬侧陋，纳谏屏邪，<br /><br />&nbsp;&nbsp;&nbsp;&nbsp;亲理狱讼，褒黜勤怠；牧守有愆，节级相坐；椒掖之内，进御以序；后园鹰犬，<br /><br />&nbsp;&nbsp;&nbsp;&nbsp;悉皆弃之。六月甲辰，神武还晋阳。九月，神武西征。十月己亥，围西魏仪同三<br /><br />&nbsp;&nbsp;&nbsp;&nbsp;司王思政于玉壁城，欲以致敌，西师不敢出。十一月癸未，神武以大雪士卒多死，<br /><br />&nbsp;&nbsp;&nbsp;&nbsp;乃班师。<br /><br />&nbsp;&nbsp;&nbsp;&nbsp;武定元年二月壬申，北豫州刺史高慎据武牢西叛。三月壬辰，周文率众援高<br /><br />&nbsp;&nbsp;&nbsp;&nbsp;慎，围河桥南城。戊申，神武大败之于芒山，擒西魏督将已下四百余人，俘斩六<br /><br />&nbsp;&nbsp;&nbsp;&nbsp;万计。是时军士有盗杀驴者，军令应死，神武弗杀，将至并州决之。明日复战，<br /><br />&nbsp;&nbsp;&nbsp;&nbsp;奔西军，告神武所在。西师尽锐来攻，众溃，神武失马，赫连阳顺下马以授神武，<br /><br />&nbsp;&nbsp;&nbsp;&nbsp;与苍头冯文洛扶上俱走，从者步骑六七人。追骑至，亲信都督尉兴庆曰：“王去<br /><br />&nbsp;&nbsp;&nbsp;&nbsp;矣，兴庆腰边百箭，足杀百人。”神武勉之曰：“事济，以尔为怀州，若死，则<br /><br />&nbsp;&nbsp;&nbsp;&nbsp;用尔子。”兴庆曰：“儿小，愿用兄。”许之。兴庆斗，矢尽而死。西魏太师贺<br /><br />&nbsp;&nbsp;&nbsp;&nbsp;拔胜以十三骑逐神武，河州刺史刘丰射中其二。胜槊将中神武，段孝先横射胜马<br /><br />&nbsp;&nbsp;&nbsp;&nbsp;殪，遂免。豫、洛二州平。神武使刘丰追奔，拓地至弘农而还。七月，神武贻周<br /><br />&nbsp;&nbsp;&nbsp;&nbsp;文书，责以杀孝武之罪。八月辛未，魏帝诏神武为相国、录尚书事、大行台，余<br /><br />&nbsp;&nbsp;&nbsp;&nbsp;如故，固辞乃止。是月，神武命于肆州北山筑城，西自马陵戍，东至士Q，四<br /><br />&nbsp;&nbsp;&nbsp;&nbsp;十日罢。十二月己卯，神武朝京师，庚辰，还晋阳。二年三月癸巳，神武巡行冀、<br /><br />&nbsp;&nbsp;&nbsp;&nbsp;定二州，因朝京师。以冬春亢旱，请蠲悬责，赈穷乏，宥死罪以下。又请授老人<br /><br />&nbsp;&nbsp;&nbsp;&nbsp;板职各有差。四月丙辰，神武还晋阳。十一月，神武讨山胡，破平之，俘获一万<br /><br />&nbsp;&nbsp;&nbsp;&nbsp;余户口，分配诸州。<br /><br />&nbsp;&nbsp;&nbsp;&nbsp;三年正月甲午，开府仪同三司尔朱文畅、开府司马任胄、都督郑仲礼、中府<br /><br />&nbsp;&nbsp;&nbsp;&nbsp;主簿李世林、前开府参军房子远等谋贼神武，因十五日夜打簇，怀刃而入，其党<br /><br />&nbsp;&nbsp;&nbsp;&nbsp;薛季孝以告，并伏诛。丁未，神武请于并州置晋阳宫，以处配口。三月乙未，神<br /><br />&nbsp;&nbsp;&nbsp;&nbsp;武朝邺，丙午，还晋阳。十月丁卯，神武上言，幽、安、定三州北接奚、蠕蠕，<br /><br />&nbsp;&nbsp;&nbsp;&nbsp;请于险要修立城戍以防之，躬自临覆，莫不严固。乙未，神武请释芒山俘桎梏，<br /><br />&nbsp;&nbsp;&nbsp;&nbsp;配以民间寡妇。<br /><br />&nbsp;&nbsp;&nbsp;&nbsp;四年八月癸巳，神武将西伐，自邺会兵于晋阳。殿中将军曹魏祖曰：“不可。<br /><br />&nbsp;&nbsp;&nbsp;&nbsp;今八月西方王，以死气逆生气，为客不利，主人则可。兵果行，伤大将军。”神<br /><br />&nbsp;&nbsp;&nbsp;&nbsp;武不从。自东、西魏构兵，邺下每先有黄黑蚁阵斗，占者以为黄者东魏戎衣色，<br /><br />&nbsp;&nbsp;&nbsp;&nbsp;黑者西魏戎衣色，人间以此候胜负。是时黄蚁尽死。九月，神武围玉壁以挑西师，<br /><br />&nbsp;&nbsp;&nbsp;&nbsp;不敢应。西魏晋州刺史韦孝宽守玉壁，城中出铁面，神武使元盗射之，每中其目。<br /><br />&nbsp;&nbsp;&nbsp;&nbsp;用李业兴孤虚术，萃其北。北，天险也。乃起土山，凿十道，又于东面凿二十一<br /><br />&nbsp;&nbsp;&nbsp;&nbsp;道以攻之。城中无水，汲于汾。神武使移汾，一夜而毕。孝宽夺据土山，顿军五<br /><br />&nbsp;&nbsp;&nbsp;&nbsp;旬，城不拔，死者七万人，聚为一冢。有星坠于神武营，众驴并鸣，士皆惧。<br /><br />&nbsp;&nbsp;&nbsp;&nbsp;神武有疾。十一月庚子，舆疾班师。庚戌，遣太原公洋镇邺。辛亥，征世子澄至<br /><br />&nbsp;&nbsp;&nbsp;&nbsp;晋阳。有恶乌集亭树，世子使斛律光射杀之。己卯，神武以无功，表解都督中外<br /><br />&nbsp;&nbsp;&nbsp;&nbsp;诸军事，魏帝优诏许之。是时西魏言神武中弩，神武闻之，乃勉坐见诸贵，使斛<br /><br />&nbsp;&nbsp;&nbsp;&nbsp;律金作《敕勒歌》，神武自和之，哀感流涕。<br /><br />&nbsp;&nbsp;&nbsp;&nbsp;侯景素轻世子，尝谓司马子如曰：“王在，吾不敢有异，王无，吾不能与鲜<br /><br />&nbsp;&nbsp;&nbsp;&nbsp;卑小儿共事。”子如掩其口。至是，世子为神武书召景。景先与神武约：得书，<br /><br />&nbsp;&nbsp;&nbsp;&nbsp;书背微点，乃来。书至，无点，景不至。又闻神武疾，遂拥兵自固。神武谓世子<br /><br />&nbsp;&nbsp;&nbsp;&nbsp;曰：“我虽疾，尔面更有余忧色，何也？”世子未对。又问曰：“岂非忧侯景叛<br /><br />&nbsp;&nbsp;&nbsp;&nbsp;耶？”曰：“然。神武曰：“景专制河南十四年矣，常有飞扬跋扈志，顾我能养，<br /><br />&nbsp;&nbsp;&nbsp;&nbsp;岂为汝驾御也！今四方未定，勿遽发哀。狄干鲜卑老公，斛律金敕勒老公，并<br /><br />&nbsp;&nbsp;&nbsp;&nbsp;性遒直，终不负汝。可朱浑道元、刘丰生远来投我，必无异心。贺拔焉过儿朴实<br /><br />&nbsp;&nbsp;&nbsp;&nbsp;无罪过。潘乐本作道人，心和厚，汝兄弟当得其力。韩轨少戆，宜宽借之。彭乐<br /><br />&nbsp;&nbsp;&nbsp;&nbsp;心腹难得，宜防护之。少堪敌侯景者唯有慕容绍宗，我故不贵之，留以与汝，宜<br /><br />&nbsp;&nbsp;&nbsp;&nbsp;深加殊礼，委以经略。”<br /><br />&nbsp;&nbsp;&nbsp;&nbsp;五年正月朔，日蚀，神武曰：“日蚀其为我耶，死亦何恨。”丙午，陈启于<br /><br />&nbsp;&nbsp;&nbsp;&nbsp;魏帝。是日，崩于晋阳，时年五十二，秘不发丧。六月壬午，魏帝于东堂举哀，<br /><br />&nbsp;&nbsp;&nbsp;&nbsp;三日，制衰。诏凶礼依汉大将军霍光、东平王苍故事；赠假黄钺、使持节、相<br /><br />&nbsp;&nbsp;&nbsp;&nbsp;国、都督中外诸军事、齐王玺绂，dc车、黄屋、左纛、前后羽葆、鼓吹、轻<br /><br />&nbsp;&nbsp;&nbsp;&nbsp;车、介士，兼备九锡殊礼，谥献武王。八月甲申，葬于邺西北漳水之西，魏帝临<br /><br />&nbsp;&nbsp;&nbsp;&nbsp;送于紫陌。天保初，追崇为献武帝，庙号太祖，陵曰义平。天统元年，改谥神武<br /><br />&nbsp;&nbsp;&nbsp;&nbsp;皇帝，庙号高祖。<br /><br />&nbsp;&nbsp;&nbsp;&nbsp;神武性深密高岸，终日俨然，人不能测。机权之际，变化若神。至于军国大<br /><br />&nbsp;&nbsp;&nbsp;&nbsp;略，独运怀抱，文武将吏，罕有预之。统驭军众，法令严肃，临敌制胜，策出无<br /><br />&nbsp;&nbsp;&nbsp;&nbsp;方。听断昭察，不可欺犯。知人好士，全护勋旧。性周给，每有文教，常殷勤款<br /><br />&nbsp;&nbsp;&nbsp;&nbsp;悉，指事论心，不尚绮靡。擢人授任，在于得才，苟其所堪，乃至拔于厮养，有<br /><br />&nbsp;&nbsp;&nbsp;&nbsp;虚声无实者，稀见任用。诸将出讨，奉行方略，罔不克捷，违失指画，多致奔亡。<br /><br />&nbsp;&nbsp;&nbsp;&nbsp;雅尚俭素，刀剑鞍勒无金玉之饰。少能剧饮，自当大任，不过三爵。居家如官。<br /><br />&nbsp;&nbsp;&nbsp;&nbsp;仁恕爱士。始，范阳卢景裕以明经称，鲁郡韩毅以工书显，咸以谋逆见擒，并蒙<br /><br />&nbsp;&nbsp;&nbsp;&nbsp;恩置之第馆，教授诸子。其文武之士尽节所事，见执获而不罪者甚多。故遐迩归<br /><br />&nbsp;&nbsp;&nbsp;&nbsp;心，皆思效力。至南威梁国，北怀蠕蠕，吐谷浑、阿至罗咸所招纳，获其力用，<br /><br />&nbsp;&nbsp;&nbsp;&nbsp;规略远矣。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1620);">加入书签</a><a
                        href="1619.html">上一页</a>&larr;<a href="index.html">返回列表</a>&rarr;<a
                            href="1621.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1619.html"; var next_page = "1621.html"; var index_page = "index.html"; var sortid = "9"; var article_id = "28"; var chapter_id = "1620"; var articlename = "北齐书"; var chaptername = " 卷二 帝纪第二"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>