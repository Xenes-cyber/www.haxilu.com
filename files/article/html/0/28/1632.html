<!DOCTYPE html>
<html>
<head>
<meta charset="gbk" />
<title>北齐书- 卷十四 列传第六-在线阅读-哈西文学网</title>
<meta name="keywords" content="李百药，北齐书， 卷十四 列传第六全文， 卷十四 列传第六在线阅读 哈西文学网" />
<meta name="description" content="哈西文学网提供李百药的北齐书  卷十四 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1632.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1632.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第六</h1>
            <div class="link xb">
                <a href="1631.html">上一页</a>&larr;<a href="index.html">返回列表</a>&rarr;<a
                    href="1633.html">下一页</a></div>			
            <div id="BookText">&nbsp;&nbsp;&nbsp;&nbsp;○广平公盛阳州公永乐（弟长弼）襄乐王显国上洛王思宗（子元海）<br /><br />&nbsp;&nbsp;&nbsp;&nbsp;平秦王归彦武兴王普长乐太守灵山（嗣子伏护）<br /><br />&nbsp;&nbsp;&nbsp;&nbsp;广平公盛，神武从叔祖也。宽厚有长者风。神武起兵于信都，以盛为中军大<br /><br />&nbsp;&nbsp;&nbsp;&nbsp;都督，封广平郡公。历位司徒、太尉。天平三年，薨于位。赠假黄钺，太尉、太<br /><br />&nbsp;&nbsp;&nbsp;&nbsp;师、录尚书事。无子，以兄子子瑗嗣。天保初，改封平昌王，卒于魏尹。<br /><br />&nbsp;&nbsp;&nbsp;&nbsp;阳州公永乐，神武从祖兄子也。太昌初，封阳州县伯，进爵为公。累迁北豫<br /><br />&nbsp;&nbsp;&nbsp;&nbsp;州刺史。河阴之战，司徒高昂失利退。永乐守河阳南城，昂走趣城，西军追者将<br /><br />&nbsp;&nbsp;&nbsp;&nbsp;至，永乐不开门，昂遂为西军所擒。神武大怒，杖之二百。后罢豫州，家产不立。<br /><br />&nbsp;&nbsp;&nbsp;&nbsp;神武问其故，对曰：“裴监为长史，辛公正为别驾，受王委寄，斗酒只鸡不入。”<br /><br />&nbsp;&nbsp;&nbsp;&nbsp;神武乃以永乐为济州，仍以监、公正为长史、别驾。谓永乐曰：“尔勿大贪，小<br /><br />&nbsp;&nbsp;&nbsp;&nbsp;小义取莫复畏。”永乐至州，监、公正谏不见听，以状启神武。神武封启以示永<br /><br />&nbsp;&nbsp;&nbsp;&nbsp;乐。然后知二人清直，并擢用之。永乐卒于州。赠太师、太尉、录尚书事，谥曰<br /><br />&nbsp;&nbsp;&nbsp;&nbsp;武昭。无子，从兄思宗以第二子孝绪为后，袭爵。天保初，改封修城郡王。<br /><br />&nbsp;&nbsp;&nbsp;&nbsp;永乐弟长弼，小名阿伽。性粗武，出入城市，好殴击行路，时人皆呼为阿伽<br /><br />&nbsp;&nbsp;&nbsp;&nbsp;郎君。以宗室封广武王。时有天恩道人，至凶暴，横行闾肆，后入长弼党，专以<br /><br />&nbsp;&nbsp;&nbsp;&nbsp;斗为事。文宣并收掩付狱，天恩党十余人皆弃市，长弼鞭一百。寻为南营州刺史，<br /><br />&nbsp;&nbsp;&nbsp;&nbsp;在州无故自惊走，叛亡入突厥，竟不知死所。<br /><br />&nbsp;&nbsp;&nbsp;&nbsp;襄乐王显国，神武从祖弟也。无才伎，直以宗室谨厚，天保元年，封襄乐王，<br /><br />&nbsp;&nbsp;&nbsp;&nbsp;位右卫将军。卒。<br /><br />&nbsp;&nbsp;&nbsp;&nbsp;上洛王思宗，神武从子也。性宽和，颇有武干。天保初，封上洛郡王。历位<br /><br />&nbsp;&nbsp;&nbsp;&nbsp;司空、太傅。薨于官。<br /><br />&nbsp;&nbsp;&nbsp;&nbsp;子元海，累迁散骑常侍。愿处山林，修行释典。文宣许之。乃入林虑山，经<br /><br />&nbsp;&nbsp;&nbsp;&nbsp;二年，绝弃人事，志不能固，启求归。征复本任，便纵酒肆情，广纳姬侍。又除<br /><br />&nbsp;&nbsp;&nbsp;&nbsp;领军，器小志大，颇以智谋自许。皇建末，孝昭幸晋阳，武成居守，元海以散骑<br /><br />&nbsp;&nbsp;&nbsp;&nbsp;常侍留典机密。初孝昭之诛杨值龋谓武成云：“事成，以尔为皇太弟。”及践<br /><br />&nbsp;&nbsp;&nbsp;&nbsp;祚，乃使武成在邺主兵，立子百年为皇太子，武成甚不平。先是，恒留济南于邺，<br /><br />&nbsp;&nbsp;&nbsp;&nbsp;除领军狄伏连为幽州刺史，以斛律丰乐为领军，以分武成之权。武成留伏连而<br /><br />&nbsp;&nbsp;&nbsp;&nbsp;不听丰乐视事。乃与河南王孝瑜伪猎，谋于野，暗乃归。先是童谣云：“中兴寺<br /><br />&nbsp;&nbsp;&nbsp;&nbsp;内白凫翁，四方侧听声雍雍，道人闻之夜打钟。”时丞相府在北城中，即旧中兴<br /><br />&nbsp;&nbsp;&nbsp;&nbsp;寺也。凫翁，谓雄鸡，盖指武成小字步落稽也。道人，济南王小名。打钟，言将<br /><br />&nbsp;&nbsp;&nbsp;&nbsp;被击也。既而太史奏言北城有天子气。昭帝以为济南应之，乃使平秦王归彦之邺，<br /><br />&nbsp;&nbsp;&nbsp;&nbsp;迎济南赴并州。武成先咨元海，并问自安之计。元海曰：“皇太后万福，至尊孝<br /><br />&nbsp;&nbsp;&nbsp;&nbsp;性非常，殿下不须别虑。”武成曰：“岂我推诚之意耶？”元海乞还省一夜思之。<br /><br />&nbsp;&nbsp;&nbsp;&nbsp;武成即留元海后堂。元海达旦不眠，唯绕床徐步。夜漏未曙，武成遽出，曰：<br /><br />&nbsp;&nbsp;&nbsp;&nbsp;“神算如何？”答云：“夜中得三策，恐不堪用耳。”因说梁孝王惧诛入关事，<br /><br />&nbsp;&nbsp;&nbsp;&nbsp;请乘数骑入晋阳，先见太后求哀，后见主上，请去兵权，以死为限，求不干朝政，<br /><br />&nbsp;&nbsp;&nbsp;&nbsp;必保太山之安。此上策也。若不然，当具表，云“威权大盛，恐取谤众口，请青、<br /><br />&nbsp;&nbsp;&nbsp;&nbsp;齐二州刺史。沉静自居，必不招物议。此中策也。”更问下策曰：“发言即恐族<br /><br />&nbsp;&nbsp;&nbsp;&nbsp;诛。”因逼之，答曰：“济南世嫡，主上假太后令而夺之。今集文武，示以此敕，<br /><br />&nbsp;&nbsp;&nbsp;&nbsp;执丰乐，斩归彦，尊济南，号令天下，以顺讨逆，此万世一时也。”武成大悦，<br /><br />&nbsp;&nbsp;&nbsp;&nbsp;狐疑，竟未能用。乃使郑道谦卜之，皆曰：“不利举事，静则吉。”又召曹魏祖，<br /><br />&nbsp;&nbsp;&nbsp;&nbsp;问之国事。对曰：“当有大凶。”又时有林虑令姓潘，知占候，密谓武成曰：<br /><br />&nbsp;&nbsp;&nbsp;&nbsp;“宫车当晏驾，殿下为天下主。”武成拘之于内以候之。又令巫觋卜之，多云不<br /><br />&nbsp;&nbsp;&nbsp;&nbsp;须举兵，自有大庆。武成乃奉诏，令数百骑送济南于晋阳。<br /><br />&nbsp;&nbsp;&nbsp;&nbsp;及孝昭崩，武成即位，除元海侍中、开府仪同三司、太子詹事。河清二年，<br /><br />&nbsp;&nbsp;&nbsp;&nbsp;元海为和士开所谮，被捶马鞭六十。责云：“尔在邺城，说我以弟反兄，几许不<br /><br />&nbsp;&nbsp;&nbsp;&nbsp;义！邺城兵马抗并州，几许无智！不义无智，若为可使？”出为兖州刺史。元海<br /><br />&nbsp;&nbsp;&nbsp;&nbsp;后妻，陆太姬甥也，故寻被追任使。武平中，与祖E共执朝政。元海多以太姬密<br /><br />&nbsp;&nbsp;&nbsp;&nbsp;语告E。E求领军，元海不可，E乃以其所告报太姬。姬怒，出元海为郑州刺史。<br /><br />&nbsp;&nbsp;&nbsp;&nbsp;邺城将败，征为尚书令。周建德七年，于邺城谋逆，伏诛。元海好乱乐祸，然诈<br /><br />&nbsp;&nbsp;&nbsp;&nbsp;仁慈，不饮洒啖肉。文宣天保末年敬信内法，乃至宗庙不血食，皆元海所谋。及<br /><br />&nbsp;&nbsp;&nbsp;&nbsp;为右仆射，又说后主禁屠宰，断酤酒。然本心非靖，故终致覆败。思宗弟思好。<br /><br />&nbsp;&nbsp;&nbsp;&nbsp;思好本浩氏子也，思宗养以为弟，遇之甚薄。少以骑射事文襄。及文宣受命，<br /><br />&nbsp;&nbsp;&nbsp;&nbsp;为左卫大将军。本名思孝，天保五年，讨蠕蠕，文宣悦其骁勇，谓曰：“尔击贼<br /><br />&nbsp;&nbsp;&nbsp;&nbsp;如鹘入鸦群，宜思好事。”故改名焉。累迁尚书令、朔州道行台、朔州刺史、开<br /><br />&nbsp;&nbsp;&nbsp;&nbsp;府、南安王，甚得边朔人心。后主时，斫骨光弁奉使至州，思好迎之甚谨，光弁<br /><br />&nbsp;&nbsp;&nbsp;&nbsp;倨敖，思好因心衔恨。武平五年，遂举兵反。与并州诸贵书曰：“主上少长深宫，<br /><br />&nbsp;&nbsp;&nbsp;&nbsp;未辨人之情伪，昵近凶狡，疏远忠良。遂使刀锯刑余，贵溢轩阶，商胡丑类，擅<br /><br />&nbsp;&nbsp;&nbsp;&nbsp;权帷幄，剥削生灵，劫掠朝市。暗于听受，专行忍害。幽母深宫，无复人子之礼；<br /><br />&nbsp;&nbsp;&nbsp;&nbsp;二弟残戮，顿绝孔怀之义。仍纵子立夺马于东门，光弁擎鹰于西市，龙得仪同<br /><br />&nbsp;&nbsp;&nbsp;&nbsp;之号，逍遥受郡君之名，犬马班位，荣冠轩冕。人不堪役，思长乱阶。赵郡王睿<br /><br />&nbsp;&nbsp;&nbsp;&nbsp;实曰宗英，社稷惟寄，左丞相斛律明月，世为元辅，威著邻国，无罪无辜，奄见<br /><br />&nbsp;&nbsp;&nbsp;&nbsp;诛殄。孤既忝预皇枝，实蒙殊奖，今便拥率义兵，指除君侧之害。幸悉此怀，无<br /><br />&nbsp;&nbsp;&nbsp;&nbsp;致疑惑。”行台郎王行思之辞也。<br /><br />&nbsp;&nbsp;&nbsp;&nbsp;思好至阳曲，自号大丞相，置百官，以行台左丞王尚之为长史。武卫赵海在<br /><br />&nbsp;&nbsp;&nbsp;&nbsp;晋阳掌兵，时仓卒不暇奏，矫诏发兵拒之。军士皆曰：“南安王来，我辈唯须唱<br /><br />&nbsp;&nbsp;&nbsp;&nbsp;万岁奉迎耳。”帝闻变，使唐邕、莫多娄敬显、刘桃枝、中领军狄士文驰之晋<br /><br />&nbsp;&nbsp;&nbsp;&nbsp;阳，帝勒兵续进。思好军败，与行思投水而死。其麾下二千人，桃枝围之，且杀<br /><br />&nbsp;&nbsp;&nbsp;&nbsp;且招，终不降以至尽。时帝在道，叱奴世安自晋阳送露布于平都，遇斛斯孝卿。<br /><br />&nbsp;&nbsp;&nbsp;&nbsp;孝卿诱使食，因驰诣行宫，叫已了。帝大欢，左右呼万岁。良久，世安乃以状自<br /><br />&nbsp;&nbsp;&nbsp;&nbsp;陈。帝曰：“告示何物事，乃得坐食。”于是赏孝卿而免世安罪。暴思好尸七日，<br /><br />&nbsp;&nbsp;&nbsp;&nbsp;然后屠剥焚之，烹尚之于邺市，令内参射其妃于宫内，仍火焚杀之。思好反前五<br /><br />&nbsp;&nbsp;&nbsp;&nbsp;旬，有人告其谋反。韩长鸾女适思好子，故奏有人诬告诸贵，事相扰动，不杀无<br /><br />&nbsp;&nbsp;&nbsp;&nbsp;以息后，乃斩之。思好既诛，死者弟伏阙下诉求赠兄，长鸾不为通也。平秦王归<br /><br />&nbsp;&nbsp;&nbsp;&nbsp;彦，字仁英，神武族弟也。父徽，魏末坐事当徙凉州，行至河、渭间，遇贼，以<br /><br />&nbsp;&nbsp;&nbsp;&nbsp;军功得免流。因于河州积年。以解胡言，为西域大使，得胡师子来献，以功得河<br /><br />&nbsp;&nbsp;&nbsp;&nbsp;东守。寻遂死焉。徽于神武旧恩甚笃。及神武平京洛，迎徽丧与穆同营葬。赠司<br /><br />&nbsp;&nbsp;&nbsp;&nbsp;徒，谥曰文宣。<br /><br />&nbsp;&nbsp;&nbsp;&nbsp;初，徽尝过长安市，与妇人王氏私通而生归彦，至是年已九岁。神武追见之，<br /><br />&nbsp;&nbsp;&nbsp;&nbsp;抚对悲喜。稍迁徐州刺史。归彦少质朴，后更改节，放纵好声色，朝夕酣歌。妻<br /><br />&nbsp;&nbsp;&nbsp;&nbsp;魏上党王元天穆女也，貌不美而甚骄妒，数忿争，密启文宣求离，事寝不报。天<br /><br />&nbsp;&nbsp;&nbsp;&nbsp;保元年，封平秦王。嫡妃康及所生母王氏并为太妃。善事二母，以孝闻。征为兼<br /><br />&nbsp;&nbsp;&nbsp;&nbsp;侍郎，稍被亲宠。以讨侯景功，别封长乐郡公，除领军大将军。领军加大，自归<br /><br />&nbsp;&nbsp;&nbsp;&nbsp;彦始也。文宣诛高德正，金宝财货悉以赐之。乾明初，拜司徒，仍总知禁卫。<br /><br />&nbsp;&nbsp;&nbsp;&nbsp;初，济南自晋阳之邺，杨中敕，留从驾五千兵于西中，阴备非常。至邺数<br /><br />&nbsp;&nbsp;&nbsp;&nbsp;日，归彦乃知之，由是阴怨杨、燕。杨、燕等欲去二王，问计于归彦。归彦诈喜，<br /><br />&nbsp;&nbsp;&nbsp;&nbsp;请共元海量之。元海亦口许心违，驰告长广。长广于是诛杨、燕等。孝昭将入云<br /><br />&nbsp;&nbsp;&nbsp;&nbsp;龙门，都督成休宁列仗拒而不内，归彦谕之，然后得入，进向柏阁、永巷亦如之。<br /><br />&nbsp;&nbsp;&nbsp;&nbsp;孝昭践祚，以此弥见优重，每入常在平原王段韶上。以为司空，兼尚书令。齐制，<br /><br />&nbsp;&nbsp;&nbsp;&nbsp;宫内唯天子纱帽，臣下皆戎帽，特赐归彦纱帽以宠之。<br /><br />&nbsp;&nbsp;&nbsp;&nbsp;孝昭崩，归彦从晋阳迎武成于邺。及武成即位，进位太傅，领司徒，常听将<br /><br />&nbsp;&nbsp;&nbsp;&nbsp;私部曲三人带刀入仗。从武成还都，诸贵戚等竞要之，其所往处，一坐尽倾。归<br /><br />&nbsp;&nbsp;&nbsp;&nbsp;彦既地居将相，志意盈满，发言陵侮，旁若无人。议者以威权震主，必为祸乱。<br /><br />&nbsp;&nbsp;&nbsp;&nbsp;上亦寻其前翻覆之迹，渐忌之。高元海、毕义云、高乾和等咸数言其短。上幸归<br /><br />&nbsp;&nbsp;&nbsp;&nbsp;彦家，召魏收对御作诏草，欲加右丞相。收谓元海曰：“至尊以右丞相登位，今<br /><br />&nbsp;&nbsp;&nbsp;&nbsp;为归彦威名太盛，故出之，岂可复加此号。”乃拜太宰、冀州刺史，即乾和缮写。<br /><br />&nbsp;&nbsp;&nbsp;&nbsp;昼日，仍敕门司不听辄入内。时归彦在家纵酒，经宿不知，至明欲参，至门知之，<br /><br />&nbsp;&nbsp;&nbsp;&nbsp;大惊而退。及通名谢，敕令早发，别赐钱帛、鼓吹、医药，事事周备。又敕武职<br /><br />&nbsp;&nbsp;&nbsp;&nbsp;督将悉送至青阳宫，拜而退，莫敢共语。唯与赵郡王睿久语，时无闻者。<br /><br />&nbsp;&nbsp;&nbsp;&nbsp;至州，不自安，谋逆，欲待受调讫，班赐军士，望车驾如晋阳，乘虚入邺。<br /><br />&nbsp;&nbsp;&nbsp;&nbsp;为其郎中令吕思礼所告，诏平原王段韶袭之。归彦旧于南境置私驿，闻军将逼，<br /><br />&nbsp;&nbsp;&nbsp;&nbsp;报之，便婴城拒守。先是，冀州长史宇文仲鸾、司马李祖挹、别驾陈季璩、中从<br /><br />&nbsp;&nbsp;&nbsp;&nbsp;事房子弼、长乐郡守尉普兴等疑归彦有异，使连名密启，归彦追而获之，遂收禁<br /><br />&nbsp;&nbsp;&nbsp;&nbsp;仲鸾等五人，仍并不从，皆杀之。军已逼城，归彦登城大叫云：“孝昭皇帝初崩，<br /><br />&nbsp;&nbsp;&nbsp;&nbsp;六军百万众悉由臣手，投身向邺迎陛下，当时不反，今日岂有异心？正恨高元海、<br /><br />&nbsp;&nbsp;&nbsp;&nbsp;毕义云、高乾和诳惑圣上，疾忌忠良。但为杀此三人，即临城自刎。”其后城破，<br /><br />&nbsp;&nbsp;&nbsp;&nbsp;单骑北走，至交津见获，锁送邺。帝令赵郡王睿私问其故。归彦曰：“使黄领小<br /><br />&nbsp;&nbsp;&nbsp;&nbsp;儿牵挽我，何可不反！”曰：“谁耶？”归彦曰：“元海、乾和岂是朝廷老宿？<br /><br />&nbsp;&nbsp;&nbsp;&nbsp;如赵家老公时，又讵怀怨。”于是帝又使让焉。对曰：“高元海受毕义云宅，用<br /><br />&nbsp;&nbsp;&nbsp;&nbsp;作本州刺史，给后部鼓吹。臣为藩王、太宰，仍不得鼓吹。正杀元海、义云而已。”<br /><br />&nbsp;&nbsp;&nbsp;&nbsp;上令都督刘桃枝牵入，归彦犹作前语望活。帝命议其罪，皆云不可赦。乃载以露<br /><br />&nbsp;&nbsp;&nbsp;&nbsp;车，衔枚面缚，刘桃枝临之以刃，击鼓随之，并子孙十五人皆弃市。赠仁州刺史。<br /><br />&nbsp;&nbsp;&nbsp;&nbsp;魏时山崩，得石角二，藏在武库。文宣入库，赐从臣兵器，特以二石角与归<br /><br />&nbsp;&nbsp;&nbsp;&nbsp;彦。谓曰：“尔事常山不得反，事长广得反，反时，将此角吓汉。”归彦额骨三<br /><br />&nbsp;&nbsp;&nbsp;&nbsp;道，着帻不安。文宣尝见之，怒，使以马鞭击其额，血被面，曰：“尔反时当以<br /><br />&nbsp;&nbsp;&nbsp;&nbsp;此骨吓汉。”其言反竟验云。<br /><br />&nbsp;&nbsp;&nbsp;&nbsp;武兴王普，字德广，归彦兄归义之子也。性宽和有度量。九岁，归彦自河州<br /><br />&nbsp;&nbsp;&nbsp;&nbsp;俱入洛，神武使与诸子同游处。天保初，封武兴郡王。武平二年，累迁司空。六<br /><br />&nbsp;&nbsp;&nbsp;&nbsp;年，为豫州道行台、尚书令。后主奔邺，就加太宰。周师逼，乃降。卒于长安。<br /><br />&nbsp;&nbsp;&nbsp;&nbsp;赠上开府、豫州刺史。<br /><br />&nbsp;&nbsp;&nbsp;&nbsp;长乐太守灵山，字景嵩，神武族弟也。从神武起兵信都，终于长乐太守。赠<br /><br />&nbsp;&nbsp;&nbsp;&nbsp;大将军、司空，谥曰文宣。子懿，卒于武平镇将，无子，文宣帝以灵山从父兄齐<br /><br />&nbsp;&nbsp;&nbsp;&nbsp;州刺史建国子伏护为灵山后。<br /><br />&nbsp;&nbsp;&nbsp;&nbsp;伏护，字臣援，粗有刀笔。天统初，累迁黄门侍郎。伏护历事数朝，恒参机<br /><br />&nbsp;&nbsp;&nbsp;&nbsp;要，而性嗜酒，每多醉失，末路逾剧，乃至连日不食，事事酣酒，神识恍惚，遂<br /><br />&nbsp;&nbsp;&nbsp;&nbsp;以卒。赠兖州刺史。建国侯孙V袭。V少谨。武平末，给事黄门侍郎。隋开皇中，<br /><br />&nbsp;&nbsp;&nbsp;&nbsp;为太府少卿，坐事卒。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1632);">加入书签</a><a
                        href="1631.html">上一页</a>&larr;<a href="index.html">返回列表</a>&rarr;<a
                            href="1633.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1631.html"; var next_page = "1633.html"; var index_page = "index.html"; var sortid = "9"; var article_id = "28"; var chapter_id = "1632"; var articlename = "北齐书"; var chaptername = " 卷十四 列传第六"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>