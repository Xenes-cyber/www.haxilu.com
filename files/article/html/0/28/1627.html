<!DOCTYPE html>
<html>
<head>
<meta charset="gbk" />
<title>北齐书- 卷九 列传第一-在线阅读-哈西文学网</title>
<meta name="keywords" content="李百药，北齐书， 卷九 列传第一全文， 卷九 列传第一在线阅读 哈西文学网" />
<meta name="description" content="哈西文学网提供李百药的北齐书  卷九 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1627.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1627.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 列传第一</h1>
            <div class="link xb">
                <a href="1626.html">上一页</a>&larr;<a href="index.html">返回列表</a>&rarr;<a
                    href="1628.html">下一页</a></div>			
            <div id="BookText">&nbsp;&nbsp;&nbsp;&nbsp;◎神武娄后文襄元后文宣李后孝昭元后武成胡后后主斛律后胡<br /><br />&nbsp;&nbsp;&nbsp;&nbsp;后穆后<br /><br />&nbsp;&nbsp;&nbsp;&nbsp;神武明皇后娄氏，讳昭君，赠司徒内干之女也。少明悟，强族多聘之，并不<br /><br />&nbsp;&nbsp;&nbsp;&nbsp;肯行。及见神武于城上执役，惊曰：“此真吾夫也。”乃使婢通意，又数致私财，<br /><br />&nbsp;&nbsp;&nbsp;&nbsp;使以聘己，父母不得已而许焉。神武既有澄清之志，倾产以结英豪，密谋秘策，<br /><br />&nbsp;&nbsp;&nbsp;&nbsp;后恒参预。及拜渤海王妃，阃闱之事悉决焉。<br /><br />&nbsp;&nbsp;&nbsp;&nbsp;后高明严断，雅遵俭约，往来外舍，侍从不过十人。性宽厚，不妒忌，神武<br /><br />&nbsp;&nbsp;&nbsp;&nbsp;姬侍，咸加恩待。神武尝将西讨出师，后夜孪生一男一女，左右以危急，请追告<br /><br />&nbsp;&nbsp;&nbsp;&nbsp;神武。后弗听曰：“王出统大兵，何得以我故轻离军幕。死生命也，来复何为！”<br /><br />&nbsp;&nbsp;&nbsp;&nbsp;神武闻之，嗟叹良久。沙苑败后，侯景屡言请精骑二万，必能取之。神武悦，以<br /><br />&nbsp;&nbsp;&nbsp;&nbsp;告于后。后曰：“若如其言，岂有还理，得獭失景，亦有何利。”乃止。神武逼<br /><br />&nbsp;&nbsp;&nbsp;&nbsp;于茹茹，欲娶其女而未决。后曰：“国家大计，愿不疑也。”及茹茹公主至，后<br /><br />&nbsp;&nbsp;&nbsp;&nbsp;避正室处之。神武愧而拜谢焉，曰：“彼将有觉，愿绝勿顾。”慈爱诸子，不异<br /><br />&nbsp;&nbsp;&nbsp;&nbsp;己出，躬自纺绩，人赐一袍一F。手缝戎服，以帅左右。弟昭，以功名自达，其<br /><br />&nbsp;&nbsp;&nbsp;&nbsp;余亲属，未尝为请爵位。每言有材当用，义不以私乱公。文襄嗣位，进为太妃。<br /><br />&nbsp;&nbsp;&nbsp;&nbsp;文宣将受魏禅，后固执不许，帝所以中止。天保初，尊为皇太后，宫曰宣训。济<br /><br />&nbsp;&nbsp;&nbsp;&nbsp;南即位，尊为太皇太后。尚书令杨值仁芤炮辅政，疏忌诸王。太皇太后密与孝<br /><br />&nbsp;&nbsp;&nbsp;&nbsp;昭及诸大将定策诛之，下令废立。孝昭即位，复为皇太后。孝昭帝崩，太后又下<br /><br />&nbsp;&nbsp;&nbsp;&nbsp;诏立武成帝。大宁二年春，太后寝疾，衣忽自举，用巫媪言改姓石氏。四月辛丑，<br /><br />&nbsp;&nbsp;&nbsp;&nbsp;崩于北宫，时年六十二。五月甲申，合葬义平陵。<br /><br />&nbsp;&nbsp;&nbsp;&nbsp;太后凡孕六男二女，皆感梦：孕文襄则梦一断龙；孕文宣则梦大龙，首尾属<br /><br />&nbsp;&nbsp;&nbsp;&nbsp;天地，张口动目，势状惊人；孕孝昭则梦蠕龙于地；孕武成则梦龙浴于海；孕魏<br /><br />&nbsp;&nbsp;&nbsp;&nbsp;二后并梦月入怀；孕襄城、博陵二王梦鼠入衣下。后未崩，有童谣曰“九龙母死<br /><br />&nbsp;&nbsp;&nbsp;&nbsp;不作孝”。及后崩，武成不改服，绯袍如故。未几，登三台，置酒作乐。帝女进<br /><br />&nbsp;&nbsp;&nbsp;&nbsp;白袍，帝怒，投诸台下。和士开请止乐，帝大怒，挞之。帝于昆季次实九，盖其<br /><br />&nbsp;&nbsp;&nbsp;&nbsp;征验也。文襄敬皇后元氏，魏孝静帝之姊也。孝武帝时，封冯翊公主而归于文襄。<br /><br />&nbsp;&nbsp;&nbsp;&nbsp;容德兼美，曲尽和敬。初生河间王孝琬，时文襄为世子，三日而孝静帝幸世子第，<br /><br />&nbsp;&nbsp;&nbsp;&nbsp;赠锦彩及布帛万匹。世子辞，求通受诸贵礼遗，于是十屋皆满。次生两公主。文<br /><br />&nbsp;&nbsp;&nbsp;&nbsp;宣受禅，尊为文襄皇后，居静德宫。及天保六年，文宣渐致昏狂，乃移居于高阳<br /><br />&nbsp;&nbsp;&nbsp;&nbsp;之宅，而取其府库，曰：“吾兄昔奸我妇，我今须报。”乃淫于后。其高氏女妇<br /><br />&nbsp;&nbsp;&nbsp;&nbsp;无亲疏，皆使左右乱交之于前。以葛为，令魏安德主骑上，使人推引之，又命<br /><br />&nbsp;&nbsp;&nbsp;&nbsp;胡人苦辱之。帝又自呈露，以示群下。武平中，后崩，y葬义平陵。文宣皇后李<br /><br />&nbsp;&nbsp;&nbsp;&nbsp;氏，讳祖娥，赵郡李希宗女也。容德甚美。初为太原公夫人。及帝将建中宫，高<br /><br />&nbsp;&nbsp;&nbsp;&nbsp;隆之、高德正言汉妇人不可为天下母，宜更择美配。杨止糖胍篮骸⑽汗适拢不<br /><br />&nbsp;&nbsp;&nbsp;&nbsp;改元妃。而德正犹固请废后而立段昭仪，欲以结勋贵之援，帝竟不从而立后焉。<br /><br />&nbsp;&nbsp;&nbsp;&nbsp;帝好捶挞嫔御，乃至有杀戮者，唯后独蒙礼敬。天保十年，改为可贺敦皇后。孝<br /><br />&nbsp;&nbsp;&nbsp;&nbsp;昭即位，降居昭信宫，号昭信皇后。武成践祚，逼后淫乱，云：“若不许，我当<br /><br />&nbsp;&nbsp;&nbsp;&nbsp;杀尔儿。”后惧，从之。后有娠，太原王绍德至阁，不得见，愠曰：“儿岂不知<br /><br />&nbsp;&nbsp;&nbsp;&nbsp;耶，姊姊腹大，故不见儿。”后闻之，大惭，由是生女不举。帝横刀诟曰：“尔<br /><br />&nbsp;&nbsp;&nbsp;&nbsp;杀我女，我何不杀尔儿！”对后前筑杀绍德。后大哭，帝愈怒，裸后乱挝挞之，<br /><br />&nbsp;&nbsp;&nbsp;&nbsp;号天不已。盛以绢囊，流血淋漉，投诸渠水，良久乃苏，犊车载送妙胜尼寺。后<br /><br />&nbsp;&nbsp;&nbsp;&nbsp;性爱佛法，因此为尼。齐亡入关。隋时得还赵郡。<br /><br />&nbsp;&nbsp;&nbsp;&nbsp;孝昭皇后元氏，开府元蛮女也。初为常山王妃。天保末，赐姓步六孤。孝昭<br /><br />&nbsp;&nbsp;&nbsp;&nbsp;即位，立为皇后。帝崩，梓宫之邺。始渡汾桥，武成闻后有奇药，追索之不得，<br /><br />&nbsp;&nbsp;&nbsp;&nbsp;使阉人就车顿辱。降居顺成宫。武成既杀乐陵王，元被s隔，不得与家相知。宫<br /><br />&nbsp;&nbsp;&nbsp;&nbsp;闱内忽有飞语，帝令检推，得后父兄书信，元蛮由是坐免官。后以齐亡入周氏宫<br /><br />&nbsp;&nbsp;&nbsp;&nbsp;中。隋文帝作相，放还山东。<br /><br />&nbsp;&nbsp;&nbsp;&nbsp;武成皇后胡氏，安定胡延之女。其母范阳卢道约女，初怀孕，有胡僧诣门曰：<br /><br />&nbsp;&nbsp;&nbsp;&nbsp;“此宅瓠芦中有月”，既而生后。天保初，选为长广王妃。产后主日，号鸣于产<br /><br />&nbsp;&nbsp;&nbsp;&nbsp;帐上。武成崩，尊为皇太后，陆媪及和士开密谋杀赵郡王睿，出娄定远、高文遥<br /><br />&nbsp;&nbsp;&nbsp;&nbsp;为刺史。和、陆谄事太后，无所不至。初武成时，后与诸阉人亵狎。武成宠幸和<br /><br />&nbsp;&nbsp;&nbsp;&nbsp;士开，每与后握槊，因此与后奸通。自武成崩后，数出诣佛寺，又与沙门昙献通。<br /><br />&nbsp;&nbsp;&nbsp;&nbsp;布金钱于献席下，又挂宝装胡床于献屋壁，武成平生之所御也。乃置百僧于内殿，<br /><br />&nbsp;&nbsp;&nbsp;&nbsp;托以听讲，日夜与昙献寝处。以献为昭玄统。僧徒遥指太后以弄昙献，乃至谓之<br /><br />&nbsp;&nbsp;&nbsp;&nbsp;为太上者。帝闻太后不谨而未之信，后朝太后，见二少尼，悦而召之，乃男子也，<br /><br />&nbsp;&nbsp;&nbsp;&nbsp;于是昙献事亦发，皆伏法，并杀元、山、王三郡君，皆太后之所昵也。帝自晋阳<br /><br />&nbsp;&nbsp;&nbsp;&nbsp;奉太后还邺，至紫陌，卒遇大风。舍人魏僧伽明风角，奏言即时当有暴逆事。帝<br /><br />&nbsp;&nbsp;&nbsp;&nbsp;诈云邺中有急，弯弓C槊，驰入南城，令邓长J幽太后北宫，仍有敕内外诸亲<br /><br />&nbsp;&nbsp;&nbsp;&nbsp;一不得与太后相见。久之，帝复迎太后。太后初闻使者至，大惊，虑有不测。每<br /><br />&nbsp;&nbsp;&nbsp;&nbsp;太后设食，帝亦不敢尝。周使元伟来聘，作《述行赋》，叙郑庄公克段而迁姜氏，<br /><br />&nbsp;&nbsp;&nbsp;&nbsp;文虽不工，当时深以为愧。齐亡入周，恣行奸秽。隋开皇中殂。<br /><br />&nbsp;&nbsp;&nbsp;&nbsp;后主皇后斛律氏，左丞相光之女也。初为皇太子妃。后主受禅，立为皇后。<br /><br />&nbsp;&nbsp;&nbsp;&nbsp;武平三年正月生女，帝欲悦光，诈称生男，为之大赦。光诛，后废在别宫，后令<br /><br />&nbsp;&nbsp;&nbsp;&nbsp;为尼。齐灭，嫁为开府元仁妻。<br /><br />&nbsp;&nbsp;&nbsp;&nbsp;后主皇后胡氏，陇东王长仁女也。胡太后失母仪之道，深以为愧，欲求悦后<br /><br />&nbsp;&nbsp;&nbsp;&nbsp;主，故饰后于宫中，令帝见之。帝果悦，立为弘德夫人，进左昭仪，大被宠爱。<br /><br />&nbsp;&nbsp;&nbsp;&nbsp;斛律后废，陆媪欲以穆夫人代之，太后不许。祖孝征请立胡昭仪，遂登为皇后。<br /><br />&nbsp;&nbsp;&nbsp;&nbsp;陆媪既非劝立，又意在穆夫人，其后于太后前作色而言曰：“何物亲侄女，作如<br /><br />&nbsp;&nbsp;&nbsp;&nbsp;此语言！”太后问有何言，曰：“不可道。”固问之，乃曰：“语大家云，太后<br /><br />&nbsp;&nbsp;&nbsp;&nbsp;行多非法，不可以训。”太后大怒，唤后出，立剃其发，送令还家。帝思之，每<br /><br />&nbsp;&nbsp;&nbsp;&nbsp;致物以通意。后与斛律废后俱召入内，数日而邺不守。后亦改嫁。<br /><br />&nbsp;&nbsp;&nbsp;&nbsp;后主皇后穆氏，名邪利，本斛律后从婢也。母名轻霄，本穆子伦婢也，转入<br /><br />&nbsp;&nbsp;&nbsp;&nbsp;侍中宋钦道家，奸私而生后，莫知氏族，或云后即钦道女子也。小字黄花，后字<br /><br />&nbsp;&nbsp;&nbsp;&nbsp;舍利。钦道妇妒，黥轻霄面为“宋”字。钦道伏诛，黄花因此入宫，有幸于后主，<br /><br />&nbsp;&nbsp;&nbsp;&nbsp;宫内称为舍利太监。女侍中陆太姬知其宠，养以为女，荐为弘德夫人。武平元年<br /><br />&nbsp;&nbsp;&nbsp;&nbsp;六月，生皇子恒。于时后主未有储嗣，陆阴结待，以监抚之任不可无主，时皇后<br /><br />&nbsp;&nbsp;&nbsp;&nbsp;斛律氏，丞相光之女也，虑其怀恨，先令母养之，立为皇太子。陆以国姓之重，<br /><br />&nbsp;&nbsp;&nbsp;&nbsp;穆、陆相对，又奏赐姓穆氏。胡庶人之废也，陆有助焉，胡遂立为皇后，大赦。<br /><br />&nbsp;&nbsp;&nbsp;&nbsp;初，有折冲将军元正烈于邺城东水中得玺以献，文曰“天王后玺”，盖石氏所作。<br /><br />&nbsp;&nbsp;&nbsp;&nbsp;诏书颁告，以为穆后之瑞焉。武成时，为胡后造真珠裙F，所费不可称计，被火<br /><br />&nbsp;&nbsp;&nbsp;&nbsp;所烧。后主既立穆皇后，复为营之。属周武遭太后丧，诏侍中薛孤、康买等为吊<br /><br />&nbsp;&nbsp;&nbsp;&nbsp;使，又遣商胡赍锦彩三万匹与使同往，欲市真珠为皇后造七宝车，周人不与交易，<br /><br />&nbsp;&nbsp;&nbsp;&nbsp;然而竟造焉。先是童谣曰：“黄华势欲落，清觞满杯酌。”言黄花不久也，后主<br /><br />&nbsp;&nbsp;&nbsp;&nbsp;自立穆后以后，昏饮无度，故云清觞满杯酌。陆息骆提婆诏改姓为穆，陆太姬，<br /><br />&nbsp;&nbsp;&nbsp;&nbsp;皆以皇后故也。后既以陆为母，提婆为家，更不采轻霄。轻霄后自疗面，欲求见，<br /><br />&nbsp;&nbsp;&nbsp;&nbsp;太后、陆媪使禁掌之，竟不得见。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1627);">加入书签</a><a
                        href="1626.html">上一页</a>&larr;<a href="index.html">返回列表</a>&rarr;<a
                            href="1628.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1626.html"; var next_page = "1628.html"; var index_page = "index.html"; var sortid = "9"; var article_id = "28"; var chapter_id = "1627"; var articlename = "北齐书"; var chaptername = " 卷九 列传第一"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>