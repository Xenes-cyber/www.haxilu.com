<!DOCTYPE html>
<html>
<head>
<meta charset="gbk" />
<title>北齐书- 卷十一 列传第三-在线阅读-哈西文学网</title>
<meta name="keywords" content="李百药，北齐书， 卷十一 列传第三全文， 卷十一 列传第三在线阅读 哈西文学网" />
<meta name="description" content="哈西文学网提供李百药的北齐书  卷十一 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1629.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1629.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 列传第三</h1>
            <div class="link xb">
                <a href="1628.html">上一页</a>&larr;<a href="index.html">返回列表</a>&rarr;<a
                    href="1630.html">下一页</a></div>			
            <div id="BookText">&nbsp;&nbsp;&nbsp;&nbsp;◎文襄六王<br /><br />&nbsp;&nbsp;&nbsp;&nbsp;○河南康舒王孝瑜广宁王孝珩河间王孝琬兰陵武王孝安德王延宗<br /><br />&nbsp;&nbsp;&nbsp;&nbsp;渔阳王绍信<br /><br />&nbsp;&nbsp;&nbsp;&nbsp;文襄六男：文敬元皇后生河间王孝琬，宋氏生河南王孝瑜，王氏生广宁王孝<br /><br />&nbsp;&nbsp;&nbsp;&nbsp;珩，兰陵王长恭不得母氏姓，陈氏生安德王延宗，燕氏生渔阳王绍信。<br /><br />&nbsp;&nbsp;&nbsp;&nbsp;河南康舒王孝瑜，字正德，文襄长子也。初封河南郡公，齐受禅，进爵为王。<br /><br />&nbsp;&nbsp;&nbsp;&nbsp;历位中书令、司州牧。初，孝瑜养于神武宫中，与武成同年相爱。将诛杨值龋<br /><br />&nbsp;&nbsp;&nbsp;&nbsp;孝瑜预其谋。及武成即位，礼遇特隆。帝在晋阳，手敕之曰：“吾饮汾清二杯，<br /><br />&nbsp;&nbsp;&nbsp;&nbsp;劝汝于邺酌两杯。”其亲爱如此。孝瑜容貌魁伟，精彩雄毅，谦慎宽厚，兼爱文<br /><br />&nbsp;&nbsp;&nbsp;&nbsp;学，读书敏速，十行俱下，覆棋不失一道。初，文襄于邺东起山池游观，时俗眩<br /><br />&nbsp;&nbsp;&nbsp;&nbsp;之。孝瑜遂于第作水堂、龙舟，植幡槊于舟上，数集诸弟宴射为乐。武成幸其第，<br /><br />&nbsp;&nbsp;&nbsp;&nbsp;见而悦之，故盛兴后园之玩，于是贵贱慕拢处处营造。<br /><br />&nbsp;&nbsp;&nbsp;&nbsp;武成常使和土开与胡后对坐握槊，孝瑜谏曰：“皇后天下之母，不可与臣下<br /><br />&nbsp;&nbsp;&nbsp;&nbsp;接手。”帝深纳之。后又言赵郡王父死非命，不可亲。由是睿及士开皆侧目。士<br /><br />&nbsp;&nbsp;&nbsp;&nbsp;开密告其奢c，睿又言山东唯闻河南王，不闻有陛下。帝由是忌之。尔朱御女名<br /><br />&nbsp;&nbsp;&nbsp;&nbsp;摩女，本事太后，孝瑜先与之通，后因太子婚夜，孝瑜窃与之言。武成大怒，顿<br /><br />&nbsp;&nbsp;&nbsp;&nbsp;饮其酒三十七杯。体至肥大，腰带十围。使娄子彦载以出，鸩之于车。至西华门，<br /><br />&nbsp;&nbsp;&nbsp;&nbsp;烦热躁闷，投水而绝。赠太尉、录尚书事。子弘节嗣。<br /><br />&nbsp;&nbsp;&nbsp;&nbsp;孝瑜母，魏吏部尚书宋弁孙也，本魏颍川王斌之妃，为文襄所纳，生孝瑜，<br /><br />&nbsp;&nbsp;&nbsp;&nbsp;孝瑜还第，为太妃。孝瑜妃，卢正山女，武成胡后之内姊也。孝瑜薨后，宋太妃<br /><br />&nbsp;&nbsp;&nbsp;&nbsp;为卢妃所谮诉，武成杀之。<br /><br />&nbsp;&nbsp;&nbsp;&nbsp;广宁王孝珩，文襄第二子也。历位司州牧、尚书令、司空、司徒、录尚书、<br /><br />&nbsp;&nbsp;&nbsp;&nbsp;大将军、大司马。孝珩爱赏人物，学涉经史，好缀文，有伎艺。尝于厅事壁自画<br /><br />&nbsp;&nbsp;&nbsp;&nbsp;一苍鹰，见者皆以为真，又作朝士图，亦当时之妙绝。<br /><br />&nbsp;&nbsp;&nbsp;&nbsp;后主自晋州败奔邺，诏王公议于含光殿。孝珩以大敌既深，事藉机变，宜任<br /><br />&nbsp;&nbsp;&nbsp;&nbsp;城王领幽州道兵入土门，扬声趣并州；独孤永业领洛州兵趣潼关，扬声趣长安；<br /><br />&nbsp;&nbsp;&nbsp;&nbsp;臣请领京畿兵出滏口，鼓行逆战。敌闻南北有兵，自然溃散。又请出宫人珍宝赐<br /><br />&nbsp;&nbsp;&nbsp;&nbsp;将士，帝不能用。承光即位，以孝珩为太宰。与呼延族、莫多娄敬显、尉相愿同<br /><br />&nbsp;&nbsp;&nbsp;&nbsp;谋，期正月五日，孝珩于千秋门斩高阿那肱，相愿在内以禁兵应之，族与敬显自<br /><br />&nbsp;&nbsp;&nbsp;&nbsp;游豫园勒兵出。既而阿那肱从别宅取便路入宫，事不果。乃求出拒西军，谓阿那<br /><br />&nbsp;&nbsp;&nbsp;&nbsp;肱、韩长鸾、陈德信等云：“朝廷不赐遣击贼，岂不畏孝珩反耶？孝珩破宇文邕，<br /><br />&nbsp;&nbsp;&nbsp;&nbsp;遂至长安，反时何与国家事。以今日之急，犹作如此猜疑。”高、韩恐其变，出<br /><br />&nbsp;&nbsp;&nbsp;&nbsp;孝珩为沧州刺史。至州，以五千人会任城王于信都，共为匡复计。周齐王宪来伐，<br /><br />&nbsp;&nbsp;&nbsp;&nbsp;兵弱不能敌。怒曰：“由高阿那肱小人，吾道穷矣！”齐叛臣乞扶令和以槊剌孝<br /><br />&nbsp;&nbsp;&nbsp;&nbsp;珩坠马，奴白泽以身I之，孝珩犹伤数处，遂见虏。齐王宪问孝珩齐亡所由，孝<br /><br />&nbsp;&nbsp;&nbsp;&nbsp;珩自陈国难，辞泪俱下，俯仰有节。宪为之改容，亲为洗创傅药，礼遇甚厚。孝<br /><br />&nbsp;&nbsp;&nbsp;&nbsp;珩独叹曰：“李穆叔言齐氏二十八年，今果然矣。自神武皇帝以外，吾诸父兄弟<br /><br />&nbsp;&nbsp;&nbsp;&nbsp;无一人得至四十者，命也。嗣君无独见之明，宰相非柱石之寄，恨不得握兵符，<br /><br />&nbsp;&nbsp;&nbsp;&nbsp;受庙算，展我心力耳。”至长安，依例授开府、县侯。后周武帝在云阳，宴齐君<br /><br />&nbsp;&nbsp;&nbsp;&nbsp;臣，自弹胡琵琶，命孝珩吹笛。辞曰：“亡国之音，不足听也。”固命之，举笛<br /><br />&nbsp;&nbsp;&nbsp;&nbsp;裁至口，泪下呜咽，武帝乃止。其年十月，疾甚，启归葬山东，从之。寻卒，令<br /><br />&nbsp;&nbsp;&nbsp;&nbsp;还葬邺。<br /><br />&nbsp;&nbsp;&nbsp;&nbsp;河间王孝琬，文襄第三子也。天保元年封。天统中，累迁尚书令。初，突厥<br /><br />&nbsp;&nbsp;&nbsp;&nbsp;与周师入太原，武成将避之而东。孝琬叩马谏，请委赵郡王部分之，必整齐，帝<br /><br />&nbsp;&nbsp;&nbsp;&nbsp;从其言。孝琬免胄将出，帝使追还。周军退，拜并州刺史。<br /><br />&nbsp;&nbsp;&nbsp;&nbsp;孝琬以文襄世嫡，骄矜自负。河南王之死，诸王在宫内莫敢举声，唯孝琬大<br /><br />&nbsp;&nbsp;&nbsp;&nbsp;哭而出。又怨执政，为草人而射之。和士开与祖E谮之，云：“草人拟圣躬也。<br /><br />&nbsp;&nbsp;&nbsp;&nbsp;又前突厥至州，孝琬脱兜鍪抵地，云‘岂是老妪，须着此’。此言属大家也。”<br /><br />&nbsp;&nbsp;&nbsp;&nbsp;初，魏世谣言：“河南种谷河北生，白杨树头金鸡鸣。”E以说曰：“河南、河<br /><br />&nbsp;&nbsp;&nbsp;&nbsp;北，河间也。金鸡鸣，孝琬将建金鸡而大赦。”帝颇惑之。时孝琬得佛牙，置于<br /><br />&nbsp;&nbsp;&nbsp;&nbsp;第内，夜有神光。昭玄都法顺请以奏闻，不从。帝闻，使搜之，得镇库槊幡数百。<br /><br />&nbsp;&nbsp;&nbsp;&nbsp;帝闻之，以为反。讯其诸姬，有陈氏者无宠，诬对曰“孝琬画作陛下形哭之”，<br /><br />&nbsp;&nbsp;&nbsp;&nbsp;然实是文襄像，孝琬时时对之泣。帝怒，使武卫赫连辅玄倒鞭挝之。孝琬呼阿叔，<br /><br />&nbsp;&nbsp;&nbsp;&nbsp;帝怒曰：“谁是尔叔？敢唤我作叔！”孝琬曰：“神武皇帝嫡孙，文襄皇帝嫡子，<br /><br />&nbsp;&nbsp;&nbsp;&nbsp;魏孝静皇帝外甥，何为不得唤作叔也？”帝愈怒，折其两胫而死。瘗诸西山，帝<br /><br />&nbsp;&nbsp;&nbsp;&nbsp;崩后，乃改葬。子正礼嗣，幼聪颖，能诵《左氏春秋》。齐亡，迁绵州卒。<br /><br />&nbsp;&nbsp;&nbsp;&nbsp;兰陵武王长恭，一名孝，文襄第四子也。累迁并州刺史。突厥入晋阳，长<br /><br />&nbsp;&nbsp;&nbsp;&nbsp;恭尽力击之。芒山之败，长恭为中军，率五百骑再入周军，遂至金墉之下，被围<br /><br />&nbsp;&nbsp;&nbsp;&nbsp;甚急，城上人弗识，长恭免胄示之面，乃下弩手救之，于是大捷。武士共歌谣之，<br /><br />&nbsp;&nbsp;&nbsp;&nbsp;为《兰陵王入阵曲》是也。历司州牧、青瀛二州，颇受财货。后为太尉，与段韶<br /><br />&nbsp;&nbsp;&nbsp;&nbsp;讨喙龋又攻定阳。韶病，长恭总其众。前后以战功别封巨鹿、长乐、乐平、<br /><br />&nbsp;&nbsp;&nbsp;&nbsp;高阳等郡公。<br /><br />&nbsp;&nbsp;&nbsp;&nbsp;芒山之捷，后主谓长恭曰：“入阵太深，失利悔无所及。”对曰：“家事亲<br /><br />&nbsp;&nbsp;&nbsp;&nbsp;切，不觉遂然。”帝嫌其称家事，遂忌之。及在定阳，其属尉相愿谓曰：“王既<br /><br />&nbsp;&nbsp;&nbsp;&nbsp;受朝寄，何得如此贪残？”长恭未答。相愿曰：“岂不由芒山大捷，恐以威武见<br /><br />&nbsp;&nbsp;&nbsp;&nbsp;忌，欲自秽乎？”长恭曰：“然。”相愿曰：“朝廷若忌王，于此犯便当行罚，<br /><br />&nbsp;&nbsp;&nbsp;&nbsp;求福反以速祸。”长恭泣下，前膝请以安身术。相愿曰：“王前既有勋，今复告<br /><br />&nbsp;&nbsp;&nbsp;&nbsp;捷，威声太重，宜属疾在家，勿预事。”长恭然其言，未能退。及江淮寇扰，恐<br /><br />&nbsp;&nbsp;&nbsp;&nbsp;复为将，叹曰：“我去年面肿，今何不发。”自是有疾不疗。武平四年五月，帝<br /><br />&nbsp;&nbsp;&nbsp;&nbsp;使徐之范饮以毒药。长恭谓妃郑氏曰：“我忠以事上，何辜于天，而遭鸩也！”<br /><br />&nbsp;&nbsp;&nbsp;&nbsp;妃曰：“何不求见天颜？”长恭曰：“天颜何由可见。”遂饮药薨。赠太尉。<br /><br />&nbsp;&nbsp;&nbsp;&nbsp;长恭貌柔心壮，音容兼美。为将躬勤细事，每得甘美，虽一瓜数果，必与将<br /><br />&nbsp;&nbsp;&nbsp;&nbsp;士共之。初在瀛州，行参军阳士深表列其赃，免官。及讨定阳，士深在军，恐祸<br /><br />&nbsp;&nbsp;&nbsp;&nbsp;及。长恭闻之曰：“吾本无此意。”乃求小失，杖士深二十以安之。尝入朝而仆<br /><br />&nbsp;&nbsp;&nbsp;&nbsp;从尽散，唯有一人，长恭独还，无所谴罚，武成赏其功，命贾护为买妾二十人，<br /><br />&nbsp;&nbsp;&nbsp;&nbsp;唯受其一。有千金责券，临死日，尽燔之。<br /><br />&nbsp;&nbsp;&nbsp;&nbsp;安德王延宗，文襄第五子也。母陈氏，广阳王妓也。延宗幼为文宣所养，年<br /><br />&nbsp;&nbsp;&nbsp;&nbsp;十二，犹骑置腹上，令溺己脐中，抱之曰：“可怜止有此一个。”问欲作何王，<br /><br />&nbsp;&nbsp;&nbsp;&nbsp;对曰：“欲作冲天王。”文宣问杨郑衷唬骸疤煜挛薮丝っ，愿使安于德。”<br /><br />&nbsp;&nbsp;&nbsp;&nbsp;于是封安德焉。为定州刺史，于楼上大便，使人在下张口承之。以蒸猪糁和人粪<br /><br />&nbsp;&nbsp;&nbsp;&nbsp;以饲左右，有难色者鞭之。孝昭帝闻之，使赵道德就州杖之一百。道德以延宗受<br /><br />&nbsp;&nbsp;&nbsp;&nbsp;杖不谨，又加三十。又以囚试刀，验其利钝。骄纵多不法。武成使挞之，杀其昵<br /><br />&nbsp;&nbsp;&nbsp;&nbsp;近九人，从是深自改悔。兰陵王芒山凯捷，自陈兵势，诸兄弟咸壮之。延宗独曰：<br /><br />&nbsp;&nbsp;&nbsp;&nbsp;“四兄非大丈夫，何不乘胜径入？使延宗当此势，关西岂得复存！”及兰陵死，<br /><br />&nbsp;&nbsp;&nbsp;&nbsp;妃郑氏以颈珠施佛。广宁王使赎之。延宗手书以谏，而泪满纸。河间死，延宗哭<br /><br />&nbsp;&nbsp;&nbsp;&nbsp;之泪亦甚。又为草人以像武成，鞭而讯之曰：“何故杀我兄！”奴告之，武成覆<br /><br />&nbsp;&nbsp;&nbsp;&nbsp;卧延宗于地，马鞭挝之二百，几死。后历司徒、太尉。<br /><br />&nbsp;&nbsp;&nbsp;&nbsp;及平阳之役，后主自御之，命延宗率右军先战，城下擒周开府宗挺。及大战，<br /><br />&nbsp;&nbsp;&nbsp;&nbsp;延宗以麾下再入周军，莫不披靡。诸军败，延宗独全军。后主将奔晋阳，延宗言：<br /><br />&nbsp;&nbsp;&nbsp;&nbsp;“大家但在营莫动，以兵马付臣，臣能破之。”帝不纳。及至并州又闻周军已入<br /><br />&nbsp;&nbsp;&nbsp;&nbsp;雀鼠谷，乃以延宗为相国、并州刺史，总山西兵事。谓曰：“并州阿兄自取，儿<br /><br />&nbsp;&nbsp;&nbsp;&nbsp;今去也。”延宗曰：“陛下为社稷莫动，臣为陛下出死力战。”骆提婆曰：“至<br /><br />&nbsp;&nbsp;&nbsp;&nbsp;尊计已成，王不得辄沮。”后主竟奔邺。在并将率咸请曰：“王若不作天子，诸<br /><br />&nbsp;&nbsp;&nbsp;&nbsp;人实不能出死力。”延宗不得已，即皇帝位，下诏曰：“武平孱弱，政由宦竖，<br /><br />&nbsp;&nbsp;&nbsp;&nbsp;衅结萧墙，盗起疆埸。斩关夜遁，莫知所之，则我高祖之业将坠于地。王公卿士，<br /><br />&nbsp;&nbsp;&nbsp;&nbsp;猥见推逼，今便祗承宝位。可大赦天下，改武平七年为德昌元年。”以晋昌王唐<br /><br />&nbsp;&nbsp;&nbsp;&nbsp;邕为宰辅，齐昌王莫多娄敬显、沐阳王和阿于子、右卫大将军段畅、武卫将军相<br /><br />&nbsp;&nbsp;&nbsp;&nbsp;里僧伽、开府韩骨胡、侯莫陈洛州为爪牙。众闻之，不召而至者，前后相属。延<br /><br />&nbsp;&nbsp;&nbsp;&nbsp;宗容貌充壮，坐则仰，偃则伏，人笑之，乃赫然奋发。气力绝异，驰骋行阵，劲<br /><br />&nbsp;&nbsp;&nbsp;&nbsp;捷若飞。倾覆府藏及后宫美女，以赐将士，籍没内参千余家。后主谓近臣曰：<br /><br />&nbsp;&nbsp;&nbsp;&nbsp;“我宁使周得并州，不欲安德得之。”左右曰：“理然。”延宗见士卒，皆亲执<br /><br />&nbsp;&nbsp;&nbsp;&nbsp;手，陈辞自称名，流涕呜咽。众皆争为死，童儿女子亦乘屋攘袂，投砖石以御周<br /><br />&nbsp;&nbsp;&nbsp;&nbsp;军。特进、开府那卢安生守太谷，以万兵叛。周军围晋阳，望之如黑云四合。延<br /><br />&nbsp;&nbsp;&nbsp;&nbsp;宗命莫多娄敬显、韩骨胡拒城南，和阿于子、段畅拒城东。延宗亲当周齐王于城<br /><br />&nbsp;&nbsp;&nbsp;&nbsp;北，奋大槊，往来督战，所向无前。尚书令史沮山亦肥大多力，捉长刀步从，杀<br /><br />&nbsp;&nbsp;&nbsp;&nbsp;伤甚多。武卫兰芙蓉、綦连延长皆死于阵。阿于子、段畅以千骑投周。周军攻东<br /><br />&nbsp;&nbsp;&nbsp;&nbsp;门，际昏，遂入。进兵焚佛寺门屋，飞焰照天地。延宗与敬显自门入，夹击之，<br /><br />&nbsp;&nbsp;&nbsp;&nbsp;周军大乱，争门相填压，齐人从后斫刺，死者二千余人。周武帝左右略尽，自拔<br /><br />&nbsp;&nbsp;&nbsp;&nbsp;无路，承御上士张寿辄牵马头，贺拔佛恩以鞭拂其后，崎岖仅得出。齐人奋击，<br /><br />&nbsp;&nbsp;&nbsp;&nbsp;几中焉。城东厄曲，佛恩及降者皮子信为之导，仅免，时四更也。延宗谓周武帝<br /><br />&nbsp;&nbsp;&nbsp;&nbsp;崩于乱兵，使于积尸中求长Q者，不得。时齐人既胜，入坊饮酒，尽醉卧，延宗<br /><br />&nbsp;&nbsp;&nbsp;&nbsp;不复能整。周武帝出城，饥甚，欲为遁逸计。齐王宪及柱国王谊谏，以为去必不<br /><br />&nbsp;&nbsp;&nbsp;&nbsp;免。延宗叛将段畅亦盛言城内空虚。周武帝乃驻马，鸣角收兵，俄顷复振。诘旦，<br /><br />&nbsp;&nbsp;&nbsp;&nbsp;还攻东门，克之，又入南门。延宗战，力屈，走至城北，于人家见禽。周武帝自<br /><br />&nbsp;&nbsp;&nbsp;&nbsp;投下马，执其手。延宗辞曰：“死人手何敢迫至尊。”帝曰：“两国天子，有何<br /><br />&nbsp;&nbsp;&nbsp;&nbsp;怨恶，直为百姓来耳。勿怖，终不相害。”便复衣帽，礼之。先是，高都郡有山<br /><br />&nbsp;&nbsp;&nbsp;&nbsp;焉，绝壁临水，忽有黑书见，云：“齐亡延宗。”洗视逾明。帝使人就写，使者<br /><br />&nbsp;&nbsp;&nbsp;&nbsp;改亡为上。至是应焉。延宗败前，在邺厅事，见两日相连置，以十二月十三日晡<br /><br />&nbsp;&nbsp;&nbsp;&nbsp;时受敕守并州，明日建瘭号，不间日而被围，经宿，至食时而败。年号德昌，好<br /><br />&nbsp;&nbsp;&nbsp;&nbsp;事者言其得二日云。既而周武帝问取邺计，辞曰：“亡国大夫不可以图存，此非<br /><br />&nbsp;&nbsp;&nbsp;&nbsp;臣所及。”强问之，乃曰：“若任城王援邺，臣不能知，若今主自守，陛下兵不<br /><br />&nbsp;&nbsp;&nbsp;&nbsp;血刃。”<br /><br />&nbsp;&nbsp;&nbsp;&nbsp;及至长安，周武与齐君臣饮酒，令后主起舞，延宗悲不自持。屡欲仰药自裁，<br /><br />&nbsp;&nbsp;&nbsp;&nbsp;傅婢苦执谏而止。未几，周武诬后主及延宗等，云遥应穆提婆反，使并赐死。皆<br /><br />&nbsp;&nbsp;&nbsp;&nbsp;自陈无之，延宗攘袂，泣而不言。皆以椒塞口而死。明年，李妃收殡之。<br /><br />&nbsp;&nbsp;&nbsp;&nbsp;后主之传位于太子也，孙正言窃谓人曰：“我武定中为广州士曹，闻襄城人<br /><br />&nbsp;&nbsp;&nbsp;&nbsp;曹普演有言，高王诸儿，阿保当为天子，至高德之承之，当灭。”阿保谓天保，<br /><br />&nbsp;&nbsp;&nbsp;&nbsp;德之谓德昌也，承之谓后主年号承光，其言竟信云。<br /><br />&nbsp;&nbsp;&nbsp;&nbsp;渔阳王绍信，文襄第六子也。历特进、开府、中领军、护军、青州刺史。行<br /><br />&nbsp;&nbsp;&nbsp;&nbsp;过渔阳，与大富人钟长命同床坐。太守郑道盖谒，长命欲起，绍信不听，曰：<br /><br />&nbsp;&nbsp;&nbsp;&nbsp;“此何物小人，而主人公为起。”乃与长命结为义兄弟，妃与长命妻为姊妹，责<br /><br />&nbsp;&nbsp;&nbsp;&nbsp;其阖家幼长皆有赠贿，钟氏因此遂贫。齐灭，死于长安。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1629);">加入书签</a><a
                        href="1628.html">上一页</a>&larr;<a href="index.html">返回列表</a>&rarr;<a
                            href="1630.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1628.html"; var next_page = "1630.html"; var index_page = "index.html"; var sortid = "9"; var article_id = "28"; var chapter_id = "1629"; var articlename = "北齐书"; var chaptername = " 卷十一 列传第三"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>