<!DOCTYPE html>
<html>
<head>
<meta charset="gbk" />
<title>北齐书- 卷一 帝纪第一-在线阅读-哈西文学网</title>
<meta name="keywords" content="李百药，北齐书， 卷一 帝纪第一全文， 卷一 帝纪第一在线阅读 哈西文学网" />
<meta name="description" content="哈西文学网提供李百药的北齐书  卷一 帝纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1619.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1619.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 帝纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1620.html">下一页</a></div>			
            <div id="BookText">&nbsp;&nbsp;&nbsp;&nbsp;◎神武上<br /><br />&nbsp;&nbsp;&nbsp;&nbsp;齐高祖神武皇帝，姓高名欢，字贺六浑，渤海人也。六世祖隐，晋玄菟太<br /><br />&nbsp;&nbsp;&nbsp;&nbsp;守。隐生庆，庆生泰，泰生湖，三世仕慕容氏。及慕容宝败，国乱，湖率众归魏，<br /><br />&nbsp;&nbsp;&nbsp;&nbsp;为右将军。湖生四子，第三子谧，仕魏，位至侍御史，坐法徙居怀朔镇。谧生皇<br /><br />&nbsp;&nbsp;&nbsp;&nbsp;考树，性通率，不事家业。住居白道南，数有赤光紫气之异，邻人以为怪，劝徙<br /><br />&nbsp;&nbsp;&nbsp;&nbsp;居以避之。皇考曰：“安知非吉？”居之自若。及神武生而皇妣韩氏殂，养于同<br /><br />&nbsp;&nbsp;&nbsp;&nbsp;产姊婿镇狱队尉景家。<br /><br />&nbsp;&nbsp;&nbsp;&nbsp;神武既累世北边，故习其俗，遂同鲜卑。长而深沉有大度，轻财重士，为豪<br /><br />&nbsp;&nbsp;&nbsp;&nbsp;侠所宗。目有精光，长头高颧，齿白如玉，少有人杰表。家贫，及聘武明皇后，<br /><br />&nbsp;&nbsp;&nbsp;&nbsp;始有马，得给镇为队主。镇将辽西段长常奇神武貌，谓曰：“君有康济才，终不<br /><br />&nbsp;&nbsp;&nbsp;&nbsp;徒然。”便以子孙为托。及贵，追赠长司空，擢其子宁用之。神武自队主转为函<br /><br />&nbsp;&nbsp;&nbsp;&nbsp;使。尝乘驿过建兴，云雾昼晦，雷声随之，半日乃绝，若有神应者。每行道路，<br /><br />&nbsp;&nbsp;&nbsp;&nbsp;往来无风尘之色。又尝梦履众星而行，觉而内喜。为函使六年，每至洛阳，给令<br /><br />&nbsp;&nbsp;&nbsp;&nbsp;史麻祥使。详尝以肉啖神武，神武性不立食，坐而进之。祥以为慢己，笞神武四<br /><br />&nbsp;&nbsp;&nbsp;&nbsp;十。及自洛阳还，倾产以结客。亲故怪问之，答曰：“吾至洛阳，宿卫羽林相率<br /><br />&nbsp;&nbsp;&nbsp;&nbsp;焚领军张彝宅，朝廷惧其乱而不问。为政若此，事可知也。财物岂可常守邪？”<br /><br />&nbsp;&nbsp;&nbsp;&nbsp;自是乃有澄清天下之志。与怀朔省事云中司马子如及秀容人刘贵、中山人贾显智<br /><br />&nbsp;&nbsp;&nbsp;&nbsp;为奔走之友，怀朔户曹史孙腾、外兵史侯景亦相友结。刘贵尝得一白鹰，与神武<br /><br />&nbsp;&nbsp;&nbsp;&nbsp;及尉景、蔡俊、子如、贾显智等猎于沃野。见一赤兔，每搏辄逸，遂至回泽。泽<br /><br />&nbsp;&nbsp;&nbsp;&nbsp;中有茅屋，将奔入，有狗自屋中出，噬之，鹰兔俱死。神武怒，以鸣镝射之，狗<br /><br />&nbsp;&nbsp;&nbsp;&nbsp;毙。屋中有二人出，持神武襟甚急。其母两目盲，曳杖呵其二子曰：“何故触大<br /><br />&nbsp;&nbsp;&nbsp;&nbsp;家！”出瓮中酒，烹羊以饭客。因自言善暗相，遍扪诸人皆贵，而指麾俱由神武。<br /><br />&nbsp;&nbsp;&nbsp;&nbsp;又曰：“子如历位，显智不善终。”饭竟出，行数里还，更访之，则本无人居，<br /><br />&nbsp;&nbsp;&nbsp;&nbsp;乃向非人也。由是诸人益加敬异。<br /><br />&nbsp;&nbsp;&nbsp;&nbsp;孝昌元年，柔玄镇人杜洛周反于上谷，神武乃与同志从之。丑其行事，私与<br /><br />&nbsp;&nbsp;&nbsp;&nbsp;尉景、段荣、蔡俊图之。不果而逃，为其骑所追。文襄及魏永熙后皆幼，武明后<br /><br />&nbsp;&nbsp;&nbsp;&nbsp;于牛上抱负之。文襄屡落牛，神武弯弓将射之以决去。后呼荣求救，赖荣遽下取<br /><br />&nbsp;&nbsp;&nbsp;&nbsp;之以免。遂奔葛荣，又亡归尔朱荣于秀容。先是，刘贵事荣，盛言神武美，至是<br /><br />&nbsp;&nbsp;&nbsp;&nbsp;始得见，以憔悴故，未之奇也。贵乃为神武更衣，复求见焉。因随荣之厩。厩有<br /><br />&nbsp;&nbsp;&nbsp;&nbsp;恶马，荣命翦之。神武乃不加羁绊而翦，竟不蹄啮，已而起曰：“御恶人亦如此<br /><br />&nbsp;&nbsp;&nbsp;&nbsp;马矣。”荣遂坐神武于床下，屏左右而访时事。神武曰：“闻公有马十二谷，色<br /><br />&nbsp;&nbsp;&nbsp;&nbsp;别为群，将此竟何用也？”荣曰：“但言尔意。”神武曰：“方今天子愚弱，太<br /><br />&nbsp;&nbsp;&nbsp;&nbsp;后淫乱，孽宠擅命，朝政不行。以明公雄武，乘时奋发，讨郑俨、徐纥而清帝侧，<br /><br />&nbsp;&nbsp;&nbsp;&nbsp;霸业可举鞭而成。此贺六浑之意也。”荣大悦，语自日中至夜半，乃出。自是每<br /><br />&nbsp;&nbsp;&nbsp;&nbsp;参军谋。后从荣徙据并州，抵扬州邑人庞苍鹰，止团焦中。每从外归，主人遥闻<br /><br />&nbsp;&nbsp;&nbsp;&nbsp;行响动地。苍鹰母数见团焦赤气赫然属天。又苍鹰尝夜欲入，有青衣人拔刀叱曰：<br /><br />&nbsp;&nbsp;&nbsp;&nbsp;“何故触王！”言讫不见。始以为异，密觇之，唯见赤蛇蟠床上，乃益惊异。因<br /><br />&nbsp;&nbsp;&nbsp;&nbsp;杀牛分肉，厚以相奉。苍鹰母求以神武为义子。及得志，以其宅为第，号为南宅。<br /><br />&nbsp;&nbsp;&nbsp;&nbsp;虽门巷开广，堂宇崇丽，其本所住团焦，以石垩涂之，留而不毁，至文宣时，遂<br /><br />&nbsp;&nbsp;&nbsp;&nbsp;为宫。<br /><br />&nbsp;&nbsp;&nbsp;&nbsp;既而荣以神武为亲信都督。于时魏明帝衔郑俨、徐纥，逼灵太后，未敢制，<br /><br />&nbsp;&nbsp;&nbsp;&nbsp;私使荣举兵内向。荣以神武为前锋。至上党，明帝又私诏停之。及帝暴崩，荣遂<br /><br />&nbsp;&nbsp;&nbsp;&nbsp;入洛，因将篡位。神武谏，恐不听，请铸像卜之，铸不成，乃止。孝庄帝立，以<br /><br />&nbsp;&nbsp;&nbsp;&nbsp;定策勋，封铜L伯。及尔朱荣击葛荣，令神武喻下贼别称王者七人。后与行台于<br /><br />&nbsp;&nbsp;&nbsp;&nbsp;晖破羊侃于泰山，寻与元天穆破邢杲于济南。累迁第三镇人酋长，常在荣帐内。<br /><br />&nbsp;&nbsp;&nbsp;&nbsp;荣尝问左右曰：“一日无我，谁可主军？”皆称尔朱兆。曰：“此正可统三千骑<br /><br />&nbsp;&nbsp;&nbsp;&nbsp;以还，堪代我主众者，唯贺六浑耳。”因诫兆曰：“尔非其匹，终当为其穿鼻。”<br /><br />&nbsp;&nbsp;&nbsp;&nbsp;乃以神武为晋州刺史。于是大聚敛，因刘贵货荣下要人，尽得其意。时州库角无<br /><br />&nbsp;&nbsp;&nbsp;&nbsp;故自鸣，神武异之，无几而孝庄诛荣。<br /><br />&nbsp;&nbsp;&nbsp;&nbsp;及尔朱兆自晋阳将举兵赴洛，召神武。神武使长史孙腾辞以绛蜀、汾胡欲反，<br /><br />&nbsp;&nbsp;&nbsp;&nbsp;不可委去。兆恨焉。腾复命，神武曰：“兆举兵犯上，此大贼也，吾不能久事之。”<br /><br />&nbsp;&nbsp;&nbsp;&nbsp;自是始有图兆计。及兆入洛，执庄帝以北，神武闻之，大惊。又使孙腾伪贺兆，<br /><br />&nbsp;&nbsp;&nbsp;&nbsp;因密觇孝庄所在，将劫以举义，不果。乃以书喻之，言不宜执天子以受恶名于海<br /><br />&nbsp;&nbsp;&nbsp;&nbsp;内。兆不纳，杀帝，而与尔朱世隆等立长广王晔，改元建明。封神武为平阳郡公。<br /><br />&nbsp;&nbsp;&nbsp;&nbsp;及费也头纥豆陵步藩入秀容，逼晋阳，兆征神武。神武将往，贺拔焉过儿请缓行<br /><br />&nbsp;&nbsp;&nbsp;&nbsp;以弊之。神武乃往往逗遛，辞以河无桥不得渡。步藩军盛，兆败走。初，孝庄之<br /><br />&nbsp;&nbsp;&nbsp;&nbsp;诛尔朱荣，知其党必有逆谋，乃密敕步藩令袭其后。步藩既败兆等，以兵势日盛，<br /><br />&nbsp;&nbsp;&nbsp;&nbsp;兆又请救于神武。神武内图兆，复虑步藩后之难除，乃与兆悉力破之。藩死，深<br /><br />&nbsp;&nbsp;&nbsp;&nbsp;德神武，誓为兄弟。时世隆、度律、彦伯共执朝政，天光据关右，兆据并州，仲<br /><br />&nbsp;&nbsp;&nbsp;&nbsp;远据东郡，各拥兵为暴，天下苦之。<br /><br />&nbsp;&nbsp;&nbsp;&nbsp;葛荣众流入并、肆者二十余万，为契胡陵暴，皆不聊生，大小二十六反，诛<br /><br />&nbsp;&nbsp;&nbsp;&nbsp;夷者半，犹草窃不止。兆患之，问计于神武。神武曰：“六镇反残，不可尽杀，<br /><br />&nbsp;&nbsp;&nbsp;&nbsp;宜选王素腹心者私使统焉。若有犯者，直罪其帅，则所罪者寡。”兆曰：“善，<br /><br />&nbsp;&nbsp;&nbsp;&nbsp;谁可行也？”贺拔允时在坐，请神武。神武拳殴之，折其一齿，曰：“生平天柱<br /><br />&nbsp;&nbsp;&nbsp;&nbsp;时，奴辈伏处分如鹰犬，今日天下安置在王，而阿鞠泥敢诬下罔上，请杀之。”<br /><br />&nbsp;&nbsp;&nbsp;&nbsp;兆以神武为诚，遂以委焉。神武以兆醉，恐醒后或致疑贰，遂出，宣言受委统州<br /><br />&nbsp;&nbsp;&nbsp;&nbsp;镇兵，可集汾东受令。乃建牙阳曲川，陈部分。有款军门者，绛巾袍，自称梗杨<br /><br />&nbsp;&nbsp;&nbsp;&nbsp;驿子，愿厕左右。访之，则以力闻，常于并州市搭杀人者，乃署为亲信。兵士素<br /><br />&nbsp;&nbsp;&nbsp;&nbsp;恶兆而乐神武，于是莫不皆至。居无何，又使刘贵请兆，以并、肆频岁霜旱，降<br /><br />&nbsp;&nbsp;&nbsp;&nbsp;户掘黄鼠而食之，皆面无谷色，徒污人国土，请令就食山东，待温饱而处分之。<br /><br />&nbsp;&nbsp;&nbsp;&nbsp;兆从其议。其长史慕容绍宗谏曰：“不可，今四方扰扰，人怀异望，况高公雄略，<br /><br />&nbsp;&nbsp;&nbsp;&nbsp;又握大兵，将不可为。”兆曰：“香火重誓，何所虑也。”绍宗曰：“亲兄弟尚<br /><br />&nbsp;&nbsp;&nbsp;&nbsp;尔难信，何论香火！”时兆左右已受神武金，因谮绍宗与神武旧有隙，兆乃禁绍<br /><br />&nbsp;&nbsp;&nbsp;&nbsp;宗而催神武发。神武乃自晋阳出滏口。路逢尔朱荣妻北乡长公主，自洛阳来，马<br /><br />&nbsp;&nbsp;&nbsp;&nbsp;三百匹，尽夺易之。兆闻，乃释绍宗而问焉。绍宗曰：“犹掌握中物也。”于是<br /><br />&nbsp;&nbsp;&nbsp;&nbsp;自追神武。至襄垣，会漳水暴长，桥坏。神武隔水拜曰：“所以借公主马，非有<br /><br />&nbsp;&nbsp;&nbsp;&nbsp;他故，备山东盗耳。王受公主言，自来赐追，今渡河而死不辞，此众便叛。”兆<br /><br />&nbsp;&nbsp;&nbsp;&nbsp;自陈无此意，因轻马渡，与神武坐幕下，陈谢，遂授刀引头，使神武斫己。神武<br /><br />&nbsp;&nbsp;&nbsp;&nbsp;大哭曰：“自天柱薨背，贺六浑更何所仰，愿大家千万岁，以申力用。今旁人构<br /><br />&nbsp;&nbsp;&nbsp;&nbsp;间至此，大家何忍复出此言！”兆投刀于地，遂刑白马而盟，誓为兄弟，留宿夜<br /><br />&nbsp;&nbsp;&nbsp;&nbsp;饮。尉景伏壮士欲执兆，神武啮臂止之曰：“今杀之，其党必奔归聚结。兵饥马<br /><br />&nbsp;&nbsp;&nbsp;&nbsp;瘦，不可相支，若英雄崛起，则为害滋甚。不如且置之。兆虽劲捷，而凶狡无谋，<br /><br />&nbsp;&nbsp;&nbsp;&nbsp;不足图也。”旦日，兆归营，又召神武，神武将上马诣之，孙腾牵衣，乃止。兆<br /><br />&nbsp;&nbsp;&nbsp;&nbsp;隔水肆骂，驰还晋阳。兆心腹念贤领降户家累别为营，神武伪与之善，观其佩刀，<br /><br />&nbsp;&nbsp;&nbsp;&nbsp;因取之以杀其从者，从者尽散。于是士众咸悦，倍愿附从。初，魏真君内学者奏<br /><br />&nbsp;&nbsp;&nbsp;&nbsp;言上党有天子气，云在壶关大王山。太武帝于是南巡以厌当之，累石为三封，斩<br /><br />&nbsp;&nbsp;&nbsp;&nbsp;其北凤凰山，以毁其形。后上党人居晋阳者，号上党坊，神武实居之。及是行，<br /><br />&nbsp;&nbsp;&nbsp;&nbsp;舍大王山六旬而进。将出滏口，倍加约束，纤毫之物，不听侵犯。将过麦地，神<br /><br />&nbsp;&nbsp;&nbsp;&nbsp;武辄步牵马。远近闻之，皆称高仪同将兵整肃，归心焉。遂前行，屯邺，求粮相<br /><br />&nbsp;&nbsp;&nbsp;&nbsp;州刺史刘诞，诞不供。有军营租米，神武自取之。<br /><br />&nbsp;&nbsp;&nbsp;&nbsp;魏普泰元年二月，神武自军次信都，高乾、封隆之开门以待，遂据冀州。是<br /><br />&nbsp;&nbsp;&nbsp;&nbsp;月，尔朱度律废元晔而立节闵帝，欲羁縻神武。三月，乃白节闵帝，封神武为渤<br /><br />&nbsp;&nbsp;&nbsp;&nbsp;海王，征使入觐。神武辞。四月癸巳，又加授东道大行台、第一镇人酋长。庞苍<br /><br />&nbsp;&nbsp;&nbsp;&nbsp;鹰自太原来奔，神武以为行台郎，寻以为安州刺史。神武自向山东，养士缮甲，<br /><br />&nbsp;&nbsp;&nbsp;&nbsp;禁侵掠，百姓归心。乃诈为书，言尔朱兆将以六镇人配契胡为部曲，众皆愁怨。<br /><br />&nbsp;&nbsp;&nbsp;&nbsp;又为并州符，征兵讨步落稽。发万人，将遣之，孙腾、尉景为请留五日，如此者<br /><br />&nbsp;&nbsp;&nbsp;&nbsp;再。神武亲送之郊，雪涕执别，人皆号恸，哭声动地。神武乃喻之曰：“与尔俱<br /><br />&nbsp;&nbsp;&nbsp;&nbsp;失乡客，义同一家，不意在上乃尔征召。直向西已当死，后军期又当死，配国人<br /><br />&nbsp;&nbsp;&nbsp;&nbsp;又当死，奈何！”众曰：“唯有反耳！”神武曰：“反是急计，须推一人为主。”<br /><br />&nbsp;&nbsp;&nbsp;&nbsp;众愿奉神武。神武曰：“尔乡里难制，不见葛荣乎？虽百万众，无刑法，终自灰<br /><br />&nbsp;&nbsp;&nbsp;&nbsp;灭。今以吾为主，当与前异，不得欺汉儿，不得犯军令，生死任吾则可，不尔不<br /><br />&nbsp;&nbsp;&nbsp;&nbsp;能为，取笑天下。”众皆顿颡，死生唯命。神武曰若不得已。明日，椎牛飨士，<br /><br />&nbsp;&nbsp;&nbsp;&nbsp;喻以讨尔朱之意。封隆之进曰：“千载一时，普天幸甚。”神武曰：“讨贼，大<br /><br />&nbsp;&nbsp;&nbsp;&nbsp;顺也；拯时，大业也。吾虽不武，以死继之，何敢让焉！”<br /><br />&nbsp;&nbsp;&nbsp;&nbsp;六月庚子，建义于信都，尚未显背尔朱氏。及李元忠与高乾平殷州，斩尔朱<br /><br />&nbsp;&nbsp;&nbsp;&nbsp;羽生首来谒，神武抚膺曰：“今日反决矣。”乃以元忠为殷州刺史。是时兵威既<br /><br />&nbsp;&nbsp;&nbsp;&nbsp;振，乃抗表罪状尔朱氏。世隆等秘表不通。八月，尔朱兆攻陷殷州，李元忠来奔。<br /><br />&nbsp;&nbsp;&nbsp;&nbsp;孙腾以为朝廷隔绝，不权立天子，则众望无所系。十月壬寅，奉章武王融子渤海<br /><br />&nbsp;&nbsp;&nbsp;&nbsp;太守朗为皇帝，年号中兴，是为废帝。时度律、仲远军次阳平，尔朱兆会之。神<br /><br />&nbsp;&nbsp;&nbsp;&nbsp;武用窦泰策，纵反间，度律、仲远不战而还。神武乃败兆于广阿。十一月，攻邺，<br /><br />&nbsp;&nbsp;&nbsp;&nbsp;相州刺史刘诞婴城固守。神武起土山，为地道，往往建大柱，一时焚之，城陷入<br /><br />&nbsp;&nbsp;&nbsp;&nbsp;地。麻祥时为汤阴令，神武呼之曰：“麻都！”祥惭而逃。永熙元年正月壬午，<br /><br />&nbsp;&nbsp;&nbsp;&nbsp;拔邺城，据之。废帝进神武大丞相、柱国大将军、太师。是时青州建义，大都督<br /><br />&nbsp;&nbsp;&nbsp;&nbsp;崔灵珍、大都督耿翔皆遣使归附。行汾州事刘贵弃城来降。闰三月，尔朱天光自<br /><br />&nbsp;&nbsp;&nbsp;&nbsp;长安、兆自并州、度律自洛阳、仲远自东郡同会邺，众号二十万，挟洹水而军，<br /><br />&nbsp;&nbsp;&nbsp;&nbsp;节闵以长孙承业为大行台总督焉。神武令封隆之守邺，自出顿紫陌。时马不满二<br /><br />&nbsp;&nbsp;&nbsp;&nbsp;千，步兵不至三万，众寡不敌。乃于韩陵为圆阵，连牛驴以塞归道，于是将士皆<br /><br />&nbsp;&nbsp;&nbsp;&nbsp;有死志，四面赴击之。尔朱兆责神武以背己，神武曰：“本戮力者，共辅王室，<br /><br />&nbsp;&nbsp;&nbsp;&nbsp;今帝何在？”兆曰：“永安枉害天柱，我报仇耳。”神武曰：“我昔日亲闻天柱<br /><br />&nbsp;&nbsp;&nbsp;&nbsp;计，汝在户前立，岂得言不反邪？且以君杀臣，何报之有？今日义绝矣。”乃合<br /><br />&nbsp;&nbsp;&nbsp;&nbsp;战，大败之。尔朱兆对慕容绍宗叩心曰：“不用公言，以至于此！”将轻走。绍<br /><br />&nbsp;&nbsp;&nbsp;&nbsp;宗反旗鸣角，收聚散卒，成军容而西上。高季式以七骑追奔，度野马岗，与兆遇。<br /><br />&nbsp;&nbsp;&nbsp;&nbsp;高昂望之不见，哭曰：“丧吾弟矣！”夜久，季式还，血满袖。斛斯椿倍道先据<br /><br />&nbsp;&nbsp;&nbsp;&nbsp;河桥。初，普泰元年十月，岁星、荧惑、镇星、太白聚于觜，参色甚明。太史占<br /><br />&nbsp;&nbsp;&nbsp;&nbsp;云当有王者兴。是时神武起于信都，至是而破兆等。四月，斛斯椿执天光、度律<br /><br />&nbsp;&nbsp;&nbsp;&nbsp;送洛阳。长孙承业遣都督贾显智、张欢入洛阳，执世隆、彦伯斩之。兆奔并州。<br /><br />&nbsp;&nbsp;&nbsp;&nbsp;仲远奔梁州，遂死焉。时凶蠹既除，朝廷庆悦。初，未战之前月，章武人张绍夜<br /><br />&nbsp;&nbsp;&nbsp;&nbsp;中忽被数骑将逾城，至一大将军前，敕绍为军导向邺，云佐受命者除残贼。绍回<br /><br />&nbsp;&nbsp;&nbsp;&nbsp;视之，兵不测，整疾无声。将至邺，乃放焉。及战之日，尔朱氏军人见阵外士马<br /><br />&nbsp;&nbsp;&nbsp;&nbsp;四合，盖神助也。<br /><br />&nbsp;&nbsp;&nbsp;&nbsp;既而神武至洛阳，废节闵及中兴主而立孝武。孝武既即位，授神武大丞相、<br /><br />&nbsp;&nbsp;&nbsp;&nbsp;天柱大将军、太师、世袭定州刺史，增封并前十五万户。神武辞天柱，减户五万。<br /><br />&nbsp;&nbsp;&nbsp;&nbsp;壬辰，还邺，魏帝饯于乾脯山，执手而别。<br /><br />&nbsp;&nbsp;&nbsp;&nbsp;七月壬寅，神武帅师北伐尔朱兆。封隆之言：“侍中斛斯椿、贺拔胜、贾显<br /><br />&nbsp;&nbsp;&nbsp;&nbsp;智等往事尔朱，普皆反噬，今在京师，宠任，必构祸隙。”神武深以为然，乃归<br /><br />&nbsp;&nbsp;&nbsp;&nbsp;天光、度律于京师，斩之。遂自滏口入。尔朱兆大掠晋阳，北保秀容。并州平。<br /><br />&nbsp;&nbsp;&nbsp;&nbsp;神武以晋阳四塞，乃建大丞相府而定居焉。尔朱兆既至秀容，分兵守险，出入寇<br /><br />&nbsp;&nbsp;&nbsp;&nbsp;抄。神武扬声讨之，师出止者数四，兆意怠。神武揣其岁首当宴会，遣窦泰以精<br /><br />&nbsp;&nbsp;&nbsp;&nbsp;骑驰之，一日一夜行三百里，神武以大军继之。二年正月，窦泰奄至尔朱兆庭。<br /><br />&nbsp;&nbsp;&nbsp;&nbsp;军人因宴休惰，忽见泰军，惊走。追破之于赤洪岭。兆自缢，神武亲临厚葬之。<br /><br />&nbsp;&nbsp;&nbsp;&nbsp;慕容绍宗以尔朱荣妻子及余众自保乌突城，降，神武以义故，待之甚厚。<br /><br />&nbsp;&nbsp;&nbsp;&nbsp;神武之入洛也，尔朱仲远部下都督桥宁、张子期自滑台归命，神武以其助乱，<br /><br />&nbsp;&nbsp;&nbsp;&nbsp;且数反覆，皆斩之。斛斯椿由是内不自安，乃与南阳王宝炬及武卫将军元毗、魏<br /><br />&nbsp;&nbsp;&nbsp;&nbsp;光、王思政构神武于魏帝。舍人元士弼又奏神武受敕大不敬。故魏帝心贰于贺拔<br /><br />&nbsp;&nbsp;&nbsp;&nbsp;岳。初，孝明之时，洛下以两拔相击，谣言曰：“铜拔打铁拔，元家世将末。”<br /><br />&nbsp;&nbsp;&nbsp;&nbsp;好事者以二拔谓拓拔、贺拔，言俱将衰败之兆。时司空高乾密启神武，言魏帝之<br /><br />&nbsp;&nbsp;&nbsp;&nbsp;贰，神武封呈。魏帝杀之，又遣东徐州刺史潘绍业密敕长乐太守庞苍鹰令杀其弟<br /><br />&nbsp;&nbsp;&nbsp;&nbsp;昂。昂先闻其兄死，以槊刺柱，伏壮士执绍业于路，得敕书于袍领，来奔。神武<br /><br />&nbsp;&nbsp;&nbsp;&nbsp;抱其首，哭曰：“天子枉害司空！”遽使以白武幡劳其家属。时乾次弟慎在光州，<br /><br />&nbsp;&nbsp;&nbsp;&nbsp;为政严猛，又从部下取纳，魏帝使代之。慎闻难，将奔梁。其属曰：“公家勋重，<br /><br />&nbsp;&nbsp;&nbsp;&nbsp;必不兄弟相及。”乃弊衣推鹿车归渤海。逢使者，亦来奔。于是魏帝与神武隙矣。<br /><br />&nbsp;&nbsp;&nbsp;&nbsp;阿至罗虏正光以前常称藩，自魏朝多事，皆叛。神武遣使招纳，便附款。先<br /><br />&nbsp;&nbsp;&nbsp;&nbsp;是，诏以寇贼平，罢行台。至是，以殊俗归降，复授神武大行台，随机处分。神<br /><br />&nbsp;&nbsp;&nbsp;&nbsp;武常赉其粟帛，议者以为徒费无益，神武不从，抚慰如初。其酋帅吐陈等感恩，<br /><br />&nbsp;&nbsp;&nbsp;&nbsp;皆从指麾，救曹泥，取万俟受洛干，大收其用。河西费也头虏纥豆陵伊利居河池，<br /><br />&nbsp;&nbsp;&nbsp;&nbsp;恃险拥众，神武遣长史侯景屡招不从。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1619);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1620.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1620.html"; var index_page = "index.html"; var sortid = "9"; var article_id = "28"; var chapter_id = "1619"; var articlename = "北齐书"; var chaptername = " 卷一 帝纪第一"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>