<!DOCTYPE html>
<html>
<head>
<meta charset="gbk" />
<title>北齐书- 卷十三 列传第五-在线阅读-哈西文学网</title>
<meta name="keywords" content="李百药，北齐书， 卷十三 列传第五全文， 卷十三 列传第五在线阅读 哈西文学网" />
<meta name="description" content="哈西文学网提供李百药的北齐书  卷十三 列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1631.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1631.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 列传第五</h1>
            <div class="link xb">
                <a href="1630.html">上一页</a>&larr;<a href="index.html">返回列表</a>&rarr;<a
                    href="1632.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵郡王琛（子睿）清河王岳（子劢）<br /><br />&nbsp;&nbsp;&nbsp;&nbsp;赵郡王琛，字永宝，高祖之弟也。少时便弓马，有志气。高祖既匡天下，中<br /><br />&nbsp;&nbsp;&nbsp;&nbsp;兴初，授散骑常侍、镇西将军、金紫光禄大夫。既居禁卫，恭勤慎密，率先左右。<br /><br />&nbsp;&nbsp;&nbsp;&nbsp;太昌初，除车骑大将军、左光禄大夫，封南赵郡公，食邑五千户。寻拜骠骑大将<br /><br />&nbsp;&nbsp;&nbsp;&nbsp;军、特进、开府仪同三司、散骑常侍。永熙二年，除使持节、都督定州刺史、六<br /><br />&nbsp;&nbsp;&nbsp;&nbsp;州大都督。琛推诚抚纳，拔用人士，甚有声誉。及斛斯椿等衅结。高祖将谋内讨，<br /><br />&nbsp;&nbsp;&nbsp;&nbsp;以晋阳根本，召琛留掌后事，以为并、肆、汾大行台仆射，领六州九酋长大都督，<br /><br />&nbsp;&nbsp;&nbsp;&nbsp;其相府政事琛悉决之。天平中，除御史中尉，正色纠弹，无所回避，远近肃然。<br /><br />&nbsp;&nbsp;&nbsp;&nbsp;寻乱高祖后庭，高祖责罚之，因杖而毙，时年二十三。赠使持节、侍中、都督冀<br /><br />&nbsp;&nbsp;&nbsp;&nbsp;定沧瀛幽殷并肆云朔十州诸军事、骠骑大将军、冀州刺史、太尉、尚书令，谥曰<br /><br />&nbsp;&nbsp;&nbsp;&nbsp;贞平。天统三年，又赠假黄钺、左丞相、太师、录尚书事、冀州刺史，进爵为王，<br /><br />&nbsp;&nbsp;&nbsp;&nbsp;配飨高祖庙庭。子睿嗣。<br /><br />&nbsp;&nbsp;&nbsp;&nbsp;睿小名须拔，生三旬而孤，聪慧夙成，特为高祖所爱，养于宫中，令游娘母<br /><br />&nbsp;&nbsp;&nbsp;&nbsp;之，恩同诸子。魏兴和中，袭爵南赵郡公。至四岁，未尝识母，其母则魏华阳公<br /><br />&nbsp;&nbsp;&nbsp;&nbsp;主也。有郑氏者，睿母之从母姊妹之女，戏语睿曰：“汝是我姨儿，何因倒亲游<br /><br />&nbsp;&nbsp;&nbsp;&nbsp;氏。”睿因问访，遂精神不怡。高祖甚以为怪，疑其感疾，欲命医看之。睿对曰：<br /><br />&nbsp;&nbsp;&nbsp;&nbsp;“儿无患苦，但闻有所生，欲得暂见。”高祖惊曰：“谁向汝道耶？”睿具陈本<br /><br />&nbsp;&nbsp;&nbsp;&nbsp;末。高祖命元夫人令就宫与睿相见，睿前跪拜，因抱头大哭。高祖甚以悲伤。语<br /><br />&nbsp;&nbsp;&nbsp;&nbsp;平秦王曰：“此儿天生至孝，我儿子无有及者。”遂为休务一日。睿初读《孝经》，<br /><br />&nbsp;&nbsp;&nbsp;&nbsp;至“资于事父”，辄流涕[欷。十岁丧母，高祖亲送睿至领军府，为睿发丧，与<br /><br />&nbsp;&nbsp;&nbsp;&nbsp;声殒绝，哀感左右，三日水浆不入口。高祖与武明娄皇后殷勤敦譬，方渐顺旨。<br /><br />&nbsp;&nbsp;&nbsp;&nbsp;居丧尽礼，持佛像长斋，至于骨立，杖而后起。高祖令常山王共卧起，日夜说喻<br /><br />&nbsp;&nbsp;&nbsp;&nbsp;之。并敕左右不听进水，虽绝清漱，午后辄不肯食。由是高祖食必唤睿同案。其<br /><br />&nbsp;&nbsp;&nbsp;&nbsp;见愍惜如此。高祖崩，哭泣呕血。及壮，将为婚娶，而貌有戚容。世宗谓之曰：<br /><br />&nbsp;&nbsp;&nbsp;&nbsp;“我为尔娶郑述祖女，门阀甚高，汝何所嫌而精神不乐？”睿对曰：“自痛孤遗，<br /><br />&nbsp;&nbsp;&nbsp;&nbsp;常深膝下之慕，方从婚冠，弥用感切。”言未卒，呜咽不自胜。世宗为之悯默。<br /><br />&nbsp;&nbsp;&nbsp;&nbsp;励己勤学，常夜久方罢。武定末，除太子庶子。显祖受禅，进封爵为赵郡王，邑<br /><br />&nbsp;&nbsp;&nbsp;&nbsp;一千二百户，迁散骑常侍。<br /><br />&nbsp;&nbsp;&nbsp;&nbsp;睿身长七尺，容仪甚伟，闲习吏职，有知人之鉴。二年，出为定州刺史，加<br /><br />&nbsp;&nbsp;&nbsp;&nbsp;抚军将军、六州大都督，时年十七。睿留心庶事，纠摘奸非，劝课农桑，接礼民<br /><br />&nbsp;&nbsp;&nbsp;&nbsp;俊，所部大治，称为良牧。三年，加仪同三司。六年，诏睿领山东兵数万监筑长<br /><br />&nbsp;&nbsp;&nbsp;&nbsp;城。于时盛夏六月，睿在途中，屏除盖扇，亲与军人同其劳苦。而定州先有冰室，<br /><br />&nbsp;&nbsp;&nbsp;&nbsp;每岁藏冰，长史宋钦道以睿冒犯暑热，遂遣舆冰，倍道追送。正值日中停车，炎<br /><br />&nbsp;&nbsp;&nbsp;&nbsp;赫尤甚，人皆不堪，而送冰者至，咸谓得冰一时之要。睿乃对之叹息云：“三军<br /><br />&nbsp;&nbsp;&nbsp;&nbsp;之人，皆饮温水，吾以何义，独进寒冰，非追名古将，实情所不忍。”遂至消液，<br /><br />&nbsp;&nbsp;&nbsp;&nbsp;竟不一尝。兵人感悦，遐迩称叹。先是，役徒罢作，任其自返。丁壮之辈，各自<br /><br />&nbsp;&nbsp;&nbsp;&nbsp;先归；羸弱之徒，弃在山北，加以饥病，多致僵殒。睿于是亲帅所部，与之俱还，<br /><br />&nbsp;&nbsp;&nbsp;&nbsp;配合州乡，部分营伍，督帅监领，强弱相持，遇善水草，即为停顿，分有余，赡<br /><br />&nbsp;&nbsp;&nbsp;&nbsp;不足，屯以全者十三四焉。<br /><br />&nbsp;&nbsp;&nbsp;&nbsp;七年，诏以本官都督沧瀛幽安平东燕六州诸军事、沧州刺史。八年，征睿赴<br /><br />&nbsp;&nbsp;&nbsp;&nbsp;邺，仍除北朔州刺史，都督北燕、北蔚、北恒三州，及库推以西黄河以东长城诸<br /><br />&nbsp;&nbsp;&nbsp;&nbsp;镇诸军事。睿慰抚新迁，量置烽戍，内防外御，备有条法，大为兵民所安。有无<br /><br />&nbsp;&nbsp;&nbsp;&nbsp;水之处，祷而掘井，锹锸裁下，泉源涌出，至今号曰赵郡王泉。<br /><br />&nbsp;&nbsp;&nbsp;&nbsp;九年，车驾幸楼烦，睿朝于行宫，仍从还晋阳。时济南以太子监国，因立大<br /><br />&nbsp;&nbsp;&nbsp;&nbsp;都督府，与尚书省分理众事，仍开府置佐。显祖特崇其选，乃除睿侍中、摄大都<br /><br />&nbsp;&nbsp;&nbsp;&nbsp;督府长史。睿后因侍宴，显祖从容顾谓常山王演等曰：“由来亦有如此长史不？<br /><br />&nbsp;&nbsp;&nbsp;&nbsp;吾用此长史何如？”演对曰：“陛下垂心庶政，优贤礼物，须拔进居蝉珥之荣，<br /><br />&nbsp;&nbsp;&nbsp;&nbsp;退当委要之职，自昔以来，实未闻如此铨授。”帝曰：“吾于此亦自谓得宜。”<br /><br />&nbsp;&nbsp;&nbsp;&nbsp;十年，转仪同三司、侍中、将军、长史，王如故。寻加开府仪同三司、骠骑大将<br /><br />&nbsp;&nbsp;&nbsp;&nbsp;军、太子太保。<br /><br />&nbsp;&nbsp;&nbsp;&nbsp;皇建初，行并州事。孝昭临崩，预受顾托，奉迎世祖于邺，以功拜尚书令，<br /><br />&nbsp;&nbsp;&nbsp;&nbsp;别封浮阳郡公，监太史，太子太傅，议律令。又以讨北狄之功，封颍川郡公。复<br /><br />&nbsp;&nbsp;&nbsp;&nbsp;拜尚书令，摄大宗正卿。天统中，追赠睿父琛假黄钺，母元氏赠赵郡王妃，谥曰<br /><br />&nbsp;&nbsp;&nbsp;&nbsp;贞昭，华阳长公主如故，有司备礼仪就墓拜授。时隆冬盛寒，睿跣步号哭，面皆<br /><br />&nbsp;&nbsp;&nbsp;&nbsp;破裂，呕血数升。及还，不堪参谢，帝亲就第看问。拜司空，摄录尚书事。突厥<br /><br />&nbsp;&nbsp;&nbsp;&nbsp;尝侵轶至并州，帝亲御戎，六军进止皆令取睿节度。以功复封宣城郡公。摄宗正<br /><br />&nbsp;&nbsp;&nbsp;&nbsp;卿，进拜太尉，监议五礼。睿久典朝政，清真自守，誉望日隆，渐被疏忌，乃撰<br /><br />&nbsp;&nbsp;&nbsp;&nbsp;古之忠臣义士，号曰《要言》，以致其意。<br /><br />&nbsp;&nbsp;&nbsp;&nbsp;世祖崩，葬后数日，睿与冯翊王润、安德王延宗及元文遥奏后主云：“和士<br /><br />&nbsp;&nbsp;&nbsp;&nbsp;开不宜仍居内任。”并入奏太后，因出士开为兖州刺史。太后曰：“士开旧经驱<br /><br />&nbsp;&nbsp;&nbsp;&nbsp;使，欲留过百日。”睿正色不许。数日之内，太后数以为言。有中官要人知太后<br /><br />&nbsp;&nbsp;&nbsp;&nbsp;密旨，谓睿曰：“太后意既如此，殿下何宜苦违。”睿曰：“吾国家事重，死且<br /><br />&nbsp;&nbsp;&nbsp;&nbsp;不避，若贪生苟全，令国家扰攘，非吾志也。况受先皇遗旨，委寄不轻。今嗣主<br /><br />&nbsp;&nbsp;&nbsp;&nbsp;幼冲，岂可使邪臣在侧。不守之以正，何面戴天。”遂重进言，词理恳切。太后<br /><br />&nbsp;&nbsp;&nbsp;&nbsp;令酌酒赐睿。睿正色曰：“今论国家大事，非为卮酒！”言讫便出。其夜，睿方<br /><br />&nbsp;&nbsp;&nbsp;&nbsp;寝，见一人可长丈五，臂长丈余，当门向床，以臂压睿，良久，遂失所在。睿意<br /><br />&nbsp;&nbsp;&nbsp;&nbsp;甚恶之，便起坐独叹曰：“大丈夫命运一朝至此！”恐为太后所杀，旦欲入朝，<br /><br />&nbsp;&nbsp;&nbsp;&nbsp;妻子咸谏止之。睿曰：“自古忠臣，皆不顾身命，社稷事重，吾当以死效之，岂<br /><br />&nbsp;&nbsp;&nbsp;&nbsp;容令一妇人倾危宗庙。且和士开何物竖子，如此纵横，吾宁死事先皇，不忍见朝<br /><br />&nbsp;&nbsp;&nbsp;&nbsp;廷颠沛。”至殿门，又有人曰：“愿殿下勿入，虑有危变。”睿曰：“吾上不负<br /><br />&nbsp;&nbsp;&nbsp;&nbsp;天，死亦无恨。”入见太后，太后复以为言，睿执之弥固。出至永巷，遇兵被执，<br /><br />&nbsp;&nbsp;&nbsp;&nbsp;送华林园，于雀离佛院令刘桃枝拉而杀之，时年三十六。大雾三日，朝野冤惜之。<br /><br />&nbsp;&nbsp;&nbsp;&nbsp;期年后，诏听以王礼葬，竟无赠谥焉。<br /><br />&nbsp;&nbsp;&nbsp;&nbsp;子整信嗣。历散骑常侍、仪同三司。好学有行检，少年时因猎坠马，伤腰脚，<br /><br />&nbsp;&nbsp;&nbsp;&nbsp;卒不能行起，终于长安。琛同母弟惠宝早亡，元象初，赠侍中、尚书令、都督四<br /><br />&nbsp;&nbsp;&nbsp;&nbsp;州诸军事、青州刺史。天统三年，重赠十州都督，封陈留王，谥曰文恭，以清河<br /><br />&nbsp;&nbsp;&nbsp;&nbsp;王岳第十子敬文嗣。<br /><br />&nbsp;&nbsp;&nbsp;&nbsp;清河王岳，字洪略，高祖从父弟也。父翻，字飞雀，魏朝赠太尉，谥孝宣公。<br /><br />&nbsp;&nbsp;&nbsp;&nbsp;岳幼时孤贫，人未之知也，长而敦直，姿貌嶷然，沈深有器量。初，岳家于洛邑，<br /><br />&nbsp;&nbsp;&nbsp;&nbsp;高祖每奉使入洛，必止于岳舍。岳母山氏，尝夜起，见高祖室中有光，密往觇之，<br /><br />&nbsp;&nbsp;&nbsp;&nbsp;乃无灯，即移高祖于别室，如前所见。怪其神异，诣卜者筮之，遇《乾》之《大<br /><br />&nbsp;&nbsp;&nbsp;&nbsp;有》，占之曰：“吉，《易》称‘飞龙在天，大人造也’，飞龙九五大人之卦，<br /><br />&nbsp;&nbsp;&nbsp;&nbsp;贵不可言。”山氏归报高祖。后高祖起兵于信都，山氏闻之，大喜，谓岳曰：<br /><br />&nbsp;&nbsp;&nbsp;&nbsp;“赤光之瑞，今当验矣，汝可间行从之，共图大计。”岳遂往信都。高祖见之，<br /><br />&nbsp;&nbsp;&nbsp;&nbsp;大悦。<br /><br />&nbsp;&nbsp;&nbsp;&nbsp;中兴初，除散骑常侍、镇东将军、金紫光禄大夫，领武卫将军。高祖与四胡<br /><br />&nbsp;&nbsp;&nbsp;&nbsp;战于韩陵，高祖将中军，高昂将左军，岳将右军。中军败绩，贼乘之，岳举麾大<br /><br />&nbsp;&nbsp;&nbsp;&nbsp;呼，横冲贼阵，高祖方得回师，表里奋击，因大破贼。以功除卫将军、右光禄大<br /><br />&nbsp;&nbsp;&nbsp;&nbsp;夫，仍领武卫。太昌初，除车骑将军、左光禄大夫，领左右卫，封清河郡公，食<br /><br />&nbsp;&nbsp;&nbsp;&nbsp;邑二千户。母山氏，封为郡君，授女侍中，入侍皇后。时尔朱兆犹据并州，高祖<br /><br />&nbsp;&nbsp;&nbsp;&nbsp;将讨之，令岳留镇京师，迁骠骑大将军、仪同三司。天平二年，除侍中、六州军<br /><br />&nbsp;&nbsp;&nbsp;&nbsp;事都督，寻加开府。岳辟引时贤，以为僚属，论者以为美。寻都监典书，复为侍<br /><br />&nbsp;&nbsp;&nbsp;&nbsp;学，除使持节、六州大都督、冀州大中正。俄拜京畿大都督，其六州事悉诣京畿。<br /><br />&nbsp;&nbsp;&nbsp;&nbsp;时高祖统务晋阳，岳与侍中孙腾等在京师辅政。元象二年，遭母忧去职。岳性至<br /><br />&nbsp;&nbsp;&nbsp;&nbsp;孝，尽力色养，母若有疾，衣不解带，及遭丧，哀毁骨立，高祖深以忧之，每日<br /><br />&nbsp;&nbsp;&nbsp;&nbsp;遣人劳勉。寻起复本任。二年，除兼领军将军。兴和初，世宗入总朝政，岳出为<br /><br />&nbsp;&nbsp;&nbsp;&nbsp;使持节、都督、冀州刺史，侍中、骠骑、开府仪同如故。三年，转青州刺史。岳<br /><br />&nbsp;&nbsp;&nbsp;&nbsp;任权日久，素为朝野畏服，及出为藩，百姓望风惮。武定元年，除晋州刺史、<br /><br />&nbsp;&nbsp;&nbsp;&nbsp;西南道大都督，得绥边之称。时岳遇患，高祖令还并治疗，疾瘳，复令赴职。<br /><br />&nbsp;&nbsp;&nbsp;&nbsp;及高祖崩，侯景叛，世宗征岳还并，共图取景之计。而武帝乘间遣其贞阳侯<br /><br />&nbsp;&nbsp;&nbsp;&nbsp;明率众于寒山，拥泗水灌彭城，与景为掎角声援。岳总帅诸军南讨，与行台慕容<br /><br />&nbsp;&nbsp;&nbsp;&nbsp;绍宗等击明，大破之，临阵擒明及其大将胡贵孙，自余俘馘数万。景乃拥众于涡<br /><br />&nbsp;&nbsp;&nbsp;&nbsp;阳，与左卫将军刘丰等相持。岳回军追讨，又破之，景单骑逃窜。六年，以功除<br /><br />&nbsp;&nbsp;&nbsp;&nbsp;侍中、太尉，余如故，别封新昌县子。又拜使持节、河南总管、大都督，统慕容<br /><br />&nbsp;&nbsp;&nbsp;&nbsp;绍宗、刘丰等讨王思政于长社。思政婴城自守，岳等引洧水灌城。绍宗、刘丰为<br /><br />&nbsp;&nbsp;&nbsp;&nbsp;思政所获，关西出兵援思政，岳内外防御，甚有谋算。城不没者三板。会世宗亲<br /><br />&nbsp;&nbsp;&nbsp;&nbsp;临，数日城下，获思政等。以功别封真定县男，世宗以为己功，故赏典弗弘也。<br /><br />&nbsp;&nbsp;&nbsp;&nbsp;世宗崩，显祖出抚晋阳，令岳以本官兼尚书左仆射，留镇京师。天保初，进<br /><br />&nbsp;&nbsp;&nbsp;&nbsp;封清河郡王，寻除使持节、骠骑大将军、开府仪同三司、宗师、司州牧。五年，<br /><br />&nbsp;&nbsp;&nbsp;&nbsp;加太保。梁萧绎为周军所逼，遣使告急，且请援。冬，诏岳为西南道大行台，统<br /><br />&nbsp;&nbsp;&nbsp;&nbsp;司徒潘相乐等救江陵。六年正月，师次义阳，遇荆州陷，因略地南至郢州，获梁<br /><br />&nbsp;&nbsp;&nbsp;&nbsp;州刺史司徒陆法和，仍克郢州。岳先送法和于京师，遣仪同慕容俨据郢城。朝廷<br /><br />&nbsp;&nbsp;&nbsp;&nbsp;知江陵陷，诏岳旋师。<br /><br />&nbsp;&nbsp;&nbsp;&nbsp;岳自讨寒山、长社及出随、陆，并有功绩，威名弥重。而性华侈，尤悦酒色，<br /><br />&nbsp;&nbsp;&nbsp;&nbsp;歌姬舞女，陈鼎击钟，诸王皆不及也。初，高归彦少孤，高祖令岳抚养，轻其年<br /><br />&nbsp;&nbsp;&nbsp;&nbsp;幼，情礼甚薄。归彦内衔之而未尝出口。及归彦为领军，大被宠遇，岳谓其德己，<br /><br />&nbsp;&nbsp;&nbsp;&nbsp;更倚赖之。归彦密构其短。岳于城南起宅，听事后开巷。归彦奏帝曰：“清河造<br /><br />&nbsp;&nbsp;&nbsp;&nbsp;宅，c拟帝宫，制为永巷，但唯无阙耳。”显祖闻而恶之，渐以疏岳。仍属显祖<br /><br />&nbsp;&nbsp;&nbsp;&nbsp;召邺下妇人薛氏入宫，而岳先尝唤之至宅，由其姊也。帝悬薛氏姊而锯杀之，让<br /><br />&nbsp;&nbsp;&nbsp;&nbsp;岳以为奸民女。岳曰：“臣本欲取之，嫌其轻薄不用，非奸也。”帝益怒。六年<br /><br />&nbsp;&nbsp;&nbsp;&nbsp;十一月，使高归彦就宅切责之。岳忧悸不知所为，数日而薨，故时论纷然，以为<br /><br />&nbsp;&nbsp;&nbsp;&nbsp;赐鸩也。朝野叹惜之。时年四十四。诏大鸿胪监护丧事，赠使持节、都督冀定沧<br /><br />&nbsp;&nbsp;&nbsp;&nbsp;瀛赵幽济七州诸军、太宰、太傅、定州刺史，假黄钺，给dc车，R物二千段，<br /><br />&nbsp;&nbsp;&nbsp;&nbsp;谥曰昭武。<br /><br />&nbsp;&nbsp;&nbsp;&nbsp;初，岳与高祖经纶天下，家有私兵，并畜戎器，储甲千余领。世宗之末，岳<br /><br />&nbsp;&nbsp;&nbsp;&nbsp;以四海无事，表求纳之。世宗敦至亲之重，推心相任，云：“叔属居肺腑，职在<br /><br />&nbsp;&nbsp;&nbsp;&nbsp;维城，所有之甲，本资国用，叔何疑而纳之。”文宣之世，亦频请纳，又固不许。<br /><br />&nbsp;&nbsp;&nbsp;&nbsp;及将薨，遗表谢恩，并请上甲于武库，至此葬毕，方许纳焉。皇建中，配享世宗<br /><br />&nbsp;&nbsp;&nbsp;&nbsp;庙庭。后归彦反，世祖知其前谮，曰：“清河忠烈，尽力皇家，而归彦毁之，间<br /><br />&nbsp;&nbsp;&nbsp;&nbsp;吾骨肉。”籍没归彦，以良贱百口赐岳家。后又思岳之功，重赠太师、太保，余<br /><br />&nbsp;&nbsp;&nbsp;&nbsp;如故。子劢嗣。<br /><br />&nbsp;&nbsp;&nbsp;&nbsp;劢，字敬德，夙智早成，为显祖所爱。年七岁，遣侍皇太子。后除青州刺史，<br /><br />&nbsp;&nbsp;&nbsp;&nbsp;拜日，显祖戒之曰：“叔父前牧青州，甚有遗惠，故遣汝慰彼黎庶，宜好用心，<br /><br />&nbsp;&nbsp;&nbsp;&nbsp;无坠声绩。”劢流涕对曰：“臣以蒙幼，滥叨拔擢，虽竭庸短，惧忝先政。”帝<br /><br />&nbsp;&nbsp;&nbsp;&nbsp;曰：“汝既能有此言，吾不虑也。”寻追授武卫将军、领军、祠部尚书、开府仪<br /><br />&nbsp;&nbsp;&nbsp;&nbsp;同三司。以清河地在畿内，改封乐安王。转侍中、尚书右仆射，出为朔州行台仆<br /><br />&nbsp;&nbsp;&nbsp;&nbsp;射。<br /><br />&nbsp;&nbsp;&nbsp;&nbsp;后主晋州败，太后从土门道还京师，敕劢统领兵马，侍卫太后。时佞幸阍寺，<br /><br />&nbsp;&nbsp;&nbsp;&nbsp;犹行暴虐，民间鸡猪，悉放鹰犬搏噬取之。劢收仪同三司苟子溢徇军，欲行大戮。<br /><br />&nbsp;&nbsp;&nbsp;&nbsp;太后有令，然后释之。刘文殊窃谓劢曰：“子溢之徒，言成祸福，何容如此，岂<br /><br />&nbsp;&nbsp;&nbsp;&nbsp;不虑后生毁谤耶？”劢攘袂语文殊曰：“自献武皇帝以来，抚养士卒，委政亲贤，<br /><br />&nbsp;&nbsp;&nbsp;&nbsp;用武行师，未有折衄。今西寇已次并州，达官多悉委叛，正坐此辈专政弄权，所<br /><br />&nbsp;&nbsp;&nbsp;&nbsp;以内外离心，衣冠解体。若得今日斩此卒，明日及诛，亦无所恨。王国家姻娅，<br /><br />&nbsp;&nbsp;&nbsp;&nbsp;须同疾恶，返为此言，岂所望乎！”太后还至邺，周军续至，人皆r惧，无有<br /><br />&nbsp;&nbsp;&nbsp;&nbsp;斗心，朝士出降，昼夜相属。劢因奏后主曰：“今所翻叛，多是贵人，至于卒伍，<br /><br />&nbsp;&nbsp;&nbsp;&nbsp;犹未离贰。请追五品已上家属，置之三台，因协之曰：‘若战不捷，即退焚台。’<br /><br />&nbsp;&nbsp;&nbsp;&nbsp;此曹顾惜妻子，必当死战。且王师频北，贼徒轻我，今背城一决，理必破之，此<br /><br />&nbsp;&nbsp;&nbsp;&nbsp;亦计之上者。”后主卒不能用。齐亡入周，依例授开府。隋朝历杨、楚、光、洮<br /><br />&nbsp;&nbsp;&nbsp;&nbsp;四州刺史。开皇中卒。<br /><br />&nbsp;&nbsp;&nbsp;&nbsp;史臣曰：《易》称：“天地盈虚，与时消息，况于人乎！”盖以通塞有期，<br /><br />&nbsp;&nbsp;&nbsp;&nbsp;污隆适道。举世思治，则显仁以应之；小人道长，则俭德以避之。至若负博陆之<br /><br />&nbsp;&nbsp;&nbsp;&nbsp;图，处藩屏之地，而欲迷邦违难，其可得乎。赵郡以跗萼之亲，当顾命之重，高<br /><br />&nbsp;&nbsp;&nbsp;&nbsp;揖则宗社易危，去恶则人神俱泰。是用安夫一德，同此贞心，践畏途而不疑，履<br /><br />&nbsp;&nbsp;&nbsp;&nbsp;危机而莫惧。以斯忠义，取毙凶慝。岂道光四海，不遇周成之明；将朝去三仁，<br /><br />&nbsp;&nbsp;&nbsp;&nbsp;终见殷墟之祸。不然则邦国殄瘁，何影响之速乎！清河属经纶之会，自致青云，<br /><br />&nbsp;&nbsp;&nbsp;&nbsp;出将入相，翊成鸿业，虽汉朝刘贾，魏室曹洪，俱未足论其高下。天保不辰，易<br /><br />&nbsp;&nbsp;&nbsp;&nbsp;生悔咎，固不可掩其风烈，适以彰显祖之失德云。<br /><br />&nbsp;&nbsp;&nbsp;&nbsp;赞曰：赵郡英伟，风范凝正。天道无亲，斯人斯命。赫赫清河，于以经国。<br /><br />&nbsp;&nbsp;&nbsp;&nbsp;末路小疵，非为败德。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1631);">加入书签</a><a
                        href="1630.html">上一页</a>&larr;<a href="index.html">返回列表</a>&rarr;<a
                            href="1632.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1630.html"; var next_page = "1632.html"; var index_page = "index.html"; var sortid = "9"; var article_id = "28"; var chapter_id = "1631"; var articlename = "北齐书"; var chaptername = " 卷十三 列传第五"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>