<!DOCTYPE html>
<html>
<head>
<meta charset="gbk" />
<title>北齐书- 卷二十八 列传第二十-在线阅读-哈西文学网</title>
<meta name="keywords" content="李百药，北齐书， 卷二十八 列传第二十全文， 卷二十八 列传第二十在线阅读 哈西文学网" />
<meta name="description" content="哈西文学网提供李百药的北齐书  卷二十八 列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/28/1646.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/28/1646.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 北齐书</div>
		<div class="fr"><a id="add-bookcase" href="javascript:void(0)" onClick="addbookcase(28,0);">加入书架</a>|<a id="book-vote" href="javascript:void(0)" onClick="vote(28);">投推荐票</a>|<a id="err-report" href="javascript:void(0)" onClick="report('北齐书出错啦!');">错误举报</a>|<a href="https://www.haxi88.com/files/article/info/0/28.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十八 列传第二十</h1>
            <div class="link xb">
                <a href="1645.html">上一页</a>&larr;<a href="index.html">返回列表</a>&rarr;<a
                    href="1647.html">下一页</a></div>			
            <div id="BookText">&nbsp;&nbsp;&nbsp;&nbsp;○元坦元斌元孝友元晖业元弼元韶<br /><br />&nbsp;&nbsp;&nbsp;&nbsp;元坦，祖魏献文皇帝，咸阳王禧第七子。禧诛后，兄翼、树等五人相继南奔，<br /><br />&nbsp;&nbsp;&nbsp;&nbsp;故坦得承袭，改封敷城王。永安初，复本封咸阳郡王，累迁侍中。庄帝从容谓曰：<br /><br />&nbsp;&nbsp;&nbsp;&nbsp;“王才非荀、蔡，中岁屡迁，当由少长朕家，故有超授。”初，禧死后，诸子贫<br /><br />&nbsp;&nbsp;&nbsp;&nbsp;乏，坦兄弟为彭城王勰所收养，故有此言。<br /><br />&nbsp;&nbsp;&nbsp;&nbsp;孝武初，其兄树见禽。坦见树既长且贤，虑其代己，密劝朝廷以法除之。树<br /><br />&nbsp;&nbsp;&nbsp;&nbsp;知之，泣渭坦曰：“我往因家难，不能死亡，寄食江湖，受其爵命。今者之来，<br /><br />&nbsp;&nbsp;&nbsp;&nbsp;非由义至，求活而已，岂望荣华。汝何肆其猜忌，忘在原之义，腰背虽伟，善无<br /><br />&nbsp;&nbsp;&nbsp;&nbsp;可称。”坦作色而去。树死，竟不临哭。<br /><br />&nbsp;&nbsp;&nbsp;&nbsp;坦历司徒、太尉、太傅，加侍中、太师、录尚书事、宗正、司州牧。虽禄厚<br /><br />&nbsp;&nbsp;&nbsp;&nbsp;位尊，贪求滋甚，卖狱鬻官，不知纪极。为御史劾奏免官，以王归第。寻起为特<br /><br />&nbsp;&nbsp;&nbsp;&nbsp;进，出为冀州刺史，专复聚敛。每百姓纳赋，除正税外，别先责绢五匹，然后为<br /><br />&nbsp;&nbsp;&nbsp;&nbsp;受。性好畋渔，无日不出，秋冬猎雉兔，春夏捕鱼蟹，鹰犬常数百头。自言宁三<br /><br />&nbsp;&nbsp;&nbsp;&nbsp;日不食，不能一日不猎。入为太傅。齐天保初准例降爵，封新丰县公，除特进、<br /><br />&nbsp;&nbsp;&nbsp;&nbsp;开府仪同三司。坐子世宝与通直散骑侍郎彭贵平因酒醉诽谤，妄说图谶，有司奏<br /><br />&nbsp;&nbsp;&nbsp;&nbsp;当死，诏并宥之。坦配北营州，死配所。<br /><br />&nbsp;&nbsp;&nbsp;&nbsp;元斌，字善集，祖魏献文皇帝。父高阳王雍，从孝庄于河阴遇害。斌少袭祖<br /><br />&nbsp;&nbsp;&nbsp;&nbsp;爵，历位侍中、尚书左仆射。斌美仪貌，性宽和，居官重慎，颇为齐文襄爱赏。<br /><br />&nbsp;&nbsp;&nbsp;&nbsp;齐天保初，准例降爵，为高阳县公，拜右光禄大夫。二年，从文宣讨契丹还，至<br /><br />&nbsp;&nbsp;&nbsp;&nbsp;白狼河，以罪赐死。<br /><br />&nbsp;&nbsp;&nbsp;&nbsp;元孝友，祖魏太武皇帝。兄临淮王无子，令孝友袭爵。累迁沧州刺史，为<br /><br />&nbsp;&nbsp;&nbsp;&nbsp;政温和，好行小惠，不能清白，而无所侵犯，百姓亦以此便之。魏静帝宴文襄于<br /><br />&nbsp;&nbsp;&nbsp;&nbsp;华林，孝友因醉自誉，又云：“陛下许赐臣能。”帝笑曰：“朕恒闻王自道清。”<br /><br />&nbsp;&nbsp;&nbsp;&nbsp;文襄曰：“临淮王奉旨舍罪。”于是君臣俱笑而不罪。<br /><br />&nbsp;&nbsp;&nbsp;&nbsp;孝友明于政理，尝奏表曰：<br /><br />&nbsp;&nbsp;&nbsp;&nbsp;令制：百家为党族，二十家为闾，五家为比邻。百家之内，有帅二十五人，<br /><br />&nbsp;&nbsp;&nbsp;&nbsp;征发皆免，苦乐不均。羊少狼多，复有蚕食。此之为弊久矣。京邑诸坊，或七八<br /><br />&nbsp;&nbsp;&nbsp;&nbsp;百家唯一里正、二史，庶事无阙，而况外州乎？请依旧置三正之名不改，而百家<br /><br />&nbsp;&nbsp;&nbsp;&nbsp;为四闾，闾二比。计族少十二丁，得十二匹赀绢。略计见管之户应二万馀族，一<br /><br />&nbsp;&nbsp;&nbsp;&nbsp;岁出赀绢二十四万匹。十五丁为一番兵，计得一万六千兵。此富国安人之道也。<br /><br />&nbsp;&nbsp;&nbsp;&nbsp;古诸侯娶九女，士一妻一妾。《晋令》：诸王置妾八人；郡君、侯，妾六人。<br /><br />&nbsp;&nbsp;&nbsp;&nbsp;《官品令》：第一第二品有四妾，第三第四有三妾，第五第六有二妾，第七第八<br /><br />&nbsp;&nbsp;&nbsp;&nbsp;有一妾。所以阴教聿修，继嗣有广。广继嗣孝也，修阴教礼也。而圣朝忽弃此数，<br /><br />&nbsp;&nbsp;&nbsp;&nbsp;由来渐久，将相多尚公主，王侯娶后族，故无妾媵，习以为常。妇人不幸，生逢<br /><br />&nbsp;&nbsp;&nbsp;&nbsp;今世，举朝既是无妾，天下殆皆一妻。设令人强志广娶，则家道离索，身事，<br /><br />&nbsp;&nbsp;&nbsp;&nbsp;内外亲知，共相嗤怪。凡今之人，通无准节。父母嫁女，则教以妒，姑姊逢迎，<br /><br />&nbsp;&nbsp;&nbsp;&nbsp;必相劝以忌。以制夫为妇德，以能妒为女工。自云不受人欺，畏他笑我。王公犹<br /><br />&nbsp;&nbsp;&nbsp;&nbsp;自一心，已下何敢二意。夫妒忌之心生，则妻妾之礼废，妻妾之礼废，则女淫之<br /><br />&nbsp;&nbsp;&nbsp;&nbsp;兆兴，斯臣之所以毒恨者也。请以王公第一品娶八，通妻以备九女，称事。二品<br /><br />&nbsp;&nbsp;&nbsp;&nbsp;备七，三品四品备五，五品六品则一妻二妾。限以一周，悉令充数。若不充数，<br /><br />&nbsp;&nbsp;&nbsp;&nbsp;及待妾非礼，使妻妒加捶挞，免所居官。其妻无子而不娶妾，斯则自绝，无以血<br /><br />&nbsp;&nbsp;&nbsp;&nbsp;食祖父，请科不孝之罪，离遣其妻。<br /><br />&nbsp;&nbsp;&nbsp;&nbsp;臣之赤心，义唯家国，欲使吉凶无不合礼，贵贱各有其宜，省人帅以出兵丁，<br /><br />&nbsp;&nbsp;&nbsp;&nbsp;立仓储以丰谷食，设赏格以擒奸盗，行典令以示朝章，庶使足食足兵，人信之矣。<br /><br />&nbsp;&nbsp;&nbsp;&nbsp;又冒申妻妾之数，正欲使王侯将相功臣子弟，苗胤满朝，传祚无穷。此臣之志也。<br /><br />&nbsp;&nbsp;&nbsp;&nbsp;诏付有司，议奏不同。<br /><br />&nbsp;&nbsp;&nbsp;&nbsp;孝友又言：“今人生为皂隶，葬拟王侯，存没异途，无复节制。崇壮丘陇，<br /><br />&nbsp;&nbsp;&nbsp;&nbsp;盛饰祭仪，邻里相荣，称为至孝。又夫妇之始，王化所先，共食合瓢，足以成礼。<br /><br />&nbsp;&nbsp;&nbsp;&nbsp;而今之富者弥奢，同牢之设，甚于祭盘，累鱼成山，山有林木，林木之上，鸾凤<br /><br />&nbsp;&nbsp;&nbsp;&nbsp;斯存。徒有烦劳，终成委弃。仰惟天意，其或不然。请自兹以后，若婚葬过礼者，<br /><br />&nbsp;&nbsp;&nbsp;&nbsp;以违旨论。官司不加纠劾，即与同罪。”<br /><br />&nbsp;&nbsp;&nbsp;&nbsp;孝友在尹积年，以法自守，甚著声称，然性无骨鲠，善事权势，为正直者所<br /><br />&nbsp;&nbsp;&nbsp;&nbsp;讥。齐天保初，准例降爵，封临淮县公，拜光禄大夫。二年冬，被诏入晋阳宫，<br /><br />&nbsp;&nbsp;&nbsp;&nbsp;出与元晖业同被害。<br /><br />&nbsp;&nbsp;&nbsp;&nbsp;元晖业，字绍远，魏景穆皇帝之玄孙。少险薄，多与寇盗交通。长乃变节，<br /><br />&nbsp;&nbsp;&nbsp;&nbsp;涉子史，亦颇属文，而慷慨有志节。历位司空、太尉，加特进，领中书监，录尚<br /><br />&nbsp;&nbsp;&nbsp;&nbsp;书事。文襄尝问之曰：“此何所披览？”对曰：“数寻伊、霍之传，不读曹、马<br /><br />&nbsp;&nbsp;&nbsp;&nbsp;之书。”<br /><br />&nbsp;&nbsp;&nbsp;&nbsp;晖业以时运渐谢，不复图全，唯事饮啖，一日一羊，三日一犊。又尝赋诗云：<br /><br />&nbsp;&nbsp;&nbsp;&nbsp;“昔居王道泰，济济富群英；今逢世路阻，狐兔郁纵横。”齐初，降封美阳县公，<br /><br />&nbsp;&nbsp;&nbsp;&nbsp;开府仪同三司、特进。晖业之在晋阳也，无所交通，居常闲暇，乃撰魏藩王家世，<br /><br />&nbsp;&nbsp;&nbsp;&nbsp;号为《辩宗录》，四十卷，行于世。位望隆重，又以性气不伦，每被忌。天保二<br /><br />&nbsp;&nbsp;&nbsp;&nbsp;年，从驾至晋阳，于宫门外骂元韶曰：“尔不及一老妪，背负玺与人，何不打碎<br /><br />&nbsp;&nbsp;&nbsp;&nbsp;之。我出此言，即知死也，然尔亦讵得几时！”文宣闻而杀之，亦斩临淮公孝友。<br /><br />&nbsp;&nbsp;&nbsp;&nbsp;孝友临刑，惊惶失措，晖业神色自若。仍凿冰沉其尸。晖业弟昭业，颇有学问，<br /><br />&nbsp;&nbsp;&nbsp;&nbsp;位谏议大夫。庄帝幸洛南，昭业立于阊阖门外叩马谏，帝避之而过，后劳勉之。<br /><br />&nbsp;&nbsp;&nbsp;&nbsp;位给事黄门侍郎、卫将军，右光禄大夫，卒。谥曰文侯。<br /><br />&nbsp;&nbsp;&nbsp;&nbsp;元弼，字辅宗，魏司空晖之子。性刚正，有文学。位中散大夫。以世嫡应袭<br /><br />&nbsp;&nbsp;&nbsp;&nbsp;先爵。为季父尚书仆射丽因于氏亲宠，遂夺弼王爵，横授同母兄子诞，于是弼绝<br /><br />&nbsp;&nbsp;&nbsp;&nbsp;弃人事，托疾还私第。宣武中为侍中，弼上表固让。入嵩山，以穴为室，布衣蔬<br /><br />&nbsp;&nbsp;&nbsp;&nbsp;食，卒。建元元年，子晖业诉，复王爵。永安三年，追赠尚书令、司徒公，谥曰<br /><br />&nbsp;&nbsp;&nbsp;&nbsp;文献。初，弼尝梦人谓之曰：“君身不得传世封，其绍先爵者，君长子绍远也。”<br /><br />&nbsp;&nbsp;&nbsp;&nbsp;弼觉，即告晖业，终如其言。<br /><br />&nbsp;&nbsp;&nbsp;&nbsp;元韶，字世胄，魏孝庄之侄。避尔朱之难，匿于嵩山。性好学，美容仪。初，<br /><br />&nbsp;&nbsp;&nbsp;&nbsp;尔朱荣将入洛，父劭恐，以韶寄所亲荥阳太守郑仲明。仲明寻为城人所杀，韶因<br /><br />&nbsp;&nbsp;&nbsp;&nbsp;乱与乳母相失，遂与仲明兄子僧副避难。路中为贼逼，僧副恐不免，因令韶下马。<br /><br />&nbsp;&nbsp;&nbsp;&nbsp;僧副谓客曰：“穷鸟投人，尚或矜愍，况诸王如何弃乎？”僧副举刃逼之，客乃<br /><br />&nbsp;&nbsp;&nbsp;&nbsp;退。韶逢一老母姓程，哀之，隐于私家十馀日，庄帝访而获焉，袭封彭城王。齐<br /><br />&nbsp;&nbsp;&nbsp;&nbsp;神武帝以孝武帝后配之。魏室奇宝，多随后入韶家。有二玉钵相盛，可转而不可<br /><br />&nbsp;&nbsp;&nbsp;&nbsp;出；马瑙}容三升，玉缝之。皆称西域鬼作也。历位太尉、侍中、录尚书、司州<br /><br />&nbsp;&nbsp;&nbsp;&nbsp;牧，进太傅。齐天保元年，降爵为县公。<br /><br />&nbsp;&nbsp;&nbsp;&nbsp;韶性行温裕，以高氏婿，颇膺时宠。能自谦退，临人有惠政。好儒学，礼致<br /><br />&nbsp;&nbsp;&nbsp;&nbsp;才彦。爱林泉，修第宅，华而不侈。文宣帝剃韶须髯，加以粉黛，衣妇人服以自<br /><br />&nbsp;&nbsp;&nbsp;&nbsp;随曰：“我以彭城为嫔御。”讥元氏微弱，比之妇女。<br /><br />&nbsp;&nbsp;&nbsp;&nbsp;十年，太史奏云：“今年当除旧布新。”文宣谓韶曰：“汉光武何故中兴？”<br /><br />&nbsp;&nbsp;&nbsp;&nbsp;韶曰：“为诛诸刘不尽。”于是乃诛诸元以厌之。遂以五月诛元世哲、景武等二<br /><br />&nbsp;&nbsp;&nbsp;&nbsp;十五家，馀十九家并禁止之。韶幽于京畿地牢，绝食，啖衣袖而死。及七月，大<br /><br />&nbsp;&nbsp;&nbsp;&nbsp;诛元氏，自昭成已下并无遗焉。或父祖为王，或身常贵显，或兄弟强壮，皆斩东<br /><br />&nbsp;&nbsp;&nbsp;&nbsp;市。其婴儿投于空中，承之以槊。前后死者凡七百二十一人，悉投尸漳水，剖鱼<br /><br />&nbsp;&nbsp;&nbsp;&nbsp;多得爪甲，都下为之久不食鱼。<br /><br />&nbsp;&nbsp;&nbsp;&nbsp;赞曰：元氏蕃炽，冯兹庆灵。道随终运，命偶淫刑。</div>
            <div class="link">
                <a id="err-report" href="javascript:void(0)" onClick="report('北齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(28,1646);">加入书签</a><a
                        href="1645.html">上一页</a>&larr;<a href="index.html">返回列表</a>&rarr;<a
                            href="1647.html">下一页</a><a id="book-vote" href="javascript:void(0)" onClick="vote(28);">投推荐票</a><a
                                id="err-report" href="javascript:void(0)" onClick="report('北齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1645.html"; var next_page = "1647.html"; var index_page = "index.html"; var sortid = "9"; var article_id = "28"; var chapter_id = "1646"; var articlename = "北齐书"; var chaptername = " 卷二十八 列传第二十"; var author = "李百药"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>