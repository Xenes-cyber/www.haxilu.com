<!DOCTYPE html>
<html>
<head>
<meta charset="gbk" />
<title>仪礼- 聘礼第八-在线阅读-哈西文学网</title>
<meta name="keywords" content="不详，仪礼， 聘礼第八全文， 聘礼第八在线阅读 哈西文学网" />
<meta name="description" content="哈西文学网提供不详的仪礼  聘礼第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/18/1299.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/18/1299.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 仪礼</div>
		<div class="fr"><a id="add-bookcase" href="javascript:void(0)" onClick="addbookcase(18,0);">加入书架</a>|<a id="book-vote" href="javascript:void(0)" onClick="vote(18);">投推荐票</a>|<a id="err-report" href="javascript:void(0)" onClick="report('仪礼出错啦!');">错误举报</a>|<a href="https://www.haxi88.com/files/article/info/0/18.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 聘礼第八</h1>
            <div class="link xb">
                <a href="1298.html">上一页</a>&larr;<a href="index.html">返回列表</a>&rarr;<a
                    href="1300.html">下一页</a></div>			
            <div id="BookText">&nbsp;&nbsp;&nbsp;&nbsp;聘礼。君与卿图事，遂命使者，使者再拜稽首辞，君不许，乃退。既图事，<br /><br />&nbsp;&nbsp;&nbsp;&nbsp;戒上介，亦如之。宰命司马戒众介，众介皆逆命，不辞。<br /><br />&nbsp;&nbsp;&nbsp;&nbsp;宰书币，命宰夫官具。及期，夕币。使者朝服，帅众介夕。管人布幕于寝门<br /><br />&nbsp;&nbsp;&nbsp;&nbsp;外。官陈币，皮北首，西上，加其奉于左皮上；马则北面，奠币于其前。使者北<br /><br />&nbsp;&nbsp;&nbsp;&nbsp;面，众介立于其左，东上。卿、大夫在幕东，西面北上。宰入，告具于君。君朝<br /><br />&nbsp;&nbsp;&nbsp;&nbsp;服出门左，南乡。史读书展币。宰执书，告备具于君，授使者。使者受书，授上<br /><br />&nbsp;&nbsp;&nbsp;&nbsp;介。公揖入。官载其币，舍于朝。上介视载者、所受书以行。<br /><br />&nbsp;&nbsp;&nbsp;&nbsp;厥明，宾朝服释币于祢。有司筵几于室中。祝先入，主人从入。主人在右，<br /><br />&nbsp;&nbsp;&nbsp;&nbsp;再拜，祝告，又再拜。释币，制玄c束，奠于几下，出。主人立于户东。祝立于<br /><br />&nbsp;&nbsp;&nbsp;&nbsp;牖西，又入，取币，降，卷币，实于B，埋于西阶东。又释币于行。遂受命。上<br /><br />&nbsp;&nbsp;&nbsp;&nbsp;介释币亦如之。<br /><br />&nbsp;&nbsp;&nbsp;&nbsp;上介及众介俟于使者之门外。使者载旃，帅以受命于朝。君朝服，南乡。卿、<br /><br />&nbsp;&nbsp;&nbsp;&nbsp;大夫西面北上。君使卿进使者。使者入，及众介随入，北面东上。君揖使者，进<br /><br />&nbsp;&nbsp;&nbsp;&nbsp;之，上介立于其左，接闻命。贾人西面坐启椟，取圭垂缫，不起而授宰。宰执圭<br /><br />&nbsp;&nbsp;&nbsp;&nbsp;屈缫，自公左授使者。使者受圭，同面，垂缫以受命。既述命，同面授上介。上<br /><br />&nbsp;&nbsp;&nbsp;&nbsp;介受圭屈缫，出，授贾人，众介不从。受享束帛加璧，受夫人之聘璋，享玄c束<br /><br />&nbsp;&nbsp;&nbsp;&nbsp;帛加琮，皆如初。遂行，舍于郊，敛旃。<br /><br />&nbsp;&nbsp;&nbsp;&nbsp;若过邦，至于竟，使次介假道，束帛将命于朝，曰：“请帅。”奠币。下大<br /><br />&nbsp;&nbsp;&nbsp;&nbsp;夫取以入告，出许，遂受币。饩之以其礼，上宾大牢，积唯刍禾，介皆有饩。士<br /><br />&nbsp;&nbsp;&nbsp;&nbsp;没其竟。誓于其竟，宾南面，上介西面，众介北面东上，史读书，司马执策立于<br /><br />&nbsp;&nbsp;&nbsp;&nbsp;其后。<br /><br />&nbsp;&nbsp;&nbsp;&nbsp;未入竟，壹肄。为锰常画阶，帷其北，无宫。朝服无主，无执也。介皆与，<br /><br />&nbsp;&nbsp;&nbsp;&nbsp;北面西上。习享，士执庭实习夫人聘享，亦如之。习公事，不习私事。<br /><br />&nbsp;&nbsp;&nbsp;&nbsp;及竟，张旃，誓。乃谒关人。关人问从者几人，以介对。君使士请事，遂以<br /><br />&nbsp;&nbsp;&nbsp;&nbsp;入竟。<br /><br />&nbsp;&nbsp;&nbsp;&nbsp;入竟，敛旃，乃展。布幕，宾朝服立于幕东，西面，介皆北面东上。贾人北<br /><br />&nbsp;&nbsp;&nbsp;&nbsp;面，坐拭圭，遂执展之。上介北面视之，退复位。退圭。陈皮，北首，西上，又<br /><br />&nbsp;&nbsp;&nbsp;&nbsp;拭璧，展之，会诸其币，加于左皮上。上介视之，退。马则幕南、北面，奠币于<br /><br />&nbsp;&nbsp;&nbsp;&nbsp;其前。展夫人之聘享，亦如之，贾人告于上介，上介告于宾。有司展群币以告。<br /><br />&nbsp;&nbsp;&nbsp;&nbsp;及郊，又展，如初。及馆，展币于贾人之馆，如初。<br /><br />&nbsp;&nbsp;&nbsp;&nbsp;宾至于近郊，张旃。君使下大夫请行，反。君使卿朝服，用束帛劳。上介出<br /><br />&nbsp;&nbsp;&nbsp;&nbsp;请。入告。宾礼辞，迎于舍门之外，再拜。劳者不答拜。宾揖，先入，受于舍门<br /><br />&nbsp;&nbsp;&nbsp;&nbsp;内。劳者奉币入，东面致命。宾北面听命，还，少退，再拜稽首，受币。劳者出。<br /><br />&nbsp;&nbsp;&nbsp;&nbsp;授老币，出迎劳者。劳者礼辞。宾揖，先入，劳者从之。乘皮设。宾用束锦傧劳<br /><br />&nbsp;&nbsp;&nbsp;&nbsp;者，劳者再拜稽首受。宾再拜稽首，送币。劳者揖皮出，乃退。宾送再拜。夫人<br /><br />&nbsp;&nbsp;&nbsp;&nbsp;使下大夫劳以二竹簋方，玄被c里，有盖，其实枣蒸栗择，兼执之以进。宾受枣，<br /><br />&nbsp;&nbsp;&nbsp;&nbsp;大夫二手授栗。宾之受，如初礼。傧之如初。下大夫劳者遂以宾入。<br /><br />&nbsp;&nbsp;&nbsp;&nbsp;至于朝，主人曰：“不腆先君之祧，既拚以俟矣。”宾曰：“俟间。”大夫<br /><br />&nbsp;&nbsp;&nbsp;&nbsp;帅至于馆，卿致馆。宾迎，再拜。卿致命，宾再拜稽首。卿退，宾送再拜。宰夫<br /><br />&nbsp;&nbsp;&nbsp;&nbsp;朝服设飧：饪一牢，在西，鼎九，羞鼎三；腥一牢，在东，鼎七。堂上之馔八，<br /><br />&nbsp;&nbsp;&nbsp;&nbsp;西夹六。门外米、禾皆二十四，薪刍倍禾。上介：饪一牢，在西，鼎七，羞鼎三；<br /><br />&nbsp;&nbsp;&nbsp;&nbsp;堂上之馔六；门外米、禾皆十车，薪刍倍禾。众介皆少牢。<br /><br />&nbsp;&nbsp;&nbsp;&nbsp;厥明，讶宾于馆。宾皮弁聘，至于朝。宾入于次，乃陈币。卿为上摈，大夫<br /><br />&nbsp;&nbsp;&nbsp;&nbsp;为承摈，士为绍摈。摈者出请事。公皮弁，迎宾于大门内。大夫纳宾。宾入门左，<br /><br />&nbsp;&nbsp;&nbsp;&nbsp;公再拜，宾辟，不答拜。公揖入，每门每曲揖。及庙门，公揖入，立于中庭；宾<br /><br />&nbsp;&nbsp;&nbsp;&nbsp;立接西塾。几筵既设，摈者出请命。贾人东面坐启椟，取圭垂缫，不起而授上介。<br /><br />&nbsp;&nbsp;&nbsp;&nbsp;上介不袭，执圭屈缫，授宾。宾袭，执圭。摈者入告，出辞玉。纳宾，宾入门左。<br /><br />&nbsp;&nbsp;&nbsp;&nbsp;介皆入门左，北面西上。三揖，至于阶，三让。公升二等，宾升，西楹西，东面。<br /><br />&nbsp;&nbsp;&nbsp;&nbsp;摈者退中庭。宾致命。公左还，北乡。摈者进。公当楣再拜。宾三退，负序。公<br /><br />&nbsp;&nbsp;&nbsp;&nbsp;侧袭，受玉于中堂与东楹之间。摈者退，负东塾而立。宾降，介逆出。宾出。公<br /><br />&nbsp;&nbsp;&nbsp;&nbsp;侧授宰玉，裼，降立。摈者出请。宾裼，奉束帛加璧享。摈者入告，出许。庭实，<br /><br />&nbsp;&nbsp;&nbsp;&nbsp;皮则摄之，毛在内；内摄之，入设也。宾入门左，揖让如初，升致命，张皮。公<br /><br />&nbsp;&nbsp;&nbsp;&nbsp;再拜受币。士受皮者自后右客；宾出，当之坐摄之。公侧授宰币，皮如入，右首<br /><br />&nbsp;&nbsp;&nbsp;&nbsp;而东。聘于夫人，用璋，享用琮，如初礼。若有言，则以束帛，如享礼。摈者出<br /><br />&nbsp;&nbsp;&nbsp;&nbsp;请事，宾告事毕。<br /><br />&nbsp;&nbsp;&nbsp;&nbsp;宾奉束锦以请觌。摈者入告，出辞，请礼宾。宾礼辞，听命。摈者入告。宰<br /><br />&nbsp;&nbsp;&nbsp;&nbsp;夫彻几改筵。公出，迎宾以入，揖让如初。公升，侧受几于序端。宰夫内拂几三，<br /><br />&nbsp;&nbsp;&nbsp;&nbsp;奉两端以进。公东南乡，外拂几三，卒，振袂，中摄之，进，西乡。摈者告。宾<br /><br />&nbsp;&nbsp;&nbsp;&nbsp;进，讶受几于筵前，东面俟。公壹拜送。宾以几辟，北面设几，不降，阶上答再<br /><br />&nbsp;&nbsp;&nbsp;&nbsp;拜稽首。宰夫实觯以醴，加朴邛＃面枋。公侧受醴。宾不降，壹拜，进筵前<br /><br />&nbsp;&nbsp;&nbsp;&nbsp;受醴，复位。公拜送醴。宰夫荐笾豆脯醢，宾升筵，摈者退负东塾。宾祭脯醢，<br /><br />&nbsp;&nbsp;&nbsp;&nbsp;以萍栗啡，庭实设。降筵，北面，以萍嬷铞＃尚Y，坐啐醴。公用束<br /><br />&nbsp;&nbsp;&nbsp;&nbsp;帛。建疲北面奠于荐东。摈者进相币。宾降辞币，公降一等辞。栗阶升，听<br /><br />&nbsp;&nbsp;&nbsp;&nbsp;命，降拜，公辞。升，再拜稽首，受币，当东楹，北面，退，东面俟。公壹拜，<br /><br />&nbsp;&nbsp;&nbsp;&nbsp;宾降也。公再拜。宾执左马以出。上介受宾币，从者讶受马。<br /><br />&nbsp;&nbsp;&nbsp;&nbsp;宾觌，奉束锦，总乘马，二人赞。入门右，北面奠币，再拜稽首。摈者辞。<br /><br />&nbsp;&nbsp;&nbsp;&nbsp;宾出。摈者坐取币出，有司二人牵马以从，出门，西面于东塾南。摈者请受。宾<br /><br />&nbsp;&nbsp;&nbsp;&nbsp;礼辞，听命。牵马，右之。入设。宾奉币，入门左，介皆入门左，西上。公揖让<br /><br />&nbsp;&nbsp;&nbsp;&nbsp;如初，升。公北面再拜。宾三退，反还负序。振币进授，当东楹北面。士受马者，<br /><br />&nbsp;&nbsp;&nbsp;&nbsp;自前还牵者后，适其右，受。牵马者自前西，乃出。宾降阶东拜送。君辞。拜也，<br /><br />&nbsp;&nbsp;&nbsp;&nbsp;君降一等辞。摈者曰：“寡君从子，虽将拜，起也。”栗阶升。公西乡。宾阶上<br /><br />&nbsp;&nbsp;&nbsp;&nbsp;再拜稽首。公少退。宾降出。公侧授宰币。马出。<br /><br />&nbsp;&nbsp;&nbsp;&nbsp;公降立。摈者出请。上介奉束锦，士介四人皆奉玉锦束，请觌。摈者入告，<br /><br />&nbsp;&nbsp;&nbsp;&nbsp;出许。上介奉币，俪皮，二人赞；皆入门右，东上，奠币，皆再拜稽首。摈者辞，<br /><br />&nbsp;&nbsp;&nbsp;&nbsp;介逆出。摈者执上币，士执众币；有司二人举皮，从其币。出请受。委皮南面；<br /><br />&nbsp;&nbsp;&nbsp;&nbsp;执币者西面北上。摈者请受。介礼辞，听命。皆进，讶受其币。上介奉币，皮先，<br /><br />&nbsp;&nbsp;&nbsp;&nbsp;入门左，奠皮。公再拜。介振币，自皮西进，北面授币，退复位，再拜稽首送币。<br /><br />&nbsp;&nbsp;&nbsp;&nbsp;介出。宰自公左受币，有司二人坐举皮以东。摈者又纳士介。士介入门右，奠币，<br /><br />&nbsp;&nbsp;&nbsp;&nbsp;再拜稽首。摈者辞，介逆出。摈者执上币以出，礼请受，宾固辞。公答再拜。摈<br /><br />&nbsp;&nbsp;&nbsp;&nbsp;者出，立于门中以相拜，士介皆辟。士三人，东上，坐取币，立。摈者进。宰夫<br /><br />&nbsp;&nbsp;&nbsp;&nbsp;受币于中庭，以东，执币者序从之。<br /><br />&nbsp;&nbsp;&nbsp;&nbsp;摈者出请，宾告事毕。摈者入告，公出送宾。及大门内，公问君。宾对，公<br /><br />&nbsp;&nbsp;&nbsp;&nbsp;再拜。公问大夫，宾对。公劳宾，宾再拜稽首，公答拜。公劳介，介皆再拜稽首，<br /><br />&nbsp;&nbsp;&nbsp;&nbsp;公答拜。宾出，公再拜送，宾不顾。<br /><br />&nbsp;&nbsp;&nbsp;&nbsp;宾请有事于大夫，公礼辞，许。宾即馆。卿、大夫劳宾，宾不见。大夫奠雁<br /><br />&nbsp;&nbsp;&nbsp;&nbsp;再拜，上介受。劳上介，亦如之。<br /><br />&nbsp;&nbsp;&nbsp;&nbsp;君使卿韦弁，归饔饩五牢。上介请事，宾朝服礼辞。有司入陈。饔，饪一牢，<br /><br />&nbsp;&nbsp;&nbsp;&nbsp;鼎九，设于西阶前，陪鼎当内廉，东面北上，上当碑，南陈。牛、羊、豕、鱼、<br /><br />&nbsp;&nbsp;&nbsp;&nbsp;腊，肠、胃同鼎，肤、鲜鱼、鲜腊，设扃。、、，盖陪牛、羊、<br /><br />&nbsp;&nbsp;&nbsp;&nbsp;豕。腥二牢，鼎二七，无鲜鱼、鲜腊，设于阼阶前，西面，南陈如饪鼎，二列。<br /><br />&nbsp;&nbsp;&nbsp;&nbsp;堂上八豆，设于户西，西陈，皆二以并，东上韭菹，其南a醢，屈。八簋继之，<br /><br />&nbsp;&nbsp;&nbsp;&nbsp;黍其南稷，错。六o继之，牛以西羊、豕，豕南牛，以东羊、豕。两继之，粱<br /><br />&nbsp;&nbsp;&nbsp;&nbsp;在北，八壶设于西序，北上，二以并，南陈。西夹六豆，设于西墉下，北上韭菹，<br /><br />&nbsp;&nbsp;&nbsp;&nbsp;其东a醢，屈。六簋继之，黍其东稷，错。四o继之，牛以南羊，羊东豕，豕以<br /><br />&nbsp;&nbsp;&nbsp;&nbsp;北牛。两继之，粱在西。皆二以并，南陈。六壶西上，二以并，东陈。馔于东<br /><br />&nbsp;&nbsp;&nbsp;&nbsp;方，亦如之，西北上。壶东上，西陈。醯醢百瓮，夹碑，十以为列，醯在东。饩<br /><br />&nbsp;&nbsp;&nbsp;&nbsp;二牢，陈于门西，北面东上。牛以西羊、豕，豕西牛、羊、豕。米百_，_半斛，<br /><br />&nbsp;&nbsp;&nbsp;&nbsp;设于中庭，十以为列，北上。黍、粱、稻皆二行，稷四行。门外，米三十车，车<br /><br />&nbsp;&nbsp;&nbsp;&nbsp;秉有五P。设于门东，为三列，东陈；禾三十车，车三g。设于门西，西<br /><br />&nbsp;&nbsp;&nbsp;&nbsp;陈。薪刍倍禾。<br /><br />&nbsp;&nbsp;&nbsp;&nbsp;宾皮弁迎大夫于外门外，再拜，大夫不答拜。揖入。及庙门，宾揖入。大夫<br /><br />&nbsp;&nbsp;&nbsp;&nbsp;奉束帛，入，三揖，皆行。至于阶，让，大夫先升一等。宾从，升堂，北面听命。<br /><br />&nbsp;&nbsp;&nbsp;&nbsp;大夫东面致命，宾降，阶西再拜稽首，拜饩亦如之。大夫辞，升成拜。受币堂中<br /><br />&nbsp;&nbsp;&nbsp;&nbsp;西，北面。大夫降，出。宾降，授老币，出迎大夫。大夫礼辞，许。入，揖让如<br /><br />&nbsp;&nbsp;&nbsp;&nbsp;初。宾升一等，大夫从，升堂。庭实设，马乘。宾降堂，受老束锦，大夫止。宾<br /><br />&nbsp;&nbsp;&nbsp;&nbsp;奉币西面，大夫东面。宾致币。大夫对，北面当楣，再拜稽首，受币于楹间，南<br /><br />&nbsp;&nbsp;&nbsp;&nbsp;面，退，东面俟。宾再拜稽首送币。大夫降，执左马以出。宾送于外门外，再拜。<br /><br />&nbsp;&nbsp;&nbsp;&nbsp;明日，宾拜于朝，拜饔与饩，皆再拜稽首。上介饔饩三牢。饪一牢在西，鼎七，<br /><br />&nbsp;&nbsp;&nbsp;&nbsp;羞鼎三。腥一牢，在东，鼎七。堂上之馔六，西夹亦如之。_及瓮，如上宾。饩<br /><br />&nbsp;&nbsp;&nbsp;&nbsp;一牢。门外米、禾视死牢，牢十车，薪刍倍禾。凡其实与陈，如上宾。下大夫韦<br /><br />&nbsp;&nbsp;&nbsp;&nbsp;弁，用束帛致之。上介韦弁以受，如宾礼。傧之两马束锦。士介四人，皆饩大牢，<br /><br />&nbsp;&nbsp;&nbsp;&nbsp;米百_，设于门外。宰夫朝服，牵牛以致之。士介朝服，北面再拜稽首受。无傧。<br /><br />&nbsp;&nbsp;&nbsp;&nbsp;宾朝服问卿。卿受于祖庙。下大夫摈。摈者出请事；大夫朝服迎于外门外，再拜。<br /><br />&nbsp;&nbsp;&nbsp;&nbsp;宾不答拜，揖。大夫先入，每门每曲揖。及庙门，大夫揖入。摈者请命。庭实设<br /><br />&nbsp;&nbsp;&nbsp;&nbsp;四皮。宾奉束帛入。三揖，皆行，至于阶，让。宾升一等；大夫从，升堂，北面<br /><br />&nbsp;&nbsp;&nbsp;&nbsp;听命。宾东面致命。大夫降，阶西再拜稽首。宾辞，升成拜。受币堂中西，北面。<br /><br />&nbsp;&nbsp;&nbsp;&nbsp;宾降，出。大夫降，授老币，无傧。<br /><br />&nbsp;&nbsp;&nbsp;&nbsp;摈者出请事。宾面，如觌币。宾奉币，庭实从，入门右。大夫辞。宾遂左。<br /><br />&nbsp;&nbsp;&nbsp;&nbsp;庭实设，揖让如初。大夫升一等，宾从之。大夫西面，宾称面。大夫对，北面当<br /><br />&nbsp;&nbsp;&nbsp;&nbsp;楣再拜，受币于楹间，南面，退，西面立。宾当楣再拜送币，降，出。大夫降，<br /><br />&nbsp;&nbsp;&nbsp;&nbsp;授老币。<br /><br />&nbsp;&nbsp;&nbsp;&nbsp;摈者出请事。上介特面，币如觌。介奉币。皮，二人赞。入门右，奠币，再<br /><br />&nbsp;&nbsp;&nbsp;&nbsp;拜。大夫辞。摈者反币。庭实设，介奉币入，大夫揖让如初。介升，大夫再拜受。<br /><br />&nbsp;&nbsp;&nbsp;&nbsp;介降拜，大夫降辞。介升，再拜送币。摈者出请。众介面，如觌币，入门右，奠<br /><br />&nbsp;&nbsp;&nbsp;&nbsp;币，皆再拜。大夫辞，介逆出。摈者执上币出，礼请受，宾辞。大夫答再拜。摈<br /><br />&nbsp;&nbsp;&nbsp;&nbsp;者执上币，立于门中以相拜，士介皆辟。老受摈者币于中庭，士三人坐取群币以<br /><br />&nbsp;&nbsp;&nbsp;&nbsp;从之。摈者出请事。宾出，大夫送于外门外，再拜。宾不顾。摈者退，大夫拜辱。<br /><br />&nbsp;&nbsp;&nbsp;&nbsp;下大夫尝使至者，币及之。上介朝服、三介，问下大夫，下大夫如卿受币之<br /><br />&nbsp;&nbsp;&nbsp;&nbsp;礼。其面，如宾面于卿之礼。<br /><br />&nbsp;&nbsp;&nbsp;&nbsp;大夫若不见，君使大夫各以其爵为之受，如主人受币礼，不拜。<br /><br />&nbsp;&nbsp;&nbsp;&nbsp;夕，夫人使下大夫韦弁归礼。堂上笾豆六，设于户东，西上，二以并，东陈。<br /><br />&nbsp;&nbsp;&nbsp;&nbsp;壶设于东序，北上，二以并，南陈。g、黍、清，皆两壶。大夫以束帛致之。<br /><br />&nbsp;&nbsp;&nbsp;&nbsp;宾如受饔之礼，傧之乘马束锦。上介四豆、四笾、四壶，受之如宾礼；傧之两马<br /><br />&nbsp;&nbsp;&nbsp;&nbsp;束锦。明日，宾拜礼于朝。<br /><br />&nbsp;&nbsp;&nbsp;&nbsp;大夫饩宾大牢，米八筐。宾迎，再拜。老牵牛以致之，宾再拜稽首受。老退，<br /><br />&nbsp;&nbsp;&nbsp;&nbsp;宾再拜送。上介亦如之。众介皆少牢，米六筐，皆士牵羊以致之。<br /><br />&nbsp;&nbsp;&nbsp;&nbsp;公于宾，壹食，再飨。燕与羞，m献，无常数。宾介皆明日拜于朝。上介壹<br /><br />&nbsp;&nbsp;&nbsp;&nbsp;食壹飨。若不亲食，使大夫各以其爵、朝服致之以侑币。如致饔，无傧。致飨以<br /><br />&nbsp;&nbsp;&nbsp;&nbsp;酬币，亦如之。大夫于宾，壹飨壹食。上介，若食，若飨；若不亲飨，则公作大<br /><br />&nbsp;&nbsp;&nbsp;&nbsp;夫致之以酬币，致食以侑币。<br /><br />&nbsp;&nbsp;&nbsp;&nbsp;君使卿皮弁，还玉于馆。宾皮弁，袭，迎于外门外，不拜；帅大夫以入。大<br /><br />&nbsp;&nbsp;&nbsp;&nbsp;夫升自西阶，钩楹。宾自碑内听命，升自西阶，自左，南面受圭，退负右房而立。<br /><br />&nbsp;&nbsp;&nbsp;&nbsp;大夫降中庭。宾降，自碑内，东面，授上介于阼阶东。上介出请，宾迎，大夫还<br /><br />&nbsp;&nbsp;&nbsp;&nbsp;璋，如初入。宾裼，迎。大夫贿用束纺。礼玉、束帛、乘皮，皆如还玉礼。大夫<br /><br />&nbsp;&nbsp;&nbsp;&nbsp;出，宾送，不拜。<br /><br />&nbsp;&nbsp;&nbsp;&nbsp;公馆宾，宾辟，上介听命。聘享，夫人之聘享，问大夫，送宾，公皆再拜。<br /><br />&nbsp;&nbsp;&nbsp;&nbsp;公退，宾从，请命于朝。公辞，宾退。<br /><br />&nbsp;&nbsp;&nbsp;&nbsp;宾三拜乘禽于朝，讶听之。遂行，舍于郊。公使卿赠，如觌币。受于舍门外，<br /><br />&nbsp;&nbsp;&nbsp;&nbsp;如受劳礼，无傧。使下大夫赠上介，亦如之。使士赠众介，如其觌币。大夫亲赠，<br /><br />&nbsp;&nbsp;&nbsp;&nbsp;如其面币，无傧，赠上介亦如之。使人赠众介，如其面币。士送至于竟。<br /><br />&nbsp;&nbsp;&nbsp;&nbsp;使者归，及郊，请反命。朝服，载旃，禳，乃入。乃入陈币于朝，西上。上<br /><br />&nbsp;&nbsp;&nbsp;&nbsp;宾之公币、私币皆陈，上介公币陈，他介皆否。束帛各加其庭实，皮左。公南乡。<br /><br />&nbsp;&nbsp;&nbsp;&nbsp;卿进使者，使者执圭垂缫，北面；上介执璋屈缫，立于其左。反命，曰：“以君<br /><br />&nbsp;&nbsp;&nbsp;&nbsp;命聘于某君，某君受币于某宫，某君再拜。以享某君，某君再拜。”宰自公左受<br /><br />&nbsp;&nbsp;&nbsp;&nbsp;玉。受上介璋，致命亦如之。执贿币以告，曰：“某君使某子贿。”授宰。礼玉<br /><br />&nbsp;&nbsp;&nbsp;&nbsp;亦如之。执礼币，以尽言赐礼。公曰：“然。而不善乎！”授上介币，再拜稽首，<br /><br />&nbsp;&nbsp;&nbsp;&nbsp;公答再拜。私币不告。君劳之，再拜稽首，君答再拜。若有献，则曰：“某君之<br /><br />&nbsp;&nbsp;&nbsp;&nbsp;赐也。君其以赐乎？”上介徒以公赐告，如上宾之礼。君劳之。再拜稽首。君答<br /><br />&nbsp;&nbsp;&nbsp;&nbsp;拜。劳士介亦如之。君使宰赐使者币，使者再拜稽首。赐介，介皆再拜稽首。乃<br /><br />&nbsp;&nbsp;&nbsp;&nbsp;退，介皆送至于使者之门，乃退揖。使者拜其辱。<br /><br />&nbsp;&nbsp;&nbsp;&nbsp;释币于门，乃至于祢，筵几于室，荐脯醢。觞酒陈。席于阼，荐脯醢，三献。<br /><br />&nbsp;&nbsp;&nbsp;&nbsp;一人举爵，献从者，行酬，乃出。上介至，亦如之。<br /><br />&nbsp;&nbsp;&nbsp;&nbsp;聘遭丧，入竟，则遂也。不郊劳。不筵几。不礼宾。主人毕归礼，宾唯饔饩<br /><br />&nbsp;&nbsp;&nbsp;&nbsp;之受。不贿，不礼玉，不赠。遭夫人、世子之丧，君不受，使大夫受于庙，其他<br /><br />&nbsp;&nbsp;&nbsp;&nbsp;如遭君丧。遭丧，将命于大夫，主人长衣练冠以受。<br /><br />&nbsp;&nbsp;&nbsp;&nbsp;聘，君若薨于后，入竟则遂。赴者未至，则哭于巷，衰于馆；受礼，不受飨<br /><br />&nbsp;&nbsp;&nbsp;&nbsp;食。赴者至，则衰而出。唯稍，受之。归，执圭复命于殡，升自西阶，不升堂。<br /><br />&nbsp;&nbsp;&nbsp;&nbsp;子即位，不哭。辩复命，如聘。子臣皆哭。与介入，北乡哭。出，袒括发。入门<br /><br />&nbsp;&nbsp;&nbsp;&nbsp;右，即位踊。<br /><br />&nbsp;&nbsp;&nbsp;&nbsp;若有私丧，则哭于馆，衰而居，不飨食。归。使众介先，衰而从之。<br /><br />&nbsp;&nbsp;&nbsp;&nbsp;宾入竟而死，遂也。主人为之具，而殡。介摄其命。君吊，介为主人。主人<br /><br />&nbsp;&nbsp;&nbsp;&nbsp;归礼币，必以用。介受宾礼，无辞也。不飨食。归，介复命，柩止于门外。介卒<br /><br />&nbsp;&nbsp;&nbsp;&nbsp;复命，出，奉柩送之。君吊，卒殡。若大夫介卒，亦如之。士介死，为之棺敛之，<br /><br />&nbsp;&nbsp;&nbsp;&nbsp;君不吊焉。若宾死，未将命，则既敛于棺，造于朝，介将命。若介死，归复命，<br /><br />&nbsp;&nbsp;&nbsp;&nbsp;唯上介造于朝。若介死，虽士介，宾既复命，往，卒殡乃归。<br /><br />&nbsp;&nbsp;&nbsp;&nbsp;小聘曰问。不享，有献，不及夫人，主人不筵几，不礼。面不升。不郊劳。<br /><br />&nbsp;&nbsp;&nbsp;&nbsp;其礼，如为介，三介。<br /><br />&nbsp;&nbsp;&nbsp;&nbsp;记。久无事，则聘焉。若有故，则卒聘。束帛加书将命，百名以上书于策，<br /><br />&nbsp;&nbsp;&nbsp;&nbsp;不及百名书于方。主人使人与客读诸门外。客将归，使大夫以其束帛反命于馆。<br /><br />&nbsp;&nbsp;&nbsp;&nbsp;明日，君馆之。既受行，出，遂见宰，问几月之资。使者既受行日，朝同位。出<br /><br />&nbsp;&nbsp;&nbsp;&nbsp;祖，释R，祭酒脯，乃饮酒于其侧。所以朝天子，圭与缫皆九寸，剡上寸半，<br /><br />&nbsp;&nbsp;&nbsp;&nbsp;厚半寸，博三寸，缫三采六等，朱白仓。问诸侯，朱绿缫，八寸。皆玄c系，长<br /><br />&nbsp;&nbsp;&nbsp;&nbsp;尺，绚组。问大夫之币，俟于郊，为肆。又赍皮马。辞无常，孙而说。辞多则史，<br /><br />&nbsp;&nbsp;&nbsp;&nbsp;少则不达。辞苟足以达，义之至也。辞曰：“非礼也。敢对？”曰：“非礼也。<br /><br />&nbsp;&nbsp;&nbsp;&nbsp;敢辞？”卿馆于大夫，大夫馆于士，士馆于工商。管人为客，三日具沐，五日具<br /><br />&nbsp;&nbsp;&nbsp;&nbsp;浴。飧不致，宾不拜，沐浴而食之。卿，大夫讶。大夫，士讶。士，皆有讶。宾<br /><br />&nbsp;&nbsp;&nbsp;&nbsp;即馆，讶将公命，又见之以其挚。宾既将公事，复见之，以其挚。凡四器者，唯<br /><br />&nbsp;&nbsp;&nbsp;&nbsp;其所宝，以聘可也。宗人授次。次以帷。少退于君之次。上介执圭，如重，授宾。<br /><br />&nbsp;&nbsp;&nbsp;&nbsp;宾入门，皇；升堂，让；将授，志趋；授如争承，下如送；君还，而后退。下阶，<br /><br />&nbsp;&nbsp;&nbsp;&nbsp;发气，怡焉；再三举足，又趋。及门，正焉。执圭，入门，鞠躬焉，如恐失之。<br /><br />&nbsp;&nbsp;&nbsp;&nbsp;及享，发气焉，盈容。众介北面，跄焉。私觌，愉愉焉。出，如舒雁。皇，且行；<br /><br />&nbsp;&nbsp;&nbsp;&nbsp;入门主敬，升堂主慎。凡庭实，随入，左先，皮马相间，可也。宾之币，唯马出，<br /><br />&nbsp;&nbsp;&nbsp;&nbsp;其余皆东。多货，则伤于德。币美，则没礼。贿，在聘于贿。凡执玉，无藉者袭。<br /><br />&nbsp;&nbsp;&nbsp;&nbsp;礼，不拜至。醴尊于东箱，瓦大一，有丰。荐脯五e，祭半e横之。祭醴，<br /><br />&nbsp;&nbsp;&nbsp;&nbsp;再Q始Q一祭，卒再祭。主人之庭实，则主人遂以出，宾之士讶受之。既觌，<br /><br />&nbsp;&nbsp;&nbsp;&nbsp;宾若私献，奉献，将命。摈者入告，出礼辞。宾东面坐奠献，再拜稽首。摈者东<br /><br />&nbsp;&nbsp;&nbsp;&nbsp;面坐取献，举以入告，出礼请受。宾固辞，公答再拜。摈者立于阈外以相拜，宾<br /><br />&nbsp;&nbsp;&nbsp;&nbsp;辟。摈者授宰夫于中庭。若兄弟之国，则问夫人。若君不见，使大夫受。自下听<br /><br />&nbsp;&nbsp;&nbsp;&nbsp;命，自西阶升受，负右房而立。宾降亦降。不礼。币之所及，皆劳，不释服。赐<br /><br />&nbsp;&nbsp;&nbsp;&nbsp;饔，唯羹饪。筮一尸，若昭若穆。仆为祝，祝曰：“孝孙某，孝子某，荐嘉礼于<br /><br />&nbsp;&nbsp;&nbsp;&nbsp;皇祖某甫、皇考某子。”如馈食之礼。假器于大夫。D肉及C车。聘日致饔。<br /><br />&nbsp;&nbsp;&nbsp;&nbsp;明日，问大夫。夕，夫人归礼。既致饔，旬而稍，宰夫始归乘禽，日如其饔饩之<br /><br />&nbsp;&nbsp;&nbsp;&nbsp;数。士中日则二双。凡献，执一双，委其余于面。禽羞，m献。比归大礼之日，<br /><br />&nbsp;&nbsp;&nbsp;&nbsp;既受饔饩，请观。讶帅之，自下门入。各以其爵，朝服。士无饔。无饔者无傧。<br /><br />&nbsp;&nbsp;&nbsp;&nbsp;大夫不敢辞，君初为之辞矣。凡致礼，皆用其飨之加笾豆。无饔者无飨礼。凡饩，<br /><br />&nbsp;&nbsp;&nbsp;&nbsp;大夫黍、粱、稷，筐五斛。既将公事，宾请归。凡宾拜于朝，讶听之。燕，则上<br /><br />&nbsp;&nbsp;&nbsp;&nbsp;介为宾，宾为苟敬。宰夫献。无行，则重贿反币。曰：“子以君命在寡君，寡君<br /><br />&nbsp;&nbsp;&nbsp;&nbsp;拜君命之辱。”君以社稷故，在寡小君，拜。”“君贶寡君，延及二三老，拜。”<br /><br />&nbsp;&nbsp;&nbsp;&nbsp;又拜送。宾于馆堂楹间，释四皮束帛。宾不致，主人不拜。大夫来使，无罪，飨<br /><br />&nbsp;&nbsp;&nbsp;&nbsp;之；过，则饩之。其介为介。有大客后至，则先客不飨食，致之。唯大聘有几筵。<br /><br />&nbsp;&nbsp;&nbsp;&nbsp;十斗曰斛，十六斗曰P，十薮曰秉，二百四十斗，四秉曰_，十_曰O，<br /><br />&nbsp;&nbsp;&nbsp;&nbsp;十O曰g，四百秉为一g。</div>
            <div class="link">
                <a id="err-report" href="javascript:void(0)" onClick="report('仪礼出错啦!');">
                    错误举报</a><a id="add-bookcase" href="javascript:void(0)" onClick="addbookcase(18,1299);">加入书签</a><a
                        href="1298.html">上一页</a>&larr;<a href="index.html">返回列表</a>&rarr;<a
                            href="1300.html">下一页</a><a id="book-vote" href="javascript:void(0)" onClick="vote(18);">投推荐票</a><a
                                id="err-report" href="javascript:void(0)" onClick="report('仪礼更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1298.html"; var next_page = "1300.html"; var index_page = "index.html"; var sortid = "9"; var article_id = "18"; var chapter_id = "1299"; var articlename = "仪礼"; var chaptername = " 聘礼第八"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>