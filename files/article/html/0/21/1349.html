<!DOCTYPE html>
<html>
<head>
<meta charset="gbk" />
<title>周易- 上经-在线阅读-哈西文学网</title>
<meta name="keywords" content="周文王，周易， 上经全文， 上经在线阅读 哈西文学网" />
<meta name="description" content="哈西文学网提供周文王的周易  上经全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21/1349.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21/1349.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周易</div>
		<div class="fr"><a id="add-bookcase" href="javascript:void(0)" onClick="addbookcase(21,0);">加入书架</a>|<a id="book-vote" href="javascript:void(0)" onClick="vote(21);">投推荐票</a>|<a id="err-report" href="javascript:void(0)" onClick="report('周易出错啦!');">错误举报</a>|<a href="https://www.haxi88.com/files/article/info/0/21.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 上经</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1350.html">下一页</a></div>			
            <div id="BookText">&nbsp;&nbsp;&nbsp;&nbsp;01.乾（卦一）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下乾上）<br /><br />&nbsp;&nbsp;&nbsp;&nbsp;《乾》：元，亨，利，贞。<br /><br />&nbsp;&nbsp;&nbsp;&nbsp;初九：潜龙，勿用。<br /><br />&nbsp;&nbsp;&nbsp;&nbsp;九二：见龙在田，利见大人。<br /><br />&nbsp;&nbsp;&nbsp;&nbsp;九三：君子终日乾乾，夕惕若厉，无咎。<br /><br />&nbsp;&nbsp;&nbsp;&nbsp;九四：或跃在渊，无咎。<br /><br />&nbsp;&nbsp;&nbsp;&nbsp;九五：飞龙在天，利见大人。<br /><br />&nbsp;&nbsp;&nbsp;&nbsp;上九：亢龙，有悔。<br /><br />&nbsp;&nbsp;&nbsp;&nbsp;用九：见群龙无首，吉。<br /><br />&nbsp;&nbsp;&nbsp;&nbsp;《彖》曰：大哉乾元，万物资始，乃统天。云行雨施，品物流形。大明终始，<br /><br />&nbsp;&nbsp;&nbsp;&nbsp;六位时成。时乘六龙以御天。乾道变化，各正性命。保合大和，乃利贞。首出庶<br /><br />&nbsp;&nbsp;&nbsp;&nbsp;物，万国威宁。<br /><br />&nbsp;&nbsp;&nbsp;&nbsp;《象》曰：天行健，君子以自强不息。“潜龙勿用”，阳在下也。“见龙在<br /><br />&nbsp;&nbsp;&nbsp;&nbsp;田”，德施普也。“终日乾乾”，反复道也。“或跃在渊”，进无咎也。“飞龙<br /><br />&nbsp;&nbsp;&nbsp;&nbsp;在天”，大人造也。“亢龙有悔”，盈不可久也。“用九”，天德不可为首也。<br /><br />&nbsp;&nbsp;&nbsp;&nbsp;《文言》曰：“元”者，善之长也；“亨”者，嘉之会也；“利”者，义之<br /><br />&nbsp;&nbsp;&nbsp;&nbsp;和也；“贞”者，事之干也。君子体仁，足以长人；嘉会，足以合礼；利物，足<br /><br />&nbsp;&nbsp;&nbsp;&nbsp;以和义；贞固，足以干事。君子行此四德者，故曰“乾：元、亨、利、贞。”<br /><br />&nbsp;&nbsp;&nbsp;&nbsp;初九曰“潜龙勿用”，何谓也？子曰：“龙，德而隐者也。不易乎世，不成<br /><br />&nbsp;&nbsp;&nbsp;&nbsp;乎名，q世无闷，不见是而无闷。乐则行之，忧则违之，确乎其不可拔，潜龙也。”<br /><br />&nbsp;&nbsp;&nbsp;&nbsp;九二曰“见龙在田，利见大人”，何谓也？子曰：“龙德而正中者也。庸言<br /><br />&nbsp;&nbsp;&nbsp;&nbsp;之信，庸行之谨，闲邪存其诚，善世而不伐，德博而化。《易》曰：‘见龙在田，<br /><br />&nbsp;&nbsp;&nbsp;&nbsp;利见大人’，君德也。”<br /><br />&nbsp;&nbsp;&nbsp;&nbsp;九三曰“君子终日乾乾，夕惕若厉，无咎”，何谓也？子曰：“君子进德修<br /><br />&nbsp;&nbsp;&nbsp;&nbsp;业。忠信所以进德也。修辞立其诚，所以居业也。知至至之，可与几也。知终终<br /><br />&nbsp;&nbsp;&nbsp;&nbsp;之，可与存义也。是故居上位而不骄，在下位而不忧，故乾乾因其时而惕，虽危<br /><br />&nbsp;&nbsp;&nbsp;&nbsp;无咎矣。”<br /><br />&nbsp;&nbsp;&nbsp;&nbsp;九四曰“或跃在渊，无咎”，何谓也？子曰：“上下无常，非为邪也。进退<br /><br />&nbsp;&nbsp;&nbsp;&nbsp;无恒，非离群也。君子进德修业，欲及时也，故无咎。”<br /><br />&nbsp;&nbsp;&nbsp;&nbsp;九五曰“飞龙在天，利见大人”，何谓也？子曰：“同声相应，同气相求。<br /><br />&nbsp;&nbsp;&nbsp;&nbsp;水流湿，火就燥，云从龙，风从虎，圣人作而万物睹。本乎天者亲上，本乎地者<br /><br />&nbsp;&nbsp;&nbsp;&nbsp;亲下，则各从其类也。”<br /><br />&nbsp;&nbsp;&nbsp;&nbsp;上九曰“亢龙有悔”，何谓也？子曰：“贵而无位，高而无民，贤人在下位<br /><br />&nbsp;&nbsp;&nbsp;&nbsp;而无辅，是以动而有悔也。”<br /><br />&nbsp;&nbsp;&nbsp;&nbsp;“潜龙勿用”，下也。“见龙在田”，时舍也。“终日乾乾”，行事也。<br /><br />&nbsp;&nbsp;&nbsp;&nbsp;“或跃在渊”，自试也。“飞龙在天”，上治也。“亢龙有悔”，穷之灾也。乾<br /><br />&nbsp;&nbsp;&nbsp;&nbsp;元“用九”，天下治也。<br /><br />&nbsp;&nbsp;&nbsp;&nbsp;“潜龙勿用”，阳气潜藏。“见龙在田”，天下文明。“终日乾乾”，与时<br /><br />&nbsp;&nbsp;&nbsp;&nbsp;偕行。“或跃在渊”，乾道乃革。“飞龙在天”，乃位乎天德。“亢龙有悔”，<br /><br />&nbsp;&nbsp;&nbsp;&nbsp;与时偕极。乾元“用九”，乃见天则。<br /><br />&nbsp;&nbsp;&nbsp;&nbsp;《乾》“元”者，始而亨者也。“利贞”者，性情也。乾始能以美利利天下，<br /><br />&nbsp;&nbsp;&nbsp;&nbsp;不言所利，大矣哉！大哉乾乎！刚健中正，纯粹精也。六爻发挥，旁通情也。<br /><br />&nbsp;&nbsp;&nbsp;&nbsp;“时乘六龙”，以“御天”也。“云行雨施”，天下平也。君子以成德为行，日<br /><br />&nbsp;&nbsp;&nbsp;&nbsp;可见之行也。“潜”之为言也，隐而未见，行而未成，是以君子“弗用”也。<br /><br />&nbsp;&nbsp;&nbsp;&nbsp;君子学以聚之，问以辩之，宽以居之，仁以行之。《易》曰：“见龙在田，<br /><br />&nbsp;&nbsp;&nbsp;&nbsp;利见大人”，君德也。<br /><br />&nbsp;&nbsp;&nbsp;&nbsp;九三重刚而不中，上不在天，下不在田，故乾乾因其时而惕，虽危无咎矣。<br /><br />&nbsp;&nbsp;&nbsp;&nbsp;九四重刚而不中，上不在天，下不在田，中不在人，故“或”之。“或”之<br /><br />&nbsp;&nbsp;&nbsp;&nbsp;者，疑之也，故“无咎”。<br /><br />&nbsp;&nbsp;&nbsp;&nbsp;夫“大人”者，与天地合其德，与日月合其明，与四时合其序，与鬼神合其<br /><br />&nbsp;&nbsp;&nbsp;&nbsp;吉凶，先天而天弗违，后天而奉天时。天且弗违，而况于人乎？况于鬼神乎？<br /><br />&nbsp;&nbsp;&nbsp;&nbsp;“亢”之为言也，知进而不知退，知存而不知亡，知得而不知丧。其唯圣人<br /><br />&nbsp;&nbsp;&nbsp;&nbsp;乎！知进退存亡而不失其正者，其唯圣人乎！<br /><br />&nbsp;&nbsp;&nbsp;&nbsp;02.坤（卦二）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下坤上）<br /><br />&nbsp;&nbsp;&nbsp;&nbsp;《坤》：元亨。利牝马之贞。君子有攸往，先迷，后得主，利。西南得朋，<br /><br />&nbsp;&nbsp;&nbsp;&nbsp;东北丧朋。安贞吉。<br /><br />&nbsp;&nbsp;&nbsp;&nbsp;《彖》曰：至哉坤元，万物资生，乃顺承天。坤厚载物，德合无疆。含弘光<br /><br />&nbsp;&nbsp;&nbsp;&nbsp;大，品物咸亨。牝马地类，行地无疆，柔顺利贞。君子。君子攸行，先迷失道，<br /><br />&nbsp;&nbsp;&nbsp;&nbsp;后顺得常。西南得朋，乃与类行。东北丧朋，乃终有庆。安贞之吉，应地无疆。<br /><br />&nbsp;&nbsp;&nbsp;&nbsp;《象》曰：地势坤。君子以厚德载物。<br /><br />&nbsp;&nbsp;&nbsp;&nbsp;初六：履霜，坚冰至。<br /><br />&nbsp;&nbsp;&nbsp;&nbsp;《象》曰：“履霜坚冰”，阴始凝也，驯致其道，至坚冰也。<br /><br />&nbsp;&nbsp;&nbsp;&nbsp;六二，直、方、大，不习，无不利。<br /><br />&nbsp;&nbsp;&nbsp;&nbsp;《象》曰：六二之动，直以方也。“不习无不利”，地道光也。<br /><br />&nbsp;&nbsp;&nbsp;&nbsp;六三，含章，可贞，或从王事，无成有终。<br /><br />&nbsp;&nbsp;&nbsp;&nbsp;《象》曰“含章可贞”，以时发也。“或从王事”，知光大也。<br /><br />&nbsp;&nbsp;&nbsp;&nbsp;六四，括囊，无咎无誉。<br /><br />&nbsp;&nbsp;&nbsp;&nbsp;《象》曰：“括囊无咎”，慎不害也。<br /><br />&nbsp;&nbsp;&nbsp;&nbsp;六五，黄裳，元吉。<br /><br />&nbsp;&nbsp;&nbsp;&nbsp;《象》曰：“黄裳元吉”，文在中也。<br /><br />&nbsp;&nbsp;&nbsp;&nbsp;上六，龙战于野，其血玄黄。<br /><br />&nbsp;&nbsp;&nbsp;&nbsp;《象》曰：“龙战于野”，其道穷也。<br /><br />&nbsp;&nbsp;&nbsp;&nbsp;用六，利永贞。<br /><br />&nbsp;&nbsp;&nbsp;&nbsp;《象》曰：用六“永贞”，以大终也。<br /><br />&nbsp;&nbsp;&nbsp;&nbsp;《文言》曰：坤至柔而动也刚，至静而德方，后得主而有常，含万物而化光。<br /><br />&nbsp;&nbsp;&nbsp;&nbsp;坤道其顺乎，承天而时行。积善之家必有馀庆，积不善之家必有馀殃。臣弑其君，<br /><br />&nbsp;&nbsp;&nbsp;&nbsp;子弑其父，非一朝一夕之故，其所由来者渐矣，由辩之不早辩也。《易》曰：<br /><br />&nbsp;&nbsp;&nbsp;&nbsp;“履霜，坚冰至”，盖言顺也。<br /><br />&nbsp;&nbsp;&nbsp;&nbsp;“直”其正也，“方”其义也。君子敬以直内，义以方外，敬义立而德不孤。<br /><br />&nbsp;&nbsp;&nbsp;&nbsp;“直、方、大，不习无不利”，则不疑其所行也。<br /><br />&nbsp;&nbsp;&nbsp;&nbsp;阴虽有美，“含”之以从王事，弗敢成也。地道也，妻道也，臣道也，地道<br /><br />&nbsp;&nbsp;&nbsp;&nbsp;无成而代有终也。<br /><br />&nbsp;&nbsp;&nbsp;&nbsp;天地变化，草木蕃。天地闭，贤人隐。《易》曰：“括囊，无咎无誉”，盖<br /><br />&nbsp;&nbsp;&nbsp;&nbsp;言谨也。<br /><br />&nbsp;&nbsp;&nbsp;&nbsp;君子黄中通理，正位居体，美在其中而畅于四支，发于事业，美之至也。<br /><br />&nbsp;&nbsp;&nbsp;&nbsp;阴疑于阳必战，为其嫌于无阳也，故称“龙”焉。犹未离其类也，故称“血”<br /><br />&nbsp;&nbsp;&nbsp;&nbsp;焉。夫玄黄者，天地之杂也，天玄而地黄。<br /><br />&nbsp;&nbsp;&nbsp;&nbsp;03．屯（卦三）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣驴采希<br /><br />&nbsp;&nbsp;&nbsp;&nbsp;《屯》：元亨，利贞。勿用有攸往。利建侯。<br /><br />&nbsp;&nbsp;&nbsp;&nbsp;《彖》曰：屯，刚柔始交而难生。动乎险中，大亨贞。雷雨之动满盈，天造<br /><br />&nbsp;&nbsp;&nbsp;&nbsp;草昧。宜寻建侯而不宁。<br /><br />&nbsp;&nbsp;&nbsp;&nbsp;《象》曰：云雷，屯。君子以经纶。<br /><br />&nbsp;&nbsp;&nbsp;&nbsp;初九，磐桓，利居贞。利建侯。<br /><br />&nbsp;&nbsp;&nbsp;&nbsp;《象》曰：虽磐桓，志行正也。以贵下贱，大得民也。<br /><br />&nbsp;&nbsp;&nbsp;&nbsp;六二，屯如如，乘马班如。匪寇，婚媾。女子贞不字，十年乃字。<br /><br />&nbsp;&nbsp;&nbsp;&nbsp;《象》曰：六二之难，乘刚也。十年乃字，反常也。<br /><br />&nbsp;&nbsp;&nbsp;&nbsp;六三，即鹿无虞，惟入于林中，君子几不如舍，往吝。<br /><br />&nbsp;&nbsp;&nbsp;&nbsp;《象》曰：“即鹿无虞”，以从禽也。君子舍之，往吝穷也。<br /><br />&nbsp;&nbsp;&nbsp;&nbsp;六四，乘马班如，求婚媾。往吉，无不利。<br /><br />&nbsp;&nbsp;&nbsp;&nbsp;《象》曰：求而往，明也。<br /><br />&nbsp;&nbsp;&nbsp;&nbsp;九五，屯其膏，小，贞吉；大，贞凶。<br /><br />&nbsp;&nbsp;&nbsp;&nbsp;《象》曰：“屯其膏”，施未光也。<br /><br />&nbsp;&nbsp;&nbsp;&nbsp;上六，乘马班如，泣血涟如。<br /><br />&nbsp;&nbsp;&nbsp;&nbsp;《象》曰：“泣血涟如”，何可长也。<br /><br />&nbsp;&nbsp;&nbsp;&nbsp;04.蒙（卦四）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ィ坎下艮上）<br /><br />&nbsp;&nbsp;&nbsp;&nbsp;《蒙》：亨。匪我求童蒙，童蒙求我。初筮告，再三渎，渎则不告。利贞。<br /><br />&nbsp;&nbsp;&nbsp;&nbsp;《彖》曰：蒙，山下有险，险而止，蒙。“蒙亨”，以亨行，时中也。“匪<br /><br />&nbsp;&nbsp;&nbsp;&nbsp;我求童蒙，童蒙求我”。志应也。“初筮告”，以刚中也。“再三渎，渎则不告”，<br /><br />&nbsp;&nbsp;&nbsp;&nbsp;渎蒙也。蒙以养正，圣功也。<br /><br />&nbsp;&nbsp;&nbsp;&nbsp;《象》曰：山下出泉，蒙。君子以果行育德。<br /><br />&nbsp;&nbsp;&nbsp;&nbsp;初六，发蒙，利用刑人，用说桎梏，以往吝。<br /><br />&nbsp;&nbsp;&nbsp;&nbsp;《象》曰：“利用刑人”，以正法也。<br /><br />&nbsp;&nbsp;&nbsp;&nbsp;九二，包蒙，吉。纳妇，吉。子克家。<br /><br />&nbsp;&nbsp;&nbsp;&nbsp;《象》曰：“子克家”，刚柔节也。<br /><br />&nbsp;&nbsp;&nbsp;&nbsp;六三，勿用取女，见金夫，不有躬。无攸利。<br /><br />&nbsp;&nbsp;&nbsp;&nbsp;《象》曰：“勿用取女”，行不顺也。<br /><br />&nbsp;&nbsp;&nbsp;&nbsp;六四，困蒙，吝。<br /><br />&nbsp;&nbsp;&nbsp;&nbsp;《象》曰：“困蒙之吝”，独远实也。<br /><br />&nbsp;&nbsp;&nbsp;&nbsp;六五，童蒙，吉。<br /><br />&nbsp;&nbsp;&nbsp;&nbsp;《象》曰：“童蒙”之“吉”，顺以巽也。<br /><br />&nbsp;&nbsp;&nbsp;&nbsp;上九，击蒙，不利为寇，利御寇。<br /><br />&nbsp;&nbsp;&nbsp;&nbsp;《象》曰：“利”用“御寇”，上下顺也。<br /><br />&nbsp;&nbsp;&nbsp;&nbsp;05.需（卦五）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下坎上）<br /><br />&nbsp;&nbsp;&nbsp;&nbsp;《需》：有孚，光亨。贞吉，利涉大川。<br /><br />&nbsp;&nbsp;&nbsp;&nbsp;《彖》曰：“需”，须也。险在前也，刚健而不陷，其义不困穷矣。“需，<br /><br />&nbsp;&nbsp;&nbsp;&nbsp;有孚，光亨，贞吉”，位乎天位，以正中也。“利涉大川”，往有功也。<br /><br />&nbsp;&nbsp;&nbsp;&nbsp;《象》曰：云上于天，需。君子以饮食宴乐。<br /><br />&nbsp;&nbsp;&nbsp;&nbsp;初九，需于郊，利用恒，无咎。<br /><br />&nbsp;&nbsp;&nbsp;&nbsp;《象》曰：“需于郊”，不犯难行也。“利用恒无咎”，未失常也。<br /><br />&nbsp;&nbsp;&nbsp;&nbsp;九二，需于沙，小有言，终吉。<br /><br />&nbsp;&nbsp;&nbsp;&nbsp;《象》曰：“需于沙”，衍在中也。虽小有言，以终吉也。<br /><br />&nbsp;&nbsp;&nbsp;&nbsp;九三，需于泥，致寇至。<br /><br />&nbsp;&nbsp;&nbsp;&nbsp;《象》曰：“需于泥”，灾在外也。自我致寇，敬慎不败也。<br /><br />&nbsp;&nbsp;&nbsp;&nbsp;六四，需于血，出自穴。<br /><br />&nbsp;&nbsp;&nbsp;&nbsp;《象》曰：“需于血，”顺以听也。<br /><br />&nbsp;&nbsp;&nbsp;&nbsp;九五，需于酒食，贞吉。<br /><br />&nbsp;&nbsp;&nbsp;&nbsp;《象》曰：“酒食贞吉”，以中正也。<br /><br />&nbsp;&nbsp;&nbsp;&nbsp;上六，入于穴，有不速之客三人来，敬之终吉。<br /><br />&nbsp;&nbsp;&nbsp;&nbsp;《象》曰：“不速之客来，敬之终吉”，虽不当位，未大失也。<br /><br />&nbsp;&nbsp;&nbsp;&nbsp;06.讼（卦六）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ィ坎下乾上）<br /><br />&nbsp;&nbsp;&nbsp;&nbsp;《讼》：有孚窒惕，中吉，终凶。利见大人。不利涉大川。<br /><br />&nbsp;&nbsp;&nbsp;&nbsp;《彖》曰：讼，上刚下险，险而健，讼。“讼有孚窒惕，中吉”，刚来而得<br /><br />&nbsp;&nbsp;&nbsp;&nbsp;中也。“终凶”，讼不可成也。“利见大人”，尚中正也。“不利涉大川”，入<br /><br />&nbsp;&nbsp;&nbsp;&nbsp;于渊也。<br /><br />&nbsp;&nbsp;&nbsp;&nbsp;《象》曰：天与水违行，讼。君子以作事谋始。<br /><br />&nbsp;&nbsp;&nbsp;&nbsp;初六，不永所事，小有言，终吉。<br /><br />&nbsp;&nbsp;&nbsp;&nbsp;《象》曰：“不永所事”，讼不可长也。虽“小有言”，其辩明也。<br /><br />&nbsp;&nbsp;&nbsp;&nbsp;九二，不克讼，归而逋。其邑人三百户，无眚。<br /><br />&nbsp;&nbsp;&nbsp;&nbsp;《象》曰：“不克讼”，归逋窜也。自下讼上，患至掇也。<br /><br />&nbsp;&nbsp;&nbsp;&nbsp;六三，食旧德，贞厉，终吉。或从王事，无成。<br /><br />&nbsp;&nbsp;&nbsp;&nbsp;《象》曰：食旧德，从上吉也。<br /><br />&nbsp;&nbsp;&nbsp;&nbsp;九四，不克讼，复既命渝。安贞吉。<br /><br />&nbsp;&nbsp;&nbsp;&nbsp;《象》曰：复即命渝，安贞不失也。<br /><br />&nbsp;&nbsp;&nbsp;&nbsp;九五：讼，元吉。<br /><br />&nbsp;&nbsp;&nbsp;&nbsp;《象》曰：“讼，元吉”以中正也。<br /><br />&nbsp;&nbsp;&nbsp;&nbsp;上九：或锡之Q带，终朝三褫之。<br /><br />&nbsp;&nbsp;&nbsp;&nbsp;《象》曰：以讼受服，亦不足敬也。<br /><br />&nbsp;&nbsp;&nbsp;&nbsp;07.师（卦七）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ィ坎下坤上）<br /><br />&nbsp;&nbsp;&nbsp;&nbsp;《师》：贞丈人吉，无咎。<br /><br />&nbsp;&nbsp;&nbsp;&nbsp;《彖》曰：师，众也。贞，正也。能以众正，可以王矣。刚中而应，行险而<br /><br />&nbsp;&nbsp;&nbsp;&nbsp;顺，以此毒天下，而民从之，吉又何咎矣。<br /><br />&nbsp;&nbsp;&nbsp;&nbsp;《象》曰：地中有水，师。君子以容民畜众。<br /><br />&nbsp;&nbsp;&nbsp;&nbsp;初六，师出以律，否臧凶。<br /><br />&nbsp;&nbsp;&nbsp;&nbsp;《象》曰：“师出以律，”失律凶也。<br /><br />&nbsp;&nbsp;&nbsp;&nbsp;九二，在师中吉，无咎，王三锡命。<br /><br />&nbsp;&nbsp;&nbsp;&nbsp;《象》曰：“在师中吉”，承天宠也。“王三锡命”，怀万邦也。<br /><br />&nbsp;&nbsp;&nbsp;&nbsp;六三，师或舆尸，凶。<br /><br />&nbsp;&nbsp;&nbsp;&nbsp;《象》曰：“师或舆尸”，大无功也。<br /><br />&nbsp;&nbsp;&nbsp;&nbsp;六四，师左次，无咎。<br /><br />&nbsp;&nbsp;&nbsp;&nbsp;《象》曰：“左次无咎”，未失常也。<br /><br />&nbsp;&nbsp;&nbsp;&nbsp;六五，田有禽。利执言，无咎。长子帅师，弟子舆尸，贞凶。<br /><br />&nbsp;&nbsp;&nbsp;&nbsp;《象》曰：“长子帅师”，以中行也。“弟子舆尸”，使不当也。<br /><br />&nbsp;&nbsp;&nbsp;&nbsp;上六，大君有命，开国承家，小人勿用。<br /><br />&nbsp;&nbsp;&nbsp;&nbsp;《象》曰：“大君有命”，以正功也。“小人勿用”，必乱邦也。<br /><br />&nbsp;&nbsp;&nbsp;&nbsp;08.比（卦八）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下坎上）<br /><br />&nbsp;&nbsp;&nbsp;&nbsp;《比》：吉。原筮，元，永贞，无咎。不宁方来，后夫凶。<br /><br />&nbsp;&nbsp;&nbsp;&nbsp;《彖》曰：比，吉也；比，辅也，下顺从也。“原筮，元永贞，无咎”，以<br /><br />&nbsp;&nbsp;&nbsp;&nbsp;刚中也。“不宁方来”，上下应也。“后夫凶”，其道穷也。<br /><br />&nbsp;&nbsp;&nbsp;&nbsp;《象》曰：地上有水，比。先王以建万国，亲诸侯。<br /><br />&nbsp;&nbsp;&nbsp;&nbsp;初六，有孚比之，无咎。有孚盈缶，终来有它，吉。<br /><br />&nbsp;&nbsp;&nbsp;&nbsp;《象》曰：比之初六，有它吉也。<br /><br />&nbsp;&nbsp;&nbsp;&nbsp;六二，比之自内，贞吉。<br /><br />&nbsp;&nbsp;&nbsp;&nbsp;《象》曰：“比之自内”，不自失也。<br /><br />&nbsp;&nbsp;&nbsp;&nbsp;六三，比之匪人。<br /><br />&nbsp;&nbsp;&nbsp;&nbsp;《象》曰：比之匪人”，不亦伤乎？<br /><br />&nbsp;&nbsp;&nbsp;&nbsp;六四，外比之，贞吉。<br /><br />&nbsp;&nbsp;&nbsp;&nbsp;《象》曰：外比于贤，以从上也。<br /><br />&nbsp;&nbsp;&nbsp;&nbsp;九五，显比，王用三驱，失前禽，邑人不诫，吉。<br /><br />&nbsp;&nbsp;&nbsp;&nbsp;《象》曰：“显比”之吉，位正中也。舍逆取顺，失前禽也。邑人不诫，上<br /><br />&nbsp;&nbsp;&nbsp;&nbsp;使中也。<br /><br />&nbsp;&nbsp;&nbsp;&nbsp;上六，比之无首，凶。<br /><br />&nbsp;&nbsp;&nbsp;&nbsp;《象》曰：“比之无首”，无所终也。<br /><br />&nbsp;&nbsp;&nbsp;&nbsp;09.小畜（卦九）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下巽上）<br /><br />&nbsp;&nbsp;&nbsp;&nbsp;《小畜》：亨。密云不雨。自我西郊。<br /><br />&nbsp;&nbsp;&nbsp;&nbsp;《彖》曰：“小畜”，柔得位而上下应之，曰小畜。健而巽，刚中而志行，<br /><br />&nbsp;&nbsp;&nbsp;&nbsp;乃亨。“密云不雨”，尚往也。“自我西郊”，施未行也。<br /><br />&nbsp;&nbsp;&nbsp;&nbsp;《象》曰：风行天上，“小畜”。君子以懿文德。<br /><br />&nbsp;&nbsp;&nbsp;&nbsp;初九，“复自道，何其咎？吉。<br /><br />&nbsp;&nbsp;&nbsp;&nbsp;《象》曰：“复自道”，其义“吉”也。<br /><br />&nbsp;&nbsp;&nbsp;&nbsp;九二，牵复，吉。<br /><br />&nbsp;&nbsp;&nbsp;&nbsp;《象》曰：牵复在中，亦不自失也。<br /><br />&nbsp;&nbsp;&nbsp;&nbsp;九三，舆说辐。夫妻反目。<br /><br />&nbsp;&nbsp;&nbsp;&nbsp;《象》曰：“夫妻反目”，不能正室也。<br /><br />&nbsp;&nbsp;&nbsp;&nbsp;六四，有孚，血去，惕出无咎。<br /><br />&nbsp;&nbsp;&nbsp;&nbsp;《象》曰：“有孚惕出”，上合志也。<br /><br />&nbsp;&nbsp;&nbsp;&nbsp;九五，有孚挛如，富以其邻。<br /><br />&nbsp;&nbsp;&nbsp;&nbsp;《象》曰：“有孚挛如”，不独富也。<br /><br />&nbsp;&nbsp;&nbsp;&nbsp;上九，既雨既处，尚德载。妇贞厉。月几望，君子征凶。<br /><br />&nbsp;&nbsp;&nbsp;&nbsp;《象》曰：“既雨既处”，德积载也。“君子征凶”，有所疑也。<br /><br />&nbsp;&nbsp;&nbsp;&nbsp;10.履（卦十）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ǎǘ蚁虑上）<br /><br />&nbsp;&nbsp;&nbsp;&nbsp;《履》：履虎尾，不A人。亨。<br /><br />&nbsp;&nbsp;&nbsp;&nbsp;《彖》曰：“履”，柔履刚也。说而应乎乾，是以“履虎尾，不A人”。亨，<br /><br />&nbsp;&nbsp;&nbsp;&nbsp;刚中正，履帝位而不疚，光明也。<br /><br />&nbsp;&nbsp;&nbsp;&nbsp;《象》曰：上天下泽，“履”。君子以辨上下，定民志。<br /><br />&nbsp;&nbsp;&nbsp;&nbsp;初九，素履往，无咎。<br /><br />&nbsp;&nbsp;&nbsp;&nbsp;《象》曰：“素履之往”，独行愿也。<br /><br />&nbsp;&nbsp;&nbsp;&nbsp;九二，履道坦坦，幽人贞吉。<br /><br />&nbsp;&nbsp;&nbsp;&nbsp;《象》曰：“幽人贞吉”，中不自乱也。<br /><br />&nbsp;&nbsp;&nbsp;&nbsp;六三，眇能视，跛能履，履虎尾，A人，凶。武人为于大君。<br /><br />&nbsp;&nbsp;&nbsp;&nbsp;《象》曰：“眇能视”，不足以有明也。“跛能履”，不足以与行也。“A<br /><br />&nbsp;&nbsp;&nbsp;&nbsp;人之凶”，位不当也。“武人为于大君”，志刚也。<br /><br />&nbsp;&nbsp;&nbsp;&nbsp;九四，履虎尾，澹终吉。<br /><br />&nbsp;&nbsp;&nbsp;&nbsp;《象》曰：“逯占”。志行也。<br /><br />&nbsp;&nbsp;&nbsp;&nbsp;九五，履，贞厉。<br /><br />&nbsp;&nbsp;&nbsp;&nbsp;《象》曰：“履贞厉”，位正当也。<br /><br />&nbsp;&nbsp;&nbsp;&nbsp;上九，视履考祥，其旋元吉。<br /><br />&nbsp;&nbsp;&nbsp;&nbsp;《象》曰：元吉在上，大有庆也。<br /><br />&nbsp;&nbsp;&nbsp;&nbsp;11.泰（卦十一）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下坤上）<br /><br />&nbsp;&nbsp;&nbsp;&nbsp;《泰》：小往大来，吉，亨。<br /><br />&nbsp;&nbsp;&nbsp;&nbsp;《彖》曰：“泰，小往大来。吉，亨。”则是天地交而万物通也，上下交而<br /><br />&nbsp;&nbsp;&nbsp;&nbsp;其志同也。内阳而外阴，内健而外顺，内君子而外小人，君子道长，小人道消也。<br /><br />&nbsp;&nbsp;&nbsp;&nbsp;《象》曰：天地交，泰。后以财成天地之道，辅相天地之宜，以左右民。<br /><br />&nbsp;&nbsp;&nbsp;&nbsp;初九，拔茅茹，以其汇。征吉。<br /><br />&nbsp;&nbsp;&nbsp;&nbsp;《象》曰：“拔茅征吉”，志在外也。<br /><br />&nbsp;&nbsp;&nbsp;&nbsp;九二，包荒，用冯河，不遐遗。朋亡，得尚于中行。<br /><br />&nbsp;&nbsp;&nbsp;&nbsp;《象》曰：“包荒，得尚于中行”，以光大也。<br /><br />&nbsp;&nbsp;&nbsp;&nbsp;九三，无平不陂，无往不复。艰贞无咎。勿恤其孚，于食有福。<br /><br />&nbsp;&nbsp;&nbsp;&nbsp;《象》曰：“无往不复”，天地际也。<br /><br />&nbsp;&nbsp;&nbsp;&nbsp;六四，翩翩，不富以其邻，不戒以孚。<br /><br />&nbsp;&nbsp;&nbsp;&nbsp;《象》曰：“翩翩，不富”，皆失实也。“不戒以孚”，中心愿也。<br /><br />&nbsp;&nbsp;&nbsp;&nbsp;六五，帝乙归妹，以祉元吉。<br /><br />&nbsp;&nbsp;&nbsp;&nbsp;《象》曰：“以祉元吉”，中以行愿也。<br /><br />&nbsp;&nbsp;&nbsp;&nbsp;上六，城复于隍，勿用师，自邑告命。贞吝。<br /><br />&nbsp;&nbsp;&nbsp;&nbsp;《象》曰：“城复于隍”，其命乱也。<br /><br />&nbsp;&nbsp;&nbsp;&nbsp;12.否（卦十二）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下乾上）<br /><br />&nbsp;&nbsp;&nbsp;&nbsp;《否》：否之匪人，不利君子贞，大往小来。<br /><br />&nbsp;&nbsp;&nbsp;&nbsp;《彖》曰：“否之匪人，不利君子贞，大往小来。”则是天地不交而万物不<br /><br />&nbsp;&nbsp;&nbsp;&nbsp;通也，上下不交而天下无邦也；内阴而外阳，内柔而外刚，内小人而外君子，小<br /><br />&nbsp;&nbsp;&nbsp;&nbsp;人道长，君子道消也。<br /><br />&nbsp;&nbsp;&nbsp;&nbsp;《象》曰：天地不交，“否”。君子以俭德辟难，不可荣以禄。<br /><br />&nbsp;&nbsp;&nbsp;&nbsp;初六，拔茅茹以其汇。贞吉，亨。<br /><br />&nbsp;&nbsp;&nbsp;&nbsp;《象》曰：“拔茅贞吉”，志在君也。<br /><br />&nbsp;&nbsp;&nbsp;&nbsp;六二，包承，小人吉，大人否。亨。<br /><br />&nbsp;&nbsp;&nbsp;&nbsp;《象》曰：“大人否亨”，不乱群也。<br /><br />&nbsp;&nbsp;&nbsp;&nbsp;六三，包羞。<br /><br />&nbsp;&nbsp;&nbsp;&nbsp;《象》曰：“包羞”，位不当也。<br /><br />&nbsp;&nbsp;&nbsp;&nbsp;九四，有命，无咎，畴离祉。<br /><br />&nbsp;&nbsp;&nbsp;&nbsp;《象》曰：“有命无咎”，志行也。<br /><br />&nbsp;&nbsp;&nbsp;&nbsp;九五，休否，大人吉。其亡其亡，系于苞桑。<br /><br />&nbsp;&nbsp;&nbsp;&nbsp;《象》曰：大人之吉，位正当也。<br /><br />&nbsp;&nbsp;&nbsp;&nbsp;上九，倾否，先否后喜。<br /><br />&nbsp;&nbsp;&nbsp;&nbsp;《象》曰：否终则倾，何可长也。<br /><br />&nbsp;&nbsp;&nbsp;&nbsp;13.同人（卦十三）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;Γ离下乾上）<br /><br />&nbsp;&nbsp;&nbsp;&nbsp;《同人》：同人于野，亨。利涉大川。利君子贞。<br /><br />&nbsp;&nbsp;&nbsp;&nbsp;《彖》曰：“同人”，柔得位得中，而应乎乾，曰同人。同人曰：“同人于<br /><br />&nbsp;&nbsp;&nbsp;&nbsp;野，亨。利涉大川”，乾行也。文明以健，中正而应，君子正也。唯君子为能通<br /><br />&nbsp;&nbsp;&nbsp;&nbsp;天下之志。<br /><br />&nbsp;&nbsp;&nbsp;&nbsp;《象》曰：天与火，同人。君子以类族辨物。<br /><br />&nbsp;&nbsp;&nbsp;&nbsp;初九，同人于门，无咎。<br /><br />&nbsp;&nbsp;&nbsp;&nbsp;《象》曰：“出门同人”，又谁咎也。<br /><br />&nbsp;&nbsp;&nbsp;&nbsp;六二，同人于宗，吝。<br /><br />&nbsp;&nbsp;&nbsp;&nbsp;《象》曰：“同人于宗”，吝道也。<br /><br />&nbsp;&nbsp;&nbsp;&nbsp;九三，伏戎于莽，升其高陵，三岁不兴。<br /><br />&nbsp;&nbsp;&nbsp;&nbsp;《象》曰：“伏戎于莽”，敌刚也。“三岁不兴”，安行也。<br /><br />&nbsp;&nbsp;&nbsp;&nbsp;九四，乘其墉，弗克攻，吉<br /><br />&nbsp;&nbsp;&nbsp;&nbsp;《象》曰：“乘其墉”，义弗克也。其“吉”，则困而反则也。<br /><br />&nbsp;&nbsp;&nbsp;&nbsp;九五，同人先号G而后笑，大师克，相遇。<br /><br />&nbsp;&nbsp;&nbsp;&nbsp;《象》曰：同人之先，以中直也。大师相遇，言相克也。<br /><br />&nbsp;&nbsp;&nbsp;&nbsp;上九，同人于郊，无悔。<br /><br />&nbsp;&nbsp;&nbsp;&nbsp;《象》曰：“同人于郊”，志未得也。<br /><br />&nbsp;&nbsp;&nbsp;&nbsp;14.大有（卦十四）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下离上）<br /><br />&nbsp;&nbsp;&nbsp;&nbsp;《大有》：元亨。<br /><br />&nbsp;&nbsp;&nbsp;&nbsp;《彖》曰：“大有”，柔得尊位大中，而上下应之，曰“大有”。其德刚健<br /><br />&nbsp;&nbsp;&nbsp;&nbsp;而文明，应乎天而时行，是以元亨。<br /><br />&nbsp;&nbsp;&nbsp;&nbsp;《象》曰：火在天上，“大有”。君子以遏恶扬善，顺天休命。<br /><br />&nbsp;&nbsp;&nbsp;&nbsp;初九，无交害匪咎。艰则无咎。<br /><br />&nbsp;&nbsp;&nbsp;&nbsp;《象》曰：大有初九，无交害也。<br /><br />&nbsp;&nbsp;&nbsp;&nbsp;九二，大车以载，有攸往，无咎。<br /><br />&nbsp;&nbsp;&nbsp;&nbsp;《象》曰：“大车以载”，积中不败也。<br /><br />&nbsp;&nbsp;&nbsp;&nbsp;九三，公用亨于天子，小人弗克。<br /><br />&nbsp;&nbsp;&nbsp;&nbsp;《象》曰：公用亨于天子，小人害也。<br /><br />&nbsp;&nbsp;&nbsp;&nbsp;九四，匪其彭，无咎。<br /><br />&nbsp;&nbsp;&nbsp;&nbsp;《象》曰：“匪其彭，无咎。”明辨也。<br /><br />&nbsp;&nbsp;&nbsp;&nbsp;六五，厥孚交如威如，吉。<br /><br />&nbsp;&nbsp;&nbsp;&nbsp;《象》曰：“厥孚交如”，信以发志也。“威如之吉”，易而无备也。<br /><br />&nbsp;&nbsp;&nbsp;&nbsp;上九，自天v之，吉，无不利。<br /><br />&nbsp;&nbsp;&nbsp;&nbsp;《象》曰：大有上吉，自天v也。<br /><br />&nbsp;&nbsp;&nbsp;&nbsp;15.谦（卦十五）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;В艮下坤上）<br /><br />&nbsp;&nbsp;&nbsp;&nbsp;《谦》：亨。君子有终。<br /><br />&nbsp;&nbsp;&nbsp;&nbsp;《彖》曰：谦，亨。天道下济而光明，地道卑而上行。天道亏盈而益谦，地<br /><br />&nbsp;&nbsp;&nbsp;&nbsp;道变盈而流谦，鬼神害盈而福谦，人道恶盈而好谦。谦，尊而光，卑而不可逾，<br /><br />&nbsp;&nbsp;&nbsp;&nbsp;君子之终也。<br /><br />&nbsp;&nbsp;&nbsp;&nbsp;《象》曰：地中有山，谦。君子以裒多益寡，称物平施。<br /><br />&nbsp;&nbsp;&nbsp;&nbsp;初六，谦谦君子，用涉大川，吉。<br /><br />&nbsp;&nbsp;&nbsp;&nbsp;《象》曰：“谦谦君子”，卑以自牧也。<br /><br />&nbsp;&nbsp;&nbsp;&nbsp;六二，鸣谦，贞吉。<br /><br />&nbsp;&nbsp;&nbsp;&nbsp;《象》曰：“鸣谦贞吉”，中心得也。<br /><br />&nbsp;&nbsp;&nbsp;&nbsp;九三，劳谦君子，有终，吉。<br /><br />&nbsp;&nbsp;&nbsp;&nbsp;《象》曰：“劳谦君子”，万民服也。<br /><br />&nbsp;&nbsp;&nbsp;&nbsp;六四，无不利，智。<br /><br />&nbsp;&nbsp;&nbsp;&nbsp;《象》曰：“无不利，智”，不违则也。<br /><br />&nbsp;&nbsp;&nbsp;&nbsp;六五，不富以其邻，利用侵伐，无不利。<br /><br />&nbsp;&nbsp;&nbsp;&nbsp;《象》曰：“利用侵伐”，征不服也。<br /><br />&nbsp;&nbsp;&nbsp;&nbsp;上六，鸣谦，利用行师征邑国。<br /><br />&nbsp;&nbsp;&nbsp;&nbsp;《象》曰：“鸣谦”，志未得也。“可用行师”，征邑国也。<br /><br />&nbsp;&nbsp;&nbsp;&nbsp;16.豫（卦十六）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下震上）<br /><br />&nbsp;&nbsp;&nbsp;&nbsp;《豫》：利建侯行师。<br /><br />&nbsp;&nbsp;&nbsp;&nbsp;《彖》曰：豫，刚应而志行，顺以动，豫。豫顺以动，故天地如之，而况建<br /><br />&nbsp;&nbsp;&nbsp;&nbsp;侯行师乎？天地以顺动，故日月不过，而四时不忒。圣人以顺动，则刑罚清而民<br /><br />&nbsp;&nbsp;&nbsp;&nbsp;服，豫之时义大矣哉！<br /><br />&nbsp;&nbsp;&nbsp;&nbsp;《象》曰：雷出地奋，豫。先王以作乐崇德，殷荐之上帝，以配祖考。<br /><br />&nbsp;&nbsp;&nbsp;&nbsp;初六，鸣豫，凶。<br /><br />&nbsp;&nbsp;&nbsp;&nbsp;《象》曰：“初六鸣豫”，志穷凶也。<br /><br />&nbsp;&nbsp;&nbsp;&nbsp;六二，介于石，不终日，贞吉。<br /><br />&nbsp;&nbsp;&nbsp;&nbsp;《象》曰：“不终日贞吉”，以中正也。<br /><br />&nbsp;&nbsp;&nbsp;&nbsp;六三，盱豫，悔，迟有悔。<br /><br />&nbsp;&nbsp;&nbsp;&nbsp;《象》曰：“盱豫不悔”，位不当也。<br /><br />&nbsp;&nbsp;&nbsp;&nbsp;九四，由豫，大有得，勿疑。朋盍簪。<br /><br />&nbsp;&nbsp;&nbsp;&nbsp;《象》曰：“由豫大有得”，志大行也。<br /><br />&nbsp;&nbsp;&nbsp;&nbsp;六五，贞疾，恒不死。<br /><br />&nbsp;&nbsp;&nbsp;&nbsp;《象》曰：“六五贞疾”，乘刚也。“恒不死”，中未亡也。<br /><br />&nbsp;&nbsp;&nbsp;&nbsp;上六，冥豫，成有渝。无咎。<br /><br />&nbsp;&nbsp;&nbsp;&nbsp;《象》曰：“冥豫”在上，何可长也？<br /><br />&nbsp;&nbsp;&nbsp;&nbsp;17.随（卦十七）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣露疑希<br /><br />&nbsp;&nbsp;&nbsp;&nbsp;《随》：元亨，利贞，无咎。<br /><br />&nbsp;&nbsp;&nbsp;&nbsp;《彖》曰：随，刚来而下柔，动而说，随。大亨贞无咎，而天下随时，随时<br /><br />&nbsp;&nbsp;&nbsp;&nbsp;之义大矣哉！<br /><br />&nbsp;&nbsp;&nbsp;&nbsp;《象》曰：泽中有雷，随。君子以向晦入宴息。<br /><br />&nbsp;&nbsp;&nbsp;&nbsp;初九，官有渝，贞吉，出门交有功。<br /><br />&nbsp;&nbsp;&nbsp;&nbsp;《象》曰：“官有渝”，从正吉也。“出门交有功”，不失也。<br /><br />&nbsp;&nbsp;&nbsp;&nbsp;六二，系小子，失丈夫。<br /><br />&nbsp;&nbsp;&nbsp;&nbsp;《象》曰：“系小子”，弗兼与也。<br /><br />&nbsp;&nbsp;&nbsp;&nbsp;六三，系丈夫，失小子，随有求，得。利居贞。<br /><br />&nbsp;&nbsp;&nbsp;&nbsp;《象》曰：“系丈夫”，志舍下也。<br /><br />&nbsp;&nbsp;&nbsp;&nbsp;九四，随有获，贞凶。有孚在道，以明，何咎？<br /><br />&nbsp;&nbsp;&nbsp;&nbsp;《象》曰：“随有获”，其义凶也。“有孚在道”，明功也。<br /><br />&nbsp;&nbsp;&nbsp;&nbsp;九五，孚于嘉，吉。<br /><br />&nbsp;&nbsp;&nbsp;&nbsp;《象》曰：“孚于嘉吉”，位正中也。<br /><br />&nbsp;&nbsp;&nbsp;&nbsp;上六，拘系之，乃从维之，王用亨于西山。<br /><br />&nbsp;&nbsp;&nbsp;&nbsp;《象》曰：“拘系之”，上穷也。<br /><br />&nbsp;&nbsp;&nbsp;&nbsp;18.蛊（卦十八）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ぃㄙ阆卖奚希<br /><br />&nbsp;&nbsp;&nbsp;&nbsp;《蛊》：元亨。利涉大川，先甲三日，后甲三日。<br /><br />&nbsp;&nbsp;&nbsp;&nbsp;《彖》曰：蛊，刚上而柔下，巽而止，蛊。蛊，元亨而天下治也。“利涉大<br /><br />&nbsp;&nbsp;&nbsp;&nbsp;川”，往有事也。“先甲三日，后甲三日”，终则有始，天行也。<br /><br />&nbsp;&nbsp;&nbsp;&nbsp;《象》曰：山下有风，蛊。君子以振民育德。<br /><br />&nbsp;&nbsp;&nbsp;&nbsp;初六，干父之蛊，有子，考无咎。厉，终吉。<br /><br />&nbsp;&nbsp;&nbsp;&nbsp;《象》曰：“干父之蛊”，意承考也。<br /><br />&nbsp;&nbsp;&nbsp;&nbsp;九二，干母之蛊，不可贞。<br /><br />&nbsp;&nbsp;&nbsp;&nbsp;《象》曰：“干母之蛊”，得中道也。<br /><br />&nbsp;&nbsp;&nbsp;&nbsp;九三，干父之蛊，小有悔，无大咎。<br /><br />&nbsp;&nbsp;&nbsp;&nbsp;《象》曰：“干父之蛊”，终无咎也。<br /><br />&nbsp;&nbsp;&nbsp;&nbsp;六四，裕父之蛊，往见吝。<br /><br />&nbsp;&nbsp;&nbsp;&nbsp;《象》曰：“裕父之蛊”，往未得也。<br /><br />&nbsp;&nbsp;&nbsp;&nbsp;六五，干父之蛊，用誉。<br /><br />&nbsp;&nbsp;&nbsp;&nbsp;《象》曰：“干父用誉”，承以德也。<br /><br />&nbsp;&nbsp;&nbsp;&nbsp;上九，不事王侯，高尚其事。<br /><br />&nbsp;&nbsp;&nbsp;&nbsp;《象》曰：“不事王侯”，志可则也。<br /><br />&nbsp;&nbsp;&nbsp;&nbsp;19.临（卦十九）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ǎǘ蚁吕ど希<br /><br />&nbsp;&nbsp;&nbsp;&nbsp;《临》：元亨，利贞。至于八月有凶。<br /><br />&nbsp;&nbsp;&nbsp;&nbsp;《彖》曰：临，刚浸而长，说而顺，刚中而应。大亨以正，天之道也。“至<br /><br />&nbsp;&nbsp;&nbsp;&nbsp;于八月有凶”，消不久也。<br /><br />&nbsp;&nbsp;&nbsp;&nbsp;《象》曰：泽上有地，临。君子以教思无穷，容保民无疆。<br /><br />&nbsp;&nbsp;&nbsp;&nbsp;初九，咸临，贞吉。<br /><br />&nbsp;&nbsp;&nbsp;&nbsp;《象》曰：“咸临贞吉”，志行正也。<br /><br />&nbsp;&nbsp;&nbsp;&nbsp;九二，咸临，吉，无不利。<br /><br />&nbsp;&nbsp;&nbsp;&nbsp;《象》曰：“咸临吉无不利”，未顺命也。<br /><br />&nbsp;&nbsp;&nbsp;&nbsp;六三，甘临，无攸利；既忧之，无咎。<br /><br />&nbsp;&nbsp;&nbsp;&nbsp;《象》曰：“甘临”，位不当也。“既忧之”。咎不长也。<br /><br />&nbsp;&nbsp;&nbsp;&nbsp;六四，至临，无咎。<br /><br />&nbsp;&nbsp;&nbsp;&nbsp;《象》曰：“至临无咎”，位当也。<br /><br />&nbsp;&nbsp;&nbsp;&nbsp;六五，知临，大君之宜，吉。<br /><br />&nbsp;&nbsp;&nbsp;&nbsp;《象》曰：“大君之宜”，行中之谓也。<br /><br />&nbsp;&nbsp;&nbsp;&nbsp;上六，敦临，吉，无咎。<br /><br />&nbsp;&nbsp;&nbsp;&nbsp;《象》曰：“敦临之吉”，志在内也。<br /><br />&nbsp;&nbsp;&nbsp;&nbsp;20.观（卦二十）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下巽上）<br /><br />&nbsp;&nbsp;&nbsp;&nbsp;《观》：盥而不荐。有孚J若。<br /><br />&nbsp;&nbsp;&nbsp;&nbsp;《彖》曰：大观在上，顺而巽，中正以观天下，观。“盥而不荐，有孚J若”，<br /><br />&nbsp;&nbsp;&nbsp;&nbsp;下观而化也。观天之神道，而四时不忒，圣人以神道设教，而天下服矣。<br /><br />&nbsp;&nbsp;&nbsp;&nbsp;《象》曰：风行地上，观。先王以省方观民设教。<br /><br />&nbsp;&nbsp;&nbsp;&nbsp;初六，童观，小人无咎，君子吝。<br /><br />&nbsp;&nbsp;&nbsp;&nbsp;《象》曰：“初六童观”，“小人”道也。<br /><br />&nbsp;&nbsp;&nbsp;&nbsp;六二，窥观，利女贞。<br /><br />&nbsp;&nbsp;&nbsp;&nbsp;《象》曰：“窥观女贞”，亦可丑也。<br /><br />&nbsp;&nbsp;&nbsp;&nbsp;六三，观我生，进退。<br /><br />&nbsp;&nbsp;&nbsp;&nbsp;《象》曰：“观我生进退”，未失道也。<br /><br />&nbsp;&nbsp;&nbsp;&nbsp;六四，观国之光，利用宾于王。<br /><br />&nbsp;&nbsp;&nbsp;&nbsp;《象》曰：“观国之光”，尚宾也。<br /><br />&nbsp;&nbsp;&nbsp;&nbsp;九五，观我生，君子无咎。<br /><br />&nbsp;&nbsp;&nbsp;&nbsp;《象》曰：“观我生”，观民也。<br /><br />&nbsp;&nbsp;&nbsp;&nbsp;上九，观其生，君子无咎。<br /><br />&nbsp;&nbsp;&nbsp;&nbsp;《象》曰：“观其生”，志未平也。<br /><br />&nbsp;&nbsp;&nbsp;&nbsp;21.噬嗑（卦二十一）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣吕肷希<br /><br />&nbsp;&nbsp;&nbsp;&nbsp;《噬嗑》：亨。利用狱。<br /><br />&nbsp;&nbsp;&nbsp;&nbsp;《彖》曰：颐中有物曰噬嗑。噬嗑而亨，刚柔分，动而明，雷电合而章。柔<br /><br />&nbsp;&nbsp;&nbsp;&nbsp;得中而上行，虽不当位，利用狱也。<br /><br />&nbsp;&nbsp;&nbsp;&nbsp;《象》曰：雷电，噬嗑。先王以明罚敕法。<br /><br />&nbsp;&nbsp;&nbsp;&nbsp;初九，屦校灭趾，无咎。<br /><br />&nbsp;&nbsp;&nbsp;&nbsp;《象》曰：“屦校灭趾”，不行也。<br /><br />&nbsp;&nbsp;&nbsp;&nbsp;六二，噬肤灭鼻，无咎。<br /><br />&nbsp;&nbsp;&nbsp;&nbsp;《象》曰：“噬肤灭鼻”，乘刚也。<br /><br />&nbsp;&nbsp;&nbsp;&nbsp;六三，噬腊肉遇毒，小吝，无咎。<br /><br />&nbsp;&nbsp;&nbsp;&nbsp;《象》曰：“遇毒”，位不当也。<br /><br />&nbsp;&nbsp;&nbsp;&nbsp;九四，“噬干c，得金矢。利艰贞，吉。<br /><br />&nbsp;&nbsp;&nbsp;&nbsp;《象》曰：“利艰贞吉”，未光也。<br /><br />&nbsp;&nbsp;&nbsp;&nbsp;六五，噬干肉得黄金。贞厉，无咎。<br /><br />&nbsp;&nbsp;&nbsp;&nbsp;《象》曰：“贞厉无咎”，得当也。<br /><br />&nbsp;&nbsp;&nbsp;&nbsp;上九，何校灭耳，凶。<br /><br />&nbsp;&nbsp;&nbsp;&nbsp;《象》曰：“何校灭耳”，聪不明也。<br /><br />&nbsp;&nbsp;&nbsp;&nbsp;22.贲（卦二十二）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;Γ离下艮上）<br /><br />&nbsp;&nbsp;&nbsp;&nbsp;《贲》：亨。小利有攸往。<br /><br />&nbsp;&nbsp;&nbsp;&nbsp;《彖》曰：贲亨，柔来而文刚，故亨。分，刚上而文柔，故小利有攸往。刚<br /><br />&nbsp;&nbsp;&nbsp;&nbsp;柔交错，天文也。文明以止，人文也。观乎天文，以察时变；观乎人文，以化成<br /><br />&nbsp;&nbsp;&nbsp;&nbsp;天下。<br /><br />&nbsp;&nbsp;&nbsp;&nbsp;《象》曰：山下有火，贲。君子以明庶政，无敢折狱。<br /><br />&nbsp;&nbsp;&nbsp;&nbsp;初九，贲其趾，舍车而徒。<br /><br />&nbsp;&nbsp;&nbsp;&nbsp;《象》曰：“舍车而徒”，义弗乘也。<br /><br />&nbsp;&nbsp;&nbsp;&nbsp;六二，贲其须。<br /><br />&nbsp;&nbsp;&nbsp;&nbsp;《象》曰：“贲其须”，与上兴也。<br /><br />&nbsp;&nbsp;&nbsp;&nbsp;九三，贲如，濡如，永贞吉。<br /><br />&nbsp;&nbsp;&nbsp;&nbsp;《象》曰：“永贞之吉”，终莫之陵也。<br /><br />&nbsp;&nbsp;&nbsp;&nbsp;六四，贲如皤如，白马翰如。匪寇，婚媾。<br /><br />&nbsp;&nbsp;&nbsp;&nbsp;《象》曰：六四，当位疑也。“匪寇婚媾”，终无尤也。<br /><br />&nbsp;&nbsp;&nbsp;&nbsp;六五，贲于丘园，束帛戋戋，吝，终吉。<br /><br />&nbsp;&nbsp;&nbsp;&nbsp;《象》曰：“六五之吉”，有喜也。<br /><br />&nbsp;&nbsp;&nbsp;&nbsp;上九，白贲，无咎。<br /><br />&nbsp;&nbsp;&nbsp;&nbsp;《象》曰：“白贲无咎”，上得志也。<br /><br />&nbsp;&nbsp;&nbsp;&nbsp;23.剥（卦二十三）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;（坤下艮上）<br /><br />&nbsp;&nbsp;&nbsp;&nbsp;《剥》：不利有攸往。<br /><br />&nbsp;&nbsp;&nbsp;&nbsp;《彖》曰：剥，剥也。柔变刚也。“不利有攸往”，小人长也。顺而止之，<br /><br />&nbsp;&nbsp;&nbsp;&nbsp;观象也。君子尚消息盈虚，天行也。<br /><br />&nbsp;&nbsp;&nbsp;&nbsp;《象》曰：出附于地，剥。上以厚下安宅。<br /><br />&nbsp;&nbsp;&nbsp;&nbsp;初六：剥床以足，蔑贞凶。<br /><br />&nbsp;&nbsp;&nbsp;&nbsp;《象》曰：“剥床以足”，以灭下也。<br /><br />&nbsp;&nbsp;&nbsp;&nbsp;六二：剥床以辨，蔑贞凶。<br /><br />&nbsp;&nbsp;&nbsp;&nbsp;《象》曰：“剥床以辨”，未有与也。<br /><br />&nbsp;&nbsp;&nbsp;&nbsp;六三：剥之，无咎。<br /><br />&nbsp;&nbsp;&nbsp;&nbsp;《象》曰：“剥之无咎”，失上下也。<br /><br />&nbsp;&nbsp;&nbsp;&nbsp;六四：剥床以肤，凶。<br /><br />&nbsp;&nbsp;&nbsp;&nbsp;《象》曰：“剥床以肤”，切近灾也。<br /><br />&nbsp;&nbsp;&nbsp;&nbsp;六五：贯鱼以宫人宠，无不利。<br /><br />&nbsp;&nbsp;&nbsp;&nbsp;《象》曰：“以宫人宠”，终无尤也。<br /><br />&nbsp;&nbsp;&nbsp;&nbsp;上九：硕果不食，君子得舆，小人剥庐。<br /><br />&nbsp;&nbsp;&nbsp;&nbsp;《象》曰：“君子得舆”，民所载也。“小人剥庐”，终不可用也。<br /><br />&nbsp;&nbsp;&nbsp;&nbsp;24.复（卦二十四）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣吕ど希<br /><br />&nbsp;&nbsp;&nbsp;&nbsp;《复》：亨。出入无疾。朋来无咎。反复其道，七日来复，利有攸往。<br /><br />&nbsp;&nbsp;&nbsp;&nbsp;《彖》曰：“复，亨”。刚反，动而以顺行。是以“出入无疾，朋来无咎”。<br /><br />&nbsp;&nbsp;&nbsp;&nbsp;“反复其道，七日来复”，天行也。“利有攸往”，刚长也。复，其见天地之心<br /><br />&nbsp;&nbsp;&nbsp;&nbsp;乎。<br /><br />&nbsp;&nbsp;&nbsp;&nbsp;《象》曰：雷在地中，复。先王以至日闭关，商旅不行，后不省方。<br /><br />&nbsp;&nbsp;&nbsp;&nbsp;初九，不远复，无祗悔，元吉。<br /><br />&nbsp;&nbsp;&nbsp;&nbsp;《象》曰：“不远之复”，以修身也。<br /><br />&nbsp;&nbsp;&nbsp;&nbsp;六二，休复，吉。<br /><br />&nbsp;&nbsp;&nbsp;&nbsp;《象》曰：“休复之吉”，以下仁也。<br /><br />&nbsp;&nbsp;&nbsp;&nbsp;六三，频复，厉，无咎。<br /><br />&nbsp;&nbsp;&nbsp;&nbsp;《象》曰：“频复之厉”，义无咎也。<br /><br />&nbsp;&nbsp;&nbsp;&nbsp;六四，中行独复。<br /><br />&nbsp;&nbsp;&nbsp;&nbsp;《象》曰：“中行独复”，以从道也。<br /><br />&nbsp;&nbsp;&nbsp;&nbsp;六五，敦复，无悔。<br /><br />&nbsp;&nbsp;&nbsp;&nbsp;《象》曰：“敦复无悔”，中以自考也。<br /><br />&nbsp;&nbsp;&nbsp;&nbsp;上六，迷复，凶，有灾眚。用行师，终有大败，以其国君凶，至于十年不克<br /><br />&nbsp;&nbsp;&nbsp;&nbsp;征。<br /><br />&nbsp;&nbsp;&nbsp;&nbsp;《象》曰：“迷复之凶”，反君道也。<br /><br />&nbsp;&nbsp;&nbsp;&nbsp;25.无妄（卦二十五）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣虑上）<br /><br />&nbsp;&nbsp;&nbsp;&nbsp;《无妄》：元亨，利贞。其匪正有眚，不利有攸往。<br /><br />&nbsp;&nbsp;&nbsp;&nbsp;《彖》曰：无妄，刚自外来而为主于内，动而健，刚中而应。大亨以正，天<br /><br />&nbsp;&nbsp;&nbsp;&nbsp;之命也。“其匪正有眚，不利有攸往”，无妄之往何之矣？天命不v，行矣哉！<br /><br />&nbsp;&nbsp;&nbsp;&nbsp;《象》曰：天下雷行，物与无妄。先王以茂对时育万物。<br /><br />&nbsp;&nbsp;&nbsp;&nbsp;初九，无妄往，吉。<br /><br />&nbsp;&nbsp;&nbsp;&nbsp;《象》曰：“无妄之往”，得志也。<br /><br />&nbsp;&nbsp;&nbsp;&nbsp;六二，不耕获，不，则利用攸往。<br /><br />&nbsp;&nbsp;&nbsp;&nbsp;《象》曰：“不耕获”，未富也。<br /><br />&nbsp;&nbsp;&nbsp;&nbsp;六三，无妄之灾，或系之牛，行人之得，邑人之灾。<br /><br />&nbsp;&nbsp;&nbsp;&nbsp;《象》曰：行人得牛，邑人灾也。<br /><br />&nbsp;&nbsp;&nbsp;&nbsp;九四，可贞。无咎。<br /><br />&nbsp;&nbsp;&nbsp;&nbsp;《象》曰：“可贞无咎”，固有之也。<br /><br />&nbsp;&nbsp;&nbsp;&nbsp;九五，无妄之疾，勿药有喜。<br /><br />&nbsp;&nbsp;&nbsp;&nbsp;《象》曰：“无妄之药”，不可试也。<br /><br />&nbsp;&nbsp;&nbsp;&nbsp;上九，无妄行，有眚，无攸利。<br /><br />&nbsp;&nbsp;&nbsp;&nbsp;《象》曰：“无妄之行”，穷之灾也。<br /><br />&nbsp;&nbsp;&nbsp;&nbsp;26.大畜（卦二十六）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;。ㄇ下艮上）<br /><br />&nbsp;&nbsp;&nbsp;&nbsp;《大畜》：利贞。不家食吉。利涉大川。<br /><br />&nbsp;&nbsp;&nbsp;&nbsp;《彖》曰：大畜，刚健笃实，辉光日新。其德刚上而尚贤，能止健，大正也。<br /><br />&nbsp;&nbsp;&nbsp;&nbsp;“不家食吉”，养贤也。“利涉大川”，应乎天也。<br /><br />&nbsp;&nbsp;&nbsp;&nbsp;《象》曰：天在山中，大畜。君子以多识前言往行，以畜其德。<br /><br />&nbsp;&nbsp;&nbsp;&nbsp;初九，有厉，利已。<br /><br />&nbsp;&nbsp;&nbsp;&nbsp;《象》曰：“有厉利已”，不犯灾也。<br /><br />&nbsp;&nbsp;&nbsp;&nbsp;九二，舆说。<br /><br />&nbsp;&nbsp;&nbsp;&nbsp;《象》曰：“舆说”，中无尤也。<br /><br />&nbsp;&nbsp;&nbsp;&nbsp;九三，良马逐，利艰贞，曰闲舆卫，利有攸往。<br /><br />&nbsp;&nbsp;&nbsp;&nbsp;《象》曰：“利有攸往”，上合志也。<br /><br />&nbsp;&nbsp;&nbsp;&nbsp;六四，童牛之牿，元吉。<br /><br />&nbsp;&nbsp;&nbsp;&nbsp;《象》曰：“六四元吉”，有喜也。<br /><br />&nbsp;&nbsp;&nbsp;&nbsp;六五，k豕之牙，吉。<br /><br />&nbsp;&nbsp;&nbsp;&nbsp;《象》曰：“六五之吉”，有庆也。<br /><br />&nbsp;&nbsp;&nbsp;&nbsp;上九，何天之衢，亨。<br /><br />&nbsp;&nbsp;&nbsp;&nbsp;《象》曰：“何天之衢”，道大行也。<br /><br />&nbsp;&nbsp;&nbsp;&nbsp;27.颐（卦二十七）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;＃ㄕ鹣卖奚希<br /><br />&nbsp;&nbsp;&nbsp;&nbsp;《颐》：贞吉。观颐，自求口实。<br /><br />&nbsp;&nbsp;&nbsp;&nbsp;《彖》曰：颐，贞吉，养正则吉也。观颐，观其所养也。自求口实，观其自<br /><br />&nbsp;&nbsp;&nbsp;&nbsp;养也。天地养万物，圣人养贤以及万民，颐之时大矣哉！<br /><br />&nbsp;&nbsp;&nbsp;&nbsp;《象》曰：山下有雷，颐。君子以慎言语，节饮食。<br /><br />&nbsp;&nbsp;&nbsp;&nbsp;初九，舍尔灵龟，观我朵颐，凶。<br /><br />&nbsp;&nbsp;&nbsp;&nbsp;《象》曰：“观我朵颐”，亦不足贵也。<br /><br />&nbsp;&nbsp;&nbsp;&nbsp;六二，颠颐拂经于丘颐，征凶。<br /><br />&nbsp;&nbsp;&nbsp;&nbsp;《象》曰：“六二征凶”，行失类也。<br /><br />&nbsp;&nbsp;&nbsp;&nbsp;六三，拂颐，贞凶，十年勿用，无攸利。<br /><br />&nbsp;&nbsp;&nbsp;&nbsp;《象》曰：“十年勿用”，道大悖也。<br /><br />&nbsp;&nbsp;&nbsp;&nbsp;六四，颠颐，吉。虎视眈眈，其欲逐逐，无咎。<br /><br />&nbsp;&nbsp;&nbsp;&nbsp;《象》曰：“颠颐之吉”，上施光也。<br /><br />&nbsp;&nbsp;&nbsp;&nbsp;六五，拂经，居贞吉，不可涉大川。<br /><br />&nbsp;&nbsp;&nbsp;&nbsp;《象》曰：“居贞之吉”，顺以从上也。<br /><br />&nbsp;&nbsp;&nbsp;&nbsp;上九，由颐，厉，吉。利涉大川。<br /><br />&nbsp;&nbsp;&nbsp;&nbsp;《象》曰：“由颐厉吉”，大有庆也。<br /><br />&nbsp;&nbsp;&nbsp;&nbsp;28.大过（卦二十八）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ぃㄙ阆露疑希<br /><br />&nbsp;&nbsp;&nbsp;&nbsp;《大过》：栋挠，利有攸往，亨。<br /><br />&nbsp;&nbsp;&nbsp;&nbsp;《彖》曰：“大过”，大者过也。“栋挠”，本末弱也。刚过而中，巽而说，<br /><br />&nbsp;&nbsp;&nbsp;&nbsp;行。利有攸往，乃亨。“大过”之时大矣哉！<br /><br />&nbsp;&nbsp;&nbsp;&nbsp;《象》曰：泽灭木，大过。君子以独立不惧，q世无闷。<br /><br />&nbsp;&nbsp;&nbsp;&nbsp;初六，藉用白茅，无咎。<br /><br />&nbsp;&nbsp;&nbsp;&nbsp;《象》曰：“藉用白茅”，柔在下也。<br /><br />&nbsp;&nbsp;&nbsp;&nbsp;九二，枯杨生，老夫得其女妻，无不利。<br /><br />&nbsp;&nbsp;&nbsp;&nbsp;《象》曰：“老夫女妻，”，过以相与也。<br /><br />&nbsp;&nbsp;&nbsp;&nbsp;九三，栋桡，凶。<br /><br />&nbsp;&nbsp;&nbsp;&nbsp;《象》曰：“栋桡”之“凶”，不可以有辅也。<br /><br />&nbsp;&nbsp;&nbsp;&nbsp;九四，栋隆，吉。有它，吝。<br /><br />&nbsp;&nbsp;&nbsp;&nbsp;《象》曰：“栋隆之吉”，不桡乎下也。<br /><br />&nbsp;&nbsp;&nbsp;&nbsp;九五，枯杨生华，老妇得其士夫，无咎无誉。<br /><br />&nbsp;&nbsp;&nbsp;&nbsp;《象》曰：“枯杨生华”，何可久也。“老妇士夫”，亦可丑也。<br /><br />&nbsp;&nbsp;&nbsp;&nbsp;上六，过涉灭顶，凶。无咎。<br /><br />&nbsp;&nbsp;&nbsp;&nbsp;《象》曰：“过涉之凶”，不可咎也。<br /><br />&nbsp;&nbsp;&nbsp;&nbsp;29.坎（卦二十九）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;ィ坎下坎上）<br /><br />&nbsp;&nbsp;&nbsp;&nbsp;《习坎》：有孚维心，亨。行有尚。<br /><br />&nbsp;&nbsp;&nbsp;&nbsp;《彖》曰：“习坎”，重险也。水流而不盈。行险而不失其信。维心亨，乃<br /><br />&nbsp;&nbsp;&nbsp;&nbsp;以刚中也。“行有尚”，往有功也。天险，不可升也。地险，山川丘陵也。王公<br /><br />&nbsp;&nbsp;&nbsp;&nbsp;设险以守其国。险之时用大矣哉！<br /><br />&nbsp;&nbsp;&nbsp;&nbsp;《象》曰：水至，习坎。君子以常德行，习教事。<br /><br />&nbsp;&nbsp;&nbsp;&nbsp;初六，习坎，入于坎，，凶。<br /><br />&nbsp;&nbsp;&nbsp;&nbsp;《象》曰：“习坎入坎”，失道，凶也。<br /><br />&nbsp;&nbsp;&nbsp;&nbsp;九二，坎有险，求小得。<br /><br />&nbsp;&nbsp;&nbsp;&nbsp;《象》曰：“求小得”，未出中也。<br /><br />&nbsp;&nbsp;&nbsp;&nbsp;六三，来之坎，坎险且枕，入于坎，，勿用。<br /><br />&nbsp;&nbsp;&nbsp;&nbsp;《象》曰：“来之坎坎”，终无功也。<br /><br />&nbsp;&nbsp;&nbsp;&nbsp;六四，樽酒簋贰用缶，纳约自牖，终无咎。<br /><br />&nbsp;&nbsp;&nbsp;&nbsp;《象》曰：“樽酒簋贰”，刚柔际也。<br /><br />&nbsp;&nbsp;&nbsp;&nbsp;九五，坎不盈，祗既平，无咎。<br /><br />&nbsp;&nbsp;&nbsp;&nbsp;《象》曰：“坎不盈”，中未大也。<br /><br />&nbsp;&nbsp;&nbsp;&nbsp;上六，系用徽g，K于丛棘，三岁不得，凶。<br /><br />&nbsp;&nbsp;&nbsp;&nbsp;《象》曰：上六失道，凶三岁也。<br /><br />&nbsp;&nbsp;&nbsp;&nbsp;30.离（卦三十）<br /><br />&nbsp;&nbsp;&nbsp;&nbsp;<br /><br />&nbsp;&nbsp;&nbsp;&nbsp;Γ离下离上）<br /><br />&nbsp;&nbsp;&nbsp;&nbsp;《离》：利贞。亨。畜牝牛吉。<br /><br />&nbsp;&nbsp;&nbsp;&nbsp;《彖》曰：离，丽也。日月丽乎天，百谷草木丽乎土。重明以丽乎正，乃化<br /><br />&nbsp;&nbsp;&nbsp;&nbsp;成天下。柔丽乎中正，故亨，是以“畜牝牛吉”也。<br /><br />&nbsp;&nbsp;&nbsp;&nbsp;《象》曰：明两作，离。大人以继明照于四方。<br /><br />&nbsp;&nbsp;&nbsp;&nbsp;初九，履错然，敬之无咎。<br /><br />&nbsp;&nbsp;&nbsp;&nbsp;《象》曰：“履错之敬”，以辟咎也。<br /><br />&nbsp;&nbsp;&nbsp;&nbsp;六二，黄离，元吉。<br /><br />&nbsp;&nbsp;&nbsp;&nbsp;《象》曰：“黄离元吉”，得中道也。<br /><br />&nbsp;&nbsp;&nbsp;&nbsp;九三，日昃之离，不鼓缶而歌，则大耋之嗟，凶。<br /><br />&nbsp;&nbsp;&nbsp;&nbsp;《象》曰：“日昃之离”，何可久也？<br /><br />&nbsp;&nbsp;&nbsp;&nbsp;九四，突如，其来如，焚如，死如，弃如。<br /><br />&nbsp;&nbsp;&nbsp;&nbsp;《象》曰：“突如其来如”，无所容也。<br /><br />&nbsp;&nbsp;&nbsp;&nbsp;六五，出涕沱若，戚嗟若，吉。<br /><br />&nbsp;&nbsp;&nbsp;&nbsp;《象》曰：六五之吉，离王公也。<br /><br />&nbsp;&nbsp;&nbsp;&nbsp;上九，王用出征，有嘉折首，获匪其丑，无咎。<br /><br />&nbsp;&nbsp;&nbsp;&nbsp;《象》曰：“王用出征”，以正邦也。</div>
            <div class="link">
                <a id="err-report" href="javascript:void(0)" onClick="report('周易出错啦!');">
                    错误举报</a><a id="add-bookcase" href="javascript:void(0)" onClick="addbookcase(21,1349);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1350.html">下一页</a><a id="book-vote" href="javascript:void(0)" onClick="vote(21);">投推荐票</a><a
                                id="err-report" href="javascript:void(0)" onClick="report('周易更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1350.html"; var index_page = "index.html"; var sortid = "9"; var article_id = "21"; var chapter_id = "1349"; var articlename = "周易"; var chaptername = " 上经"; var author = "周文王"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>