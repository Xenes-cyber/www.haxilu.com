<!DOCTYPE html>
<html>
<head>
<meta charset="gbk" />
<title>周易- 系辞下-在线阅读-哈西文学网</title>
<meta name="keywords" content="周文王，周易， 系辞下全文， 系辞下在线阅读 哈西文学网" />
<meta name="description" content="哈西文学网提供周文王的周易  系辞下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21/1352.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21/1352.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周易</div>
		<div class="fr"><a id="add-bookcase" href="javascript:void(0)" onClick="addbookcase(21,0);">加入书架</a>|<a id="book-vote" href="javascript:void(0)" onClick="vote(21);">投推荐票</a>|<a id="err-report" href="javascript:void(0)" onClick="report('周易出错啦!');">错误举报</a>|<a href="https://www.haxi88.com/files/article/info/0/21.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 系辞下</h1>
            <div class="link xb">
                <a href="1351.html">上一页</a>&larr;<a href="index.html">返回列表</a>&rarr;<a
                    href="1353.html">下一页</a></div>			
            <div id="BookText">&nbsp;&nbsp;&nbsp;&nbsp;八卦成列，象在其中矣；因而重之，爻在其中矣；刚柔相推，变在其中焉；<br /><br />&nbsp;&nbsp;&nbsp;&nbsp;系辞焉而命之，动在其中矣。吉凶悔吝者，生乎动者也；刚柔者，立本者也；变<br /><br />&nbsp;&nbsp;&nbsp;&nbsp;通者，趣时者也。吉凶者，贞胜者也；天地之道，贞观者也；日月之道，贞明者<br /><br />&nbsp;&nbsp;&nbsp;&nbsp;也；天下之动，贞夫一者也。夫乾，确然示人易矣；夫坤，P然示人简矣。爻也<br /><br />&nbsp;&nbsp;&nbsp;&nbsp;者，效此者也。象也者，像此者也；爻象动乎内，吉凶见乎外，功业见乎变，圣<br /><br />&nbsp;&nbsp;&nbsp;&nbsp;人之情见乎辞。天地之大德曰生，圣人之大宝曰位。何以守位？曰仁。何以聚人？<br /><br />&nbsp;&nbsp;&nbsp;&nbsp;曰财。理财正辞、禁民为非曰义。<br /><br />&nbsp;&nbsp;&nbsp;&nbsp;古者包资现王天下也，仰则观象于天，俯则观法于地，观鸟兽之文与地之<br /><br />&nbsp;&nbsp;&nbsp;&nbsp;宜，近取诸身，远取诸物，于是始作八卦，以通神明之德，以类万物之情。作结<br /><br />&nbsp;&nbsp;&nbsp;&nbsp;绳而为网罟，以佃以渔，盖取诸《离》。包资厦唬神农氏作，斫木为耜，揉木<br /><br />&nbsp;&nbsp;&nbsp;&nbsp;为耒，耒耨之利，以教天下，盖取诸《益》。日中为市，致天下之民，聚天下之<br /><br />&nbsp;&nbsp;&nbsp;&nbsp;货，交易而退，各得其所，盖取诸《噬嗑》。神农氏没，黄帝、尧、舜氏作，通<br /><br />&nbsp;&nbsp;&nbsp;&nbsp;其变，使民不倦，神而化之，使民宜之。《易》穷则变，变则通，通则久。是以<br /><br />&nbsp;&nbsp;&nbsp;&nbsp;“自天v之，吉无不利”。黄帝、尧、舜垂衣裳而天下治，盖取诸《乾》、《坤》。<br /><br />&nbsp;&nbsp;&nbsp;&nbsp;刳木为舟，剡木为楫，舟楫之利，以济不通，致远以利天下，盖取诸《涣》。服<br /><br />&nbsp;&nbsp;&nbsp;&nbsp;牛乘马，引重致远，以利天下，盖取诸《随》。重门击柝，以待暴客，盖取诸<br /><br />&nbsp;&nbsp;&nbsp;&nbsp;《豫》。断木为杵，掘地为臼，杵臼之利，万民以济，盖取诸《小过》。弦木为<br /><br />&nbsp;&nbsp;&nbsp;&nbsp;弧，剡木为矢，弧矢之利，以威天下，盖取诸《睽》。上古穴居而野处，后世圣<br /><br />&nbsp;&nbsp;&nbsp;&nbsp;人易之以宫室，上栋下宇，以待风雨，盖取诸《大壮》。古之葬者，厚衣之以薪，<br /><br />&nbsp;&nbsp;&nbsp;&nbsp;葬之中野，不封不树，丧期无数。后世圣人易之以棺椁，盖取诸《大过》。上古<br /><br />&nbsp;&nbsp;&nbsp;&nbsp;结绳而治，后世圣人易之以书契，百官以治，万民以察，盖取诸《》。<br /><br />&nbsp;&nbsp;&nbsp;&nbsp;是故《易》者，象也；象也者，像也。彖者，材也；爻也者，效天下之动者<br /><br />&nbsp;&nbsp;&nbsp;&nbsp;也。是故吉凶生而悔吝著也。<br /><br />&nbsp;&nbsp;&nbsp;&nbsp;阳卦多阴，阴卦多阳，其故何也？阳卦奇，阴卦耦。其德行何也？阳一君而<br /><br />&nbsp;&nbsp;&nbsp;&nbsp;二民，君子之道也。阴二君而一民，小人之道也。<br /><br />&nbsp;&nbsp;&nbsp;&nbsp;《易》曰“憧憧往来，朋从尔思。”子曰：“天下何思何虑？天下同归而殊<br /><br />&nbsp;&nbsp;&nbsp;&nbsp;途，一致而百虑。天下何思何虑？日往则月来，月往则日来，日月相推而明生焉。<br /><br />&nbsp;&nbsp;&nbsp;&nbsp;寒往则暑来，暑往则寒来，寒暑相推而岁成焉。往者屈也，来者信也，屈信相感<br /><br />&nbsp;&nbsp;&nbsp;&nbsp;而利生焉。尺蠖之屈，以求信也；龙蛇之蛰，以存身也。精义入神，以致用也；<br /><br />&nbsp;&nbsp;&nbsp;&nbsp;利用安身，以崇德也。过此以往，未之或知也；穷神知化，德之盛也。”<br /><br />&nbsp;&nbsp;&nbsp;&nbsp;《易》曰：“困于石，据于蒺藜，入于其宫，不见其妻，凶。”子曰：“非<br /><br />&nbsp;&nbsp;&nbsp;&nbsp;所困而困焉，名必辱。非所据而据焉，身必危。既辱且危，死期将至，妻其可得<br /><br />&nbsp;&nbsp;&nbsp;&nbsp;见耶！”<br /><br />&nbsp;&nbsp;&nbsp;&nbsp;《易》曰：“公用射隼于高墉之上，获之，无不利。”子曰：“隼者，禽也；<br /><br />&nbsp;&nbsp;&nbsp;&nbsp;弓矢者，器也；射之者，人也。君子藏器于身，待时而动，何不利之有？动而不<br /><br />&nbsp;&nbsp;&nbsp;&nbsp;括，是以出而有获，语成器而动者也。”<br /><br />&nbsp;&nbsp;&nbsp;&nbsp;子曰：“小人不耻不仁，不畏不义，不见利不劝，不威不惩。小惩而大诫，<br /><br />&nbsp;&nbsp;&nbsp;&nbsp;此小人之福也。《易》曰：‘履校灭趾，无咎。’此之谓也。”<br /><br />&nbsp;&nbsp;&nbsp;&nbsp;“善不积不足以成名，恶不积不足以灭身。小人以小善为无益而弗为也，以<br /><br />&nbsp;&nbsp;&nbsp;&nbsp;小恶为无伤而弗去也，故恶积而不可掩，罪大而不可解。《易》曰：‘何校灭耳，<br /><br />&nbsp;&nbsp;&nbsp;&nbsp;凶。’”<br /><br />&nbsp;&nbsp;&nbsp;&nbsp;子曰：“危者，安其位者也；亡者，保其存者也；乱者，有其治者也。是故<br /><br />&nbsp;&nbsp;&nbsp;&nbsp;君子安而不忘危，存而不忘亡，治而不忘乱，是以身安而国家可保也。《易》曰：<br /><br />&nbsp;&nbsp;&nbsp;&nbsp;‘其亡其亡，系于苞桑。’”<br /><br />&nbsp;&nbsp;&nbsp;&nbsp;子曰：“德薄而位尊，知小而谋大，力少而任重，鲜不及矣。《易》曰：<br /><br />&nbsp;&nbsp;&nbsp;&nbsp;‘鼎折足，覆公M，其形渥，凶。’言不胜其任也。”<br /><br />&nbsp;&nbsp;&nbsp;&nbsp;子曰：“知几其神乎！君子上交不谄，下交不渎，其知几乎？几者，动之微，<br /><br />&nbsp;&nbsp;&nbsp;&nbsp;吉之先见者也。君子见几而作，不俟终日。《易》曰：‘介于石，不终日，贞吉。’<br /><br />&nbsp;&nbsp;&nbsp;&nbsp;介如石焉，宁用终日？断可识矣。君子知微知彰，知柔知刚，万夫之望。”<br /><br />&nbsp;&nbsp;&nbsp;&nbsp;子曰：“颜氏之子，其殆庶几乎？有不善未尝不知，知之未尝复行也。《易》<br /><br />&nbsp;&nbsp;&nbsp;&nbsp;曰：‘不远复，无祗悔，元吉。’”<br /><br />&nbsp;&nbsp;&nbsp;&nbsp;天地s温，万物化醇。男女构精，万物化生。《易》曰：‘三人行则损一人，<br /><br />&nbsp;&nbsp;&nbsp;&nbsp;一人行则得其友。’言致一也。<br /><br />&nbsp;&nbsp;&nbsp;&nbsp;子曰：“君子安其身而后动，易其心而后语，定其交而后求。君子修此三者，<br /><br />&nbsp;&nbsp;&nbsp;&nbsp;故全也。危以动，则民不与也；惧以语，则民不应也；无交而求，则民不与也；<br /><br />&nbsp;&nbsp;&nbsp;&nbsp;莫之与，则伤之者至矣。《易》曰：‘莫益之，或击之，立心勿恒，凶。’”<br /><br />&nbsp;&nbsp;&nbsp;&nbsp;子曰：“乾坤，其《易》之门耶？”乾，阳物也；坤，阴物也。阴阳合德，<br /><br />&nbsp;&nbsp;&nbsp;&nbsp;而刚柔有体。以体天地之撰，以通神明之德。其称名也，杂而不越。于稽其类，<br /><br />&nbsp;&nbsp;&nbsp;&nbsp;其衰世之意邪？夫《易》，彰往而察来，而微显阐幽，开而当名，辨物正言断辞，<br /><br />&nbsp;&nbsp;&nbsp;&nbsp;则备矣。其称名也小，其取类也大。其旨远，其辞文，其言曲而中，其事肆而隐。<br /><br />&nbsp;&nbsp;&nbsp;&nbsp;因贰以济民行，以明失得之报。<br /><br />&nbsp;&nbsp;&nbsp;&nbsp;《易》之兴也，其于中古乎？作《易》者，其有忧患乎？是故《履》，德之<br /><br />&nbsp;&nbsp;&nbsp;&nbsp;基也，《谦》，德之柄也，《复》，德之本也，《恒》，德之固也，《损》，德<br /><br />&nbsp;&nbsp;&nbsp;&nbsp;之修也，《益》，德之裕也，《困》，德之辨也，《井》，德之地也，《巽》，<br /><br />&nbsp;&nbsp;&nbsp;&nbsp;德之制也。《履》，和而至。《谦》，尊而光，《复》，小而辨于物，《恒》，<br /><br />&nbsp;&nbsp;&nbsp;&nbsp;杂而不厌，《损》，先难而后易，《益》，长裕而不设，《困》，穷而通，《井》，<br /><br />&nbsp;&nbsp;&nbsp;&nbsp;居其所而迁，《巽》，称而隐。《履》以和行，《谦》以制礼，《复》以自知，<br /><br />&nbsp;&nbsp;&nbsp;&nbsp;《恒》以一德，《损》以远害，《益》以兴利，《困》以寡怨，《井》以辨义，<br /><br />&nbsp;&nbsp;&nbsp;&nbsp;《巽》以行权。<br /><br />&nbsp;&nbsp;&nbsp;&nbsp;《易》之为书也不可远，为道也屡迁，变动不居，周流六虚，上下无常，刚<br /><br />&nbsp;&nbsp;&nbsp;&nbsp;柔相易，不可为典要，唯变所适。其出入以度外内，使知惧。又明于忧患与故。<br /><br />&nbsp;&nbsp;&nbsp;&nbsp;无有师保，如临父母。初率其辞而揆其方，既有典常。苟非其人，道不虚行。<br /><br />&nbsp;&nbsp;&nbsp;&nbsp;《易》之为书也，原始要终，以为质也。六爻相杂，唯其时物也。其初难知，<br /><br />&nbsp;&nbsp;&nbsp;&nbsp;其上易知，本末也。初辞拟之，卒成之终。若夫杂物撰德，辩是与非，则非其中<br /><br />&nbsp;&nbsp;&nbsp;&nbsp;爻不备。噫！亦要存亡吉凶，则居可知矣。知者观其彖辞，则思过半矣。二与四<br /><br />&nbsp;&nbsp;&nbsp;&nbsp;同功而异位，其善不同；二多誉，四多惧，近也。柔之为道，不利远者；其要无<br /><br />&nbsp;&nbsp;&nbsp;&nbsp;咎。其用柔中也。三与五同功而异位，三多凶，五多功，贵贱之等也。其柔危，<br /><br />&nbsp;&nbsp;&nbsp;&nbsp;其刚胜耶？<br /><br />&nbsp;&nbsp;&nbsp;&nbsp;《易》之为书也，广大悉备。有天道焉，有人道焉，有地道焉。兼三才而两<br /><br />&nbsp;&nbsp;&nbsp;&nbsp;之，故六。六者非它也，三材之道也。道有变动，故曰爻；爻有等，故曰物；物<br /><br />&nbsp;&nbsp;&nbsp;&nbsp;相杂，故曰文；文不当，故吉凶生焉。<br /><br />&nbsp;&nbsp;&nbsp;&nbsp;《易》之兴也，其当殷之末世，周之盛德耶？当文王与纣之事耶？是故其辞<br /><br />&nbsp;&nbsp;&nbsp;&nbsp;危。危者使平，易者使倾。其道甚大，百物不废。惧以终始，其要无咎，此之谓<br /><br />&nbsp;&nbsp;&nbsp;&nbsp;《易》之道也。<br /><br />&nbsp;&nbsp;&nbsp;&nbsp;夫乾，天下之至健也，德行恒易以知险。夫坤，天下之至顺也，德行恒简以<br /><br />&nbsp;&nbsp;&nbsp;&nbsp;知阻。能说诸心，能研诸侯之虑，定天下之吉凶，成天下之者。是故变化云<br /><br />&nbsp;&nbsp;&nbsp;&nbsp;为，吉事有祥。象事知器，占事知来。天地设位，圣人成能。人谋鬼谋，百姓与<br /><br />&nbsp;&nbsp;&nbsp;&nbsp;能。八卦以象告，爻彖以情言，刚柔杂居，而吉凶可见矣。变动以利言，吉凶以<br /><br />&nbsp;&nbsp;&nbsp;&nbsp;情迁。是故爱恶相攻而吉凶生，远近相取而悔吝生，情伪相感而利害生。凡《易》<br /><br />&nbsp;&nbsp;&nbsp;&nbsp;之情，近而不相得则凶，或害之，悔且吝。将叛者其辞惭，中心疑者其辞枝，吉<br /><br />&nbsp;&nbsp;&nbsp;&nbsp;人之辞寡，躁人之辞多，诬善之人其辞游，失其守者其辞屈。</div>
            <div class="link">
                <a id="err-report" href="javascript:void(0)" onClick="report('周易出错啦!');">
                    错误举报</a><a id="add-bookcase" href="javascript:void(0)" onClick="addbookcase(21,1352);">加入书签</a><a
                        href="1351.html">上一页</a>&larr;<a href="index.html">返回列表</a>&rarr;<a
                            href="1353.html">下一页</a><a id="book-vote" href="javascript:void(0)" onClick="vote(21);">投推荐票</a><a
                                id="err-report" href="javascript:void(0)" onClick="report('周易更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1351.html"; var next_page = "1353.html"; var index_page = "index.html"; var sortid = "9"; var article_id = "21"; var chapter_id = "1352"; var articlename = "周易"; var chaptername = " 系辞下"; var author = "周文王"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>