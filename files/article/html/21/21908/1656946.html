<!DOCTYPE html>
<html>
<head>
<meta charset="gbk" />
<title>周书- 卷五十 列传第四十二-在线阅读-哈西文学网</title>
<meta name="keywords" content="令狐德保周书， 卷五十 列传第四十二全文， 卷五十 列传第四十二在线阅读 哈西文学网" />
<meta name="description" content="哈西文学网提供令狐德钡闹苁  卷五十 列传第四十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656946.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656946.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 列传第四十二</h1>
            <div class="link xb">
                <a href="1656945.html">上一页</a>&larr;<a href="index.html">返回列表</a>&rarr;<a
                    href="1656947.html">下一页</a></div>			
            <div id="BookText">&nbsp;&nbsp;&nbsp;&nbsp;◎异域下<br /><br />&nbsp;&nbsp;&nbsp;&nbsp;○突厥吐谷浑高昌鄯善焉耆龟兹于阗龠账谔匕蚕<br /><br />&nbsp;&nbsp;&nbsp;&nbsp;波斯<br /><br />&nbsp;&nbsp;&nbsp;&nbsp;突厥者，盖匈奴之别种，姓阿史那氏，别为部落。后为邻国所破，尽灭其族。<br /><br />&nbsp;&nbsp;&nbsp;&nbsp;有一儿，年且十岁，兵人见其小，不忍杀之，乃刖其足，弃草泽中。有牝狼以肉<br /><br />&nbsp;&nbsp;&nbsp;&nbsp;饲之。及长，与狼合，遂有孕焉。彼王闻此儿尚在，重遣杀之。使者见狼在侧，<br /><br />&nbsp;&nbsp;&nbsp;&nbsp;并欲杀狼。狼遂逃于高昌国之西北山。山有洞穴，穴内有平壤茂草，周回数百里，<br /><br />&nbsp;&nbsp;&nbsp;&nbsp;四面俱山。狼匿其中，遂生十男。十男长大，外托妻孕，其后各有一姓，阿史那<br /><br />&nbsp;&nbsp;&nbsp;&nbsp;即一也。子孙蕃育，渐至数百家。经数世，相与出穴，臣于茹茹。居金山之阳，<br /><br />&nbsp;&nbsp;&nbsp;&nbsp;为茹茹铁工。金山形似兜鍪，其俗谓兜鍪为“突厥”，遂因以为号焉。<br /><br />&nbsp;&nbsp;&nbsp;&nbsp;或云突厥之先出于索国，在匈奴之北。其部落大人曰阿谤步，兄弟十七人。<br /><br />&nbsp;&nbsp;&nbsp;&nbsp;其一曰伊质泥师都，狼所生也。谤步等性并愚痴，国遂被灭。泥师都既别感异气，<br /><br />&nbsp;&nbsp;&nbsp;&nbsp;能征召风雨。娶二妻，云是夏神、冬神之女也。一孕而生四男。其一变为白鸿；<br /><br />&nbsp;&nbsp;&nbsp;&nbsp;其一国于阿辅水、剑水之间，号为契骨；其一国于处折水；其一居践斯处折施山，<br /><br />&nbsp;&nbsp;&nbsp;&nbsp;即其大儿也。山上仍有阿谤步种类，并多寒露。大儿为出火温养之，咸得全济。<br /><br />&nbsp;&nbsp;&nbsp;&nbsp;遂共奉大儿为主，号为突厥，即讷都六设也。讷都六有十妻，所生子皆以母族为<br /><br />&nbsp;&nbsp;&nbsp;&nbsp;姓，阿史那是其小妻之子也。讷都六死，十母子内欲择立一人，乃相率于大树下，<br /><br />&nbsp;&nbsp;&nbsp;&nbsp;共为约曰：“向树跳跃，能最高者，即推立之。”阿史那子年幼而跳最高者，诸<br /><br />&nbsp;&nbsp;&nbsp;&nbsp;子遂奉以为主，号阿贤设。此说虽殊，然终狼种也。<br /><br />&nbsp;&nbsp;&nbsp;&nbsp;其后曰土门，部落稍盛，始至塞上市缯絮，愿通中国。大统十一年，太祖遣<br /><br />&nbsp;&nbsp;&nbsp;&nbsp;酒泉胡安诺盘陀使焉。其国皆相庆曰：“今大国使至，我国将兴也。”十二年，<br /><br />&nbsp;&nbsp;&nbsp;&nbsp;土门遂遣使献方物。时铁勒将伐茹茹，土门率所部邀击，破之，尽降其众五万余<br /><br />&nbsp;&nbsp;&nbsp;&nbsp;落。恃其强盛，乃求婚于茹茹。茹茹主阿那瑰大怒，使人骂辱之曰：“尔是我锻<br /><br />&nbsp;&nbsp;&nbsp;&nbsp;奴，何敢发是言也？”土门亦怒，杀其使者。遂与之绝，而求婚于我。太祖许之。<br /><br />&nbsp;&nbsp;&nbsp;&nbsp;十七年六月，以魏长乐公主妻之。是岁，魏文帝崩，土门遣使来吊，赠马二百匹。<br /><br />&nbsp;&nbsp;&nbsp;&nbsp;魏废帝元年正月，土门发兵击茹茹，大破之于怀荒北。阿那瑰自杀，其子庵<br /><br />&nbsp;&nbsp;&nbsp;&nbsp;罗辰奔齐，余众复立阿那瑰叔父邓叔子为主。土门遂自号伊利可汗，犹古之单于<br /><br />&nbsp;&nbsp;&nbsp;&nbsp;也。号其妻为可贺敦，亦犹古之阏氏也。土门死，子科罗立。<br /><br />&nbsp;&nbsp;&nbsp;&nbsp;科罗号乙息记可汗。又破叔子于沃野北木赖山。二年三月，科罗遣使献马五<br /><br />&nbsp;&nbsp;&nbsp;&nbsp;万匹。科罗死，弟俟斤立，号木汗可汗。<br /><br />&nbsp;&nbsp;&nbsp;&nbsp;俟斤一名燕都，状貌多奇异，面广尺余，其色甚赤，眼若琉璃。性刚暴，务<br /><br />&nbsp;&nbsp;&nbsp;&nbsp;于征伐。乃率兵击邓叔子，灭之。叔子以其余烬来奔。俟斤又西破龠眨东走<br /><br />&nbsp;&nbsp;&nbsp;&nbsp;契丹，北并契骨，威服塞外诸国。其地东自辽海以西，西至西海万里，南自沙漠<br /><br />&nbsp;&nbsp;&nbsp;&nbsp;以北，北至北海五六千里，皆属焉。<br /><br />&nbsp;&nbsp;&nbsp;&nbsp;其俗被发左衽，穹庐毡帐，随水草迁徙，以畜牧射猎为务。贱老贵壮，寡廉<br /><br />&nbsp;&nbsp;&nbsp;&nbsp;耻，无礼义，犹古之匈奴也。其主初立，近侍重臣等舆之以毡，随日转九回，每<br /><br />&nbsp;&nbsp;&nbsp;&nbsp;一回，臣下皆拜。拜讫，乃扶令乘马，以帛绞其颈，使才不至绝，然后释而急问<br /><br />&nbsp;&nbsp;&nbsp;&nbsp;之曰：“你能作几年可汗？”其主既神情瞀乱，不能详定多少。臣下等随其所言，<br /><br />&nbsp;&nbsp;&nbsp;&nbsp;以验修短之数。大官有叶护，次设，次特勤，次俟利发，次吐屯发，及余小官凡<br /><br />&nbsp;&nbsp;&nbsp;&nbsp;二十八等，皆世为之。兵器有弓矢鸣镝甲槊刀剑，其佩饰则兼有伏突。旗纛之上，<br /><br />&nbsp;&nbsp;&nbsp;&nbsp;施金狼头。侍卫之士，谓之附离，夏言亦狼也。盖本狼生，志不忘旧。其征发兵<br /><br />&nbsp;&nbsp;&nbsp;&nbsp;马，科税杂畜，辄刻木为数，并一金镞箭，蜡封印之，以为信契。其刑法：反叛、<br /><br />&nbsp;&nbsp;&nbsp;&nbsp;杀人及奸人之妇、盗马绊者，皆死；奸人女者，重责财物，即以其女妻之；斗伤<br /><br />&nbsp;&nbsp;&nbsp;&nbsp;人者，随轻重输物；盗马及杂物者，各十余倍征之。死者，停尸于帐，子孙及诸<br /><br />&nbsp;&nbsp;&nbsp;&nbsp;亲属男女，各杀羊马，陈于帐前，祭之。绕帐走马七匝，一诣帐门，以刀[面，<br /><br />&nbsp;&nbsp;&nbsp;&nbsp;且哭，血泪俱流，如此者七度，乃止。择日，取亡者所乘马及经服用之物，并尸<br /><br />&nbsp;&nbsp;&nbsp;&nbsp;俱焚之，收其余灰，待时而葬。春夏死者，候草木黄落，秋冬死者，候华叶荣茂，<br /><br />&nbsp;&nbsp;&nbsp;&nbsp;然始坎而瘗之。葬之日，亲属设祭，及走马[面，如初死之仪。葬讫，于墓所立<br /><br />&nbsp;&nbsp;&nbsp;&nbsp;石建标。其石多少，依平生所杀人数。又以祭之羊马头，尽悬挂于标上。是日也，<br /><br />&nbsp;&nbsp;&nbsp;&nbsp;男女咸盛服饰，会于葬所。男有悦爱于女者，归即遣人聘问，其父母多不违也。<br /><br />&nbsp;&nbsp;&nbsp;&nbsp;父兄伯叔死者，子弟及侄等妻其后母、世叔母及嫂，唯尊者不得下淫。虽移徙无<br /><br />&nbsp;&nbsp;&nbsp;&nbsp;常，而各有地分。可汗恒处于都斤山，牙帐东开，盖敬日之所出也。每岁率诸贵<br /><br />&nbsp;&nbsp;&nbsp;&nbsp;人，祭其先窟。又以五月中旬，集他人水，拜祭天神。于都斤西五百里，有高山<br /><br />&nbsp;&nbsp;&nbsp;&nbsp;迥出，上无草树，谓其为勃登凝黎，夏言地神也。其书字类胡，而不知年历，唯<br /><br />&nbsp;&nbsp;&nbsp;&nbsp;以草青为记。<br /><br />&nbsp;&nbsp;&nbsp;&nbsp;俟斤部众既盛，乃遣使请诛邓叔子等。太祖许之。收叔子以下三千人，付其<br /><br />&nbsp;&nbsp;&nbsp;&nbsp;使者，杀之于青门外。三年，俟斤袭击吐谷浑，破之。语在《吐谷浑传》。明帝<br /><br />&nbsp;&nbsp;&nbsp;&nbsp;二年，俟斤遣使来献方物。保定元年，又三辈遣使贡其方物。<br /><br />&nbsp;&nbsp;&nbsp;&nbsp;时与齐人交争，戎车岁动，故每连结之，以为外援。初，魏恭帝世，俟斤许<br /><br />&nbsp;&nbsp;&nbsp;&nbsp;进女于太祖，契未定而太祖崩。寻而俟斤又以他女许高祖，未及结纳，齐人亦遣<br /><br />&nbsp;&nbsp;&nbsp;&nbsp;求婚，俟斤贪其币厚，将悔之。至是，诏遣凉州刺史杨荐、武伯王庆等往结之。<br /><br />&nbsp;&nbsp;&nbsp;&nbsp;庆等至，谕以信义。俟斤遂绝齐使而定婚焉。仍请举国东伐。语在荐等传。<br /><br />&nbsp;&nbsp;&nbsp;&nbsp;三年，诏随公杨忠率众一万，与突厥伐齐。忠军度陉岭，俟斤率骑十万来会。<br /><br />&nbsp;&nbsp;&nbsp;&nbsp;明年正月，攻齐主于晋阳，不克。俟斤遂纵兵大掠而还。忠言于高祖曰：“突厥<br /><br />&nbsp;&nbsp;&nbsp;&nbsp;甲兵恶，爵赏轻，首领多而无法令，何谓难制驭。正由比者使人妄道其强盛，欲<br /><br />&nbsp;&nbsp;&nbsp;&nbsp;令国家厚其使者，身往重取其报。朝廷受其虚言，将士望风畏慑。但虏态诈健，<br /><br />&nbsp;&nbsp;&nbsp;&nbsp;而实易与耳。今以臣观之，前后使人皆可斩也。”高祖不纳。是岁，俟斤复遣使<br /><br />&nbsp;&nbsp;&nbsp;&nbsp;来献，更请东伐。诏杨忠率兵出沃野，晋公护趣洛阳以应之。会护战不利，俟斤<br /><br />&nbsp;&nbsp;&nbsp;&nbsp;引还。五年，诏陈公纯、大司徒宇文贵、神武公窦毅、南安公杨荐等往逆女。天<br /><br />&nbsp;&nbsp;&nbsp;&nbsp;和二年，俟斤又遣使来献。陈公纯等至，俟斤复贰于齐。会有风雷变，乃许纯等<br /><br />&nbsp;&nbsp;&nbsp;&nbsp;以后归。语在《皇后传》。四年，俟斤又遣使献马。<br /><br />&nbsp;&nbsp;&nbsp;&nbsp;俟斤死，弟他钵可汗立。自俟斤以来，其国富强，有凌轹中夏志。朝廷既与<br /><br />&nbsp;&nbsp;&nbsp;&nbsp;和亲，岁给缯絮锦彩十万段。突厥在京师者，又待以优礼，衣锦食肉者，常以千<br /><br />&nbsp;&nbsp;&nbsp;&nbsp;数。齐人惧其寇掠，亦倾府藏以给之。他钵弥复骄傲，至乃率其徒属曰：“但使<br /><br />&nbsp;&nbsp;&nbsp;&nbsp;我在南两个儿孝顺，何忧无物邪。”建德二年，他钵遣使献马。<br /><br />&nbsp;&nbsp;&nbsp;&nbsp;及齐灭，齐定州刺史、范阳王高绍义自马邑奔之。他钵立绍义为齐帝，召集<br /><br />&nbsp;&nbsp;&nbsp;&nbsp;所部，云为之复仇。宣政元年四月，他钵遂入寇幽州，杀略居民。柱国刘雄率兵<br /><br />&nbsp;&nbsp;&nbsp;&nbsp;拒战，兵败，死之。高祖亲总六军，将北伐，会帝崩，乃班师。是冬，他钵复寇<br /><br />&nbsp;&nbsp;&nbsp;&nbsp;边，围酒泉，大掠而去。大象元年，他钵复请和亲。帝册赵王招女为千金公主以<br /><br />&nbsp;&nbsp;&nbsp;&nbsp;嫁之，并遣执绍义送阙。他钵不奉诏，仍寇并州。大象二年，始遣使奉献，且逆<br /><br />&nbsp;&nbsp;&nbsp;&nbsp;公主，而绍义尚留不遣。帝又令贺若谊往谕之，始送绍义云。<br /><br />&nbsp;&nbsp;&nbsp;&nbsp;吐谷浑，本辽东鲜卑慕容@之庶兄也。初，吐谷浑马与@马斗而@马伤，@<br /><br />&nbsp;&nbsp;&nbsp;&nbsp;遣让之。吐谷浑怒，率其部落去之，止于⒑保自为君长。及孙叶延，颇视书传。<br /><br />&nbsp;&nbsp;&nbsp;&nbsp;以古有王父字为氏，遂以吐谷浑为氏焉。<br /><br />&nbsp;&nbsp;&nbsp;&nbsp;自吐谷浑至伏连筹一十四世。伏连筹死，子夸吕立，始自号为可汗。治伏俟<br /><br />&nbsp;&nbsp;&nbsp;&nbsp;城，在青海西十五里。虽有城郭，而不居之，恒处穹庐，随水草畜牧。其地东西<br /><br />&nbsp;&nbsp;&nbsp;&nbsp;三千里，南北千余里。官有王公、仆射、尚书及郎中、将军之号。夸吕椎髻、尽<br /><br />&nbsp;&nbsp;&nbsp;&nbsp;珠，以皂为帽，坐金师子床。号其妻为恪尊，衣织成裙，披锦大袍，辫发于后，<br /><br />&nbsp;&nbsp;&nbsp;&nbsp;首戴金花。<br /><br />&nbsp;&nbsp;&nbsp;&nbsp;其俗丈夫衣服略同于华夏，多以幂芪冠，亦以缯为帽。妇人皆贯珠束发，<br /><br />&nbsp;&nbsp;&nbsp;&nbsp;以多为贵。兵器有弓刀甲槊。国无常赋，须则税富室商人以充用焉。其刑罚，杀<br /><br />&nbsp;&nbsp;&nbsp;&nbsp;人及盗马者死，余则征物，量事决杖。刑人必以毡蒙头，持石从高击杀之。父兄<br /><br />&nbsp;&nbsp;&nbsp;&nbsp;亡后，妻后母及嫂等，与突厥俗同。至于婚姻，贫不能备财物者，辄盗女将去。<br /><br />&nbsp;&nbsp;&nbsp;&nbsp;死者亦皆埋殡。其服制，葬讫则除之。性贪婪，忍于杀害。好射猎，以肉酪为粮。<br /><br />&nbsp;&nbsp;&nbsp;&nbsp;亦知种田，然其北界，气候多寒，唯得芜菁、大麦。故其俗贫多富少。青海周回<br /><br />&nbsp;&nbsp;&nbsp;&nbsp;千余里，海内有小山。每冬冰合后，以良牝马置此山，至来冬收之，马皆有孕，<br /><br />&nbsp;&nbsp;&nbsp;&nbsp;所生得驹，号为龙种，必多骏异，世传青海骢者也。土出牦牛，鸟多鹦鹉。<br /><br />&nbsp;&nbsp;&nbsp;&nbsp;大统中，夸吕再遣使献马及羊牛等。然犹寇抄不止，缘边多被其害。魏废帝<br /><br />&nbsp;&nbsp;&nbsp;&nbsp;二年，太祖勒大兵至姑臧，夸吕震惧，遣使贡方物。是岁，夸吕又通使于齐氏。<br /><br />&nbsp;&nbsp;&nbsp;&nbsp;凉州刺史史宁觇知其还，率轻骑袭之于州西赤泉，获其仆射乞伏触扳、将军翟潘<br /><br />&nbsp;&nbsp;&nbsp;&nbsp;密、商胡二百四十人，驼骡六百头，杂彩丝绢以万计。魏恭帝二年，史宁又与突<br /><br />&nbsp;&nbsp;&nbsp;&nbsp;厥木汗可汗袭击夸吕，破之，虏其妻子，大获珍物及杂畜。语在《史宁传》。武<br /><br />&nbsp;&nbsp;&nbsp;&nbsp;成初，夸吕复寇凉州，刺史是云宝战没。诏贺兰祥、宇文贵率兵讨之。夸吕遣其<br /><br />&nbsp;&nbsp;&nbsp;&nbsp;广定王、钟留王拒战。祥等破之，广定等遁走。又攻拔其洮阳、洪和二城，置洮<br /><br />&nbsp;&nbsp;&nbsp;&nbsp;州以还。保定中，夸吕前后三辈遣使献方物。天和初，其龙涸王莫昌率众降，以<br /><br />&nbsp;&nbsp;&nbsp;&nbsp;其地为扶州。二年五月，复遣使来献。<br /><br />&nbsp;&nbsp;&nbsp;&nbsp;建德五年，其国大乱。高祖诏皇太子征之，军渡青海，至伏俟城。夸吕遁走，<br /><br />&nbsp;&nbsp;&nbsp;&nbsp;虏其余众而还。明年，又再遣使奉献。宣政初，其赵王他娄屯来降。自是朝献遂<br /><br />&nbsp;&nbsp;&nbsp;&nbsp;绝。<br /><br />&nbsp;&nbsp;&nbsp;&nbsp;高昌者，车师前王之故地。东去长安四千九百里，汉西域长史及戊己校尉，<br /><br />&nbsp;&nbsp;&nbsp;&nbsp;并治于此。晋以其地为高昌郡。张轨、吕光、沮渠蒙逊据河西，皆置太守以统之。<br /><br />&nbsp;&nbsp;&nbsp;&nbsp;其后有阚爽及沮渠无讳，并自署为太守。无讳死，茹茹杀其弟安周，以阚伯周为<br /><br />&nbsp;&nbsp;&nbsp;&nbsp;高昌王。高昌之称王，自此始也。伯周之从子首归，为高车所灭。次有张孟明、<br /><br />&nbsp;&nbsp;&nbsp;&nbsp;马儒相继王之，并为国人所害。乃更推立曲嘉为王。嘉字灵凤，金城榆中人，本<br /><br />&nbsp;&nbsp;&nbsp;&nbsp;为儒右长史。魏太和末立。嘉死，子坚立。<br /><br />&nbsp;&nbsp;&nbsp;&nbsp;其地东西三百里，南北五百里。国内总有城一十六。官有令尹一人，比中夏<br /><br />&nbsp;&nbsp;&nbsp;&nbsp;相国；次有公二人，皆其王子也，一为交河公，一为田地公；次有左右卫；次有<br /><br />&nbsp;&nbsp;&nbsp;&nbsp;八长史，曰吏部、祠部、库部、仓部、主客、礼部、民部、兵部等长史也；次有<br /><br />&nbsp;&nbsp;&nbsp;&nbsp;建武、威远、陵江、殿中、伏波等将军；次有八司马，长史之副也；次有侍郎、<br /><br />&nbsp;&nbsp;&nbsp;&nbsp;校郎、主簿、从事，阶位相次，分掌诸事；次有省事，专掌导引。其大事决之于<br /><br />&nbsp;&nbsp;&nbsp;&nbsp;王，小事则世子及二公随状断决。平章录记，事讫即除。籍书之外，无久掌文案。<br /><br />&nbsp;&nbsp;&nbsp;&nbsp;官人虽有列位，并无曹府，唯每旦集于牙门评议众事。诸城各有户曹、水曹、田<br /><br />&nbsp;&nbsp;&nbsp;&nbsp;曹。每城遣司马、侍郎相监检校，名为城令。服饰，丈夫从胡法，妇人略同华夏。<br /><br />&nbsp;&nbsp;&nbsp;&nbsp;兵器有弓箭刀盾甲槊。文字亦同华夏，兼用胡书。有《毛诗》、《论语》、《孝<br /><br />&nbsp;&nbsp;&nbsp;&nbsp;经》，置学官弟子，以相教授。虽习读之，而皆为胡语。赋税则计田输银钱，无<br /><br />&nbsp;&nbsp;&nbsp;&nbsp;者输麻布。其刑法、风俗、婚姻、丧葬，与华夏小异而大同。地多石碛，气候温<br /><br />&nbsp;&nbsp;&nbsp;&nbsp;暖，谷麦再熟，谊蚕，多五果。有草曰羊刺，其上生蜜焉。<br /><br />&nbsp;&nbsp;&nbsp;&nbsp;自嘉以来，世修蕃职于魏。大统十四年，诏以其世子玄喜为王。恭帝二年，<br /><br />&nbsp;&nbsp;&nbsp;&nbsp;又以其田地公茂嗣位。武成元年，其王遣使献方物。保定初，又遣使来贡。<br /><br />&nbsp;&nbsp;&nbsp;&nbsp;自敦煌向其国，多沙碛，道里不可准记，唯以人畜骸骨及驼马粪为验，又有<br /><br />&nbsp;&nbsp;&nbsp;&nbsp;魍魉怪异。故商旅来往，多取伊吾路云。<br /><br />&nbsp;&nbsp;&nbsp;&nbsp;鄯善，古楼兰国也。东去长安五千里。所治城方一里。地多沙卤，少水草。<br /><br />&nbsp;&nbsp;&nbsp;&nbsp;北即白龙堆路。魏太武时，为沮渠安周所攻，其王西奔且末。西北有流沙数百里，<br /><br />&nbsp;&nbsp;&nbsp;&nbsp;夏日有热风，为行旅之患。风之欲至，唯老驼知之，即鸣而聚立，埋其口鼻于沙<br /><br />&nbsp;&nbsp;&nbsp;&nbsp;中。人每以为候，亦即将毡拥蔽鼻口。其风迅驶，斯须过尽。若不防者，必至危<br /><br />&nbsp;&nbsp;&nbsp;&nbsp;毙。大统八年，其王兄鄯米率众内附。<br /><br />&nbsp;&nbsp;&nbsp;&nbsp;焉耆国，在白山之南七十里，东去长安五千八百里。其王姓龙，即前凉张轨<br /><br />&nbsp;&nbsp;&nbsp;&nbsp;所讨龙熙之胤。所治城方二里。部内凡有九城。国小民贫，无纲纪法令。兵有弓<br /><br />&nbsp;&nbsp;&nbsp;&nbsp;刀甲槊。婚姻略同华夏。死亡者皆焚而后葬，其服制满七日则除之。丈夫并剪发<br /><br />&nbsp;&nbsp;&nbsp;&nbsp;以为首饰。文字与婆罗门同。俗事天神，并崇信佛法。尤重二月八日、四月八日。<br /><br />&nbsp;&nbsp;&nbsp;&nbsp;是日也，其国咸依释教，斋戒行道焉。气候寒，土田良沃。谷有稻粟菽麦。畜有<br /><br />&nbsp;&nbsp;&nbsp;&nbsp;驼马牛羊。养蚕不以为丝，唯充绵纩。俗尚蒲桃酒，兼爱音乐。南去海十余里，<br /><br />&nbsp;&nbsp;&nbsp;&nbsp;有鱼盐莆苇之饶。保定四年，其王遣使献名马。<br /><br />&nbsp;&nbsp;&nbsp;&nbsp;龟兹国，在白山之南一百七十里，东去长安六千七百里。其王姓白，即后凉<br /><br />&nbsp;&nbsp;&nbsp;&nbsp;吕光所立白震之后。所治城方五六里。其刑法，杀人者死，劫贼则断其一臂，并<br /><br />&nbsp;&nbsp;&nbsp;&nbsp;刖一足。赋税，准地征租，无田者则税银钱。婚姻、丧葬、风俗、物产与焉耆略<br /><br />&nbsp;&nbsp;&nbsp;&nbsp;同。唯气候少温为异。又出细毡、皮、氍毹、铙沙、盐绿、雌黄、胡粉及良马、<br /><br />&nbsp;&nbsp;&nbsp;&nbsp;封牛等。东有输台，即汉贰师将军李广利所屠。其南三百里有大水东流，号计戍<br /><br />&nbsp;&nbsp;&nbsp;&nbsp;水，即黄河也。保定元年，其王遣使来献。<br /><br />&nbsp;&nbsp;&nbsp;&nbsp;于阗国，在葱岭之北二百余里，东去长安七千七百里。所治城方八九里。部<br /><br />&nbsp;&nbsp;&nbsp;&nbsp;内有大城五，小城数十。其刑法，杀人者死，余罪各随轻重惩罚之。自外风俗物<br /><br />&nbsp;&nbsp;&nbsp;&nbsp;产与龟兹略同。俗重佛法，寺塔僧尼甚众。王尤信向，每设斋日，必亲自洒扫馈<br /><br />&nbsp;&nbsp;&nbsp;&nbsp;食焉。城南五十里有赞摩寺，即昔罗汉比丘比卢旃为其王造覆盆浮图之所。石上<br /><br />&nbsp;&nbsp;&nbsp;&nbsp;有辟支佛趺处，双迹犹存。自高昌以西，诸国人等多深目高鼻，唯此一国，貌不<br /><br />&nbsp;&nbsp;&nbsp;&nbsp;甚胡，颇类华夏。城东二十里有大水北流，号树拔水，即黄河也。城西十五里亦<br /><br />&nbsp;&nbsp;&nbsp;&nbsp;有大水，名达利水，与树拔俱北流，同会于计戍。建德三年，其王遣使献名马。<br /><br />&nbsp;&nbsp;&nbsp;&nbsp;龠展，大月氐之种类，在于阗之西，东去长安一万百里。其王治拔底延<br /><br />&nbsp;&nbsp;&nbsp;&nbsp;城，盖王舍城也。其城方十余里。刑法、风俗，与突厥略同。其俗又兄弟共娶一<br /><br />&nbsp;&nbsp;&nbsp;&nbsp;妻。夫无兄弟者，其妻戴一角帽；若有兄弟者，依其多少之数，更加帽角焉。其<br /><br />&nbsp;&nbsp;&nbsp;&nbsp;人凶悍，能战斗。于阗、安息等大小二十余国，皆役属之。大统十二年，遣使献<br /><br />&nbsp;&nbsp;&nbsp;&nbsp;其方物。魏废帝二年，明帝二年，并遣使来献。后为突厥所破，部落分散，职贡<br /><br />&nbsp;&nbsp;&nbsp;&nbsp;遂绝。<br /><br />&nbsp;&nbsp;&nbsp;&nbsp;粟特国，在葱岭之西，盖古之奄蔡，一名温那沙。治于大泽，在康居西北。<br /><br />&nbsp;&nbsp;&nbsp;&nbsp;保定四年，其王遣使献方物。<br /><br />&nbsp;&nbsp;&nbsp;&nbsp;安息国，在葱岭之西，治蔚搜城。北与康居、西与波斯相接，东去长安一万<br /><br />&nbsp;&nbsp;&nbsp;&nbsp;七百五十里。天和二年，其王遣使来献。<br /><br />&nbsp;&nbsp;&nbsp;&nbsp;波斯国，大月氐之别种，治苏利城，古条支国也。东去长安一万五千三百里。<br /><br />&nbsp;&nbsp;&nbsp;&nbsp;城方十余里，户十余万。王姓波斯氏。坐金羊床，戴金花冠，衣锦袍、织成帔，<br /><br />&nbsp;&nbsp;&nbsp;&nbsp;皆饰以珍珠宝物。其俗：丈夫剪发，戴白皮帽，贯头衫，两厢近下开之，并有巾<br /><br />&nbsp;&nbsp;&nbsp;&nbsp;帔，缘以织成；妇女服大衫，披大帔，其发前为髻，后被之，饰以金银华，仍贯<br /><br />&nbsp;&nbsp;&nbsp;&nbsp;五色珠，络之于膊。<br /><br />&nbsp;&nbsp;&nbsp;&nbsp;王于其国内别有小牙十余所，犹中国之离宫也，每年四月出游处之，十月乃<br /><br />&nbsp;&nbsp;&nbsp;&nbsp;还。王即位以后，择诸子内贤者，密书其名，封之于库，诸子及大臣皆莫之知也。<br /><br />&nbsp;&nbsp;&nbsp;&nbsp;王死，乃众共发书视之，其封内有名者，即立以为王，余子各出就边任。兄弟更<br /><br />&nbsp;&nbsp;&nbsp;&nbsp;不相见也。国人号王曰翳裕妃曰防步率，王之诸子曰杀野。大官有摸胡坛，掌<br /><br />&nbsp;&nbsp;&nbsp;&nbsp;国内狱讼；泥忽汗，掌库藏关禁；地卑勃，掌文书及众务。次有遏罗诃地，掌王<br /><br />&nbsp;&nbsp;&nbsp;&nbsp;之内事；萨波勃，掌四方兵马。其下皆有属官，分统其事。兵器有甲槊圆排剑弩<br /><br />&nbsp;&nbsp;&nbsp;&nbsp;弓箭。战并乘象，每象百人随之。其刑法：重罪悬诸竿上，射而杀之；次则系狱，<br /><br />&nbsp;&nbsp;&nbsp;&nbsp;新王立乃释之；轻罪则劓、刖若髡，或剪半须，及系排于项上，以为耻辱；犯强<br /><br />&nbsp;&nbsp;&nbsp;&nbsp;盗者，禁之终身；奸贵人妻者，男子流，妇人割其耳鼻。赋税则准地输银钱。<br /><br />&nbsp;&nbsp;&nbsp;&nbsp;俗事火袄神。婚合亦不择尊卑，诸夷之中，最为丑秽矣。民女年十岁以上有<br /><br />&nbsp;&nbsp;&nbsp;&nbsp;姿貌者，王收养之，有功勋人，即以分赐。死者多弃尸于山，一月治服。城外有<br /><br />&nbsp;&nbsp;&nbsp;&nbsp;人别居，唯知丧葬之事，号为不净人。若入城市，摇铃自别。以六月为岁首，尤<br /><br />&nbsp;&nbsp;&nbsp;&nbsp;重七月七日、十二月一日。其日，民庶以上，各相命召，设会作乐，以极欢娱。<br /><br />&nbsp;&nbsp;&nbsp;&nbsp;又以每年正月二十日，各祭其先死者。<br /><br />&nbsp;&nbsp;&nbsp;&nbsp;气候暑热，家自藏冰。地多沙碛，引水溉灌。其五谷及禽兽等，与中夏略同，<br /><br />&nbsp;&nbsp;&nbsp;&nbsp;唯无稻及黍秫。土出名马及驼，富室至有数千头者。又出白象、师子、大鸟卵、<br /><br />&nbsp;&nbsp;&nbsp;&nbsp;珍珠、离珠、颇黎、珊瑚、琥珀、琉璃、马瑙、水晶、瑟瑟、金、银、B石、金<br /><br />&nbsp;&nbsp;&nbsp;&nbsp;刚、火齐、镔铁、铜、锡、朱沙、水银、绫、锦、白叠、巍㈦毹、献、赤獐<br /><br />&nbsp;&nbsp;&nbsp;&nbsp;皮，及薰六、郁金、苏合、青木等香，胡椒、荜拨、石蜜、千年枣、香附子、诃<br /><br />&nbsp;&nbsp;&nbsp;&nbsp;犁勒、无食子、盐绿、雌黄等物。魏废帝二年，其王遣使来献方物。<br /><br />&nbsp;&nbsp;&nbsp;&nbsp;史臣曰：四夷之为中国患也久矣，而北狄尤甚焉。昔严尤、班固咸以周及秦<br /><br />&nbsp;&nbsp;&nbsp;&nbsp;汉未有得其上策，虽通贤之宏议，而史臣尝以为疑。夫步骤之来，绵自今古；浇<br /><br />&nbsp;&nbsp;&nbsp;&nbsp;淳之变，无隔华戎。是以反道德，弃仁义，凌之风岁广；至泾阳，入北地，充<br /><br />&nbsp;&nbsp;&nbsp;&nbsp;斥之衅日深。爰自金行，逮乎水运，戎夏离错，风俗混并。夷裔之情伪，中国毕<br /><br />&nbsp;&nbsp;&nbsp;&nbsp;知之矣；中国之得失，夷裔备闻之矣。若乃不与约誓，不就攻伐，来而御之，去<br /><br />&nbsp;&nbsp;&nbsp;&nbsp;而守之；夫然则敌有余力，我无宁岁，将士疲于奔命，疆场苦其交侵。欲使偃伯<br /><br />&nbsp;&nbsp;&nbsp;&nbsp;灵台，驱世仁寿，其可得乎。是知秩宗之雅旨，护军之诚说，实有会于当时，而<br /><br />&nbsp;&nbsp;&nbsp;&nbsp;未允于后代也。<br /><br />&nbsp;&nbsp;&nbsp;&nbsp;然则《易》称“见几而作”，《传》云“相时而动”。夫时者，得失之所系；<br /><br />&nbsp;&nbsp;&nbsp;&nbsp;几者，吉凶之所由。况乎诸夏之朝，治乱之运代有；戎狄之地，强弱之势无恒。<br /><br />&nbsp;&nbsp;&nbsp;&nbsp;若使臣畜之与羁縻，和亲之与征伐，因其时而制变，观其几而立权，则举无遗策，<br /><br />&nbsp;&nbsp;&nbsp;&nbsp;谋多上算，兽心之虏，革面匪难，沙幕之北，云撤何远。安有周、秦、汉、魏优<br /><br />&nbsp;&nbsp;&nbsp;&nbsp;劣在其间哉！</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656946);">加入书签</a><a
                        href="1656945.html">上一页</a>&larr;<a href="index.html">返回列表</a>&rarr;<a
                            href="1656947.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656945.html"; var next_page = "1656947.html"; var index_page = "index.html"; var sortid = "9"; var article_id = "21908"; var chapter_id = "1656946"; var articlename = "周书"; var chaptername = " 卷五十 列传第四十二"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>