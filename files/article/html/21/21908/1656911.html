<!DOCTYPE html>
<html>
<head>
<meta charset="gbk" />
<title>周书- 卷十六 列传第八-在线阅读-哈西文学网</title>
<meta name="keywords" content="令狐德保周书， 卷十六 列传第八全文， 卷十六 列传第八在线阅读 哈西文学网" />
<meta name="description" content="哈西文学网提供令狐德钡闹苁  卷十六 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656911.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656911.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 列传第八</h1>
            <div class="link xb">
                <a href="1656910.html">上一页</a>&larr;<a href="index.html">返回列表</a>&rarr;<a
                    href="1656912.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵贵独孤信侯莫陈崇（弟琼凯）<br /><br />&nbsp;&nbsp;&nbsp;&nbsp;赵贵，字元贵，天水南安人也。曾祖达，魏库部尚书、临晋子。祖仁，以良<br /><br />&nbsp;&nbsp;&nbsp;&nbsp;家子镇武川，因家焉。贵少颖悟，有节概。魏孝昌中，天下兵起，贵率乡里避难<br /><br />&nbsp;&nbsp;&nbsp;&nbsp;南迁。属葛荣陷中山，遂被拘逼。荣败，尔朱荣以贵为别将。从讨元颢有功，赐<br /><br />&nbsp;&nbsp;&nbsp;&nbsp;爵燕乐县子，授伏波将军、武贲中郎将。从贺拔岳平关中，赐爵魏平县伯，邑五<br /><br />&nbsp;&nbsp;&nbsp;&nbsp;百户。累迁镇北将军、光禄大夫、都督。及岳为侯莫陈悦所害，将吏奔散，莫有<br /><br />&nbsp;&nbsp;&nbsp;&nbsp;守者。贵谓其党曰：“吾闻仁义岂有常哉，行之者为君子，违之则为小人。朱伯<br /><br />&nbsp;&nbsp;&nbsp;&nbsp;厚、王叔治感意气微恩，尚能蹈履名节；况吾等荷贺拔公国士之遇，宁可自同众<br /><br />&nbsp;&nbsp;&nbsp;&nbsp;人乎？”涕泣[欷。于是从之者五十人。乃诣悦诈降，悦信之。因请收葬岳，言<br /><br />&nbsp;&nbsp;&nbsp;&nbsp;辞慷慨，悦壮而许之。贵乃收岳尸还，与寇洛等纠合其众，奔平凉，共图拒悦。<br /><br />&nbsp;&nbsp;&nbsp;&nbsp;贵首议迎太祖，语在《太祖纪》。太祖至，以贵为大都督，领府司马。悦平，以<br /><br />&nbsp;&nbsp;&nbsp;&nbsp;本将军、持节，行秦州事、当州大都督。为政清静，民吏怀之。<br /><br />&nbsp;&nbsp;&nbsp;&nbsp;齐神武举兵向洛，使其都督韩轨，进据蒲坂。太祖以贵为行台，与梁御等讨<br /><br />&nbsp;&nbsp;&nbsp;&nbsp;之。未济河而魏孝武已西入关。拜车骑大将军、仪同三司、兼右卫将军。时曹泥<br /><br />&nbsp;&nbsp;&nbsp;&nbsp;据灵州拒守。以贵为大都督，与李弼等率众讨之。进爵为侯、增邑五百户。又以<br /><br />&nbsp;&nbsp;&nbsp;&nbsp;预立魏文帝勋，进爵为公，增邑通前一千五百户。寻授岐州刺史。时以军国多务，<br /><br />&nbsp;&nbsp;&nbsp;&nbsp;藉贵力用，遂不之部。仍领大丞相府左长史，加散骑常侍。梁定称乱河右。<br /><br />&nbsp;&nbsp;&nbsp;&nbsp;以贵为陇西行台，率众讨破之。从太祖复弘农，战沙苑，拜侍中、骠骑大将军、<br /><br />&nbsp;&nbsp;&nbsp;&nbsp;开府仪同三司，进爵中山郡公，除雍州刺史。从战河桥，贵与怡峰为左军，战不<br /><br />&nbsp;&nbsp;&nbsp;&nbsp;利，先还。又从援玉壁，齐神武遁去。高仲密以北豫州降，太祖率师迎之，与东<br /><br />&nbsp;&nbsp;&nbsp;&nbsp;魏人战于邙山。贵为左军，失律，诸军因此并溃。坐免官，以骠骑、大都督领本<br /><br />&nbsp;&nbsp;&nbsp;&nbsp;军。寻复官爵，拜御史中尉，加大将军。东魏将高岳、慕容绍宗等围王思政于颍<br /><br />&nbsp;&nbsp;&nbsp;&nbsp;川，贵率军援之，东南诸州兵亦受贵节度。东魏人遏洧水灌城，军不得至，思政<br /><br />&nbsp;&nbsp;&nbsp;&nbsp;遂没。贵乃班师。寻拜柱国大将军，赐姓乙弗氏。茹茹寇广武，贵击破之，斩首<br /><br />&nbsp;&nbsp;&nbsp;&nbsp;数千级，收其辎重，振旅而还。六官建，以贵为太保、大宗伯，改封南阳郡公。<br /><br />&nbsp;&nbsp;&nbsp;&nbsp;孝闵帝践阼，迁太傅、大冢宰，进封楚国公，邑万户。<br /><br />&nbsp;&nbsp;&nbsp;&nbsp;初，贵与独孤信等皆与太祖等夷。及孝闵帝即位，晋公护摄政，贵自以元勋<br /><br />&nbsp;&nbsp;&nbsp;&nbsp;佐命，每怀怏怏，有不平之色，乃与信谋杀护。及期，贵欲发，信止之。寻为开<br /><br />&nbsp;&nbsp;&nbsp;&nbsp;府宇文盛所告，被诛。<br /><br />&nbsp;&nbsp;&nbsp;&nbsp;独孤信，云中人也。本名如愿。魏氏之初，有三十六部，其先伏留屯者，为<br /><br />&nbsp;&nbsp;&nbsp;&nbsp;部落大人，与魏俱起。祖俟尼，和平中，以良家子自云中镇武川，因家焉。父库<br /><br />&nbsp;&nbsp;&nbsp;&nbsp;者，为领民酋长，少雄豪有节义，北州咸敬服之。信美容仪，善骑射。正光末，<br /><br />&nbsp;&nbsp;&nbsp;&nbsp;与贺拔度等同斩卫可孤。由是知名。以北边丧乱，避地中山，为葛荣所获。信既<br /><br />&nbsp;&nbsp;&nbsp;&nbsp;少年，好自修饰，服章有殊于众，军中号为独孤郎。<br /><br />&nbsp;&nbsp;&nbsp;&nbsp;及尔朱氏破葛荣，以信为别将。从征韩娄，信匹马挑战，擒贼渔阳王袁肆周，<br /><br />&nbsp;&nbsp;&nbsp;&nbsp;以功拜员外散骑侍郎。寻转骁骑将军，因镇滏口。元颢入洛，荣以信为前驱，与<br /><br />&nbsp;&nbsp;&nbsp;&nbsp;颢党战于河北，破之。拜安南将军，赐爵爰德县侯。<br /><br />&nbsp;&nbsp;&nbsp;&nbsp;建明初，出为荆州新野镇将，带新野郡守。寻迁荆州防城大都督，带南乡守。<br /><br />&nbsp;&nbsp;&nbsp;&nbsp;频典二部，皆有声绩。贺拔胜出镇荆州，乃表信为大都督。从胜攻梁下咽，<br /><br />&nbsp;&nbsp;&nbsp;&nbsp;破之，迁武卫将军。及胜弟岳为侯莫陈悦所害，胜乃令信入关，抚岳余众。属太<br /><br />&nbsp;&nbsp;&nbsp;&nbsp;祖已统岳兵，信与太祖乡里，少相友善，相见甚欢。因令信入洛请事，至雍州，<br /><br />&nbsp;&nbsp;&nbsp;&nbsp;大使元毗又遣信还荆州。寻征信入朝，魏孝武雅相委任。及孝武西迁，事起仓卒，<br /><br />&nbsp;&nbsp;&nbsp;&nbsp;信单骑及之于e涧。孝武叹曰：“武卫遂能辞父母，捐妻子，远来从我。世乱识<br /><br />&nbsp;&nbsp;&nbsp;&nbsp;贞良，岂虚言哉。”即赐信御马一匹，进爵浮阳郡公，邑一千户。<br /><br />&nbsp;&nbsp;&nbsp;&nbsp;时荆州虽陷东魏，民心犹恋本朝。乃以信为卫大将军、都督三荆州诸军事，<br /><br />&nbsp;&nbsp;&nbsp;&nbsp;兼尚书右仆射、东南道行台、大都督、荆州刺史以招怀之。信至武陶，东魏遣其<br /><br />&nbsp;&nbsp;&nbsp;&nbsp;弘农郡守田八能，率蛮左之众，拒信于淅阳；又遣其都督张齐民，以步骑三千出<br /><br />&nbsp;&nbsp;&nbsp;&nbsp;信之后。信谓其众曰：“今我士卒不满千人，而首尾受敌。若却击齐民，则敌人<br /><br />&nbsp;&nbsp;&nbsp;&nbsp;谓为退走，必来要截。未若先破八能。”遂奋击，八能败而齐民亦溃。信乘胜袭<br /><br />&nbsp;&nbsp;&nbsp;&nbsp;荆州。东魏刺史辛纂勒兵出战。士庶既怀信遗惠，信临阵喻之，莫不解体。因而<br /><br />&nbsp;&nbsp;&nbsp;&nbsp;纵兵击之，纂大败，奔城趋门，未及阖，信都督杨忠等前驱斩纂。语在《忠传》。<br /><br />&nbsp;&nbsp;&nbsp;&nbsp;于是三荆遂定。就拜车骑大将军、仪同三司。东魏又遣其将高敖曹、侯景等率众<br /><br />&nbsp;&nbsp;&nbsp;&nbsp;奄至。信以众寡不敌，遂率麾下奔梁。居三载，梁武帝方始许信还北。信父母既<br /><br />&nbsp;&nbsp;&nbsp;&nbsp;在山东，梁武帝问信所往，信答以事君无二。梁武帝深义之，礼送甚厚。<br /><br />&nbsp;&nbsp;&nbsp;&nbsp;大统三年秋，至长安。自以亏损国威，上书谢罪。魏文帝付尚书议之。七兵<br /><br />&nbsp;&nbsp;&nbsp;&nbsp;尚书、陈郡王玄等议，以为“边将董戎，龚行天罚，丧师败绩，国刑无舍。荆州<br /><br />&nbsp;&nbsp;&nbsp;&nbsp;刺史独孤如愿，任当推毂，远袭襄、宛，斩贼帅辛纂，传首京师，论功语效，实<br /><br />&nbsp;&nbsp;&nbsp;&nbsp;合嘉赏。但庸绩不终，旋致沦没，责成之义，朝寄有违。然孤军数千，后援未接，<br /><br />&nbsp;&nbsp;&nbsp;&nbsp;贼众我寡，难以自固。既经恩降，理绝刑书。昔秦宥孟明，汉舍广利，卒能改过<br /><br />&nbsp;&nbsp;&nbsp;&nbsp;立功，垂芳竹帛。以今方古，抑有成规。臣等参议，请赦罪，复其旧职”。魏文<br /><br />&nbsp;&nbsp;&nbsp;&nbsp;帝诏曰：“如愿荆、襄之役，实展功效。既属强寇，力屈道穷，归贼不可，还朝<br /><br />&nbsp;&nbsp;&nbsp;&nbsp;路绝，适事求宜，未足称过。违难如吴，诚贯夷险，义全终始，良可嘉叹。复情<br /><br />&nbsp;&nbsp;&nbsp;&nbsp;存谦退，款心谢责。宁容议及恩降，止云免咎，斯则事失权宜，理乖通变。可转<br /><br />&nbsp;&nbsp;&nbsp;&nbsp;骠骑大将军，加侍中、开府，其使持节、仪同三司、浮阳郡公悉如故。”<br /><br />&nbsp;&nbsp;&nbsp;&nbsp;寻拜领军。仍从太祖复弘农，破沙苑。改封河内郡公，增邑二千户。时俘虏<br /><br />&nbsp;&nbsp;&nbsp;&nbsp;中有信亲属，始得父凶问，乃发丧行服。寻起为大都督，率众与冯翊王元季海入<br /><br />&nbsp;&nbsp;&nbsp;&nbsp;洛阳。颍、豫、襄、广、陈留之地，并相继款附。四年，东魏将侯景等率众围洛<br /><br />&nbsp;&nbsp;&nbsp;&nbsp;阳。信据金墉城，随方拒守，旬有余日。及太祖至e东，景等退走。信与李远为<br /><br />&nbsp;&nbsp;&nbsp;&nbsp;右军，战不利，东魏遂有洛阳。六年，侯景寇荆州，太祖令信与李弼出武关。景<br /><br />&nbsp;&nbsp;&nbsp;&nbsp;退，以信为大使，慰抚三荆。<br /><br />&nbsp;&nbsp;&nbsp;&nbsp;寻除陇右十州大都督、秦州刺史。先是，守宰暗弱，政令乖方，民有冤讼，<br /><br />&nbsp;&nbsp;&nbsp;&nbsp;历年不能断决。及信在州，事无壅滞。示以礼教，劝以耕桑，数年之中，公私富<br /><br />&nbsp;&nbsp;&nbsp;&nbsp;实。流民愿附者数万家。太祖以其信著遐迩，故赐名为信。七年，岷州刺史、赤<br /><br />&nbsp;&nbsp;&nbsp;&nbsp;水蕃王梁定举兵反，诏信讨之。定寻为其部下所杀。而定子弟，仍收其余<br /><br />&nbsp;&nbsp;&nbsp;&nbsp;众。信乃勒兵向万年，顿三交口。贼并力拒守，信因诡道趋稠松领。贼不虞信兵<br /><br />&nbsp;&nbsp;&nbsp;&nbsp;之至，望风奔溃。乘胜逐北，径至城下，贼并出降。加授太子太保。邙山之战，<br /><br />&nbsp;&nbsp;&nbsp;&nbsp;大军不利。信与于谨收散卒自后击之，齐神武追骑惊扰，诸军因此得全。十二年，<br /><br />&nbsp;&nbsp;&nbsp;&nbsp;凉州刺史宇文仲和据州不受代，太祖令信率开府怡峰讨之。仲和婴城固守，信夜<br /><br />&nbsp;&nbsp;&nbsp;&nbsp;令诸将以冲梯攻其东北，信亲帅壮士袭其西南，值明克之。擒仲和，虏其民六千<br /><br />&nbsp;&nbsp;&nbsp;&nbsp;户，送于长安。拜大司马。十三年，大军东讨。时以茹茹为寇，令信移镇河阳。<br /><br />&nbsp;&nbsp;&nbsp;&nbsp;十四年，进位柱国大将军。录克下选⑹芈逖簟⑵漆褐荨⑵搅怪莸裙Γ增封，<br /><br />&nbsp;&nbsp;&nbsp;&nbsp;听回授诸子。于是第二子善封魏宁县公，第三子穆文侯县侯，第四子藏义宁县侯，<br /><br />&nbsp;&nbsp;&nbsp;&nbsp;邑各一千户；第五子顺项城县伯，第六子陀建忠县伯，邑各五百户。信在陇右岁<br /><br />&nbsp;&nbsp;&nbsp;&nbsp;久，启求还朝，太祖不许。或有自东魏来者，又告其母凶问，信发丧行服。属魏<br /><br />&nbsp;&nbsp;&nbsp;&nbsp;太子与太祖巡北边，因至河阳吊信。信陈哀苦，请终礼制，又不许。于是追赠信<br /><br />&nbsp;&nbsp;&nbsp;&nbsp;父库者司空公，追封信母费连氏常山郡君。十六年，大军东讨，信率陇右数万人<br /><br />&nbsp;&nbsp;&nbsp;&nbsp;从军，至崤坂而还。迁尚书令。六官建，拜大司马。孝闵帝践阼，迁太保、大宗<br /><br />&nbsp;&nbsp;&nbsp;&nbsp;伯，进封卫国公，邑万户。<br /><br />&nbsp;&nbsp;&nbsp;&nbsp;赵贵诛后，信以同谋坐免。居无几，晋公护又欲杀之，以其名望素重，不欲<br /><br />&nbsp;&nbsp;&nbsp;&nbsp;显其罪，逼令自尽于家。时年五十五。<br /><br />&nbsp;&nbsp;&nbsp;&nbsp;信风度弘雅，有奇谋大略。太祖初启霸业，唯有关中之地，以陇右形胜，故<br /><br />&nbsp;&nbsp;&nbsp;&nbsp;委信镇之。既为百姓所怀，声振邻国。东魏将侯景之南奔梁也，魏收为檄梁文，<br /><br />&nbsp;&nbsp;&nbsp;&nbsp;矫称信据陇右不从宇文氏，仍云无关西之忧，欲以威梁人也。又信在秦州，尝因<br /><br />&nbsp;&nbsp;&nbsp;&nbsp;猎日暮，驰马入城，其帽微侧。诘旦，而吏民有戴帽者，咸慕信而侧帽焉。其为<br /><br />&nbsp;&nbsp;&nbsp;&nbsp;邻境及士庶所重如此。<br /><br />&nbsp;&nbsp;&nbsp;&nbsp;子罗，先在东魏，乃以次子善为嗣。及齐平，罗至。善卒，又以罗为嗣。罗<br /><br />&nbsp;&nbsp;&nbsp;&nbsp;字罗仁。大象元年，除楚安郡守，授仪同大将军。<br /><br />&nbsp;&nbsp;&nbsp;&nbsp;善字伏陀，幼聪慧，善骑射，以父勋，封魏宁县公。魏废帝元年，又以父勋，<br /><br />&nbsp;&nbsp;&nbsp;&nbsp;授骠骑大将军、开府仪同三司，加侍中，进爵长安郡公。孝闵帝践阼，除河州刺<br /><br />&nbsp;&nbsp;&nbsp;&nbsp;史。以父负，久废于家。保定三年，乃授龙州刺史。天和六年，袭爵河内郡公，<br /><br />&nbsp;&nbsp;&nbsp;&nbsp;邑二千户。从高祖东讨，以功授上开府。寻除兖州刺史，政存简惠，百姓安之。<br /><br />&nbsp;&nbsp;&nbsp;&nbsp;卒于位，年三十八。赠使持节、柱国、定赵沧瀛五州诸军事、定州刺史。<br /><br />&nbsp;&nbsp;&nbsp;&nbsp;信长女，周明敬后；第四女，元贞皇后；第七女，隋文献后。周隋及皇家，<br /><br />&nbsp;&nbsp;&nbsp;&nbsp;三代皆为外戚，自古以来，未之有也。<br /><br />&nbsp;&nbsp;&nbsp;&nbsp;隋文帝践极，乃下诏曰：“褒德累行，往代通规；追远慎终，前王盛典。故<br /><br />&nbsp;&nbsp;&nbsp;&nbsp;使持节、柱国、河内郡开国公信，风宇高旷，独秀生人，睿哲居宗，清猷映世。<br /><br />&nbsp;&nbsp;&nbsp;&nbsp;宏谟长策，道著于弼谐；纬义经仁，事深于拯济。方当宣风廊庙，亮采台阶，而<br /><br />&nbsp;&nbsp;&nbsp;&nbsp;世属艰危，功高弗赏。眷言令范，事切于心。今景运初开，椒闱肃建。载怀涂山<br /><br />&nbsp;&nbsp;&nbsp;&nbsp;之义，无忘褒纪之典。可赠太师、上柱国、冀定相沧瀛赵恒潮词州诸军事、冀<br /><br />&nbsp;&nbsp;&nbsp;&nbsp;州刺史，封赵国公，邑一万户。谥曰景。”追赠信父库者使持节、太尉、上柱国、<br /><br />&nbsp;&nbsp;&nbsp;&nbsp;定恒沧瀛平燕六州诸军事、定州刺史，封赵国公，邑一万户。谥曰恭。信母费连<br /><br />&nbsp;&nbsp;&nbsp;&nbsp;氏，赠太尉恭公夫人。<br /><br />&nbsp;&nbsp;&nbsp;&nbsp;侯莫陈崇，字尚乐，代郡武川人。其先，魏之别部，居库斛真水。五世祖曰<br /><br />&nbsp;&nbsp;&nbsp;&nbsp;太骨都侯。其后，世为渠帅。祖允，以良家子镇武川，因家焉。父兴，殿中将军、<br /><br />&nbsp;&nbsp;&nbsp;&nbsp;羽林监。<br /><br />&nbsp;&nbsp;&nbsp;&nbsp;崇少骁勇，善驰射，谨悫少言。年十五，随贺拔岳与尔朱荣征葛荣。又从元<br /><br />&nbsp;&nbsp;&nbsp;&nbsp;天穆讨邢杲，平之。以功除建威将军。别从岳破元颢于洛阳。迁直寝。后从岳入<br /><br />&nbsp;&nbsp;&nbsp;&nbsp;关，破赤水蜀。时万俟丑奴围岐州，遣其将尉迟菩萨将兵向武功。崇从岳力战破<br /><br />&nbsp;&nbsp;&nbsp;&nbsp;之，乘胜逐北，解岐州围。又赴百里细川，破贼帅侯伏侯元进栅。丑奴率其余众<br /><br />&nbsp;&nbsp;&nbsp;&nbsp;奔高平，崇与轻骑逐北，至泾州长坑及之。贼未成列，崇单骑入贼中，于马上生<br /><br />&nbsp;&nbsp;&nbsp;&nbsp;擒丑奴。于是大呼，众悉披靡，莫敢当之。后骑益集，贼徒因悉逃散，遂大破之。<br /><br />&nbsp;&nbsp;&nbsp;&nbsp;岳以丑奴所乘马及宝剑金带赏崇。除安北将军、太中大夫、都督，封临泾县侯，<br /><br />&nbsp;&nbsp;&nbsp;&nbsp;邑八百户。及岳为侯莫陈悦所害，崇与诸将同谋迎太祖。太祖至军，原州刺史史<br /><br />&nbsp;&nbsp;&nbsp;&nbsp;归犹为悦守。太祖遣崇袭归。崇潜军夜往，轻将七骑，直到城下，余众皆伏于近<br /><br />&nbsp;&nbsp;&nbsp;&nbsp;路。归见骑少，遂不设备。崇即入据城门。时李远兄弟在城内，先知崇来，于是<br /><br />&nbsp;&nbsp;&nbsp;&nbsp;中外鼓噪，伏兵悉起，遂擒归，斩之。以崇行原州事。仍从平悦，转征西将军。<br /><br />&nbsp;&nbsp;&nbsp;&nbsp;又遣崇慰抚秦州，别封广武县伯，邑七百户。<br /><br />&nbsp;&nbsp;&nbsp;&nbsp;大统元年，除泾州刺史，加散骑常侍、大都督，进爵为公，累迁车骑大将军、<br /><br />&nbsp;&nbsp;&nbsp;&nbsp;仪同三司、骠骑大将军、开府仪同三司，改封彭城郡公，邑三千户。三年，从擒<br /><br />&nbsp;&nbsp;&nbsp;&nbsp;窦泰，复弘农，破沙苑，增邑二千户。四年，从战河桥，崇功居多。七年，稽胡<br /><br />&nbsp;&nbsp;&nbsp;&nbsp;反，崇率众讨平之。寻除雍州刺史，兼太子詹事。十五年，进位大柱国大将军，<br /><br />&nbsp;&nbsp;&nbsp;&nbsp;转少傅。魏恭帝元年，出为宁州刺史，迁尚书令。六官建，拜大司空。孝闵帝践<br /><br />&nbsp;&nbsp;&nbsp;&nbsp;阼，进封梁国公，邑万户，加太保。历大宗伯、大司徒。<br /><br />&nbsp;&nbsp;&nbsp;&nbsp;保定三年，崇从高祖幸原州，高祖夜还京师，窃怪其故。崇谓所亲人常升曰：<br /><br />&nbsp;&nbsp;&nbsp;&nbsp;“吾昔闻卜筮者言，晋公今年不利。车驾今忽夜还，不过是晋公死耳。”于是众<br /><br />&nbsp;&nbsp;&nbsp;&nbsp;皆传之。或有发其事者。高祖召诸公卿于大德殿，责崇。崇惶恐谢罪。其夜，护<br /><br />&nbsp;&nbsp;&nbsp;&nbsp;遣使将兵就崇宅，逼令自杀。礼葬如常仪。谥曰躁。护诛后，改谥曰庄闵。<br /><br />&nbsp;&nbsp;&nbsp;&nbsp;子芮嗣。拜大将军，进位柱国。从高祖东伐，率众守太行道。并州平，授上<br /><br />&nbsp;&nbsp;&nbsp;&nbsp;柱国。仍从平邺，拜大司马。<br /><br />&nbsp;&nbsp;&nbsp;&nbsp;崇弟琼，字世乐。年八岁丧父，养母至孝，善事诸兄，内外莫不敬之。以军<br /><br />&nbsp;&nbsp;&nbsp;&nbsp;功封灵丘县男，邑三百户。从魏孝武入关。为太祖直荡都督。大统二年，迁尚药<br /><br />&nbsp;&nbsp;&nbsp;&nbsp;典御。三年，拜太子右卫率，进爵为侯。从独孤信征梁定。累迁北秦州刺史。<br /><br />&nbsp;&nbsp;&nbsp;&nbsp;十四年，拜车骑大将军、仪同三司。孝闵帝践阼，进爵武安县公，增邑并前二千<br /><br />&nbsp;&nbsp;&nbsp;&nbsp;户。出为郢州刺史。武成二年，迁金州总管、六州诸军事、金州刺史。保定元年，<br /><br />&nbsp;&nbsp;&nbsp;&nbsp;拜大将军。天和四年，转荆州总管、十四州八防诸军事、荆州刺史。寻进位柱国，<br /><br />&nbsp;&nbsp;&nbsp;&nbsp;进爵周昌郡公。建德二年，拜大宗伯，出为秦州总管。四年，从高祖东伐，为后<br /><br />&nbsp;&nbsp;&nbsp;&nbsp;二军总管。寻改封修武郡公。大象二年，加上柱国。<br /><br />&nbsp;&nbsp;&nbsp;&nbsp;琼弟凯，字敬乐。性刚正，颇好经史。随兄崇，以军功赐爵下蔡县男。大统<br /><br />&nbsp;&nbsp;&nbsp;&nbsp;元年，为东宫侍书。从太祖擒窦泰，破沙苑阵，以功拜宁远将军。累迁羽林监、<br /><br />&nbsp;&nbsp;&nbsp;&nbsp;东宫洗马，太子庶子，进授都督。十四年，兄崇以平原州功，赐爵灵武县侯，诏<br /><br />&nbsp;&nbsp;&nbsp;&nbsp;听转授凯。累迁东宫武卫率、尚书右丞，转左丞，进位车骑大将军、仪同三司。<br /><br />&nbsp;&nbsp;&nbsp;&nbsp;六官建，授司门下大夫。孝闵帝践阼，拜工部中大夫，进位开府仪同三司，转司<br /><br />&nbsp;&nbsp;&nbsp;&nbsp;宪中大夫，进爵为公，复除工部中大夫。世宗初，出为宜州刺史。武成二年，入<br /><br />&nbsp;&nbsp;&nbsp;&nbsp;为礼部中大夫。保定中，复为陵州刺史，转丹州刺史。所在颇有政绩。天和中，<br /><br />&nbsp;&nbsp;&nbsp;&nbsp;入为司会中大夫。建德二年，为聘齐使主。<br /><br />&nbsp;&nbsp;&nbsp;&nbsp;史臣曰：“萧何文吏自爱，惧秦法诛戮，乃推奉汉高；李通家传谶术，知刘<br /><br />&nbsp;&nbsp;&nbsp;&nbsp;氏当兴，遂翊戴光武。终而白水复禹，中阳纂尧。方策以为美谈，功臣仰其徽烈。<br /><br />&nbsp;&nbsp;&nbsp;&nbsp;赵贵志怀忠义，首倡大谋，爰启圣明，克复仇耻。关中全百二之险，周室定三分<br /><br />&nbsp;&nbsp;&nbsp;&nbsp;之业，彼此一时，足为连类。独孤信威申南服，化洽西州。信著遐方，光照邻国。<br /><br />&nbsp;&nbsp;&nbsp;&nbsp;侯莫陈崇以勇悍之气，当战争之利，轻骑启高平之扉，匹马得长坑之捷。并以宏<br /><br />&nbsp;&nbsp;&nbsp;&nbsp;材远略，附凤攀龙，绩著元勋，位居上衮。而识惭明哲，咸以凶终，惜哉！信虽<br /><br />&nbsp;&nbsp;&nbsp;&nbsp;不免其身，庆延于后。三代外戚，何其盛欤。<br /><br />&nbsp;&nbsp;&nbsp;&nbsp;初，魏孝庄帝以尔朱荣有翊戴之功，拜荣柱国大将军，位在丞相上。荣败后，<br /><br />&nbsp;&nbsp;&nbsp;&nbsp;此官遂废。大统三年，魏文帝复以太祖建中兴之业，始命为之。其后功参佐命，<br /><br />&nbsp;&nbsp;&nbsp;&nbsp;望实俱重者，亦居此职。自大统十六年以前，任者凡有八人。太祖位总百揆，督<br /><br />&nbsp;&nbsp;&nbsp;&nbsp;中外军。魏广陵王欣，元氏懿戚，从容禁闱而已。此外六人，各督二大将军，分<br /><br />&nbsp;&nbsp;&nbsp;&nbsp;掌禁旅，当爪牙御侮之寄。当时荣盛，莫与为比。故今之称门阀者，咸推八柱国<br /><br />&nbsp;&nbsp;&nbsp;&nbsp;家云。今并十二大将军录之于左：<br /><br />&nbsp;&nbsp;&nbsp;&nbsp;使持节、太尉、柱国大将军、大都督、尚书左仆射、陇右行台、少师、陇西<br /><br />&nbsp;&nbsp;&nbsp;&nbsp;郡开国公李虎<br /><br />&nbsp;&nbsp;&nbsp;&nbsp;使持节、太傅、柱国大将军、大宗师、大司徒、广陵王元欣<br /><br />&nbsp;&nbsp;&nbsp;&nbsp;使持节、太保、柱国大将军、大都督、大宗伯、赵郡开国公李弼<br /><br />&nbsp;&nbsp;&nbsp;&nbsp;使持节、柱国大将军、大都督、大司马、河内郡开国公独孤信<br /><br />&nbsp;&nbsp;&nbsp;&nbsp;使持节、柱国大将军、大都督、大司寇、南阳郡开国公赵贵<br /><br />&nbsp;&nbsp;&nbsp;&nbsp;使持节、柱国大将军、大都督、大司空、常山郡开国公于谨<br /><br />&nbsp;&nbsp;&nbsp;&nbsp;使持节、柱国大将军、大都督、少傅、彭城郡开国公侯莫陈崇<br /><br />&nbsp;&nbsp;&nbsp;&nbsp;右与太祖为八柱国。(后并改封，此并太祖时爵。)<br /><br />&nbsp;&nbsp;&nbsp;&nbsp;使持节、大将军、大都督、少保、广平王元赞<br /><br />&nbsp;&nbsp;&nbsp;&nbsp;使持节、大将军、大都督、淮安王元育<br /><br />&nbsp;&nbsp;&nbsp;&nbsp;使持节、大将军、大都督、齐王元廓<br /><br />&nbsp;&nbsp;&nbsp;&nbsp;使持节、大将军、大都督、秦七州诸军事、秦州刺史、章武郡开国公宇文导<br /><br />&nbsp;&nbsp;&nbsp;&nbsp;使持节、大将军、大都督、平原郡开国公侯莫陈顺<br /><br />&nbsp;&nbsp;&nbsp;&nbsp;使持节、大将军、大都督、雍七州诸军事、雍州刺史、高阳郡开国公达奚武<br /><br />&nbsp;&nbsp;&nbsp;&nbsp;使持节、大将军、大都督、阳平公李远<br /><br />&nbsp;&nbsp;&nbsp;&nbsp;使持节、大将军、大都督、范阳郡开国公豆卢宁<br /><br />&nbsp;&nbsp;&nbsp;&nbsp;使持节、大将军、大都督、化政郡开国公宇文贵<br /><br />&nbsp;&nbsp;&nbsp;&nbsp;使持节、大将军、大都督、荆州诸军事、荆州刺史、博陵郡开国公贺兰祥<br /><br />&nbsp;&nbsp;&nbsp;&nbsp;使持节、大将军、大都督、陈留郡开国公杨忠<br /><br />&nbsp;&nbsp;&nbsp;&nbsp;使持节、大将军、大都督、岐州诸军事、岐州刺史、武威郡开国公王雄<br /><br />&nbsp;&nbsp;&nbsp;&nbsp;右十二大将军，又各统开府二人。每一开府领一军兵，是为二十四军。自大<br /><br />&nbsp;&nbsp;&nbsp;&nbsp;统十六年以前，十二大将军外，念贤及王思政亦作大将军。然贤作牧陇右，思政<br /><br />&nbsp;&nbsp;&nbsp;&nbsp;出镇河南，并不在领兵之限。此后功臣，位至柱国及大将军者众矣，咸是散秩，<br /><br />&nbsp;&nbsp;&nbsp;&nbsp;无所统御。六柱国、十二大将军之后，有以位次嗣掌其事者，而德望素在诸公之<br /><br />&nbsp;&nbsp;&nbsp;&nbsp;下，不得预于此列。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656911);">加入书签</a><a
                        href="1656910.html">上一页</a>&larr;<a href="index.html">返回列表</a>&rarr;<a
                            href="1656912.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656910.html"; var next_page = "1656912.html"; var index_page = "index.html"; var sortid = "9"; var article_id = "21908"; var chapter_id = "1656911"; var articlename = "周书"; var chaptername = " 卷十六 列传第八"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>