<!DOCTYPE html>
<html>
<head>
<meta charset="gbk" />
<title>周书- 卷十九 列传第十一-在线阅读-哈西文学网</title>
<meta name="keywords" content="令狐德保周书， 卷十九 列传第十一全文， 卷十九 列传第十一在线阅读 哈西文学网" />
<meta name="description" content="哈西文学网提供令狐德钡闹苁  卷十九 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656914.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656914.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 列传第十一</h1>
            <div class="link xb">
                <a href="1656913.html">上一页</a>&larr;<a href="index.html">返回列表</a>&rarr;<a
                    href="1656915.html">下一页</a></div>			
            <div id="BookText">&nbsp;&nbsp;&nbsp;&nbsp;○达奚武（子震）侯莫陈顺豆卢宁宇文贵杨忠王雄<br /><br />&nbsp;&nbsp;&nbsp;&nbsp;达奚武，字成兴，代人也。祖眷，魏怀荒镇将。父长，F城镇将。武少倜傥，<br /><br />&nbsp;&nbsp;&nbsp;&nbsp;好驰射，为贺拔岳所知。岳征关右，引为别将，武遂委心事之。以战功拜羽林监、<br /><br />&nbsp;&nbsp;&nbsp;&nbsp;子都督。及岳为侯莫陈悦所害，武与赵贵收岳尸归平凉，同翊戴太祖。从平悦，<br /><br />&nbsp;&nbsp;&nbsp;&nbsp;除中散大夫、都督，封须昌县伯，邑三百户。魏孝武入关，授直寝，转大丞相府<br /><br />&nbsp;&nbsp;&nbsp;&nbsp;中兵参军。大统初，出为东秦州刺史，加散骑常侍，进爵为公。<br /><br />&nbsp;&nbsp;&nbsp;&nbsp;齐神武与窦泰、高敖曹三道来侵。太祖欲并兵击窦泰，诸将多异议，唯武及<br /><br />&nbsp;&nbsp;&nbsp;&nbsp;苏绰与太祖意同，遂擒之。齐神武乃退。太祖进图弘农，遣武从两骑觇候动静。<br /><br />&nbsp;&nbsp;&nbsp;&nbsp;武与其候骑遇，即便交战，斩六级，获三人而反。齐神武趣沙苑，太祖复遣武觇<br /><br />&nbsp;&nbsp;&nbsp;&nbsp;之。武从三骑，皆衣敌人衣服。至日暮，去营百步，下马潜听，得其军号。因上<br /><br />&nbsp;&nbsp;&nbsp;&nbsp;马历营，若警夜者，有不如法者，往往挞之。具知敌之情状，以告太祖。太祖深<br /><br />&nbsp;&nbsp;&nbsp;&nbsp;嘉焉。遂从破之。除大都督，进爵高阳郡公，拜车骑大将军、仪同三司。<br /><br />&nbsp;&nbsp;&nbsp;&nbsp;四年，太祖援洛阳，武率骑一千为前锋。至谷城，与李弼破莫多娄贷文。进<br /><br />&nbsp;&nbsp;&nbsp;&nbsp;至河桥，武又力战，斩其司徒高敖曹。迁侍中、骠骑大将军、开府仪同三司。出<br /><br />&nbsp;&nbsp;&nbsp;&nbsp;为北雍州刺史。复战邙山，时大军不利，齐神武乘胜进至陕。武率兵御之，乃退。<br /><br />&nbsp;&nbsp;&nbsp;&nbsp;久之，进位大将军。<br /><br />&nbsp;&nbsp;&nbsp;&nbsp;十七年，诏武率兵三万，经略汉川。梁将杨贤以武兴降，梁深以白马降，武<br /><br />&nbsp;&nbsp;&nbsp;&nbsp;分兵守其城。梁梁州刺史、宜丰侯萧循固守南郑，武围之数旬，循乃请服，武为<br /><br />&nbsp;&nbsp;&nbsp;&nbsp;解围。会梁武陵王萧纪遣其将杨乾运等将兵万余人救循，循于是更据城不出。恐<br /><br />&nbsp;&nbsp;&nbsp;&nbsp;援军之至，表里受敌，乃简精骑三千，逆击乾运于白马，大破之。乾运退走。武<br /><br />&nbsp;&nbsp;&nbsp;&nbsp;乃陈蜀军俘级于城下。循知援军被破，乃降，率所部男女三万口入朝，自剑以北<br /><br />&nbsp;&nbsp;&nbsp;&nbsp;悉平。明年，武振旅还京师。朝议初欲以武为柱国，武谓人曰：“我作柱国，不<br /><br />&nbsp;&nbsp;&nbsp;&nbsp;应在元子孝前。”固辞不受。以大将军出镇玉壁。武乃量地形胜，立乐昌、胡营、<br /><br />&nbsp;&nbsp;&nbsp;&nbsp;新城三防。齐将高苟子以千骑攻新城。武邀击之，悉虏其众。<br /><br />&nbsp;&nbsp;&nbsp;&nbsp;孝闵帝践阼，拜柱国、大司寇。齐北豫州刺史司马消难举州来附，诏武与杨<br /><br />&nbsp;&nbsp;&nbsp;&nbsp;忠迎消难以归。武成初，转大宗伯，进封郑国公，邑万户。齐将斛律敦侵汾、绛，<br /><br />&nbsp;&nbsp;&nbsp;&nbsp;武以万骑御之，敦退。武筑柏壁城，留开府权严、薛羽生守之。<br /><br />&nbsp;&nbsp;&nbsp;&nbsp;保定三年，迁太保。其年，大军东伐。随公杨忠引突厥自北道，武以三万骑<br /><br />&nbsp;&nbsp;&nbsp;&nbsp;自东道，期会晋阳。武至平阳，后期不进，而忠已还，武尚未知。齐将斛律明月<br /><br />&nbsp;&nbsp;&nbsp;&nbsp;遗武书曰：“鸿鹤已翔于寥廓，罗者犹视于沮泽也。”武览书，乃班师。出为同<br /><br />&nbsp;&nbsp;&nbsp;&nbsp;州刺史。明年，从晋公护东伐。时尉迟迥围洛阳，为敌所败。武与齐王宪于邙山<br /><br />&nbsp;&nbsp;&nbsp;&nbsp;御之。至夜，收军。宪欲待明更战，武欲还，固争未决。武曰：“洛阳军散，人<br /><br />&nbsp;&nbsp;&nbsp;&nbsp;情骇动。若不因夜速还，明日欲归不得。武在军旅久矣，备见形势。大王少年未<br /><br />&nbsp;&nbsp;&nbsp;&nbsp;经事，岂可将数营士众，一旦弃之乎。”宪从之，遂全军而返。天和三年，转太<br /><br />&nbsp;&nbsp;&nbsp;&nbsp;傅。<br /><br />&nbsp;&nbsp;&nbsp;&nbsp;武贱时，奢侈好华饰。及居重位，不持威仪，行常单马，左右止一两人而已。<br /><br />&nbsp;&nbsp;&nbsp;&nbsp;外门不施戟，恒昼掩一扉。或谓武曰：“公位冠群后，功名盖世，出入仪卫，须<br /><br />&nbsp;&nbsp;&nbsp;&nbsp;称具瞻，何轻率若是？”武曰：“子之言，非吾心也。吾在布衣，岂望富贵，不<br /><br />&nbsp;&nbsp;&nbsp;&nbsp;可顿忘畴昔。且天下未平，国恩未报，安可过事威容乎。”言者惭而退。<br /><br />&nbsp;&nbsp;&nbsp;&nbsp;武之在同州也，时属天旱，高祖敕武祀华岳。岳庙旧在山下，常所祷祈。武<br /><br />&nbsp;&nbsp;&nbsp;&nbsp;谓僚属曰：“吾备位三公，不能燮理阴阳，遂使盛农之月，久绝甘雨，天子劳心，<br /><br />&nbsp;&nbsp;&nbsp;&nbsp;百姓惶惧。忝寄既重，忧责实深。不可同于众人，在常祀之所，必须登峰展诚，<br /><br />&nbsp;&nbsp;&nbsp;&nbsp;寻其灵奥。”岳既高峻，千仞壁立，岩路险绝，人迹罕通。武年逾六十，唯将数<br /><br />&nbsp;&nbsp;&nbsp;&nbsp;人，攀藤援枝，然后得上。于是稽首祈请，陈百姓恳诚。晚不得还，即于岳上藉<br /><br />&nbsp;&nbsp;&nbsp;&nbsp;草而宿。梦见一白衣人来，执武手曰：“快辛若，甚相嘉尚。”武遂惊觉，益用<br /><br />&nbsp;&nbsp;&nbsp;&nbsp;祗肃。至旦，云雾四起，俄而澍雨，远近沾洽。高祖闻之，玺书劳武曰：“公年<br /><br />&nbsp;&nbsp;&nbsp;&nbsp;尊德重，弼谐朕躬。比以阴阳c序，时雨不降，命公求祈，止言庙所。不谓公不<br /><br />&nbsp;&nbsp;&nbsp;&nbsp;惮危险，遂乃远陟高峰。但神道聪明，无幽不烛，感公至诚，甘泽斯应。闻之嘉<br /><br />&nbsp;&nbsp;&nbsp;&nbsp;赏，无忘于怀。今赐公杂彩百匹，公其善思嘉猷，匡朕不逮。念坐而论道之义，<br /><br />&nbsp;&nbsp;&nbsp;&nbsp;勿复更烦筋力也。”<br /><br />&nbsp;&nbsp;&nbsp;&nbsp;武性贪吝，其为大司寇也，在库有万钉金带，当时宝之，武因入库，乃取以<br /><br />&nbsp;&nbsp;&nbsp;&nbsp;归。主者白晋公护。以武勋，不彰其过，因而赐之。时论深鄙焉。五年十月，薨，<br /><br />&nbsp;&nbsp;&nbsp;&nbsp;年六十七。赠太傅、十五州诸军事、同州刺史。谥曰桓。子震嗣。<br /><br />&nbsp;&nbsp;&nbsp;&nbsp;震字猛略。少骁勇，便骑射，走及奔马，膂力过人。大统初，起家员外散骑<br /><br />&nbsp;&nbsp;&nbsp;&nbsp;常侍。太祖尝于渭北校猎，时有兔过太祖前，震与诸将竞射之，马倒而坠，震足<br /><br />&nbsp;&nbsp;&nbsp;&nbsp;不倾踬，因步走射之，一发中兔。顾马才起，遂回身腾上。太祖喜曰：“非此父<br /><br />&nbsp;&nbsp;&nbsp;&nbsp;不生此子！”赐武杂彩一百段。十六年，封昌邑县公，一千户。累迁抚军将军、<br /><br />&nbsp;&nbsp;&nbsp;&nbsp;银青光禄大夫、通直散骑常侍、车骑大将军、仪同三司、散骑常侍。世宗初，拜<br /><br />&nbsp;&nbsp;&nbsp;&nbsp;仪同、司右中大夫，加骠骑大将军、开府仪同三司，改封普宁县公。武成初，进<br /><br />&nbsp;&nbsp;&nbsp;&nbsp;爵广平郡公，除华州刺史。震虽生自膏腴，少习武艺，然导民训俗，颇有治方。<br /><br />&nbsp;&nbsp;&nbsp;&nbsp;秩满还朝，为百姓所恋。<br /><br />&nbsp;&nbsp;&nbsp;&nbsp;保定四年，大军东讨，诸将皆奔退，震与敌交战，军遂独全。天和元年，进<br /><br />&nbsp;&nbsp;&nbsp;&nbsp;位大将军，率众征稽胡，破之。六年，拜柱国。天和末，袭爵郑国公，出为金州<br /><br />&nbsp;&nbsp;&nbsp;&nbsp;总管、十一州九防诸军事、金州刺史。四年，从高祖东伐，为前三军总管。五年，<br /><br />&nbsp;&nbsp;&nbsp;&nbsp;又从东伐，率步骑一万守统军川，攻克义宁、乌苏二镇，破并州。进位上柱国。<br /><br />&nbsp;&nbsp;&nbsp;&nbsp;仍从平邺，赐妾二人、女乐一部及珍玩等，拜大宗伯。震父尝为此职，时论荣之。<br /><br />&nbsp;&nbsp;&nbsp;&nbsp;宣政中，出为原州总管、三州二镇诸军事、原州刺史。寻罢归。隋开皇初，薨于<br /><br />&nbsp;&nbsp;&nbsp;&nbsp;家。<br /><br />&nbsp;&nbsp;&nbsp;&nbsp;震弟，车骑将军、渭南县子。大象末，为益州刺史，与王谦据蜀起兵。寻<br /><br />&nbsp;&nbsp;&nbsp;&nbsp;败，被诛。<br /><br />&nbsp;&nbsp;&nbsp;&nbsp;侯莫陈顺，太保、梁国公崇之兄也。少豪侠，有志度。初事尔朱荣为统军，<br /><br />&nbsp;&nbsp;&nbsp;&nbsp;后从贺拔胜镇井陉。武泰初，讨葛荣，平邢杲，征韩娄，皆有功。拜轻车将军、<br /><br />&nbsp;&nbsp;&nbsp;&nbsp;羽林监。又从破元颢，进宁朔将军、越骑校尉。普泰元年，除持节、征西将军，<br /><br />&nbsp;&nbsp;&nbsp;&nbsp;封木门县子，邑三百户。寻加散骑常侍、千牛备身、卫将军、阁内大都督。从魏<br /><br />&nbsp;&nbsp;&nbsp;&nbsp;孝武入关。顺与太祖同里\、素相友善，且其弟崇先在关中，太祖见之甚欢。乃<br /><br />&nbsp;&nbsp;&nbsp;&nbsp;进爵彭城郡公，邑一千户。<br /><br />&nbsp;&nbsp;&nbsp;&nbsp;太统元年，拜卫尉卿，授仪同三司。及梁定围逼河州，以顺为大都督，与<br /><br />&nbsp;&nbsp;&nbsp;&nbsp;赵贵讨破之，即行河州事。后从太祖破沙苑，以功增邑千户。<br /><br />&nbsp;&nbsp;&nbsp;&nbsp;四年，魏文帝东讨，与太尉王盟、仆射周惠达等留镇长安。时赵青雀反，盟<br /><br />&nbsp;&nbsp;&nbsp;&nbsp;及惠达奉魏太子出次渭北。顺于渭桥与贼战，频破之，贼不敢出。魏文帝还，亲<br /><br />&nbsp;&nbsp;&nbsp;&nbsp;执顺手曰：“渭桥之战，卿有殊力。”便解所服金镂玉梁带赐之。<br /><br />&nbsp;&nbsp;&nbsp;&nbsp;南岐州氐苻安寿自号太白王，攻破武都，州郡骚动，复以顺为大都督，往讨<br /><br />&nbsp;&nbsp;&nbsp;&nbsp;之。而贼屯兵要险，军不得进。顺乃设反间，离其腹心；立信赏，诱其徒属。安<br /><br />&nbsp;&nbsp;&nbsp;&nbsp;寿知势穷迫，遂率部落一千家，赴军款附。时顺弟崇又封彭城郡公，封顺河间郡<br /><br />&nbsp;&nbsp;&nbsp;&nbsp;公。明年，加骠骑大将军、开府仪同三司、行西夏州事、平原郡公。十六年，拜<br /><br />&nbsp;&nbsp;&nbsp;&nbsp;大将军，出为荆州总管、山南道五十二州诸军事、荆州刺史。孝闵帝践阼，拜少<br /><br />&nbsp;&nbsp;&nbsp;&nbsp;师，进位柱国。其年薨。<br /><br />&nbsp;&nbsp;&nbsp;&nbsp;豆卢宁，字永安，昌黎徒何人。其先本姓慕容氏，前燕之支庶也。高祖胜，<br /><br />&nbsp;&nbsp;&nbsp;&nbsp;以燕。皇始初，归魏，授长乐郡守，赐姓豆卢氏，或云避难改焉。父长，柔玄镇<br /><br />&nbsp;&nbsp;&nbsp;&nbsp;将，有威重，见称于时。武成初，以宁著勋，追赠柱国大将军、少保、涪陵郡公。<br /><br />&nbsp;&nbsp;&nbsp;&nbsp;宁少骁果，有志气，身长八尺，美容仪，善骑射。永安中，以别将随尔朱天<br /><br />&nbsp;&nbsp;&nbsp;&nbsp;光入关，加授都督。又以破万俟丑奴功，赐爵灵寿县男。尝与梁定遇于平凉<br /><br />&nbsp;&nbsp;&nbsp;&nbsp;川，相与肄射。乃于百步悬莎草以射之，七发五中。定服其能，赠遗甚厚。天光<br /><br />&nbsp;&nbsp;&nbsp;&nbsp;败后，侯莫陈悦反。太祖讨悦，宁与李弼率众归太祖。<br /><br />&nbsp;&nbsp;&nbsp;&nbsp;魏孝武西迁，以奉迎勋，封河阳县伯，邑五百户。大统元年，除前将军，进<br /><br />&nbsp;&nbsp;&nbsp;&nbsp;爵为侯，增邑三百户。迁显州刺史、显州大中正。寻拜抚军将军、银青光禄大夫，<br /><br />&nbsp;&nbsp;&nbsp;&nbsp;进爵为公，增邑五百户。授镇东将军、金紫光禄大夫。从太祖擒窦泰，复弘农，<br /><br />&nbsp;&nbsp;&nbsp;&nbsp;破沙苑，除武卫大将军，兼大都督。寻进车骑大将军、仪同三司，增邑八百户。<br /><br />&nbsp;&nbsp;&nbsp;&nbsp;拜北华州刺史，在州未几，以廉平著称。加散骑常侍。七年，从于谨破稽胡帅刘<br /><br />&nbsp;&nbsp;&nbsp;&nbsp;平伏于上郡。及梁定反，以宁为军司，监陇右诸军事。贼平，进位侍中、使<br /><br />&nbsp;&nbsp;&nbsp;&nbsp;持节、骠骑大将军、开府仪同三司。九年，从太祖迎高仲密，与东魏战于邙山，<br /><br />&nbsp;&nbsp;&nbsp;&nbsp;迁左卫将军，进爵范阳郡公，增邑四百户。十六年，拜大将军。羌帅傍乞铁匆及<br /><br />&nbsp;&nbsp;&nbsp;&nbsp;郑五丑等反叛，宁率众讨平之。魏恭帝二年，改封武阳郡公，迁尚书右仆射。梁<br /><br />&nbsp;&nbsp;&nbsp;&nbsp;将王琳遣其将侯方儿、潘纯陀寇江陵，宁与蔡v、郑永等讨之，方儿等遁走。三<br /><br />&nbsp;&nbsp;&nbsp;&nbsp;年，武兴氐及固道氐魏大王等，相应反叛，宁复讨平之。孝闵帝践阼，授柱国大<br /><br />&nbsp;&nbsp;&nbsp;&nbsp;将军。武成初，出为同州刺史。复督诸军讨稽胡郝阿保、刘桑德等，破之。军还，<br /><br />&nbsp;&nbsp;&nbsp;&nbsp;迁大司寇，进封楚国公，邑万户，别食盐亭县一千户，收其租赋。保定四年，授<br /><br />&nbsp;&nbsp;&nbsp;&nbsp;岐州刺史。属大兵东讨，宁舆疾从军。五年，薨于同州，时年六十六。赠太保、<br /><br />&nbsp;&nbsp;&nbsp;&nbsp;同~等十州诸军事、同州刺史。谥曰昭。<br /><br />&nbsp;&nbsp;&nbsp;&nbsp;初，宁未有子，养弟永恩子绩。及生子赞，亲属皆请赞为嗣。宁曰：“兄弟<br /><br />&nbsp;&nbsp;&nbsp;&nbsp;之子，犹子也，吾何择焉。”遂以绩为世子。世以此称之。及宁薨，绩袭爵。少<br /><br />&nbsp;&nbsp;&nbsp;&nbsp;历显位，大象末，上柱国、利州总管。赞以宁勋，建德初，赐爵华阳县侯。累迁<br /><br />&nbsp;&nbsp;&nbsp;&nbsp;开府仪同大将军、进爵武阳郡公。<br /><br />&nbsp;&nbsp;&nbsp;&nbsp;永恩少有识度，为时辈所称。初随宁事侯莫陈悦，后与宁俱归太祖，授殄寇<br /><br />&nbsp;&nbsp;&nbsp;&nbsp;将军。以迎魏孝武功，封新兴县伯，邑五百户。屡逢征讨，皆有功，拜龙骧将军、<br /><br />&nbsp;&nbsp;&nbsp;&nbsp;中散大夫。大统八年，除直寝、右亲信都督，寻转都督，加通直散骑常侍。十六<br /><br />&nbsp;&nbsp;&nbsp;&nbsp;年，拜使持节、车骑大将军、仪同三司。魏废帝元年，进位骠骑大将军、开府仪<br /><br />&nbsp;&nbsp;&nbsp;&nbsp;同三司。二年，出为成州刺史。魏恭帝元年，进爵龙支县侯。三年，大将军、安<br /><br />&nbsp;&nbsp;&nbsp;&nbsp;政公史宁随突厥可汗入吐谷浑，令永恩率骑五千镇河、鄯二州，以为边防。孝闵<br /><br />&nbsp;&nbsp;&nbsp;&nbsp;帝践祚，授鄯州刺史，改封沃野县公，增邑一千户。寻转陇右总管府长史。武成<br /><br />&nbsp;&nbsp;&nbsp;&nbsp;元年，迁都督利沙文三州诸军事、利州刺史。时文州蛮叛，永恩率兵击破之。保<br /><br />&nbsp;&nbsp;&nbsp;&nbsp;定元年，入为司会中大夫。二年，复出为陇右总管府长史。宁以佐命元勋封楚国<br /><br />&nbsp;&nbsp;&nbsp;&nbsp;公，请以先封武阳郡三千户益沃野之封，诏许焉。又增邑并前四千五百户。寻卒<br /><br />&nbsp;&nbsp;&nbsp;&nbsp;官，年四十八。赠少保、幽冀等五州诸军事、幽州刺史。谥曰敬。子通嗣。<br /><br />&nbsp;&nbsp;&nbsp;&nbsp;宇文贵，字永贵，其先昌黎大棘人也。徙居夏州。父莫豆干。保定中，以贵<br /><br />&nbsp;&nbsp;&nbsp;&nbsp;著勋，追赠柱国大将军、少傅、夏州刺史、安平郡公。贵母初孕贵，梦有老人抱<br /><br />&nbsp;&nbsp;&nbsp;&nbsp;一儿授之曰：“赐尔是子，俾寿且贵。”及生，形类所梦，故以永贵字之。<br /><br />&nbsp;&nbsp;&nbsp;&nbsp;贵少从师受学，尝辍书叹曰：“男儿当提剑汗马以取公侯，何能如先生为博<br /><br />&nbsp;&nbsp;&nbsp;&nbsp;士也！”正光末，破六汗拔陵围夏州，刺史源子雍婴城固守。以贵为统军救之。<br /><br />&nbsp;&nbsp;&nbsp;&nbsp;前后数十战，军中咸服其勇。后送子雍还，贼帅叱干麒麟、薛崇礼等处处屯聚，<br /><br />&nbsp;&nbsp;&nbsp;&nbsp;出兵邀截，贵每奋击，辄破之。除武骑常侍。又从子雍讨葛荣，军败奔邺，为荣<br /><br />&nbsp;&nbsp;&nbsp;&nbsp;所围。贼屡来攻，贵每缒而出战，贼莫敢当其锋。然凶徒实繁，围久不解。贵乃<br /><br />&nbsp;&nbsp;&nbsp;&nbsp;于地道潜出，北见尔朱荣，陈贼兵势，荣深纳之。因从荣擒葛荣于滏口，加别将。<br /><br />&nbsp;&nbsp;&nbsp;&nbsp;又从元天穆平邢杲，转都督。元颢入洛，贵率乡兵从尔朱荣焚河桥，力战有功。<br /><br />&nbsp;&nbsp;&nbsp;&nbsp;加征虏将军，封革融县侯，邑一千户。除郢州刺史，入为武卫将军、阁内大都督。<br /><br />&nbsp;&nbsp;&nbsp;&nbsp;从魏孝武西迁，进爵化政郡公。大统初，迁右卫将军。贵善骑射，有将率才。<br /><br />&nbsp;&nbsp;&nbsp;&nbsp;太祖又以宗室，甚亲委之。三年，进车骑大将军、仪同三司。与独孤信入洛阳。<br /><br />&nbsp;&nbsp;&nbsp;&nbsp;东魏颍州长史贺若统据颍川来降，东魏遣其将尧雄、赵育、是云宝率众二万<br /><br />&nbsp;&nbsp;&nbsp;&nbsp;攻颍川。贵自洛阳率步骑二千救之，军次阳翟。雄等已度马桥，去颍川三十里，<br /><br />&nbsp;&nbsp;&nbsp;&nbsp;东魏行台任祥又率众四万余，与雄合。诸将咸以彼众我寡，不可争锋。贵曰：<br /><br />&nbsp;&nbsp;&nbsp;&nbsp;“兵机倚伏，固不可以常理论。古人能以寡制众者，皆由预睹成败，决必然之策<br /><br />&nbsp;&nbsp;&nbsp;&nbsp;耳。吾虽暗于成事，然谓进与贺若合势，为计之上者。请为诸军说之。尧雄等必<br /><br />&nbsp;&nbsp;&nbsp;&nbsp;以为颍川孤危，势非其敌，又谓吾寡弱独进，若悉力以攻颍，必指掌可破。既陷<br /><br />&nbsp;&nbsp;&nbsp;&nbsp;颍川，便与任祥军合，同恶相济，为害更甚。吾今屯兵阳翟，便是入其数内。若<br /><br />&nbsp;&nbsp;&nbsp;&nbsp;贺若一陷，吾辈坐此何为。进据颍川，有城可守。雄见吾入城，出其不意，进则<br /><br />&nbsp;&nbsp;&nbsp;&nbsp;狐疑，退则不可。然后与诸军尽力击之，何往不克。愿勿疑也。”遂入颍川。雄<br /><br />&nbsp;&nbsp;&nbsp;&nbsp;等稍前，贵率千人背城为陈，与雄合战，贵马中流矢，乃短兵步斗。士众用命。<br /><br />&nbsp;&nbsp;&nbsp;&nbsp;雄大败轻走，赵育于陈降，获其辎重，俘万余人，尽放令还。任祥闻雄败，遂不<br /><br />&nbsp;&nbsp;&nbsp;&nbsp;敢进。寻而仪同怡峰率骑五百赴贵，贵乘胜逼祥。祥退保宛陵，追及之。会日暝，<br /><br />&nbsp;&nbsp;&nbsp;&nbsp;结陈相持。明旦合战，俘斩甚多。祥军既败，是云宝亦降。师还。魏文帝在天游<br /><br />&nbsp;&nbsp;&nbsp;&nbsp;园，以金卮置侯上，命公卿射，中者，即以赐之。贵一发而中。帝笑曰：“由基<br /><br />&nbsp;&nbsp;&nbsp;&nbsp;之妙，正当尔耳。”进侍中、骠骑大将军、开府仪同三司。历夏岐二州刺史。十<br /><br />&nbsp;&nbsp;&nbsp;&nbsp;六年，迁中外府左长史，进位大将军。<br /><br />&nbsp;&nbsp;&nbsp;&nbsp;宕昌王梁弥定为宗人獠甘所逐，来奔。又有羌酋傍乞铁匆因梁定反后，据<br /><br />&nbsp;&nbsp;&nbsp;&nbsp;有渠株川，拥种类数千家，与渭州民郑五丑扇惑诸羌同反，凭险置栅者十余所。<br /><br />&nbsp;&nbsp;&nbsp;&nbsp;太祖令贵与豆卢宁、史宁讨之。贵等擒斩铁匆及五丑。史宁又别击獠甘，破之，<br /><br />&nbsp;&nbsp;&nbsp;&nbsp;乃纳弥定。并于渠株川置岷州。朝廷美其功，遂于粟坂立碑，以纪其绩。<br /><br />&nbsp;&nbsp;&nbsp;&nbsp;魏废帝初，出为岐州刺史。二年，授大都督、兴西益等六州诸军事、兴州刺<br /><br />&nbsp;&nbsp;&nbsp;&nbsp;史。先是兴州氐反，自贵至州，人情稍定。贵表请于梁州置屯田，数州丰足。三<br /><br />&nbsp;&nbsp;&nbsp;&nbsp;年，诏贵代尉迟迥镇蜀。时隆州人开府李光赐反于盐亭，与其党帛玉成、寇食堂、<br /><br />&nbsp;&nbsp;&nbsp;&nbsp;谯淹、蒲皓、马术等攻围隆州。州人李u亦聚众反，开府张遁举兵应之。贵乃<br /><br />&nbsp;&nbsp;&nbsp;&nbsp;命开府叱奴兴救隆州，又令开府成亚击u及遁。势蹙遂降，执送京师。除都督<br /><br />&nbsp;&nbsp;&nbsp;&nbsp;益潼等八州诸军事、益州刺史，就加小司徒。先是蜀人多劫盗，贵乃召任侠杰健<br /><br />&nbsp;&nbsp;&nbsp;&nbsp;者，署为游军二十四部，令其督捕，由是颇息。<br /><br />&nbsp;&nbsp;&nbsp;&nbsp;孝闵帝践阼，进位柱国，拜御正中大夫。武成初，与贺兰祥讨吐谷浑。军还，<br /><br />&nbsp;&nbsp;&nbsp;&nbsp;进封许国公，邑万户。旧爵回封一子。迁大司空，治小冢宰，历大司徒，迁太保。<br /><br />&nbsp;&nbsp;&nbsp;&nbsp;贵好音乐，耽弈棋，留连不倦。然好施爱士，时人颇以此称之。保定之末，<br /><br />&nbsp;&nbsp;&nbsp;&nbsp;使突厥迎皇后。天和二年，还至张掖，薨。赠太傅，谥曰穆。<br /><br />&nbsp;&nbsp;&nbsp;&nbsp;子善嗣。历位开府仪同三司、大将军、柱国、洛州刺史。以罪免。寻复本官，<br /><br />&nbsp;&nbsp;&nbsp;&nbsp;除大宗伯。大象末，进位上柱国。善弟忻，少以父军功赐爵化政郡公。骁勇绝伦，<br /><br />&nbsp;&nbsp;&nbsp;&nbsp;有将帅才略。大象末，位至上柱国，进封英国公。忻弟恺，少好学，颇解属文，<br /><br />&nbsp;&nbsp;&nbsp;&nbsp;杂艺多通，尤精巧思。亦以父军功赐爵双泉县伯。寻袭祖爵安平郡公。起家右侍<br /><br />&nbsp;&nbsp;&nbsp;&nbsp;上士，稍迁御正中大夫。大象中，位至上开府。<br /><br />&nbsp;&nbsp;&nbsp;&nbsp;是云宝、赵育既至，初并拜车骑大将军、仪同三司。宝后累迁至大将军、都<br /><br />&nbsp;&nbsp;&nbsp;&nbsp;督凉甘瓜州诸军、凉州刺史，赐爵洞城郡公。世宗时，吐谷浑侵逼凉州，宝与战<br /><br />&nbsp;&nbsp;&nbsp;&nbsp;不利，遂殁于阵。<br /><br />&nbsp;&nbsp;&nbsp;&nbsp;杨忠，弘农华阴人也。小名奴奴。高祖元寿，魏初，为武川镇司马，因家于<br /><br />&nbsp;&nbsp;&nbsp;&nbsp;神武树颓焉。祖烈，龙骧将军、太原郡守。父祯，以军功除建远将军。属魏末丧<br /><br />&nbsp;&nbsp;&nbsp;&nbsp;乱，避地中山，结义徒以讨鲜于修礼，遂死之。保定中，以忠勋，追赠柱国大将<br /><br />&nbsp;&nbsp;&nbsp;&nbsp;军、少保、兴城郡公。<br /><br />&nbsp;&nbsp;&nbsp;&nbsp;忠美髭髯，身长七尺八寸，状貌瑰伟，武艺绝伦，识量沉深，有将帅之略。<br /><br />&nbsp;&nbsp;&nbsp;&nbsp;年十八，客游泰山。会梁兵攻郡，陷之，遂被执至江左。在梁五年，从北海王颢<br /><br />&nbsp;&nbsp;&nbsp;&nbsp;入洛，除直阁将军。颢败，尔朱度律召为帐下统军。及尔朱兆以轻骑自并州入洛<br /><br />&nbsp;&nbsp;&nbsp;&nbsp;阳，忠时预焉。赐爵昌县伯，拜都督，又别封小黄县伯。从独孤信破梁下咽，<br /><br />&nbsp;&nbsp;&nbsp;&nbsp;平南阳，并有功。<br /><br />&nbsp;&nbsp;&nbsp;&nbsp;及齐神武举兵内侮，忠时随信在洛，遂从魏孝武西迁，进爵为侯。仍从平潼<br /><br />&nbsp;&nbsp;&nbsp;&nbsp;关，破回洛城。除安西将军、银青光禄大夫。东魏荆州刺史辛纂据穰城，忠从独<br /><br />&nbsp;&nbsp;&nbsp;&nbsp;孤信讨之，纂战败退走。信令忠与都督康洛儿、元长生为前驱。驰至其城，叱门<br /><br />&nbsp;&nbsp;&nbsp;&nbsp;者曰：“今大军已至，城中有应，尔等求活，何不避走！”门者尽散。忠与洛儿、<br /><br />&nbsp;&nbsp;&nbsp;&nbsp;长生乘城而入，弯弓大呼，纂兵卫百余人莫之敢御，斩纂以徇，城中慑服。居半<br /><br />&nbsp;&nbsp;&nbsp;&nbsp;岁，以东魏之逼，与信奔梁。梁武帝深奇之，以为文德主帅、关外侯。<br /><br />&nbsp;&nbsp;&nbsp;&nbsp;大统三年，与信俱归阙。太祖召居帐下。尝从太祖狩于龙门，忠独当一猛兽，<br /><br />&nbsp;&nbsp;&nbsp;&nbsp;左挟其腰，右拔其舌。太祖壮之。北台谓猛兽为“R于”，因以字之。从擒窦<br /><br />&nbsp;&nbsp;&nbsp;&nbsp;泰，破沙苑。迁征西将军、金紫光禄大夫，进爵襄城县公。河桥之役，忠与壮士<br /><br />&nbsp;&nbsp;&nbsp;&nbsp;五人力战守桥，敌人遂不敢进。以功除左光禄大夫、云州刺史，兼大都督。又与<br /><br />&nbsp;&nbsp;&nbsp;&nbsp;李远破黑水稽胡，并与怡峰解玉壁围，转洛州刺史。邙山之战，先登陷陈。除大<br /><br />&nbsp;&nbsp;&nbsp;&nbsp;都督，进车骑大将军、仪同三司，散骑常侍。追封母盖氏为北海郡君。寻除都督<br /><br />&nbsp;&nbsp;&nbsp;&nbsp;朔燕显蔚四州诸军事、朔州刺史，加侍中、骠骑大将军、开府仪同三司。及东魏<br /><br />&nbsp;&nbsp;&nbsp;&nbsp;围颍川，蛮帅田柱清据险为乱，忠率兵讨平之。<br /><br />&nbsp;&nbsp;&nbsp;&nbsp;时侯景渡江，梁武丧败，其义阳郡守马伯符以下殉墙怠３廷因之，将经<br /><br />&nbsp;&nbsp;&nbsp;&nbsp;略汉、沔，乃授忠都督三荆二襄二广南雍平信随江二郢淅十五州诸军事，镇穰城。<br /><br />&nbsp;&nbsp;&nbsp;&nbsp;以伯符为乡导，攻梁齐兴郡及昌州，皆克之。梁雍州刺史、岳阳王萧虽称藩附，<br /><br />&nbsp;&nbsp;&nbsp;&nbsp;而尚有贰心。忠自穰城观兵于汉滨，易旗递进，实骑二千。登楼望之，以为三<br /><br />&nbsp;&nbsp;&nbsp;&nbsp;万也，惧而服焉。<br /><br />&nbsp;&nbsp;&nbsp;&nbsp;梁司州刺史柳仲礼留其长史马岫守安陆，自率兵骑一万寇襄阳。初，梁竟陵<br /><br />&nbsp;&nbsp;&nbsp;&nbsp;郡守孙皓以其郡来附，太祖命大都督符贵往镇之。及仲礼至，皓乃执贵以降。仲<br /><br />&nbsp;&nbsp;&nbsp;&nbsp;礼又进遣其将王叔孙与皓同守。太祖怒，乃令忠帅众南伐。攻梁随郡，克之，获<br /><br />&nbsp;&nbsp;&nbsp;&nbsp;其守将桓和。所过城戍，望风请服。忠乃进围安陆。仲礼闻随郡陷，恐安陆不守，<br /><br />&nbsp;&nbsp;&nbsp;&nbsp;遂驰归赴援。诸将恐仲礼至则安陆难下，请急攻之。忠曰：“攻守势殊，未可卒<br /><br />&nbsp;&nbsp;&nbsp;&nbsp;拔。若引日劳师，表里受敌，非计也。南人多习水军，不闲野战，仲礼回师在近<br /><br />&nbsp;&nbsp;&nbsp;&nbsp;路，吾出其不意，以奇兵袭之，彼怠我奋，一举必克，则安陆不攻自拔，诸城可<br /><br />&nbsp;&nbsp;&nbsp;&nbsp;传檄而定也。”于是选骑二千，衔枚夜进，遇仲礼于淙头。忠亲自陷陈，擒仲礼，<br /><br />&nbsp;&nbsp;&nbsp;&nbsp;悉俘其众。马岫以安陆降，王叔孙斩孙皓，以竟陵降，皆如忠所策。梁元帝遣使<br /><br />&nbsp;&nbsp;&nbsp;&nbsp;送子方略为质，并送载书，请魏以石城为限，梁以安陆为界。乃旋师。进爵陈留<br /><br />&nbsp;&nbsp;&nbsp;&nbsp;郡公。<br /><br />&nbsp;&nbsp;&nbsp;&nbsp;十七年，梁元帝逼其兄邵陵王纶。纶北度，与其前西陵郡守羊思达要随、陆<br /><br />&nbsp;&nbsp;&nbsp;&nbsp;土豪段珍宝、夏侯珍洽，合谋送质于齐，欲来寇掠。汝南城主李素，纶故吏也，<br /><br />&nbsp;&nbsp;&nbsp;&nbsp;开门纳焉。梁元帝密报太祖，太祖乃遣忠督众讨之。诘旦陵城，日昃而克。擒萧<br /><br />&nbsp;&nbsp;&nbsp;&nbsp;纶，数其罪而杀之；并获其安乐侯P，亦杀之。初，忠之擒柳仲礼，遇之甚厚。<br /><br />&nbsp;&nbsp;&nbsp;&nbsp;仲礼至京师，乃谮忠于太祖，言其在军大取金宝珍玩等。太祖欲覆按之，惜其功<br /><br />&nbsp;&nbsp;&nbsp;&nbsp;高，乃出忠。忠忿恚，悔不杀仲礼。故至此获纶等，并加戮焉。忠间岁再举，尽<br /><br />&nbsp;&nbsp;&nbsp;&nbsp;定汉东之地。宽以御众，甚得新附之心。<br /><br />&nbsp;&nbsp;&nbsp;&nbsp;魏恭帝初，赐姓普六如氏，行同州事。及于谨伐江陵，忠为前军，屯江津，<br /><br />&nbsp;&nbsp;&nbsp;&nbsp;遏其走路。梁人束刃于象鼻以战，忠射之，二象反走。及江陵平，朝廷立萧为<br /><br />&nbsp;&nbsp;&nbsp;&nbsp;梁主，令忠镇穰城以为掎角之势。别讨沔曲诸蛮，皆克之。<br /><br />&nbsp;&nbsp;&nbsp;&nbsp;孝闵帝践怍，入为小宗伯。齐人寇东境，忠出镇蒲坂。及司马消难请降，忠<br /><br />&nbsp;&nbsp;&nbsp;&nbsp;与柱国达奚武援之。于是共率骑士五千，人兼马一匹，从间道驰入齐境五百里。<br /><br />&nbsp;&nbsp;&nbsp;&nbsp;前后遣三使报消难而皆不反命。去北豫州三十里，武疑有变，欲还。忠曰：“有<br /><br />&nbsp;&nbsp;&nbsp;&nbsp;进死，无退生。”独以千骑夜趋城下，四面峭绝，徒闻击柝之声。武亲来，麾数<br /><br />&nbsp;&nbsp;&nbsp;&nbsp;百骑以西。忠勒余骑不动，候门开而入，乃驰遣召武。时齐镇城伏敬远勒甲士二<br /><br />&nbsp;&nbsp;&nbsp;&nbsp;千人据东陴，举烽严警。武惮之，不欲保城，乃多取财帛，以消难及其属先归。<br /><br />&nbsp;&nbsp;&nbsp;&nbsp;忠以三千骑为殿，到洛南，皆解鞍而卧。齐众来追，至于洛北。忠谓将士曰：<br /><br />&nbsp;&nbsp;&nbsp;&nbsp;“但饱食，今在死地，贼必不敢渡水当吾锋。”齐兵阳若渡水，忠驰将击之，齐<br /><br />&nbsp;&nbsp;&nbsp;&nbsp;兵不敢逼，遂徐引而还。武叹曰：“达奚武自是天下健儿，今日服矣！”进位柱<br /><br />&nbsp;&nbsp;&nbsp;&nbsp;国大将军。武成元年，进封随国公，邑万户，别食竟陵县一千户，收其租赋。寻<br /><br />&nbsp;&nbsp;&nbsp;&nbsp;治御正中大夫。<br /><br />&nbsp;&nbsp;&nbsp;&nbsp;保定二年，迁大司空。时朝议将与突厥伐齐，公卿咸曰：“齐氏地半天下，<br /><br />&nbsp;&nbsp;&nbsp;&nbsp;国富兵强。若从漠北入并州，极为险阻，且大将斛律明月未易可当。今欲探其巢<br /><br />&nbsp;&nbsp;&nbsp;&nbsp;窟，非十万不可。”忠独曰：“师克在和不在众，万骑足矣。明月竖子，亦何能<br /><br />&nbsp;&nbsp;&nbsp;&nbsp;为。”三年，乃以忠为元帅，大将军杨纂、李穆、王杰、尔朱敏及开府元寿、田<br /><br />&nbsp;&nbsp;&nbsp;&nbsp;弘、慕容延等十余人皆隶焉。又令达奚武帅步骑三万，自南道而进，期会晋阳。<br /><br />&nbsp;&nbsp;&nbsp;&nbsp;忠乃留敏据什贲，游兵河上。忠出武川，过故宅，祭先人，飨将士，席卷二十余<br /><br />&nbsp;&nbsp;&nbsp;&nbsp;镇。齐人守陉岭之隘，忠纵奇兵奋击，大破之。又留杨纂屯灵丘为后拒。突厥木<br /><br />&nbsp;&nbsp;&nbsp;&nbsp;汗可汗控地头可汗、步离可汗等，以十万骑来会。四年正月朔，攻晋阳。是时大<br /><br />&nbsp;&nbsp;&nbsp;&nbsp;雪数旬，风寒惨烈，齐人乃悉其精锐，鼓噪而出。突厥震骇，引上西山不肯战。<br /><br />&nbsp;&nbsp;&nbsp;&nbsp;众皆失色。忠令其众曰：“事势在天，无以众寡为意。”乃率七百人步战，死者<br /><br />&nbsp;&nbsp;&nbsp;&nbsp;十四五。以武后期不至，乃班师。齐人亦不敢逼。突厥于是纵兵大掠，自晋阳至<br /><br />&nbsp;&nbsp;&nbsp;&nbsp;平城七百余里，人畜无孑遗，俘斩甚众。高祖遣使迎劳忠于夏州。及至京师，厚<br /><br />&nbsp;&nbsp;&nbsp;&nbsp;加宴赐。高祖将以忠为太傅，晋公护以其不附己，难之，乃拜总管泾豳灵云盐显<br /><br />&nbsp;&nbsp;&nbsp;&nbsp;六州诸军事、泾州刺史。<br /><br />&nbsp;&nbsp;&nbsp;&nbsp;是岁，大军又东伐，晋公护出洛阳，令忠出沃野以应接突厥。时军粮既少，<br /><br />&nbsp;&nbsp;&nbsp;&nbsp;诸将忧之，而计无所出。忠曰：“当权以济事耳。”乃招诱稽胡诸首领，咸令在<br /><br />&nbsp;&nbsp;&nbsp;&nbsp;坐。使王杰盛军容，鸣鼓而至。忠阳怪而问之。杰曰：“大冢宰已平洛阳，天子<br /><br />&nbsp;&nbsp;&nbsp;&nbsp;闻银、夏之间生胡扰动，故使杰就公讨之。”又令突厥使者驰至而告曰：“可汗<br /><br />&nbsp;&nbsp;&nbsp;&nbsp;更入并州，留兵马十余万在长城下，故遣问公。若有稽胡不服，欲来共公破之。”<br /><br />&nbsp;&nbsp;&nbsp;&nbsp;坐者皆惧，忠慰喻而遣之。于是诸胡相率归命，馈输填积。属晋公护先退，忠亦<br /><br />&nbsp;&nbsp;&nbsp;&nbsp;罢兵还镇。又以政绩可称，诏赐钱三十万、布五百匹、谷二千斛。<br /><br />&nbsp;&nbsp;&nbsp;&nbsp;天和三年，以疾还京。高祖及晋公护屡临视焉。寻薨，年六十二，赠太保、<br /><br />&nbsp;&nbsp;&nbsp;&nbsp;同朔等十三州诸军事、同州刺史，本官如故。谥曰桓。子坚嗣。<br /><br />&nbsp;&nbsp;&nbsp;&nbsp;坚弟整，建德中，开府、陈留郡公。从高祖平齐，殁于并州。以整死王事，<br /><br />&nbsp;&nbsp;&nbsp;&nbsp;诏其子智积袭其官爵。整弟慧，大象末，大宗伯、竟陵县公。慧弟嵩，以忠勋，<br /><br />&nbsp;&nbsp;&nbsp;&nbsp;赐爵兴城郡公，早卒。嵩弟达，亦以忠勋，爵周安郡公。<br /><br />&nbsp;&nbsp;&nbsp;&nbsp;王雄，字胡布头，太原人也。父仑以雄著勋，追赠柱国大将军、少傅、安康<br /><br />&nbsp;&nbsp;&nbsp;&nbsp;郡公。雄仪貌魁梧，少有谋略。永安末，从贺拔岳入关，除征西将军、金紫光禄<br /><br />&nbsp;&nbsp;&nbsp;&nbsp;大夫。魏孝武西迁，授都督，封临真县伯，邑五百户。大统初，进爵为公，增邑<br /><br />&nbsp;&nbsp;&nbsp;&nbsp;二百户。拜武卫将军，加骠骑将军，增邑八百户，进大都督。寻拜仪同三司，增<br /><br />&nbsp;&nbsp;&nbsp;&nbsp;邑三百户。迁开府仪同三司，加侍中，出为岐州刺史。进爵武威郡公，进位大将<br /><br />&nbsp;&nbsp;&nbsp;&nbsp;军，行同州事。十七年，雄率军出子午谷，围梁上津、魏兴。明年，克之，以其<br /><br />&nbsp;&nbsp;&nbsp;&nbsp;地为东梁州。寻而复叛，又令雄讨之。魏恭帝元年，赐姓可频氏。孝闵帝践阼，<br /><br />&nbsp;&nbsp;&nbsp;&nbsp;授少傅，增邑二千户，进位柱国大将军。武成初，进封庸国公，邑万户。寻出为<br /><br />&nbsp;&nbsp;&nbsp;&nbsp;泾州总管诸军事、泾州刺史。<br /><br />&nbsp;&nbsp;&nbsp;&nbsp;保定四年，从晋公护东征。雄在途遇病，乃自力而进。至邙山，与齐将斛律<br /><br />&nbsp;&nbsp;&nbsp;&nbsp;明月接战。雄驰马冲之，杀三人。明月退走，雄追之。明月左右皆散，矢又尽，<br /><br />&nbsp;&nbsp;&nbsp;&nbsp;惟余一奴一矢在焉。雄按槊不及明月者丈余，曰：“惜尔不得杀，但生将尔见天<br /><br />&nbsp;&nbsp;&nbsp;&nbsp;子。”明月反射雄，中额。抱马退走，至营而薨。时年五十八。赠使持节、太保、<br /><br />&nbsp;&nbsp;&nbsp;&nbsp;同华等二十州诸军事、同州刺史，谥曰忠。子谦嗣，自有传。<br /><br />&nbsp;&nbsp;&nbsp;&nbsp;史臣曰：太祖接丧乱之际，乘战争之余，发迹平凉，抚征关右。于时外虞孔<br /><br />&nbsp;&nbsp;&nbsp;&nbsp;炽，内难方殷，羽檄交驰，戒轩屡驾。终能荡清逋孽，克固鸿基。虽禀算于庙谟，<br /><br />&nbsp;&nbsp;&nbsp;&nbsp;实责成于将帅。达奚武等并兼资勇略，咸会风云。或效绩中权，或立功方面，均<br /><br />&nbsp;&nbsp;&nbsp;&nbsp;分休戚，同济艰难。可谓国之爪牙，朝之御侮者也。而武协规太祖，得俊小关。<br /><br />&nbsp;&nbsp;&nbsp;&nbsp;周瑜赤壁之谋，贾诩乌巢之策，何能以尚。一言兴邦，斯近之矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656914);">加入书签</a><a
                        href="1656913.html">上一页</a>&larr;<a href="index.html">返回列表</a>&rarr;<a
                            href="1656915.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656913.html"; var next_page = "1656915.html"; var index_page = "index.html"; var sortid = "9"; var article_id = "21908"; var chapter_id = "1656914"; var articlename = "周书"; var chaptername = " 卷十九 列传第十一"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>