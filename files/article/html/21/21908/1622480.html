<!DOCTYPE html>
<html>
<head>
<meta charset="gbk" />
<title>周书- 卷九 列传第一-在线阅读-哈西文学网</title>
<meta name="keywords" content="令狐德保周书， 卷九 列传第一全文， 卷九 列传第一在线阅读 哈西文学网" />
<meta name="description" content="哈西文学网提供令狐德钡闹苁  卷九 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622480.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622480.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 列传第一</h1>
            <div class="link xb">
                <a href="1622479.html">上一页</a>&larr;<a href="index.html">返回列表</a>&rarr;<a
                    href="1622481.html">下一页</a></div>			
            <div id="BookText">&nbsp;&nbsp;&nbsp;&nbsp;◎皇后<br /><br />&nbsp;&nbsp;&nbsp;&nbsp;○文帝元皇后文宣叱奴皇后孝闵帝元皇后明帝独孤皇后武帝阿史那<br /><br />&nbsp;&nbsp;&nbsp;&nbsp;皇后武帝李皇后宣帝杨皇后宣帝朱皇后宣帝陈皇后宣帝元皇后宣帝<br /><br />&nbsp;&nbsp;&nbsp;&nbsp;尉迟皇后静帝司马皇后<br /><br />&nbsp;&nbsp;&nbsp;&nbsp;《书》纪有虞之德，载“降二女”；《诗》述文王之美，称“刑于寡妻”。<br /><br />&nbsp;&nbsp;&nbsp;&nbsp;是知婚姻之道，男女之别，实有国有家者之所慎也。自三代迄于魏晋，兴衰之数，<br /><br />&nbsp;&nbsp;&nbsp;&nbsp;得失之迹，备乎传记，故其详可得闻焉。若娉纳以德，防闲以礼，大义正于宫闱，<br /><br />&nbsp;&nbsp;&nbsp;&nbsp;王化行于邦国，则坤仪式固，而鼎命惟永矣。至于邪僻既进，法度莫修，冶容迷<br /><br />&nbsp;&nbsp;&nbsp;&nbsp;其主心，私谒蠹其朝政，则风化凌替，而宗社不守矣。夫然者，岂非皇王之龟鉴<br /><br />&nbsp;&nbsp;&nbsp;&nbsp;与。<br /><br />&nbsp;&nbsp;&nbsp;&nbsp;周氏率由姬制，内职有序。太祖创基，修衽席以俭约；高祖嗣历，节情欲于<br /><br />&nbsp;&nbsp;&nbsp;&nbsp;矫枉。宫闱有贯鱼之美，戚里无私溺之尤，可谓得人君体也。宣皇外行其志，内<br /><br />&nbsp;&nbsp;&nbsp;&nbsp;逞其欲，溪壑难满，采择无厌。恩之所加，莫限厮皂；荣之所及，无隔险。<br /><br />&nbsp;&nbsp;&nbsp;&nbsp;于是升兰殿而正位，践椒庭而齐体者，非一人焉；阶房帷而拖青紫，承恩幸而拥<br /><br />&nbsp;&nbsp;&nbsp;&nbsp;玉帛者，非一族焉。虽辛、癸之荒淫，赵、李之倾惑，曾未足比其仿佛也。民厌<br /><br />&nbsp;&nbsp;&nbsp;&nbsp;苛政，弊事实多。太祖之祚忽诸，特由于此。故叙其事以为《皇后传》云。<br /><br />&nbsp;&nbsp;&nbsp;&nbsp;文帝元皇后，魏孝武帝之妹。初封平阳公主，适开府张欢。欢性贪残，遇后<br /><br />&nbsp;&nbsp;&nbsp;&nbsp;无礼，又尝杀后侍婢。后怒，诉之于帝，帝乃执欢杀之。改封后为冯翊公主，以<br /><br />&nbsp;&nbsp;&nbsp;&nbsp;配太祖，生孝闵帝。大统七年，薨。魏恭帝三年十二月，合葬成陵。孝闵帝践祚，<br /><br />&nbsp;&nbsp;&nbsp;&nbsp;追尊为王后。武成初，又追尊为皇后。<br /><br />&nbsp;&nbsp;&nbsp;&nbsp;文宣叱奴皇后，代人也。太祖为丞相，纳后为姬。生高祖。天和二年六月尊<br /><br />&nbsp;&nbsp;&nbsp;&nbsp;为皇太后。建德三年三月癸酉，崩。四月丁巳，葬永固陵。<br /><br />&nbsp;&nbsp;&nbsp;&nbsp;孝闵帝元皇后，名胡摩，魏文帝第五女。初封晋安公主。帝之为略阳公也，<br /><br />&nbsp;&nbsp;&nbsp;&nbsp;尚焉。及践祚，立为王后。帝被废，后出俗为尼。建德初，高祖诛晋国公护，上<br /><br />&nbsp;&nbsp;&nbsp;&nbsp;帝尊号为孝闵帝，以后为孝闵皇后，居崇义宫。隋氏革命，后出居里第。大业十<br /><br />&nbsp;&nbsp;&nbsp;&nbsp;二年，殂。<br /><br />&nbsp;&nbsp;&nbsp;&nbsp;明帝独孤皇后，太保、卫国公信之长女。帝之在藩也，纳为夫人。二年正月，<br /><br />&nbsp;&nbsp;&nbsp;&nbsp;立为王后。四月，崩，葬昭陵。武成初，追崇为皇后。世宗崩，与后合葬。<br /><br />&nbsp;&nbsp;&nbsp;&nbsp;武帝阿史那皇后，突厥木I可汗俟斤之女。突厥灭茹茹之后，尽有塞表之地，<br /><br />&nbsp;&nbsp;&nbsp;&nbsp;控弦数十万，志陵中夏。太祖方与齐人争衡，结以为援。俟斤初欲以女配帝，既<br /><br />&nbsp;&nbsp;&nbsp;&nbsp;而悔之。高祖即位，前后累遣使要结，乃许归后于我。保定五年二月，诏陈国公<br /><br />&nbsp;&nbsp;&nbsp;&nbsp;纯、许国公宇文贵、神武公窦毅、南安公杨荐等，奉备皇后文物及行殿，并六宫<br /><br />&nbsp;&nbsp;&nbsp;&nbsp;以下百二十人，至俟斤牙帐所，迎后。俟斤又许齐人以婚，将有异志。纯等在彼<br /><br />&nbsp;&nbsp;&nbsp;&nbsp;累载，不得反命。虽谕之以信义，俟斤不从。会大雷风起，飘坏其穹庐等，旬日<br /><br />&nbsp;&nbsp;&nbsp;&nbsp;不止。俟斤大惧，以为天谴，乃备礼送后。纯等设行殿，列羽仪，奉之以归。天<br /><br />&nbsp;&nbsp;&nbsp;&nbsp;和三年三月，后至，高祖行亲迎之礼。后有姿貌，善容止，高祖深敬焉。宣帝即<br /><br />&nbsp;&nbsp;&nbsp;&nbsp;位，尊为皇太后。大象元年二月，改为天元皇太后。二年二月，又尊为天元上皇<br /><br />&nbsp;&nbsp;&nbsp;&nbsp;太后。册曰：“天元皇帝臣S，奉玺绶册，谨上天元皇太后尊号曰天元上皇太后。<br /><br />&nbsp;&nbsp;&nbsp;&nbsp;伏惟穷神尽智，含弘载物，道洽万邦，仪刑四海。圣慈训诱，恩深明德，虽册徽<br /><br />&nbsp;&nbsp;&nbsp;&nbsp;号，未极尊严。是用增奉鸿名，光缛常礼。俾诚敬有展，欢慰在兹，福祉无疆，<br /><br />&nbsp;&nbsp;&nbsp;&nbsp;亿兆斯赖。”宣帝崩，静帝尊为太皇太后。隋开皇二年殂，年三十二。隋文帝诏<br /><br />&nbsp;&nbsp;&nbsp;&nbsp;有司备礼册，y葬于孝陵。<br /><br />&nbsp;&nbsp;&nbsp;&nbsp;武帝李皇后，名娥姿，楚人也。于谨平江陵，后家被籍没。至长安，太祖以<br /><br />&nbsp;&nbsp;&nbsp;&nbsp;后赐高祖，后稍得亲幸。大象元年二月，改为天元帝太后。七月，又尊为天皇太<br /><br />&nbsp;&nbsp;&nbsp;&nbsp;后。二年，尊为天元圣皇太后。册曰：“天元皇帝臣S，奉玺绶册，谨上天皇太<br /><br />&nbsp;&nbsp;&nbsp;&nbsp;后尊号曰天元圣皇太后。伏惟月精效祉，坤灵表贶，瑞肇丹陵，庆流华渚。虽率<br /><br />&nbsp;&nbsp;&nbsp;&nbsp;由令典，夙奉徽号，而因心尽敬，未极尊名。是用思弘称首，上昭圣德，敢竭诚<br /><br />&nbsp;&nbsp;&nbsp;&nbsp;敬，永绥福履。显扬慈训，贻厥孙谋。”宣帝崩，静帝尊为太帝太后。隋开皇元<br /><br />&nbsp;&nbsp;&nbsp;&nbsp;年三月，出俗为尼，改名常悲。八年殂，年五十三，以尼礼葬于京城南。<br /><br />&nbsp;&nbsp;&nbsp;&nbsp;宣帝杨皇后，名丽华，隋文帝长女。帝在东宫，高祖为帝纳后为皇太子妃。<br /><br />&nbsp;&nbsp;&nbsp;&nbsp;宣政元年闰六月，立为皇后。帝后自称天元皇帝，号后为天元皇后。寻又立天皇<br /><br />&nbsp;&nbsp;&nbsp;&nbsp;后及左右皇后，与后为四皇后焉。二年，诏曰：“帝降二女，后德所以俪君；天<br /><br />&nbsp;&nbsp;&nbsp;&nbsp;列四星，妃象于焉垂耀。朕取法上玄，稽诸令典，爰命四后，内正六宫，庶弘赞<br /><br />&nbsp;&nbsp;&nbsp;&nbsp;柔德，广修粢盛。比殊礼虽降，称谓曷宜，其因天之象，增锡嘉名。”于是后与<br /><br />&nbsp;&nbsp;&nbsp;&nbsp;三皇后并加大焉。帝遣使持节册后为天元大皇后曰：“咨尔含章载德，体顺居贞，<br /><br />&nbsp;&nbsp;&nbsp;&nbsp;肃恭享祀，仪刑邦国，是用嘉兹显号，式畅徽音。尔其敬践厥猷，寅答灵命，对<br /><br />&nbsp;&nbsp;&nbsp;&nbsp;扬休烈，可不慎欤。”寻又立天中大皇后，与后为五皇后。后性柔婉，不妒忌，<br /><br />&nbsp;&nbsp;&nbsp;&nbsp;四皇后及嫔御等咸爱而仰之。帝后昏暴滋甚，喜怒乖度。尝谴后，欲加之罪，后<br /><br />&nbsp;&nbsp;&nbsp;&nbsp;进止详闲，辞色不挠。帝大怒，遂赐后死，逼令引诀。后母独孤氏闻之，诣阁陈<br /><br />&nbsp;&nbsp;&nbsp;&nbsp;谢，叩头流血，然后得免。帝崩，静帝尊后为皇太后，居弘圣宫。初，宣帝不豫，<br /><br />&nbsp;&nbsp;&nbsp;&nbsp;诏后父入禁中侍疾。及大渐，刘P、郑译等因矫诏以后父受遗辅政。后初虽不预<br /><br />&nbsp;&nbsp;&nbsp;&nbsp;谋，然以嗣主幼冲，恐权在他族，不利于己，闻P、译已行此诏，心甚悦之。后<br /><br />&nbsp;&nbsp;&nbsp;&nbsp;知其父有异图，意颇不平，形于言色。及行禅代，愤惋逾甚。隋文帝既不能谴责，<br /><br />&nbsp;&nbsp;&nbsp;&nbsp;内甚愧之。开皇六年，封后为乐平公主。后又议夺其志，后誓不许，乃止。大业<br /><br />&nbsp;&nbsp;&nbsp;&nbsp;五年，从炀帝幸张掖，殂于河西，年四十九。炀帝还京，诏有司备礼，附葬后于<br /><br />&nbsp;&nbsp;&nbsp;&nbsp;定陵。<br /><br />&nbsp;&nbsp;&nbsp;&nbsp;宣帝朱皇后，名满月，吴人也。其家坐事，没入东宫。帝之为太子，后被选<br /><br />&nbsp;&nbsp;&nbsp;&nbsp;掌帝衣服。帝年少，召而幸之，遂生静帝。大象元年，立为天元帝后，寻改为天<br /><br />&nbsp;&nbsp;&nbsp;&nbsp;皇后。二年，又改为天大皇后。册曰：“咨尔弥宣四德，训范六宫，轩庭列序，<br /><br />&nbsp;&nbsp;&nbsp;&nbsp;尧门表庆，嘉称既降，盛典宜膺。尔其饰性履道，无愆礼正，永固休祉，可不慎<br /><br />&nbsp;&nbsp;&nbsp;&nbsp;欤。”后本非良家子，又年长于帝十余岁，疏贱无宠。以静帝故，特尊崇之，班<br /><br />&nbsp;&nbsp;&nbsp;&nbsp;亚杨皇后焉。宣帝崩，静帝尊为帝太后。隋开皇元年，出俗为尼，名法净。六年<br /><br />&nbsp;&nbsp;&nbsp;&nbsp;殂，年四十，以尼礼葬京城。<br /><br />&nbsp;&nbsp;&nbsp;&nbsp;宣帝陈皇后，名月仪，自云颍川人，大将军山提第八女也。大象元年六月，<br /><br />&nbsp;&nbsp;&nbsp;&nbsp;以选入宫，拜为德妃。月余，立为天左皇后。二年二月，改天左大皇后。册曰：<br /><br />&nbsp;&nbsp;&nbsp;&nbsp;“咨尔仪范柔闲，操履凝洁，淑问彰于远近，令则冠于宫闱。是用申彼宠章，加<br /><br />&nbsp;&nbsp;&nbsp;&nbsp;兹徽号。尔其复礼问诗，披图顾史，永隆嘉命，可不慎欤。”三月，又诏曰：<br /><br />&nbsp;&nbsp;&nbsp;&nbsp;“正内之重，风化之基，嘉耦之制，代多殊典。轩、喾继轨，次妃并四；虞舜受<br /><br />&nbsp;&nbsp;&nbsp;&nbsp;命，厥娶犹三。礼非相袭，随时不无。朕祗承宝图，载弘徽号，自我改作，超革<br /><br />&nbsp;&nbsp;&nbsp;&nbsp;先古。曰天元居极，五帝所以仰崇；王者称尊，列后于焉上俪。且坤仪比德，土<br /><br />&nbsp;&nbsp;&nbsp;&nbsp;数惟五，既缛恒典，宜取斯仪。四大皇后外，可增置天中大皇后一人。天中大皇<br /><br />&nbsp;&nbsp;&nbsp;&nbsp;后爰主粢盛，徽音日跻，肇建嘉名，宜膺显册。”于是以后为天中大皇后。帝崩，<br /><br />&nbsp;&nbsp;&nbsp;&nbsp;后出家为尼，改名华光。<br /><br />&nbsp;&nbsp;&nbsp;&nbsp;后父山提本高氏之隶。仕齐，官至特进、开府、东兖州刺史、谢阳王。高祖<br /><br />&nbsp;&nbsp;&nbsp;&nbsp;平齐，拜大将军，封淅阳郡公。大象元年，以后父超授上柱国，进封h国公，<br /><br />&nbsp;&nbsp;&nbsp;&nbsp;除大宗伯。<br /><br />&nbsp;&nbsp;&nbsp;&nbsp;宣帝元皇后，名乐尚，河南洛阳人也。开府晟之第二女。年十五被选入宫，<br /><br />&nbsp;&nbsp;&nbsp;&nbsp;拜为贵妃。大象元年七月，立为天右皇后。二年二月，改为天右大皇后。册曰：<br /><br />&nbsp;&nbsp;&nbsp;&nbsp;“咨尔资灵姜水，载德涂山，懿淑内融，徽音潜畅。是用加兹宠数，式光践礼。<br /><br />&nbsp;&nbsp;&nbsp;&nbsp;尔其聿修仪范，肃膺显册，祗承休命，可不慎欤。”帝崩，后出俗为尼，改名华<br /><br />&nbsp;&nbsp;&nbsp;&nbsp;胜。初，后与陈后同时被选入宫，俱拜为妃，及升后位，又同日受册，帝宠遇二<br /><br />&nbsp;&nbsp;&nbsp;&nbsp;后，礼数均等，年齿复同，特相亲爱。及为尼后，李、朱及尉迟后等并相继殒没，<br /><br />&nbsp;&nbsp;&nbsp;&nbsp;而二后于今尚存。后父晟，少以元氏宗室，拜开府。大象元年七月，以后父进位<br /><br />&nbsp;&nbsp;&nbsp;&nbsp;上柱国，封翼国公。<br /><br />&nbsp;&nbsp;&nbsp;&nbsp;宣帝尉迟皇后，名炽繁，蜀国公迥之孙女。有美色。初适杞国公亮子西阳公<br /><br />&nbsp;&nbsp;&nbsp;&nbsp;温，以宗妇例入朝，帝逼而幸之。及亮谋逆，帝诛温，进后入宫，拜为长贵妃。<br /><br />&nbsp;&nbsp;&nbsp;&nbsp;大象二年三月，立为天左大皇后。册曰：“咨尔门膺积善，躬表灵贶，徽音茂德，<br /><br />&nbsp;&nbsp;&nbsp;&nbsp;朕实嘉之。是用弘兹盛典，申彼宠章。尔其克慎厥猷，寅答景命，永承休烈，可<br /><br />&nbsp;&nbsp;&nbsp;&nbsp;不慎欤。”帝崩，后出俗为尼，改名华首。隋开皇十五年，殂，年三十。<br /><br />&nbsp;&nbsp;&nbsp;&nbsp;静帝司马皇后，名令姬，柱国、荥阳公消难之女。大象元年二月，宣帝传位<br /><br />&nbsp;&nbsp;&nbsp;&nbsp;于帝，七月，为帝纳为皇后。册曰：“坤道成形，厚德于焉载物；阴精迭运，重<br /><br />&nbsp;&nbsp;&nbsp;&nbsp;光所以丽天。在昔皇王，膺乾御历，内政为助，昭被图篆。惟尔门积庆灵，家韬<br /><br />&nbsp;&nbsp;&nbsp;&nbsp;休烈，徽音令范，无背一时。是用命尔，作俪皇极。尔其克励婉心，肃膺盛典，<br /><br />&nbsp;&nbsp;&nbsp;&nbsp;追皇、英之逸轨，庶任、姒之芳尘，t翟有光，粢盛无怠，虽休勿休，以隆嘉祚。”<br /><br />&nbsp;&nbsp;&nbsp;&nbsp;二年九月，隋文帝以后父拥众奔陈，废后为庶人。后嫁为隋司隶刺史李丹妻，于<br /><br />&nbsp;&nbsp;&nbsp;&nbsp;今尚存。<br /><br />&nbsp;&nbsp;&nbsp;&nbsp;史臣曰：孔子称“夷狄之有君，不如诸夏之亡也。”是以周纳狄后，富辰谓<br /><br />&nbsp;&nbsp;&nbsp;&nbsp;之祸阶；晋升戎女，卜人以为不吉。斯固非谬焉。自周氏受命，逮乎高祖，年逾<br /><br />&nbsp;&nbsp;&nbsp;&nbsp;三纪，世历四君。业非草昧之辰，事殊权宜之日，乃弃同即异，以夷乱华。捐婚<br /><br />&nbsp;&nbsp;&nbsp;&nbsp;姻之彝序，求豺狼之外利。既而报者倦矣，施者无厌，向之所谓和亲，未几已成<br /><br />&nbsp;&nbsp;&nbsp;&nbsp;仇敌。奇正之道，有异于斯。于时高祖虽受制于人，未亲庶政，而谋士韫奇，直<br /><br />&nbsp;&nbsp;&nbsp;&nbsp;臣钳口。过矣哉！历观前载，以外戚而居宰辅者多矣。申、吕则旷代无闻，吕、<br /><br />&nbsp;&nbsp;&nbsp;&nbsp;霍则与时俱盛。倾汉室者王族，丧周祚者杨氏。何灭亡之祸，合若符契焉。斯魏<br /><br />&nbsp;&nbsp;&nbsp;&nbsp;文所以发一概之诏也已。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622480);">加入书签</a><a
                        href="1622479.html">上一页</a>&larr;<a href="index.html">返回列表</a>&rarr;<a
                            href="1622481.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622479.html"; var next_page = "1622481.html"; var index_page = "index.html"; var sortid = "9"; var article_id = "21908"; var chapter_id = "1622480"; var articlename = "周书"; var chaptername = " 卷九 列传第一"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>