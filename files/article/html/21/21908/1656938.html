<!DOCTYPE html>
<html>
<head>
<meta charset="gbk" />
<title>周书- 卷四十二 列传第三十四-在线阅读-哈西文学网</title>
<meta name="keywords" content="令狐德保周书， 卷四十二 列传第三十四全文， 卷四十二 列传第三十四在线阅读 哈西文学网" />
<meta name="description" content="哈西文学网提供令狐德钡闹苁  卷四十二 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656938.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656938.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十二 列传第三十四</h1>
            <div class="link xb">
                <a href="1656937.html">上一页</a>&larr;<a href="index.html">返回列表</a>&rarr;<a
                    href="1656939.html">下一页</a></div>			
            <div id="BookText">&nbsp;&nbsp;&nbsp;&nbsp;○萧郑ㄗ蛹茫┫羰棱萧圆肃萧大圜宗懔刘[（子祥）柳霞<br /><br />&nbsp;&nbsp;&nbsp;&nbsp;（子靖庄）<br /><br />&nbsp;&nbsp;&nbsp;&nbsp;萧郑字智遐，兰陵人也。梁武帝弟安成王秀之子也。性温裕，有仪表。年<br /><br />&nbsp;&nbsp;&nbsp;&nbsp;十二，入国学，博观经史，雅好属文。在梁，封永丰县侯，邑一千户。初为给事<br /><br />&nbsp;&nbsp;&nbsp;&nbsp;中，历太子洗马、中舍人。东魏遣李谐、卢元明使于梁，梁武帝以执橇羁晒郏<br /><br />&nbsp;&nbsp;&nbsp;&nbsp;令兼中书侍郎，受币于宾馆。寻迁黄门侍郎。出为宁远将军、宋宁宋兴二郡守，<br /><br />&nbsp;&nbsp;&nbsp;&nbsp;转轻车将军、巴西梓潼二郡守。<br /><br />&nbsp;&nbsp;&nbsp;&nbsp;及侯景作乱，武陵王纪承制授质钩纸凇⒅椅浣军。又迁平北将军、散骑常<br /><br />&nbsp;&nbsp;&nbsp;&nbsp;侍，领益州刺史军防事。纪称尊号于成都，除侍中、中书令，封秦郡王，邑三千<br /><br />&nbsp;&nbsp;&nbsp;&nbsp;户，给鼓吹一部。纪率众东下，以治尚书令、征西大将军、都督益梁秦潼安泸<br /><br />&nbsp;&nbsp;&nbsp;&nbsp;青戎宁华信渠万江新巴楚义十八州诸军事、益州刺史，守成都。又令梁州刺史杨<br /><br />&nbsp;&nbsp;&nbsp;&nbsp;乾运守潼州。<br /><br />&nbsp;&nbsp;&nbsp;&nbsp;太祖知蜀兵寡弱，遣大将军尉迟迥总众讨之。及迥入剑阁，乾运以州降。蜀<br /><br />&nbsp;&nbsp;&nbsp;&nbsp;中因是大骇，无复抗拒之志。迥长驱至成都，旨兵不满万人，而仓库空竭，军<br /><br />&nbsp;&nbsp;&nbsp;&nbsp;无所资，遂为城守之计。迥围之五旬，致徘财浣出城挑战，多被杀伤。外援虽<br /><br />&nbsp;&nbsp;&nbsp;&nbsp;至，又为迥所破。语在《迥传》。炙烨虢担迥许之。钟谑锹饰奈溆谝嬷莩潜保<br /><br />&nbsp;&nbsp;&nbsp;&nbsp;共迥升坛，歃血立盟，以城归国。<br /><br />&nbsp;&nbsp;&nbsp;&nbsp;魏恭帝元年，授侍中、骠骑大将军、开府仪同三司，封归善县公，邑一千户。<br /><br />&nbsp;&nbsp;&nbsp;&nbsp;孝闵帝践阼，进爵黄台郡公，增邑一千户。武成中，世宗令诸文儒于麟趾殿校定<br /><br />&nbsp;&nbsp;&nbsp;&nbsp;经史，仍撰《世谱》，忠嘣ぱ伞Ｑ耙阅咐希兼有疾疹，五日番上，便隔晨昏，<br /><br />&nbsp;&nbsp;&nbsp;&nbsp;请在外著书。有诏许焉。保定元年，授礼部中大夫。又以钟泄榭钪功，别赐食<br /><br />&nbsp;&nbsp;&nbsp;&nbsp;多陵县五百户，收其租赋。三年，出为上州刺史。为政仁恕，以礼让为本。尝至<br /><br />&nbsp;&nbsp;&nbsp;&nbsp;元日，狱中所有囚系，悉放归家，听三日，然后赴狱。主者固执不可。衷唬<br /><br />&nbsp;&nbsp;&nbsp;&nbsp;“昔王长、虞延见称前史，吾虽寡德，窃怀景行。导民以信，方自此始。以之获<br /><br />&nbsp;&nbsp;&nbsp;&nbsp;罪，弥所甘心，幸勿虑也。”诸囚荷恩，并依限而至。吏民称其惠化。秩满当还，<br /><br />&nbsp;&nbsp;&nbsp;&nbsp;部民李漆等三百余人上表，乞更留两载。诏虽弗许，甚嘉美之。<br /><br />&nbsp;&nbsp;&nbsp;&nbsp;及秩氤，属置露门学。高祖以钟胩畦、元伟、王褒等四人俱为文学博士。<br /><br />&nbsp;&nbsp;&nbsp;&nbsp;忠阅咐希表请归养私门，曰：“臣闻出忠入孝，理深人纪；昏定晨省，事切天<br /><br />&nbsp;&nbsp;&nbsp;&nbsp;经。伏惟陛下握镇临朝，垂衣御宇，孝治天下，仁覃草木。是以微臣冒陈至愿。<br /><br />&nbsp;&nbsp;&nbsp;&nbsp;臣母妾褚年过养礼，乞解今职，侍奉私庭。伏愿天慈，特垂矜许。臣披款归朝，<br /><br />&nbsp;&nbsp;&nbsp;&nbsp;十有六载，恩深海岳，报浅涓埃。肆师掌礼，竟无称职；淅隈督察，空妨能官。<br /><br />&nbsp;&nbsp;&nbsp;&nbsp;方辞违阙庭，屏迹闾里，低徊系慕，恋悚兼深。”高祖未许，诏曰：“开府梁之<br /><br />&nbsp;&nbsp;&nbsp;&nbsp;宗英，今则任等三事。所谓楚虽有材，周实用之。方藉谋猷，匡朕不逮。然进思<br /><br />&nbsp;&nbsp;&nbsp;&nbsp;尽忠，退安侍养者，义在公私兼济。岂容全欲徇己，亏此至公，乖所望也。”寻<br /><br />&nbsp;&nbsp;&nbsp;&nbsp;以母忧去职。<br /><br />&nbsp;&nbsp;&nbsp;&nbsp;天和六年，授少保。建德元年，转少傅。后改封蔡阳郡公，增邑通前三千四<br /><br />&nbsp;&nbsp;&nbsp;&nbsp;百户。二年卒，时年五十九。高祖举哀于正武殿，赐谷麦三百石、布帛三百匹，<br /><br />&nbsp;&nbsp;&nbsp;&nbsp;赠使持节、大将军、大都督、少傅、益新始信四州诸军事、益州刺史，谥曰襄。<br /><br />&nbsp;&nbsp;&nbsp;&nbsp;稚撇萘ィ名亚于王褒。算数医方，咸亦留意。所著诗赋杂文数万言，颇行<br /><br />&nbsp;&nbsp;&nbsp;&nbsp;于世。子济嗣。<br /><br />&nbsp;&nbsp;&nbsp;&nbsp;济字德成，少仁厚，颇好属文。萧纪承制，授贞威将军、蜀郡太守，迁东中<br /><br />&nbsp;&nbsp;&nbsp;&nbsp;郎将。从纪东下。至巴东，闻迥围成都，纪命济率所部赴援。比至，忠呀怠Ｈ<br /><br />&nbsp;&nbsp;&nbsp;&nbsp;从秩氤。孝闵帝践阼，除中外府记室参军。后至蒲阳郡守、车骑大将军、仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;萧世怡，梁武帝弟鄱阳王恢之子也。以名犯太祖讳，故称字焉。幼而聪慧，<br /><br />&nbsp;&nbsp;&nbsp;&nbsp;颇涉经史。梁大同元年，封丰城县侯，邑五百户。除给事中，转太子洗马。寻入<br /><br />&nbsp;&nbsp;&nbsp;&nbsp;直殿省，转太子中舍人。出为持节、仁威将军、谯州刺史。及侯景为乱，路由城<br /><br />&nbsp;&nbsp;&nbsp;&nbsp;下，袭而陷之，世怡遂被执。寻遁逃得免，至于江陵。<br /><br />&nbsp;&nbsp;&nbsp;&nbsp;梁元帝承制，授侍中。及平侯景，以世怡为兼太宰、太常卿，与中卫长史乐<br /><br />&nbsp;&nbsp;&nbsp;&nbsp;子云拜谒山陵。承圣二年，授使持节、平西将军、临川内史。既以陆纳据湘川，<br /><br />&nbsp;&nbsp;&nbsp;&nbsp;道路拥塞，改授平南将军、桂阳内史。未至郡，属于谨平江陵，遂随兄修在郢州。<br /><br />&nbsp;&nbsp;&nbsp;&nbsp;及修卒，即以世怡为刺史。湘州刺史王琳率舟师袭世怡，世怡以州输琳。时陈武<br /><br />&nbsp;&nbsp;&nbsp;&nbsp;帝执政，征为侍中。世怡疑而不就，乃奔于齐。除车骑大将军、散骑常侍。寻出<br /><br />&nbsp;&nbsp;&nbsp;&nbsp;为永州刺史。<br /><br />&nbsp;&nbsp;&nbsp;&nbsp;保定四年，晋公护东伐，大将军权景宣略地河南。世怡闻豫州刺史王士良已<br /><br />&nbsp;&nbsp;&nbsp;&nbsp;降，遂来归款。五年，拜使持节、骠骑大将军、开府仪同三司，封义兴郡公，邑<br /><br />&nbsp;&nbsp;&nbsp;&nbsp;一千三百户。天和二年，授蔡州刺史。政存简惠，不尚苛察，深为吏民所安。三<br /><br />&nbsp;&nbsp;&nbsp;&nbsp;年，卒于州。赠本官、加并洛永三州刺史。子子宝嗣。<br /><br />&nbsp;&nbsp;&nbsp;&nbsp;子宝美风仪，善谈笑，年未弱冠，名重一时。隋文帝辅政，引为丞相府典签，<br /><br />&nbsp;&nbsp;&nbsp;&nbsp;深被识遇。开皇中，官至吏部侍郎。后坐事被诛。<br /><br />&nbsp;&nbsp;&nbsp;&nbsp;萧圆肃，字明恭，梁武帝之孙，武陵王纪之子也。风度淹雅，敏而好学。纪<br /><br />&nbsp;&nbsp;&nbsp;&nbsp;称尊号，封宜都郡王，邑三千户，除侍中、宁远将军。纪率兵下峡，令萧质爻<br /><br />&nbsp;&nbsp;&nbsp;&nbsp;都，以圆肃为之副。及尉迟迥至，圆肃与志憬怠Ｊ阪羝锎蠼军、开府仪同三司、<br /><br />&nbsp;&nbsp;&nbsp;&nbsp;侍中，封安化县公，邑一千户。<br /><br />&nbsp;&nbsp;&nbsp;&nbsp;世宗初，进封棘城郡公，增邑一千户。以圆肃有归款之勋，别赐食思君县五<br /><br />&nbsp;&nbsp;&nbsp;&nbsp;百户，收其租赋。保定三年，除畿伯中大夫。五年，拜咸阳郡守。圆肃宽猛相济，<br /><br />&nbsp;&nbsp;&nbsp;&nbsp;甚有政绩。天和四年，迁陵州刺史，寻诏令随卫国公直镇襄阳，遂不之部。建德<br /><br />&nbsp;&nbsp;&nbsp;&nbsp;三年，授太子少傅，增邑九百户。圆肃以任当师傅，调护是职。乃作《少傅箴》<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;惟王建国，辨方正位。左史记言，右史记事。莫不援立太子，为皇之贰。是<br /><br />&nbsp;&nbsp;&nbsp;&nbsp;以《易》称明两，《礼》云上嗣。东序养德，震方主器。束发就学，《宵雅》更<br /><br />&nbsp;&nbsp;&nbsp;&nbsp;肄。朝读百篇，乙夜乃寐。爱日惜力，寸阴无弃。视膳再饭，寝门三至。小心翼<br /><br />&nbsp;&nbsp;&nbsp;&nbsp;翼，大孝蒸蒸。谋谟计虑，问对疑丞。安乐必敬，无忘战兢。夫天道益谦，人道<br /><br />&nbsp;&nbsp;&nbsp;&nbsp;恶盈。汉嗣不绝乎驰道，魏储回环于邺城。前史攸载，后世扬名。三善既备，万<br /><br />&nbsp;&nbsp;&nbsp;&nbsp;国以贞。姬周长久，实赖元良。嬴秦短祚，诚由少阳。虽卜年七百，有德过历而<br /><br />&nbsp;&nbsp;&nbsp;&nbsp;昌；数世一万，无德不及而亡。敬之敬之，天惟显思。光副皇极，永固洪基。观<br /><br />&nbsp;&nbsp;&nbsp;&nbsp;德审谕，授告职司。<br /><br />&nbsp;&nbsp;&nbsp;&nbsp;太子见而悦之，致书劳问。<br /><br />&nbsp;&nbsp;&nbsp;&nbsp;六年，授丰州刺史，增邑通前三千七百户。寻进位上开府仪同大将军。宣政<br /><br />&nbsp;&nbsp;&nbsp;&nbsp;元年，入为司宗中大夫，俄授洛州刺史。大象末，进位大将军。隋开皇初，授贝<br /><br />&nbsp;&nbsp;&nbsp;&nbsp;州刺史。以母老请归就养，隋文帝许之。四年，卒，时年四十六。有文集十卷，<br /><br />&nbsp;&nbsp;&nbsp;&nbsp;又撰时人诗笔为《文海》四十卷，《广堪》十卷，《淮海乱离志》四卷，行于世。<br /><br />&nbsp;&nbsp;&nbsp;&nbsp;萧大圜，字仁显，梁简文帝之子也。幼而聪敏，神情俊悟。年四岁，能诵<br /><br />&nbsp;&nbsp;&nbsp;&nbsp;《三都赋》及《孝经》、《论语》。七岁居母丧，便有成人之性。梁大宝元年，<br /><br />&nbsp;&nbsp;&nbsp;&nbsp;封乐梁郡王，邑二千户，除宣惠将军、丹阳尹。属侯景肆虐，简文见弑，大圜潜<br /><br />&nbsp;&nbsp;&nbsp;&nbsp;遁获免。明年，景平，大圜归建康。时既丧乱之后，无所依托，乃寓居善觉佛寺。<br /><br />&nbsp;&nbsp;&nbsp;&nbsp;人有以告王僧辩者。僧辩乃给船饩，得往江陵。梁元帝见之甚悦，赐以越衫胡带<br /><br />&nbsp;&nbsp;&nbsp;&nbsp;等。改封晋熙郡王，邑二千户，除宁远将军、琅邪彭城二郡太守。<br /><br />&nbsp;&nbsp;&nbsp;&nbsp;时梁元帝既有克复之功，而大圜兄汝南王大封等犹未通谒。梁元帝性既忌刻，<br /><br />&nbsp;&nbsp;&nbsp;&nbsp;甚恨望之。乃谓大圜曰：“汝两兄久不出，汝可以意召之。”大圜即日晓谕两兄，<br /><br />&nbsp;&nbsp;&nbsp;&nbsp;相继出谒，元帝乃安之。大圜以世多故，恐谗诉生焉，乃屏绝人事。门客左右不<br /><br />&nbsp;&nbsp;&nbsp;&nbsp;过三两人，不妄游狎。兄姊之间，止笺疏而已。恒以读《诗》、《礼》、《书》、<br /><br />&nbsp;&nbsp;&nbsp;&nbsp;《易》为事。元帝尝自问《五经》要事数十条，大圜辞约指明，应答无滞。元帝<br /><br />&nbsp;&nbsp;&nbsp;&nbsp;甚叹美之。因曰：“昔河间好学，尔既有之，临淄好文，尔亦兼之。然有东平为<br /><br />&nbsp;&nbsp;&nbsp;&nbsp;善，弥高前载，吾重之爱之，尔当效焉。”及于谨军至，元帝乃令大封充使请和，<br /><br />&nbsp;&nbsp;&nbsp;&nbsp;大圜副焉，其实质也。出至军所，信宿，元帝降。<br /><br />&nbsp;&nbsp;&nbsp;&nbsp;魏恭帝二年，客长安，太祖以客礼待之。保定二年，诏曰：“梁汝南王萧大<br /><br />&nbsp;&nbsp;&nbsp;&nbsp;封、晋熙王萧大圜等，梁国子孙，宜存优礼，式遗茅土，实允旧章。大封可封晋<br /><br />&nbsp;&nbsp;&nbsp;&nbsp;陵县公，大圜封始宁县公，邑各一千户。”寻加大圜车骑大将军、仪同三司。并<br /><br />&nbsp;&nbsp;&nbsp;&nbsp;赐田宅、奴婢、牛马、粟帛等。俄而开麟趾殿，招集学士。大圜预焉。《梁武帝<br /><br />&nbsp;&nbsp;&nbsp;&nbsp;集》四十卷，《简文集》九十卷，各止一本，江陵平后，并藏秘阁。大圜既入麟<br /><br />&nbsp;&nbsp;&nbsp;&nbsp;趾，方得见之。乃手写二集，一年并毕。识者称叹之。<br /><br />&nbsp;&nbsp;&nbsp;&nbsp;大圜深信因果，心安闲放。尝言之曰：<br /><br />&nbsp;&nbsp;&nbsp;&nbsp;拂衣褰裳，无吞舟之漏网；挂冠悬节，虑我志之未从。傥获展禽之免，有美<br /><br />&nbsp;&nbsp;&nbsp;&nbsp;慈明之进。如蒙北叟之放，实胜济南之征。其故何哉？夫闾阎者有优游之美，朝<br /><br />&nbsp;&nbsp;&nbsp;&nbsp;廷者有簪佩之累，盖由来久矣。留侯追踪于松子，陶朱成术于辛文，良有以焉。<br /><br />&nbsp;&nbsp;&nbsp;&nbsp;况乎智不逸群，行不高物，而欲辛苦一生，何其僻也。<br /><br />&nbsp;&nbsp;&nbsp;&nbsp;岂如知足知止，萧然无累。北山之北，弃绝人间，南山之南，超逾世网。面<br /><br />&nbsp;&nbsp;&nbsp;&nbsp;修原而带流水，倚郊甸而枕平皋，筑蜗舍于丛林，构环堵于幽薄。近瞻烟雾，远<br /><br />&nbsp;&nbsp;&nbsp;&nbsp;睇风云。藉纤草以荫长松，结幽兰而援芳桂。仰翔禽于百仞，俯泳鳞于千寻。果<br /><br />&nbsp;&nbsp;&nbsp;&nbsp;园在后，开窗以临花卉；蔬圃居前，坐檐而看灌l。二顷以供粥，十亩以<br /><br />&nbsp;&nbsp;&nbsp;&nbsp;给丝麻。侍儿五三，可充织；家僮数四，足代耕耘。沽酪牧羊，协潘生之志；<br /><br />&nbsp;&nbsp;&nbsp;&nbsp;畜鸡种黍，应庄叟之言。获菽寻汜氏之书，露葵征尹君之录。烹羔豚而介春酒，<br /><br />&nbsp;&nbsp;&nbsp;&nbsp;迎伏腊而候岁时。披良书，探至赜，歌纂纂，唱乌乌，可以娱神，可以散虑。有<br /><br />&nbsp;&nbsp;&nbsp;&nbsp;朋自远，扬榷古今。田相过，剧谈稼穑。斯亦足矣，乐不可支。永保性命，何<br /><br />&nbsp;&nbsp;&nbsp;&nbsp;畏忧责。岂若蹙足入绊，申就羁，游帝王之门，趋宰衡之势。不知飘尘之少选，<br /><br />&nbsp;&nbsp;&nbsp;&nbsp;宁觉年祀之斯须。万物营营，靡存其意，天道昧昧，安可问哉。<br /><br />&nbsp;&nbsp;&nbsp;&nbsp;嗟乎！人生若浮云朝露，宁俟长绳系景，实不愿之。执烛夜游，惊其迅迈。<br /><br />&nbsp;&nbsp;&nbsp;&nbsp;百年何几，擎跽曲拳，四时如流，俯眉蹑足。出处无成，语默奚当。非直丘明所<br /><br />&nbsp;&nbsp;&nbsp;&nbsp;耻，抑亦宣尼耻之。<br /><br />&nbsp;&nbsp;&nbsp;&nbsp;建德四年，除滕王友。尝问大圜曰：“吾闻湘东王作《梁史》，有之乎？<br /><br />&nbsp;&nbsp;&nbsp;&nbsp;余传乃可抑扬，帝纪奚若？隐则非实，记则攘羊。”对曰：“言者之妄也。如使<br /><br />&nbsp;&nbsp;&nbsp;&nbsp;有之，亦不足怪。昔汉明为《世祖纪》，章帝为《显宗纪》，殷鉴不远，足为成<br /><br />&nbsp;&nbsp;&nbsp;&nbsp;例。且君子之过，如日月之蚀，彰于四海，安得而隐之？如有不彰，亦安得而不<br /><br />&nbsp;&nbsp;&nbsp;&nbsp;隐？盖子为父隐，直在其中；讳国之恶，抑又礼也。”乃大笑。<br /><br />&nbsp;&nbsp;&nbsp;&nbsp;其后大军东讨，攻拔晋州。或问大圜曰：“齐遂克不？”对曰：“高欢昔以<br /><br />&nbsp;&nbsp;&nbsp;&nbsp;晋州肇基伪迹，今本既拔矣，能无亡乎。所谓以此始者必以此终也。”居数月，<br /><br />&nbsp;&nbsp;&nbsp;&nbsp;齐氏果灭。闻者以为知言。宣政元年，增邑通前二千二百户。隋开皇初，拜内史<br /><br />&nbsp;&nbsp;&nbsp;&nbsp;侍郎，出为西河郡守。寻卒。<br /><br />&nbsp;&nbsp;&nbsp;&nbsp;大圜性好学，务于著述。撰《梁旧事》三十卷，《寓记》三卷、《士丧仪注》<br /><br />&nbsp;&nbsp;&nbsp;&nbsp;五卷、《要决》两卷，并文集二十卷。大封位至开府仪同三司。大象末，为陈州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;宗懔，字元懔，南阳涅阳人也。八世祖承，永嘉之乱，讨陈敏有功，封柴桑<br /><br />&nbsp;&nbsp;&nbsp;&nbsp;县侯，除宜都郡守。寻卒官，子孙因居江陵。父高之，梁山阴令。懔少聪敏，好<br /><br />&nbsp;&nbsp;&nbsp;&nbsp;读书，昼夜不倦。语辄引古事，乡里呼为小儿学士。梁普通六年，举秀才，以不<br /><br />&nbsp;&nbsp;&nbsp;&nbsp;及二宫元会，例不对策。及梁元帝镇荆州，谓长史刘之遴曰：“贵乡多士，为举<br /><br />&nbsp;&nbsp;&nbsp;&nbsp;一有意少年。”之遴以懔应命。即日引见，令兼记室。尝夕被召宿省，使制《龙<br /><br />&nbsp;&nbsp;&nbsp;&nbsp;川庙碑》，一夜便就，诘朝呈上。梁元帝叹美之。及移镇江州，以懔为刑狱参军，<br /><br />&nbsp;&nbsp;&nbsp;&nbsp;兼掌书记。历临汝、建成、广晋三县令。遭母忧去职。哭辄呕血，两旬之内，绝<br /><br />&nbsp;&nbsp;&nbsp;&nbsp;而复苏者三。每旦有群乌数千，集于庐舍，候哭而来，哭止而去。时论称之，以<br /><br />&nbsp;&nbsp;&nbsp;&nbsp;为孝感所致。<br /><br />&nbsp;&nbsp;&nbsp;&nbsp;梁元帝重牧荆州，以懔为别驾、江陵令。及帝即位，擢为尚书侍郎。又手诏<br /><br />&nbsp;&nbsp;&nbsp;&nbsp;曰：“昔扶柳开国，止曰故人，西乡胙土，本由宾客。况事涉勋庸，而无爵赏？<br /><br />&nbsp;&nbsp;&nbsp;&nbsp;尚书侍郎宗懔，亟有帷幄之谋，诚深股肱之寄。从我于迈，多历岁时。可封信安<br /><br />&nbsp;&nbsp;&nbsp;&nbsp;县侯，邑一千户。”累迁吏部郎中、五兵尚书、吏部尚书。初侯景平后，梁元帝<br /><br />&nbsp;&nbsp;&nbsp;&nbsp;议还建业，唯懔劝都渚宫，以其乡里在荆州故也。<br /><br />&nbsp;&nbsp;&nbsp;&nbsp;及江陵平，与王褒等入关。太祖以懔名重南土，甚礼之。孝闵帝践阼，拜车<br /><br />&nbsp;&nbsp;&nbsp;&nbsp;骑大将军、仪同三司。世宗即位，又与王褒等在麟趾殿刊定群书。数蒙宴赐。保<br /><br />&nbsp;&nbsp;&nbsp;&nbsp;定中卒，年六十四。有集二十卷，行于世。<br /><br />&nbsp;&nbsp;&nbsp;&nbsp;刘[，字宝义，沛国沛人也。六世祖敏，以永嘉丧乱，徙居广陵。父臧，性<br /><br />&nbsp;&nbsp;&nbsp;&nbsp;方正，笃志好学，居家以孝闻。梁天监初，为著作郎。[九岁而孤，居丧合礼。<br /><br />&nbsp;&nbsp;&nbsp;&nbsp;少好读书，兼善文笔。年十七，为上黄侯萧晔所器重。范阳张绾，梁之外戚，才<br /><br />&nbsp;&nbsp;&nbsp;&nbsp;高口辩，见推于世。以晔之懿贵，亦假借之。[年少未仕，而负才使气，不为之<br /><br />&nbsp;&nbsp;&nbsp;&nbsp;屈。绾尝于新渝侯坐，因酒后诟京兆杜骞曰：“寒士不逊。”[厉色曰：“此坐<br /><br />&nbsp;&nbsp;&nbsp;&nbsp;谁非寒士？”[本意在绾，而晔以为属已，辞色不平。[曰：“何王之门不可曳<br /><br />&nbsp;&nbsp;&nbsp;&nbsp;长裾也！”遂拂衣而去。晔辞谢之，乃止。后随晔在淮南，[母在建康遘疾，[<br /><br />&nbsp;&nbsp;&nbsp;&nbsp;弗之知。尝忽一日举身楚痛，寻而家信至，云其母病。[即号泣戒道，绝而又苏。<br /><br />&nbsp;&nbsp;&nbsp;&nbsp;当身痛之辰，即母死之日也。居丧毁瘠，遂感风气。服阕后一年，犹杖而后起，<br /><br />&nbsp;&nbsp;&nbsp;&nbsp;及晔终于毗陵，故吏多分散，[独奉晔丧还都，坟成乃退。梁简文时在东宫，遇<br /><br />&nbsp;&nbsp;&nbsp;&nbsp;晔素重，诸不送者皆被劾责，唯[独被优赏。解褐王国常侍，非其好也。<br /><br />&nbsp;&nbsp;&nbsp;&nbsp;[少慷慨，好功名，志欲立事边城，不乐随牒平进。会宜丰侯萧循出为北徐<br /><br />&nbsp;&nbsp;&nbsp;&nbsp;州刺史，即请为其轻车府主簿，兼记室参军，又领刑狱。循为梁州，除信武府记<br /><br />&nbsp;&nbsp;&nbsp;&nbsp;室参军，领南郑令。又板为中记室，补华阳太守。属侯景度江，梁室大乱，循以<br /><br />&nbsp;&nbsp;&nbsp;&nbsp;[有才略，甚亲委之。时寇难繁兴，未有所定。[乃喟然赋诗以见志。其末章曰：<br /><br />&nbsp;&nbsp;&nbsp;&nbsp;“随会平王室，夷吾匡霸功。虚薄无时用，徒然慕昔风。”循开府，置佐史，以<br /><br />&nbsp;&nbsp;&nbsp;&nbsp;[为谘议参军，仍领记室。梁元帝承制，授树功将军、镇西府谘议参军。赐书曰：<br /><br />&nbsp;&nbsp;&nbsp;&nbsp;“邓禹文学，尚或执戈；葛洪书生，且云破贼。前修无远，属望良深。”梁元帝<br /><br />&nbsp;&nbsp;&nbsp;&nbsp;寻又以循绍鄱阳之封，且为雍州刺史，复以[为循平北府司马。<br /><br />&nbsp;&nbsp;&nbsp;&nbsp;及武陵王纪称制于蜀，以[为中书侍郎，屡遣召[，使者八返，乃至蜀。又<br /><br />&nbsp;&nbsp;&nbsp;&nbsp;以为黄门侍郎，令长史刘孝胜深布腹心。使工画《陈平度河归汉图》以遗之。[<br /><br />&nbsp;&nbsp;&nbsp;&nbsp;苦求还。中记室韦登私曰：“殿下忍而蓄憾，足下不留，将致大祸。脱使盗遮于<br /><br />&nbsp;&nbsp;&nbsp;&nbsp;葭萌，则卿殆矣。孰若共构大厦，使身名俱美哉。”[正色曰：“卿欲缓颊于我<br /><br />&nbsp;&nbsp;&nbsp;&nbsp;耶？我与府侯，分义已定。岂以宠辱夷险，易其心乎？丈夫立志，当死生以之耳。<br /><br />&nbsp;&nbsp;&nbsp;&nbsp;殿下方布大义于天下，终不逞志于一人。”纪知必不为已用，乃厚其赠而遣之。<br /><br />&nbsp;&nbsp;&nbsp;&nbsp;临别，纪又解其佩刀赠[曰：“想见物思人。”[对曰：“敢不奉扬威灵，克剪<br /><br />&nbsp;&nbsp;&nbsp;&nbsp;奸宄。”纪于是遣使就拜循为益州刺史，封随郡王，以[为循府长史，加蜀郡太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;还至白马西，属达奚武军已至南郑，[不得入城，遂降于武。太祖素闻其名，<br /><br />&nbsp;&nbsp;&nbsp;&nbsp;先诫武曰：“勿使刘[死也。”故武先令[赴阙。[至，太祖见之如旧。谓仆射<br /><br />&nbsp;&nbsp;&nbsp;&nbsp;申徽曰：“刘[佳士，古人何以过之。”徽曰：“昔晋主灭吴，利在二陆。明公<br /><br />&nbsp;&nbsp;&nbsp;&nbsp;今平梁汉，得一刘[也。”时南郑尚拒守未下，达奚武请屠之，太祖将许焉。唯<br /><br />&nbsp;&nbsp;&nbsp;&nbsp;令全[一家而已。[乃请之于朝，太祖怒而不许。[泣而固请，移时不退。柳仲<br /><br />&nbsp;&nbsp;&nbsp;&nbsp;礼侍侧曰：“此烈士也。”太祖曰：“事人当如此。”遂许之。城竟获全，[之<br /><br />&nbsp;&nbsp;&nbsp;&nbsp;力也。<br /><br />&nbsp;&nbsp;&nbsp;&nbsp;太祖既纳萧循之降，又许其反国。循至长安累月，未之遣也。[因侍宴，太<br /><br />&nbsp;&nbsp;&nbsp;&nbsp;祖曰：“我于古谁比？”对曰：“常以公命世英主，汤、武莫逮；今日所见，曾<br /><br />&nbsp;&nbsp;&nbsp;&nbsp;齐桓、晋文之不若。”太祖曰：“我不得比汤、武，望与伊、周为匹，何桓、文<br /><br />&nbsp;&nbsp;&nbsp;&nbsp;之不若乎？”对曰：“齐桓存三亡国，晋文不失信于伐原。”语未终，太祖抚掌<br /><br />&nbsp;&nbsp;&nbsp;&nbsp;曰：“我解尔意，欲激我耳。”于是即命遣循。循请与[俱还，太祖不许。以[<br /><br />&nbsp;&nbsp;&nbsp;&nbsp;为中外府记室，寻迁黄门侍郎、仪同三司。<br /><br />&nbsp;&nbsp;&nbsp;&nbsp;尝卧疾居家，对雪兴感，乃作《雪赋》以遂志云。其词曰：<br /><br />&nbsp;&nbsp;&nbsp;&nbsp;天地否闭，凝而成雪。应乎玄冬之辰，在于Z寒之节。苍云暮同，严风晓别。<br /><br />&nbsp;&nbsp;&nbsp;&nbsp;散乱徘徊，霏皎洁。违朝阳之暄煦，就陵阴之惨烈。<br /><br />&nbsp;&nbsp;&nbsp;&nbsp;若乃雪山峙于流沙之右，雪宫建于碣石之东。混二仪而并色，覆万有而皆空。<br /><br />&nbsp;&nbsp;&nbsp;&nbsp;埋没河山之上，笼罩寰宇之中。日驭潜于蒙汜，地险失于华、嵩。既夺朱而成素，<br /><br />&nbsp;&nbsp;&nbsp;&nbsp;实矫异而为同。<br /><br />&nbsp;&nbsp;&nbsp;&nbsp;始飘摇而稍落，遂纷糅而无穷。萦回兮琐散，皓皓兮溟蒙。绥绥兮飒飒，漉<br /><br />&nbsp;&nbsp;&nbsp;&nbsp;漉兮hh。因高兮累仞，藉少兮成丰。晓分光而映净，夜合影而通胧。似北<br /><br />&nbsp;&nbsp;&nbsp;&nbsp;荒之明月，若西昆之阆风。<br /><br />&nbsp;&nbsp;&nbsp;&nbsp;尔乃凭集异区，遭随所适。遇物沦形，触途湮迹。何净秽之可分，岂高卑之<br /><br />&nbsp;&nbsp;&nbsp;&nbsp;能择。体不常消，质无定白。深谷夏凝，小山春积。偶仙宫而为绛，值河滨而成<br /><br />&nbsp;&nbsp;&nbsp;&nbsp;赤。广则弥纶而交四海，小则淅沥而缘间隙。浅则不过二寸，大则平地一尺。乃<br /><br />&nbsp;&nbsp;&nbsp;&nbsp;为五谷之精，实长众川之魄。大壑所以朝宗，洪波资其消释。家有赵王之璧，人<br /><br />&nbsp;&nbsp;&nbsp;&nbsp;聚汉帝之金。既藏牛而没马，又冰木而凋林。已堕白登之指，实怆黄竹之心。楚<br /><br />&nbsp;&nbsp;&nbsp;&nbsp;客埋魂于树里，汉使迁饥于海阴。毙云中之狡兽，落海上之惊禽。庚辰有七尺之<br /><br />&nbsp;&nbsp;&nbsp;&nbsp;厚，甲子有一丈之深。无复垂与云合，唯有变白作泥沉。<br /><br />&nbsp;&nbsp;&nbsp;&nbsp;本为白雪唱，翻作《白头呤》。吟曰：昔从天山来，忽与狂风阅。溯河阴而<br /><br />&nbsp;&nbsp;&nbsp;&nbsp;散漫，望衡阳而委绝。朝朝自消尽，夜夜空凝结。徒云雪之可赋，竟何赋之能雪。<br /><br />&nbsp;&nbsp;&nbsp;&nbsp;初，萧循在汉中与萧纪笺及答国家书、移襄阳文，皆[之辞也。<br /><br />&nbsp;&nbsp;&nbsp;&nbsp;世宗初，授内史中大夫，掌纶诰。寻封平阳县子，邑九百户。在职清白简亮，<br /><br />&nbsp;&nbsp;&nbsp;&nbsp;不合于时，左迁同和郡守。[善于抚御，莅职未期，生羌降附者五百余家。前后<br /><br />&nbsp;&nbsp;&nbsp;&nbsp;郡守多经营以致赀产，唯[秋毫无所取，妻子并随羌俗，食麦衣皮，始终不改。<br /><br />&nbsp;&nbsp;&nbsp;&nbsp;洮阳、洪和二郡羌民，常越境诣[讼理焉。其德化为他界所归仰如此。蔡公广时<br /><br />&nbsp;&nbsp;&nbsp;&nbsp;镇陇右，嘉[善政。及迁镇陕州，欲取[自随，羌人乐从者七百人。闻者莫不叹<br /><br />&nbsp;&nbsp;&nbsp;&nbsp;异。陈公纯作镇陇右，引为总管府司录，甚礼敬之。天和三年卒，时年五十九。<br /><br />&nbsp;&nbsp;&nbsp;&nbsp;著《梁典》三十卷，有集二十卷，行于世。子祥嗣。<br /><br />&nbsp;&nbsp;&nbsp;&nbsp;祥字休征。幼而聪慧，占对俊辩，宾客见者，皆号神童。事嫡母以至孝闻。<br /><br />&nbsp;&nbsp;&nbsp;&nbsp;其伯父黄门郎G有名江左，在岭南，闻而奇之，乃令名祥字休征。后以字行于世。<br /><br />&nbsp;&nbsp;&nbsp;&nbsp;年十岁能属文，十二通《五经》。解褐梁宜丰侯主簿，迁记室参军。<br /><br />&nbsp;&nbsp;&nbsp;&nbsp;江陵平，随例入国。齐公宪以其善于词令，召为记室。府中书记，皆令掌之。<br /><br />&nbsp;&nbsp;&nbsp;&nbsp;寻授都督，封汉安县子，食邑七百户，转从事中郎。宪进爵为王，以休征为王友。<br /><br />&nbsp;&nbsp;&nbsp;&nbsp;俄除内史上士。高祖东征，休征陪侍帷幄。平齐露布，即休征之文也。累迁车骑<br /><br />&nbsp;&nbsp;&nbsp;&nbsp;大将军、仪同大将军。寻以去官，领万年令。未期月，转长安令。频宰二县，颇<br /><br />&nbsp;&nbsp;&nbsp;&nbsp;获时誉。大象二年，卒于官，时年四十七。<br /><br />&nbsp;&nbsp;&nbsp;&nbsp;初，[所撰《梁典》始就，未及刊定而卒。临终谓休征曰：“能成我志，其<br /><br />&nbsp;&nbsp;&nbsp;&nbsp;在此书乎。”休征治定缮写，勒成一家，行于世。<br /><br />&nbsp;&nbsp;&nbsp;&nbsp;柳霞，字子升，河东解人也。曾祖卓，晋汝南太守，始自本郡徙居襄阳。祖<br /><br />&nbsp;&nbsp;&nbsp;&nbsp;叔珍，宋员外散骑常侍、义阳内史。父季远，梁临川王谘议参军、宜都太守。霞<br /><br />&nbsp;&nbsp;&nbsp;&nbsp;幼而爽迈，神彩嶷然，髫岁便有成人之量。笃好文学，动合规矩。其世父庆远特<br /><br />&nbsp;&nbsp;&nbsp;&nbsp;器异之。谓霞曰：“吾昔逮事伯父太尉公，尝语吾云：‘我昨梦汝登一楼，楼甚<br /><br />&nbsp;&nbsp;&nbsp;&nbsp;峻丽，吾以坐席与汝。汝后名宦必达，恨吾不及见耳。’吾向聊复昼寝，又梦将<br /><br />&nbsp;&nbsp;&nbsp;&nbsp;昔时座席还以赐汝。汝之官位，当复及吾。特宜勉励，以应嘉祥也。”<br /><br />&nbsp;&nbsp;&nbsp;&nbsp;梁西昌侯深藻镇雍州，霞时年十二，以民礼修谒，风仪端肃，进止详雅。深<br /><br />&nbsp;&nbsp;&nbsp;&nbsp;藻美之，试遣左右践霞衣裾，欲观其举措。霞徐步稍前，曾不顾眄。庐陵王续为<br /><br />&nbsp;&nbsp;&nbsp;&nbsp;雍州刺史，辟霞为主簿。起家平西邵陵王纶府法曹参军，仍转外兵，除尚书工部<br /><br />&nbsp;&nbsp;&nbsp;&nbsp;郎。谢举时为仆射，引霞与语，甚嘉之。顾谓人曰：“江汉英灵，见于此矣。”<br /><br />&nbsp;&nbsp;&nbsp;&nbsp;岳阳王萧莅雍州，选为治中，寻迁别驾。及于襄阳承制，授霞吏部郎、<br /><br />&nbsp;&nbsp;&nbsp;&nbsp;员外散骑常侍。俄迁车骑大将军、仪同三司、大都督，赐爵闻喜县公。寻进位持<br /><br />&nbsp;&nbsp;&nbsp;&nbsp;节、侍中、骠骑大将军、开府仪同三司。及萧践帝位于江陵，以襄阳归于我。<br /><br />&nbsp;&nbsp;&nbsp;&nbsp;霞乃辞曰：“陛下中兴鼎运，龙飞旧楚。臣昔因幸会，早奉名节，理当以身许<br /><br />&nbsp;&nbsp;&nbsp;&nbsp;国，期之始终。自晋氏南迁，臣宗族盖寡。从祖太尉、世父仪同、从父司空，并<br /><br />&nbsp;&nbsp;&nbsp;&nbsp;以位望隆重，遂家于金陵。唯留先臣，独守坟柏。常诫臣等，使不违此志。今襄<br /><br />&nbsp;&nbsp;&nbsp;&nbsp;阳既入北朝，臣若陪随銮跸，进则无益尘露，退则有亏先旨。伏愿曲垂照鉴，亮<br /><br />&nbsp;&nbsp;&nbsp;&nbsp;臣此心。”重违其志，遂许之。因留乡里，以经籍自娱。<br /><br />&nbsp;&nbsp;&nbsp;&nbsp;太祖、世宗频有征命，霞固辞以疾。及殂，霞举哀，行旧君之服。保定中<br /><br />&nbsp;&nbsp;&nbsp;&nbsp;又征之，霞始入朝。授使持节、骠骑大将军、开府仪同三司、霍州诸军事、霍州<br /><br />&nbsp;&nbsp;&nbsp;&nbsp;刺史。霞导民务先以德，再三不用命者，乃微加贬异，示之耻而已。其下感而化<br /><br />&nbsp;&nbsp;&nbsp;&nbsp;之，不复为过。咸曰：“我君仁惠如此，其可欺乎！”天和中，卒，时年七十二。<br /><br />&nbsp;&nbsp;&nbsp;&nbsp;宣政初，赠金、安二州刺史。<br /><br />&nbsp;&nbsp;&nbsp;&nbsp;霞有志行。初为州主簿，其父卒于扬州，霞自襄阳奔赴，六日而至。哀感行<br /><br />&nbsp;&nbsp;&nbsp;&nbsp;路，毁瘁殆不可识。后奉丧溯江西归，中流风起，舟中之人，相顾失色。霞抱棺<br /><br />&nbsp;&nbsp;&nbsp;&nbsp;号恸，诉天求哀，俄顷之间，风浪止息。其母尝乳间发疽，医云：“此病无可救<br /><br />&nbsp;&nbsp;&nbsp;&nbsp;之理，唯得人吮脓，或望微止其痛。”霞应声即吮，旬日遂瘳。咸以为孝感所致。<br /><br />&nbsp;&nbsp;&nbsp;&nbsp;性又温裕，略无喜愠之容。弘奖名教，未尝论人之短。尤好施与，家无余财。临<br /><br />&nbsp;&nbsp;&nbsp;&nbsp;终遗诫薄葬，其子等并奉行之。有十子，靖、庄最知名。<br /><br />&nbsp;&nbsp;&nbsp;&nbsp;靖字思休。少方雅，博览坟籍。梁大同末，释褐武陵王国左常侍，转法曹行<br /><br />&nbsp;&nbsp;&nbsp;&nbsp;参军。大定初，除尚书度支郎，迁正员郎。随霞入朝，授大都督，历河南、德广<br /><br />&nbsp;&nbsp;&nbsp;&nbsp;二郡守。靖雅达政事，所居皆有治术，吏民畏而爱之。然性爱闲素，其于名利澹<br /><br />&nbsp;&nbsp;&nbsp;&nbsp;如也。及秩满，还，便有终焉之志。<br /><br />&nbsp;&nbsp;&nbsp;&nbsp;隋文帝践极，特诏征之，靖遂以疾固辞。优游不仕，闭门自守，所对惟琴书<br /><br />&nbsp;&nbsp;&nbsp;&nbsp;而已。足不历园庭，殆将十载。子弟等奉之，若严君焉。其有过者，靖必下帷自<br /><br />&nbsp;&nbsp;&nbsp;&nbsp;责，于是长幼相率拜谢于庭，靖然后见之，勖以礼法。乡里亦慕而化之。或有不<br /><br />&nbsp;&nbsp;&nbsp;&nbsp;善者，皆曰：“唯恐柳德广知也。”时论方之王烈。前后总管到官，皆亲至靖家<br /><br />&nbsp;&nbsp;&nbsp;&nbsp;问疾，遂以为故事。秦王俊临州，赉以几杖，并致衣物。靖唯受几杖，余并固辞。<br /><br />&nbsp;&nbsp;&nbsp;&nbsp;其为当时所重如此。开皇中，以寿终。<br /><br />&nbsp;&nbsp;&nbsp;&nbsp;庄字思敬。器量贞固，有经世之才。初仕梁，历中书舍人、尚书右丞、给事<br /><br />&nbsp;&nbsp;&nbsp;&nbsp;黄门侍郎、尚书吏部郎中、鸿胪太府卿。入隋，位至开府仪同三司、给事黄门侍<br /><br />&nbsp;&nbsp;&nbsp;&nbsp;郎、饶州刺史。<br /><br />&nbsp;&nbsp;&nbsp;&nbsp;史臣曰：萧帧⑹棱、圆肃、大圜并有梁之令望也。虽羁旅异国，而终享荣<br /><br />&nbsp;&nbsp;&nbsp;&nbsp;名。非有兹基，夙怀文质，亦何能至于此乎。方武陵拥众东下，任忠韵艉沃事，<br /><br />&nbsp;&nbsp;&nbsp;&nbsp;君臣之道既笃，家国之情亦隆。金石不足比其心，河山不足盟其誓。及魏安之至<br /><br />&nbsp;&nbsp;&nbsp;&nbsp;城下，旬日而智力俱竭。委金汤而不守，举庸蜀而来王。若乃见机而作，诚有之<br /><br />&nbsp;&nbsp;&nbsp;&nbsp;矣。守节没齿，则未可焉。宗懔干局才辞见称于梁元之世。逮乎俘囚楚甸，播越<br /><br />&nbsp;&nbsp;&nbsp;&nbsp;秦中，属太祖思治之辰，遇世宗好士之日，在朝不预政事，就列才忝戎章。岂怀<br /><br />&nbsp;&nbsp;&nbsp;&nbsp;道图全，优游卒岁，将用与不用，留滞当年乎？梁氏据有江东，五十余载。挟策<br /><br />&nbsp;&nbsp;&nbsp;&nbsp;纪事，勒成不朽者，非一家焉。刘[学思通博，有著述之誉，虽传疑传信，颇有<br /><br />&nbsp;&nbsp;&nbsp;&nbsp;详略，而属辞比事，足为清典。盖近代之佳史欤。柳霞立身之道，进退有节。观<br /><br />&nbsp;&nbsp;&nbsp;&nbsp;其眷恋坟陇，其孝可移于朝廷；尽礼旧主，其忠可事于新君。夫能推此类以求贤，<br /><br />&nbsp;&nbsp;&nbsp;&nbsp;则知人几于易矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656938);">加入书签</a><a
                        href="1656937.html">上一页</a>&larr;<a href="index.html">返回列表</a>&rarr;<a
                            href="1656939.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656937.html"; var next_page = "1656939.html"; var index_page = "index.html"; var sortid = "9"; var article_id = "21908"; var chapter_id = "1656938"; var articlename = "周书"; var chaptername = " 卷四十二 列传第三十四"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>