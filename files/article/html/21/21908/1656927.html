<!DOCTYPE html>
<html>
<head>
<meta charset="gbk" />
<title>周书- 卷三十二 列传第二十四-在线阅读-哈西文学网</title>
<meta name="keywords" content="令狐德保周书， 卷三十二 列传第二十四全文， 卷三十二 列传第二十四在线阅读 哈西文学网" />
<meta name="description" content="哈西文学网提供令狐德钡闹苁  卷三十二 列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656927.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656927.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 列传第二十四</h1>
            <div class="link xb">
                <a href="1656926.html">上一页</a>&larr;<a href="index.html">返回列表</a>&rarr;<a
                    href="1656928.html">下一页</a></div>			
            <div id="BookText">&nbsp;&nbsp;&nbsp;&nbsp;○申徽陆通（弟逞）柳敏（子昂）卢柔唐瑾<br /><br />&nbsp;&nbsp;&nbsp;&nbsp;申徽，字世仪，魏郡人也。六世祖钟，为后赵司徒。冉闵末，中原丧乱，钟<br /><br />&nbsp;&nbsp;&nbsp;&nbsp;子邃避地江左。曾祖爽仕宋，位雍州刺史。祖隆道，宋北衮州刺史。父明仁，郡<br /><br />&nbsp;&nbsp;&nbsp;&nbsp;功曹，早卒。徽少与母居，尽心孝养。及长，好经史。性审慎，不妄交游。遭母<br /><br />&nbsp;&nbsp;&nbsp;&nbsp;忧，丧毕，乃归于魏。元颢入洛，以元邃为东徐州刺史，邃引徽为主薄。颢败，<br /><br />&nbsp;&nbsp;&nbsp;&nbsp;邃被槛车送洛阳，故吏宾客并委去，唯徽送之。及邃得免，乃广集宾友，叹徽有<br /><br />&nbsp;&nbsp;&nbsp;&nbsp;古人风。寻除太尉府行参军。<br /><br />&nbsp;&nbsp;&nbsp;&nbsp;孝武初，徽以洛阳兵难未已，遂间行入关见文帝。文帝与语，奇之，荐之于<br /><br />&nbsp;&nbsp;&nbsp;&nbsp;贺拔岳。岳亦雅相敬待，引为宾客。文帝临夏州，以徽为记室参军，兼府主簿。<br /><br />&nbsp;&nbsp;&nbsp;&nbsp;文帝察徽沉密有度量，每事信委之。乃为大行台郎中。时军国草创，幕府务殷，<br /><br />&nbsp;&nbsp;&nbsp;&nbsp;四方书檄，皆徽之辞也。以迎孝武功，封博平县子，本州大中正。大统初，进爵<br /><br />&nbsp;&nbsp;&nbsp;&nbsp;为侯。四年，拜中书舍人，修起居注。河桥之役，大军不利，近侍之官，分散者<br /><br />&nbsp;&nbsp;&nbsp;&nbsp;众，徽独不离左右。魏帝称叹之。十年，迁给事黄门侍郎。<br /><br />&nbsp;&nbsp;&nbsp;&nbsp;先是，东阳王元荣为瓜州刺史，其女婿刘彦随焉。及荣死，瓜州首望表荣子<br /><br />&nbsp;&nbsp;&nbsp;&nbsp;康为刺史，彦遂杀康而取其位。属四方多难，朝廷不遑问罪，因授彦刺史。频征<br /><br />&nbsp;&nbsp;&nbsp;&nbsp;不奉诏，又南通吐谷浑，将图叛逆。文帝难于动众，欲以权略致之。乃以徽为河<br /><br />&nbsp;&nbsp;&nbsp;&nbsp;西大使，密令图彦。徽轻以五十骑行，既至，止于宾馆。彦见徽单使，不以为疑。<br /><br />&nbsp;&nbsp;&nbsp;&nbsp;徽乃遣一人微劝彦归朝，以揣其意。彦不从。徽又使赞成其住计，彦便从之，遂<br /><br />&nbsp;&nbsp;&nbsp;&nbsp;来至馆。徽先与瓜州豪右密谋执彦，遂叱而缚之。彦辞无罪。徽数之曰：“君无<br /><br />&nbsp;&nbsp;&nbsp;&nbsp;尺寸之功，滥居方岳之重。恃远背诞，不恭贡职，戮辱使人，轻忽诏命。计君之<br /><br />&nbsp;&nbsp;&nbsp;&nbsp;咎，实不容诛。但授诏之日，本令相送归阙，所恨不得申明罚以谢边远耳。”于<br /><br />&nbsp;&nbsp;&nbsp;&nbsp;是宣诏慰劳吏人及彦所部，复云大军续至，城内无敢动者。使还，迁都官尚书。<br /><br />&nbsp;&nbsp;&nbsp;&nbsp;十二年，瓜州刺史成庆为城人张保所杀，都督令狐延等起义逐保，启请刺史。<br /><br />&nbsp;&nbsp;&nbsp;&nbsp;以徽信洽西土，拜假节、瓜州刺史。徽在州五稔，俭约率下，边人乐而安之。十<br /><br />&nbsp;&nbsp;&nbsp;&nbsp;六年，征兼尚书右仆射，加侍中、骠骑大将军、开府仪同三司。废帝二年，进爵<br /><br />&nbsp;&nbsp;&nbsp;&nbsp;为公，正右仆射，赐姓宇文氏。<br /><br />&nbsp;&nbsp;&nbsp;&nbsp;徽性勤敏，凡所居官，案牍无大小，皆亲自省览。以是事无稽滞，吏不得为<br /><br />&nbsp;&nbsp;&nbsp;&nbsp;奸。后虽历公卿，此志不懈。出为襄州刺史。时南方初附，旧俗，官人皆通饷遗。<br /><br />&nbsp;&nbsp;&nbsp;&nbsp;徽性廉慎，乃画杨震像于寝室以自戒。及代还，人吏送者数十里不绝。徽自以无<br /><br />&nbsp;&nbsp;&nbsp;&nbsp;德于人，慨然怀愧，因赋诗题于清水亭。长幼闻之，竞来就读，递相谓曰：“此<br /><br />&nbsp;&nbsp;&nbsp;&nbsp;是申使君手迹。”并写诵之。<br /><br />&nbsp;&nbsp;&nbsp;&nbsp;明帝以御正任总丝纶，更崇其秩为上大夫，员四人，号大御正，又以徽为之。<br /><br />&nbsp;&nbsp;&nbsp;&nbsp;历小司空、少保，出为荆州刺史。入为小司徒、小宗伯。天和六年，上疏乞骸骨，<br /><br />&nbsp;&nbsp;&nbsp;&nbsp;诏许之。薨，赠泗州刺史，谥曰章。<br /><br />&nbsp;&nbsp;&nbsp;&nbsp;子康嗣。位泸州刺史，司织下大夫、上开府。康弟敦，汝南郡守。敦弟静，<br /><br />&nbsp;&nbsp;&nbsp;&nbsp;齐安郡守。静弟处，上开府、同昌县侯。卒。<br /><br />&nbsp;&nbsp;&nbsp;&nbsp;陆通，字仲明，吴郡人也。曾祖载，从宋武帝平关中，军还，留载随其子义<br /><br />&nbsp;&nbsp;&nbsp;&nbsp;真镇长安，遂没赫连氏。魏太武平赫连氏，载仕魏任中山郡守。父政，性至孝。<br /><br />&nbsp;&nbsp;&nbsp;&nbsp;其母吴人，好食鱼，北土鱼少，政求之常苦难。后宅侧忽有泉出而有鱼，遂得以<br /><br />&nbsp;&nbsp;&nbsp;&nbsp;供膳。时人以为孝感所致，因谓其泉为孝鱼泉。初从尔朱天光讨伐，及天光败，<br /><br />&nbsp;&nbsp;&nbsp;&nbsp;归文帝。文帝为行台，以政为行台左丞、原州长史，赐爵中都县伯。大统中，卒。<br /><br />&nbsp;&nbsp;&nbsp;&nbsp;通少敦敏好学，有志节。幼从政在河西，遂逢寇难，与政相失。通乃自拔东<br /><br />&nbsp;&nbsp;&nbsp;&nbsp;归，从尔朱荣。荣死，又从尔朱兆。及尔朱氏灭，乃入关。文帝时在夏州，引为<br /><br />&nbsp;&nbsp;&nbsp;&nbsp;帐内督。顷之，贺拔岳为侯莫陈悦所害，时有传岳军府已亡散者，文帝忧之，通<br /><br />&nbsp;&nbsp;&nbsp;&nbsp;以为不然。居数日，问至，果如所策。自是愈见亲礼。遂昼夜陪侍，家人罕见其<br /><br />&nbsp;&nbsp;&nbsp;&nbsp;面。通虽处机密，愈自恭谨，文帝以此重之。后以迎孝武功，封都昌县伯。大统<br /><br />&nbsp;&nbsp;&nbsp;&nbsp;元年，进爵为侯。从禽窦泰，复弘农。沙苑之役，力战有功。<br /><br />&nbsp;&nbsp;&nbsp;&nbsp;又从解洛阳围。军还，属赵青雀反于长安，文帝将讨之，以人马疲弊，不可<br /><br />&nbsp;&nbsp;&nbsp;&nbsp;速行。又谓青雀等一时陆梁，不足为虑。乃云：“我到长安，但轻骑临之，必当<br /><br />&nbsp;&nbsp;&nbsp;&nbsp;面缚。”通进曰：“青雀等既以大军不利，谓朝廷倾危，同恶相求，遂成反乱。<br /><br />&nbsp;&nbsp;&nbsp;&nbsp;然其逆谋久定，必无迁善之心。且其诈言大军败绩，东寇将至，若以轻骑往，百<br /><br />&nbsp;&nbsp;&nbsp;&nbsp;姓谓为信然，更沮兆庶之望。大兵虽疲弊，精锐犹多。以明公之威，率思归之众，<br /><br />&nbsp;&nbsp;&nbsp;&nbsp;以顺讨逆，何虑不平。”文帝深纳之，因从平青雀。录前后功，进爵为公，徐州<br /><br />&nbsp;&nbsp;&nbsp;&nbsp;刺史。以寇难未平，留不之部。与于谨讨刘平伏，加大都督。后文帝援玉壁，进<br /><br />&nbsp;&nbsp;&nbsp;&nbsp;仪同三司。<br /><br />&nbsp;&nbsp;&nbsp;&nbsp;九年，高仲密以地来附，通从若干惠战于邙山，众军皆退，唯惠与通率所部<br /><br />&nbsp;&nbsp;&nbsp;&nbsp;力战。至夜中乃阴引还，敌亦不敢逼。进授骠骑大将军、开府仪同三司、太仆卿，<br /><br />&nbsp;&nbsp;&nbsp;&nbsp;赐姓步六孤氏，进爵绥德郡公。周孝闵践阼，拜小司空。保定五年，累迁大司寇。<br /><br />&nbsp;&nbsp;&nbsp;&nbsp;通性柔谨，虽久处列位，常清慎自守。所得禄赐，尽与亲故共之，家无余财。<br /><br />&nbsp;&nbsp;&nbsp;&nbsp;常曰：“凡人患贫而不贵，不患贵而贫也。”建德元年，转大司马。其年薨。通<br /><br />&nbsp;&nbsp;&nbsp;&nbsp;弟逞。<br /><br />&nbsp;&nbsp;&nbsp;&nbsp;逞字季明。初名彦，字世雄。魏文帝常从容谓之曰：“尔既温裕，何因乃字<br /><br />&nbsp;&nbsp;&nbsp;&nbsp;世雄？且为世之雄，非所宜也。于尔兄弟，又复不类。”遂改焉。逞少谨密，早<br /><br />&nbsp;&nbsp;&nbsp;&nbsp;有名誉。兄通先以军功别受茅土，乃让父爵中都县伯，令逞袭之。起家羽林监、<br /><br />&nbsp;&nbsp;&nbsp;&nbsp;文帝内亲信。时辈皆以骁勇自达，唯逞独兼文雅。文帝由此加礼遇焉。大统十四<br /><br />&nbsp;&nbsp;&nbsp;&nbsp;年，参大丞相府军事，寻兼记室。保定初，累迁吏部中大夫，历蕃部、御伯中大<br /><br />&nbsp;&nbsp;&nbsp;&nbsp;夫，进骠骑大将军、开府仪同三司，徙授司宗中大夫，转军司马。逞干识详明，<br /><br />&nbsp;&nbsp;&nbsp;&nbsp;历任三府，所在著绩。朝廷嘉之，进爵为公。<br /><br />&nbsp;&nbsp;&nbsp;&nbsp;天和三年，齐遣侍中斛斯文略、中书侍郎刘逖来聘。初修邻好，盛选行人。<br /><br />&nbsp;&nbsp;&nbsp;&nbsp;诏逞为使主，尹公正为副以报之。逞美容止，善辞令，敏而有礼，齐人称焉。还<br /><br />&nbsp;&nbsp;&nbsp;&nbsp;届近畿，诏令路车仪服，效迎而入。时人荣之。四年，除京兆尹。都界有豕生数<br /><br />&nbsp;&nbsp;&nbsp;&nbsp;子，经旬而死。其家又有k，遂乳养之，诸豚赖之以活。时论以逞仁政所致。<br /><br />&nbsp;&nbsp;&nbsp;&nbsp;俄迁司会中大夫，出为河州刺史。<br /><br />&nbsp;&nbsp;&nbsp;&nbsp;晋公护雅重其才，表为中外府司马，颇委任之。寻复为司会，兼纳言，迁小<br /><br />&nbsp;&nbsp;&nbsp;&nbsp;司马。及护诛，坐免官。顷之，起为纳言。又以疾不堪剧任，乃除宜州刺史。故<br /><br />&nbsp;&nbsp;&nbsp;&nbsp;事，刺史奉辞，例备卤簿。逞以时属农要，奏请停之。武帝深嘉焉，诏遂其所请，<br /><br />&nbsp;&nbsp;&nbsp;&nbsp;以彰雅操。逞在州有惠政，吏人称之。东宫初建，授太子太保。卒，赠大将军。<br /><br />&nbsp;&nbsp;&nbsp;&nbsp;子操嗣。<br /><br />&nbsp;&nbsp;&nbsp;&nbsp;柳敏，字白泽，河东解县人。晋太常纯之七世孙也。父懿，魏车骑大将军、<br /><br />&nbsp;&nbsp;&nbsp;&nbsp;仪同三司、汾州刺史。敏九岁而孤，事母以孝闻。性好学，涉猎经史，阴阳卜筮<br /><br />&nbsp;&nbsp;&nbsp;&nbsp;之术，靡不习焉。年未弱冠，起家员外散骑侍郎。累迁河东郡丞。朝议以敏之本<br /><br />&nbsp;&nbsp;&nbsp;&nbsp;邑，故有此授。敏虽统御乡里，而处物平允，甚得时誉。及文帝克复河东，见而<br /><br />&nbsp;&nbsp;&nbsp;&nbsp;器异之，乃谓之曰：“今日不喜得何东，喜得卿也。”既拜丞相府参军事。俄转<br /><br />&nbsp;&nbsp;&nbsp;&nbsp;户曹参军，兼记室。每有四方宾客，恒令接之，爰及吉凶礼仪，亦令监综。又与<br /><br />&nbsp;&nbsp;&nbsp;&nbsp;苏绰等修撰新制，为朝廷政典。迁礼部郎中，封武城县子，加帅都督，领本乡兵。<br /><br />&nbsp;&nbsp;&nbsp;&nbsp;俄进大都督。遭母忧，居丧旬日之间，鬓发半白。寻起为吏部郎中。毁瘠过礼，<br /><br />&nbsp;&nbsp;&nbsp;&nbsp;杖而后起。文帝见而叹异之，特加廪赐。及尉迟迥伐蜀，以敏为行军司马。军中<br /><br />&nbsp;&nbsp;&nbsp;&nbsp;筹略，并以委之。益州平，进骠骑大将军、开府仪同三司，加侍中，迁尚书，赐<br /><br />&nbsp;&nbsp;&nbsp;&nbsp;姓宇文氏。六官建，拜礼部中大夫。<br /><br />&nbsp;&nbsp;&nbsp;&nbsp;孝闵帝践阼，进爵为公，又除河东郡守，寻复征拜礼部。出为郢州刺史，甚<br /><br />&nbsp;&nbsp;&nbsp;&nbsp;得物情。及将还朝，夷夏士人感其惠政，并赍酒肴及土产候之于路。敏乃从他道<br /><br />&nbsp;&nbsp;&nbsp;&nbsp;而还。复拜礼部。后改礼部为司宗，仍以敏为之。<br /><br />&nbsp;&nbsp;&nbsp;&nbsp;敏操履方正，性又恭勤，每日将朝，必夙兴待旦。又久处台阁，明练故事，<br /><br />&nbsp;&nbsp;&nbsp;&nbsp;近仪或乖先典者，皆按据旧章，刊正取中。迁小宗伯，监修国史。转小司马，又<br /><br />&nbsp;&nbsp;&nbsp;&nbsp;监修律令。进位大将军，出为~州刺史，以疾不之部。武帝平齐，进爵武德郡公。<br /><br />&nbsp;&nbsp;&nbsp;&nbsp;敏自建德以后，寝疾积年，武帝及宣帝并亲幸其第问疾焉。<br /><br />&nbsp;&nbsp;&nbsp;&nbsp;开皇元年，进位上大将军、太子太保。其年卒。赠五州诸军事、晋州刺史。<br /><br />&nbsp;&nbsp;&nbsp;&nbsp;临终诫其子等，丧事所须，务从简约。其子等并涕泣奉行。少子昂。<br /><br />&nbsp;&nbsp;&nbsp;&nbsp;昂字千里，幼聪颖有器识，干局过人。武帝时，为内史中大夫、开府仪同三<br /><br />&nbsp;&nbsp;&nbsp;&nbsp;司，赐爵文城郡公。当途用事，百寮皆出其下。昂竭诚献替，知无不为，谦虚自<br /><br />&nbsp;&nbsp;&nbsp;&nbsp;处，未尝骄物。时论以此重之。武帝崩，受遗辅政。稍被宣帝疏，然不离本职。<br /><br />&nbsp;&nbsp;&nbsp;&nbsp;隋文帝为丞相，深自结纳。文帝以为大宗伯。拜日，遂得偏风，不能视事。文帝<br /><br />&nbsp;&nbsp;&nbsp;&nbsp;受禅，疾愈，加上开府，拜潞州刺史。昂见天下无事，上表请劝学行礼。上览而<br /><br />&nbsp;&nbsp;&nbsp;&nbsp;善之，优诏答昂。自是天下州县皆置博士习礼焉。昂在州甚有惠政。卒官。子调<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;卢柔，字子刚。少孤，为叔母所养，抚视甚于其子。柔尽心温酰亦同己<br /><br />&nbsp;&nbsp;&nbsp;&nbsp;亲。宗族叹重之。性聪敏，好学，未弱冠，解属文，但口吃不能持论。颇使酒诞<br /><br />&nbsp;&nbsp;&nbsp;&nbsp;节，为世所讥。司徒、临淮王见而器之，以女妻焉。<br /><br />&nbsp;&nbsp;&nbsp;&nbsp;及魏孝武与齐神武有隙，诏贺拔胜出牧荆州，柔谓因此可著功绩，遂从胜之<br /><br />&nbsp;&nbsp;&nbsp;&nbsp;荆州。以柔为大行台郎中，掌书记。军中机务，柔多预之。及胜为太保，以柔为<br /><br />&nbsp;&nbsp;&nbsp;&nbsp;掾，加冠军将军。孝武后召胜引兵赴洛，胜以问柔。曰：“高欢托晋阳之甲，意<br /><br />&nbsp;&nbsp;&nbsp;&nbsp;实难知。公宜席卷赴都，与决胜负，存没以之，此忠之上策也。若北阻鲁阳，南<br /><br />&nbsp;&nbsp;&nbsp;&nbsp;并旧楚，东连衮、豫，西接关中，带甲十万，观衅而动，亦中策也。举三荆之地，<br /><br />&nbsp;&nbsp;&nbsp;&nbsp;通款梁国，可以身免，功名去矣。策之下者。”胜轻柔年少，笑而不应。<br /><br />&nbsp;&nbsp;&nbsp;&nbsp;及孝武西迁，东魏遣侯景袭穰。胜败，遂南奔梁。柔亦从之。胜频表梁求归，<br /><br />&nbsp;&nbsp;&nbsp;&nbsp;武帝览表，嘉其辞彩。既知柔所制，因遣舍人劳问，并遗缣锦。后与胜俱还，行<br /><br />&nbsp;&nbsp;&nbsp;&nbsp;至襄阳，齐神武惧胜西入，遣侯景以轻骑邀之。胜及柔惧，乃弃船山行，赢粮冒<br /><br />&nbsp;&nbsp;&nbsp;&nbsp;险，经数百里。时属秋霖，徒侣冻馁，死者太半。至丰阳界，柔迷失道，独宿僵<br /><br />&nbsp;&nbsp;&nbsp;&nbsp;木之下，寒雨衣湿，殆至于死。<br /><br />&nbsp;&nbsp;&nbsp;&nbsp;大统二年，至长安。封容城县男，邑二百户。太祖重其才，引为行台郎中，<br /><br />&nbsp;&nbsp;&nbsp;&nbsp;加平东将军，除从事中郎，与苏绰对掌机密。时沙苑之后，大军屡捷，汝、颍之<br /><br />&nbsp;&nbsp;&nbsp;&nbsp;间，多举义来附。书翰往反，日百余牒。柔随机报答，皆合事宜。进爵为子，增<br /><br />&nbsp;&nbsp;&nbsp;&nbsp;邑三百户，除中书舍人。迁司农少卿，转郎，兼著作，撰起居注。后拜黄门侍郎。<br /><br />&nbsp;&nbsp;&nbsp;&nbsp;文帝知其贫，解衣赐之。魏废帝元年，加车骑大将军、仪同三司、散骑常侍、中<br /><br />&nbsp;&nbsp;&nbsp;&nbsp;书监。<br /><br />&nbsp;&nbsp;&nbsp;&nbsp;孝闵帝践阼，拜小内史，迁内史大夫，进位开府。卒于位。所作诗颂碑铭檄<br /><br />&nbsp;&nbsp;&nbsp;&nbsp;表启行于世者数十篇。子恺嗣。<br /><br />&nbsp;&nbsp;&nbsp;&nbsp;恺字长仁。涉猎经史，有当世干能。起家齐王记室。历吏部、内史上士，礼<br /><br />&nbsp;&nbsp;&nbsp;&nbsp;部下大夫。寻为聘陈副使。大象初，拜东京吏部下大夫。<br /><br />&nbsp;&nbsp;&nbsp;&nbsp;唐瑾，字附U。父永。瑾性温恭，有器量，博涉经史，雅好属文。身长八尺<br /><br />&nbsp;&nbsp;&nbsp;&nbsp;二寸，容貌甚伟。年十七，周文闻其名，乃贻永书曰：“闻公有二子：曰陵，从<br /><br />&nbsp;&nbsp;&nbsp;&nbsp;横多武略；瑾，雍容富文雅。可并遣入朝，孤欲委以文武之任。”因召拜尚书员<br /><br />&nbsp;&nbsp;&nbsp;&nbsp;外郎、相府记室参军事。军书羽檄，瑾多掌之。从破沙苑，战河桥，并有功，封<br /><br />&nbsp;&nbsp;&nbsp;&nbsp;姑臧县子。累迁尚书右丞、吏部郎中。于时魏室播迁，庶务草创，朝章国典，瑾<br /><br />&nbsp;&nbsp;&nbsp;&nbsp;并参之。迁户部尚书，进位骠骑大将军、开府仪同三司，赐姓宇文氏。<br /><br />&nbsp;&nbsp;&nbsp;&nbsp;时燕公于谨勋高望重，朝野所属。白文帝，言瑾学行兼修，愿与之同姓，结<br /><br />&nbsp;&nbsp;&nbsp;&nbsp;为兄弟，庶子孙承其余论，有益义方。文帝叹异者久之，更赐瑾姓万纽于氏。瑾<br /><br />&nbsp;&nbsp;&nbsp;&nbsp;乃深相结纳，敦长幼之序；谨亦庭罗子孙，行弟侄之敬。其为朝望所宗如此。进<br /><br />&nbsp;&nbsp;&nbsp;&nbsp;爵临淄县伯，转吏部尚书。铨综衡流，雅有人伦之鉴。以父忧去职，寻起令视事。<br /><br />&nbsp;&nbsp;&nbsp;&nbsp;时六尚书皆一时之秀，周文自谓得人，号为六俊。然瑾尤见器重。<br /><br />&nbsp;&nbsp;&nbsp;&nbsp;于谨南伐江陵，以瑾为元帅府长史。军中谋略，多出瑾焉。江陵既平，衣冠<br /><br />&nbsp;&nbsp;&nbsp;&nbsp;仕伍，并没为仆隶。瑾察其才行，有片善者，辄议免之，赖瑾获济者甚众。时论<br /><br />&nbsp;&nbsp;&nbsp;&nbsp;多焉。及军还，诸将多因虏掠，大获财物。瑾一无所取，唯得书两车，载之以归。<br /><br />&nbsp;&nbsp;&nbsp;&nbsp;或白文帝曰：“唐瑾大有辎重，悉是梁朝珍玩。”文帝初不信之，然欲明其虚实，<br /><br />&nbsp;&nbsp;&nbsp;&nbsp;密遣使检阅之，唯见坟籍而已。乃叹曰：“孤知此人来二十许年，明其不以利干<br /><br />&nbsp;&nbsp;&nbsp;&nbsp;义。向若不令检视，恐常人有投杼之疑，所以益明之耳。凡受人委任，当如此也。”<br /><br />&nbsp;&nbsp;&nbsp;&nbsp;论平江陵功，进爵为公。<br /><br />&nbsp;&nbsp;&nbsp;&nbsp;六官建，授礼部中大夫，出为蔡州刺史。历拓州、硖州，所在皆有德化，人<br /><br />&nbsp;&nbsp;&nbsp;&nbsp;吏称之。转荆州总管府长史。入为吏部中大夫，历御正、纳言中大夫。曾未十旬，<br /><br />&nbsp;&nbsp;&nbsp;&nbsp;遂迁四职，|绅以为荣。久之，除司宗中大夫，兼内史。寻卒于位。赠小宗伯，<br /><br />&nbsp;&nbsp;&nbsp;&nbsp;谥曰方。<br /><br />&nbsp;&nbsp;&nbsp;&nbsp;瑾性方重，有风格。退朝休假，恒著衣冠以对妻子。遇迅雷风烈，虽闲夜宴<br /><br />&nbsp;&nbsp;&nbsp;&nbsp;寝，必起，冠带端笏危坐。又好施与，家无余财，所得禄赐，常散之宗族。其尤<br /><br />&nbsp;&nbsp;&nbsp;&nbsp;贫者，又害膏腴田宇以赈之。所留遗子孙者，并硗之地。朝野以此称之。撰<br /><br />&nbsp;&nbsp;&nbsp;&nbsp;《新仪》十篇。所著赋颂碑诔二十余万言。孙大智嗣。<br /><br />&nbsp;&nbsp;&nbsp;&nbsp;瑾次子令则，性好篇章，兼解音律，文多轻艳，为时人所传。天和中，以齐<br /><br />&nbsp;&nbsp;&nbsp;&nbsp;驭下大夫使于陈。大象中，官至乐部下大夫。仕隋，位太子左庶子。皇太子勇废，<br /><br />&nbsp;&nbsp;&nbsp;&nbsp;被诛。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656927);">加入书签</a><a
                        href="1656926.html">上一页</a>&larr;<a href="index.html">返回列表</a>&rarr;<a
                            href="1656928.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656926.html"; var next_page = "1656928.html"; var index_page = "index.html"; var sortid = "9"; var article_id = "21908"; var chapter_id = "1656927"; var articlename = "周书"; var chaptername = " 卷三十二 列传第二十四"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>