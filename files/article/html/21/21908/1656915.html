<!DOCTYPE html>
<html>
<head>
<meta charset="gbk" />
<title>周书- 卷二十 列传第十二-在线阅读-哈西文学网</title>
<meta name="keywords" content="令狐德保周书， 卷二十 列传第十二全文， 卷二十 列传第十二在线阅读 哈西文学网" />
<meta name="description" content="哈西文学网提供令狐德钡闹苁  卷二十 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656915.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656915.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 列传第十二</h1>
            <div class="link xb">
                <a href="1656914.html">上一页</a>&larr;<a href="index.html">返回列表</a>&rarr;<a
                    href="1656916.html">下一页</a></div>			
            <div id="BookText">&nbsp;&nbsp;&nbsp;&nbsp;○王盟贺兰祥尉迟纲叱列伏龟阎庆<br /><br />&nbsp;&nbsp;&nbsp;&nbsp;王盟，字子仵，明德皇后之兄也。其先乐浪人。六世祖波，前燕太宰。祖珍，<br /><br />&nbsp;&nbsp;&nbsp;&nbsp;魏黄门侍郎，赠并州刺史、乐浪公。父罴，伏波将军，以良家子镇武川，因家焉。<br /><br />&nbsp;&nbsp;&nbsp;&nbsp;魏正光中，破六汗拔陵攻陷诸镇，盟亦为其所拥。拔陵破后，流寓中山。孝<br /><br />&nbsp;&nbsp;&nbsp;&nbsp;昌初，除积射将军，从萧宝夤西征。宝夤c逆，盟遂逃匿民间，以观其变。及尔<br /><br />&nbsp;&nbsp;&nbsp;&nbsp;朱天光入关，盟出从之。随贺拔岳为前锋，擒万俟丑奴，平秦、陇，常先登力战。<br /><br />&nbsp;&nbsp;&nbsp;&nbsp;拜征西将军、平秦郡守。太祖将讨侯莫陈悦，征盟赴原州，以为留后大都督，镇<br /><br />&nbsp;&nbsp;&nbsp;&nbsp;高平。悦平，除原州刺史。<br /><br />&nbsp;&nbsp;&nbsp;&nbsp;魏孝武至长安，封魏昌县公，邑一千户。大统初，复加车骑大将军、仪同三<br /><br />&nbsp;&nbsp;&nbsp;&nbsp;司。三年，征拜司空，寻转司徒。迎魏文帝悼后于茹茹。加侍中，迁太尉。魏文<br /><br />&nbsp;&nbsp;&nbsp;&nbsp;帝东征，以留后大都督行雍州事，节度关中诸军。赵青雀之乱，盟与开府李虎辅<br /><br />&nbsp;&nbsp;&nbsp;&nbsp;魏太子出顿渭北。事平，进爵长乐郡公，增邑并前二千户，赐姓拓王氏。东魏侵<br /><br />&nbsp;&nbsp;&nbsp;&nbsp;汾川，围玉璧，盟以左军大都督守蒲坂。军还，迁太保。九年，进位太傅，加开<br /><br />&nbsp;&nbsp;&nbsp;&nbsp;府仪同三司。<br /><br />&nbsp;&nbsp;&nbsp;&nbsp;盟姿度弘雅，仁而泛爱。虽位居师傅，礼冠群后，而谦恭自处，未尝以势位<br /><br />&nbsp;&nbsp;&nbsp;&nbsp;骄人。魏文帝甚尊重之。及有疾，数幸其第，亲问所欲。其见礼如此。大统十一<br /><br />&nbsp;&nbsp;&nbsp;&nbsp;年，薨，赠本官，谥曰孝定。<br /><br />&nbsp;&nbsp;&nbsp;&nbsp;子励，字丑兴。性忠果，有才干。年十七，从太祖入关。及太祖平秦、陇，<br /><br />&nbsp;&nbsp;&nbsp;&nbsp;定关中，励常侍从。太祖尝谓之曰：“为将，坐见成败者上也，被坚执锐者次也。”<br /><br />&nbsp;&nbsp;&nbsp;&nbsp;励曰：“意欲兼之。”太祖大笑。寻拜平东将军、散骑常侍，赐爵梁甫县公。大<br /><br />&nbsp;&nbsp;&nbsp;&nbsp;统初，为千牛备身直长、领左右，出入卧内，小心谨肃。魏文帝尝曰：“王励可<br /><br />&nbsp;&nbsp;&nbsp;&nbsp;谓不二心之臣也。”沙苑之役，励以都督领禁兵从太祖。励居左翼，与帐下数十<br /><br />&nbsp;&nbsp;&nbsp;&nbsp;人用短兵接战，当其前者，死伤甚众。励亦被伤重，遂卒于行间，时年二十六。<br /><br />&nbsp;&nbsp;&nbsp;&nbsp;太祖深悼焉。赠使持节、太尉、领尚书令、十州诸军事、雍州刺史，追封咸阳郡<br /><br />&nbsp;&nbsp;&nbsp;&nbsp;公，谥曰忠武。子弼袭爵。尚魏安乐公主，官至抚军将军、大都督、通直散骑常<br /><br />&nbsp;&nbsp;&nbsp;&nbsp;侍。<br /><br />&nbsp;&nbsp;&nbsp;&nbsp;励弟懋，字小兴。盟之西征，以懋尚幼，留在山东。永安中，始入关与盟相<br /><br />&nbsp;&nbsp;&nbsp;&nbsp;见，遂从征伐。太统初，赐爵安平县子，授扬烈将军。从盟迎魏悼后还，拜城门<br /><br />&nbsp;&nbsp;&nbsp;&nbsp;校尉。魏文帝东征，以抚军将军兼太子左率，留守。俄转右率。历尚食曲御、领<br /><br />&nbsp;&nbsp;&nbsp;&nbsp;左右、武卫将军。录前后功，进爵为公，增邑千户，迁右卫将军。于时疆场交兵，<br /><br />&nbsp;&nbsp;&nbsp;&nbsp;未申丧纪，服齐斩者，并墨\从事。及盟薨，懋上表辞位，乞终丧制。魏文帝不<br /><br />&nbsp;&nbsp;&nbsp;&nbsp;许。累迁大都督、散骑常侍、使持节、车骑大将军、仪同三司、骠骑大将军、开<br /><br />&nbsp;&nbsp;&nbsp;&nbsp;府仪同三司、侍中、左卫将军、领军将军。<br /><br />&nbsp;&nbsp;&nbsp;&nbsp;懋性温和，小心敬慎。宿卫宫禁，十有余年，勤恪当官，未尝有过。魏文帝<br /><br />&nbsp;&nbsp;&nbsp;&nbsp;甚嘉之。废帝二年，除南岐州刺史，进爵安宁郡公，增邑并前二千户。魏恭帝二<br /><br />&nbsp;&nbsp;&nbsp;&nbsp;年，迁大将军、大都督。后拜小司寇。卒于官。子悦嗣。官至大将军、同州刺史，<br /><br />&nbsp;&nbsp;&nbsp;&nbsp;改封济南郡公。<br /><br />&nbsp;&nbsp;&nbsp;&nbsp;盟兄子显，幼而敏悟，沉静少言。初为太祖帐内都督，累迁奉车都尉、宁朔<br /><br />&nbsp;&nbsp;&nbsp;&nbsp;将军、车骑大将军、仪同三司、燕朔显蔚四州诸军事、燕州刺史、骠骑大将军、<br /><br />&nbsp;&nbsp;&nbsp;&nbsp;开府仪同三司、光禄卿、凤州刺史，赐爵洛邑县公，进位大将军，卒。子谊嗣。<br /><br />&nbsp;&nbsp;&nbsp;&nbsp;谊倜傥有大志，深为高祖所亲委。少历显职，见重于时，位至柱国、平阳郡<br /><br />&nbsp;&nbsp;&nbsp;&nbsp;公。宣帝即位，进封扬国公，拜大司空。大象末，襄州总管、上柱国。<br /><br />&nbsp;&nbsp;&nbsp;&nbsp;贺兰祥，字盛乐。其先与魏俱起，有纥伏者，为贺兰莫何弗，因以为氏。其<br /><br />&nbsp;&nbsp;&nbsp;&nbsp;后有以良家子镇武川者，遂家焉。父初真，少知名，为乡闾所重。尚太祖姊建安<br /><br />&nbsp;&nbsp;&nbsp;&nbsp;长公主。保定二年，追赠太傅、柱国、常山郡公。<br /><br />&nbsp;&nbsp;&nbsp;&nbsp;祥年十一而孤，居丧合礼。长于舅氏，特为太祖所爱。虽在戒旅，常博延儒<br /><br />&nbsp;&nbsp;&nbsp;&nbsp;士，教以书传。太祖初入关，祥与晋公护俱在晋阳，后乃遣使迎致之，语在《护<br /><br />&nbsp;&nbsp;&nbsp;&nbsp;传》。年十七，解褐奉朝请，加威烈将军。祥少有胆气，志在立功。寻擢补都督，<br /><br />&nbsp;&nbsp;&nbsp;&nbsp;恒在帐下。从平侯莫陈悦，又迎魏孝武。以前后功，封抚夷县伯，邑五百户。仍<br /><br />&nbsp;&nbsp;&nbsp;&nbsp;从击潼关，获东魏将薛长瑜。又攻回洛城，拔之。还，拜左右直长，进爵为公，<br /><br />&nbsp;&nbsp;&nbsp;&nbsp;增邑并前一千三百户。大统三年，从仪同于谨攻杨氏壁。祥先登，克之。迁右卫<br /><br />&nbsp;&nbsp;&nbsp;&nbsp;将军，加持节、征虏将军。沙苑之役，诏祥留卫京师。后以留守功，增邑八百户。<br /><br />&nbsp;&nbsp;&nbsp;&nbsp;寻除镇西将军。四年，魏文帝东伐，祥领军从战河桥，以功加使持节、大都督。<br /><br />&nbsp;&nbsp;&nbsp;&nbsp;八年，迁车骑大将军、仪同三司、散骑常侍。九年，从太祖与东魏战于邙山，进<br /><br />&nbsp;&nbsp;&nbsp;&nbsp;位骠骑大将军、开府仪同三司，加侍中。<br /><br />&nbsp;&nbsp;&nbsp;&nbsp;十四年，除都督三荆南襄南雍平信江随二郢淅十二州诸军事、荆州刺史，进<br /><br />&nbsp;&nbsp;&nbsp;&nbsp;爵博陵郡公。先是，祥尝行荆州事，虽未期月，颇有惠政，至是重往，百姓安之。<br /><br />&nbsp;&nbsp;&nbsp;&nbsp;由是汉南流民，襁负而至者日有千数。远近蛮夷，莫不款附。祥随机抚纳，咸得<br /><br />&nbsp;&nbsp;&nbsp;&nbsp;其欢心。时盛夏亢阳，祥乃亲巡境内，观政得失。见有发掘古冢，暴露骸骨者，<br /><br />&nbsp;&nbsp;&nbsp;&nbsp;乃谓守令曰：“此岂仁者之为政耶。”于是命所在收葬之，即日澍雨。是岁，大<br /><br />&nbsp;&nbsp;&nbsp;&nbsp;有年。州境先多古墓，其俗好行发掘，至是遂息。<br /><br />&nbsp;&nbsp;&nbsp;&nbsp;祥虽太祖密戚，性甚清素。州境南接襄阳，西通岷蜀，物产所出，多诸珍异。<br /><br />&nbsp;&nbsp;&nbsp;&nbsp;时既与梁通好，行李往来，公私赠遗，一无所受。梁雍州刺史、岳阳王萧，钦<br /><br />&nbsp;&nbsp;&nbsp;&nbsp;其节俭，乃以竹屏风、之属及以经史赠之。祥难违其意，取而付诸所司。太<br /><br />&nbsp;&nbsp;&nbsp;&nbsp;祖后闻之，并以赐祥。寻被征还。<br /><br />&nbsp;&nbsp;&nbsp;&nbsp;十六年，拜大将军。太祖以泾渭溉灌之处，渠堰废毁，乃命祥修造富平堰，<br /><br />&nbsp;&nbsp;&nbsp;&nbsp;开渠引水，东注于洛。功用既毕，民获其利。魏废帝二年，行华州事。后改华州<br /><br />&nbsp;&nbsp;&nbsp;&nbsp;为同州，仍以祥为刺史。寻拜尚书左仆射。六官建，授小司马。孝闵帝践祈，进<br /><br />&nbsp;&nbsp;&nbsp;&nbsp;位柱国，迁大司马。时晋公护执政，祥与护中表，少相亲爱，军国之事，护皆与<br /><br />&nbsp;&nbsp;&nbsp;&nbsp;祥参谋。及诛赵贵，废孝闵帝，祥有力焉。<br /><br />&nbsp;&nbsp;&nbsp;&nbsp;武成初，吐谷浑侵凉州，诏祥与宇文贵总兵讨之。祥乃遣其军司檄吐谷浑曰：<br /><br />&nbsp;&nbsp;&nbsp;&nbsp;夫二气既分，三才定位，树之以君，本为黔首，岂使悖义违道，肆于民上？<br /><br />&nbsp;&nbsp;&nbsp;&nbsp;昔魏氏不纲，群方幅裂，豺狼横噬，龟玉已毁，喁喁黔黎，咸坠涂炭。我先皇神<br /><br />&nbsp;&nbsp;&nbsp;&nbsp;武应期，一匡天下，东戡南剪，无思不服。天鉴有周，世笃英圣，遂廓洪基，奄<br /><br />&nbsp;&nbsp;&nbsp;&nbsp;荒万宇。固则神皋西岳，险则百二犹在。卿士师师，群后率职。故知三灵之所眷<br /><br />&nbsp;&nbsp;&nbsp;&nbsp;集，四T之所来苏也。<br /><br />&nbsp;&nbsp;&nbsp;&nbsp;彼国世在西垂，作藩于魏。值中原政乱，遂阻皇风，首鼠两端，伺我边隙。<br /><br />&nbsp;&nbsp;&nbsp;&nbsp;先皇含垢藏疾，仍存聘享，欲睦之以邻好，申之以婚姻。彼国苞藏祸心，屡违盟<br /><br />&nbsp;&nbsp;&nbsp;&nbsp;约，外结仇雠，自贻近患，是故往年致突厥之师也。自尔迄今，蜂虿弥毒，入我<br /><br />&nbsp;&nbsp;&nbsp;&nbsp;姑臧，俘我河县，芟夷我菽麦，虔刘我苍生。我皇武以止戈，文以怀远，德覃四<br /><br />&nbsp;&nbsp;&nbsp;&nbsp;海，化溢八荒。以彼恶稔祸盈，故命龚行九伐。武臣猛将，天张雷动，皆六郡良<br /><br />&nbsp;&nbsp;&nbsp;&nbsp;家，三秦精锐，挥戈擐甲，同萃龙沙。柱国、博陵公祥，贵戚重望，乃文乃武，<br /><br />&nbsp;&nbsp;&nbsp;&nbsp;受庙堂，元戎启路；太傅、燕国公谨，英猷不世，应变无穷，仗旄指麾，为其<br /><br />&nbsp;&nbsp;&nbsp;&nbsp;谋主；柱国、化政公贵，早播威声，奇正兼设，直取龙涸，济自南河。突厥与国<br /><br />&nbsp;&nbsp;&nbsp;&nbsp;睦亲，同耻反道，驱引弓之民，总穹庐之众，解鞍成山，云蒸雾合。<br /><br />&nbsp;&nbsp;&nbsp;&nbsp;往岁王师西伐，成都不守；桴鼓南临，江陵底定。凿空万里，辟地千都，荒<br /><br />&nbsp;&nbsp;&nbsp;&nbsp;服畏威，膜拜厥角。成败之机，较然可见。若能转祸为福，深识事宜，君臣相率，<br /><br />&nbsp;&nbsp;&nbsp;&nbsp;舆榇稽颡，则爵等显除，永蕃西服；如其徘徊危邦，觊延时漏，覆宇湮祀，良助<br /><br />&nbsp;&nbsp;&nbsp;&nbsp;寒心。幸思嘉谋，以图去就。<br /><br />&nbsp;&nbsp;&nbsp;&nbsp;遂与吐浑广定王、钟留王等战，破之。因拔其洮阳、洪和二城，以其地为洮<br /><br />&nbsp;&nbsp;&nbsp;&nbsp;州。抚安西土，振旅而还。进封凉国公，邑万户。保定二年薨，年四十八。赠使<br /><br />&nbsp;&nbsp;&nbsp;&nbsp;持节、太师、同岐等十二州诸军事、同州刺史。谥曰景。<br /><br />&nbsp;&nbsp;&nbsp;&nbsp;有七子，敬让璨师宽知名。敬少历显职，封化隆县侯。后袭爵凉国公，位至<br /><br />&nbsp;&nbsp;&nbsp;&nbsp;柱国大将军、华州刺史。让，大将军、~州刺史、河东郡公。璨，开府仪同三司、<br /><br />&nbsp;&nbsp;&nbsp;&nbsp;宜阳县公。建德五年，从高祖于并州，战殁，赠上大将军，追封清都郡公。师，<br /><br />&nbsp;&nbsp;&nbsp;&nbsp;尚世宗女，位至上仪同大将军、幽州刺史、博陵郡公。宽，开府仪同大将军、武<br /><br />&nbsp;&nbsp;&nbsp;&nbsp;始郡公。祥弟隆，大将军、襄乐县公。<br /><br />&nbsp;&nbsp;&nbsp;&nbsp;隋文帝与祥有旧，开皇初，追赠上柱国。<br /><br />&nbsp;&nbsp;&nbsp;&nbsp;尉迟纲，字婆罗，蜀国公迥之弟也。少孤，与兄迥依托舅氏。太祖西讨关陇，<br /><br />&nbsp;&nbsp;&nbsp;&nbsp;迥、纲与母昌乐大长公主留于晋阳，后方入关。从太祖征伐，常陪侍帷幄，出入<br /><br />&nbsp;&nbsp;&nbsp;&nbsp;卧内。后以迎魏孝武功，拜殿中将军。大统元年，授帐内都督，从仪同李虎讨曹<br /><br />&nbsp;&nbsp;&nbsp;&nbsp;泥，破之。又从破窦泰，以功封广宗县伯，邑五百户。仍从复弘农，克河北郡，<br /><br />&nbsp;&nbsp;&nbsp;&nbsp;战沙苑，皆有功。<br /><br />&nbsp;&nbsp;&nbsp;&nbsp;纲骁果有膂力，善骑射。太祖甚宠之，委以心膂。河桥之战，太祖马中流矢，<br /><br />&nbsp;&nbsp;&nbsp;&nbsp;因而惊奔。纲与李穆等左右力战，众皆披靡，太祖方得乘马。以前后功，增邑八<br /><br />&nbsp;&nbsp;&nbsp;&nbsp;百户，进爵为公，仍拜平远将军、步兵校尉。八年，加通直散骑常侍、太子武卫<br /><br />&nbsp;&nbsp;&nbsp;&nbsp;率、前将军，转帅都督。东魏围玉壁，纲从太祖救之。九年春，太祖复与东魏战<br /><br />&nbsp;&nbsp;&nbsp;&nbsp;于邙山，大军不利，人心离解。纲励将士，尽心翊卫。迁大都督。十四年，拜车<br /><br />&nbsp;&nbsp;&nbsp;&nbsp;骑大将军、仪同三司，加散骑常侍，增邑三百户。俄迁骠骑大将军、开府仪同三<br /><br />&nbsp;&nbsp;&nbsp;&nbsp;司，加侍中，进爵昌平郡公。十七年，出为华州刺史。魏废帝二年，拜大将军，<br /><br />&nbsp;&nbsp;&nbsp;&nbsp;兼领军将军。及帝有异谋，言颇漏泄。太祖以纲职典禁旅，使密为之备。俄而帝<br /><br />&nbsp;&nbsp;&nbsp;&nbsp;废，立齐王，仍以纲为中领军，总宿卫。<br /><br />&nbsp;&nbsp;&nbsp;&nbsp;纲兄迥率众伐蜀，纲从太祖送之于城西，见一走兔，太祖命纲射之。誓曰：<br /><br />&nbsp;&nbsp;&nbsp;&nbsp;“若获此兔，必当破蜀。”俄而纲获兔而反。太祖喜曰：“事平之日，当赏汝佳<br /><br />&nbsp;&nbsp;&nbsp;&nbsp;口。”及克蜀，赐纲侍婢二人。又常从太祖北狩云阳，值五鹿俱起，纲获其三。<br /><br />&nbsp;&nbsp;&nbsp;&nbsp;每从游宴，太祖以珍异之物令诸功臣射而取之，纲所获辄多。<br /><br />&nbsp;&nbsp;&nbsp;&nbsp;孝闵帝践阼，纲以亲戚掌禁兵，除小司马。又与晋公护废帝，语在《护传》。<br /><br />&nbsp;&nbsp;&nbsp;&nbsp;世宗即位，进位柱国大将军。武成元年，进封吴国公，邑万户，除泾州总管、五<br /><br />&nbsp;&nbsp;&nbsp;&nbsp;州十一防诸军事、泾州刺史。是岁，大长公主薨于京师，纲去职。寻起复本官。<br /><br />&nbsp;&nbsp;&nbsp;&nbsp;保定元年，拜少傅。俄而授大司空。二年，出为陕州总管、七州十三防诸军事、<br /><br />&nbsp;&nbsp;&nbsp;&nbsp;陕州刺史。四年，晋公护东讨，乃配纲甲士，留镇京师。纲以天子在宫，必无内<br /><br />&nbsp;&nbsp;&nbsp;&nbsp;虑，乃请出外，顿于咸阳。大军还，纲复归镇。天和二年，以纲政绩可称，赐帛<br /><br />&nbsp;&nbsp;&nbsp;&nbsp;千段、谷六千斛、钱二十万，增邑四百户。陈公纯等以皇后阿史那氏自突厥将入<br /><br />&nbsp;&nbsp;&nbsp;&nbsp;塞，诏征纲与大将军王杰率众迎卫于境首。三年，追论河桥之功，封一子县公，<br /><br />&nbsp;&nbsp;&nbsp;&nbsp;邑一千户。四年五月，薨于京师，时年五十三。赠太保、十二州诸军事、同州刺<br /><br />&nbsp;&nbsp;&nbsp;&nbsp;史。谥曰武。<br /><br />&nbsp;&nbsp;&nbsp;&nbsp;第三子安，以嫡嗣。大象末，位至柱国。安兄运，别有传。运弟勤，少历显<br /><br />&nbsp;&nbsp;&nbsp;&nbsp;位。大象末，青州总管。起兵应伯父迥，事在《迥传》。安弟敬，尚世宗女河南<br /><br />&nbsp;&nbsp;&nbsp;&nbsp;公主，位至仪同三司。<br /><br />&nbsp;&nbsp;&nbsp;&nbsp;叱列伏龟，字摩头陀，代郡西部人也。世为部落大人。魏初入附，遂世为第<br /><br />&nbsp;&nbsp;&nbsp;&nbsp;一领民酋长。至龟，容貌瑰伟，腰带十围，进止详雅，兼有武艺。嗣父业，复为<br /><br />&nbsp;&nbsp;&nbsp;&nbsp;领民酋长。魏正光五年，广阳王渊北征，请龟为宁朔将军，委以帐内兵事。寻除<br /><br />&nbsp;&nbsp;&nbsp;&nbsp;善无郡守。孝昌三年，又除别将，从长孙稚西征。以战功，累迁征西将军、金紫<br /><br />&nbsp;&nbsp;&nbsp;&nbsp;光禄大夫。后还洛，授都督，遂为齐神武所宠任，加授大都督。沙苑之败，随例<br /><br />&nbsp;&nbsp;&nbsp;&nbsp;来降。太祖以其豪门，解缚礼之。仍以邵惠公女妻之。大统四年，封长乐县公，<br /><br />&nbsp;&nbsp;&nbsp;&nbsp;邑一千户。自此常从太祖征讨，亟有战功。八年，出为北雍州刺史，加大都督。<br /><br />&nbsp;&nbsp;&nbsp;&nbsp;寻进位车骑大将军、仪同三司、散骑常侍。十四年，征拜侍中，加骠骑大将军、<br /><br />&nbsp;&nbsp;&nbsp;&nbsp;开府仪同三司，除恒州刺史，增邑通前一千四百户。十七年，卒。子椿嗣。<br /><br />&nbsp;&nbsp;&nbsp;&nbsp;椿字千年。世宗时，拜车骑大将军、仪同三司。寻迁骠骑大将军、开府仪同<br /><br />&nbsp;&nbsp;&nbsp;&nbsp;三司，改封永世县公，邑一千二百户。保定二年，授豳州刺史。天和初，除左宫<br /><br />&nbsp;&nbsp;&nbsp;&nbsp;伯，进位大将军。<br /><br />&nbsp;&nbsp;&nbsp;&nbsp;阎庆，字仁庆，河南河阴人也。曾祖善，仕魏，历龙骧将军、云州镇将，因<br /><br />&nbsp;&nbsp;&nbsp;&nbsp;家于云州之盛乐郡。祖提，使持节、车骑大将军、敦煌镇都大将。父进，有谋略，<br /><br />&nbsp;&nbsp;&nbsp;&nbsp;勇冠当时。正光中，拜龙骧将军。属卫可孤作乱，攻围盛乐。进率众拒守，绵历<br /><br />&nbsp;&nbsp;&nbsp;&nbsp;三载，昼夜交战，未尝休息，以少击众，城竟获全。以功拜盛乐郡守。<br /><br />&nbsp;&nbsp;&nbsp;&nbsp;庆幼聪敏，重然诺，风仪端肃，望之俨然。及卫可孤侵逼盛乐，庆随父固守，<br /><br />&nbsp;&nbsp;&nbsp;&nbsp;颇有力焉。拜别将，稍迁轻车将军，加给事中。后以军功，拜步兵校尉、中坚将<br /><br />&nbsp;&nbsp;&nbsp;&nbsp;军。既而齐神武举兵入洛，魏孝武西迁，庆谓所亲曰：“高欢跋扈，将有篡逆之<br /><br />&nbsp;&nbsp;&nbsp;&nbsp;谋，岂可苟安目前，受其控制也！”遂以大统三年，自宜阳归阙。太祖谓庆曰：<br /><br />&nbsp;&nbsp;&nbsp;&nbsp;“高欢逆乱，宇内分崩，群盗竞兴，人皆徇己。卿遂能尽忠贞之节，重君臣之义，<br /><br />&nbsp;&nbsp;&nbsp;&nbsp;背逆归顺，舍危就安，虽古人所称，何以加也。”即拜中坚将军、奉车都尉。河<br /><br />&nbsp;&nbsp;&nbsp;&nbsp;桥之役，以功拜前将军、太中大夫，迁后将军，封安次县子，邑四百户。及邙山<br /><br />&nbsp;&nbsp;&nbsp;&nbsp;之战，先登陷陈。拜抚军将军、大都督，进爵为伯，增邑五百户。<br /><br />&nbsp;&nbsp;&nbsp;&nbsp;庆善于绥抚，士卒未休，未尝先舍，故能尽其死力，屡展勋劳。累迁使持节、<br /><br />&nbsp;&nbsp;&nbsp;&nbsp;车骑大将军、仪同三司、散骑常侍、骠骑大将军、开府仪同三司、云州大中正，<br /><br />&nbsp;&nbsp;&nbsp;&nbsp;加侍中，赐姓大野氏。<br /><br />&nbsp;&nbsp;&nbsp;&nbsp;孝闵帝践祚，出为河州刺史，进爵石保县公，增邑千户。州居河外，地接戎<br /><br />&nbsp;&nbsp;&nbsp;&nbsp;夷。庆留心抚纳，颇称简惠。就拜大将军，进爵大安郡公，邑户如旧。入为小司<br /><br />&nbsp;&nbsp;&nbsp;&nbsp;空，除云州刺史，转宁州刺史。庆性宽和，不苛察，百性悦之。天和六年，进位<br /><br />&nbsp;&nbsp;&nbsp;&nbsp;柱国。晋公护母，庆之姑也。护虽擅朝，而庆未尝阿附。及护诛，高祖以此重之。<br /><br />&nbsp;&nbsp;&nbsp;&nbsp;乃诏庆第十二子毗尚帝女清都公主。庆虽位望隆重，婚连帝室，常以谦慎自守，<br /><br />&nbsp;&nbsp;&nbsp;&nbsp;时人以此称之。建德二年，抗表致仕，优诏许焉。庆既衰老，恒婴沉痼。宣帝以<br /><br />&nbsp;&nbsp;&nbsp;&nbsp;其先朝耆旧，特异常伦，乃诏静帝至第问疾。赐布帛千段。医药所须，令有司供<br /><br />&nbsp;&nbsp;&nbsp;&nbsp;给。大象二年，拜上柱国。隋文帝践极，又令皇太子就第问疾，仍供医药之费。<br /><br />&nbsp;&nbsp;&nbsp;&nbsp;开皇二年薨，时年七十七。赠司空、荆谯淅湖沣广蒙七州诸军事、荆州刺史。谥<br /><br />&nbsp;&nbsp;&nbsp;&nbsp;曰成。<br /><br />&nbsp;&nbsp;&nbsp;&nbsp;长子常，先庆卒。次子毗嗣。大象末，位至大将军。<br /><br />&nbsp;&nbsp;&nbsp;&nbsp;史臣曰：中阳御历，沛邑多封侯；白水配天，南阳皆贵戚。是知阶缘近属，<br /><br />&nbsp;&nbsp;&nbsp;&nbsp;以取宠荣，其来尚矣。王盟等始以亲党升朝，终以才能进达，勤宣运始，位列周<br /><br />&nbsp;&nbsp;&nbsp;&nbsp;行。实参迹于功臣，盖弗由于恩泽也。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656915);">加入书签</a><a
                        href="1656914.html">上一页</a>&larr;<a href="index.html">返回列表</a>&rarr;<a
                            href="1656916.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656914.html"; var next_page = "1656916.html"; var index_page = "index.html"; var sortid = "9"; var article_id = "21908"; var chapter_id = "1656915"; var articlename = "周书"; var chaptername = " 卷二十 列传第十二"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>