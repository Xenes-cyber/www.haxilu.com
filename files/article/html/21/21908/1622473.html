<!DOCTYPE html>
<html>
<head>
<meta charset="gbk" />
<title>周书- 卷二 帝纪第二-在线阅读-哈西文学网</title>
<meta name="keywords" content="令狐德保周书， 卷二 帝纪第二全文， 卷二 帝纪第二在线阅读 哈西文学网" />
<meta name="description" content="哈西文学网提供令狐德钡闹苁  卷二 帝纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622473.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622473.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 帝纪第二</h1>
            <div class="link xb">
                <a href="1622472.html">上一页</a>&larr;<a href="index.html">返回列表</a>&rarr;<a
                    href="1622474.html">下一页</a></div>			
            <div id="BookText">&nbsp;&nbsp;&nbsp;&nbsp;◎文帝下<br /><br />&nbsp;&nbsp;&nbsp;&nbsp;魏大统元年春正月己酉，进太祖督中外诸军事、录尚书事、大行台，改封安<br /><br />&nbsp;&nbsp;&nbsp;&nbsp;定郡王。太祖固让王及录尚书事，魏帝许之，乃改封安定郡公。东魏遣其将司马<br /><br />&nbsp;&nbsp;&nbsp;&nbsp;子如寇潼关，太祖军霸上，子如乃回军自蒲津寇华州。刺史王罴击走之。三月，<br /><br />&nbsp;&nbsp;&nbsp;&nbsp;太祖以戎役屡兴，民吏劳弊，乃命所司斟酌今古，参考变通，可以益国利民、便<br /><br />&nbsp;&nbsp;&nbsp;&nbsp;时适治者，为二十四条新制，奏魏帝行之。<br /><br />&nbsp;&nbsp;&nbsp;&nbsp;二年春三月，东魏袭陷夏州，留其将张琼、许和守之。夏五月，秦州刺史、<br /><br />&nbsp;&nbsp;&nbsp;&nbsp;建中王万俟普拨率所部叛入东魏。太祖勒轻骑追之，至河北千余里，不及而还。<br /><br />&nbsp;&nbsp;&nbsp;&nbsp;三年春正月，东魏寇龙门，屯军蒲坂，造三道浮桥度河。又遣其将窦泰趣潼<br /><br />&nbsp;&nbsp;&nbsp;&nbsp;关，高敖曹围洛州。太祖出军广阳，召诸将曰：“贼今掎吾三面，又造桥于河，<br /><br />&nbsp;&nbsp;&nbsp;&nbsp;示欲必渡，是欲缀吾军，使窦泰得西入耳。久与相持，其计得行，非良策也。且<br /><br />&nbsp;&nbsp;&nbsp;&nbsp;欢起兵以来，泰每为先驱，其下多锐卒，屡胜而骄。今出其不意，袭之必克。克<br /><br />&nbsp;&nbsp;&nbsp;&nbsp;泰则欢不战而自走矣。”诸将咸曰：“贼在近，舍而远袭，事若蹉跌，悔无及也。”<br /><br />&nbsp;&nbsp;&nbsp;&nbsp;太祖曰：“欢前再袭潼关，吾军不过霸上。今者大来，兵未出郊。贼顾谓吾但自<br /><br />&nbsp;&nbsp;&nbsp;&nbsp;守耳，无远斗意。又狃于得志，有轻我之心。乘此击之，何往不克！贼虽造桥，<br /><br />&nbsp;&nbsp;&nbsp;&nbsp;不能径渡。此五日中，吾取窦泰必矣。公等勿疑。”庚戌，太祖率骑六千还长安，<br /><br />&nbsp;&nbsp;&nbsp;&nbsp;声言欲保陇右。辛亥，谒帝而潜出军。癸丑旦，至小关。窦泰卒闻军至，惶惧，<br /><br />&nbsp;&nbsp;&nbsp;&nbsp;依山为阵，未及成列，太祖纵兵击破之，尽俘其众万余人。斩泰，传首长安。高<br /><br />&nbsp;&nbsp;&nbsp;&nbsp;敖曹适陷洛州，执刺史泉企，闻泰之殁，焚辎重弃城走。齐神武亦撤桥而退。企<br /><br />&nbsp;&nbsp;&nbsp;&nbsp;子元礼寻复洛州，斩东魏刺史杜密。太祖还军长安。六月，遣仪同于谨取杨氏壁。<br /><br />&nbsp;&nbsp;&nbsp;&nbsp;太祖请罢行台，帝复申前命。太祖受录尚书事，余固让，乃止。<br /><br />&nbsp;&nbsp;&nbsp;&nbsp;秋七月，征兵会咸阳。<br /><br />&nbsp;&nbsp;&nbsp;&nbsp;八月丁丑，太祖率李弼、独孤信、梁御、赵贵、于谨、若干惠、怡峰、刘亮、<br /><br />&nbsp;&nbsp;&nbsp;&nbsp;王德、侯莫陈崇、李远、达奚武等十二将东伐。至潼关，太祖乃誓于师曰：“与<br /><br />&nbsp;&nbsp;&nbsp;&nbsp;尔有众，奉天威，诛暴乱。惟尔士，整尔甲兵，戒尔戎事，无贪财以轻敌，无暴<br /><br />&nbsp;&nbsp;&nbsp;&nbsp;民以作威。用命则有赏，不用命则有戮。尔众士其勉之。”遣于谨居军前，徇地<br /><br />&nbsp;&nbsp;&nbsp;&nbsp;至盘豆。东魏将高叔礼守栅不下，谨急攻之，乃降。获其戍卒一千，送叔礼于长<br /><br />&nbsp;&nbsp;&nbsp;&nbsp;安。戊子，至弘农。东魏将高干、陕州刺史李徽伯拒守。于时连雨，太祖乃命诸<br /><br />&nbsp;&nbsp;&nbsp;&nbsp;军冒雨攻之。庚寅，城溃，斩徽伯，虏其战士八千。高干走度河。令贺拔胜追擒<br /><br />&nbsp;&nbsp;&nbsp;&nbsp;之，并送长安。于是宜阳、邵郡皆来归附。先是河南豪杰多据兵应东魏，至是各<br /><br />&nbsp;&nbsp;&nbsp;&nbsp;率所部来降。齐神武惧，率众十万出壶口，趋蒲坂，将自后土济。又遣其将高敖<br /><br />&nbsp;&nbsp;&nbsp;&nbsp;曹以三万人出河南。是岁，关中饥。太祖既平弘农，因馆谷五十余日。时战士不<br /><br />&nbsp;&nbsp;&nbsp;&nbsp;满万人，闻齐神武将度，乃引军入关。齐神武遂度河，逼华州。刺史王罴严守。<br /><br />&nbsp;&nbsp;&nbsp;&nbsp;知不可攻，乃涉洛，军于许原西。太祖据渭南，征诸州兵皆未会。乃召诸将谓之<br /><br />&nbsp;&nbsp;&nbsp;&nbsp;曰：“高欢越山度河，远来至此，天亡之时也。吾欲击之，何如？”诸将咸以众<br /><br />&nbsp;&nbsp;&nbsp;&nbsp;寡不敌，请待欢更西，以观其势。太祖曰：“欢若得至咸阳，人情转骚扰。今及<br /><br />&nbsp;&nbsp;&nbsp;&nbsp;其新至，便可击之。”即造浮桥于渭，令军人赍三日粮，轻骑度渭，辎重自渭南<br /><br />&nbsp;&nbsp;&nbsp;&nbsp;夹渭而西。<br /><br />&nbsp;&nbsp;&nbsp;&nbsp;冬十月壬辰，至沙苑，距齐神武军六十余里。齐神武闻太祖至，引军来会。<br /><br />&nbsp;&nbsp;&nbsp;&nbsp;癸巳旦，候骑告齐神武军且至。太祖召诸将谋之。李弼曰：“彼众我寡，不可平<br /><br />&nbsp;&nbsp;&nbsp;&nbsp;地置阵。此东十里有渭曲，可先据以待之。”遂进军至渭曲，背水东西为阵。李<br /><br />&nbsp;&nbsp;&nbsp;&nbsp;弼为右拒，赵贵为左拒。命将士皆偃戈于葭芦中，闻鼓声而起。申时，齐神武至，<br /><br />&nbsp;&nbsp;&nbsp;&nbsp;望太祖军少，竞驰而进，不为行列，总萃于左军。兵将交，太祖鸣鼓，士皆奋起。<br /><br />&nbsp;&nbsp;&nbsp;&nbsp;于谨等六军与之合战，李弼等率铁骑横击之，绝其军为二队，大破之，斩六千余<br /><br />&nbsp;&nbsp;&nbsp;&nbsp;级，临阵降者二万余人。齐神武夜遁，追至河上，复大克获。前后虏其卒七万。<br /><br />&nbsp;&nbsp;&nbsp;&nbsp;留其甲士二万，余悉纵归。收其辎重兵甲，献俘长安。还军渭南，于是所征诸州<br /><br />&nbsp;&nbsp;&nbsp;&nbsp;兵始至。乃于战所，准当时兵士，人种树一株，以旌武功。进太祖柱国大将军，<br /><br />&nbsp;&nbsp;&nbsp;&nbsp;增邑并前五千户。李弼等十二将亦进爵增邑。并其下将士，赏各有差。遣左仆射、<br /><br />&nbsp;&nbsp;&nbsp;&nbsp;冯翊王元季海为行台，与开府独孤信率步骑二万向洛阳；洛州刺史李显趋荆州；<br /><br />&nbsp;&nbsp;&nbsp;&nbsp;贺拔胜、李弼渡河围蒲坂。牙门将高子信开门纳胜军。东魏将薛崇礼弃城走，胜<br /><br />&nbsp;&nbsp;&nbsp;&nbsp;等追获之。太祖进军蒲坂，略定汾、绛。于是许和杀张琼以夏州降。初，太祖自<br /><br />&nbsp;&nbsp;&nbsp;&nbsp;弘农入关后，东魏将高敖曹围弘农，闻其军败，退守洛阳。独孤信至新安，敖曹<br /><br />&nbsp;&nbsp;&nbsp;&nbsp;复走度河。信遂入洛阳。东魏颍州长史贺若统与密县人张俭执刺史田迅举城降。<br /><br />&nbsp;&nbsp;&nbsp;&nbsp;荥阳郑荣业、郑伟等攻梁州，擒其刺史鹿永吉。清河人崔彦穆、檀琛攻荥阳，擒<br /><br />&nbsp;&nbsp;&nbsp;&nbsp;其郡守苏定。皆来附。自梁、陈已西，将吏降者相属。于是东魏将尧雄、赵育、<br /><br />&nbsp;&nbsp;&nbsp;&nbsp;是云宝出颍川，欲复降地。太祖遣仪同宇文贵、梁迁等逆击，大破之。赵育来降。<br /><br />&nbsp;&nbsp;&nbsp;&nbsp;东魏复遣将任祥率河南兵与雄合。仪同怡峰与贵、迁等复击破之。又遣都督韦孝<br /><br />&nbsp;&nbsp;&nbsp;&nbsp;宽取豫州。是云宝杀其东扬州刺史那椿，以州来附。<br /><br />&nbsp;&nbsp;&nbsp;&nbsp;四年春三月，太祖率诸将入朝。礼毕，还华州。七月，东魏遣其将侯景、<br /><br />&nbsp;&nbsp;&nbsp;&nbsp;狄干、高敖曹、韩轨、可朱浑元、莫多娄贷文等围独孤信于洛阳。齐神武继其后。<br /><br />&nbsp;&nbsp;&nbsp;&nbsp;先是，魏帝将幸洛阳拜园陵，会信被围，诏太祖率军救信，魏帝亦东。<br /><br />&nbsp;&nbsp;&nbsp;&nbsp;八月庚寅，太祖至谷城，莫多娄贷文、可朱浑元来逆，临阵斩贷文，元单骑<br /><br />&nbsp;&nbsp;&nbsp;&nbsp;遁免，悉虏其众送弘农。遂进军e东。是夕，魏帝幸太祖营，于是景等夜解围去。<br /><br />&nbsp;&nbsp;&nbsp;&nbsp;及旦，太祖率轻骑追之，至于河上。景等北据河桥，南属邙山为阵，与诸军合战。<br /><br />&nbsp;&nbsp;&nbsp;&nbsp;太祖马中流矢，惊逸，遂失所之，因此军中扰乱。都督李穆下马授太祖，军以复<br /><br />&nbsp;&nbsp;&nbsp;&nbsp;振，于是大捷。斩高敖曹及其仪同李猛、西兖州刺史宋显等，虏其甲士一万五千，<br /><br />&nbsp;&nbsp;&nbsp;&nbsp;赴河死者以万数。<br /><br />&nbsp;&nbsp;&nbsp;&nbsp;是日置阵既大，首尾悬远，从旦至未，战数十合，氛雾四塞，莫能相知。独<br /><br />&nbsp;&nbsp;&nbsp;&nbsp;孤信、李远居右，赵贵、怡峰居左，战并不利，又未知魏帝及太祖所在，皆弃其<br /><br />&nbsp;&nbsp;&nbsp;&nbsp;卒先归。开府李虎、念贤等为后军。遇信等退，即与俱还。由是乃班师，洛阳亦<br /><br />&nbsp;&nbsp;&nbsp;&nbsp;失守。大军至弘农，守将皆已弃城西走。所虏降卒在弘农者，因相与闭门拒守。<br /><br />&nbsp;&nbsp;&nbsp;&nbsp;进攻拔之，诛其魁首数百人。<br /><br />&nbsp;&nbsp;&nbsp;&nbsp;大军之东伐也，关中留守兵少，而前后所虏东魏士卒，皆散在民间，乃谋为<br /><br />&nbsp;&nbsp;&nbsp;&nbsp;乱。及李虎等至长安，计无所出，乃与公卿辅魏太子出次渭北。关中大震恐，百<br /><br />&nbsp;&nbsp;&nbsp;&nbsp;姓相剽劫。于是沙苑所俘军人赵青雀、雍州民于伏德等遂反。青雀据长安子城，<br /><br />&nbsp;&nbsp;&nbsp;&nbsp;伏德保咸阳，与太守慕容思庆各收降卒，以拒还师。长安大城民皆相率拒青雀，<br /><br />&nbsp;&nbsp;&nbsp;&nbsp;每日接战。魏帝留止阌乡，遣太祖讨之。长安父老见太祖至，悲且喜曰：“不意<br /><br />&nbsp;&nbsp;&nbsp;&nbsp;今日复得见公！”士女咸相贺。华州刺史导率军袭咸阳，斩思庆，擒伏德，南度<br /><br />&nbsp;&nbsp;&nbsp;&nbsp;渭与太祖会攻青雀，破之。太傅梁景睿先以疾留长安，遂与青雀通谋，至是亦伏<br /><br />&nbsp;&nbsp;&nbsp;&nbsp;诛。关中于是乃定。魏帝还长安，太祖复屯华州。<br /><br />&nbsp;&nbsp;&nbsp;&nbsp;冬十一月，东魏将侯景攻陷广州。十二月，是云宝袭洛阳，东魏将王元轨弃<br /><br />&nbsp;&nbsp;&nbsp;&nbsp;城走。都督赵刚袭广州，拔之。自襄、广以西城镇复内属。<br /><br />&nbsp;&nbsp;&nbsp;&nbsp;五年冬，大阅于华阴。<br /><br />&nbsp;&nbsp;&nbsp;&nbsp;六年春，东魏将侯景出三s，将侵荆州，太祖遣开府李弼、独孤信各率骑<br /><br />&nbsp;&nbsp;&nbsp;&nbsp;五千出武关，景乃退还。夏，茹茹度河至夏州。太祖召诸军民屯沙苑以备之。<br /><br />&nbsp;&nbsp;&nbsp;&nbsp;七年春三月，稽胡帅、夏州刺史刘平伏据上郡叛，遣开府于谨讨平之。冬十<br /><br />&nbsp;&nbsp;&nbsp;&nbsp;一月，太祖奏行十二条制，恐百官不勉于职事，又下令申明之。<br /><br />&nbsp;&nbsp;&nbsp;&nbsp;八年夏四月，大会诸军于马牧。冬十月，齐神武侵汾、绛，围玉壁。太祖出<br /><br />&nbsp;&nbsp;&nbsp;&nbsp;军蒲坂，将击之。军至皂荚，齐神武退。太祖度汾追之，遂遁去。十二月，魏帝<br /><br />&nbsp;&nbsp;&nbsp;&nbsp;狩于华阴，大飨将士。太祖率诸将朝于行在所。<br /><br />&nbsp;&nbsp;&nbsp;&nbsp;九年春，东魏北豫州刺史高仲密举州来附，太祖帅师迎之，令开府李远为前<br /><br />&nbsp;&nbsp;&nbsp;&nbsp;军。至洛阳，遣开府于谨攻柏谷坞，拔之。三月，齐神武至河北。太祖还军e上<br /><br />&nbsp;&nbsp;&nbsp;&nbsp;以引之。齐神武果度河，据邙山为阵，不进者数日。太祖留辎重于e曲，士皆衔<br /><br />&nbsp;&nbsp;&nbsp;&nbsp;枚，夜登邙山。未明，击之。齐神武单骑为贺拔胜所逐，仅而获免。太祖率右军<br /><br />&nbsp;&nbsp;&nbsp;&nbsp;若干惠等大破齐神武军，悉虏其步卒。赵贵等五将军居左，战不利。齐神武军复<br /><br />&nbsp;&nbsp;&nbsp;&nbsp;合，太祖又不利，夜乃引还。既入关，屯渭上。齐神武进至陕，开府达奚武等率<br /><br />&nbsp;&nbsp;&nbsp;&nbsp;军御之，乃退。太祖以邙山之战，诸将失律，上表请自贬。魏帝报曰：“公膺期<br /><br />&nbsp;&nbsp;&nbsp;&nbsp;作宰，义高匡合，仗钺专征，举无遗算。朕所以垂拱九载，实资元辅之力。俾九<br /><br />&nbsp;&nbsp;&nbsp;&nbsp;服宁谧，诚赖翊赞之功。今大寇未殄，而以诸将失律，便欲自贬，深亏体国之城。<br /><br />&nbsp;&nbsp;&nbsp;&nbsp;宜抑此谦光，恤予一人。”于是广募关陇豪右，以增军旅。<br /><br />&nbsp;&nbsp;&nbsp;&nbsp;冬十月，大阅于栎阳，还屯华州。<br /><br />&nbsp;&nbsp;&nbsp;&nbsp;十年夏五月，太祖入朝。秋七月，魏帝以太祖前后所上二十四条及十二条新<br /><br />&nbsp;&nbsp;&nbsp;&nbsp;制，方为中兴永式。乃命尚书苏绰更损益之，总为五卷，班于天下。于是搜简贤<br /><br />&nbsp;&nbsp;&nbsp;&nbsp;才，以为牧守令长，皆依新制而遣焉。数年之间，百姓便之。冬十月，大阅于白<br /><br />&nbsp;&nbsp;&nbsp;&nbsp;水。<br /><br />&nbsp;&nbsp;&nbsp;&nbsp;十一年春三月，令曰：<br /><br />&nbsp;&nbsp;&nbsp;&nbsp;古之帝王所以外建诸侯、内立百官者，非欲富贵其身而尊荣之。盖以天下至<br /><br />&nbsp;&nbsp;&nbsp;&nbsp;广，非一人所能独治，是以博访贤才，助己为治。若其知贤也，则以礼命之。其<br /><br />&nbsp;&nbsp;&nbsp;&nbsp;人闻命之日，则惨然曰：“凡受人之事，任人之劳，何舍己而从人。”又自勉曰：<br /><br />&nbsp;&nbsp;&nbsp;&nbsp;“天生俊士，所以利时。彼人主者，欲与我为治，安可苟辞。”于是降心而受命。<br /><br />&nbsp;&nbsp;&nbsp;&nbsp;及居官也，则昼不甘食，夜不甘寝，思所以上匡人主，下安百姓。不遑恤其私而<br /><br />&nbsp;&nbsp;&nbsp;&nbsp;忧其家，故妻子或有饥寒之弊而不顾也。于是人主赐之以俸禄，尊之以轩冕，而<br /><br />&nbsp;&nbsp;&nbsp;&nbsp;不以为惠也。贤臣受之，亦不以为德也。位不虚加，禄不妄赐。为人君者，诚能<br /><br />&nbsp;&nbsp;&nbsp;&nbsp;以此道授官，为人臣者，诚能以此情受位，则天下之大，可不言而治矣。昔尧、<br /><br />&nbsp;&nbsp;&nbsp;&nbsp;舜之为君，稷、契之为臣，用此道也。及后世衰微，此道遂废。乃以官职为私恩，<br /><br />&nbsp;&nbsp;&nbsp;&nbsp;爵禄为荣惠。人君之命官也，亲则授之，爱则任之。人臣之受位也，可以尊身而<br /><br />&nbsp;&nbsp;&nbsp;&nbsp;润屋者，则迂道而求之；损身而利物者，则巧言而辞之。于是至公之道没，而奸<br /><br />&nbsp;&nbsp;&nbsp;&nbsp;诈之萌生。天下不治，正为此矣。今圣主中兴，思去浇伪。诸在朝之士，当念职<br /><br />&nbsp;&nbsp;&nbsp;&nbsp;事之艰难，负阙之招累，夙夜兢兢，如临深履薄。才堪者，则审己而当之；不堪<br /><br />&nbsp;&nbsp;&nbsp;&nbsp;者，则收短而避之。使天官不妄加，王爵不虚受。则淳素之风，庶几可反。<br /><br />&nbsp;&nbsp;&nbsp;&nbsp;冬十月，大阅于白水，遂西狩岐阳。<br /><br />&nbsp;&nbsp;&nbsp;&nbsp;十二年春，凉州刺史宇文仲和据州反。瓜州民张保害刺史成庆，以州应仲和。<br /><br />&nbsp;&nbsp;&nbsp;&nbsp;太祖遣开府独孤信讨之。东魏遣其将侯景侵襄州，太祖遣开府若干惠率轻骑击之。<br /><br />&nbsp;&nbsp;&nbsp;&nbsp;至穰，景遁去。夏五月，独孤信平凉州，擒仲和，迁其民六千余家于长安。瓜州<br /><br />&nbsp;&nbsp;&nbsp;&nbsp;都督令狐延起义诛张保，瓜州平。七月，太祖大会诸军于咸阳。九月，齐神武围<br /><br />&nbsp;&nbsp;&nbsp;&nbsp;玉壁，大都督韦孝宽力战拒守。齐神武攻围六旬不能下，其士卒死者什二三。会<br /><br />&nbsp;&nbsp;&nbsp;&nbsp;齐神武有疾，烧营而退。<br /><br />&nbsp;&nbsp;&nbsp;&nbsp;十三年春正月，茹茹寇高平，至于方城。是月，齐神武薨。其子澄嗣，是为<br /><br />&nbsp;&nbsp;&nbsp;&nbsp;文襄帝。与其河南大行台侯景有隙。景不自安，遣使请举河南六州来附。齐文襄<br /><br />&nbsp;&nbsp;&nbsp;&nbsp;遣其将韩轨、狄干等围景于颍川。三月，太祖遣开府李弼率军援之，轨等遁去。<br /><br />&nbsp;&nbsp;&nbsp;&nbsp;景请留收辑河南，遂徙镇豫州。于是遣开府王思政据颍川，弼引军还。秋七月，<br /><br />&nbsp;&nbsp;&nbsp;&nbsp;侯景密图附梁。太祖知其谋，悉追还前后所配景将士。景惧，遂叛。冬，太祖奉<br /><br />&nbsp;&nbsp;&nbsp;&nbsp;魏帝西狩于岐阳。<br /><br />&nbsp;&nbsp;&nbsp;&nbsp;十四年春，魏帝诏封太祖长子毓为宁都郡公，食邑三千户。初，太祖以平元<br /><br />&nbsp;&nbsp;&nbsp;&nbsp;颢、纳孝庄帝之功，封宁都县子。至是改县为郡，而以封毓，用彰勤王之始也。<br /><br />&nbsp;&nbsp;&nbsp;&nbsp;夏五月，进授太祖太师。太祖奉魏太子巡抚西境，自新平出安定，登陇，刻石纪<br /><br />&nbsp;&nbsp;&nbsp;&nbsp;事。下安阳，至原州，历北长城，大狩。将东趣五原，至蒲川，闻魏帝不豫，遂<br /><br />&nbsp;&nbsp;&nbsp;&nbsp;还。既至，帝疾已愈，于是还华州。<br /><br />&nbsp;&nbsp;&nbsp;&nbsp;是岁，东魏遣其将高岳、慕容绍宗、刘丰生等率众十余万，围王思政于颍川。<br /><br />&nbsp;&nbsp;&nbsp;&nbsp;十五年春，太祖遣大将军赵贵帅军至穰，兼督东南诸州兵以援思政。高岳起<br /><br />&nbsp;&nbsp;&nbsp;&nbsp;堰，引洧水以灌城。自颍川以北皆为陂泽，救兵不得至。夏六月，颍川陷。<br /><br />&nbsp;&nbsp;&nbsp;&nbsp;初，侯景自豫州附梁，后遂度江，围建业。梁司州刺史柳仲礼以本朝有难，<br /><br />&nbsp;&nbsp;&nbsp;&nbsp;帅兵援之。梁竟陵郡守孙皓举郡来附，太祖使大都督符贵往镇之。及景克建业，<br /><br />&nbsp;&nbsp;&nbsp;&nbsp;仲礼还司州，率众来寇，皓以郡叛。太祖大怒。冬十一月，遣开府杨忠率兵与行<br /><br />&nbsp;&nbsp;&nbsp;&nbsp;台仆射长孙俭讨之，攻克随郡。忠进围仲礼长史马岫于安陆。<br /><br />&nbsp;&nbsp;&nbsp;&nbsp;是岁，盗杀齐文襄于邺。其弟洋讨贼，擒之，仍嗣其事，是为文宣帝。<br /><br />&nbsp;&nbsp;&nbsp;&nbsp;十六年春正月，柳仲礼率众来援安陆，杨忠逆击于淙头，大破之，擒仲礼，<br /><br />&nbsp;&nbsp;&nbsp;&nbsp;悉虏其众。马岫以城降。三月，魏帝封太祖第二子震为武邑公，邑二千户。先是，<br /><br />&nbsp;&nbsp;&nbsp;&nbsp;梁雍州刺史、岳阳王与其叔父荆州刺史、湘东王绎不睦，乃称蕃来附，遣其世<br /><br />&nbsp;&nbsp;&nbsp;&nbsp;子{山}为质。及杨忠擒仲礼，绎惧，复遣其子方平来朝。夏五月，齐文宣废其<br /><br />&nbsp;&nbsp;&nbsp;&nbsp;主元善见而自立。秋七月，太祖率诸军东伐，拜章武公导为大将军，总督留守诸<br /><br />&nbsp;&nbsp;&nbsp;&nbsp;军事，屯泾北以镇关中。九月丁巳，军出长安。时连雨，自秋及冬，诸军马驴多<br /><br />&nbsp;&nbsp;&nbsp;&nbsp;死。遂于弘农北造桥济河，自蒲坂还。于是河南自洛阳，河北自平阳以东，遂入<br /><br />&nbsp;&nbsp;&nbsp;&nbsp;于齐矣。<br /><br />&nbsp;&nbsp;&nbsp;&nbsp;十七年春三月，魏文帝崩，皇太子嗣位，太祖以冢宰总百揆。梁邵陵王萧纶<br /><br />&nbsp;&nbsp;&nbsp;&nbsp;侵安陆，大将军杨忠讨擒之。冬十月，太祖遣大将军王雄出子午，伐上津、魏兴；<br /><br />&nbsp;&nbsp;&nbsp;&nbsp;大将军达奚武出散关，伐南郑。<br /><br />&nbsp;&nbsp;&nbsp;&nbsp;魏废帝元年春，王雄平上津、魏兴，以其地置东梁州。夏四月，达奚武围南<br /><br />&nbsp;&nbsp;&nbsp;&nbsp;郑。月余，梁州刺史、宜丰侯萧循以州降。武执循还长安。秋八月，东梁州民叛，<br /><br />&nbsp;&nbsp;&nbsp;&nbsp;率众围州城。太祖复遣王雄讨之。<br /><br />&nbsp;&nbsp;&nbsp;&nbsp;侯景之克建业也，还奉梁武帝为主。居数旬，梁武以愤恚薨。景又立其子纲。<br /><br />&nbsp;&nbsp;&nbsp;&nbsp;寻而废纲自立。岁余，纲弟绎讨景，擒之，遣其舍人魏彦来告，仍嗣位于江陵，<br /><br />&nbsp;&nbsp;&nbsp;&nbsp;是为元帝。<br /><br />&nbsp;&nbsp;&nbsp;&nbsp;二年春，魏帝诏太祖去丞相、大行台，为都督中外诸军事。二月，东梁州平，<br /><br />&nbsp;&nbsp;&nbsp;&nbsp;迁其豪帅于雍州。三月，太祖遣大将军、魏安公尉迟迥率众伐梁武陵王萧纪于蜀。<br /><br />&nbsp;&nbsp;&nbsp;&nbsp;夏四月，太祖勒锐骑三万西逾陇，度金城河，至姑臧。吐谷浑震惧，遣使献其方<br /><br />&nbsp;&nbsp;&nbsp;&nbsp;物。五月，萧纪潼州刺史杨乾运以州降，引迥军向成都。秋七月，太祖自姑臧至<br /><br />&nbsp;&nbsp;&nbsp;&nbsp;于长安。八月，克成都，剑南平。冬十一月，尚书元烈谋作乱。事发，伏诛。<br /><br />&nbsp;&nbsp;&nbsp;&nbsp;三年春正月，始作九命之典，以叙内外官爵。以第一品为九命，第九品为一<br /><br />&nbsp;&nbsp;&nbsp;&nbsp;命。改流外品为九秩，亦以九为上。又改置州郡及县：改东雍为华州，北雍为宜<br /><br />&nbsp;&nbsp;&nbsp;&nbsp;州，南雍为蔡州，华州为同州，北华为~州，东秦为陇州，南秦为成州，北秦为<br /><br />&nbsp;&nbsp;&nbsp;&nbsp;交州，东荆为淮州，南荆为昌州，东夏为延州，南夏为长州，东梁为金州，南梁<br /><br />&nbsp;&nbsp;&nbsp;&nbsp;为隆州，北梁为静州，阳都为汾州，南汾为勋州，汾州为丹州，南豳为宁州，南<br /><br />&nbsp;&nbsp;&nbsp;&nbsp;岐为凤州，南洛为上州，南广为U州，南襄为湖州，西凉为甘州，西郢为鸿州，<br /><br />&nbsp;&nbsp;&nbsp;&nbsp;西益为利州，东巴为集州，北应为辅州，恒州为均州，沙州为深州，宁州为麓州，<br /><br />&nbsp;&nbsp;&nbsp;&nbsp;义州为严州，新州为温州，江州为沔州，西安为盐州，安州为始州，并州为随州，<br /><br />&nbsp;&nbsp;&nbsp;&nbsp;肆州为塘州，冀州为顺州，淮州为纯州，扬州为颍州，司州为宪州，南平为升州，<br /><br />&nbsp;&nbsp;&nbsp;&nbsp;南郢为归州，青州为眉州。凡改州四十六，置州一，改郡一百六，改县二百三十。<br /><br />&nbsp;&nbsp;&nbsp;&nbsp;自元烈诛，魏帝有怨言。魏淮安王育、广平王赞等垂泣谏之，帝不听。于是<br /><br />&nbsp;&nbsp;&nbsp;&nbsp;太祖与公卿定议，废帝，尊立齐王廓，是为恭帝。<br /><br />&nbsp;&nbsp;&nbsp;&nbsp;魏恭帝元年夏四月，帝大飨群臣。魏史柳虬执简书于朝曰：“废帝，文皇帝<br /><br />&nbsp;&nbsp;&nbsp;&nbsp;之嗣子。年七岁，文皇帝托于安定公曰：‘是子才，由于公，不才，亦由于公，<br /><br />&nbsp;&nbsp;&nbsp;&nbsp;宜勉之。’公既受兹重寄，居元辅之任，又纳女为皇后，遂不能训诲有成，致令<br /><br />&nbsp;&nbsp;&nbsp;&nbsp;废黜，负文皇帝付属之意，此咎非安定公而谁？”太祖乃令太常卢辩作诰谕公卿<br /><br />&nbsp;&nbsp;&nbsp;&nbsp;曰：“呜呼！我群后暨众士，维文皇帝以襁褓之嗣托于予，训之诲之，庶厥有成。<br /><br />&nbsp;&nbsp;&nbsp;&nbsp;而予罔能革变厥心，庸暨乎废，坠我文皇帝之志。呜呼！兹咎予其焉避？予实知<br /><br />&nbsp;&nbsp;&nbsp;&nbsp;之，矧尔众人之心哉。惟予之颜，岂惟今厚，将恐来世以予为口实。”乙亥，诏<br /><br />&nbsp;&nbsp;&nbsp;&nbsp;封太祖子邕为辅城公，宪为安城公，邑各二千户。茹茹乙旃达官寇广武。<br /><br />&nbsp;&nbsp;&nbsp;&nbsp;五月，遣柱国赵贵追击之，斩首数千级，收其辎重而还。秋七月，太祖西狩<br /><br />&nbsp;&nbsp;&nbsp;&nbsp;至于原州。梁元帝遣使请据旧图以定疆界，又连结于齐，言辞悖慢。太祖曰：<br /><br />&nbsp;&nbsp;&nbsp;&nbsp;“古人有言‘天之所弃，谁能兴之’，其萧绎之谓乎。”冬十月壬戌，遣柱国于<br /><br />&nbsp;&nbsp;&nbsp;&nbsp;谨、中山公护、大将军杨忠、韦孝宽等步骑五万讨之。十一月癸未，师济于汉。<br /><br />&nbsp;&nbsp;&nbsp;&nbsp;中山公护与杨忠率锐骑先屯其城下，据江津以备其逸。丙申，谨至江陵，列营围<br /><br />&nbsp;&nbsp;&nbsp;&nbsp;守。辛亥，进攻城，其日克之。擒梁元帝，杀之，并虏其百官及士民以归。没为<br /><br />&nbsp;&nbsp;&nbsp;&nbsp;奴婢者十余万，其免者二百余家。立萧为梁主，居江陵，为魏附庸。梁将王僧<br /><br />&nbsp;&nbsp;&nbsp;&nbsp;辩、陈霸先于丹阳立梁元帝第九子方智为主。<br /><br />&nbsp;&nbsp;&nbsp;&nbsp;魏氏之初，统国三十六，大姓九十九，后多绝灭。至是，以诸将功高者为三<br /><br />&nbsp;&nbsp;&nbsp;&nbsp;十六国后，次功者为九十九姓后，所统军人，亦改从其姓。<br /><br />&nbsp;&nbsp;&nbsp;&nbsp;二年，梁广州刺史王琳寇边。冬十一月，遣大将军豆卢宁帅师讨之。<br /><br />&nbsp;&nbsp;&nbsp;&nbsp;三年春正月丁丑，初行《周礼》，建六官。以太祖为太师、大冢宰，柱国李<br /><br />&nbsp;&nbsp;&nbsp;&nbsp;弼为太傅、大司徒，赵贵为太保、大宗伯，独孤信为大司马，于谨为大司寇，侯<br /><br />&nbsp;&nbsp;&nbsp;&nbsp;莫陈崇为大司空。初，太祖以汉魏官繁，思革前弊。大统中，乃命苏绰、卢辩依<br /><br />&nbsp;&nbsp;&nbsp;&nbsp;周制改创其事，寻亦置六卿官，然为撰次未成，众务犹归台阁。至是始毕，乃命<br /><br />&nbsp;&nbsp;&nbsp;&nbsp;行之。夏四月，太祖北巡狩。秋七月，度北河。王琳遣使来附，以琳为大将军、<br /><br />&nbsp;&nbsp;&nbsp;&nbsp;长沙郡公。魏帝封太祖子直为秦郡公，招为正平公，邑各一千户。九月，太祖有<br /><br />&nbsp;&nbsp;&nbsp;&nbsp;疾，还至云阳，命中山公护受遗辅嗣子。冬十月乙亥，崩于云阳宫，还长安发丧。<br /><br />&nbsp;&nbsp;&nbsp;&nbsp;时年五十二。甲申，葬于成陵，谥曰文公。孝闵帝受禅，追尊为文王，庙曰太祖。<br /><br />&nbsp;&nbsp;&nbsp;&nbsp;武成元年，追尊为文皇帝。<br /><br />&nbsp;&nbsp;&nbsp;&nbsp;太祖知人善任使，从谏如流，崇尚儒术，明达政事，恩信被物，能驾驭英豪，<br /><br />&nbsp;&nbsp;&nbsp;&nbsp;一见之者，咸思用命。沙苑所获囚俘，释而用之，河桥之役，率以击战，皆得其<br /><br />&nbsp;&nbsp;&nbsp;&nbsp;死力。诸将出征，授以方略，无不制胜。性好朴素，不尚虚饰，恒以反风俗、复<br /><br />&nbsp;&nbsp;&nbsp;&nbsp;古始为心。<br /><br />&nbsp;&nbsp;&nbsp;&nbsp;史臣曰：水历将终，群凶放命，或威权震主，或衅逆滔天。咸谓大宝可以力<br /><br />&nbsp;&nbsp;&nbsp;&nbsp;征，神物可以求得，莫不窥窬九鼎，睥睨两宫，而诛夷继及，亡不旋踵。是知巨<br /><br />&nbsp;&nbsp;&nbsp;&nbsp;君篡盗，终成建武之资；仲颍凶残，实启当途之业。天命有底，庸可乎。太<br /><br />&nbsp;&nbsp;&nbsp;&nbsp;祖田无一成，众无一旅，驱驰戎马之际，蹑足行伍之间。属与能之时，应启圣之<br /><br />&nbsp;&nbsp;&nbsp;&nbsp;运，鸠集义勇，纠合同盟，一举而殄仇雠，再驾而匡帝室。于是内询帷幄，外仗<br /><br />&nbsp;&nbsp;&nbsp;&nbsp;材雄，推至诚以待人，弘大顺以训物。高氏籍甲兵之众，恃戎马之强，屡入近畿，<br /><br />&nbsp;&nbsp;&nbsp;&nbsp;志图吞噬。及英谋电发，神旆风驰，弘农建城濮之勋，沙苑有昆阳之捷。取威定<br /><br />&nbsp;&nbsp;&nbsp;&nbsp;霸，以弱为强。绍元宗之衰绪，创隆周之景命。南清江汉，西举巴蜀，北控沙漠，<br /><br />&nbsp;&nbsp;&nbsp;&nbsp;东据伊e。乃摈落魏晋，宪章古昔，修六官之废典，成一代之鸿规。德刑并用，<br /><br />&nbsp;&nbsp;&nbsp;&nbsp;勋贤兼叙，远安迩悦，俗阜民和。亿兆之望有归，揖让之期允集。功业若此，人<br /><br />&nbsp;&nbsp;&nbsp;&nbsp;臣以终。盛矣哉！非夫雄略冠时，英姿不世，天与神授，纬武经文者，孰能与于<br /><br />&nbsp;&nbsp;&nbsp;&nbsp;此乎。昔者，汉献蒙尘，曹公成夹辅之业；晋安播荡，宋武建匡合之勋。校德论<br /><br />&nbsp;&nbsp;&nbsp;&nbsp;功，绰有余裕。至于渚宫制胜，阖城孥戮；茹茹归命，尽种诛夷。虽事出于权道，<br /><br />&nbsp;&nbsp;&nbsp;&nbsp;而用乖于德教。周祚之不永，或此之由乎。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622473);">加入书签</a><a
                        href="1622472.html">上一页</a>&larr;<a href="index.html">返回列表</a>&rarr;<a
                            href="1622474.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622472.html"; var next_page = "1622474.html"; var index_page = "index.html"; var sortid = "9"; var article_id = "21908"; var chapter_id = "1622473"; var articlename = "周书"; var chaptername = " 卷二 帝纪第二"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>