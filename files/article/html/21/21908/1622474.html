<!DOCTYPE html>
<html>
<head>
<meta charset="gbk" />
<title>周书- 卷三 帝纪第三-在线阅读-哈西文学网</title>
<meta name="keywords" content="令狐德保周书， 卷三 帝纪第三全文， 卷三 帝纪第三在线阅读 哈西文学网" />
<meta name="description" content="哈西文学网提供令狐德钡闹苁  卷三 帝纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622474.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622474.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 帝纪第三</h1>
            <div class="link xb">
                <a href="1622473.html">上一页</a>&larr;<a href="index.html">返回列表</a>&rarr;<a
                    href="1622475.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝闵帝<br /><br />&nbsp;&nbsp;&nbsp;&nbsp;孝闵皇帝讳觉，字陀罗尼，太祖第三子也。母曰元皇后。大统八年，生于同<br /><br />&nbsp;&nbsp;&nbsp;&nbsp;州官舍。九岁，封略阳郡公。时有善相者史元华见帝，退谓所亲曰：“此公子有<br /><br />&nbsp;&nbsp;&nbsp;&nbsp;至贵之相，但恨其寿不足以称之耳。”魏恭帝三年三月，命为安定公世子。四月，<br /><br />&nbsp;&nbsp;&nbsp;&nbsp;拜大将军。<br /><br />&nbsp;&nbsp;&nbsp;&nbsp;十月乙亥，太祖崩，丙子嗣位太师、大冢宰。十二月丁亥，魏帝诏以岐阳之<br /><br />&nbsp;&nbsp;&nbsp;&nbsp;地封帝为周公。庚子，禅位于帝。诏曰：“予闻皇天之命不于常，惟归于德。故<br /><br />&nbsp;&nbsp;&nbsp;&nbsp;尧授舜，舜授禹，时其宜也。天厌我魏邦，垂变以告，惟尔罔弗知。予虽不明，<br /><br />&nbsp;&nbsp;&nbsp;&nbsp;敢弗龚天命、格有德哉！今踵唐虞旧典，禅位于周，庸布告遐迩焉。”使大宗伯<br /><br />&nbsp;&nbsp;&nbsp;&nbsp;赵贵持节奉册书曰：“咨尔周公，帝王之位弗有常，有德者受命，时乃天道。予<br /><br />&nbsp;&nbsp;&nbsp;&nbsp;式时庸，荒求于唐虞之彝踵。曰我魏德之终旧矣，我邦小大罔弗知，今其可久怫<br /><br />&nbsp;&nbsp;&nbsp;&nbsp;于天道而不归有德欤。时用询谋，佥曰公昭考文公，格勋德于天地，丕济生民。<br /><br />&nbsp;&nbsp;&nbsp;&nbsp;洎公躬，又宣重光。故玄象征见于上，讴讼奔走于下，天之历数，用实在焉。予<br /><br />&nbsp;&nbsp;&nbsp;&nbsp;安敢弗若。是以钦祗圣典，逊位于公。公其享兹大命，保有万国，可不慎欤。”<br /><br />&nbsp;&nbsp;&nbsp;&nbsp;魏帝临朝，遣民部中大夫、济北公元迪致皇帝玺绂。固辞。公卿百辟劝进，太史<br /><br />&nbsp;&nbsp;&nbsp;&nbsp;陈祥瑞，乃从之。是日，魏帝逊于大司马府。<br /><br />&nbsp;&nbsp;&nbsp;&nbsp;元年春正月辛丑，即天王位。柴燎告天，朝百官于路门。追尊皇考文公为文<br /><br />&nbsp;&nbsp;&nbsp;&nbsp;王，皇妣为文后。大赦天下。封魏帝为宋公。是日，槐里献赤雀四。百官奏议云：<br /><br />&nbsp;&nbsp;&nbsp;&nbsp;“帝王之兴，罔弗更正朔，明受之于天，革民视听也。逮于尼父，稽诸阴阳，云<br /><br />&nbsp;&nbsp;&nbsp;&nbsp;行夏之时，后王所不易。今魏历告终，周室受命，以木承水，实当行录，正用夏<br /><br />&nbsp;&nbsp;&nbsp;&nbsp;时，式遵圣道。惟文王诞玄气之祥，有黑水之谶，服色宜乌。”制曰可。以大司<br /><br />&nbsp;&nbsp;&nbsp;&nbsp;徒、赵郡公李弼为太师，大宗伯、南阳公赵贵为太傅、大冢宰，大司马、河内公<br /><br />&nbsp;&nbsp;&nbsp;&nbsp;独孤信为太保、大宗伯，柱国、中山公护为大司马。以大将军宁都公毓、高阳公<br /><br />&nbsp;&nbsp;&nbsp;&nbsp;达奚武、武阳公豆卢宁、小司寇阳平公李远、小司马博陵公贺兰祥、小宗伯魏安<br /><br />&nbsp;&nbsp;&nbsp;&nbsp;公尉迟迥等并柱国。壬寅，祠圆丘。诏曰：“予本自神农，其于二丘，宜作厥主。<br /><br />&nbsp;&nbsp;&nbsp;&nbsp;始祖献侯，启土辽海，肇有国基，配南北郊。文考德符五运，受天明命，祖于明<br /><br />&nbsp;&nbsp;&nbsp;&nbsp;堂，以配上帝，庙为太祖。”癸卯，祠方丘。甲辰，祠太社。初除市门税。乙巳，<br /><br />&nbsp;&nbsp;&nbsp;&nbsp;祠太庙。丁未，会百官于乾安殿，班赏各有差。戊申，诏曰：“上天有命，革魏<br /><br />&nbsp;&nbsp;&nbsp;&nbsp;于周，致予一人，受兹大号。予惟古先圣王，罔弗先于省视风俗，以求民瘼，然<br /><br />&nbsp;&nbsp;&nbsp;&nbsp;后克治。矧予眇眇，又当草昧，若弗尚于达四聪、明四目之训者，其有闻知哉。<br /><br />&nbsp;&nbsp;&nbsp;&nbsp;有司宜分命方别之使，所以巡抚。五教何者不宣，时政有何不便；得无身洁己，<br /><br />&nbsp;&nbsp;&nbsp;&nbsp;才堪佐世之人，而不为上所知；冤枉受罚，幽辱于下之徒，而不为上所理；孝义<br /><br />&nbsp;&nbsp;&nbsp;&nbsp;贞节，不为有司所申；鳏寡孤穷，不为有司所恤；暨黎庶衣食丰约，赋役繁省，<br /><br />&nbsp;&nbsp;&nbsp;&nbsp;灾厉所兴，水旱之处，并宜具闻。若有年八十已上，所在就加礼饩。”辛亥，祠<br /><br />&nbsp;&nbsp;&nbsp;&nbsp;南郊。壬子，立王后元氏。乙卯，诏曰：“惟天地草昧，建邦以宁。今可大启诸<br /><br />&nbsp;&nbsp;&nbsp;&nbsp;国，为周藩屏。”于是封太师李弼为赵国公，太傅赵贵为楚国公，太保独孤信为<br /><br />&nbsp;&nbsp;&nbsp;&nbsp;卫国公，大司寇于谨为燕国公，大司空侯莫陈崇为梁国公，大司马、中山公护为<br /><br />&nbsp;&nbsp;&nbsp;&nbsp;晋国公，邑各万户。辛酉，祠太庙。癸亥，亲耕籍田。丙寅，于剑南陵井置陵州，<br /><br />&nbsp;&nbsp;&nbsp;&nbsp;武康郡置资州，遂宁郡置遂州。二月癸酉，朝日于东郊。乙亥，改封永昌郡公广<br /><br />&nbsp;&nbsp;&nbsp;&nbsp;为天水郡公。戊寅，祠太社。丁亥，楚国公赵贵谋反，伏诛。诏曰：<br /><br />&nbsp;&nbsp;&nbsp;&nbsp;朕文考昔与群公洎列将众官，同心戮力，共治天下。自始及终，二十三载，<br /><br />&nbsp;&nbsp;&nbsp;&nbsp;迭相匡弼，上下无怨。是以群公等用升余于大位。朕虽不德，岂不识此。是以朕<br /><br />&nbsp;&nbsp;&nbsp;&nbsp;于群公，同姓者如弟兄，异姓者如甥舅。冀此一心，平定宇内，各令子孙，享祀<br /><br />&nbsp;&nbsp;&nbsp;&nbsp;百世。而朕不明，不能辑睦，致使楚公贵不悦于朕，与万俟几通、叱奴兴、王龙<br /><br />&nbsp;&nbsp;&nbsp;&nbsp;仁、长孙僧衍等阴相假署，图危社稷。事不克行，为开府宇文盛等所告。及其推<br /><br />&nbsp;&nbsp;&nbsp;&nbsp;究，咸伏厥辜。兴言及此，心焉如c。但法者天下之法，朕既为天下守法，安敢<br /><br />&nbsp;&nbsp;&nbsp;&nbsp;以私情废之。《书》曰：“善善及后世，恶恶止其身。”其贵、通、兴、龙仁罪<br /><br />&nbsp;&nbsp;&nbsp;&nbsp;止一家，僧衍止一房，余皆不问。惟尔文武，咸知时事。<br /><br />&nbsp;&nbsp;&nbsp;&nbsp;太保独孤信有罪，免。甲午，以大司空、梁国公侯莫陈崇为太保，大司马、<br /><br />&nbsp;&nbsp;&nbsp;&nbsp;晋国公护为大冢宰，柱国、博陵公贺兰祥为大司马，高阳公达奚武为在司寇，大<br /><br />&nbsp;&nbsp;&nbsp;&nbsp;将军、化政公宇文贵为柱国。己亥，秦州、泾州各献木连理。岁星守少微，经六<br /><br />&nbsp;&nbsp;&nbsp;&nbsp;十日。<br /><br />&nbsp;&nbsp;&nbsp;&nbsp;三月庚子，会文武百官，班赐各有差。己酉，柱国、卫国公独孤信赐死。壬<br /><br />&nbsp;&nbsp;&nbsp;&nbsp;子，诏曰：“浙州去岁不登，厥民饥馑，朕用O焉。其当州租输未毕者，悉宜<br /><br />&nbsp;&nbsp;&nbsp;&nbsp;免之。兼遣使巡检，有穷馁者，并加赈给。”癸亥，省六府士员，三分减一。<br /><br />&nbsp;&nbsp;&nbsp;&nbsp;夏四月己巳，以少师、平原公侯莫陈顺为柱国。壬申，诏死罪以下，各降一等。<br /><br />&nbsp;&nbsp;&nbsp;&nbsp;壬午，谒成陵。乙酉，还宫。丁亥，祠太庙。五月癸卯，岁星犯太微上将，太白<br /><br />&nbsp;&nbsp;&nbsp;&nbsp;犯轩辕。己酉，槐里献白燕。帝欲观渔于昆明池，博士姜须谏，乃止。秋七月壬<br /><br />&nbsp;&nbsp;&nbsp;&nbsp;寅，帝听讼于右寝，多所哀宥。甲辰，月掩心后星。辛亥，祠太庙。荧惑犯东井<br /><br />&nbsp;&nbsp;&nbsp;&nbsp;北端第二星。八月戊辰，祠太社。辛未，诏曰：“朕甫临大位，政教未孚，使我<br /><br />&nbsp;&nbsp;&nbsp;&nbsp;民农，多陷刑网。今秋律已应，将行大戮。言念群生，责在于朕。宜从肆眚，与<br /><br />&nbsp;&nbsp;&nbsp;&nbsp;其更新。其犯死者宜降从流，流以下各降一等。不在赦限者，不从此降。”甲午，<br /><br />&nbsp;&nbsp;&nbsp;&nbsp;诏曰：“帝王之治天下，罔弗博求众才，以V厥民。今二十四军宜举贤良堪治民<br /><br />&nbsp;&nbsp;&nbsp;&nbsp;者，军列九人。被举之人，于后不称厥任者，所举官司，皆治其罪。”九月庚申，<br /><br />&nbsp;&nbsp;&nbsp;&nbsp;诏曰：“朕闻君临天下者，非由一人，时乃上下同心所致。今文武之官及诸军人<br /><br />&nbsp;&nbsp;&nbsp;&nbsp;不沾爵封者，宜各授两大阶。”改太守为郡守。<br /><br />&nbsp;&nbsp;&nbsp;&nbsp;帝性刚果，见晋公护执政，深忌之。司会李植、军司马孙恒以先朝佐命，入<br /><br />&nbsp;&nbsp;&nbsp;&nbsp;侍左右，亦疾护之专，乃与宫伯乙弗凤、贺拔提等潜谋，请帝诛护。帝然之。又<br /><br />&nbsp;&nbsp;&nbsp;&nbsp;引宫伯张光洛同谋。光洛密白护，护乃出植为梁州刺史，恒为潼州刺史。凤等遂<br /><br />&nbsp;&nbsp;&nbsp;&nbsp;不自安，更奏帝。将召群公入，因此诛护。光洛又白之。时小司马尉迟纲总统宿<br /><br />&nbsp;&nbsp;&nbsp;&nbsp;卫兵，护乃召纲共谋废立。令纲入殿中，诈呼凤等论事。既至，以次执送护第，<br /><br />&nbsp;&nbsp;&nbsp;&nbsp;并诛之。纲仍罢散禁兵，帝方悟，无左右，独在内殿，令宫人持兵自守。护又遣<br /><br />&nbsp;&nbsp;&nbsp;&nbsp;大司马贺兰祥逼帝逊位。遂幽于旧邸，月余日，以弑崩。时年十六。植、恒等亦<br /><br />&nbsp;&nbsp;&nbsp;&nbsp;遇害。及武帝诛护后，乃诏曰：“慎始敬终，有国彝典。事亡如存，哲王通制。<br /><br />&nbsp;&nbsp;&nbsp;&nbsp;义崇追远，礼贵尊亲。故略阳公至德纯粹，天姿秀杰。属魏祚告终，宝命将改，<br /><br />&nbsp;&nbsp;&nbsp;&nbsp;讴歌允集，历数攸归，上协苍灵之庆，下昭后祗之锡。而祸生肘腋，衅起萧墙，<br /><br />&nbsp;&nbsp;&nbsp;&nbsp;白兽噬骖，苍鹰集殿，幽辱神器，弑酷乘舆，冤结生民，毒流宇县。今河海澄清，<br /><br />&nbsp;&nbsp;&nbsp;&nbsp;氛l消荡，追尊之礼，宜崇徽号。”遣太师、蜀国公迥于南郊上谥曰孝闵皇帝，<br /><br />&nbsp;&nbsp;&nbsp;&nbsp;陵曰静陵。<br /><br />&nbsp;&nbsp;&nbsp;&nbsp;史臣曰：孝闵承既安之业，应乐推之运，柴天竺物，正位君临，迩无异言，<br /><br />&nbsp;&nbsp;&nbsp;&nbsp;远无异望。虽黄初代德，太始受终，不之尚也。然政由宁氏，主怀芒刺之疑；祭<br /><br />&nbsp;&nbsp;&nbsp;&nbsp;则寡人，臣无复子之请。以之速祸，宜哉。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622474);">加入书签</a><a
                        href="1622473.html">上一页</a>&larr;<a href="index.html">返回列表</a>&rarr;<a
                            href="1622475.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622473.html"; var next_page = "1622475.html"; var index_page = "index.html"; var sortid = "9"; var article_id = "21908"; var chapter_id = "1622474"; var articlename = "周书"; var chaptername = " 卷三 帝纪第三"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>