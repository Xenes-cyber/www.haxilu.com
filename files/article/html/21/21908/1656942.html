<!DOCTYPE html>
<html>
<head>
<meta charset="gbk" />
<title>周书- 卷四十六 列传第三十八-在线阅读-哈西文学网</title>
<meta name="keywords" content="令狐德保周书， 卷四十六 列传第三十八全文， 卷四十六 列传第三十八在线阅读 哈西文学网" />
<meta name="description" content="哈西文学网提供令狐德钡闹苁  卷四十六 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656942.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656942.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 列传第三十八</h1>
            <div class="link xb">
                <a href="1656941.html">上一页</a>&larr;<a href="index.html">返回列表</a>&rarr;<a
                    href="1656943.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝义<br /><br />&nbsp;&nbsp;&nbsp;&nbsp;○李棠柳桧杜叔毗荆可秦族弟荣先皇甫遐张元<br /><br />&nbsp;&nbsp;&nbsp;&nbsp;夫塞天地而横四海者，其唯孝乎；奉大功而立显名者，其唯义乎。何则？孝<br /><br />&nbsp;&nbsp;&nbsp;&nbsp;始事亲，惟后资于致治；义在合宜，惟人赖以成德。上智禀自然之性，中庸有企<br /><br />&nbsp;&nbsp;&nbsp;&nbsp;及之美。其大也，则隆家光国，盛烈与河海争流；授命灭亲，峻节与竹柏俱茂。<br /><br />&nbsp;&nbsp;&nbsp;&nbsp;其小也，则温枕扇席，无替于晨昏；损己利物，有助于名教。是以尧舜汤武居帝<br /><br />&nbsp;&nbsp;&nbsp;&nbsp;王之位，垂至德以敦其风；孔墨荀孟禀圣贤之资，弘正道以励其俗。观其所由，<br /><br />&nbsp;&nbsp;&nbsp;&nbsp;在此而已矣。然而淳源既往，浇风愈扇。礼义不树，廉让莫修。若乃绾银黄，列<br /><br />&nbsp;&nbsp;&nbsp;&nbsp;钟鼎，立于朝廷之间，非一族也，其出忠入孝，轻生蹈节者，则盖寡焉。积龟贝，<br /><br />&nbsp;&nbsp;&nbsp;&nbsp;实仓廪，居于闾巷之内，非一家也，其悦礼敦诗，守死善道者，则又鲜焉。斯固<br /><br />&nbsp;&nbsp;&nbsp;&nbsp;仁人君子所以兴叹，哲后贤宰所宜属心。如今明教化以救其弊，优爵赏以劝其善，<br /><br />&nbsp;&nbsp;&nbsp;&nbsp;布恳诚以诱其进，积岁月以求其终，则今之所谓少者可以为多矣，古之所谓为难<br /><br />&nbsp;&nbsp;&nbsp;&nbsp;可以为易矣。故博采异闻，网罗遗逸，录其可以垂范方来者，为孝义篇云。<br /><br />&nbsp;&nbsp;&nbsp;&nbsp;李棠，字长卿，勃海人也。祖伯贵，魏宣武时官至鲁郡守。有孝行，居父<br /><br />&nbsp;&nbsp;&nbsp;&nbsp;丧，哀戚过礼，遂以毁卒。宣武嘉之，赠勃海相。父元胄，员外散骑侍郎。棠幼<br /><br />&nbsp;&nbsp;&nbsp;&nbsp;孤，好学，有志操。年十七，属尔朱之乱，与司空高乾兄弟，举兵信都。魏中兴<br /><br />&nbsp;&nbsp;&nbsp;&nbsp;初，辟卫军府功曹参军。太昌中，以军功除征虏将军，行东莱郡事。魏孝武西迁，<br /><br />&nbsp;&nbsp;&nbsp;&nbsp;棠时在凹北，遂仕东魏。<br /><br />&nbsp;&nbsp;&nbsp;&nbsp;及高仲密为北豫州刺史，请棠为掾。先是，仲密与吏部郎中崔暹有隙。暹时<br /><br />&nbsp;&nbsp;&nbsp;&nbsp;被齐文襄委任，仲密恐其构己，每不自安，将图来附。时东魏又遣镇城奚寿兴典<br /><br />&nbsp;&nbsp;&nbsp;&nbsp;兵事，仲密但知民务而已。既至州，遂与棠谋执寿兴以成其计。仲密乃置酒延寿<br /><br />&nbsp;&nbsp;&nbsp;&nbsp;兴，阴伏壮士，欲因此执之。寿兴辞而不赴。棠遂往见之曰：“君与高公，义符<br /><br />&nbsp;&nbsp;&nbsp;&nbsp;昆季。今日之席，以公为首。岂有宾客总萃，而公无事不行？将恐远近闻之，窃<br /><br />&nbsp;&nbsp;&nbsp;&nbsp;有疑怪。”寿兴遂与俱赴，便发伏执之。乃帅其士众据城，遣棠诣阙归款。太祖<br /><br />&nbsp;&nbsp;&nbsp;&nbsp;嘉之，拜棠卫将军、右光禄大夫，封广宗县公，邑一千户。棠固辞曰：“臣世荷<br /><br />&nbsp;&nbsp;&nbsp;&nbsp;朝恩，义当奉国。而往者见拘逆命，不获陪驾西巡。今日之来，免罪为幸，何敢<br /><br />&nbsp;&nbsp;&nbsp;&nbsp;以此微庸，冒受天爵。”如此者再三，优诏不许。俄迁给事黄门侍郎，加车骑大<br /><br />&nbsp;&nbsp;&nbsp;&nbsp;将军、仪同三司、散骑常侍。<br /><br />&nbsp;&nbsp;&nbsp;&nbsp;魏废帝二年，从魏安公尉迟迥伐蜀。蜀人未即降，棠乃应募，先使谕之。既<br /><br />&nbsp;&nbsp;&nbsp;&nbsp;入成都，萧治叔木中委曲，棠不对。帜丝囿兹柚，冀获其实。棠曰：“尔亡<br /><br />&nbsp;&nbsp;&nbsp;&nbsp;国余烬，不识安危。奉命谕尔，反见踬顿。我王者忠臣，有死而已，义不为尔移<br /><br />&nbsp;&nbsp;&nbsp;&nbsp;志也。”植荒艿闷湟指，遂害之。子敞嗣。<br /><br />&nbsp;&nbsp;&nbsp;&nbsp;柳桧，字季华，秘书监虬之次弟也。性刚简，任气少文，善骑射，果于断决。<br /><br />&nbsp;&nbsp;&nbsp;&nbsp;年十八，起家奉朝请。居父丧，毁瘠骨立。服阕，除阳城郡丞、防城都督。大统<br /><br />&nbsp;&nbsp;&nbsp;&nbsp;四年，从太祖战于河桥，先登有功。授都督，镇鄯州。八年，拜浇河郡守，仍典<br /><br />&nbsp;&nbsp;&nbsp;&nbsp;军事。寻加平东将军、太中大夫。吐谷浑入寇郡境，时桧兵少，人怀忧惧。桧抚<br /><br />&nbsp;&nbsp;&nbsp;&nbsp;而勉之，众心乃安。因率数十人先击之，溃乱，余众乘之，遂大败而走。以功封<br /><br />&nbsp;&nbsp;&nbsp;&nbsp;万年县子，邑三百户。时吐谷浑强盛，数侵疆场。自桧镇鄯州，屡战必破之。数<br /><br />&nbsp;&nbsp;&nbsp;&nbsp;年之后，不敢为寇。十四年，迁河州别驾，转帅都督。俄拜使持节、抚军将军、<br /><br />&nbsp;&nbsp;&nbsp;&nbsp;大都督。居三载，征还京师。<br /><br />&nbsp;&nbsp;&nbsp;&nbsp;时桧兄虬为秘书丞，弟庆为尚书左丞。桧尝谓兄弟曰：“兄则职典简牍，褒<br /><br />&nbsp;&nbsp;&nbsp;&nbsp;贬人伦；弟则管辖群司，股肱朝廷。可谓荣宠矣。然而四方未静，车书不一，桧<br /><br />&nbsp;&nbsp;&nbsp;&nbsp;唯当蒙矢石，履危难，以报国恩耳。”顷之，太祖谓桧曰：“卿昔在鄯州，忠勇<br /><br />&nbsp;&nbsp;&nbsp;&nbsp;显著。今西境肃清，无劳经略。九曲，国之东鄙，当劳君守之。”遂令桧镇九曲。<br /><br />&nbsp;&nbsp;&nbsp;&nbsp;寻从大将军王雄讨上津、魏兴，平之，即除魏兴、华阳二郡守。安康人黄众<br /><br />&nbsp;&nbsp;&nbsp;&nbsp;宝谋反，连结党与，将围州城。乃相谓曰：“尝闻柳府君勇悍，其锋不可当。今<br /><br />&nbsp;&nbsp;&nbsp;&nbsp;既在外，方为吾徒腹心之疾也，不如先击之。”遂围桧郡。郡城卑下，士众寡弱，<br /><br />&nbsp;&nbsp;&nbsp;&nbsp;又无守御之备。连战积十余日，士卒仅有存者，于是力屈城陷，身被十数创，遂<br /><br />&nbsp;&nbsp;&nbsp;&nbsp;为贼所获。既而众宝等进围东梁州，乃缚桧置城下，欲令桧诱说城中。桧乃大呼<br /><br />&nbsp;&nbsp;&nbsp;&nbsp;曰：“群贼乌合，粮食已罄，行即退散，各宜勉之！”众宝大怒，乃临桧以兵曰：<br /><br />&nbsp;&nbsp;&nbsp;&nbsp;“速更汝辞！不尔，便就戮矣。”桧守节不变。遂害之，弃尸水中。城中人皆为<br /><br />&nbsp;&nbsp;&nbsp;&nbsp;之流涕。众宝解围之后，桧兄子止戈方收桧尸还长安。赠东梁州刺史。子斌嗣。<br /><br />&nbsp;&nbsp;&nbsp;&nbsp;斌字伯达。年十七，齐公宪召为记室。早卒。<br /><br />&nbsp;&nbsp;&nbsp;&nbsp;斌弟雄亮，字信诚。幼有志节，好学不倦。年十二，遭父艰，几至灭性。终<br /><br />&nbsp;&nbsp;&nbsp;&nbsp;丧之后，志在复仇。柱国、蔡国公广钦其名行，引为记室参军。年始弱冠，府中<br /><br />&nbsp;&nbsp;&nbsp;&nbsp;文笔，颇亦委之。后竟手刃众宝于京城。朝野咸重其志节，高祖特恕之。由是知<br /><br />&nbsp;&nbsp;&nbsp;&nbsp;名。大象末，位至宾部下大夫。<br /><br />&nbsp;&nbsp;&nbsp;&nbsp;杜叔毗，字子弼。其先，京兆杜陵人也，徙居襄阳。祖乾光，齐司徒右长史。<br /><br />&nbsp;&nbsp;&nbsp;&nbsp;父渐，梁边城太守。叔毗早岁而孤，事母以孝闻。性慷慨有志节。励精好学，尤<br /><br />&nbsp;&nbsp;&nbsp;&nbsp;善《左氏春秋》。仕梁，为宜丰侯萧循府中直兵参军。大统十七年，太祖令大将<br /><br />&nbsp;&nbsp;&nbsp;&nbsp;军达奚武经略汉川。明年，武围循于南郑。循令叔毗诣阙请和。太祖见而礼之。<br /><br />&nbsp;&nbsp;&nbsp;&nbsp;使未反，而循中直兵参军曹策、参军刘晓谋以城降武。时叔毗兄君锡为循中记室<br /><br />&nbsp;&nbsp;&nbsp;&nbsp;参军，从子映录事参军，映弟晰中直兵参军，并有文武材略，各领部曲数百人。<br /><br />&nbsp;&nbsp;&nbsp;&nbsp;策等忌之，惧不同己，遂诬以谋叛，擅加害焉。循寻讨策等，擒之，斩晓而免策。<br /><br />&nbsp;&nbsp;&nbsp;&nbsp;及循降，策至长安。叔毗朝夕号泣，具申冤状。朝议以事在归附之前，不可追罪。<br /><br />&nbsp;&nbsp;&nbsp;&nbsp;叔毗内怀愤惋，志在复仇。然恐违朝宪，坐及其母，遂沉吟积时。母知其意，谓<br /><br />&nbsp;&nbsp;&nbsp;&nbsp;叔毗曰：“汝兄横罹祸酷，痛切骨髓。若曹策朝死，吾以夕殁，亦所甘心。汝何<br /><br />&nbsp;&nbsp;&nbsp;&nbsp;疑焉。”叔毗拜受母言，愈更感励。后遂白日手刃策于京城，断首刳腹，解其肢<br /><br />&nbsp;&nbsp;&nbsp;&nbsp;体。然后面缚，请就戮焉。太祖嘉其志气。特命赦之。<br /><br />&nbsp;&nbsp;&nbsp;&nbsp;寻拜都督、辅国将军、中散大夫。遭母忧，哀毁骨立，殆不胜丧。服阕，晋<br /><br />&nbsp;&nbsp;&nbsp;&nbsp;公护辟为中外府乐曹参军，加授大都督，迁使持节、车骑大将军、仪同三司，行<br /><br />&nbsp;&nbsp;&nbsp;&nbsp;义归郡守。自君锡及宗室等为曹策所害，犹殡梁州，至是表请迎丧归葬。高祖许<br /><br />&nbsp;&nbsp;&nbsp;&nbsp;之，葬事所须，诏令官给。在梁旧田宅经外配者，并追还之，仍赐田二百顷。寻<br /><br />&nbsp;&nbsp;&nbsp;&nbsp;除硖州刺史。天和二年，从卫国公直南讨，军败，为陈人所擒。陈人将降之，叔<br /><br />&nbsp;&nbsp;&nbsp;&nbsp;毗辞色不挠，遂被害。子廉卿。<br /><br />&nbsp;&nbsp;&nbsp;&nbsp;荆可，河东猗氏人也。性质朴，容止有异于人。能苦身勤力，供养其母，随<br /><br />&nbsp;&nbsp;&nbsp;&nbsp;时甘旨，终无匮乏。及母丧，水浆不入口三日。悲号擗踊，绝而复苏者数四。葬<br /><br />&nbsp;&nbsp;&nbsp;&nbsp;母之后，遂庐于墓侧。昼夜悲哭，负土成坟。蓬发不栉沐，菜食饮水而已。然可<br /><br />&nbsp;&nbsp;&nbsp;&nbsp;家旧墓，茔域极大，榛芜至深，去家十余里。而可独宿其中，与禽兽杂处。哀感<br /><br />&nbsp;&nbsp;&nbsp;&nbsp;远近，邑里称之。<br /><br />&nbsp;&nbsp;&nbsp;&nbsp;大统中，乡人以可孝行之至，足以劝励风俗，乃上言焉。太祖令州县表异之。<br /><br />&nbsp;&nbsp;&nbsp;&nbsp;及服终之后，犹若居丧。大冢宰、晋公护闻可孝行，特引见焉。与可言论，时有<br /><br />&nbsp;&nbsp;&nbsp;&nbsp;会于护意。而护亦至孝，其母阎氏没于敌境，不测存亡。每见可，自伤久乖膝下。<br /><br />&nbsp;&nbsp;&nbsp;&nbsp;重可至性。及可卒之后，护犹思其纯孝，收可妻子于京城，恒给其衣食。<br /><br />&nbsp;&nbsp;&nbsp;&nbsp;秦族，上郡洛川人也。祖白、父q，并有至性，闻于闾里。魏太和中，板白<br /><br />&nbsp;&nbsp;&nbsp;&nbsp;颍州刺史。大统中，板q~城郡守。族性至孝，事亲竭力，为乡里所称。及其父<br /><br />&nbsp;&nbsp;&nbsp;&nbsp;丧，哀毁过礼，每一痛哭，酸感行路。既以母在，恒抑割哀情，以慰其母意。四<br /><br />&nbsp;&nbsp;&nbsp;&nbsp;时珍羞，未尝匮乏。与弟荣先，复相友爱，闺门之中，怡怡如也。寻而其母又没，<br /><br />&nbsp;&nbsp;&nbsp;&nbsp;哭泣无时，唯饮水食菜而已。终丧之后，犹蔬食，不入房室二十许年。乡里咸叹<br /><br />&nbsp;&nbsp;&nbsp;&nbsp;异之。其邑人王元达等七十余人上其状，有诏表其门闾。<br /><br />&nbsp;&nbsp;&nbsp;&nbsp;荣先亦至孝。遭母丧，哀慕不已，遂以毁卒。邑里化其孝行。世宗嘉之，乃<br /><br />&nbsp;&nbsp;&nbsp;&nbsp;下诏曰：“孝为政本，德乃化先，既表天经，又明地义。荣先居丧致疾，至感过<br /><br />&nbsp;&nbsp;&nbsp;&nbsp;人，穷号不反，迄乎灭性。行标当世，理镜幽明。此而不显，道将何述。可赠沧<br /><br />&nbsp;&nbsp;&nbsp;&nbsp;州刺史，以旌厥异。<br /><br />&nbsp;&nbsp;&nbsp;&nbsp;皇甫遐，字永览，河东汾阴人也。累世寒微，而乡里称其和睦。遐性纯至，<br /><br />&nbsp;&nbsp;&nbsp;&nbsp;少丧父，事母以孝闻。保定末，又遭母丧，乃庐于墓侧，负土为坟。后于墓南作<br /><br />&nbsp;&nbsp;&nbsp;&nbsp;一禅窟，阴雨则穿窟，睛霁则营墓，晓夕勤力，未尝暂停。积以岁年，坟高数丈，<br /><br />&nbsp;&nbsp;&nbsp;&nbsp;周回五十余步。禅窟重台两匝，总成十有二室，中间行道，可容百人。遐食粥枕<br /><br />&nbsp;&nbsp;&nbsp;&nbsp;块，栉风沐雨，形容枯悴，家人不识。当其营墓之初，乃有鸱鸟各一，徘徊悲鸣，<br /><br />&nbsp;&nbsp;&nbsp;&nbsp;不离墓侧，若助遐者，经月余日乃去。远近闻其至孝，竞以米面遗之。遐皆受而<br /><br />&nbsp;&nbsp;&nbsp;&nbsp;不食，悉以营佛斋焉。郡县表上其状，有诏旌异之。<br /><br />&nbsp;&nbsp;&nbsp;&nbsp;张元，字孝始，河北芮城人也。祖成，假平阳郡守。父延俊，仕州郡，累为<br /><br />&nbsp;&nbsp;&nbsp;&nbsp;功曹、主簿。并以纯至，为乡里所推。元性谦谨，有孝行。微涉经史，然精修释<br /><br />&nbsp;&nbsp;&nbsp;&nbsp;典。年六岁，其祖以夏中热甚，欲将元就井浴。元固不肯从。祖谓其贪戏，乃以<br /><br />&nbsp;&nbsp;&nbsp;&nbsp;杖击其头曰：“汝何为不肯洗浴？元对曰：“衣以盖形，为覆其亵。元不能亵露<br /><br />&nbsp;&nbsp;&nbsp;&nbsp;其体于白日之下。”祖异而舍之。南邻有二杏树，杏熟，多落元园中。诸小儿竞<br /><br />&nbsp;&nbsp;&nbsp;&nbsp;取而食之；元所得者，送还其主。村陌有狗子为人所弃者，元见，即收而养之。<br /><br />&nbsp;&nbsp;&nbsp;&nbsp;其叔父怒曰：“何用此为？”将欲更弃之。元对曰：“有生之类，莫不重其性命。<br /><br />&nbsp;&nbsp;&nbsp;&nbsp;若天生天杀，自然之理。今为人所弃而死，非其道也。若见而不收养，无仁心也。<br /><br />&nbsp;&nbsp;&nbsp;&nbsp;是以收而养之。”叔父感其言，遂许焉。未几，乃有狗母衔一死兔，置元前而去。<br /><br />&nbsp;&nbsp;&nbsp;&nbsp;及元年十六，其祖丧明三年，元恒忧泣，昼夜读佛经，礼拜以祈福v。后读<br /><br />&nbsp;&nbsp;&nbsp;&nbsp;《药师经》，见盲者得视之言，遂请七僧，然七灯，七日七夜，转《药师经》行<br /><br />&nbsp;&nbsp;&nbsp;&nbsp;道。每言：“天人师乎！元为孙不孝，使祖丧明。今以灯光普施法界，愿祖目见<br /><br />&nbsp;&nbsp;&nbsp;&nbsp;明，元求代暗。”如此经七日。其夜，梦见一老公，以金钅治其祖目。谓元曰：<br /><br />&nbsp;&nbsp;&nbsp;&nbsp;“勿忧悲也，三日之后，汝祖目必差。”元于梦中喜跃，遂即惊觉，乃遍告家人。<br /><br />&nbsp;&nbsp;&nbsp;&nbsp;居三日，祖果目明。<br /><br />&nbsp;&nbsp;&nbsp;&nbsp;其后祖卧疾再周，元恒随祖所食多少，衣冠不解，旦夕扶侍。及祖殁，号踊，<br /><br />&nbsp;&nbsp;&nbsp;&nbsp;绝而复苏。复丧其父，水浆不入口三日。乡里咸叹异之。县博士杨轨等二百余人<br /><br />&nbsp;&nbsp;&nbsp;&nbsp;上其状，有诏表其门闾。<br /><br />&nbsp;&nbsp;&nbsp;&nbsp;史臣曰：李棠、柳桧并临危不挠，视死如归，其壮志贞情可与青松白玉比质<br /><br />&nbsp;&nbsp;&nbsp;&nbsp;也。然桧恩隆加等，棠礼阙饰终，有周之政，于是乎偏矣。雄亮衔戴天之痛，叔<br /><br />&nbsp;&nbsp;&nbsp;&nbsp;毗切同气之悲，援白刃而不顾，雪家冤于辇毂。观其志节，处死固为易也。荆可、<br /><br />&nbsp;&nbsp;&nbsp;&nbsp;秦族之徒，生自陇亩，曾无师资之训，因心而成孝友，乘理而蹈礼节。如使举世<br /><br />&nbsp;&nbsp;&nbsp;&nbsp;若兹，则羲、农何远之有。若乃诚感天地，孝通神明，见之于张元矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656942);">加入书签</a><a
                        href="1656941.html">上一页</a>&larr;<a href="index.html">返回列表</a>&rarr;<a
                            href="1656943.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656941.html"; var next_page = "1656943.html"; var index_page = "index.html"; var sortid = "9"; var article_id = "21908"; var chapter_id = "1656942"; var articlename = "周书"; var chaptername = " 卷四十六 列传第三十八"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>