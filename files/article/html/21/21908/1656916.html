<!DOCTYPE html>
<html>
<head>
<meta charset="gbk" />
<title>周书- 卷二十一 列传第十三-在线阅读-哈西文学网</title>
<meta name="keywords" content="令狐德保周书， 卷二十一 列传第十三全文， 卷二十一 列传第十三在线阅读 哈西文学网" />
<meta name="description" content="哈西文学网提供令狐德钡闹苁  卷二十一 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656916.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656916.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 列传第十三</h1>
            <div class="link xb">
                <a href="1656915.html">上一页</a>&larr;<a href="index.html">返回列表</a>&rarr;<a
                    href="1656917.html">下一页</a></div>			
            <div id="BookText">&nbsp;&nbsp;&nbsp;&nbsp;◎尉迟迥王谦司马消难<br /><br />&nbsp;&nbsp;&nbsp;&nbsp;尉迟迥，字薄居罗，代人也。其先，魏之别种，号尉迟部，因而姓焉。父俟<br /><br />&nbsp;&nbsp;&nbsp;&nbsp;兜，性弘裕，有鉴识，尚太祖姊昌乐大长公主，生迥及纲。俟兜病且卒，呼二子，<br /><br />&nbsp;&nbsp;&nbsp;&nbsp;抚其首曰：“汝等并有贵相，但恨吾不见尔，各宜勉之。”<br /><br />&nbsp;&nbsp;&nbsp;&nbsp;迥少聪敏，美容仪。及长，有大志，好施爱士，稍迁大丞相帐内都督。尚魏<br /><br />&nbsp;&nbsp;&nbsp;&nbsp;文帝女金明公主，拜驸马都尉。从太祖复弘农，破沙苑，皆有功。累迁尚书左仆<br /><br />&nbsp;&nbsp;&nbsp;&nbsp;射，兼领军将军。迥通敏有干能，虽任兼文武，颇允时望。太祖以此深委仗焉。<br /><br />&nbsp;&nbsp;&nbsp;&nbsp;后拜大将军。<br /><br />&nbsp;&nbsp;&nbsp;&nbsp;侯景之渡江，梁元帝时镇江陵，既以内难方殷，请修邻好。其弟武陵王纪，<br /><br />&nbsp;&nbsp;&nbsp;&nbsp;在蜀称帝，率众东下，将攻之。梁元帝大惧，乃移书请救，又请伐蜀。太祖曰：<br /><br />&nbsp;&nbsp;&nbsp;&nbsp;“蜀可图矣。取蜀制梁，在此一举。”乃与群公会议，诸将多有异同。唯迥以为<br /><br />&nbsp;&nbsp;&nbsp;&nbsp;纪既尽锐东下，蜀必空虚，王师临之，必有征无战。太祖深以为然，谓迥曰：<br /><br />&nbsp;&nbsp;&nbsp;&nbsp;“伐蜀之事，一以委汝，计将安出？”迥曰：“蜀与中国隔绝百有余年，恃其山<br /><br />&nbsp;&nbsp;&nbsp;&nbsp;川险阻，不虞我师之至。宜以精甲锐骑，星夜袭之。平路则倍道兼行，险途则缓<br /><br />&nbsp;&nbsp;&nbsp;&nbsp;兵渐进，出其不意，冲其腹心。蜀人既骇官军之临速，必望风不守矣。”于是乃<br /><br />&nbsp;&nbsp;&nbsp;&nbsp;令迥督开府元珍、乙弗亚、俟吕陵始、叱奴兴、綦连雄、宇文升等六军，甲士一<br /><br />&nbsp;&nbsp;&nbsp;&nbsp;万二千，骑万匹，伐蜀。以魏废帝二年春，自散关由固道出白马，趣晋寿，开平<br /><br />&nbsp;&nbsp;&nbsp;&nbsp;林旧道。前军临剑阁，纪安州刺史乐广，以州先降。纪梁州刺史杨乾运时镇潼州，<br /><br />&nbsp;&nbsp;&nbsp;&nbsp;又降。六月，迥至潼州，大飨将士，引之而西。纪益州刺史萧植桓艺剑遂婴城<br /><br />&nbsp;&nbsp;&nbsp;&nbsp;自守。进军围之。初，纪至巴郡，闻迥来侵，遣谯淹回师，为滞庠。迥分遣元<br /><br />&nbsp;&nbsp;&nbsp;&nbsp;珍、乙弗亚等以轻骑破之，遂降。智昂笳绞十合，皆为迥所破。钟爰妥右硕<br /><br />&nbsp;&nbsp;&nbsp;&nbsp;王肃，及其文武官属，诣军门请见，迥以礼接之。其吏人等，各令复业。唯收僮<br /><br />&nbsp;&nbsp;&nbsp;&nbsp;隶及储积以尝将士。号令严肃，军无私焉。诏迥为大都督、益潼等十八州诸军事、<br /><br />&nbsp;&nbsp;&nbsp;&nbsp;益州刺史。以平蜀功，封一子为公。自剑阁以南，得承制封拜及黜陟。迥乃明赏<br /><br />&nbsp;&nbsp;&nbsp;&nbsp;罚，布恩威，绥缉新邦，经略未附，夷夏怀而归之。<br /><br />&nbsp;&nbsp;&nbsp;&nbsp;迥性至孝，色养不怠。身虽在外，所得四时甘脆，必先荐奉，然后敢尝。大<br /><br />&nbsp;&nbsp;&nbsp;&nbsp;长公主年高多病，迥往在京师，每退朝参候起居，忧悴形于容色。大长公主每为<br /><br />&nbsp;&nbsp;&nbsp;&nbsp;之和颜进食，以宁迥心。太祖知其至性，征迥入朝，以慰其母意。遣大鸿胪郊劳，<br /><br />&nbsp;&nbsp;&nbsp;&nbsp;仍赐迥衮冕之服。蜀人思之，立碑颂德。<br /><br />&nbsp;&nbsp;&nbsp;&nbsp;孝闵践阼，进位柱国大将军。又以迥有平蜀之功，同霍去病冠军之义，封宁<br /><br />&nbsp;&nbsp;&nbsp;&nbsp;蜀公。进蜀公，爵邑万户。宣帝即位，以迥为大前疑，出为相州总管。宣帝崩，<br /><br />&nbsp;&nbsp;&nbsp;&nbsp;隋文帝辅政，以迥望位夙重，惧为异图，乃令迥子魏安公赍诏书以会葬征迥。<br /><br />&nbsp;&nbsp;&nbsp;&nbsp;寻以郧公韦孝宽代迥为总管。迥以隋文帝当权，将图篡夺，遂谋举兵，留而不<br /><br />&nbsp;&nbsp;&nbsp;&nbsp;受代。隋文帝又使候正破六汗裒诣迥喻旨，密与总管府长史晋昶等书，令为之备。<br /><br />&nbsp;&nbsp;&nbsp;&nbsp;迥闻之，杀长史及裒。乃集文武士庶，登城北楼而令之曰：“杨坚以凡庸之才，<br /><br />&nbsp;&nbsp;&nbsp;&nbsp;藉后父之势，挟幼主而令天下，威福自己，赏罚无章，不臣之迹，暴于行路。吾<br /><br />&nbsp;&nbsp;&nbsp;&nbsp;居将相，与国舅甥，同休共戚，义由一体。先帝处吾于此，本欲寄以安危。今欲<br /><br />&nbsp;&nbsp;&nbsp;&nbsp;与卿等纠合义勇，匡国庇人，进可以享荣名，退可以终臣节。卿等以为何如？”<br /><br />&nbsp;&nbsp;&nbsp;&nbsp;于是众咸从命，莫不感激。乃自称大总管，承制署置官司。于时赵王招已入朝，<br /><br />&nbsp;&nbsp;&nbsp;&nbsp;留少子在国，迥又奉以号令。迥弟子勤，时为青州总管，亦从迥。迥所管相、卫、<br /><br />&nbsp;&nbsp;&nbsp;&nbsp;黎、毛、场⒈础⒄浴⒓健㈠、沧，勤所统青、胶、光、莒诸州，皆从之。众数<br /><br />&nbsp;&nbsp;&nbsp;&nbsp;十万。荣州刺史邵公宇文胄、申州刺史李惠、东楚州刺史费也利进、东潼州刺史<br /><br />&nbsp;&nbsp;&nbsp;&nbsp;曹孝达，各据州以应迥。迥又北结高宝宁以通突厥；南连陈人，许割江、淮之地。<br /><br />&nbsp;&nbsp;&nbsp;&nbsp;隋文帝于是征兵讨迥，即以韦孝宽为元帅。率众十万入武德，军于沁东。<br /><br />&nbsp;&nbsp;&nbsp;&nbsp;孝宽等诸军隔水相持不进。隋文帝又遣高G驰驿督战。布兵二十里，麾军小却，<br /><br />&nbsp;&nbsp;&nbsp;&nbsp;欲待孝宽军半度击之。孝宽因其小却，鸣鼓齐进，大败。孝宽乘胜进至邺。迥<br /><br />&nbsp;&nbsp;&nbsp;&nbsp;与子、v等又悉其卒十三万，陈于城南。迥别统万人，皆绿巾锦袄，号曰黄龙<br /><br />&nbsp;&nbsp;&nbsp;&nbsp;兵。勤率众五万，自青州赴迥，以三千骑先到。迥旧习军旅，虽老犹被甲临阵。<br /><br />&nbsp;&nbsp;&nbsp;&nbsp;其麾下兵，皆关中人，为之力战。孝宽等军失利而却。邺中士女，观者如堵。高<br /><br />&nbsp;&nbsp;&nbsp;&nbsp;G与李询整阵，先犯观者，因其扰而乘之。迥大败，遂入邺。迥走保北城，孝宽<br /><br />&nbsp;&nbsp;&nbsp;&nbsp;纵兵围之。李询、贺楼子干以其属先登。迥上楼，射杀数人，乃自杀。勤、等<br /><br />&nbsp;&nbsp;&nbsp;&nbsp;东走，并追获之。余众，月余皆斩之。<br /><br />&nbsp;&nbsp;&nbsp;&nbsp;迥末年衰耄，惑于后妻王氏，而诸子多不睦。以开府、小御正崔达弩为长史，<br /><br />&nbsp;&nbsp;&nbsp;&nbsp;余委任亦多用齐人。达弩文士，无筹略，举措多失纲纪，不能有所匡救。迥自起<br /><br />&nbsp;&nbsp;&nbsp;&nbsp;兵至败，六十八日。<br /><br />&nbsp;&nbsp;&nbsp;&nbsp;武德中，迥从孙库部员外郎耆福上表，请改葬。朝议以迥忠于周室，有诏许<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;王谦，字敕万，太保雄之子也。性恭谨，无他才能。以父功，累迁骠骑大将<br /><br />&nbsp;&nbsp;&nbsp;&nbsp;军、开府。孝闵践祚，治右小武伯。雄从晋公护东讨，为齐人所毙。朝议以谦父<br /><br />&nbsp;&nbsp;&nbsp;&nbsp;殒身行阵，特加殊宠，乃授谦柱国大将军。以情礼未终，固辞不拜。高祖手诏夺<br /><br />&nbsp;&nbsp;&nbsp;&nbsp;情，袭爵庸公，邑万户。从皇太子讨吐谷浑，力战有功。是时高祖东征，谦又力<br /><br />&nbsp;&nbsp;&nbsp;&nbsp;战，进上柱国、益州总管。<br /><br />&nbsp;&nbsp;&nbsp;&nbsp;时隋文帝秉政，谦令司录贺若昂奉表诣阙。昂还，具陈京师事势。谦以世受<br /><br />&nbsp;&nbsp;&nbsp;&nbsp;国恩，将图匡复，遂举兵，署官司，所管益、潼、新、始、龙、邛、青、泸、戎、<br /><br />&nbsp;&nbsp;&nbsp;&nbsp;宁、汶、陵、遂、合、楚、资、眉、普十八州及嘉、渝、临、渠、蓬、隆、通、<br /><br />&nbsp;&nbsp;&nbsp;&nbsp;兴、武、庸十州之人多从之。总管长史乙弗虔、益州刺史达奚劝谦据险观变。<br /><br />&nbsp;&nbsp;&nbsp;&nbsp;隆州刺史高阿那瑰为谦画三策曰：“公亲率精锐，直指散关，蜀人知公有勤王之<br /><br />&nbsp;&nbsp;&nbsp;&nbsp;节，必当各思效命，此上策也。出兵梁、汉，以顾天下，此中策也。坐守剑南，<br /><br />&nbsp;&nbsp;&nbsp;&nbsp;发兵自卫，此下策也。”谦参用其中下之策。<br /><br />&nbsp;&nbsp;&nbsp;&nbsp;梁睿未至大剑，谦遣兵镇始州。隋文即以睿为行军元帅，便发利、凤、文、<br /><br />&nbsp;&nbsp;&nbsp;&nbsp;秦、成诸州兵讨之。达奚、乙弗虔等众十万攻利州。闻睿至，众溃。睿乘其弊，<br /><br />&nbsp;&nbsp;&nbsp;&nbsp;纵兵深入。、虔密使诣睿，请为内应以赎罪。谦不知之，并令守成都。谦先无<br /><br />&nbsp;&nbsp;&nbsp;&nbsp;筹略，承藉父勋，遂居重任。初谋举兵，咸以地有江山之险，进可以立功，退可<br /><br />&nbsp;&nbsp;&nbsp;&nbsp;以自守。且任用多非其才。及闻睿兵奄至，惶惧，乃自率众迎战。又以、虔之<br /><br />&nbsp;&nbsp;&nbsp;&nbsp;子为左右军。行数十里，军皆叛。谦以二十骑奔新都，县令王宝斩之，传首京师。<br /><br />&nbsp;&nbsp;&nbsp;&nbsp;、虔以成都降，隋文以其首谋，斩之。高阿那瑰亦诛。<br /><br />&nbsp;&nbsp;&nbsp;&nbsp;司马消难，字道融，河内温人。父子如，为齐神武佐命，位至尚书令。消难<br /><br />&nbsp;&nbsp;&nbsp;&nbsp;幼聪惠，微涉经史，好自矫饰，以求名誉。起家著作郎。子如既当朝贵盛，消难<br /><br />&nbsp;&nbsp;&nbsp;&nbsp;亦爱宾客。刑子才、王元景、魏收、陆仰、崔赡等皆游其门。寻拜驸马都尉、光<br /><br />&nbsp;&nbsp;&nbsp;&nbsp;禄卿，出为北豫州刺史。<br /><br />&nbsp;&nbsp;&nbsp;&nbsp;齐文宣末年，昏虐滋甚。消难既惧祸及，常有自全之谋，曲意抚纳，颇为百<br /><br />&nbsp;&nbsp;&nbsp;&nbsp;姓所附。属文宣在并，驿召其弟上党王涣。涣惧于屠害，遂斩使者东奔。数日间<br /><br />&nbsp;&nbsp;&nbsp;&nbsp;搜捕邺中，邺中大扰。后竟获于济州。涣之初走，朝士私相谓曰：“今上党亡叛，<br /><br />&nbsp;&nbsp;&nbsp;&nbsp;似赴成皋。若与司马北豫州连谋，必为国患。”此言遂达于文宣，文宣颇疑之。<br /><br />&nbsp;&nbsp;&nbsp;&nbsp;消难惧，密令所亲裴藻间行入关，请举州来附。晋公护遣达奚武、杨忠迎之。消<br /><br />&nbsp;&nbsp;&nbsp;&nbsp;难遂与武俱入朝。授大将军、荥阳公。从高祖东伐，迁大后丞。纳女为静帝后。<br /><br />&nbsp;&nbsp;&nbsp;&nbsp;寻出为云阝州总管。<br /><br />&nbsp;&nbsp;&nbsp;&nbsp;隋文帝辅政，消难既闻蜀公迥不受代，遂欲与迥合势，亦举兵应之。以开府<br /><br />&nbsp;&nbsp;&nbsp;&nbsp;田广等为腹心，杀总管长史侯莫陈杲、云阝州刺史蔡泽等四十余人。所管云阝、<br /><br />&nbsp;&nbsp;&nbsp;&nbsp;随、温、应、土、顺、沔、环、岳九州，鲁山、甑山、沌阳、应城、平靖、武阳、<br /><br />&nbsp;&nbsp;&nbsp;&nbsp;上明、樗八镇，并从之。使其子泳质于陈以求援。隋文帝命襄州总管王谊为元<br /><br />&nbsp;&nbsp;&nbsp;&nbsp;帅，发荆、襄兵以讨之。八月，消难闻谊军将至，夜率其麾下，归于陈。陈宣帝<br /><br />&nbsp;&nbsp;&nbsp;&nbsp;以为都督安、随九州八镇、车骑将军、司空、随公。<br /><br />&nbsp;&nbsp;&nbsp;&nbsp;初，杨忠之迎消难，结为兄弟，情好甚笃。隋文每以叔礼事之。及陈平，消<br /><br />&nbsp;&nbsp;&nbsp;&nbsp;难至京，特免死，配为乐户。经二旬放免。犹被旧恩，特蒙引见。寻卒于家。性<br /><br />&nbsp;&nbsp;&nbsp;&nbsp;贪淫，轻于去就。故世之言反覆者，皆引消难云。其妻高氏，齐神武之女。在邺，<br /><br />&nbsp;&nbsp;&nbsp;&nbsp;敬重之。后入关，便相弃薄。消难之赴云阝州，留高及三子在京。高言于隋文曰：<br /><br />&nbsp;&nbsp;&nbsp;&nbsp;“荥阳公性多变诈，今以新宠自随，必不顾妻子，愿防虑之。”消难入陈，而高<br /><br />&nbsp;&nbsp;&nbsp;&nbsp;母子因此获免。<br /><br />&nbsp;&nbsp;&nbsp;&nbsp;史臣曰：尉迟迥地则舅甥，职惟台衮，沐恩累叶，荷眷一时，居形胜之地，<br /><br />&nbsp;&nbsp;&nbsp;&nbsp;受藩维之托，颠而不扶，忧责斯在。及主威云谢，鼎业将迁，九服移心，三灵改<br /><br />&nbsp;&nbsp;&nbsp;&nbsp;卜，遂能志存赴蹈，投袂称兵。忠君之勤未宣，违天之祸便及。校其心，翟义、<br /><br />&nbsp;&nbsp;&nbsp;&nbsp;葛诞之俦欤。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656916);">加入书签</a><a
                        href="1656915.html">上一页</a>&larr;<a href="index.html">返回列表</a>&rarr;<a
                            href="1656917.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656915.html"; var next_page = "1656917.html"; var index_page = "index.html"; var sortid = "9"; var article_id = "21908"; var chapter_id = "1656916"; var articlename = "周书"; var chaptername = " 卷二十一 列传第十三"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>