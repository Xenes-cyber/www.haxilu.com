<!DOCTYPE html>
<html>
<head>
<meta charset="gbk" />
<title>周书- 卷十八 列传第十-在线阅读-哈西文学网</title>
<meta name="keywords" content="令狐德保周书， 卷十八 列传第十全文， 卷十八 列传第十在线阅读 哈西文学网" />
<meta name="description" content="哈西文学网提供令狐德钡闹苁  卷十八 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656913.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656913.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 列传第十</h1>
            <div class="link xb">
                <a href="1656912.html">上一页</a>&larr;<a href="index.html">返回列表</a>&rarr;<a
                    href="1656914.html">下一页</a></div>			
            <div id="BookText">&nbsp;&nbsp;&nbsp;&nbsp;◎王罴（子庆远孙述）王思政<br /><br />&nbsp;&nbsp;&nbsp;&nbsp;王罴，字熊罴，京兆霸城人，汉河南尹王遵之后，世为州郡著姓。罴刚直木<br /><br />&nbsp;&nbsp;&nbsp;&nbsp;强，处物平当，州郡敬惮之。魏太和中，除殿中将军。先是南岐、东益氐羌反叛，<br /><br />&nbsp;&nbsp;&nbsp;&nbsp;王师战不利，乃令罴领羽林五千镇梁州，讨平诸贼。还，授右将军、西河内史。<br /><br />&nbsp;&nbsp;&nbsp;&nbsp;辞不拜。时人谓之曰：“西河大邦，俸禄殷厚，何为致辞？”罴曰：“京洛材木，<br /><br />&nbsp;&nbsp;&nbsp;&nbsp;尽出西河，朝贵营第宅者，皆有求假。如其私办，即力所不堪，若科发民间，又<br /><br />&nbsp;&nbsp;&nbsp;&nbsp;违法宪。以此辞耳。”<br /><br />&nbsp;&nbsp;&nbsp;&nbsp;梁将曹义宗围荆州，敕罴与别将裴衍率兵赴救。遂与梁人战，大破之。于时<br /><br />&nbsp;&nbsp;&nbsp;&nbsp;诸方鼎沸，所在凋残。荆州新经寇难，尤藉慰抚。以罴为荆州刺史，进号抚军将<br /><br />&nbsp;&nbsp;&nbsp;&nbsp;军。梁复遣曹义宗众数万围荆州，堰水灌城，不没者数板。时既内外多虞，未遑<br /><br />&nbsp;&nbsp;&nbsp;&nbsp;救援，乃遗罴铁券，云城全当授本州刺史。城中粮尽，罴煮粥，与将士均分而食<br /><br />&nbsp;&nbsp;&nbsp;&nbsp;之。每出战，尝不擐甲胄，大呼曰：“荆州城，孝文皇帝所置。天若不v国家，<br /><br />&nbsp;&nbsp;&nbsp;&nbsp;使贼箭中王罴；不尔，王罴须破贼。”屡经战阵，亦不被伤。弥历三年，义宗方<br /><br />&nbsp;&nbsp;&nbsp;&nbsp;退。进封霸城县公。寻迁车骑大将军、泾州刺史。未及之部，属太祖征兵为勤王<br /><br />&nbsp;&nbsp;&nbsp;&nbsp;之举，请前驱效命，遂为大都督，镇华州。<br /><br />&nbsp;&nbsp;&nbsp;&nbsp;魏孝武西迁，拜骠骑大将军，加侍中、开府。尝修州城未毕，梯在外。齐神<br /><br />&nbsp;&nbsp;&nbsp;&nbsp;武遣韩轨、司马子如从河东宵济袭罴，罴不之觉。比晓，轨众已乘梯入城。罴尚<br /><br />&nbsp;&nbsp;&nbsp;&nbsp;卧未起，闻阁外汹汹有声，便袒身露髻徒跣，持一白挺，大呼而出。敌见之惊，<br /><br />&nbsp;&nbsp;&nbsp;&nbsp;逐至东门，左右稍集，合战破之。轨众遂投城遁走。时关中大饥，征税民间谷食，<br /><br />&nbsp;&nbsp;&nbsp;&nbsp;以供军费。或隐匿者，令递相告，多被U棰，以是人有逃散。唯罴信著于人，莫<br /><br />&nbsp;&nbsp;&nbsp;&nbsp;有隐者，得粟不少诸州，而无怨。沙苑之役，齐神武士马甚盛。太祖以华州冲<br /><br />&nbsp;&nbsp;&nbsp;&nbsp;要，遣使劳罴，令加守备。罴语使人曰：“老罴当道卧，}子安得过！”太祖闻<br /><br />&nbsp;&nbsp;&nbsp;&nbsp;而壮之。及齐神武至城下，谓罴曰：“何不早降？”罴乃大呼曰：“此城是王罴<br /><br />&nbsp;&nbsp;&nbsp;&nbsp;冢，生死在此，欲死者来。”齐神武遂不敢攻。<br /><br />&nbsp;&nbsp;&nbsp;&nbsp;时茹茹渡河南寇，候骑已至豳州。朝廷虑其深入，乃征发士马，屯守京城，<br /><br />&nbsp;&nbsp;&nbsp;&nbsp;堑诸街巷，以备侵轶。右仆射周惠达召罴议之。罴不应命，谓其使曰：“若茹茹<br /><br />&nbsp;&nbsp;&nbsp;&nbsp;至渭北者，王罴率乡里自破之，不烦国家兵马。何为天子城中，遂作如此惊动。<br /><br />&nbsp;&nbsp;&nbsp;&nbsp;由周家小儿b怯致此。”罴轻侮权势，守正不回，皆此类也。未几，还镇河东。<br /><br />&nbsp;&nbsp;&nbsp;&nbsp;罴性俭率，不事边幅。尝有台使，罴为其设食。使乃裂其薄饼缘。罴曰：<br /><br />&nbsp;&nbsp;&nbsp;&nbsp;“耕种收获，其功已深；舂爨造成，用力不少。乃尔选择，当是未饥。”命左右<br /><br />&nbsp;&nbsp;&nbsp;&nbsp;撤去之。使者愕然大惭。又有客与罴食瓜，客削瓜侵肤稍厚，罴意嫌之。及瓜皮<br /><br />&nbsp;&nbsp;&nbsp;&nbsp;落地，乃引手就地，取而食之。客甚有愧色。性又严急，尝有吏挟私陈事者，罴<br /><br />&nbsp;&nbsp;&nbsp;&nbsp;不暇命捶扑，乃手自取靴履，持以击之。每至享会，亲自秤量酒肉，分给将士。<br /><br />&nbsp;&nbsp;&nbsp;&nbsp;时人尚其均平，嗤其鄙碎。大统七年，卒于镇，赠太尉。<br /><br />&nbsp;&nbsp;&nbsp;&nbsp;子庆远，弱冠以功臣子拜直阁将军。先罴卒。孙述嗣。<br /><br />&nbsp;&nbsp;&nbsp;&nbsp;述字长述。少聪敏，有识度。年八岁，太祖见而奇之，曰：“王公有此孙，<br /><br />&nbsp;&nbsp;&nbsp;&nbsp;足为不朽。”即以为镇远将军，拜太子舍人。以祖忧去职。述幼丧父，为罴所鞠<br /><br />&nbsp;&nbsp;&nbsp;&nbsp;养。及居丧，深合礼度。于时东西交争，金革方始，群官遭丧者，卒哭之后，皆<br /><br />&nbsp;&nbsp;&nbsp;&nbsp;起令视事。述请终礼制，辞理恳切。太祖令中使就视，知其哀毁，乃特许之。丧<br /><br />&nbsp;&nbsp;&nbsp;&nbsp;毕，袭爵扶风郡公，累迁上大将军。<br /><br />&nbsp;&nbsp;&nbsp;&nbsp;王思政，字思政，太原祁人。容貌魁伟，有筹策。魏正光中，解褐员外散骑<br /><br />&nbsp;&nbsp;&nbsp;&nbsp;侍郎。属万俟丑奴、宿勤明达等扰乱关右，北海王颢率兵讨之，启思政随军。军<br /><br />&nbsp;&nbsp;&nbsp;&nbsp;事所有谋议，并与之参详。<br /><br />&nbsp;&nbsp;&nbsp;&nbsp;时魏孝武在藩，素闻其名。颢军还，乃引为宾客，遇之甚厚。及登大位，委<br /><br />&nbsp;&nbsp;&nbsp;&nbsp;以心膂。迁安东将军。预定策功，封祁县侯。俄而齐神武潜有异图，帝以思政可<br /><br />&nbsp;&nbsp;&nbsp;&nbsp;任大事，拜中军大将军、大都督，总宿卫兵。思政乃言于帝曰：“高欢之心，行<br /><br />&nbsp;&nbsp;&nbsp;&nbsp;路所共知矣。洛阳四面受敌，非用武之地。关中有崤、函之固，一人可御万夫。<br /><br />&nbsp;&nbsp;&nbsp;&nbsp;且士马精强，粮储委积，进可以讨除逆命，退可以保据关、河。宇文夏州纠合同<br /><br />&nbsp;&nbsp;&nbsp;&nbsp;盟，愿立功效。若闻车驾西幸，必当奔走奉迎。藉天府之资，因已成之业，一二<br /><br />&nbsp;&nbsp;&nbsp;&nbsp;年间，习战阵，劝耕桑，修旧京，何虑不克。”帝深然之。及齐神武兵至河北，<br /><br />&nbsp;&nbsp;&nbsp;&nbsp;帝乃西迁。进爵太原郡公。<br /><br />&nbsp;&nbsp;&nbsp;&nbsp;大统之后，思政虽被任委，自以非相府之旧，每不自安。太祖曾在同州，与<br /><br />&nbsp;&nbsp;&nbsp;&nbsp;群公宴集，出锦Y及杂绫绢数段，命诸将樗h取之。物既尽，太祖又解所服金带，<br /><br />&nbsp;&nbsp;&nbsp;&nbsp;令诸人遍掷，曰：“先得卢者，即与之。”群公将遍，莫有得者。次至思政，乃<br /><br />&nbsp;&nbsp;&nbsp;&nbsp;敛容跪坐而自誓曰：“王思政羁旅归朝，蒙宰相国士之遇，方愿尽心效命，上报<br /><br />&nbsp;&nbsp;&nbsp;&nbsp;知己。若此诚有实，令宰相赐知者，愿掷即为卢；若内怀不尽，神灵亦当明之，<br /><br />&nbsp;&nbsp;&nbsp;&nbsp;使不作也，便当杀身以谢所奉。”辞气慷慨，一坐尽惊。即拔所佩刀，横于膝上，<br /><br />&nbsp;&nbsp;&nbsp;&nbsp;揽樗h，拊髀掷之。比太祖止之，已掷为卢矣。徐乃拜而受。自此之后，太祖期<br /><br />&nbsp;&nbsp;&nbsp;&nbsp;寄更深。转骠骑将军。令募精兵，从独孤信取洛阳，仍共信镇之。及河桥之战，<br /><br />&nbsp;&nbsp;&nbsp;&nbsp;思政下马，用长槊左右横击，一击踣数人。时陷阵既深，从者死尽，思政被重创<br /><br />&nbsp;&nbsp;&nbsp;&nbsp;闷绝。会日暮，敌将收军。思政久经军旅，每战唯著破弊甲，敌人疑非将帅，故<br /><br />&nbsp;&nbsp;&nbsp;&nbsp;免。有帐下督雷五安于战处哭求思政，会其已苏，遂相得。乃割衣裹创，扶思政<br /><br />&nbsp;&nbsp;&nbsp;&nbsp;上马，夜久方得还。仍镇弘农。思政以玉壁地在险要，请筑城。即自营度，移镇<br /><br />&nbsp;&nbsp;&nbsp;&nbsp;之。迁并州刺史，仍镇玉壁。八年，东魏来寇，思政守御有备，敌人昼夜攻围，<br /><br />&nbsp;&nbsp;&nbsp;&nbsp;卒不能克，乃收军还。以全城功，受骠骑大将军。复命思政镇弘农。于是修城郭，<br /><br />&nbsp;&nbsp;&nbsp;&nbsp;起楼橹，营田农，积刍秣，凡可以守御者，皆具焉。弘农之有备，自思政始也。<br /><br />&nbsp;&nbsp;&nbsp;&nbsp;十二年，加特进、荆州刺史。州境卑湿，城堑多坏。思政方命都督蔺小欢督<br /><br />&nbsp;&nbsp;&nbsp;&nbsp;工匠缮治之。掘得黄金三十斤，夜中密送之。至旦，思政召佐吏以金示之，曰<br /><br />&nbsp;&nbsp;&nbsp;&nbsp;“人臣不宜有私”，悉封金送上。太祖嘉之，赐钱二十万。思政之去玉壁也，太<br /><br />&nbsp;&nbsp;&nbsp;&nbsp;祖命举代己者，思政乃进所部都督韦孝宽。其后东魏来寇，孝宽卒能全城。时论<br /><br />&nbsp;&nbsp;&nbsp;&nbsp;称其知人。<br /><br />&nbsp;&nbsp;&nbsp;&nbsp;十三年，侯景叛东魏，拥兵梁、郑，为东魏所攻。景乃请援乞师。当时未即<br /><br />&nbsp;&nbsp;&nbsp;&nbsp;应接。思政以为若不因机进取，后悔无及。即率荆州步骑万余，从鲁关向阳翟。<br /><br />&nbsp;&nbsp;&nbsp;&nbsp;思政入守颍川。景引兵向豫州，外称略地，乃密遣送款于梁。思政分布诸军，据<br /><br />&nbsp;&nbsp;&nbsp;&nbsp;景七州十二镇。太祖乃以所授景使持节、太傅、大将军、兼尚书令、河南大行台、<br /><br />&nbsp;&nbsp;&nbsp;&nbsp;河南诸军事，回授思政。思政并让不受。频使敦喻，唯受河南诸军事。<br /><br />&nbsp;&nbsp;&nbsp;&nbsp;东魏太尉高岳、行台慕容绍宗、仪同刘丰生等，率步骑十万来攻颍川。城内<br /><br />&nbsp;&nbsp;&nbsp;&nbsp;卧鼓偃旗，若无人者。岳恃其众，谓一战可屠，乃四面鼓噪而上。思政选城中骁<br /><br />&nbsp;&nbsp;&nbsp;&nbsp;勇，开门出突。岳众不敢当，引军乱退。岳知不可卒攻，乃多修营垒。又随地势<br /><br />&nbsp;&nbsp;&nbsp;&nbsp;高处，筑土山以临城中。飞梯火车，昼夜攻之。思政亦作火，因迅风便投之土<br /><br />&nbsp;&nbsp;&nbsp;&nbsp;山。又以火箭射之，烧其攻具。仍募勇士，缒而出战。岳众披靡，其守土山人亦<br /><br />&nbsp;&nbsp;&nbsp;&nbsp;弃山而走。齐文襄更益岳兵，堰洧水以灌城。城中水泉涌溢，不可防止。悬釜而<br /><br />&nbsp;&nbsp;&nbsp;&nbsp;炊，粮力俱竭。慕容绍宗、刘丰生及其将慕容永珍共乘楼船以望城内，令善射者<br /><br />&nbsp;&nbsp;&nbsp;&nbsp;俯射城中。俄而大风暴起，船乃飘至城下。城上人以长钩牵船，弓弩乱发。绍宗<br /><br />&nbsp;&nbsp;&nbsp;&nbsp;穷急，投水而死。丰生浮向土山，复中矢而毙。生擒永珍。思政谓之曰：“仆之<br /><br />&nbsp;&nbsp;&nbsp;&nbsp;破亡，在于晷漏。诚知杀卿无益，然人臣之节，守之以死。”乃流涕斩之。并收<br /><br />&nbsp;&nbsp;&nbsp;&nbsp;绍宗等尸，以礼埋瘗。<br /><br />&nbsp;&nbsp;&nbsp;&nbsp;齐文襄闻之，乃率步骑十一万来攻。自至堰下，督励士卒。水壮，城北面遂<br /><br />&nbsp;&nbsp;&nbsp;&nbsp;崩。水便满溢，无措足之地。思政知事不济，率左右据土山，谓之曰：“吾受国<br /><br />&nbsp;&nbsp;&nbsp;&nbsp;重任，本望平难立功。精诚无感，遂辱王命。今力屈道穷，计无所出。唯当效死，<br /><br />&nbsp;&nbsp;&nbsp;&nbsp;以谢朝恩。”因仰天大哭。左右皆号恸。思政西向再拜，便欲自刎。先是，齐文<br /><br />&nbsp;&nbsp;&nbsp;&nbsp;襄告城中人曰：“有能生致王大将军者，封侯，重赏。若大将军身有损伤，亲近<br /><br />&nbsp;&nbsp;&nbsp;&nbsp;左右，皆从大戮。”都督骆训谓思政曰：“公常语训等，但将我头降，非但得富<br /><br />&nbsp;&nbsp;&nbsp;&nbsp;贵，亦是活一城人。今高相既有此言，公岂不哀城中士卒也！”固共止之，不得<br /><br />&nbsp;&nbsp;&nbsp;&nbsp;引决。齐文襄遣其常侍赵彦深就土山执手申意。引见文襄，辞气慷慨，无挠屈之<br /><br />&nbsp;&nbsp;&nbsp;&nbsp;容。文襄以其忠于所事，礼遇甚厚。<br /><br />&nbsp;&nbsp;&nbsp;&nbsp;思政初入颍川，士卒八千人，城既无外援，亦无叛者。思政常以勤王为务，<br /><br />&nbsp;&nbsp;&nbsp;&nbsp;不营资产。尝被赐园地，思政出征后，家人种桑果。及还，见而怒曰：“匈奴未<br /><br />&nbsp;&nbsp;&nbsp;&nbsp;灭，去病辞家，况大贼未平，何事产业！”命左右拔而弃之。故身陷之后，家无<br /><br />&nbsp;&nbsp;&nbsp;&nbsp;畜积。及齐受禅，以为都官尚书。子秉。<br /><br />&nbsp;&nbsp;&nbsp;&nbsp;史臣曰：王罴刚峭有余，弘雅未足。情安俭率，志在公平。既而奋节危城，<br /><br />&nbsp;&nbsp;&nbsp;&nbsp;抗辞偷校梁人为之退舍，高氏不敢加兵。以此见称，信非虚矣。至述不陨门风，<br /><br />&nbsp;&nbsp;&nbsp;&nbsp;亦足称也。王思政驱驰有事之秋，慷慨功名之际。及乎策名霸府，作镇颍川，设<br /><br />&nbsp;&nbsp;&nbsp;&nbsp;萦带之险，修守御之术，以一城之众，抗倾国之师，率疲乏之兵，当劲勇之卒，<br /><br />&nbsp;&nbsp;&nbsp;&nbsp;犹能亟摧大敌，屡建奇功。忠节冠于本朝，义声动于邻听。虽运穷事蹙，城陷身<br /><br />&nbsp;&nbsp;&nbsp;&nbsp;囚，壮志高风，亦足奋于百世矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656913);">加入书签</a><a
                        href="1656912.html">上一页</a>&larr;<a href="index.html">返回列表</a>&rarr;<a
                            href="1656914.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656912.html"; var next_page = "1656914.html"; var index_page = "index.html"; var sortid = "9"; var article_id = "21908"; var chapter_id = "1656913"; var articlename = "周书"; var chaptername = " 卷十八 列传第十"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>