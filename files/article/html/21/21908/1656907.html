<!DOCTYPE html>
<html>
<head>
<meta charset="gbk" />
<title>周书- 卷十二 列传第四-在线阅读-哈西文学网</title>
<meta name="keywords" content="令狐德保周书， 卷十二 列传第四全文， 卷十二 列传第四在线阅读 哈西文学网" />
<meta name="description" content="哈西文学网提供令狐德钡闹苁  卷十二 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656907.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656907.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 列传第四</h1>
            <div class="link xb">
                <a href="1656906.html">上一页</a>&larr;<a href="index.html">返回列表</a>&rarr;<a
                    href="1656908.html">下一页</a></div>			
            <div id="BookText">&nbsp;&nbsp;&nbsp;&nbsp;◎齐炀王宪（子贵质）<br /><br />&nbsp;&nbsp;&nbsp;&nbsp;齐炀王宪，字毗贺突，太祖第五子也。性通敏，有度量，虽在童龀，而神彩<br /><br />&nbsp;&nbsp;&nbsp;&nbsp;嶷然。初封涪城县公。少与高祖俱受《诗》、《传》，咸综机要，得其指归。太<br /><br />&nbsp;&nbsp;&nbsp;&nbsp;祖尝赐诸子良马，惟其所择。宪独取驳马。太祖问之，对曰：“此马色类既殊，<br /><br />&nbsp;&nbsp;&nbsp;&nbsp;或多骏逸。若从军征伐，牧圉易分。”太祖喜曰：“此儿智识不凡，当成重器。”<br /><br />&nbsp;&nbsp;&nbsp;&nbsp;后从猎陇上，经官马牧，太祖每见驳马，辄曰：“此我儿马也。”命左右取以赐<br /><br />&nbsp;&nbsp;&nbsp;&nbsp;之。魏恭帝元年，进封安城郡公。孝闵帝践阼，拜骠骑大将军、开府仪同三司。<br /><br />&nbsp;&nbsp;&nbsp;&nbsp;世宗即位，授大将军。武成初，除益州总管、益宁巴泸等二十四州诸军事、<br /><br />&nbsp;&nbsp;&nbsp;&nbsp;益州刺史，进封齐国公，邑万户。初，平蜀之后，太祖以其形胜之地，不欲使宿<br /><br />&nbsp;&nbsp;&nbsp;&nbsp;将居之。诸子之中，欲有推择。遍问高祖已下，谁能此行。并未及对，而宪先请。<br /><br />&nbsp;&nbsp;&nbsp;&nbsp;太祖曰：“刺史当抚众治民，非尔所及。以年授者，当归尔兄。”宪曰：“才用<br /><br />&nbsp;&nbsp;&nbsp;&nbsp;有殊，不关大小。试而无效，甘受面欺。”太祖大悦。以宪年尚幼，未之遣也。<br /><br />&nbsp;&nbsp;&nbsp;&nbsp;世宗追遵先旨，故有此授。宪时年十六，善于抚绥，留心政术，辞讼辐凑，听受<br /><br />&nbsp;&nbsp;&nbsp;&nbsp;不疲。蜀人怀之，共立碑颂德。寻进位柱国。<br /><br />&nbsp;&nbsp;&nbsp;&nbsp;保定中，征还京，拜雍州牧。及晋公护东伐，以尉迟迥为先锋，围洛阳。宪<br /><br />&nbsp;&nbsp;&nbsp;&nbsp;与达奚武、王雄等军于亡阝山。自余诸军，各分守险要。齐兵数万，奄出军后，<br /><br />&nbsp;&nbsp;&nbsp;&nbsp;诸军惊骇，并各退散。唯宪与王雄、达奚武率众拒之。而雄为齐人所毙，三军震<br /><br />&nbsp;&nbsp;&nbsp;&nbsp;惧。宪亲自督励，众心乃安。时晋公护执政，雅相亲委，赏罚之际，皆得预焉。<br /><br />&nbsp;&nbsp;&nbsp;&nbsp;天和三年，以宪为大司马，治小冢宰，雍州牧如故。四年，齐将独孤永业来<br /><br />&nbsp;&nbsp;&nbsp;&nbsp;寇，盗杀孔城防主能奔达，以城应之。诏宪与柱国李穆将兵出宜阳，筑崇德等五<br /><br />&nbsp;&nbsp;&nbsp;&nbsp;城，绝其粮道。齐将斛律明月率众四万，筑垒洛南。五年，宪涉洛邀之，明月遁<br /><br />&nbsp;&nbsp;&nbsp;&nbsp;走。宪追之，及于安业，屡战而还。是岁，明月又率大众于汾北筑城，西至龙门。<br /><br />&nbsp;&nbsp;&nbsp;&nbsp;晋公护谓宪曰：“寇贼充斥，戎马交驰，遂使疆场之间，生民委弊。岂得坐观屠<br /><br />&nbsp;&nbsp;&nbsp;&nbsp;灭，而不思救之。汝谓计将安出？”曰：“如宪所见，兄宜暂出同州，以为威势，<br /><br />&nbsp;&nbsp;&nbsp;&nbsp;宪请以精兵居前，随机攻取。非惟边境清宁，亦当别有克获。”护然之。六年，<br /><br />&nbsp;&nbsp;&nbsp;&nbsp;乃遣宪率众二万，出自龙门。齐将新蔡王王康德以宪兵至，潜军宵遁。宪乃西归。<br /><br />&nbsp;&nbsp;&nbsp;&nbsp;仍掘移汾水，水南堡壁，复入于齐。齐人谋略不及远，遂弛边备。宪乃渡河，攻<br /><br />&nbsp;&nbsp;&nbsp;&nbsp;其伏龙等四城，二日尽拔。又进攻张壁，克之，获其军实，夷其城垒。斛律明月<br /><br />&nbsp;&nbsp;&nbsp;&nbsp;时在华谷，弗能救也，乃北攻姚襄城，陷之。时汾州又见围日久，粮援路绝。宪<br /><br />&nbsp;&nbsp;&nbsp;&nbsp;遣柱国宇文盛运粟以馈之。宪自入两乳谷，袭克齐柏社城，进军姚襄。齐人婴城<br /><br />&nbsp;&nbsp;&nbsp;&nbsp;固守。宪使柱国、谭公会筑石殿城，以为汾州之援。齐平原王段孝先、兰陵王高<br /><br />&nbsp;&nbsp;&nbsp;&nbsp;长恭引兵大至，宪命将士阵而待之。大将军韩欢为齐人所乘，遂以奔退，宪身自<br /><br />&nbsp;&nbsp;&nbsp;&nbsp;督战，齐众稍却。会日暮，乃各收军。<br /><br />&nbsp;&nbsp;&nbsp;&nbsp;及晋公护诛，高祖召宪入，宪免冠拜谢。帝谓之曰：“天下者，太祖之天下。<br /><br />&nbsp;&nbsp;&nbsp;&nbsp;吾嗣守鸿基，常恐失坠。冢宰无君凌上，将图不轨，吾所以诛之，以安社稷。汝<br /><br />&nbsp;&nbsp;&nbsp;&nbsp;亲则同气，休戚共之，事不相涉，何烦致谢。”乃诏宪往护第，收兵符及诸簿书<br /><br />&nbsp;&nbsp;&nbsp;&nbsp;等。寻以宪为大冢宰。时高祖既诛宰臣，亲览朝政，方欲导之以政，齐之以刑，<br /><br />&nbsp;&nbsp;&nbsp;&nbsp;爰及亲亲，亦为刻薄。宪既为护所委任，自天和之后，威势渐隆。护欲有所陈，<br /><br />&nbsp;&nbsp;&nbsp;&nbsp;多令宪闻奏。其间或有可不，宪虑主相嫌隙，每曲而畅之。高祖亦悉其心，故得<br /><br />&nbsp;&nbsp;&nbsp;&nbsp;无患。然犹以威名过重，终不能平，虽遥授冢宰，实夺其权也。<br /><br />&nbsp;&nbsp;&nbsp;&nbsp;开府裴文举，宪之侍读，高祖常御内殿，引见之。谓曰：“晋公不臣之迹，<br /><br />&nbsp;&nbsp;&nbsp;&nbsp;朝野所知，朕所以泣而诛者，安国家，利百姓耳。昔魏末不纲，太祖匡辅元氏；<br /><br />&nbsp;&nbsp;&nbsp;&nbsp;有周受命，晋公复执威权。积习生常，便谓法应须尔。岂有三十岁天子，而可为<br /><br />&nbsp;&nbsp;&nbsp;&nbsp;人所制乎？且近代以来，又有一弊，暂经隶属，便即礼若君臣。此乃乱代之权宜，<br /><br />&nbsp;&nbsp;&nbsp;&nbsp;非经国之治术。《诗》云：‘夙夜匪解，以事一人。’一人者，止据天子耳。虽<br /><br />&nbsp;&nbsp;&nbsp;&nbsp;陪侍齐公，不得即同臣主。且太祖十儿，宁可悉为天子？卿宜规以正道，劝以义<br /><br />&nbsp;&nbsp;&nbsp;&nbsp;方，辑睦我君臣，协和我骨肉，无令兄弟自致嫌疑。”文举拜谢而出，归以白宪。<br /><br />&nbsp;&nbsp;&nbsp;&nbsp;宪指心抚几曰：“吾之夙心，公宁不悉，但当尽忠竭节耳，知复何言。”<br /><br />&nbsp;&nbsp;&nbsp;&nbsp;建德三年，进爵为王。宪友刘休征献《王箴》一首，宪美之。休征后又以此<br /><br />&nbsp;&nbsp;&nbsp;&nbsp;箴上高祖。高祖方剪削诸弟，甚悦其文。宪常以兵书繁广，难求指要，乃自刊定<br /><br />&nbsp;&nbsp;&nbsp;&nbsp;为《要略》五篇，至是表陈之。高祖览而称善。其秋，高祖幸云阳宫，遂寝疾。<br /><br />&nbsp;&nbsp;&nbsp;&nbsp;卫王直于京师举兵反。高祖召宪谓曰：“卫王构逆，汝知之乎？”宪曰：“臣初<br /><br />&nbsp;&nbsp;&nbsp;&nbsp;不知，今始奉诏。直若逆天犯顺，此则自取灭亡。”高祖曰：“汝即为前军，吾<br /><br />&nbsp;&nbsp;&nbsp;&nbsp;亦续发。”直寻败走。高祖至京师，宪与赵王招俱入拜谢。高祖曰：“管蔡为戮，<br /><br />&nbsp;&nbsp;&nbsp;&nbsp;周公作辅，人心不同，有如其面。但愧兄弟亲寻干戈，于我为不足耳。”初，直<br /><br />&nbsp;&nbsp;&nbsp;&nbsp;内深忌宪，宪隐而容之。且以帝之母弟，每加友敬。晋公护之诛也，直固请及宪。<br /><br />&nbsp;&nbsp;&nbsp;&nbsp;高祖曰：“齐公心迹，吾自悉之，不得更有所疑也。”及文宣皇后崩，直又密启<br /><br />&nbsp;&nbsp;&nbsp;&nbsp;云：“宪饮酒食肉，与平日不异。”高祖曰：“吾与齐王异生，俱非正嫡，特为<br /><br />&nbsp;&nbsp;&nbsp;&nbsp;吾意，今袒括是同。汝当愧之，何论得失。汝亲太后之子，偏荷慈爱。今但须自<br /><br />&nbsp;&nbsp;&nbsp;&nbsp;勖，无假说人。”直乃止。<br /><br />&nbsp;&nbsp;&nbsp;&nbsp;四年，高祖将欲东讨，独与内史王谊谋之，余人莫得知也。后以诸弟才略，<br /><br />&nbsp;&nbsp;&nbsp;&nbsp;无出于宪右，遂告之。宪即赞成其事。及大军将出，宪表上私财以助军费曰：<br /><br />&nbsp;&nbsp;&nbsp;&nbsp;“臣闻抚机适运，理藉时来，兼弱攻昧，事资权道。伏惟陛下继明作圣，阐业弘<br /><br />&nbsp;&nbsp;&nbsp;&nbsp;风，思顺天心，用恢武略。方使长蛇外剪，宇宙大同，军民内向，车书混一。窃<br /><br />&nbsp;&nbsp;&nbsp;&nbsp;以龙旗雷动，天网云布，刍粟粮饩，或须周给。昔边隅未静，卜式愿上家财；江<br /><br />&nbsp;&nbsp;&nbsp;&nbsp;海不澄，卫兹请献私粟。臣虽不敏，敢忘景行。谨上金宝等一十六件，少助军资。”<br /><br />&nbsp;&nbsp;&nbsp;&nbsp;诏不纳，而以宪表示公卿曰：“人臣当如此，朕贵其心耳，宁须物乎。”乃诏宪<br /><br />&nbsp;&nbsp;&nbsp;&nbsp;率众二万为前军，趣黎阳。高祖亲围河阴，未克。宪攻拔武济，进围洛口，收其<br /><br />&nbsp;&nbsp;&nbsp;&nbsp;东西二城。以高祖疾，班师。是岁，初置上柱国官，以宪为之。<br /><br />&nbsp;&nbsp;&nbsp;&nbsp;五年，大举东讨，宪率精骑二万，复为前锋，守雀鼠谷。高祖亲围晋州。宪<br /><br />&nbsp;&nbsp;&nbsp;&nbsp;进兵克洪同、永安二城，更图进取。齐人焚桥守险，军不得进，遂屯于永安。齐<br /><br />&nbsp;&nbsp;&nbsp;&nbsp;主闻晋州见围，乃将兵十万，自来援之。时柱国、陈王纯顿军千里径，大将军、<br /><br />&nbsp;&nbsp;&nbsp;&nbsp;永昌公椿屯鸡栖原，大将军宇文盛守汾水关，并受宪节度。宪密谓椿曰：“兵者<br /><br />&nbsp;&nbsp;&nbsp;&nbsp;诡道，去留不定，见机而作，不得遵常。汝今为营，不须张幕，可伐柏为庵，示<br /><br />&nbsp;&nbsp;&nbsp;&nbsp;有形势。令兵去之后，贼犹致疑也。”时齐主分军万人向千里径，又令其众出汾<br /><br />&nbsp;&nbsp;&nbsp;&nbsp;水关，自率大兵与椿对阵。宇文盛驰骑告急，宪自以千骑救之。齐人望谷中尘起，<br /><br />&nbsp;&nbsp;&nbsp;&nbsp;相率遽退。盛与柱国侯莫陈芮涉汾逐之，多有斩获。俄而椿告齐众稍逼，宪又回<br /><br />&nbsp;&nbsp;&nbsp;&nbsp;军赴之。会椿被敕追还，率兵夜返。齐人果谓柏庵为帐幕也，不疑军退，翌日始<br /><br />&nbsp;&nbsp;&nbsp;&nbsp;悟。<br /><br />&nbsp;&nbsp;&nbsp;&nbsp;时高祖已去晋州，留宪为后拒。齐主自率众来追，至于高梁桥。宪以精骑二<br /><br />&nbsp;&nbsp;&nbsp;&nbsp;千，阻水为阵。齐领军段畅直进至桥。宪隔水招畅与语，语毕，宪问畅曰：“若<br /><br />&nbsp;&nbsp;&nbsp;&nbsp;何姓名？”畅曰：“领军段畅也。公复为谁？”宪曰：“我虞候大都督耳。”畅<br /><br />&nbsp;&nbsp;&nbsp;&nbsp;曰：“观公言语，不是凡人，今日相见，何用隐其名位？”陈王纯、梁公侯莫陈<br /><br />&nbsp;&nbsp;&nbsp;&nbsp;芮、内史王谊等并在宪侧。畅固问不已。宪乃曰：“我天子太弟齐王也。”指陈<br /><br />&nbsp;&nbsp;&nbsp;&nbsp;王以下，并以名位告之。畅鞭马而去，宪即命旋军，而齐人遽追之，戈甲甚锐。<br /><br />&nbsp;&nbsp;&nbsp;&nbsp;宪与开府宇文欣各统精卒百骑为殿以拒之，斩其骁将贺兰豹子、山褥瑰等百余人，<br /><br />&nbsp;&nbsp;&nbsp;&nbsp;齐众乃退。宪渡汾而及高祖于玉壁。<br /><br />&nbsp;&nbsp;&nbsp;&nbsp;高祖又令宪率兵六万，还援晋州。宪遂进军，营于涑水。齐主攻围晋州，昼<br /><br />&nbsp;&nbsp;&nbsp;&nbsp;夜不息。间谍还者，或云已陷。宪乃遣柱国越王盛、大将军尉迟运、开府宇文神<br /><br />&nbsp;&nbsp;&nbsp;&nbsp;举等轻骑一万夜至晋州。宪进军据蒙坑，为其后援。知城未陷，乃归涑川。寻而<br /><br />&nbsp;&nbsp;&nbsp;&nbsp;高祖东辕，次于高显。宪率所部，先向晋州。明日，诸军总集，稍逼城下。齐人<br /><br />&nbsp;&nbsp;&nbsp;&nbsp;亦大出兵，阵于营南。高祖召宪驰往观之。宪返命曰：“是易与耳，请破之而后<br /><br />&nbsp;&nbsp;&nbsp;&nbsp;食。”帝悦曰：“如汝所言，吾无忧矣。”宪退，内史柳虬私谓宪曰：“贼亦不<br /><br />&nbsp;&nbsp;&nbsp;&nbsp;少，王安得轻之？”宪曰：“宪受委前锋，情兼家国，扫此逋寇，事等摧枯。商<br /><br />&nbsp;&nbsp;&nbsp;&nbsp;周之事，公所知也。贼兵虽众，其如我何。”既而诸军俱进，应时大溃。其夜，<br /><br />&nbsp;&nbsp;&nbsp;&nbsp;齐主遁走，宪轻骑追之。既及永安，高祖续至。齐人收其余众，复据高壁及洛女<br /><br />&nbsp;&nbsp;&nbsp;&nbsp;寨。高祖命宪攻洛女，破之。明日，与大军会于介休。<br /><br />&nbsp;&nbsp;&nbsp;&nbsp;时齐主已走邺，留其从兄安德王延宗据并州。延宗因c伪号，出兵拒战。高<br /><br />&nbsp;&nbsp;&nbsp;&nbsp;祖进围其城，宪攻其西面，克之。延宗遁走，追而获之。以功进封第二子安城公<br /><br />&nbsp;&nbsp;&nbsp;&nbsp;质为河间王，拜第三子z为大将军。仍诏宪先驱趣邺。明年，进克邺城。<br /><br />&nbsp;&nbsp;&nbsp;&nbsp;齐任城王、广宁王孝珩等据守信都，有众数万。高祖复诏宪讨之。仍令<br /><br />&nbsp;&nbsp;&nbsp;&nbsp;齐主手书与曰：“朝廷遇纬甚厚，诸王无恙。叔若释甲，则无不优待。”<br /><br />&nbsp;&nbsp;&nbsp;&nbsp;不纳。乃大开赏募，多出金帛，沙门求为战士者，亦数千人。宪军过赵州，<br /><br />&nbsp;&nbsp;&nbsp;&nbsp;令间谍二人觇窥形势，候骑执以白宪。宪乃集齐之旧将，遍示之。又谓之曰：<br /><br />&nbsp;&nbsp;&nbsp;&nbsp;“吾所争者大，不在汝等。今放汝还，可即充我使。”乃与书曰：<br /><br />&nbsp;&nbsp;&nbsp;&nbsp;山川有间，每深劳伫，仲春戒节，纳履惟宜。承始届两河，仍图三魏，二者<br /><br />&nbsp;&nbsp;&nbsp;&nbsp;交战，想无亏德。昔魏历云季，海内横流，我太祖抚运乘时，大庇黔首。皇上嗣<br /><br />&nbsp;&nbsp;&nbsp;&nbsp;膺下武，式隆景业，兴稽山之会，总盟津之师。雷骇唐郊，则野无横阵；云腾晋<br /><br />&nbsp;&nbsp;&nbsp;&nbsp;水，则地靡严城。袭伪之酋，既奔窜于草泽；窃号之长，亦委命于旌门。德义振<br /><br />&nbsp;&nbsp;&nbsp;&nbsp;于无垠，威风被于有截。彼朝宿将旧臣，良家戚里，俱升荣宠，皆縻好爵。是使<br /><br />&nbsp;&nbsp;&nbsp;&nbsp;临漳之下，效死争驱；营丘之前，奋身毕命。此岂唯人事，抑亦天时。宜访之道<br /><br />&nbsp;&nbsp;&nbsp;&nbsp;路，无俟傍说。<br /><br />&nbsp;&nbsp;&nbsp;&nbsp;吾以不武，任总元戎，受命安边，路指幽、冀。列邑名藩，莫不屈膝，宣风<br /><br />&nbsp;&nbsp;&nbsp;&nbsp;导礼，皆荷来苏。足下高氏令王，英风夙著，古今成败，备诸怀抱，岂不知一木<br /><br />&nbsp;&nbsp;&nbsp;&nbsp;不维大厦，三谏可以逃身哉！且殷微去商，侯服周代；项伯背楚，赐姓汉朝。去<br /><br />&nbsp;&nbsp;&nbsp;&nbsp;此弗图，苟徇亡辙，家破身殒，为天下笑。又足下谍者为候骑所拘，军中情实，<br /><br />&nbsp;&nbsp;&nbsp;&nbsp;具诸执事。知以弱卒琐甲，欲抗堂堂之师；萦带污城，冀保区区之命。战非上计，<br /><br />&nbsp;&nbsp;&nbsp;&nbsp;无待卜疑；守乃下策，或未相许。已勒诸军，分道并进，相望非远，凭轼有期。<br /><br />&nbsp;&nbsp;&nbsp;&nbsp;兵交命使，古今通典，不俟终日，所望知几也。<br /><br />&nbsp;&nbsp;&nbsp;&nbsp;宪至信都，阵于城南，宪登张耳冢以望之。俄而所署领军尉相愿伪<br /><br />&nbsp;&nbsp;&nbsp;&nbsp;出略阵，遂以众降。相愿，心腹也，众甚骇惧。大怒，杀其妻子。明日<br /><br />&nbsp;&nbsp;&nbsp;&nbsp;复战，遂破之，俘斩三万人，擒及孝珩等。宪谓曰：“任城王何苦至此？”<br /><br />&nbsp;&nbsp;&nbsp;&nbsp;曰：“下官神武帝子，兄弟十五人，幸而独存。逢宗社颠覆，今日得死，无<br /><br />&nbsp;&nbsp;&nbsp;&nbsp;愧坟陵。”宪壮之，命归其妻子，厚加资给。又问孝珩。孝珩布陈国难，辞泪俱<br /><br />&nbsp;&nbsp;&nbsp;&nbsp;下，俯仰有节，宪亦为之改容。<br /><br />&nbsp;&nbsp;&nbsp;&nbsp;宪素善谋，多算略，尤长于抚御，达于任使，摧锋陷阵，为士卒先。群下感<br /><br />&nbsp;&nbsp;&nbsp;&nbsp;悦，咸为之用。齐人夙闻威声，无不惮其勇略。及并州之捷，长驱敌境，刍牧不<br /><br />&nbsp;&nbsp;&nbsp;&nbsp;扰，军无私焉。先是，稽胡刘没铎自称皇帝，又诏宪督赵王招等讨平之。语在<br /><br />&nbsp;&nbsp;&nbsp;&nbsp;《稽胡传》。宪自以威名日重，潜思屏退。及高祖欲亲征北蕃，乃辞以疾。高祖<br /><br />&nbsp;&nbsp;&nbsp;&nbsp;变色曰：“汝若惮行，谁为吾使？”宪惧曰：“臣陪奉鸾舆，诚为本愿，但身婴<br /><br />&nbsp;&nbsp;&nbsp;&nbsp;疹疾，不堪领兵。”帝许之。<br /><br />&nbsp;&nbsp;&nbsp;&nbsp;寻而高祖崩，宣帝嗣位。以宪属尊望重，深忌惮之。时高祖未葬，诸王在内<br /><br />&nbsp;&nbsp;&nbsp;&nbsp;治服。司卫长孙览总兵辅政，而诸王有异志，奏令开府于智察其动静。及高祖山<br /><br />&nbsp;&nbsp;&nbsp;&nbsp;陵还，诸王归第。帝又命智就宅候宪，因是告宪有谋。帝乃遣小冢宰宇文孝伯谓<br /><br />&nbsp;&nbsp;&nbsp;&nbsp;宪曰：“三公之位，宜属亲贤。今欲以叔为太师，九叔为太傅，十一叔为太保，<br /><br />&nbsp;&nbsp;&nbsp;&nbsp;叔以为何如？”宪曰：“臣才轻位重，满盈是惧。三师之任，非所敢当。且太祖<br /><br />&nbsp;&nbsp;&nbsp;&nbsp;勋臣，宜膺此举。若专用臣兄弟，恐乖物议。”孝伯反命，寻而复来曰：“诏王<br /><br />&nbsp;&nbsp;&nbsp;&nbsp;晚共诸王俱至殿门。”宪独被引进，帝先伏壮士于别室，至即执之。宪辞色不挠，<br /><br />&nbsp;&nbsp;&nbsp;&nbsp;固自陈说。帝使于智对宪。宪目光如炬，与智相质。或谓宪曰：“以王今日事势，<br /><br />&nbsp;&nbsp;&nbsp;&nbsp;何用多言？”宪曰：“我位重属尊，一旦至此，死生有命，宁复图存。但以老母<br /><br />&nbsp;&nbsp;&nbsp;&nbsp;在堂，恐留兹恨耳。”因掷笏于地。乃缢之。时年三十五。以于智为柱国，封齐<br /><br />&nbsp;&nbsp;&nbsp;&nbsp;国公。又杀上大将军安邑公王兴、上开府独孤熊、开府豆卢绍等，皆以昵于宪也。<br /><br />&nbsp;&nbsp;&nbsp;&nbsp;帝既诛宪，无以为辞，故托兴等与宪结谋，遂加其戮。时人知其冤酷，咸云伴宪<br /><br />&nbsp;&nbsp;&nbsp;&nbsp;死也。<br /><br />&nbsp;&nbsp;&nbsp;&nbsp;宪所生母达步干氏，茹茹人也。建德三年，册为齐国太妃。宪有至性，事母<br /><br />&nbsp;&nbsp;&nbsp;&nbsp;以孝闻。太妃旧患风热，屡经发动，宪衣不解带，扶侍左右。宪或东西从役，每<br /><br />&nbsp;&nbsp;&nbsp;&nbsp;心惊，其母必有疾。乃驰使参问，果如所虑。宪六子，贵、质、z、贡、乾禧、<br /><br />&nbsp;&nbsp;&nbsp;&nbsp;乾洽。<br /><br />&nbsp;&nbsp;&nbsp;&nbsp;贵字乾福。少聪敏，涉猎经史，尤便骑射。始读《孝经》，便谓人曰：“读<br /><br />&nbsp;&nbsp;&nbsp;&nbsp;此一经，足为立身之本。”天和四年，始十岁，封安定郡公，邑一千五百户。太<br /><br />&nbsp;&nbsp;&nbsp;&nbsp;祖之初为丞相也，始封此郡，未尝假人，至是封贵焉。年十一，从宪猎于盐州，<br /><br />&nbsp;&nbsp;&nbsp;&nbsp;一围之中，手射野马及鹿十有五头。建德二年，册拜齐国世子。四年，授车骑大<br /><br />&nbsp;&nbsp;&nbsp;&nbsp;将军、仪同三司。寻出为豳州刺史。贵虽出自深宫，而留心庶政。性聪敏，过目<br /><br />&nbsp;&nbsp;&nbsp;&nbsp;辄记。尝道逢二人，谓其左右曰：“此人是县党，何因辄行？”左右不识，贵便<br /><br />&nbsp;&nbsp;&nbsp;&nbsp;说其姓名，莫不嗟伏。白兽烽经为商人所烧，烽帅纳货，不言其罪。他日，此帅<br /><br />&nbsp;&nbsp;&nbsp;&nbsp;随例来参，贵乃问云：“商人烧烽，何因私放？”烽帅愕然，遂即首服。其明察<br /><br />&nbsp;&nbsp;&nbsp;&nbsp;如此。五年四月卒，年十七。高祖甚痛惜之。<br /><br />&nbsp;&nbsp;&nbsp;&nbsp;质字乾佑。初封安城公。后以宪勋，进封河间郡王。z字乾礼。大将军、中<br /><br />&nbsp;&nbsp;&nbsp;&nbsp;坝公。贡出后莒庄公。乾禧，安城公。乾洽，龙涸公。并与宪俱被诛。<br /><br />&nbsp;&nbsp;&nbsp;&nbsp;史臣曰：自两汉逮乎魏、晋，其帝弟帝子众矣。唯楚元、河间、东平、陈思<br /><br />&nbsp;&nbsp;&nbsp;&nbsp;之徒以文儒播美，任城、琅邪以武功驰誉。何则？体自尊极，长于宫闱，佚乐侈<br /><br />&nbsp;&nbsp;&nbsp;&nbsp;其心，骄贵荡其志，故使奇才高行，终鲜于天下之士焉。齐王奇姿杰出，独牢笼<br /><br />&nbsp;&nbsp;&nbsp;&nbsp;于前载。以介弟之地，居上将之重，智勇冠世，攻战如神，敌国系以存亡，鼎命<br /><br />&nbsp;&nbsp;&nbsp;&nbsp;由其轻重。比之异姓，则方、召、韩、白，何以加兹。挟震主之威，属道消之日，<br /><br />&nbsp;&nbsp;&nbsp;&nbsp;斯人而婴斯戮，君子是以知周祚之不永也。昔张耳、陈余宾客厮役，所居皆取卿<br /><br />&nbsp;&nbsp;&nbsp;&nbsp;相。而齐之文武僚吏，其后亦多至台牧。异世同符，可谓贤矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656907);">加入书签</a><a
                        href="1656906.html">上一页</a>&larr;<a href="index.html">返回列表</a>&rarr;<a
                            href="1656908.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656906.html"; var next_page = "1656908.html"; var index_page = "index.html"; var sortid = "9"; var article_id = "21908"; var chapter_id = "1656907"; var articlename = "周书"; var chaptername = " 卷十二 列传第四"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>