<!DOCTYPE html>
<html>
<head>
<meta charset="gbk" />
<title>周书- 卷三十五 列传第二十七-在线阅读-哈西文学网</title>
<meta name="keywords" content="令狐德保周书， 卷三十五 列传第二十七全文， 卷三十五 列传第二十七在线阅读 哈西文学网" />
<meta name="description" content="哈西文学网提供令狐德钡闹苁  卷三十五 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656930.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656930.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 列传第二十七</h1>
            <div class="link xb">
                <a href="1656929.html">上一页</a>&larr;<a href="index.html">返回列表</a>&rarr;<a
                    href="1656931.html">下一页</a></div>			
            <div id="BookText">&nbsp;&nbsp;&nbsp;&nbsp;○郑孝穆（子译）崔谦（弟说）崔猷裴侠薛端（子胄弟裕）薛<br /><br />&nbsp;&nbsp;&nbsp;&nbsp;善（弟慎敬珍敬祥）<br /><br />&nbsp;&nbsp;&nbsp;&nbsp;郑孝穆，字道和，荥阳开封人，魏将作大匠浑之十一世孙。祖敬叔，魏颍川、<br /><br />&nbsp;&nbsp;&nbsp;&nbsp;濮阳郡守，本邑中正。父琼，范阳郡守，赠安东将军、青州刺史。孝穆幼而谨厚，<br /><br />&nbsp;&nbsp;&nbsp;&nbsp;以清约自居。年未弱冠，涉猎经史。父叔四人并早殁，昆季之中，孝穆居长。抚<br /><br />&nbsp;&nbsp;&nbsp;&nbsp;训诸弟，有如同生，闺庭之中，怡怡如也。魏孝昌初，解褐太尉行参军，转司徒<br /><br />&nbsp;&nbsp;&nbsp;&nbsp;主簿。属盗贼蜂起，除假节、龙骧将军、别将，屡有战功。永安中，迁冠军将军、<br /><br />&nbsp;&nbsp;&nbsp;&nbsp;持节、都督。从元天穆讨平邢杲，进骠骑将军、左光禄大夫、太师咸阳王长史。<br /><br />&nbsp;&nbsp;&nbsp;&nbsp;及魏孝武西迁，从入关，除司徒左长史，领临洮王友，赐爵永宁县侯。<br /><br />&nbsp;&nbsp;&nbsp;&nbsp;大统五年，行武功郡事，迁使持节、本将军，行岐州刺史、当州都督。在任<br /><br />&nbsp;&nbsp;&nbsp;&nbsp;未几，有能名。就加通直散骑常侍。王罴时为雍州刺史，钦其善政，遣使贻书，<br /><br />&nbsp;&nbsp;&nbsp;&nbsp;盛相称述。先是，所部百姓，久遭离乱，饥馑相仍，逃散殆尽。孝穆下车之日，<br /><br />&nbsp;&nbsp;&nbsp;&nbsp;户止三千。留情绥抚，远近咸至，数年之内，有四万家。每岁考绩，为天下最。<br /><br />&nbsp;&nbsp;&nbsp;&nbsp;太祖嘉之，赐书曰：“知卿莅职近畿，留心治术。凋弊之俗，礼教兴行；厌乱之<br /><br />&nbsp;&nbsp;&nbsp;&nbsp;民，襁负而至。昔郭痴成并部，贾琮誉重冀方，以古方今，彼有惭德。”于是<br /><br />&nbsp;&nbsp;&nbsp;&nbsp;征拜京兆尹。<br /><br />&nbsp;&nbsp;&nbsp;&nbsp;十五年，梁雍州刺史、岳阳王萧称藩来附，时议欲遣使，盛选行人。太祖<br /><br />&nbsp;&nbsp;&nbsp;&nbsp;历观内外，无逾孝穆者。十六年，乃假孝穆散骑常侍，持节策拜为梁王。使还<br /><br />&nbsp;&nbsp;&nbsp;&nbsp;称旨，进车骑大将军、仪同三司，加散骑常侍。是年，太祖总戎东讨，除大丞相<br /><br />&nbsp;&nbsp;&nbsp;&nbsp;府右长史，封金乡县男，邑二百户。军次潼关，命孝穆与左长史长孙俭、司马杨<br /><br />&nbsp;&nbsp;&nbsp;&nbsp;宽、尚书苏亮、谘议刘孟良等分掌众务。仍令孝穆引接关东归附人士，并品藻才<br /><br />&nbsp;&nbsp;&nbsp;&nbsp;行而任用之。孝穆抚纳铨叙，咸得其宜。大将军达奚武率众经略汉中，以孝穆为<br /><br />&nbsp;&nbsp;&nbsp;&nbsp;梁州刺史，以疾不之部。拜中书令，赐姓宇文氏。寻以疾免。<br /><br />&nbsp;&nbsp;&nbsp;&nbsp;孝闵帝践阼，加骠骑大将军、开府仪同三司，进爵为子，增邑通一千户。晋<br /><br />&nbsp;&nbsp;&nbsp;&nbsp;公护为雍州牧，辟为别驾，又以疾固辞。武成二年，征拜御伯中大夫，徙授御正。<br /><br />&nbsp;&nbsp;&nbsp;&nbsp;保定三年，出为宜州刺史，转华州刺史。五年，除虞州刺史，转陕州刺史。频历<br /><br />&nbsp;&nbsp;&nbsp;&nbsp;数州，皆有政绩。复以疾笃，屡乞骸骨。入为少司空。卒于位，时年六十。赠本<br /><br />&nbsp;&nbsp;&nbsp;&nbsp;官，加郑梁北豫三州刺史。谥曰贞。<br /><br />&nbsp;&nbsp;&nbsp;&nbsp;子诩嗣。历位纳言，为聘陈使。后至开府仪同三司、大将军、邵州刺史。诩<br /><br />&nbsp;&nbsp;&nbsp;&nbsp;弟译，于隋文帝有翊赞功。开皇初，又追赠孝穆大将军、徐兖等六州刺史，改谥<br /><br />&nbsp;&nbsp;&nbsp;&nbsp;曰文。<br /><br />&nbsp;&nbsp;&nbsp;&nbsp;译幼聪敏，涉猎群书，尤善音乐，有名于时。世宗诏令事辅城公。及高祖即<br /><br />&nbsp;&nbsp;&nbsp;&nbsp;位，除都督，稍迁御正下大夫，颇被顾待。东宫建，以译为宫尹下大夫，特被太<br /><br />&nbsp;&nbsp;&nbsp;&nbsp;子亲爱。建德二年，为聘齐使副。及太子西征，多有失德，王轨、宇文孝伯等以<br /><br />&nbsp;&nbsp;&nbsp;&nbsp;闻。高祖大怒，宫臣亲幸者，咸被谴责，译坐除名。后例复官，仍拜吏部下大夫。<br /><br />&nbsp;&nbsp;&nbsp;&nbsp;宣帝嗣位，授开府仪同大将军、内史中大夫，封归昌县公，邑千户。既以恩旧，<br /><br />&nbsp;&nbsp;&nbsp;&nbsp;任遇甚重，朝政机密，并得参详。寻迁内史上大夫，进爵沛国公。上大夫之官，<br /><br />&nbsp;&nbsp;&nbsp;&nbsp;自译始也。及宣帝大渐，御正下大夫刘P乃与译谋，以随公受遗辅少主。隋文帝<br /><br />&nbsp;&nbsp;&nbsp;&nbsp;执政，拜柱国、大丞相府长史，内史如故。寻进位上柱国。<br /><br />&nbsp;&nbsp;&nbsp;&nbsp;崔谦，字士逊，博陵安平人也。祖辩，魏平远将军、武邑郡守。父楷，散骑<br /><br />&nbsp;&nbsp;&nbsp;&nbsp;常侍、光禄大夫、殷州刺史，赠侍中、都督冀定相三州诸军事、骠骑大将军、仪<br /><br />&nbsp;&nbsp;&nbsp;&nbsp;同三司、冀州刺史。谦幼聪敏，神彩嶷然。及长，深沉有识量。历观经史，不持<br /><br />&nbsp;&nbsp;&nbsp;&nbsp;章句，志在博闻而已。每览经国纬民之事，心常好之，未尝不抚卷叹息。孝昌中，<br /><br />&nbsp;&nbsp;&nbsp;&nbsp;解褐著作佐郎。从太宰元天穆讨邢杲，破之，以功授辅国将军、太中大夫，迁平<br /><br />&nbsp;&nbsp;&nbsp;&nbsp;东将军、尚书殿中郎。<br /><br />&nbsp;&nbsp;&nbsp;&nbsp;贺拔胜出镇荆州，以谦为行台左丞。胜虽居方岳之任，至于安辑夷夏，纲纪<br /><br />&nbsp;&nbsp;&nbsp;&nbsp;众务，皆委谦焉。谦亦尽其智能，以相匡弼。胜有声南州，谦之力也。及魏孝武<br /><br />&nbsp;&nbsp;&nbsp;&nbsp;将备齐神武之逼，乃诏胜引兵赴洛。军至广州，帝已西迁。胜乃迟疑，将旋所镇。<br /><br />&nbsp;&nbsp;&nbsp;&nbsp;谦谓胜曰：“昔周室不造，诸侯释位；汉道中微，列藩尽节。今皇家多故，主上<br /><br />&nbsp;&nbsp;&nbsp;&nbsp;蒙尘，实忠臣枕戈之时，义士立功之日也。公受方面之重，总宛、叶之众，若杖<br /><br />&nbsp;&nbsp;&nbsp;&nbsp;义而动，首唱勤王，天下闻风，孰不感激。诚宜顺义勇之志，副遐迩之心，倍道<br /><br />&nbsp;&nbsp;&nbsp;&nbsp;兼行，谒帝关右。然后与宇文行台，同心协力，电讨不庭。则桓、文之勋，复兴<br /><br />&nbsp;&nbsp;&nbsp;&nbsp;于兹日矣。舍此不为，中道而退，便恐人皆解体，士各有心。一失事机，后悔何<br /><br />&nbsp;&nbsp;&nbsp;&nbsp;及。”胜不能用，而人情果大骚动。还未至州，州民邓诞引侯景军奄至，胜与战，<br /><br />&nbsp;&nbsp;&nbsp;&nbsp;败绩，遂将麾下数百骑南奔于梁。谦亦与胜俱行。及至梁，每乞师赴援。梁武帝<br /><br />&nbsp;&nbsp;&nbsp;&nbsp;虽不为出军，而嘉胜等志节，并许其还国。乃分谦先还，且通邻好。魏文帝见谦<br /><br />&nbsp;&nbsp;&nbsp;&nbsp;甚悦，谓之曰：“卿出万死之中，投身江外，今得生还本朝，岂非忠贞之报也。”<br /><br />&nbsp;&nbsp;&nbsp;&nbsp;太祖素闻谦名，甚礼之。乃授征西将军、金紫光禄大夫，赐爵千乘县男。及胜至，<br /><br />&nbsp;&nbsp;&nbsp;&nbsp;拜太师，以谦有毗辅之功，又授太师长史。<br /><br />&nbsp;&nbsp;&nbsp;&nbsp;大统三年，从太祖擒窦泰，战沙苑，并有功。进爵为子，迁车骑大将军、右<br /><br />&nbsp;&nbsp;&nbsp;&nbsp;光禄大夫，拜尚书右丞。谦明练时事，及居枢辖，时论以为得人。四年，从太祖<br /><br />&nbsp;&nbsp;&nbsp;&nbsp;解洛阳围，仍经河桥战，加定州大中正、瀛州刺史。十五年，授车骑大将军、仪<br /><br />&nbsp;&nbsp;&nbsp;&nbsp;同三司，又破柳仲礼于随郡，讨平李迁哲于魏兴，并有功。进骠骑大将军、开府<br /><br />&nbsp;&nbsp;&nbsp;&nbsp;仪同三司、直州刺史，赐姓宇文氏。<br /><br />&nbsp;&nbsp;&nbsp;&nbsp;魏恭帝初，转利州刺史。谦性明悟，深晓政术，又勤于理务，民讼虽繁，未<br /><br />&nbsp;&nbsp;&nbsp;&nbsp;尝有懈倦之色。吏民以是敬而爱之。时有蜀人贾晃迁举兵作乱，率其党围逼州城。<br /><br />&nbsp;&nbsp;&nbsp;&nbsp;谦仓卒分部，才得千许人，便率拒战。会梁州援兵至，遂擒晃迁，余人乃散。谦<br /><br />&nbsp;&nbsp;&nbsp;&nbsp;诛其渠帅，余并原之。旬日之间，遂得安辑。世宗初，进爵作唐县公。保定二年，<br /><br />&nbsp;&nbsp;&nbsp;&nbsp;迁安州总管、随应等十一州甑山上明鲁山三镇诸军事、安州刺史。四年，加大将<br /><br />&nbsp;&nbsp;&nbsp;&nbsp;军，进爵武康郡公。<br /><br />&nbsp;&nbsp;&nbsp;&nbsp;天和元年，授江陵总管。三年，迁荆州总管、荆淅等十四州南阳平阳等八防<br /><br />&nbsp;&nbsp;&nbsp;&nbsp;诸军事、荆州刺史。州既统摄遐长，俗兼夷夏，又南接陈境，东邻齐寇。谦外御<br /><br />&nbsp;&nbsp;&nbsp;&nbsp;强敌，内抚军民，风化大行，号称良牧。每年考绩，常为天下最，屡有诏褒美焉。<br /><br />&nbsp;&nbsp;&nbsp;&nbsp;谦随贺拔胜之在荆州也，虽被亲遇，而名位未显。及践其位，朝野以为荣。四年，<br /><br />&nbsp;&nbsp;&nbsp;&nbsp;卒于州。阖境痛惜之，乃共立祠堂，四时祭飨。子旷嗣。<br /><br />&nbsp;&nbsp;&nbsp;&nbsp;谦性至孝，少丧父，殆将灭性。与弟说特相友爱，虽复年事并高，名位各重，<br /><br />&nbsp;&nbsp;&nbsp;&nbsp;所有资产，皆无私焉。其居家严肃，动遵礼度。旷与说子弘度等，并奉其遗训云。<br /><br />&nbsp;&nbsp;&nbsp;&nbsp;旷少温雅，仁而泛爱。释褐中外府记室。大象末，位至开府仪同大将军，淅<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;说本名士约，少鲠直，有节概，膂力过人，尤工骑射。释褐领军府录事，转<br /><br />&nbsp;&nbsp;&nbsp;&nbsp;谘议参军。及贺拔胜出牧荆州，以说为假节、冠军将军、防城都督。又随胜奔梁，<br /><br />&nbsp;&nbsp;&nbsp;&nbsp;复自梁归国。授卫将军、都督，封安昌县子，邑三百户。从太祖复弘农，战沙苑，<br /><br />&nbsp;&nbsp;&nbsp;&nbsp;皆有功。进爵为侯，增邑八百户，除京兆郡守。累迁帅都督、抚军将军、通直散<br /><br />&nbsp;&nbsp;&nbsp;&nbsp;骑常侍、大都督、车骑大将军、仪同三司、都官尚书、定州大中正，改封安国县<br /><br />&nbsp;&nbsp;&nbsp;&nbsp;侯，增邑三百户，赐姓宇文氏，并赐名说焉。进位骠骑大将军、开府仪同三司，<br /><br />&nbsp;&nbsp;&nbsp;&nbsp;加侍中，进爵万年县公，增邑通前二千四百户。除陇州刺史，迁总管凉甘瓜三州<br /><br />&nbsp;&nbsp;&nbsp;&nbsp;诸军事、凉州刺史。说莅政强毅，百姓畏之。齐王宪东征，以说为行军长史。军<br /><br />&nbsp;&nbsp;&nbsp;&nbsp;还，除使持节、崇德安义等十三防熊和中等三州诸军事，崇德防主，加授大将军，<br /><br />&nbsp;&nbsp;&nbsp;&nbsp;改封安平县公。建德四年卒，时年六十四。赠~延丹绥长五州刺史，谥曰壮。子<br /><br />&nbsp;&nbsp;&nbsp;&nbsp;弘度，猛毅有父风。大象末，上柱国、武乡郡公。<br /><br />&nbsp;&nbsp;&nbsp;&nbsp;崔猷，字宣猷，博陵安平人，汉尚书实之十二世孙也。祖挺，魏光州刺史、<br /><br />&nbsp;&nbsp;&nbsp;&nbsp;泰昌县子，赠辅国将军、幽州刺史，谥曰景。父孝芬，左光禄大夫、仪同三司，<br /><br />&nbsp;&nbsp;&nbsp;&nbsp;兼吏部尚书，为齐神武所害。猷少好学，风度闲雅，性鲠正，有军国筹略。释褐<br /><br />&nbsp;&nbsp;&nbsp;&nbsp;员外散骑侍郎，领大行台郎中。寻为吏部尚书李神俊所荐，拜通直散骑侍郎，摄<br /><br />&nbsp;&nbsp;&nbsp;&nbsp;尚书驾部郎中。普泰初，除征虏将军、司徒从事中郎。既遭家难，遂间行入关。<br /><br />&nbsp;&nbsp;&nbsp;&nbsp;及谒魏孝武，哀动左右，帝为之改容。既退，帝目送之曰：“忠孝之道，萃此一<br /><br />&nbsp;&nbsp;&nbsp;&nbsp;门。”即以本官奏门下事。<br /><br />&nbsp;&nbsp;&nbsp;&nbsp;太统初，兼给事黄门侍郎，封平原县伯，邑八百户。二年，正除黄门，加中<br /><br />&nbsp;&nbsp;&nbsp;&nbsp;军将军。擒窦泰，复弘农，破沙苑，猷常以本官从军典文翰。五年，除司徒左长<br /><br />&nbsp;&nbsp;&nbsp;&nbsp;史，加骠骑将军。时太庙初成，四时祭祀，犹设俳优角抵之戏，其郊庙祭官，多<br /><br />&nbsp;&nbsp;&nbsp;&nbsp;有假兼。猷屡上疏谏，书奏，并纳焉。迁京兆尹。时婚姻礼废，嫁娶之辰，多举<br /><br />&nbsp;&nbsp;&nbsp;&nbsp;音乐。又廛里富室，衣服奢淫，乃有织成文绣者，猷又请禁断，事亦施行。与卢<br /><br />&nbsp;&nbsp;&nbsp;&nbsp;辩等创修六官。十二年，除大都督、骠骑将军、淅州刺史，加车骑大将军、仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;十四年，侯景据河南归款，遣行台王思政赴之。太祖与思政书曰：“崔宣猷<br /><br />&nbsp;&nbsp;&nbsp;&nbsp;智略明赡，有应变之才，若有所疑，宜与量其可不。”思政初顿兵襄城，后欲于<br /><br />&nbsp;&nbsp;&nbsp;&nbsp;颍川为行台治所，遣使人魏仲奉启陈之。并致书于猷论将移之意。猷复书曰：<br /><br />&nbsp;&nbsp;&nbsp;&nbsp;“夫兵者，务在先声后实，故能百战百胜，以弱为强也。但襄城控带京洛，实当<br /><br />&nbsp;&nbsp;&nbsp;&nbsp;今之要地，如有动静，易相应接。颍川既邻寇境，又无山川之固，贼若充斥，径<br /><br />&nbsp;&nbsp;&nbsp;&nbsp;至城下。辄以愚情，权其利害，莫若顿兵襄城，为行台治所，颍川置州，遣郭贤<br /><br />&nbsp;&nbsp;&nbsp;&nbsp;镇守。则表里胶固，人心易安，纵有不虞，岂能为患。”仲见太祖，具以启闻。<br /><br />&nbsp;&nbsp;&nbsp;&nbsp;太祖即遣仲还，令依猷之策。思政重启，求与朝廷立约：贼若水攻，乞一周为断；<br /><br />&nbsp;&nbsp;&nbsp;&nbsp;陆攻，请三岁为期。限内有事，不烦赴援。过此以往，惟朝廷所裁。太祖以思政<br /><br />&nbsp;&nbsp;&nbsp;&nbsp;既亲其事，兼复固请，遂许之。及颍川没后，太祖深追悔焉。十六年，以疾去职。<br /><br />&nbsp;&nbsp;&nbsp;&nbsp;属大军东征，太祖赐以马舆，命随军，与之筹议。十七年，进侍中、骠骑大将军、<br /><br />&nbsp;&nbsp;&nbsp;&nbsp;开府仪同三司、本州大中正，赐姓宇文氏。<br /><br />&nbsp;&nbsp;&nbsp;&nbsp;魏恭帝元年，太祖欲开梁汉旧路，乃命猷督仪同刘道通、陆腾等五人，率众<br /><br />&nbsp;&nbsp;&nbsp;&nbsp;开通车路，凿山堙谷五百余里，至于梁州。即以猷为都督梁利等十二州白马傥城<br /><br />&nbsp;&nbsp;&nbsp;&nbsp;二防诸军事、梁州刺史。及太祖崩，始利沙兴等诸州，阻兵为逆，信合开楚四州<br /><br />&nbsp;&nbsp;&nbsp;&nbsp;亦叛，唯梁州境内，民无贰心。利州刺史崔谦请援，猷遣兵六千赴之。信州粮尽，<br /><br />&nbsp;&nbsp;&nbsp;&nbsp;猷又送米四千斛。二镇获全，猷之力也。进爵固安县公，邑二千户。猷深为晋公<br /><br />&nbsp;&nbsp;&nbsp;&nbsp;护所重，护乃养猷第三女为己女，封富平公主。<br /><br />&nbsp;&nbsp;&nbsp;&nbsp;世宗即位，征拜御正中大夫。时依《周礼》称天王，又不建年号，猷以为世<br /><br />&nbsp;&nbsp;&nbsp;&nbsp;有浇淳，运有治乱，故帝王以之沿革，圣哲因时制宜。今天子称王，不足以威天<br /><br />&nbsp;&nbsp;&nbsp;&nbsp;下，请遵秦汉称皇帝，建年号。朝议从之。武成二年，除司会中大夫，御正如故。<br /><br />&nbsp;&nbsp;&nbsp;&nbsp;世宗崩，遗诏立高祖。晋公护谓猷曰：“鲁国公禀性宽仁，太祖诸子之中，<br /><br />&nbsp;&nbsp;&nbsp;&nbsp;年又居长。今奉遵遗旨，翊戴为主，君以为何如？”猷对曰：“殷道尊尊，周道<br /><br />&nbsp;&nbsp;&nbsp;&nbsp;亲亲，今朝廷既遵《周礼》，无容辄违此义。”护曰：“天下事大，但恐毕公冲<br /><br />&nbsp;&nbsp;&nbsp;&nbsp;幼耳。”猷曰：“昔周公辅成王以朝诸侯，况明公亲贤莫二，若行周公之事，方<br /><br />&nbsp;&nbsp;&nbsp;&nbsp;为不负顾托。”事虽不行，当时称其守正。保定元年，重授总管梁利开等十四州<br /><br />&nbsp;&nbsp;&nbsp;&nbsp;白马傥城二防诸军事、梁州刺史。寻复为司会。<br /><br />&nbsp;&nbsp;&nbsp;&nbsp;天和二年，陈将华皎来附，晋公护议欲南伐，公卿莫敢正言。猷独进曰：<br /><br />&nbsp;&nbsp;&nbsp;&nbsp;“前岁东征，死伤过半，比虽加抚循，而疮痍未复。近者长星为灾，乃上玄所以<br /><br />&nbsp;&nbsp;&nbsp;&nbsp;垂鉴诫也。诚宜修德以禳天变，岂可穷兵极武而重其谴负哉？今陈氏保境息民，<br /><br />&nbsp;&nbsp;&nbsp;&nbsp;共敦邻好。无容违盟约之重，纳其叛臣，兴无名之师，利其土地。详观前载，非<br /><br />&nbsp;&nbsp;&nbsp;&nbsp;所闻也。”护不从。其后水军果败，而裨将元定等遂没江南。<br /><br />&nbsp;&nbsp;&nbsp;&nbsp;建德四年，出为同州司会。六年，征拜小司徒，加上开府仪同大将军。隋文<br /><br />&nbsp;&nbsp;&nbsp;&nbsp;帝践极，以猷前代旧齿，授大将军，进爵汲郡公，增邑通前三千户。开皇四年卒，<br /><br />&nbsp;&nbsp;&nbsp;&nbsp;谥曰明。<br /><br />&nbsp;&nbsp;&nbsp;&nbsp;子仲方，字不齐，早知名，机神颖悟，文学优敏。大象末，仪同大将军、司<br /><br />&nbsp;&nbsp;&nbsp;&nbsp;玉下大夫。<br /><br />&nbsp;&nbsp;&nbsp;&nbsp;裴侠，字嵩和，河东解人也。祖思齐，举秀才，拜议郎。父欣，博涉经史，<br /><br />&nbsp;&nbsp;&nbsp;&nbsp;魏昌乐王府司马、西河郡守，赠晋州刺史。侠幼而聪慧，有异常童。年十三，遭<br /><br />&nbsp;&nbsp;&nbsp;&nbsp;父忧，哀毁有若成人。州辟主簿，举秀才。魏正光中，解巾奉朝请。稍迁员外散<br /><br />&nbsp;&nbsp;&nbsp;&nbsp;骑侍郎、义阳郡守。元颢入洛，侠执其使人，焚其赦书。魏孝庄嘉之，授轻车将<br /><br />&nbsp;&nbsp;&nbsp;&nbsp;军、东郡太守，带防城别将。及魏孝武与齐神武有隙，征河南兵以备之，侠率所<br /><br />&nbsp;&nbsp;&nbsp;&nbsp;部赴洛阳。授建威将军，左中郎将。俄而孝武西迁，侠将行而妻子犹在东郡。荥<br /><br />&nbsp;&nbsp;&nbsp;&nbsp;阳郑伟谓侠曰：“天下方乱，未知乌之所集。何如东就妻子，徐择木焉。”侠曰：<br /><br />&nbsp;&nbsp;&nbsp;&nbsp;“忠义之道，庸可忽乎！吾既食人之禄，宁以妻子易图也。”遂从入关。赐爵清<br /><br />&nbsp;&nbsp;&nbsp;&nbsp;河县伯，除丞相府士曹参军。<br /><br />&nbsp;&nbsp;&nbsp;&nbsp;大统三年，领乡兵从战沙苑，先锋陷阵。侠本名协，至是，太祖嘉其勇决，<br /><br />&nbsp;&nbsp;&nbsp;&nbsp;乃曰：“仁者必有勇。”因命改焉。以功进爵为侯，邑八百户，拜行台郎中。王<br /><br />&nbsp;&nbsp;&nbsp;&nbsp;思政镇玉壁，以侠为长史。未几为齐神武所攻。神武以书招思政，思政令侠草报，<br /><br />&nbsp;&nbsp;&nbsp;&nbsp;辞甚壮烈。太祖善之，曰：“虽鲁连无以加也。”<br /><br />&nbsp;&nbsp;&nbsp;&nbsp;除河北郡守。侠躬履俭素，爱民如子，所食唯菽麦盐菜而已。吏民莫不怀之。<br /><br />&nbsp;&nbsp;&nbsp;&nbsp;此郡旧制，有渔猎夫三十人以供郡守。侠曰：“以口腹役人，吾所不为也。”乃<br /><br />&nbsp;&nbsp;&nbsp;&nbsp;悉罢之。又有丁三十人，供郡守役使。侠亦不以入私，并收庸直，为官市马。岁<br /><br />&nbsp;&nbsp;&nbsp;&nbsp;月既积，马遂成群。去职之日，一无所取。民歌之曰：“肥鲜不食，丁庸不取，<br /><br />&nbsp;&nbsp;&nbsp;&nbsp;裴公贞惠，为世规矩。”侠尝与诸牧守俱谒太祖。太祖命侠别立，谓诸牧守曰：<br /><br />&nbsp;&nbsp;&nbsp;&nbsp;“裴侠清慎奉公，为天下之最，今众中有如侠者，可与之俱立。”众皆默然，无<br /><br />&nbsp;&nbsp;&nbsp;&nbsp;敢应者。太祖乃厚赐侠。朝野叹服，号为独立君。<br /><br />&nbsp;&nbsp;&nbsp;&nbsp;侠又撰九世伯祖贞侯潜传，以为裴氏清公，自此始也，欲使后生奉而行之，<br /><br />&nbsp;&nbsp;&nbsp;&nbsp;宗室中知名者，咸付一通。从弟伯凤、世彦，时并为丞相府佐，笑曰：“人生仕<br /><br />&nbsp;&nbsp;&nbsp;&nbsp;进，须身名并裕。清苦若此，竟欲何为？”侠曰：“夫清者莅职之本，俭者持身<br /><br />&nbsp;&nbsp;&nbsp;&nbsp;之基。况我大宗，世济其美，故能存，见称于朝廷；没，流芳于典策。今吾幸以<br /><br />&nbsp;&nbsp;&nbsp;&nbsp;凡庸，滥蒙殊遇，固其穷困，非慕名也。志在自修，惧辱先也。翻被嗤笑，知复<br /><br />&nbsp;&nbsp;&nbsp;&nbsp;何言。”伯凤等惭而退。<br /><br />&nbsp;&nbsp;&nbsp;&nbsp;九年，入为大行台郎中。居数载，出为郢州刺史，加仪同三司，寻转拓州刺<br /><br />&nbsp;&nbsp;&nbsp;&nbsp;史，征拜雍州别驾。孝闵帝践阼，除司色下大夫，加骠骑大将军、开府仪同三司，<br /><br />&nbsp;&nbsp;&nbsp;&nbsp;进爵为公，增邑通前一千六百户。迁民部中大夫。时有奸吏，主守仓储，积年隐<br /><br />&nbsp;&nbsp;&nbsp;&nbsp;没至千万者。及侠在官，励精发摘，数旬之内，奸盗略尽。转工部中大夫。有大<br /><br />&nbsp;&nbsp;&nbsp;&nbsp;司空掌钱物典李贵乃于府中悲泣。或问其故。对曰：“所掌官物，多有费用，裴<br /><br />&nbsp;&nbsp;&nbsp;&nbsp;公清严有名，惧遭罪责，所以泣耳。”侠闻之，许其自首。贵言隐费钱五百万。<br /><br />&nbsp;&nbsp;&nbsp;&nbsp;侠之肃遏奸伏，皆此类也。<br /><br />&nbsp;&nbsp;&nbsp;&nbsp;初，侠尝遇疾沉顿，大司空许国公宇文贵、小司空北海公申徽并来候侠疾。<br /><br />&nbsp;&nbsp;&nbsp;&nbsp;侠所居茅屋，不免风霜。贵等还，言之于帝。帝矜其贫苦，乃为起宅，并赐良田<br /><br />&nbsp;&nbsp;&nbsp;&nbsp;十顷，奴隶、耕牛、粮粟，莫不备足。|绅咸以为荣。武成元年，卒于位。赠太<br /><br />&nbsp;&nbsp;&nbsp;&nbsp;子少师、蒲州刺史，谥曰贞。河北郡前功曹张回及吏民等，感侠遗爱，乃作颂纪<br /><br />&nbsp;&nbsp;&nbsp;&nbsp;其清德焉。<br /><br />&nbsp;&nbsp;&nbsp;&nbsp;子祥，性忠谨，有治剧才。少为成都令，清不及侠，断决过之。后除长安令，<br /><br />&nbsp;&nbsp;&nbsp;&nbsp;为权贵所惮。迁司仓下大夫。侠之终也，遂以毁卒。详弟肃，贞亮有才艺。天和<br /><br />&nbsp;&nbsp;&nbsp;&nbsp;中，举秀才，拜给事中士。稍迁御正大夫，赐爵胡原县子。<br /><br />&nbsp;&nbsp;&nbsp;&nbsp;薛端，字仁直，河东汾阴人也，本名沙陀。魏雍州刺史、汾阴侯辨之六世孙。<br /><br />&nbsp;&nbsp;&nbsp;&nbsp;代为河东著姓。高祖谨，泰州刺史、内都坐大官、涪陵公。曾祖洪隆，河东太守。<br /><br />&nbsp;&nbsp;&nbsp;&nbsp;以隆兄洪阼尚魏文成帝女西河公主，有赐田在冯翊，洪隆子麟驹徙居之，遂家于<br /><br />&nbsp;&nbsp;&nbsp;&nbsp;冯翊之夏阳焉。麟驹举秀才，拜中书博士，兼主客郎中，赠河东太守。父英集，<br /><br />&nbsp;&nbsp;&nbsp;&nbsp;通直散骑常侍。端少有志操。遭父忧，居丧合礼。与弟裕，励精笃学，不交人事。<br /><br />&nbsp;&nbsp;&nbsp;&nbsp;年十七，司空高乾辟为参军。赐爵汾阴县男。端以天下扰乱，遂弃官归乡里。<br /><br />&nbsp;&nbsp;&nbsp;&nbsp;魏孝武西迁，太祖令大都督薛崇礼据龙门，引端同行。崇礼寻失守，遂降东<br /><br />&nbsp;&nbsp;&nbsp;&nbsp;魏。东魏遣行台薛循义、都督乙干贵率众数千西度，据杨氏壁。端与宗亲及家僮<br /><br />&nbsp;&nbsp;&nbsp;&nbsp;等先在壁中，循义乃令其兵逼端等东度。方欲济河，会日暮，端密与宗室及家僮<br /><br />&nbsp;&nbsp;&nbsp;&nbsp;等叛之。循义遣骑追，端且战且驰，遂入石城栅，得免。栅中先有百家，端与并<br /><br />&nbsp;&nbsp;&nbsp;&nbsp;力固守。贵等数来慰喻，知端无降意，遂拔还河东。东魏又遣其将贺兰懿、南汾<br /><br />&nbsp;&nbsp;&nbsp;&nbsp;州刺史薛琰达守杨氏壁。端率其属，并招喻村民等，多设奇以临之。懿等疑有大<br /><br />&nbsp;&nbsp;&nbsp;&nbsp;军，便即东遁，争船溺死者数千人。端收其器械，复还杨氏壁。太祖遣南汾州刺<br /><br />&nbsp;&nbsp;&nbsp;&nbsp;史苏景恕镇之。降书劳问，征端赴阙，以为大丞相府户曹参军。<br /><br />&nbsp;&nbsp;&nbsp;&nbsp;从擒窦泰，复弘农，战沙苑，并有功。加冠军将军、中散大夫，进爵为伯。<br /><br />&nbsp;&nbsp;&nbsp;&nbsp;转丞相东阁祭酒，加本州大中正，迁兵部郎中，改封文城县伯，加使持节、平东<br /><br />&nbsp;&nbsp;&nbsp;&nbsp;将军、吏部郎中。端性强直，每有奏请，不避权贵。太祖嘉之，故赐名端，欲令<br /><br />&nbsp;&nbsp;&nbsp;&nbsp;名质相副。自居选曹，先尽贤能，虽贵游子弟，才劣行薄者，未尝升擢之。每启<br /><br />&nbsp;&nbsp;&nbsp;&nbsp;太祖云：“设官分职，本康时务，苟非其人，不如旷职。”太祖深然之。大统十<br /><br />&nbsp;&nbsp;&nbsp;&nbsp;六年，大军东讨。柱国李弼为别道元帅，妙简首僚，数日不定。太祖谓弼曰：<br /><br />&nbsp;&nbsp;&nbsp;&nbsp;“为公思得一长史，无过薛端。”弼对曰：“真其才也。”乃遣之。加授车骑大<br /><br />&nbsp;&nbsp;&nbsp;&nbsp;将军、仪同三司。转尚书左丞，仍掌选事。进授吏部尚书，赐姓宇文氏。端久处<br /><br />&nbsp;&nbsp;&nbsp;&nbsp;选曹，雅有人伦之鉴，其所擢用，咸得其才。六官建，拜军司马，加侍中、骠骑<br /><br />&nbsp;&nbsp;&nbsp;&nbsp;大将军、开府仪同三司，进爵为侯。<br /><br />&nbsp;&nbsp;&nbsp;&nbsp;孝闵帝践阼，除工部中大夫，转民部中大夫，进爵为公，增邑通前一千八百<br /><br />&nbsp;&nbsp;&nbsp;&nbsp;户。晋公护将废帝，召群官议之，端颇有同异。护不悦，出为蔡州刺史。为政宽<br /><br />&nbsp;&nbsp;&nbsp;&nbsp;惠，民吏爱之。寻转基州刺史。基州地接梁、陈，事藉镇抚，总管史宁遣司马梁<br /><br />&nbsp;&nbsp;&nbsp;&nbsp;荣催令赴任。蔡州父老诉荣，请留端者千余人。至基州，未几卒，时年四十三。<br /><br />&nbsp;&nbsp;&nbsp;&nbsp;遗诫薄葬，府州赠遗，勿有所受。赠本官，加大将军，追封文城郡公。谥曰质。<br /><br />&nbsp;&nbsp;&nbsp;&nbsp;子胄，字绍玄。幼聪敏，涉猎群书，雅达政事。起家帅都督。累迁上仪同，<br /><br />&nbsp;&nbsp;&nbsp;&nbsp;历司金中大夫、徐州总管府长史、合州刺史。大象中，位至开府仪同大将军。<br /><br />&nbsp;&nbsp;&nbsp;&nbsp;端弟裕，字仁友。少以孝悌闻于州里。初为太学生，时黉中多是贵游，好学<br /><br />&nbsp;&nbsp;&nbsp;&nbsp;者少，唯裕耽玩不倦。弱冠，辟丞相参军事。是时京兆韦钢景卜乓荩不干世务。<br /><br />&nbsp;&nbsp;&nbsp;&nbsp;裕慕其恬静，数载酒肴候之，谈宴终日。杆煲源铀锱妻之。裕尝谓亲友曰：<br /><br />&nbsp;&nbsp;&nbsp;&nbsp;“大丈夫当圣明之运，而无灼然文武之用，为世所知，虽复栖栖遑遑，徒为劳苦<br /><br />&nbsp;&nbsp;&nbsp;&nbsp;耳。至如韦居士，退不丘壑，进不市朝，怡然守道，荣辱不及，何其乐也。”寻<br /><br />&nbsp;&nbsp;&nbsp;&nbsp;遇疾而卒，时年四十一。文章之士诔之者数人。太祖伤惜之，赠洛州刺史。<br /><br />&nbsp;&nbsp;&nbsp;&nbsp;薛善，字仲良，河东汾阴人也。祖瑚，魏河东郡守。父和，南青州刺史。善<br /><br />&nbsp;&nbsp;&nbsp;&nbsp;少为司空府参军事，迁傥城郡守，转盐池都将。魏孝武西迁，东魏改河东为泰州，<br /><br />&nbsp;&nbsp;&nbsp;&nbsp;以善为别驾。善家素富，僮仆数百人。兄元信，仗气豪侈，每食方丈，坐客恒满，<br /><br />&nbsp;&nbsp;&nbsp;&nbsp;弦歌不绝。而善独供己率素，爱乐闲静。<br /><br />&nbsp;&nbsp;&nbsp;&nbsp;大统三年，齐神武败于沙苑，留善族兄崇礼守河东。太祖遣李弼围之，崇礼<br /><br />&nbsp;&nbsp;&nbsp;&nbsp;固守不下。善密谓崇礼曰：“高氏戎车犯顺，致令主上播越。与兄忝是衣冠绪余，<br /><br />&nbsp;&nbsp;&nbsp;&nbsp;荷国荣宠。今大军已临，而兄尚欲为高氏尽力。若城陷之日，送首长安，云逆贼<br /><br />&nbsp;&nbsp;&nbsp;&nbsp;某甲之首，死而有灵，岂不殁有余愧！不如早归诚款，虽未足以表奇节，庶获全<br /><br />&nbsp;&nbsp;&nbsp;&nbsp;首领。”而崇礼犹持疑不决。会善从弟馥妹夫高子信为防城都督，守城南面。遣<br /><br />&nbsp;&nbsp;&nbsp;&nbsp;馥来诣善云：“意欲应接西军，但恐力所不制。”善即令弟济将门生数十人，与<br /><br />&nbsp;&nbsp;&nbsp;&nbsp;信、馥等斩关引弼军入。时预谋者并赏五等爵，善以背逆归顺，臣子常情，岂容<br /><br />&nbsp;&nbsp;&nbsp;&nbsp;阖门大小，俱叨封邑，遂与弟慎并固辞不受。太祖嘉之，以善为汾阴令。善干用<br /><br />&nbsp;&nbsp;&nbsp;&nbsp;强明，一郡称最。太守王罴美之，令善兼督六县事。<br /><br />&nbsp;&nbsp;&nbsp;&nbsp;寻征为行台郎中。时欲广置屯田以供军费，乃除司农少卿，领同州夏阳县二<br /><br />&nbsp;&nbsp;&nbsp;&nbsp;十屯监。又于夏阳诸山置铁冶，复令善为冶监，每月役八千人，营造军器。善亲<br /><br />&nbsp;&nbsp;&nbsp;&nbsp;自督课，兼加慰抚，甲兵精利，而皆忘其劳苦焉。加通直散骑常侍，迁大丞相府<br /><br />&nbsp;&nbsp;&nbsp;&nbsp;从事中郎。追论屯田功，赐爵龙门县子，迁黄门侍郎，加车骑大将军、仪同三司。<br /><br />&nbsp;&nbsp;&nbsp;&nbsp;除河东郡守，进骠骑大将军、开府仪同三司，赐姓宇文氏。六官建，拜工部中大<br /><br />&nbsp;&nbsp;&nbsp;&nbsp;夫，进爵博平县公。寻除御正中大夫，转民部中大夫。<br /><br />&nbsp;&nbsp;&nbsp;&nbsp;时晋公护执政，仪同齐轨语善云：“兵马万机，须归天子，何因犹在权门。”<br /><br />&nbsp;&nbsp;&nbsp;&nbsp;善白之。护乃杀轨，以善忠于己，引为中外府司马。迁司会中大夫，副总六府事。<br /><br />&nbsp;&nbsp;&nbsp;&nbsp;加授京兆尹，仍治司会。出为隆州刺史，兼治益州总管府长史。征拜少傅。卒于<br /><br />&nbsp;&nbsp;&nbsp;&nbsp;位，时年六十七。赠蒲虞勋三州刺史。高祖以善告齐轨事，谥曰缪公。子裒嗣。<br /><br />&nbsp;&nbsp;&nbsp;&nbsp;官至高阳守。善弟慎。<br /><br />&nbsp;&nbsp;&nbsp;&nbsp;慎字佛护，好学，能属文，善草书。少与同郡裴叔逸、裴诹之、柳虬、范阳<br /><br />&nbsp;&nbsp;&nbsp;&nbsp;卢柔、陇西李璨并相友善。起家丞相府墨曹参军。太祖于行台省置学，取丞郎及<br /><br />&nbsp;&nbsp;&nbsp;&nbsp;府佐德行明敏者充生。悉令旦理公务，晚就讲习，先《六经》，后子史。又于诸<br /><br />&nbsp;&nbsp;&nbsp;&nbsp;生中简德行淳懿者，侍太祖读书。慎与李璨及陇西李伯良、辛韶，武功苏衡，谯<br /><br />&nbsp;&nbsp;&nbsp;&nbsp;郡夏侯裕，安定梁旷、梁礼、河南长孙璋，河东裴举、薛同，荥阳郑朝等十二人，<br /><br />&nbsp;&nbsp;&nbsp;&nbsp;并应其选。又以慎为学师，以知诸生课业。太祖雅好谈论，并简名僧深识玄宗者<br /><br />&nbsp;&nbsp;&nbsp;&nbsp;一百人，于第内讲说。又命慎等十二人兼学佛义，使内外俱通。由是四方竞为大<br /><br />&nbsp;&nbsp;&nbsp;&nbsp;乘之学。<br /><br />&nbsp;&nbsp;&nbsp;&nbsp;数年，复以慎为宜都公侍读。转丞相府记室。魏东宫建，除太子舍人。迁庶<br /><br />&nbsp;&nbsp;&nbsp;&nbsp;子，仍领舍人。加通直散骑常侍，兼中书舍人，转礼部郎中。六官建，拜膳部下<br /><br />&nbsp;&nbsp;&nbsp;&nbsp;大夫。慎兄善又任工部。并居清显，时人荣之。孝闵帝践阼，除御正下大夫，进<br /><br />&nbsp;&nbsp;&nbsp;&nbsp;车骑大将军、仪同三司，封淮南县子，邑八百户。历师氏、御伯中大夫。<br /><br />&nbsp;&nbsp;&nbsp;&nbsp;保定初，出为湖州刺史。州界既杂蛮左，恒以劫掠为务。慎乃集诸豪帅，具<br /><br />&nbsp;&nbsp;&nbsp;&nbsp;宣朝旨，仍令首领每月一参，或须言事者，不限时节。慎每引见，必殷勤劝诫，<br /><br />&nbsp;&nbsp;&nbsp;&nbsp;及赐酒食。一年之间，翕然从化。诸蛮乃相谓曰：“今日始知刺史真民父母也。”<br /><br />&nbsp;&nbsp;&nbsp;&nbsp;莫不欣悦。自是襁负而至者，千有余户。蛮俗，婚娶之后，父母虽在，即与别居。<br /><br />&nbsp;&nbsp;&nbsp;&nbsp;慎谓守令曰：“牧守令长是化民者也，岂有其子娶妻，便与父母离析。非唯氓俗<br /><br />&nbsp;&nbsp;&nbsp;&nbsp;之失，亦是牧守之罪。”慎乃亲自诱导，示以孝慈，并遣守令各喻所部。有数户<br /><br />&nbsp;&nbsp;&nbsp;&nbsp;蛮，别居数年，遂还侍养，及行得果膳，归奉父母。慎感其从善之速，具以状闻。<br /><br />&nbsp;&nbsp;&nbsp;&nbsp;有诏蠲其赋役。于是风化大行，有同华俗。寻入为蕃部中大夫。以疾去职，卒于<br /><br />&nbsp;&nbsp;&nbsp;&nbsp;家。有文集，颇为世所传。<br /><br />&nbsp;&nbsp;&nbsp;&nbsp;薛善之以河东应李弼也，敬珍、敬祥亦率属县归附。<br /><br />&nbsp;&nbsp;&nbsp;&nbsp;敬珍字国宝，河东蒲坂人也，汉扬州刺史韶之十世孙。父伯乐，州主簿，安<br /><br />&nbsp;&nbsp;&nbsp;&nbsp;邑令。珍伟容仪，有气侠，学业骑射，俱为当时所称。祥即珍从祖兄也，亦慷慨<br /><br />&nbsp;&nbsp;&nbsp;&nbsp;有大志，唯以交结英豪为务。珍与之深相友爱，每同游处。及齐神武趋沙苑，珍<br /><br />&nbsp;&nbsp;&nbsp;&nbsp;谓祥曰：“高欢迫逐乘舆，播迁关右，有识之士，孰不欲推刃于其腹中？但力未<br /><br />&nbsp;&nbsp;&nbsp;&nbsp;能制耳。今复称兵内侮，将逞凶逆，此诚志士效命之日，当与兄图之。”祥闻其<br /><br />&nbsp;&nbsp;&nbsp;&nbsp;言甚悦，曰：“计将安出？”珍曰：“宇文丞相宽仁大度，有霸王之略，挟天子<br /><br />&nbsp;&nbsp;&nbsp;&nbsp;而令诸侯，已数年矣。观其政刑备举，将士用命，欢虽有众，固非其俦。况逆顺<br /><br />&nbsp;&nbsp;&nbsp;&nbsp;理殊，将不战而自溃矣。我若招集义勇，断其归路，歼馘凶徒，使只轮不反，非<br /><br />&nbsp;&nbsp;&nbsp;&nbsp;直雪朝廷之耻，亦壮士封侯之业。”祥深然之，遂与同郡豪右张小白、樊昭贤、<br /><br />&nbsp;&nbsp;&nbsp;&nbsp;王玄略等举兵，数日之中，众至万余。将袭欢后军，兵未进而齐神武已败。珍与<br /><br />&nbsp;&nbsp;&nbsp;&nbsp;祥邀之，多所克获。及李弼军至河东，珍与小白等率猗氏、南解、北解、安邑、<br /><br />&nbsp;&nbsp;&nbsp;&nbsp;温泉、虞乡等六县户十余万归附。太祖嘉之，即拜珍平阳太守，领永宁防主；祥<br /><br />&nbsp;&nbsp;&nbsp;&nbsp;龙骧将军、行台郎中，领相里防主。并赐鼓吹以宠异之。太祖仍执珍手曰：“国<br /><br />&nbsp;&nbsp;&nbsp;&nbsp;家有河东之地者，卿兄弟之力。还以此地付卿，我无东顾之忧矣。”久之，迁绛<br /><br />&nbsp;&nbsp;&nbsp;&nbsp;州刺史。以疾免，卒于家。子元约，性贞正，有识学。位至布宪中大夫。<br /><br />&nbsp;&nbsp;&nbsp;&nbsp;小白等既与珍归阙，太祖嘉其立效，并任用之。后咸至郡守、刺史。<br /><br />&nbsp;&nbsp;&nbsp;&nbsp;史臣曰：郑孝穆抚宁离散，豳岐多襁负之人；崔谦镇御边垂，江汉流载清之<br /><br />&nbsp;&nbsp;&nbsp;&nbsp;咏。崔说居家理治，以严肃见称，莅职当官，以猛毅为政；崔猷立朝赞务，则嘉<br /><br />&nbsp;&nbsp;&nbsp;&nbsp;谋屡陈，出抚宣条，则威恩具举。裴侠忠勤奉上，廉约治身，吏不能欺，民怀其<br /><br />&nbsp;&nbsp;&nbsp;&nbsp;惠。薛端历居显要，以强直知名。薛善任惟繁剧，以弘益流誉。并当时之良将也。<br /><br />&nbsp;&nbsp;&nbsp;&nbsp;而善陷齐谄护以要权宠，易名为缪，斯不谬乎。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656930);">加入书签</a><a
                        href="1656929.html">上一页</a>&larr;<a href="index.html">返回列表</a>&rarr;<a
                            href="1656931.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656929.html"; var next_page = "1656931.html"; var index_page = "index.html"; var sortid = "9"; var article_id = "21908"; var chapter_id = "1656930"; var articlename = "周书"; var chaptername = " 卷三十五 列传第二十七"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>