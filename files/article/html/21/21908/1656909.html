<!DOCTYPE html>
<html>
<head>
<meta charset="gbk" />
<title>周书- 卷十四 列传第六-在线阅读-哈西文学网</title>
<meta name="keywords" content="令狐德保周书， 卷十四 列传第六全文， 卷十四 列传第六在线阅读 哈西文学网" />
<meta name="description" content="哈西文学网提供令狐德钡闹苁  卷十四 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656909.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656909.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第六</h1>
            <div class="link xb">
                <a href="1656908.html">上一页</a>&larr;<a href="index.html">返回列表</a>&rarr;<a
                    href="1656910.html">下一页</a></div>			
            <div id="BookText">&nbsp;&nbsp;&nbsp;&nbsp;◎贺拔胜（兄允弟岳）念贤<br /><br />&nbsp;&nbsp;&nbsp;&nbsp;贺拔胜，字破胡，神武尖山人也。其先与魏氏同出阴山。有如回者，魏初为<br /><br />&nbsp;&nbsp;&nbsp;&nbsp;大莫弗。祖尔头，骁勇绝伦，以良家子镇武川，因家焉。献文时，茹茹数为寇，<br /><br />&nbsp;&nbsp;&nbsp;&nbsp;北边患之。尔头将游骑深入觇候，前后以八十数，悉知虏之倚伏。后虽有寇至，<br /><br />&nbsp;&nbsp;&nbsp;&nbsp;不能为害。以功赐爵龙城侯。父度拔，性果毅，为武川军主。<br /><br />&nbsp;&nbsp;&nbsp;&nbsp;魏正光末，沃野镇人破六汗拔陵反，南侵城邑。怀朔镇将杨钧闻度拔名，召<br /><br />&nbsp;&nbsp;&nbsp;&nbsp;补统军，配以一旅。其贼伪署王卫可孤徒党尤盛，既围武川，又攻怀朔。胜少有<br /><br />&nbsp;&nbsp;&nbsp;&nbsp;志操，善骑射，北边莫不推其胆略。时亦为军主，从度拔镇守。既围经年，而外<br /><br />&nbsp;&nbsp;&nbsp;&nbsp;援不至，胜乃慷慨白杨钧曰：“城围蹙迫，事等倒悬。请告急于大军，乞师为援。”<br /><br />&nbsp;&nbsp;&nbsp;&nbsp;钧许之。乃募勇敢少年十余骑，夜伺隙溃围而出。贼追及之。胜曰：“我贺拔破<br /><br />&nbsp;&nbsp;&nbsp;&nbsp;胡也。”贼不敢逼。至朔州，白临淮王元曰：“怀朔被围，旦夕沦陷，士女延<br /><br />&nbsp;&nbsp;&nbsp;&nbsp;首，企望官军。大王帝室藩维，与国休戚，受任征讨，理宜唯敌是求。今乃顿兵<br /><br />&nbsp;&nbsp;&nbsp;&nbsp;不进，犹豫不决。怀朔若陷，则武川随亦危矣。逆贼因兹，锐气百倍，虽有韩、<br /><br />&nbsp;&nbsp;&nbsp;&nbsp;白之勇，良、平之谋，亦不能为大王用也。”以胜辞义恳至，许以出师，还令<br /><br />&nbsp;&nbsp;&nbsp;&nbsp;报命。胜复突围而入，贼追之，射杀数人。至城下，大呼曰：“贺拔破胡与官军<br /><br />&nbsp;&nbsp;&nbsp;&nbsp;至矣。”城中乃开门纳之。钧复遣胜出觇武川，而武川已陷，胜乃驰还，怀朔亦<br /><br />&nbsp;&nbsp;&nbsp;&nbsp;溃。胜父子遂为贼所虏。后随度拔与德皇帝合谋，率州里豪杰舆珍、念贤、乙弗<br /><br />&nbsp;&nbsp;&nbsp;&nbsp;库根、尉迟真檀等，招集义勇，袭杀可孤。朝廷嘉之，未及封赏，会度拔与铁勒<br /><br />&nbsp;&nbsp;&nbsp;&nbsp;战没。孝昌中，追赠安远将军、肆州刺史。<br /><br />&nbsp;&nbsp;&nbsp;&nbsp;初，度拔杀可孤之后，令胜驰告朔州，未反而度拔已卒。刺史费穆奇胜才略，<br /><br />&nbsp;&nbsp;&nbsp;&nbsp;厚礼留之，遂委以兵事，常为游骑。于时广阳王元渊在五原，为破六汗贼所围，<br /><br />&nbsp;&nbsp;&nbsp;&nbsp;昼夜攻战。召胜为军主。胜乃率募二百人，开东城门出战，斩首百余级。贼遂退<br /><br />&nbsp;&nbsp;&nbsp;&nbsp;军数十里。广阳以贼稍却，因拔军向朔州，胜常为殿。以功拜统军，加伏波将军。<br /><br />&nbsp;&nbsp;&nbsp;&nbsp;又隶仆射元纂镇恒州。时有鲜于阿胡拥朔州流民，南下为寇。恒州城中人乃潜与<br /><br />&nbsp;&nbsp;&nbsp;&nbsp;谋，以城应之。胜与兄允弟岳相失，南投肆州。允、岳投尔朱荣。荣与肆州刺史<br /><br />&nbsp;&nbsp;&nbsp;&nbsp;尉庆宾构隙，引兵攻肆州。肆州陷，荣得胜，大悦曰：“吾得卿兄弟，天下不足<br /><br />&nbsp;&nbsp;&nbsp;&nbsp;平也。”胜委质事荣。时杜洛周阻兵幽、定，葛荣据有冀、瀛。荣为胜曰：“井<br /><br />&nbsp;&nbsp;&nbsp;&nbsp;陉险要，我之东门。意欲屈君镇之，未知君意如何？”胜曰：“少逢兵乱，险阻<br /><br />&nbsp;&nbsp;&nbsp;&nbsp;备尝，每思效力，以报己知。今蒙驱使，实所愿也。”荣乃表胜为镇远将军、别<br /><br />&nbsp;&nbsp;&nbsp;&nbsp;将，领步骑五千镇井陉。武泰初，从荣入洛，以定策立孝庄帝功，封易阳县伯，<br /><br />&nbsp;&nbsp;&nbsp;&nbsp;邑四百户。累迁直阁将军、通直散骑常侍、平南将军、光禄大夫、抚军将军。从<br /><br />&nbsp;&nbsp;&nbsp;&nbsp;太宰元穆北征葛荣，为前锋大都督。战于滏口，大破之，虏获数千人。时洛周余<br /><br />&nbsp;&nbsp;&nbsp;&nbsp;烬韩娄在蓟城结聚，为远近之害。复以胜为大都督，镇中山。娄素闻胜威名，竟<br /><br />&nbsp;&nbsp;&nbsp;&nbsp;不敢南寇。元颢入洛阳，孝庄帝出居河内。荣征胜为前军大都督，领千骑与尔朱<br /><br />&nbsp;&nbsp;&nbsp;&nbsp;兆自硖石度，大破颢军，擒其子领军将军冠受，及梁将陈思保等，遂前驱入洛。<br /><br />&nbsp;&nbsp;&nbsp;&nbsp;拜武卫将军、金紫光禄大夫，增邑六百户，进爵真定县公，迁右卫将军，加散骑<br /><br />&nbsp;&nbsp;&nbsp;&nbsp;常侍。及荣被诛，事起仓卒，胜复随世隆至于河桥。胜以为臣无仇君之义，遂勒<br /><br />&nbsp;&nbsp;&nbsp;&nbsp;所部还都谒帝。帝大悦，以本官假骠骑大将军、东征都督，率骑一千，会郑先护<br /><br />&nbsp;&nbsp;&nbsp;&nbsp;讨尔朱仲远。为先护所疑，置之营外，人马未得休息。俄而仲远兵至，与战不利，<br /><br />&nbsp;&nbsp;&nbsp;&nbsp;乃降之。复与尔朱氏同谋，立节闵帝。以功拜镇军将军，进车骑大将军、仪同三<br /><br />&nbsp;&nbsp;&nbsp;&nbsp;司、左光禄大夫。<br /><br />&nbsp;&nbsp;&nbsp;&nbsp;齐神武怀贰，尔朱氏将讨之。度律自洛阳引兵，兆起并州，仲远从滑台，三<br /><br />&nbsp;&nbsp;&nbsp;&nbsp;帅会于邺东。时胜从度律。度律与兆不平。胜以临敌构嫌，取败之道，乃与斛斯<br /><br />&nbsp;&nbsp;&nbsp;&nbsp;椿诣兆营和解之，反为兆所执。度律大惧，遂引军还。兆将斩胜，数之曰：“尔<br /><br />&nbsp;&nbsp;&nbsp;&nbsp;杀可孤，罪一也；天柱薨后，复不与世隆等俱来，而东征仲远，罪二也。我欲杀<br /><br />&nbsp;&nbsp;&nbsp;&nbsp;尔久矣，今得何言？”胜曰：“可孤作逆，为国巨患，胜父子诛之，其功不小，<br /><br />&nbsp;&nbsp;&nbsp;&nbsp;反以为罪，天下未闻。天柱被戮，以君诛臣，胜宁负朝廷？今日之事，生死在王。<br /><br />&nbsp;&nbsp;&nbsp;&nbsp;但去贼密迩，骨肉构隙，自古迄今，未有不破亡者。胜不惮死，恐王失策。”兆<br /><br />&nbsp;&nbsp;&nbsp;&nbsp;乃舍之。胜既得免，行百余里，方追及度律军。齐神武既克相州，兵威渐盛。于<br /><br />&nbsp;&nbsp;&nbsp;&nbsp;是尔朱兆及天光、仲远、度律等众十余万，阵于韩陵。兆率铁骑陷阵，出齐神武<br /><br />&nbsp;&nbsp;&nbsp;&nbsp;之后，将乘其背而击之。度律恶兆之骄悍，惧其陵己，勒兵不肯进。胜以其携贰，<br /><br />&nbsp;&nbsp;&nbsp;&nbsp;遂率麾下降于齐神武。度律军以此先退，遂大败。<br /><br />&nbsp;&nbsp;&nbsp;&nbsp;太昌初，以胜为领军将军，寻除侍中。孝武帝将图齐神武，以胜弟岳拥众关<br /><br />&nbsp;&nbsp;&nbsp;&nbsp;西，欲广其势援，乃拜胜为都督三荆、二郢、南襄、南雍七州诸军事，进位骠骑<br /><br />&nbsp;&nbsp;&nbsp;&nbsp;大将军、开府仪同三司、荆州刺史，加授南道大行台尚书左仆射。胜攻梁下<br /><br />&nbsp;&nbsp;&nbsp;&nbsp;戍，擒其戍主尹道珍等。又使人诱动蛮王文道期，率其种落归款。梁雍州刺史萧<br /><br />&nbsp;&nbsp;&nbsp;&nbsp;续击道期不利，汉南大骇。胜遣大都督独孤信、军司史宁取欧阳、城，南雍州<br /><br />&nbsp;&nbsp;&nbsp;&nbsp;刺史长孙亮、南荆州刺史李魔怜、大都督王元轨取久山、白洎，都督拔略昶、史<br /><br />&nbsp;&nbsp;&nbsp;&nbsp;仵龙取义城、均口，擒梁将庄思延，获甲卒数千人。攻冯翊、安定、沔阳，并平<br /><br />&nbsp;&nbsp;&nbsp;&nbsp;之。胜军于樊、邓之间。梁武敕续曰：“贺拔胜北间骁将，尔宜慎之。”续遂城<br /><br />&nbsp;&nbsp;&nbsp;&nbsp;守不敢出。寻进位中书令，增邑二千户，进爵琅邪郡公。续遣柳仲礼守谷城，胜<br /><br />&nbsp;&nbsp;&nbsp;&nbsp;攻之未拔。属齐神武与帝有隙，诏胜引兵赴洛，至广州，犹豫未进，而帝已西迁。<br /><br />&nbsp;&nbsp;&nbsp;&nbsp;胜还军南阳，遣右丞阳休之奉表入关，又令府长史元颖行州事。胜自率所部，将<br /><br />&nbsp;&nbsp;&nbsp;&nbsp;西赴关中，进至淅阳，诏授胜太保、录尚书事。时齐神武已陷潼关，屯军华阴。<br /><br />&nbsp;&nbsp;&nbsp;&nbsp;胜乃还荆州。州民邓诞执元颖，北引侯景。胜至，景逆击之。胜军不利，率麾下<br /><br />&nbsp;&nbsp;&nbsp;&nbsp;数百骑，南奔梁。<br /><br />&nbsp;&nbsp;&nbsp;&nbsp;在江表三年，梁武帝遇之甚厚。胜常乞师北讨齐神武，既不果，乃求还。梁<br /><br />&nbsp;&nbsp;&nbsp;&nbsp;武帝许之，亲饯于南苑。胜自是之后，每行执弓矢，见鸟兽南向者皆不射之，以<br /><br />&nbsp;&nbsp;&nbsp;&nbsp;申怀德之志也。既至长安，诣阙谢罪。朝廷嘉其还，乃授太师。<br /><br />&nbsp;&nbsp;&nbsp;&nbsp;后从太祖擒窦泰于小关，加授中军大都督。又从太祖攻弘农。胜自陕津先渡<br /><br />&nbsp;&nbsp;&nbsp;&nbsp;河，东魏将高干遁，胜追获，囚之。下河北，擒郡守孙晏、崔V。从破东魏军于<br /><br />&nbsp;&nbsp;&nbsp;&nbsp;沙苑，追奔至河上。仍与李弼别攻河东，略定汾、绛。增邑并前五千户。河桥之<br /><br />&nbsp;&nbsp;&nbsp;&nbsp;役，胜大破东魏军。太祖命胜收其降卒而还。及齐神武悉众攻玉壁，胜以前军大<br /><br />&nbsp;&nbsp;&nbsp;&nbsp;都督从太祖追之于汾北。又从战邙山。时太祖见齐神武旗鼓，识之，乃募敢勇三<br /><br />&nbsp;&nbsp;&nbsp;&nbsp;千人，配胜以犯其军。胜适与齐神武相遇，因字呼之曰：“贺六浑，贺拔破胡必<br /><br />&nbsp;&nbsp;&nbsp;&nbsp;杀汝也。”时募士皆用短兵接战，胜持槊追齐神武数里，刃垂及之。会胜马为流<br /><br />&nbsp;&nbsp;&nbsp;&nbsp;矢所中，死，比副骑至，齐神武已逸去。胜叹曰：“今日之事，吾不执弓矢者，<br /><br />&nbsp;&nbsp;&nbsp;&nbsp;天也！”<br /><br />&nbsp;&nbsp;&nbsp;&nbsp;是岁，胜诸子在东者，皆为齐神武所害。胜愤恨，因动气疾。大统十年，薨<br /><br />&nbsp;&nbsp;&nbsp;&nbsp;于位。临终，手书与太祖曰：“胜万里杖策，归身阙庭，冀望与公扫除逋寇。不<br /><br />&nbsp;&nbsp;&nbsp;&nbsp;幸殒毙，微志不申。愿公内先协和，顺时而动。若死而有知，犹望魂飞贼庭，以<br /><br />&nbsp;&nbsp;&nbsp;&nbsp;报恩遇耳。”太祖览书，流涕久之。<br /><br />&nbsp;&nbsp;&nbsp;&nbsp;胜长于丧乱之中，尤工武艺，走马射飞鸟，十中其五六。太祖每云：“诸将<br /><br />&nbsp;&nbsp;&nbsp;&nbsp;对敌，神色皆动，唯贺拔公临阵如平常，真大勇也。”自居重位，始爱坟籍。乃<br /><br />&nbsp;&nbsp;&nbsp;&nbsp;招引文儒，讨论义理。性又通率，重义轻财，身死之日，唯有随身兵仗及书千余<br /><br />&nbsp;&nbsp;&nbsp;&nbsp;卷而已。<br /><br />&nbsp;&nbsp;&nbsp;&nbsp;初，胜至关中，自以年位素重，见太祖不拜，寻而自悔，太祖亦有望焉。后<br /><br />&nbsp;&nbsp;&nbsp;&nbsp;从太祖宴于昆明池，时有双凫游于池上，太祖乃授弓矢于胜曰：“不见公射久矣，<br /><br />&nbsp;&nbsp;&nbsp;&nbsp;请以为欢。”胜射之，一发俱中。因拜太祖曰：“使胜得奉神武，以讨不庭，皆<br /><br />&nbsp;&nbsp;&nbsp;&nbsp;如此也。”太祖大悦。自是恩礼日重，胜亦尽诚推奉焉。赠定冀等十州诸军事、<br /><br />&nbsp;&nbsp;&nbsp;&nbsp;定州刺史、太宰、录尚书事，谥曰贞献。明帝二年，以胜配享太祖庙庭。<br /><br />&nbsp;&nbsp;&nbsp;&nbsp;胜无子，以弟岳子仲华嗣。大统三年，赐爵樊城公。魏废帝时，为通直郎、<br /><br />&nbsp;&nbsp;&nbsp;&nbsp;散骑常侍，迁黄门郎，加车骑大将军、仪同三司，骠骑大将军、开府仪同三司。<br /><br />&nbsp;&nbsp;&nbsp;&nbsp;六官建，拜守庙下大夫。孝闵帝践阼，袭爵琅邪公，除利州刺史。大象末，位至<br /><br />&nbsp;&nbsp;&nbsp;&nbsp;江陵总管。<br /><br />&nbsp;&nbsp;&nbsp;&nbsp;胜兄弟三人，并以豪侠知名。兄允字阿泥，魏孝武时，位至太尉，封燕郡王，<br /><br />&nbsp;&nbsp;&nbsp;&nbsp;为神武所害。<br /><br />&nbsp;&nbsp;&nbsp;&nbsp;岳字阿斗泥。少有大志，爱施好士。初为太学生。及长，能左右驰射，骁果<br /><br />&nbsp;&nbsp;&nbsp;&nbsp;绝人。不读兵书而暗与之合。识者咸异之。与父兄诛卫可孤之后，广阳王元渊以<br /><br />&nbsp;&nbsp;&nbsp;&nbsp;岳为帐内军主。又表为强弩将军。后与兄胜俱镇恒州。州陷，投尔朱荣。荣待之<br /><br />&nbsp;&nbsp;&nbsp;&nbsp;甚厚，以为别将，寻为都督。每居帐下，与计事，多与荣意合，益重之。荣士马<br /><br />&nbsp;&nbsp;&nbsp;&nbsp;既众，遂与元天穆谋入匡朝廷。谓岳曰：“今女主临朝，政归近习。盗贼蜂起，<br /><br />&nbsp;&nbsp;&nbsp;&nbsp;海内沸腾。王师屡出，履亡相继。吾累世受恩，义同休戚。今欲亲率士马，电赴<br /><br />&nbsp;&nbsp;&nbsp;&nbsp;京师，内除君侧，外清逆乱。取胜之道，计将安出？”岳对曰：“夫立非常之事，<br /><br />&nbsp;&nbsp;&nbsp;&nbsp;必俟非常之人。将军士马精强，位任隆重。若首举义旗，伐叛匡主，何往而不克，<br /><br />&nbsp;&nbsp;&nbsp;&nbsp;何向而不摧。古人云‘朝谋不及夕，言发不俟驾’，此之谓矣。”荣与天穆相顾<br /><br />&nbsp;&nbsp;&nbsp;&nbsp;良久，曰：“卿此言，真丈夫之志也。”未几，而魏孝明帝暴崩。荣疑有故，乃<br /><br />&nbsp;&nbsp;&nbsp;&nbsp;举兵赴洛。配岳甲卒二千为先驱，至河阴。荣既杀害朝士，时齐神武为荣军都督，<br /><br />&nbsp;&nbsp;&nbsp;&nbsp;劝荣称帝，左右多欲同之，荣疑未决。岳乃从容进而言曰：“将军首举义兵，共<br /><br />&nbsp;&nbsp;&nbsp;&nbsp;除奸逆，功勤未立，逆有此谋，可谓速祸，未见其福。”荣寻亦自悟，乃尊立孝<br /><br />&nbsp;&nbsp;&nbsp;&nbsp;庄。岳又劝荣诛齐神武以谢天下。左右咸言：“高欢虽复庸疏，言不思难。今四<br /><br />&nbsp;&nbsp;&nbsp;&nbsp;方尚梗，事藉武臣，请舍之，收其后效。”荣乃止。以定策功，授前将军、太中<br /><br />&nbsp;&nbsp;&nbsp;&nbsp;大夫，赐爵樊城乡男。复为荣前军都督，破葛荣于滏口。迁平东将军、金紫光禄<br /><br />&nbsp;&nbsp;&nbsp;&nbsp;大夫。坐事免。诏寻复之。从平元颢，转左光禄大夫、武卫将军。<br /><br />&nbsp;&nbsp;&nbsp;&nbsp;时万俟丑奴c称大号，关中骚动，朝廷深以为忧。荣将遣岳讨之。岳私谓其<br /><br />&nbsp;&nbsp;&nbsp;&nbsp;兄胜曰：“丑奴拥秦、陇之兵，足为偷小Ｈ粼劳而无功，罪责立至；假令克定，<br /><br />&nbsp;&nbsp;&nbsp;&nbsp;恐谗诉生焉。”胜曰：“汝欲何计自安？”岳曰：“请尔朱氏一人为元帅，岳副<br /><br />&nbsp;&nbsp;&nbsp;&nbsp;贰之，则可矣。”胜然之，乃请于荣。荣大悦，乃以天光为使持节、都督二雍二<br /><br />&nbsp;&nbsp;&nbsp;&nbsp;岐诸军事、骠骑大将军、雍州刺史，以岳为持节、假卫将军、左大都督，又以征<br /><br />&nbsp;&nbsp;&nbsp;&nbsp;西将军代郡侯莫陈悦为右大都督，并为天光之副以讨之。时赤水蜀贼，阻兵断路。<br /><br />&nbsp;&nbsp;&nbsp;&nbsp;天光之众，不满二千。及军次潼关，天光有难色。岳曰：“蜀贼草窃而已，公尚<br /><br />&nbsp;&nbsp;&nbsp;&nbsp;迟疑，若遇大敌，将何以战？”天光曰：“今日之事，一以相委，公宜为吾制之。”<br /><br />&nbsp;&nbsp;&nbsp;&nbsp;于是进军，贼拒战于渭北，破之，获马二千匹，军威大振。天光与岳进至雍州，<br /><br />&nbsp;&nbsp;&nbsp;&nbsp;荣又续遣兵至。时丑奴自率大众围岐州，遣其大行台尉迟菩萨、仆射万俟仵同向<br /><br />&nbsp;&nbsp;&nbsp;&nbsp;武功，南渡渭水，攻围趋栅。天光使岳率千骑赴援。菩萨攻栅已克，还岐州。岳<br /><br />&nbsp;&nbsp;&nbsp;&nbsp;以轻骑八百北渡渭，擒其县令二人，获甲首四百，杀掠其民以挑。菩萨率步骑二<br /><br />&nbsp;&nbsp;&nbsp;&nbsp;万至渭北。岳以轻骑数十与菩萨隔水交言。岳称扬国威，菩萨自言强盛，往复数<br /><br />&nbsp;&nbsp;&nbsp;&nbsp;反。菩萨乃自骄踞，令省事传语岳。岳怒曰：“我与菩萨言，卿是何人，与我对<br /><br />&nbsp;&nbsp;&nbsp;&nbsp;语？”省事恃隔水，应答不逊。岳举弓射之，应弦而倒。时已逼暮，于是各还。<br /><br />&nbsp;&nbsp;&nbsp;&nbsp;岳密于渭南傍水，分精骑数十为一处，随地形便置之。明日，自将百余骑，隔水<br /><br />&nbsp;&nbsp;&nbsp;&nbsp;与贼相见。岳渐前进，先所置骑随岳而进，骑既渐增，贼不复测其多少。行二十<br /><br />&nbsp;&nbsp;&nbsp;&nbsp;里许，至水浅可济之处，岳便驰马东出，以示奔遁。贼谓岳走，乃弃步兵，南渡<br /><br />&nbsp;&nbsp;&nbsp;&nbsp;渭水，轻骑追岳。岳东行十余里，依横冈设伏兵以待之。贼以路险不得齐进，前<br /><br />&nbsp;&nbsp;&nbsp;&nbsp;后继至，半度冈东，岳乃回与贼战，身先士卒，急击之，贼便退走。岳号令所部，<br /><br />&nbsp;&nbsp;&nbsp;&nbsp;贼下马者，皆不听杀。贼顾见之，便悉投马。俄而虏获三千人，马亦无遗，遂擒<br /><br />&nbsp;&nbsp;&nbsp;&nbsp;菩萨。仍渡谓北，降步卒万余，并收其辎重。<br /><br />&nbsp;&nbsp;&nbsp;&nbsp;丑奴寻弃岐州，北走安定，置栅于平亭。天光方自雍至岐，与岳合势。军至<br /><br />&nbsp;&nbsp;&nbsp;&nbsp;F、渭之间，宣言远近曰：“今气候渐热，非征讨之时，待秋凉更图进取。”丑<br /><br />&nbsp;&nbsp;&nbsp;&nbsp;奴闻之，遂以为实，分遣诸军散营，农于岐州之北百里细川，使其太尉侯元进领<br /><br />&nbsp;&nbsp;&nbsp;&nbsp;兵五千，据险立栅。其千人以下为栅者有数处，且耕且守。岳知其势分，乃密与<br /><br />&nbsp;&nbsp;&nbsp;&nbsp;天光严备。晡时，潜遣轻骑先行断路，于后诸军尽发。昧旦，攻围元进栅，拔之，<br /><br />&nbsp;&nbsp;&nbsp;&nbsp;即擒元进。诸所俘执皆放之，自余诸栅悉降。岳星言径趣泾州，其刺史俟几长贵<br /><br />&nbsp;&nbsp;&nbsp;&nbsp;以城降。丑奴乃弃平亭而走。欲向高平。岳轻骑急追。明日，及丑奴于平凉之长<br /><br />&nbsp;&nbsp;&nbsp;&nbsp;坑，一战擒之。高平城中又执萧宝寅以降。贼行台万俟道洛率众六千，退保牵屯<br /><br />&nbsp;&nbsp;&nbsp;&nbsp;山。岳攻之。道洛败，率千骑而走。追之不及，遂得入陇，投略阳贼帅王庆云。<br /><br />&nbsp;&nbsp;&nbsp;&nbsp;庆云以道洛骁果绝伦，得之甚喜，以为大将军。天光又与岳度陇至庆云所居水洛<br /><br />&nbsp;&nbsp;&nbsp;&nbsp;城。庆云、道洛频出城拒战。并擒之。余众皆降，悉坑之，死者万七千人。三秦、<br /><br />&nbsp;&nbsp;&nbsp;&nbsp;河、渭、瓜、凉、鄯州咸来归款。贼帅夏州人宿勤明达降于平凉，后复叛，岳又<br /><br />&nbsp;&nbsp;&nbsp;&nbsp;讨擒之。天光虽为元帅，而岳功效居多。加车骑将军，进爵为伯，邑二千户。寻<br /><br />&nbsp;&nbsp;&nbsp;&nbsp;授都督泾北豳二夏四州诸军事、泾州刺史，进爵为公。<br /><br />&nbsp;&nbsp;&nbsp;&nbsp;天光入洛，使岳行雍州刺史。建明中，拜骠骑大将军，增邑五百户。普泰初，<br /><br />&nbsp;&nbsp;&nbsp;&nbsp;除都督二岐东秦三州诸军事、仪同三司、岐州刺史，进封清水郡公，增邑通前三<br /><br />&nbsp;&nbsp;&nbsp;&nbsp;千户。寻加侍中，给后部鼓吹，进位开府仪同三司，兼尚书左仆射、陇右行台，<br /><br />&nbsp;&nbsp;&nbsp;&nbsp;仍停高平。二年，加都督三雍三秦二岐二华诸军事、雍州刺史。天光将率众拒齐<br /><br />&nbsp;&nbsp;&nbsp;&nbsp;神武，遣问计于岳。岳报曰：“王家跨据三方，士马殷盛，高欢乌合之众，岂能<br /><br />&nbsp;&nbsp;&nbsp;&nbsp;为敌。然师克在和，但愿同心戮力耳。若骨肉离隔，自相猜贰，则图存不暇，安<br /><br />&nbsp;&nbsp;&nbsp;&nbsp;能制人。如下官所见，莫若且镇关中，以固根本；分遣锐师，与众军合势。进可<br /><br />&nbsp;&nbsp;&nbsp;&nbsp;以克敌，退可以克全。”天光不从，果败。岳率军下陇赴雍，擒天光弟显寿以应<br /><br />&nbsp;&nbsp;&nbsp;&nbsp;齐神武。<br /><br />&nbsp;&nbsp;&nbsp;&nbsp;魏孝武即位，加关中大行台，增邑千户。永熙二年，孝武密令岳图齐神武，<br /><br />&nbsp;&nbsp;&nbsp;&nbsp;遂刺心血，持以寄岳，诏岳都督二雍二华二岐豳四梁三益巴二夏蔚宁泾二十州诸<br /><br />&nbsp;&nbsp;&nbsp;&nbsp;军事、大都督。齐神武既忌岳兄弟功名，岳惧，乃与太祖协契。语在《太祖本纪》。<br /><br />&nbsp;&nbsp;&nbsp;&nbsp;岳自诣北境，安置边防。率众趣平凉西界，布营数十里，托以牧马于原州，为自<br /><br />&nbsp;&nbsp;&nbsp;&nbsp;安之计。先是，费也头万俟受洛干、铁勒斛律沙门、解拔弥俄突、纥豆陵伊利等，<br /><br />&nbsp;&nbsp;&nbsp;&nbsp;并拥众自守，至是皆款附。秦、南秦、河、渭四州刺史又会平凉，受岳节度。唯<br /><br />&nbsp;&nbsp;&nbsp;&nbsp;灵州刺史曹泥不应召，乃通使于齐神武。三年，岳召侯莫陈悦于高平，将讨之，<br /><br />&nbsp;&nbsp;&nbsp;&nbsp;令悦为前驱。而悦受齐神武密旨图岳，岳弗之知也，而先又轻悦。悦乃诱岳入营，<br /><br />&nbsp;&nbsp;&nbsp;&nbsp;共论兵事，令其婿元洪景斩岳于幕中。朝野莫不痛惜之。赠侍中、太傅、录尚书、<br /><br />&nbsp;&nbsp;&nbsp;&nbsp;都督关中三十州诸军事、大将军、雍州刺史，谥曰武壮，葬以王礼。<br /><br />&nbsp;&nbsp;&nbsp;&nbsp;子纬嗣，拜开府仪同三司。保定中，录岳旧德，进纬爵霍国公，尚太祖女。<br /><br />&nbsp;&nbsp;&nbsp;&nbsp;侯莫陈悦，少随父为驼牛都尉。长于河西，好田猎，便骑射。会牧子作乱，<br /><br />&nbsp;&nbsp;&nbsp;&nbsp;遂归尔朱荣。荣引为府长流参军，稍迁大都督。<br /><br />&nbsp;&nbsp;&nbsp;&nbsp;魏孝庄帝初，除征西将军、金紫光禄大夫、封柏人县侯，邑五百户。尔朱天<br /><br />&nbsp;&nbsp;&nbsp;&nbsp;光西讨，荣以悦为天光右都督，本官如故。西伐克获，功亚于贺拔岳。以本将军<br /><br />&nbsp;&nbsp;&nbsp;&nbsp;除鄯州刺史。建明中，拜车骑大将军、渭州刺史，进爵白水郡公，增邑五百户。<br /><br />&nbsp;&nbsp;&nbsp;&nbsp;普泰中，除骠骑大将军、仪同三司、秦州刺史。及天光赴洛，悦与岳俱下陇趣雍<br /><br />&nbsp;&nbsp;&nbsp;&nbsp;州，擒天光弟显寿。魏孝武初，加开府仪同三司、都督陇右诸军事，仍秦州刺史。<br /><br />&nbsp;&nbsp;&nbsp;&nbsp;及悦杀岳，岳众莫不服从。悦犹豫，不即抚纳，乃还陇右。太祖勒众讨之，悦遂<br /><br />&nbsp;&nbsp;&nbsp;&nbsp;亡败。语在《太祖本纪》。悦子弟及同谋杀岳者八九人，并伏诛。唯中兵参军豆<br /><br />&nbsp;&nbsp;&nbsp;&nbsp;卢光走至灵州，后奔晋阳。悦自杀岳后，神情恍忽，不复如常。恒言“我才睡即<br /><br />&nbsp;&nbsp;&nbsp;&nbsp;梦见岳云：‘兄欲何处去！’随逐我不相置。”因此弥不自安，而致破灭。<br /><br />&nbsp;&nbsp;&nbsp;&nbsp;念贤字盖卢。美容质，颇涉书史。为儿童时，在学中读书，有善相者过学，<br /><br />&nbsp;&nbsp;&nbsp;&nbsp;诸生竞诣之，贤独不往。笑谓诸生曰：“男儿死生富贵在天也，何遽相乎。”少<br /><br />&nbsp;&nbsp;&nbsp;&nbsp;遭父忧，居丧有孝称。后以破卫可孤功，除别将。寻招慰云州高车、鲜卑等，皆<br /><br />&nbsp;&nbsp;&nbsp;&nbsp;降下之。除假节、平东将军，封屯留县伯，邑五百户。建义初，为大都督，镇井<br /><br />&nbsp;&nbsp;&nbsp;&nbsp;陉，加抚军将军、黎阳郡守。尔朱荣入洛，拜车骑将军、右光禄大夫、太仆卿，<br /><br />&nbsp;&nbsp;&nbsp;&nbsp;兼尚书右仆射、东道行台，进爵平恩县公，增邑五百户。普泰初，除使持节、瀛<br /><br />&nbsp;&nbsp;&nbsp;&nbsp;州诸军事、骠骑将军、瀛州刺史。永熙中，拜第一领民酋长，加散骑常侍，行南<br /><br />&nbsp;&nbsp;&nbsp;&nbsp;兖州事。寻进号骠骑大将军，入为殿中尚书，加仪同三司。魏孝武欲讨齐神武，<br /><br />&nbsp;&nbsp;&nbsp;&nbsp;以贤为中军北面大都督，进爵安定郡公，增邑一千户，加侍中、开府仪同三司。<br /><br />&nbsp;&nbsp;&nbsp;&nbsp;大统初，拜太尉，出为秦州刺史，加太傅，给后部鼓吹。三年，转太师、都督河<br /><br />&nbsp;&nbsp;&nbsp;&nbsp;凉瓜鄯渭洮沙七州诸军事、大将军、河州刺史。久之还朝，兼录尚书事。河桥之<br /><br />&nbsp;&nbsp;&nbsp;&nbsp;役，贤不力战，乃先还，自是名誉颇减。五年，除都督秦滑原泾四州诸军事、秦<br /><br />&nbsp;&nbsp;&nbsp;&nbsp;州刺史。薨于州，谥曰昭定。<br /><br />&nbsp;&nbsp;&nbsp;&nbsp;贤于诸公皆为父党，自太祖以下，咸拜敬之。子华，性和厚，有长者风。官<br /><br />&nbsp;&nbsp;&nbsp;&nbsp;至开府仪同三司、合州刺史。<br /><br />&nbsp;&nbsp;&nbsp;&nbsp;史臣曰：胜、岳昆季，以勇略之姿，当驰竞之际，并邀时投隙，展效立功。<br /><br />&nbsp;&nbsp;&nbsp;&nbsp;始则委质尔朱，中乃结款高氏，太昌之后，即帝图高。察其所由，固非守节之士。<br /><br />&nbsp;&nbsp;&nbsp;&nbsp;及胜垂翅江左，忧魏室之危亡，奋翼关西，感梁朝之顾遇，有长者之风矣。终能<br /><br />&nbsp;&nbsp;&nbsp;&nbsp;保其荣宠，良有以焉。岳以二千之羸兵，抗三秦之偷校奋其智勇，克剪凶渠，<br /><br />&nbsp;&nbsp;&nbsp;&nbsp;杂种畏威，遐方慕义，斯亦一时之盛也。卒以勋高速祸，无备婴戮。惜哉！陈涉<br /><br />&nbsp;&nbsp;&nbsp;&nbsp;首事不终，有汉因而创业；贺拔元功夙殒，太祖藉以开基。“不有所废，君何以<br /><br />&nbsp;&nbsp;&nbsp;&nbsp;兴”，信乎其然矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656909);">加入书签</a><a
                        href="1656908.html">上一页</a>&larr;<a href="index.html">返回列表</a>&rarr;<a
                            href="1656910.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656908.html"; var next_page = "1656910.html"; var index_page = "index.html"; var sortid = "9"; var article_id = "21908"; var chapter_id = "1656909"; var articlename = "周书"; var chaptername = " 卷十四 列传第六"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>