<!DOCTYPE html>
<html>
<head>
<meta charset="gbk" />
<title>周书- 卷八 帝纪第八-在线阅读-哈西文学网</title>
<meta name="keywords" content="令狐德保周书， 卷八 帝纪第八全文， 卷八 帝纪第八在线阅读 哈西文学网" />
<meta name="description" content="哈西文学网提供令狐德钡闹苁  卷八 帝纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622479.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622479.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 帝纪第八</h1>
            <div class="link xb">
                <a href="1622478.html">上一页</a>&larr;<a href="index.html">返回列表</a>&rarr;<a
                    href="1622480.html">下一页</a></div>			
            <div id="BookText">&nbsp;&nbsp;&nbsp;&nbsp;◎静帝<br /><br />&nbsp;&nbsp;&nbsp;&nbsp;静皇帝讳衍，后改为阐，宣帝长子也。母曰朱皇后。建德二年六月，生于东<br /><br />&nbsp;&nbsp;&nbsp;&nbsp;宫。大象元年正月癸卯，封鲁王。戊午，立为皇太子。二月辛巳，宣帝于邺宫传<br /><br />&nbsp;&nbsp;&nbsp;&nbsp;位授帝，居正阳宫。<br /><br />&nbsp;&nbsp;&nbsp;&nbsp;二年夏五月乙未，宣帝寝疾，诏帝入宿于露门学。己酉，宣帝崩。帝入居天<br /><br />&nbsp;&nbsp;&nbsp;&nbsp;台，废正阳宫。大赦天下，停洛阳宫作。庚戌，上天元上皇太后尊号为太皇太后。<br /><br />&nbsp;&nbsp;&nbsp;&nbsp;天元圣皇太后李氏为太帝太后，天元大皇后杨氏为皇太后，天大皇后朱氏为帝太<br /><br />&nbsp;&nbsp;&nbsp;&nbsp;后。其天中大皇后陈氏、天右大皇后元氏、天左大皇后尉迟氏并出俗为尼。柱国、<br /><br />&nbsp;&nbsp;&nbsp;&nbsp;汉王赞为上柱国、右大丞相，上柱国、扬州总管、随国公杨坚为假黄钺、左大丞<br /><br />&nbsp;&nbsp;&nbsp;&nbsp;相，柱国、秦王贽为上柱国。帝居谅，百官总己以听于左大丞相。壬子，以上<br /><br />&nbsp;&nbsp;&nbsp;&nbsp;柱国、郧国公韦孝宽为相州总管。罢入市税钱。六月戊午，以柱国许国公宇文善、<br /><br />&nbsp;&nbsp;&nbsp;&nbsp;神武公窦毅、修武公侯莫陈琼、大安公阎庆并为上柱国。赵王招、陈王纯、越王<br /><br />&nbsp;&nbsp;&nbsp;&nbsp;盛、代王达、滕王来朝。庚申，复行佛、道二教。旧沙门、道士精诚自守者，<br /><br />&nbsp;&nbsp;&nbsp;&nbsp;简令入道。辛酉，以柱国杞国公椿、燕国公于实、郜国公贺拔伏恩并为上柱国。<br /><br />&nbsp;&nbsp;&nbsp;&nbsp;甲子，相州总管尉迟迥举兵不受代。诏发关中兵，即以孝宽为行军元帅，率军讨<br /><br />&nbsp;&nbsp;&nbsp;&nbsp;之。上柱国、毕王贤以谋执政，被诛。以上柱国秦王贽为大冢宰，杞国公椿为大<br /><br />&nbsp;&nbsp;&nbsp;&nbsp;司徒。己巳，诏南定、北光、衡、巴四州民为宇文亮抑为奴婢者，并免为民，复<br /><br />&nbsp;&nbsp;&nbsp;&nbsp;其本业。甲戌，有赤气起西方，渐东行，遍天。庚辰，罢诸鱼池及山泽公禁者，<br /><br />&nbsp;&nbsp;&nbsp;&nbsp;与百姓共之。以柱国、蒋国公梁睿为益州总管。秋七月甲申，突厥送齐范阳王高<br /><br />&nbsp;&nbsp;&nbsp;&nbsp;绍义。庚寅，申州刺史李慧起兵。辛卯，月掩氐东南星。甲午，月掩南斗第六星。<br /><br />&nbsp;&nbsp;&nbsp;&nbsp;庚子，诏赵、陈、越、代、滕五王入朝不趋，剑履上殿。荥州刺史、邵国公宇文<br /><br />&nbsp;&nbsp;&nbsp;&nbsp;胄举兵。遣大将军、清河公杨素讨之。青州总管尉迟勤举兵。丁未，随国公杨坚<br /><br />&nbsp;&nbsp;&nbsp;&nbsp;为都督内外诸军事。己酉，云阝州总管司马消难举兵，以柱国、杨国公王谊为行<br /><br />&nbsp;&nbsp;&nbsp;&nbsp;军元帅，率军讨之。壬子，岁星与太白合于张，有流星大如斗，出五车，东北流，<br /><br />&nbsp;&nbsp;&nbsp;&nbsp;光明烛地。赵王招、越王盛以谋执政被诛。癸丑，封皇弟术为莱王，b为郢王。<br /><br />&nbsp;&nbsp;&nbsp;&nbsp;是月，豫州、荆州、襄州三总管内诸蛮，各率种落反，焚烧村驿，攻乱郡县。<br /><br />&nbsp;&nbsp;&nbsp;&nbsp;八月庚申，益州总管王谦举兵不受代，即以梁睿为行军元帅，率军讨之。丁<br /><br />&nbsp;&nbsp;&nbsp;&nbsp;卯，封上柱国、⒑惫辛威为宿国公，开府怡昂为鄯国公。庚午，韦孝宽破尉迟<br /><br />&nbsp;&nbsp;&nbsp;&nbsp;迥于邺城，迥自杀，相州平。移相州于安阳。其邺城及邑居皆毁废之。分相州阳<br /><br />&nbsp;&nbsp;&nbsp;&nbsp;平郡置毛州，昌乐郡置魏州。丙子，以汉王赞为太师，上柱国并州总管申国公李<br /><br />&nbsp;&nbsp;&nbsp;&nbsp;穆为太傅，宋王实为大前疑，秦王贽为大右弼，燕国公于实为大左辅。己卯，诏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;朕祗承洪业，二载于兹。藉祖考之休，凭宰辅之力，经天纬地，四海晏如。<br /><br />&nbsp;&nbsp;&nbsp;&nbsp;逆贼尉迟迥，才质凡庸，志怀奸慝，因缘戚属，位冠朝伦。属上天降祸，先皇晏<br /><br />&nbsp;&nbsp;&nbsp;&nbsp;驾，万国深鼎湖之痛，四海穷遏密之悲。独幸天灾，欣然放命，称兵拥众，便怀<br /><br />&nbsp;&nbsp;&nbsp;&nbsp;问鼎。乃诏六师，肃兹九伐。而凶徒孔炽，充原蔽野。诸将肆雷霆之威，壮士纵<br /><br />&nbsp;&nbsp;&nbsp;&nbsp;貔貅之势，芟夷剪拂，所在如莽，直指漳滨，擒斩元恶，群丑丧魄，咸集鼓下。<br /><br />&nbsp;&nbsp;&nbsp;&nbsp;顺高秋之气，就上天之诛，两河妖孽，一朝清荡。自朝及野，喜\相趋。昔上皇<br /><br />&nbsp;&nbsp;&nbsp;&nbsp;之时，不言为治，圣人宰物，有教而已。未戢干戈，实深惭德。思弘宽简之政，<br /><br />&nbsp;&nbsp;&nbsp;&nbsp;用副亿兆之心，可大赦天下。其共迥元谋，执迷不悟，及迥子侄，逆人司马消难、<br /><br />&nbsp;&nbsp;&nbsp;&nbsp;王谦等，不在赦例。<br /><br />&nbsp;&nbsp;&nbsp;&nbsp;庚辰，司马消难拥其众以鲁山、甑山二镇奔陈。遣大将军、宋安公元景山率<br /><br />&nbsp;&nbsp;&nbsp;&nbsp;众追击，俘斩五百余人，云阝州平。沙州氐帅、开府杨永安聚众应王谦。遣大将<br /><br />&nbsp;&nbsp;&nbsp;&nbsp;军、成安公达奚儒讨之。杨素破宇文胄于荥州，斩胄于石济。以上柱国、神武公<br /><br />&nbsp;&nbsp;&nbsp;&nbsp;窦毅为大司马，齐国公于智为大司空。废相、青、荆、金、晋、梁六州总管。九<br /><br />&nbsp;&nbsp;&nbsp;&nbsp;月甲申，荧惑与岁星合于翼。丙戌，废河阳总管为镇，隶洛州。以小宗伯、竟陵<br /><br />&nbsp;&nbsp;&nbsp;&nbsp;公杨慧为大宗伯。壬辰，废皇后司马氏为庶人。甲午，荧惑入太微。戊戌，以柱<br /><br />&nbsp;&nbsp;&nbsp;&nbsp;国、杨国公王谊为上柱国。辛丑，分潼州管内新、遂、普、合及泸州管内泸、戎<br /><br />&nbsp;&nbsp;&nbsp;&nbsp;六州并隶信州总管府。乙酉，荧惑犯左执法。庚戌，以柱国常山公于翼、化政公<br /><br />&nbsp;&nbsp;&nbsp;&nbsp;宇文忻并为上柱国。进封翼为任国公，忻为英国公。壬子，丞相去左右之号，随<br /><br />&nbsp;&nbsp;&nbsp;&nbsp;公杨坚为大丞相。冬十月甲寅，日有蚀之。乙卯，有流星大如五斗，出张，南流，<br /><br />&nbsp;&nbsp;&nbsp;&nbsp;光明烛地。壬戌，陈王纯以怨执政，被诛。大丞相、随国公杨坚加大冢宰，五府<br /><br />&nbsp;&nbsp;&nbsp;&nbsp;总于天官。戊寅，梁睿破王谦于剑南，追斩之，传首京师。益州平。十一月甲辰，<br /><br />&nbsp;&nbsp;&nbsp;&nbsp;达奚儒破杨永安于沙州。沙州平。乙巳，岁星守太微。丁未，上柱国、郧国公韦<br /><br />&nbsp;&nbsp;&nbsp;&nbsp;孝宽薨。十二月壬子，以柱国、蒋国公梁睿为上柱国。癸丑，荧惑入氐。丁巳，<br /><br />&nbsp;&nbsp;&nbsp;&nbsp;以柱国国公杨雄、普安公贺兰谟、J国公梁士彦、上大将军新宁公叱列长<br /><br />&nbsp;&nbsp;&nbsp;&nbsp;叉、武乡公崔弘度、大将军中山公宇文恩、濮阳公宇文述、渭原公和干子、任城<br /><br />&nbsp;&nbsp;&nbsp;&nbsp;公王景、渔阳公杨锐、上开府广宗公李崇、陇西公李询并为上柱国。庚申，以柱<br /><br />&nbsp;&nbsp;&nbsp;&nbsp;国、楚国公豆卢尬上柱国。癸亥，诏曰：“《诗》称‘不如同姓’，《传》曰<br /><br />&nbsp;&nbsp;&nbsp;&nbsp;‘异姓为后’。盖明辩亲疏，皎然不杂。太祖受命，龙德犹潜。表革代之文，<br /><br />&nbsp;&nbsp;&nbsp;&nbsp;星垂除旧之象，三分天下，志扶魏室，多所改作，冀允上玄。文武群官，赐姓者<br /><br />&nbsp;&nbsp;&nbsp;&nbsp;众，本殊国邑，实乖胙土。不歆非类，异骨肉而共丞尝；不爱其亲，在行路而叙<br /><br />&nbsp;&nbsp;&nbsp;&nbsp;昭穆。且神征革姓，本为历数有归；天命在人，推让终而弗获。故君临区宇，累<br /><br />&nbsp;&nbsp;&nbsp;&nbsp;世于兹。不可仍遵谦挹之旨，久行权宜之制。诸改姓者，悉宜复旧。”甲子，大<br /><br />&nbsp;&nbsp;&nbsp;&nbsp;丞相、随国公杨坚进爵为王，以十郡为国。辛未，代王达、滕王并以谋执政，<br /><br />&nbsp;&nbsp;&nbsp;&nbsp;被诛。壬申，以大将军、长宁公杨勇为上柱国、大司马，小冢宰、始平公元孝矩<br /><br />&nbsp;&nbsp;&nbsp;&nbsp;为大司寇。<br /><br />&nbsp;&nbsp;&nbsp;&nbsp;大定元年春正月壬午，诏曰：“朕以不天，夙遭极罚。光阴遄速，遽及此辰。<br /><br />&nbsp;&nbsp;&nbsp;&nbsp;穷慕缠绵，言增号绝。逾祀革号，宪章前典。可改大象三年为大定元年。”乙酉，<br /><br />&nbsp;&nbsp;&nbsp;&nbsp;岁星逆行，守右执法；荧惑掩房北第一星。丙戌，诏曰：“帝王设官，惟才是务；<br /><br />&nbsp;&nbsp;&nbsp;&nbsp;人臣报国，荐贤为重。去岁已来，屡有妖寇，宰臣英算，咸得清荡。逆乱之后，<br /><br />&nbsp;&nbsp;&nbsp;&nbsp;兵车始A，遐迩劳役，生民未康。居官之徒，致治者寡。斯故上失其道，以至于<br /><br />&nbsp;&nbsp;&nbsp;&nbsp;兹，亦由下有幽人，未展其力。今四海宁一，八表无尘，元辅执钧，垂风扬化。<br /><br />&nbsp;&nbsp;&nbsp;&nbsp;若使天下英杰，尽升于朝，铨衡陟降，量才而处，垂拱无为，庶几可至。”于是<br /><br />&nbsp;&nbsp;&nbsp;&nbsp;遣戎秩上开府以上，职事下大夫以上，外官刺史以上，各举清平勤干者三人。被<br /><br />&nbsp;&nbsp;&nbsp;&nbsp;举之人，居官三年有功过者，所举之人，随加赏罚。以大司马、长宁公杨勇为洛<br /><br />&nbsp;&nbsp;&nbsp;&nbsp;州总管。二月庚申，大丞相、随王杨坚为相国，总百揆，更封十郡，通前二十郡，<br /><br />&nbsp;&nbsp;&nbsp;&nbsp;剑履上殿，入朝不趋，赞拜不名，备九锡之礼，加玺、钺、远游冠，相国印绿纟<br /><br />&nbsp;&nbsp;&nbsp;&nbsp;戾绶，位在诸王上。又加冕十有二旒，建天子旌旗，出警入跸，乘金根车，驾六<br /><br />&nbsp;&nbsp;&nbsp;&nbsp;马，备五时副车，置旄头云罕，乐舞八佾，设锺宫悬。王后、王子爵命之号，<br /><br />&nbsp;&nbsp;&nbsp;&nbsp;并依魏晋故事。甲子，随王杨坚称尊号，帝逊于别宫。<br /><br />&nbsp;&nbsp;&nbsp;&nbsp;隋氏奉帝为介国公，邑万户。车服礼乐一如周制，上书不为表，答表不称诏。<br /><br />&nbsp;&nbsp;&nbsp;&nbsp;有其文，事竟不行。开皇元年五月壬申，崩，时年九岁，隋志也。谥曰静皇帝，<br /><br />&nbsp;&nbsp;&nbsp;&nbsp;葬恭陵。<br /><br />&nbsp;&nbsp;&nbsp;&nbsp;史臣曰：静帝越自幼冲，绍兹衰绪。内相挟孙、刘之诈，戚藩无齐、代之强。<br /><br />&nbsp;&nbsp;&nbsp;&nbsp;隋氏因之，遂迁龟鼎。虽复岷峨投袂，翻成陵夺之威；漳滏勤王，无救宗周之殒。<br /><br />&nbsp;&nbsp;&nbsp;&nbsp;呜呼，以太祖之经启鸿基，高祖之克隆景业，未逾二纪，不祀忽诸。斯盖宣帝之<br /><br />&nbsp;&nbsp;&nbsp;&nbsp;余殃，非孺子之罪戾也。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622479);">加入书签</a><a
                        href="1622478.html">上一页</a>&larr;<a href="index.html">返回列表</a>&rarr;<a
                            href="1622480.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622478.html"; var next_page = "1622480.html"; var index_page = "index.html"; var sortid = "9"; var article_id = "21908"; var chapter_id = "1622479"; var articlename = "周书"; var chaptername = " 卷八 帝纪第八"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>