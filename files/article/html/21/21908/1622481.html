<!DOCTYPE html>
<html>
<head>
<meta charset="gbk" />
<title>周书- 卷十 列传第二-在线阅读-哈西文学网</title>
<meta name="keywords" content="令狐德保周书， 卷十 列传第二全文， 卷十 列传第二在线阅读 哈西文学网" />
<meta name="description" content="哈西文学网提供令狐德钡闹苁  卷十 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622481.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622481.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 列传第二</h1>
            <div class="link xb">
                <a href="1622480.html">上一页</a>&larr;<a href="index.html">返回列表</a>&rarr;<a
                    href="1656906.html">下一页</a></div>			
            <div id="BookText">&nbsp;&nbsp;&nbsp;&nbsp;○邵惠公颢（子什肥导什肥子胄导子广亮翼椿众）杞简公<br /><br />&nbsp;&nbsp;&nbsp;&nbsp;连莒庄公洛生（子菩提）虞国公仲（子兴兴子洛）<br /><br />&nbsp;&nbsp;&nbsp;&nbsp;邵惠公颢，太祖之长兄也。德皇帝娶乐浪王氏，是为德皇后。生颢，次杞简<br /><br />&nbsp;&nbsp;&nbsp;&nbsp;公连，次莒庄公洛生，次太祖。颢性至孝，德皇后崩，哀毁过礼，乡党咸敬异焉。<br /><br />&nbsp;&nbsp;&nbsp;&nbsp;德皇帝与卫可孤战于武川南河，临阵坠马，颢与数骑奔救，击杀数十人，贼众披<br /><br />&nbsp;&nbsp;&nbsp;&nbsp;靡，德皇帝乃得上马引去。俄而贼追骑大至，颢遂战殁。保定初，追赠太师、柱<br /><br />&nbsp;&nbsp;&nbsp;&nbsp;国大将军、大冢宰、大都督、恒朔等十州诸军事、恒州刺史。封邵国公，邑万户。<br /><br />&nbsp;&nbsp;&nbsp;&nbsp;谥曰惠。颢三子，什肥、导、护。护别有传。<br /><br />&nbsp;&nbsp;&nbsp;&nbsp;什肥年十七而惠公殁，自伤早孤，事母以孝闻。永安中，太祖入关，什肥不<br /><br />&nbsp;&nbsp;&nbsp;&nbsp;能离母，遂留晋阳。及太祖定秦、陇，什肥为齐神武所害。保定初，追赠大将军、<br /><br />&nbsp;&nbsp;&nbsp;&nbsp;小冢宰、大都督、冀定等州诸军事、冀州刺史。袭爵邵国公。谥曰景。子胄嗣。<br /><br />&nbsp;&nbsp;&nbsp;&nbsp;胄少而孤贫，颇有干略。景公之见害也，以年幼下蚕室。保定初，诏以晋公<br /><br />&nbsp;&nbsp;&nbsp;&nbsp;护子会绍景公封。天和中，与齐通好，胄始归关中。授大将军、开府仪同三司，<br /><br />&nbsp;&nbsp;&nbsp;&nbsp;袭爵邵公。寻除宗师中大夫，进位大将军，出为原州刺史，转荥州刺史。大象末，<br /><br />&nbsp;&nbsp;&nbsp;&nbsp;隋文帝辅政，胄举州兵应尉迟迥，与清河公杨素战，败，遂走。追获于石济，遂<br /><br />&nbsp;&nbsp;&nbsp;&nbsp;斩之。国除。<br /><br />&nbsp;&nbsp;&nbsp;&nbsp;会字乾仁。幼好学，聪惠。魏恭帝二年，以护平江陵之功，赐爵江陵县公。<br /><br />&nbsp;&nbsp;&nbsp;&nbsp;保定初，绍景公后。拜骠骑大将军、开府仪同三司。二年，除蒲州潼关六防诸军<br /><br />&nbsp;&nbsp;&nbsp;&nbsp;事、蒲州刺史。胄至自齐，改封谭国公。寻进位柱国。建德初，与护同伏诛。三<br /><br />&nbsp;&nbsp;&nbsp;&nbsp;年五月，追赠，复封旧爵。<br /><br />&nbsp;&nbsp;&nbsp;&nbsp;导字菩萨。少雄豪，有仁惠，太祖爱之。初与诸父在葛荣军中，荣败，迁晋<br /><br />&nbsp;&nbsp;&nbsp;&nbsp;阳。及太祖随贺拔岳入关，导从而西，常从征伐。太祖讨侯莫陈悦，以导为都督，<br /><br />&nbsp;&nbsp;&nbsp;&nbsp;镇原州。及悦败，北走出故塞，导率骑追之，至牵屯山及悦，斩之，传首京师。<br /><br />&nbsp;&nbsp;&nbsp;&nbsp;以功封饶阳县侯，邑五百户，拜冠军将军，加通直散骑常侍。<br /><br />&nbsp;&nbsp;&nbsp;&nbsp;魏文帝即位，以定策功，进爵为公，增邑五百户，拜使持节、散骑常侍、车<br /><br />&nbsp;&nbsp;&nbsp;&nbsp;骑大将军、左光禄大夫。三年，太祖东征，导入宿卫，拜领军将军、大都督。齐<br /><br />&nbsp;&nbsp;&nbsp;&nbsp;神武渡河侵冯翊，太祖自弘农引军入关。导督左右禁旅会于沙苑，与齐神武战，<br /><br />&nbsp;&nbsp;&nbsp;&nbsp;大破之。进位仪同三司。明年，魏文帝东征，留导为华州刺史。及赵青雀、于伏<br /><br />&nbsp;&nbsp;&nbsp;&nbsp;德、慕容思庆等作乱，导自华州率所部兵击之，擒伏德，斩思庆。进屯渭桥，会<br /><br />&nbsp;&nbsp;&nbsp;&nbsp;太祖军。事平，进爵章武郡公，增邑并前二千户。寻加侍中、开府、骠骑大将军、<br /><br />&nbsp;&nbsp;&nbsp;&nbsp;太子少保。高仲密以北豫降，太祖率诸将辅魏皇太子东征，复以导为大都督、华<br /><br />&nbsp;&nbsp;&nbsp;&nbsp;东雍二州诸军事，行华州刺史。导治兵训卒，得守捍之方。及大军不利，东魏军<br /><br />&nbsp;&nbsp;&nbsp;&nbsp;追至稠桑，知关中有备，乃退。会侯景举河南来附，遣使请援，朝议将应之。乃<br /><br />&nbsp;&nbsp;&nbsp;&nbsp;征为陇右大都督、秦南等十五州诸军事、秦州刺史。及齐氏称帝，太祖发关中兵<br /><br />&nbsp;&nbsp;&nbsp;&nbsp;讨之，魏文帝遣齐王廓镇陇右，征导还朝。拜大将军、大都督、三雍二华等二十<br /><br />&nbsp;&nbsp;&nbsp;&nbsp;三州诸军事，屯咸阳。大军还，乃旋旧镇。<br /><br />&nbsp;&nbsp;&nbsp;&nbsp;导性宽明，善于抚御，凡所引接，人皆尽诚。临事敬慎，常若弗及。太祖每<br /><br />&nbsp;&nbsp;&nbsp;&nbsp;出征讨，导恒居守，深为吏民所附，朝廷亦以此重之。魏恭帝元年十二月，薨于<br /><br />&nbsp;&nbsp;&nbsp;&nbsp;上，年四十四。魏帝遣侍中、渔阳王绳监护丧事。赠本官，加尚书令、秦州刺<br /><br />&nbsp;&nbsp;&nbsp;&nbsp;史，谥曰孝。朝议以导抚和西戎，威恩显著，欲令世镇陇右，以彰厥德，乃葬于<br /><br />&nbsp;&nbsp;&nbsp;&nbsp;上城西无疆原。华戎会葬有万余人，奠祭于路，悲号满野，皆曰：“我君舍我<br /><br />&nbsp;&nbsp;&nbsp;&nbsp;乎！”大小相率，负土成坟，高五十余尺，周回八十余步。为官司所止，然后泣<br /><br />&nbsp;&nbsp;&nbsp;&nbsp;辞而去。其遗爱见思如此。天和五年，重赠太师、柱国、豳国公。导五子，广、<br /><br />&nbsp;&nbsp;&nbsp;&nbsp;亮、翼、椿、众。亮、椿并出后于杞。<br /><br />&nbsp;&nbsp;&nbsp;&nbsp;广字乾归。少方严，好文学。初封永昌郡公。孝闵帝践阼，改封天水郡公。<br /><br />&nbsp;&nbsp;&nbsp;&nbsp;世宗即位，授骠骑大将军、开府仪同三司，出为秦州刺史。武成初，进位大将军，<br /><br />&nbsp;&nbsp;&nbsp;&nbsp;迁梁州总管。进封蔡国公，增邑万户。保定初，入为小司寇。寻以本官镇蒲州，<br /><br />&nbsp;&nbsp;&nbsp;&nbsp;兼知潼关等六防诸军事。二年，除秦州总管、十三州诸军事、秦州刺史。广性明<br /><br />&nbsp;&nbsp;&nbsp;&nbsp;察，善绥抚，民庶畏而悦之。时晋公护诸子及广弟杞国公亮等，服玩侈靡，逾越<br /><br />&nbsp;&nbsp;&nbsp;&nbsp;制度。广独率由礼则，又折节待士，朝野以是称焉。曾侍食于高祖，所食瓜美，<br /><br />&nbsp;&nbsp;&nbsp;&nbsp;持以奉进，高祖悦之。四年，进位柱国。广以晋公护久擅威权，劝令挹损。护不<br /><br />&nbsp;&nbsp;&nbsp;&nbsp;能纳。天和三年，除陕州总管，以病免。及孝公追封豳国公，诏广袭爵。初，广<br /><br />&nbsp;&nbsp;&nbsp;&nbsp;母李氏以广患弥年，忧而成疾，因此致没。广既居丧，更加绵笃，乃以毁薨。世<br /><br />&nbsp;&nbsp;&nbsp;&nbsp;称母为广病，广为母亡，慈孝之道，极于一门。高祖素服亲临，百僚毕集。其故<br /><br />&nbsp;&nbsp;&nbsp;&nbsp;吏仪同李充信等上表曰：<br /><br />&nbsp;&nbsp;&nbsp;&nbsp;臣闻资孝成忠，生民高义；旌德树善，有国常规。窃惟故豳国公臣广，懿亲<br /><br />&nbsp;&nbsp;&nbsp;&nbsp;令望，具瞻攸在，道冠群后，功懋维城。受建旆，威行秦、陇；班条驱传，化<br /><br />&nbsp;&nbsp;&nbsp;&nbsp;溢崤、函。比腠理舛和，奉诏还阙，药石所及，沉疴渐愈。而灾衅仍集，丁此穷<br /><br />&nbsp;&nbsp;&nbsp;&nbsp;忧，至性过人，遂增旧疾，困兹毁顿，以至薨殂。寻绎贯切，不能自已。臣等接<br /><br />&nbsp;&nbsp;&nbsp;&nbsp;事，每承余论。仰之平昔，约己立身，位极上公，赋兼千乘，所获禄秩，周赡无<br /><br />&nbsp;&nbsp;&nbsp;&nbsp;余，器用服玩，取给而已。每言及终始，尤存简素。非秦政而褒吴礼，讥石椁而<br /><br />&nbsp;&nbsp;&nbsp;&nbsp;美厚薪。今卜兆有期，先远方及，诚恐一从朝露，此志莫伸。伏惟陛下弘不世之<br /><br />&nbsp;&nbsp;&nbsp;&nbsp;慈，垂霈然之泽，留情既往，降愍幽魂。爰敕有司，申其宿志。窀穸之礼，庶存<br /><br />&nbsp;&nbsp;&nbsp;&nbsp;俭约。<br /><br />&nbsp;&nbsp;&nbsp;&nbsp;诏曰：“省充信等表，但增哀悼。豳国公广藩屏令望，宗室表仪，言著身文，<br /><br />&nbsp;&nbsp;&nbsp;&nbsp;行成士则。方凭懿戚，用匡朝政，奄丁荼蓼，便致毁灭。启手归全，无忘雅操。<br /><br />&nbsp;&nbsp;&nbsp;&nbsp;言念既往，震于厥心。昔河间才藻，追叙于中尉；东海谦约，见称于身后。可斟<br /><br />&nbsp;&nbsp;&nbsp;&nbsp;酌前典，率由旧章。使易箦之言，得申遗志；黜殡之请，无亏令终。”于是赠本<br /><br />&nbsp;&nbsp;&nbsp;&nbsp;官，加太保。葬于陇西。所司一遵诏旨，并存俭约。子洽嗣。大定中，隋文辅政，<br /><br />&nbsp;&nbsp;&nbsp;&nbsp;以宗室被害，国除。<br /><br />&nbsp;&nbsp;&nbsp;&nbsp;亮字乾德。武成初，封永昌郡公。后袭烈公爵，除开府仪同三司、梁州总管。<br /><br />&nbsp;&nbsp;&nbsp;&nbsp;天和末，拜宗师中大夫，进位大将军。豳国公薨，以亮为秦州总管。广之所部，<br /><br />&nbsp;&nbsp;&nbsp;&nbsp;悉以配焉。亮在州甚无政绩。寻进位柱国。晋公护诛后，亮心不自安，唯纵酒而<br /><br />&nbsp;&nbsp;&nbsp;&nbsp;已。高祖手敕让之。建德中，高祖东伐，以亮为右第二军总管。并州平，进位上<br /><br />&nbsp;&nbsp;&nbsp;&nbsp;柱国。仍从平邺，迁大司徒。宣帝即位，出为安州总管。大象初，诏以亮为行军<br /><br />&nbsp;&nbsp;&nbsp;&nbsp;总管，与元帅、郧国公韦孝宽等伐陈。亮自安陆道攻拔黄城，辄破江侧民村，掠<br /><br />&nbsp;&nbsp;&nbsp;&nbsp;其生口，以赐士卒。军还至豫州，亮密谓长史杜士峻曰：“主上淫纵滋甚，社稷<br /><br />&nbsp;&nbsp;&nbsp;&nbsp;将危。吾既忝宗枝，不忍坐见倾覆。今若袭取郧国公而并其众，推诸父为主，鼓<br /><br />&nbsp;&nbsp;&nbsp;&nbsp;行而前，谁敢不从。”遂夜将数百骑袭孝宽营。会亮国官茹宽知其谋，先以驰告，<br /><br />&nbsp;&nbsp;&nbsp;&nbsp;孝宽乃设备。亮不克，遁走。孝宽追斩之。子明坐亮诛。诏以亮弟椿为烈公后。<br /><br />&nbsp;&nbsp;&nbsp;&nbsp;翼字乾宜。武成初，封西阳郡公。早薨。谥曰昭。无子，以杞国公亮子温为<br /><br />&nbsp;&nbsp;&nbsp;&nbsp;嗣。后坐亮反诛，国除。<br /><br />&nbsp;&nbsp;&nbsp;&nbsp;椿字乾寿。初封永昌郡公。保定中，授开府仪同三司、宗师中大夫。建德初，<br /><br />&nbsp;&nbsp;&nbsp;&nbsp;加大将军。寻除岐州刺史。四年，关中民饥，椿表陈其状。玺书劳慰。因令所在<br /><br />&nbsp;&nbsp;&nbsp;&nbsp;开仓赈恤。高祖东伐，椿与齐王宪攻拔武济等五城。五年，高祖出晋州，椿率众<br /><br />&nbsp;&nbsp;&nbsp;&nbsp;屯栖鸡原。宣帝即位，拜大司寇。亮诛后，诏令绍烈公封。寻进位上柱国，转大<br /><br />&nbsp;&nbsp;&nbsp;&nbsp;司徒。大定初，为隋文帝所害，并其五子西阳公道宗、本、仁邻、武子、礼献。<br /><br />&nbsp;&nbsp;&nbsp;&nbsp;众字乾道。保定初，封天水郡公。少而不惠，语默不常，人莫能测。隋文帝<br /><br />&nbsp;&nbsp;&nbsp;&nbsp;践极，初欲封为介公，后复诛之，并二子仲和、孰伦。<br /><br />&nbsp;&nbsp;&nbsp;&nbsp;杞简公连，幼而谨厚，临敌果毅。随德皇帝逼定州，军于唐河，遂俱殁。保<br /><br />&nbsp;&nbsp;&nbsp;&nbsp;定初，追赠使持节、太傅、柱国大将军、大司徒、大都督、定冀等十州诸军事、<br /><br />&nbsp;&nbsp;&nbsp;&nbsp;定州刺史，封杞国公，邑五千户。谥曰简。子元宝为齐神武所害。保定初，追赠<br /><br />&nbsp;&nbsp;&nbsp;&nbsp;大将军、小司徒、大都督、幽燕等六州诸军事、幽州刺史。袭爵杞国公，谥曰烈。<br /><br />&nbsp;&nbsp;&nbsp;&nbsp;以章武公导子亮嗣。<br /><br />&nbsp;&nbsp;&nbsp;&nbsp;莒庄公洛生，少任侠，尚武艺，及壮，有大度，好施爱士。北州贤俊，皆与<br /><br />&nbsp;&nbsp;&nbsp;&nbsp;之游，而才能多出其下。及葛荣破鲜于修礼，乃以洛生为渔阳王，仍领德皇帝余<br /><br />&nbsp;&nbsp;&nbsp;&nbsp;众。时人皆呼为洛生王。洛生善抚将士，帐下多骁勇。至于攻战，莫有当其锋者，<br /><br />&nbsp;&nbsp;&nbsp;&nbsp;是以克获常冠诸军。尔朱荣定山东，收诸豪杰，迁于晋阳，洛生时在虏中。荣雅<br /><br />&nbsp;&nbsp;&nbsp;&nbsp;闻其名，心惮之。寻为荣所害。保定初，追赠使持节、太保、柱国大将军、大冢<br /><br />&nbsp;&nbsp;&nbsp;&nbsp;宰、大宗伯、大都督、并肆等十州诸军事、并州刺史。封莒国公，邑五千户。谥<br /><br />&nbsp;&nbsp;&nbsp;&nbsp;曰庄。<br /><br />&nbsp;&nbsp;&nbsp;&nbsp;子菩提，为齐神武所害。保定初，追赠大将军、小宗伯、大都督、肆恒等六<br /><br />&nbsp;&nbsp;&nbsp;&nbsp;州诸军事、肆州刺史，袭爵莒国公。谥曰穆。以晋公护子至为嗣。<br /><br />&nbsp;&nbsp;&nbsp;&nbsp;至字乾附。初封崇业公，后袭穆公爵。建德初，坐父护诛，诏以卫王直子宾<br /><br />&nbsp;&nbsp;&nbsp;&nbsp;为穆公后。三年，追复至爵。<br /><br />&nbsp;&nbsp;&nbsp;&nbsp;宾字乾瑞。寻坐直诛。建德六年，更以齐王宪子广都公贡袭爵。<br /><br />&nbsp;&nbsp;&nbsp;&nbsp;贡字乾祯。宣帝初，被诛，国除。<br /><br />&nbsp;&nbsp;&nbsp;&nbsp;虞国公仲，德皇帝从父兄也。卒于代。保定初，追赠使持节、太傅、柱国大<br /><br />&nbsp;&nbsp;&nbsp;&nbsp;将军、大司徒、大都督、燕平等十州诸军事、燕州刺史，封虞国公，邑三千户。<br /><br />&nbsp;&nbsp;&nbsp;&nbsp;子兴嗣。<br /><br />&nbsp;&nbsp;&nbsp;&nbsp;兴生，兵乱，与仲相失。年又冲幼，莫知其戚属远近。与太祖兄弟，初不相<br /><br />&nbsp;&nbsp;&nbsp;&nbsp;识。齐神武寇沙苑，兴预在行间，军败被虏，随例散配诸军。兴性弘厚，有志度，<br /><br />&nbsp;&nbsp;&nbsp;&nbsp;虽流离世故，而风范可观。魏恭帝二年，举贤良，除本郡丞，徙长<*阝累县令。保<br /><br />&nbsp;&nbsp;&nbsp;&nbsp;定二年，诏访仲子孙，兴始附属籍。高祖以兴宗戚近属，尊礼之甚厚，拜使持节、<br /><br />&nbsp;&nbsp;&nbsp;&nbsp;骠骑大将军、开府仪同三司、都督，封大宁郡公。寻除宗师中大夫。四年，出为<br /><br />&nbsp;&nbsp;&nbsp;&nbsp;泾州刺史。五年，又征拜宗师，加大将军，袭爵虞国公。天和二年薨，高祖亲临，<br /><br />&nbsp;&nbsp;&nbsp;&nbsp;恸焉。诏大司空、申国公李穆监护丧事。赠使持节、柱国大将军、大都督、恒幽<br /><br />&nbsp;&nbsp;&nbsp;&nbsp;等六州诸军事、恒州刺史，谥曰靖。子洛嗣。<br /><br />&nbsp;&nbsp;&nbsp;&nbsp;洛字永洛。九岁，命为虞国公世子。天和四年，诏袭兴爵。建德初，拜使持<br /><br />&nbsp;&nbsp;&nbsp;&nbsp;节、车骑大将军、仪同三司。及静帝崩，隋文帝以洛为介国公，为隋室宾云。<br /><br />&nbsp;&nbsp;&nbsp;&nbsp;史臣曰：自古受命之君及守文之主，非独异姓之辅也，亦有骨肉之助焉。其<br /><br />&nbsp;&nbsp;&nbsp;&nbsp;茂亲有鲁、卫、梁、楚，其疏属有凡、蒋、荆、燕，咸能飞声腾实，不泯于百代<br /><br />&nbsp;&nbsp;&nbsp;&nbsp;之后。至若豳孝公之勋烈，而加之以善政；蔡文公之纯孝，而饰之以俭约。峨峨<br /><br />&nbsp;&nbsp;&nbsp;&nbsp;焉，足以`轹于前载矣。当隋氏之起，乘天威而服海内，将相王侯，莫不隳肝<br /><br />&nbsp;&nbsp;&nbsp;&nbsp;胆以效款，援符命以颂德。胄以葭莩之亲，据一州而叶义举，可谓忠而能勇。功<br /><br />&nbsp;&nbsp;&nbsp;&nbsp;业不遂，悲夫！亮实庸才，图非常于巨逆。古人称不度德、不量力者，其斯之谓<br /><br />&nbsp;&nbsp;&nbsp;&nbsp;欤。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622481);">加入书签</a><a
                        href="1622480.html">上一页</a>&larr;<a href="index.html">返回列表</a>&rarr;<a
                            href="1656906.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622480.html"; var next_page = "1656906.html"; var index_page = "index.html"; var sortid = "9"; var article_id = "21908"; var chapter_id = "1622481"; var articlename = "周书"; var chaptername = " 卷十 列传第二"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>