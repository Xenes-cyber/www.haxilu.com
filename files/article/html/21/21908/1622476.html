<!DOCTYPE html>
<html>
<head>
<meta charset="gbk" />
<title>周书- 卷五 帝纪第五-在线阅读-哈西文学网</title>
<meta name="keywords" content="令狐德保周书， 卷五 帝纪第五全文， 卷五 帝纪第五在线阅读 哈西文学网" />
<meta name="description" content="哈西文学网提供令狐德钡闹苁  卷五 帝纪第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622476.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622476.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 帝纪第五</h1>
            <div class="link xb">
                <a href="1622475.html">上一页</a>&larr;<a href="index.html">返回列表</a>&rarr;<a
                    href="1622477.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝上<br /><br />&nbsp;&nbsp;&nbsp;&nbsp;高祖武皇帝讳邕，字祢罗突，太祖第四子也。母曰叱奴太后。大统九年，生<br /><br />&nbsp;&nbsp;&nbsp;&nbsp;于同州，有神光照室。幼而孝敬，聪敏有器质。太祖异之，曰：“成吾志者，必<br /><br />&nbsp;&nbsp;&nbsp;&nbsp;此儿也。”年十二，封辅城郡公。孝闵帝践阼，拜大将军，出镇同州。世宗即位，<br /><br />&nbsp;&nbsp;&nbsp;&nbsp;迁柱国，授蒲州诸军事、蒲州刺史。武成元年，入为大司空、治御正，进封鲁国<br /><br />&nbsp;&nbsp;&nbsp;&nbsp;公，领宗师。甚为世宗所亲爱，朝廷大事，多其参议。性沉深有远识，非因顾问，<br /><br />&nbsp;&nbsp;&nbsp;&nbsp;终不辄言。世宗每叹曰：“夫人不言，言必有中。”<br /><br />&nbsp;&nbsp;&nbsp;&nbsp;武成二年夏四月，世宗崩，遗诏传帝位于高祖。高祖固让，百官劝进，乃从<br /><br />&nbsp;&nbsp;&nbsp;&nbsp;之。壬寅，即皇帝位，大赦天下。冬十二月，改作露门、应门。是岁，齐常山王<br /><br />&nbsp;&nbsp;&nbsp;&nbsp;高演废其主殷而自立，是为孝昭帝。<br /><br />&nbsp;&nbsp;&nbsp;&nbsp;保定元年春正月戊申，诏曰：“寒暑亟周，奄及徂岁。改元命始，国之典章。<br /><br />&nbsp;&nbsp;&nbsp;&nbsp;朕祗承宝图，宜遵故实。可改武成三年为保定元年。嘉号既新，惠泽宜布，文武<br /><br />&nbsp;&nbsp;&nbsp;&nbsp;百官，各增四级。”以大冢宰、晋国公护为都督中外诸军事，令五府总于天官。<br /><br />&nbsp;&nbsp;&nbsp;&nbsp;庚戌，祠圆丘。壬子，祠方丘。甲寅，祠感生帝于南郊。乙卯，祠太社。辛酉，<br /><br />&nbsp;&nbsp;&nbsp;&nbsp;突厥遣使献其方物。戊辰，诏曰：“履端开物，实资厥后；代终成务，谅惟宰栋。<br /><br />&nbsp;&nbsp;&nbsp;&nbsp;故周文公以上圣之智，翼彼姬周，爰作六典，用光七百。自兹厥后，代失其绪，<br /><br />&nbsp;&nbsp;&nbsp;&nbsp;俾巍巍之化，历千祀而莫传；郁郁之风，终百王而永坠。我太祖文皇帝禀纯和之<br /><br />&nbsp;&nbsp;&nbsp;&nbsp;气，挺天纵之英，德配乾元，功侔造化，故能舍末世之弊风，蹈隆周之睿典，诞<br /><br />&nbsp;&nbsp;&nbsp;&nbsp;述百官，厥用允集。所谓乾坤改而重构，岂帝王洪范而已哉。朕入嗣大宝，思扬<br /><br />&nbsp;&nbsp;&nbsp;&nbsp;休烈。今可班斯礼于太祖庙庭。”己巳，祠太庙，班太祖所述六官焉。癸酉，吐<br /><br />&nbsp;&nbsp;&nbsp;&nbsp;谷浑、高昌并遣使献方物。甲戌，诏先经兵戎官年六十已上，及民七十已上，节<br /><br />&nbsp;&nbsp;&nbsp;&nbsp;级板授官。乙亥，亲耕籍田。丙子，大射于正武殿，赐百官各有差。<br /><br />&nbsp;&nbsp;&nbsp;&nbsp;二月己卯，遣大使巡察天下。于洮阳置洮州。甲午，朝日于东郊。乙未，突<br /><br />&nbsp;&nbsp;&nbsp;&nbsp;厥、宕昌并遣使献方物。丙午，省舆辇，去百戏。弘农上言九尾狐见。<br /><br />&nbsp;&nbsp;&nbsp;&nbsp;三月丙寅，改八丁兵为十二丁兵，率岁一月役。<br /><br />&nbsp;&nbsp;&nbsp;&nbsp;夏四月丙子朔，日有食之。庚寅，以少傅、吴公尉迟纲为大司空。丁酉，白<br /><br />&nbsp;&nbsp;&nbsp;&nbsp;兰遣使献犀甲、铁铠。<br /><br />&nbsp;&nbsp;&nbsp;&nbsp;五月丙午，封孝闵皇帝子康为纪国公，皇子S为鲁国公。晋公护获玉斗以献。<br /><br />&nbsp;&nbsp;&nbsp;&nbsp;戊辰，突厥、龟兹并遣使献方物。<br /><br />&nbsp;&nbsp;&nbsp;&nbsp;六月乙酉，遣治御正殷不害等使于陈。<br /><br />&nbsp;&nbsp;&nbsp;&nbsp;秋七月戊申，诏曰：“亢旱历时，嘉苗殄悴。岂狱犴失理，刑罚乖衷欤？其<br /><br />&nbsp;&nbsp;&nbsp;&nbsp;所在见囚，殊死以下，一岁刑以上，各降本罪一等；百鞭以下，悉原免之。”更<br /><br />&nbsp;&nbsp;&nbsp;&nbsp;铸钱，文曰“布泉”，以一当五，与五铢并行。己酉，追封皇伯父颢为邵国公，<br /><br />&nbsp;&nbsp;&nbsp;&nbsp;以晋公子江陵公会为后；次伯父连为杞国公，以章武孝公子永昌公亮为后；第三<br /><br />&nbsp;&nbsp;&nbsp;&nbsp;伯父洛生为莒国公，以晋公子崇业公至为后；又追封武邑公震为宋国公，以世宗<br /><br />&nbsp;&nbsp;&nbsp;&nbsp;子实为后。并袭封。己巳，荧惑入舆鬼，犯积尸。<br /><br />&nbsp;&nbsp;&nbsp;&nbsp;九月，甲辰，南宁州遣使献滇马及蜀铠。乙巳，客星见于翼。<br /><br />&nbsp;&nbsp;&nbsp;&nbsp;冬十月甲戌，日有蚀之。戊寅，荧惑犯太微上将，合焉。<br /><br />&nbsp;&nbsp;&nbsp;&nbsp;十一月乙巳，以大将军、卫国公直为雍州牧。陈遣使来聘。进封柱国、广武<br /><br />&nbsp;&nbsp;&nbsp;&nbsp;公窦炽为邓国公。丁巳，狩于岐阳。是月，齐孝昭帝薨，弟长广王湛代立，是为<br /><br />&nbsp;&nbsp;&nbsp;&nbsp;武成帝。<br /><br />&nbsp;&nbsp;&nbsp;&nbsp;十二月壬午，至自岐阳。是岁，追封皇族祖仲为虞国公。<br /><br />&nbsp;&nbsp;&nbsp;&nbsp;二年春正月壬寅，初于蒲州开河渠，同州开龙首渠，以广灌溉。丁未，以陈<br /><br />&nbsp;&nbsp;&nbsp;&nbsp;主弟顼为柱国，送还江南。闰月己丑，诏柱国以下，帅都督以上，母妻授太夫人、<br /><br />&nbsp;&nbsp;&nbsp;&nbsp;夫人、郡君、县郡各有差。癸巳，太白入昴。己亥，柱国、大司马、凉国公贺兰<br /><br />&nbsp;&nbsp;&nbsp;&nbsp;祥薨。洛州民周共妖言惑众，假署将相，事发伏诛。<br /><br />&nbsp;&nbsp;&nbsp;&nbsp;二月壬寅，荧惑犯太微上相。癸丑，以久不雨，降宥罪人，京城三十里内禁<br /><br />&nbsp;&nbsp;&nbsp;&nbsp;酒。梁主萧薨。以大将军、蔡国公广为秦州总管。<br /><br />&nbsp;&nbsp;&nbsp;&nbsp;三月壬午，荧惑犯左执法。夏四月甲辰，禁屠宰，旱故也。丁巳，南阳献三<br /><br />&nbsp;&nbsp;&nbsp;&nbsp;足乌。湖州上言见二白鹿从三角兽而行。己未，于伏流城置和州。癸亥，诏曰：<br /><br />&nbsp;&nbsp;&nbsp;&nbsp;“比以寇难犹梗，九州未一，文武之官立功效者，虽锡以茅土，而未给租赋；诸<br /><br />&nbsp;&nbsp;&nbsp;&nbsp;柱国等勋德隆重，宜有优崇，各准别制。邑户听寄食他县。<br /><br />&nbsp;&nbsp;&nbsp;&nbsp;五月庚午，以山南众瑞并集，大赦天下，百官及军人，普泛二级。南阳宛县<br /><br />&nbsp;&nbsp;&nbsp;&nbsp;三足乌所集，免今年役及租赋之半。壬辰，以柱国随国公杨忠为大司空，吴国公<br /><br />&nbsp;&nbsp;&nbsp;&nbsp;尉迟纲为陕州总管。<br /><br />&nbsp;&nbsp;&nbsp;&nbsp;六月己亥，以柱国蜀国公尉迟迥为大司马，邵国公会为蒲州总管。分山南荆<br /><br />&nbsp;&nbsp;&nbsp;&nbsp;州、安州、襄州、江陵为四州总管。<br /><br />&nbsp;&nbsp;&nbsp;&nbsp;秋七月己巳，封开府贺拔纬为霍国公。乙亥，太白犯舆鬼。九月戊辰朔，日<br /><br />&nbsp;&nbsp;&nbsp;&nbsp;有蚀之。陈遣使来聘。<br /><br />&nbsp;&nbsp;&nbsp;&nbsp;冬十月戊戌，诏曰：“树之元首，君临海内，本乎宣明教化，亭毒黔黎；岂<br /><br />&nbsp;&nbsp;&nbsp;&nbsp;唯尊贵其身，侈富其位。是以唐尧疏葛之衣，粗粝之食，尚临汾阳而永叹，登姑<br /><br />&nbsp;&nbsp;&nbsp;&nbsp;射而兴想。况无圣人之德，而嗜欲过之，何以克厌众心，处于尊位，朕甚恧焉。<br /><br />&nbsp;&nbsp;&nbsp;&nbsp;今巨寇未平，军戎费广，百姓空虚，与谁为足。凡是供朕衣服饮食，四时所须，<br /><br />&nbsp;&nbsp;&nbsp;&nbsp;爰及宫内调度，朕今手自减削。纵不得顿行古人之道，岂曰全无庶几。凡尔百司，<br /><br />&nbsp;&nbsp;&nbsp;&nbsp;安得不思省约，勖朕不逮者哉。”辛亥，帝御大武殿大射，公卿列将皆会。戊午，<br /><br />&nbsp;&nbsp;&nbsp;&nbsp;讲武于少陵原。分南宁州置恭州。<br /><br />&nbsp;&nbsp;&nbsp;&nbsp;十一月丁卯，以大将军卫国公直、大将军赵国公招并为柱国。又以招为益州<br /><br />&nbsp;&nbsp;&nbsp;&nbsp;总管。壬午，荧惑犯岁星于危南。<br /><br />&nbsp;&nbsp;&nbsp;&nbsp;十二月，益州献赤乌。<br /><br />&nbsp;&nbsp;&nbsp;&nbsp;三年春正月辛未，改光迁国为迁州。乙酉，太保、梁国公侯莫陈崇赐死。壬<br /><br />&nbsp;&nbsp;&nbsp;&nbsp;辰，于乞银城置银州。<br /><br />&nbsp;&nbsp;&nbsp;&nbsp;二月庚子，初颁新律。辛丑，诏魏大统九年以前，都督以上身亡而子孙未齿<br /><br />&nbsp;&nbsp;&nbsp;&nbsp;叙者，节级授官。渭州献三足乌。辛酉，诏曰：“二仪创辟，玄象著明。三才已<br /><br />&nbsp;&nbsp;&nbsp;&nbsp;备，历数昭列。故《书》称钦若敬授，《易》序治历明时。此先代一定之典，百<br /><br />&nbsp;&nbsp;&nbsp;&nbsp;王不易之务。伏惟太祖文皇帝，敬顺昊天，忧劳庶政，历序六家，以阴阳为首。<br /><br />&nbsp;&nbsp;&nbsp;&nbsp;洎予小子，弗克遵行。惟斯不安，夕惕若厉。自顷朝廷权舆，事多仓卒，乖和爽<br /><br />&nbsp;&nbsp;&nbsp;&nbsp;序，违失先志。致风雨c时，疾厉屡起，嘉生不遂，万物不长，朕甚伤之。自今<br /><br />&nbsp;&nbsp;&nbsp;&nbsp;举大事、行大政，非军机急速，皆宜依月令，以顺天心。”<br /><br />&nbsp;&nbsp;&nbsp;&nbsp;三月乙丑朔，日有蚀之。丙子，宕昌遣使献生猛兽二，诏放之南山。乙酉，<br /><br />&nbsp;&nbsp;&nbsp;&nbsp;益州献三足乌。夏四月乙未，以柱国、郑国公达奚武为太保，大将军韩果为柱国。<br /><br />&nbsp;&nbsp;&nbsp;&nbsp;己亥，帝御正武殿录囚徒。癸卯，大雩。癸丑，有牛足生于背。戊午，幸太学，<br /><br />&nbsp;&nbsp;&nbsp;&nbsp;以太傅、燕国公于谨为三老而问道焉。初禁天下报仇，犯者以杀人论。壬戌，诏<br /><br />&nbsp;&nbsp;&nbsp;&nbsp;百官及民庶上封事，极言得失。<br /><br />&nbsp;&nbsp;&nbsp;&nbsp;五月甲子朔，避正寝不受朝，旱故也。甲戌，雨。<br /><br />&nbsp;&nbsp;&nbsp;&nbsp;秋七月戊辰，行幸原州。庚午，陈遣使来聘。丁丑，幸津门，问百年，赐以<br /><br />&nbsp;&nbsp;&nbsp;&nbsp;钱帛，又赐高年板职各有差，降死罪一等。<br /><br />&nbsp;&nbsp;&nbsp;&nbsp;八月丁未，改作露寝。<br /><br />&nbsp;&nbsp;&nbsp;&nbsp;九月甲子，自原州登陇山。荧惑犯太微上将。丙戌，幸同州。戊子，诏柱国<br /><br />&nbsp;&nbsp;&nbsp;&nbsp;杨忠率骑一万与突厥伐齐。己丑，蒲州献嘉禾，异亩同颍。初令世袭州郡县者改<br /><br />&nbsp;&nbsp;&nbsp;&nbsp;为五等爵，州封伯，郡封子，县封男。<br /><br />&nbsp;&nbsp;&nbsp;&nbsp;冬十月壬辰，荧惑犯左执法。乙巳，以开府、杞国公亮为梁州总管。庚戌，<br /><br />&nbsp;&nbsp;&nbsp;&nbsp;陈遣使来聘。十有二月辛卯，至自同州。遣太保、郑国公达奚武率骑三万，出平<br /><br />&nbsp;&nbsp;&nbsp;&nbsp;阳以应杨忠。是月，有人生子，男，而阴在背后如尾，两足指如兽爪。有犬生子，<br /><br />&nbsp;&nbsp;&nbsp;&nbsp;腰以后分为二身，两尾六足。<br /><br />&nbsp;&nbsp;&nbsp;&nbsp;四年春正月庚申，杨忠破齐长城，至晋阳而还。<br /><br />&nbsp;&nbsp;&nbsp;&nbsp;二月庚寅朔，日有蚀之。甲午，荧惑犯房右骖。<br /><br />&nbsp;&nbsp;&nbsp;&nbsp;三月己未，荧惑又犯房右骖。庚辰，初令百官执笏。<br /><br />&nbsp;&nbsp;&nbsp;&nbsp;夏四月癸卯，以柱国、邓公窦炽为大宗伯。五月壬戌，封世宗长子贤为毕国<br /><br />&nbsp;&nbsp;&nbsp;&nbsp;公。丁卯，突厥遣使献方物。癸酉，以大将军、安武公李穆为柱国。丁亥，改礼<br /><br />&nbsp;&nbsp;&nbsp;&nbsp;部为司宗，大司礼为礼部，大司乐为乐部。<br /><br />&nbsp;&nbsp;&nbsp;&nbsp;六月庚寅，改御伯为纳言。秋七月戊午，粟特遣使献方物。戊寅，焉耆遣使<br /><br />&nbsp;&nbsp;&nbsp;&nbsp;献名马。<br /><br />&nbsp;&nbsp;&nbsp;&nbsp;八月丁亥朔，日有蚀之。诏柱国杨忠率师与突厥东伐，至北河而还。戊子，<br /><br />&nbsp;&nbsp;&nbsp;&nbsp;以柱国、齐公宪为雍州牧，许国公宇文贵为大司徒。<br /><br />&nbsp;&nbsp;&nbsp;&nbsp;九月丁巳，以柱国、卫国公直为大司空，封开府李\为唐国公，若干凤为<br /><br />&nbsp;&nbsp;&nbsp;&nbsp;徐国公。陈遣使来聘。是月，以皇世母阎氏自齐至，大赦天下。闰月己亥，以大<br /><br />&nbsp;&nbsp;&nbsp;&nbsp;将军韦孝宽、大将军长孙俭并为柱国。<br /><br />&nbsp;&nbsp;&nbsp;&nbsp;冬十月癸亥，以大将军陆通、大将军宇文盛、蔡国公广并为柱国。甲子，诏<br /><br />&nbsp;&nbsp;&nbsp;&nbsp;大将军、大冢宰、晋国公护率军伐齐，帝于太庙庭授以斧钺。于是护总大军出潼<br /><br />&nbsp;&nbsp;&nbsp;&nbsp;关，大将军权景宣率山南诸军出豫州，少师杨扌剽出轵关。丁卯，幸沙苑劳师。<br /><br />&nbsp;&nbsp;&nbsp;&nbsp;癸酉，还宫。<br /><br />&nbsp;&nbsp;&nbsp;&nbsp;十一月甲午，柱国、蜀国公尉迟迥率师围洛阳，柱国、齐国公宪营于邙山，<br /><br />&nbsp;&nbsp;&nbsp;&nbsp;晋公护次于陕州。十二月，权景宣攻齐豫州，刺史王士良以州降。壬戌，齐师渡<br /><br />&nbsp;&nbsp;&nbsp;&nbsp;河，晨至洛阳，诸军惊散。尉迟迥率麾下数十骑捍敌，得却，至夜引还。柱国、<br /><br />&nbsp;&nbsp;&nbsp;&nbsp;庸国公王雄力战，死之。遂班师。杨扌剽于轵关战没。权景宣亦弃豫州而还。<br /><br />&nbsp;&nbsp;&nbsp;&nbsp;五年春正月甲申朔，废朝，以庸国公王雄死王事故也。辛卯，白虹贯日。庚<br /><br />&nbsp;&nbsp;&nbsp;&nbsp;子，令荆州、安州、江陵等总管并隶襄州总管府，以柱国、大司空、卫国公直为<br /><br />&nbsp;&nbsp;&nbsp;&nbsp;襄州总管。甲辰，太白、荧惑、岁星合于娄。乙巳，吐谷浑遣使献方物。以庸国<br /><br />&nbsp;&nbsp;&nbsp;&nbsp;公王雄世子开府谦为柱国。二月辛酉，诏陈国公纯、柱国许国公宇文贵、神武公<br /><br />&nbsp;&nbsp;&nbsp;&nbsp;窦毅、南安公杨荐等，如突厥逆女。甲子，郢州获绿毛龟。丙寅，以柱国、安武<br /><br />&nbsp;&nbsp;&nbsp;&nbsp;公李穆为大司空，绥德公陆通为大司寇。壬申，行幸岐州。<br /><br />&nbsp;&nbsp;&nbsp;&nbsp;三月戊子，柱国、楚国公豆卢宁薨。夏四月，齐武成禅位于其太子纬，自称<br /><br />&nbsp;&nbsp;&nbsp;&nbsp;太上皇帝。五月丙戌，以皇族父兴为大将军，袭虞国公封。己亥，诏左右武伯各<br /><br />&nbsp;&nbsp;&nbsp;&nbsp;置中大夫一人。六月庚申，彗星出三台，入文昌，犯上将，后经紫宫西垣入危，<br /><br />&nbsp;&nbsp;&nbsp;&nbsp;渐长一丈余，指室、壁。后百余日，稍短，长二尺五寸，在虚、危灭。辛未，诏<br /><br />&nbsp;&nbsp;&nbsp;&nbsp;曰：“江陵人年六十五以上为官奴婢者，已令放免。其公私奴婢有年至七十以外<br /><br />&nbsp;&nbsp;&nbsp;&nbsp;者，所在官司，宜赎为庶人。”秋七月辛巳朔，日有蚀之。庚寅，行幸秦州。降<br /><br />&nbsp;&nbsp;&nbsp;&nbsp;死罪以下。辛丑，遣大使巡察天下。八月丙子，至自秦州。九月乙巳，益州献三<br /><br />&nbsp;&nbsp;&nbsp;&nbsp;足乌。<br /><br />&nbsp;&nbsp;&nbsp;&nbsp;冬十月辛亥，改函谷关城为通洛防。十一月庚辰，岐州上言一角兽见。甲午，<br /><br />&nbsp;&nbsp;&nbsp;&nbsp;吐谷浑遣使献方物。丁未，陈遣使来聘。<br /><br />&nbsp;&nbsp;&nbsp;&nbsp;天和元年春正月己卯，日有蚀之。辛巳，露寝成，幸之。令群臣赋古诗，京<br /><br />&nbsp;&nbsp;&nbsp;&nbsp;邑耆老并预会焉，颁赐各有差。癸未，大赦改元，百官普加四级。己亥，亲耕籍<br /><br />&nbsp;&nbsp;&nbsp;&nbsp;田。丁未，于宕昌置宕州。以柱国、昌宁公长孙俭为陕州总管。遣小载师杜杲使<br /><br />&nbsp;&nbsp;&nbsp;&nbsp;于陈。<br /><br />&nbsp;&nbsp;&nbsp;&nbsp;二月戊申，以开府、中山公训为蒲州总管。戊辰，诏三公已下各举所知。庚<br /><br />&nbsp;&nbsp;&nbsp;&nbsp;午，日斗，光遂微，日里乌见。三月丙午，祠南郊。<br /><br />&nbsp;&nbsp;&nbsp;&nbsp;夏四月己酉，益州献三足乌。辛亥，雩。甲子，日有交晕，白虹贯之。是月，<br /><br />&nbsp;&nbsp;&nbsp;&nbsp;陈文帝薨，子伯宗嗣立。<br /><br />&nbsp;&nbsp;&nbsp;&nbsp;五月庚辰，帝御正武殿，集群臣亲讲《礼记》。吐谷浑龙涸王莫昌率户内附，<br /><br />&nbsp;&nbsp;&nbsp;&nbsp;以其地为扶州。甲午，诏曰：“道德交丧，礼义嗣兴。褒四始于一言，美三千于<br /><br />&nbsp;&nbsp;&nbsp;&nbsp;为敬。是以在上不骄，处满不溢，富贵所以长守，邦国于焉V安。故能承天静地，<br /><br />&nbsp;&nbsp;&nbsp;&nbsp;和民敬鬼，明并日月，道错四时。朕虽庸昧，有志前古。甲子乙卯，礼云不乐。<br /><br />&nbsp;&nbsp;&nbsp;&nbsp;苌弘表昆吾之稔，杜有扬<角单>之文。自世道丧乱，礼仪紊毁，此典茫然，已<br /><br />&nbsp;&nbsp;&nbsp;&nbsp;坠于地。昔周王受命，请闻颛顼。庙有戒盈之器，室为复礼之铭。矧伊末学，而<br /><br />&nbsp;&nbsp;&nbsp;&nbsp;能忘此。宜依是日，省事停乐。庶知为君之难，为臣不易。贻之后昆，殷鉴斯在。”<br /><br />&nbsp;&nbsp;&nbsp;&nbsp;六月丙午，以大将军、⒑惫辛威为柱国。<br /><br />&nbsp;&nbsp;&nbsp;&nbsp;秋七月戊寅，筑武功、d、斜谷、武都、留谷、津坑诸城，以置军人。壬午，<br /><br />&nbsp;&nbsp;&nbsp;&nbsp;诏：“诸胄子入学，但束于师，不劳释奠。释奠者，学成之祭，自今即为恒式。”<br /><br />&nbsp;&nbsp;&nbsp;&nbsp;八月己未，诏：“诸有三年之丧，或负土成坟，或寝苫骨立，一志一行，可<br /><br />&nbsp;&nbsp;&nbsp;&nbsp;称扬者，仰本部官司，随事言上。当加吊勉，以厉薄俗。”<br /><br />&nbsp;&nbsp;&nbsp;&nbsp;九月乙亥，信州蛮冉令贤、向五子王反。诏开府陆腾讨平之。<br /><br />&nbsp;&nbsp;&nbsp;&nbsp;冬十月乙卯，太白昼见，经天。甲子，初造《山云舞》，以备六代之乐。<br /><br />&nbsp;&nbsp;&nbsp;&nbsp;十一月丙戌，行幸武功等新城。十二月庚申，还宫。<br /><br />&nbsp;&nbsp;&nbsp;&nbsp;二年春正月癸酉朔，日有蚀之。己亥，亲耕籍田。三月癸酉，改武游园为道<br /><br />&nbsp;&nbsp;&nbsp;&nbsp;会苑。丁亥，初立郊丘坛弥贫取<br /><br />&nbsp;&nbsp;&nbsp;&nbsp;夏四月乙巳，省东南诸州，以颖州、归州、橹荨⒕州入唐州，油州入纯州，<br /><br />&nbsp;&nbsp;&nbsp;&nbsp;鸿州入淮州，洞州入湖州，睢州入襄州，宪州入昌州。以大将军、陈国公纯为柱<br /><br />&nbsp;&nbsp;&nbsp;&nbsp;国。<br /><br />&nbsp;&nbsp;&nbsp;&nbsp;五月壬申，突厥、吐谷浑、安息并遣使献方物。丁丑，进封柱国、安武公李<br /><br />&nbsp;&nbsp;&nbsp;&nbsp;穆为申国公。己丑，岁星与荧惑合于井。<br /><br />&nbsp;&nbsp;&nbsp;&nbsp;六月辛亥，尊所生叱奴氏为皇太后。甲子，月入毕。闰月庚午，地震。戊寅，<br /><br />&nbsp;&nbsp;&nbsp;&nbsp;陈湘州刺史华皎率众来附。遣襄州总管卫国公直率柱国绥德公陆通、大将军田弘、<br /><br />&nbsp;&nbsp;&nbsp;&nbsp;权景宣、元定等，将兵援之，因而南伐。壬辰，以大将军、谯国公俭为柱国。丁<br /><br />&nbsp;&nbsp;&nbsp;&nbsp;酉，岁星、太白合于柳。戊戌，襄州上言庆云见。<br /><br />&nbsp;&nbsp;&nbsp;&nbsp;秋七月辛丑，梁州上言凤凰集于枫树，群鸟列侍以万数。甲辰，立露门学，<br /><br />&nbsp;&nbsp;&nbsp;&nbsp;置生七十二人。庚戌，太白犯轩辕。壬子，以太傅、燕国公于谨为雍州牧。九月，<br /><br />&nbsp;&nbsp;&nbsp;&nbsp;卫国公直等与陈将淳于量、吴明彻战于沌口，王师失利。元定以步骑数千先度，<br /><br />&nbsp;&nbsp;&nbsp;&nbsp;遂没江南。冬十月辛卯，日出入时，有黑气一，大如杯，在日中。甲午，又加一<br /><br />&nbsp;&nbsp;&nbsp;&nbsp;焉。经六日乃灭。十一月戊戌朔，日有蚀之。癸丑，太保、许国公宇文贵薨。<br /><br />&nbsp;&nbsp;&nbsp;&nbsp;三年春正月辛丑，祠南郊。<br /><br />&nbsp;&nbsp;&nbsp;&nbsp;二月丁卯，幸武功。丁亥，还宫。<br /><br />&nbsp;&nbsp;&nbsp;&nbsp;三月癸卯，皇后阿史那氏至自突厥。甲辰，大赦天下。亡官失爵，并听复旧。<br /><br />&nbsp;&nbsp;&nbsp;&nbsp;丁未，大会百寮及四方宾客于路寝，赐衣马钱帛各有差。甲寅，以柱国陈国公纯<br /><br />&nbsp;&nbsp;&nbsp;&nbsp;为秦州总管，蔡国公广为陕州总管。戊午，太傅、柱国、燕国公于谨薨。己未，<br /><br />&nbsp;&nbsp;&nbsp;&nbsp;太白犯井北轩第一星。<br /><br />&nbsp;&nbsp;&nbsp;&nbsp;夏四月辛巳，以太保、郑国公达奚武为太傅，大司马、蜀国公尉迟迥为太保，<br /><br />&nbsp;&nbsp;&nbsp;&nbsp;柱国、齐国公宪为大司马。太白入舆鬼，犯积尸。<br /><br />&nbsp;&nbsp;&nbsp;&nbsp;五月庚戌，祠太庙。庚申，行幸醴泉宫。<br /><br />&nbsp;&nbsp;&nbsp;&nbsp;六月甲戌，有星孛于东井，北行一月，至舆鬼，乃灭。秋七月壬寅，柱国、<br /><br />&nbsp;&nbsp;&nbsp;&nbsp;随国公杨忠薨。戊午，至自醴泉宫。己未，客星见房，渐东，行入天市，犯营室，<br /><br />&nbsp;&nbsp;&nbsp;&nbsp;至奎，四十余日乃灭。<br /><br />&nbsp;&nbsp;&nbsp;&nbsp;八月乙丑，韩国公元罗薨。齐请和亲，遣使来聘。诏军司马陆逞、兵部尹公<br /><br />&nbsp;&nbsp;&nbsp;&nbsp;正报聘焉。癸酉，帝御大德殿，集百僚及沙门、道士等亲讲《礼记》。<br /><br />&nbsp;&nbsp;&nbsp;&nbsp;九月庚戌，太白与镇星合于角。<br /><br />&nbsp;&nbsp;&nbsp;&nbsp;冬十月癸亥，祠太庙。丙戌，太白入氐。丁亥，上亲率六军讲武于城南，京<br /><br />&nbsp;&nbsp;&nbsp;&nbsp;邑观者，舆马弥漫数十里，诸蕃使咸在焉。<br /><br />&nbsp;&nbsp;&nbsp;&nbsp;十一月壬辰朔，日有蚀之。甲辰，行幸岐阳。壬子，遣开府崔彦穆、小宾部<br /><br />&nbsp;&nbsp;&nbsp;&nbsp;元晖使于齐。甲寅，陈安成王顼废其主伯宗自立，是为宣帝。<br /><br />&nbsp;&nbsp;&nbsp;&nbsp;十二月丁丑，至自岐阳。是月，齐武成帝薨。<br /><br />&nbsp;&nbsp;&nbsp;&nbsp;四年春正月辛卯朔，废朝，以齐武成薨故也。遣司会、河阳公李纶等会葬于<br /><br />&nbsp;&nbsp;&nbsp;&nbsp;齐，仍吊赙焉。<br /><br />&nbsp;&nbsp;&nbsp;&nbsp;二月癸亥，以柱国、昌宁公长孙俭为夏州总管。戊辰，帝御大德殿，集百僚、<br /><br />&nbsp;&nbsp;&nbsp;&nbsp;道士、沙门等讨论释、老义。岁星逆行，掩太微上将。庚午，有流星大如斗，出<br /><br />&nbsp;&nbsp;&nbsp;&nbsp;左摄提，流至天津，灭后，有声如雷。<br /><br />&nbsp;&nbsp;&nbsp;&nbsp;夏四月乙巳，齐遣使来聘。五月己丑，帝制《象经》成，集百僚讲说。封魏<br /><br />&nbsp;&nbsp;&nbsp;&nbsp;广平公子元谦为韩国公，以绍魏后。庚戌，行幸醴泉宫。丁巳，柱国、吴国公尉<br /><br />&nbsp;&nbsp;&nbsp;&nbsp;迟纲薨。<br /><br />&nbsp;&nbsp;&nbsp;&nbsp;六月，筑原州及泾州东城。<br /><br />&nbsp;&nbsp;&nbsp;&nbsp;秋七月辛亥，至自醴泉宫。丁巳，突厥遣使献马。<br /><br />&nbsp;&nbsp;&nbsp;&nbsp;八月庚辰，盗杀孔城防主，以其地入齐。<br /><br />&nbsp;&nbsp;&nbsp;&nbsp;九月辛卯，遣柱国、齐国公宪率众于宜阳筑崇德等城。<br /><br />&nbsp;&nbsp;&nbsp;&nbsp;冬十一月辛亥，柱国、昌宁公长孙俭薨。十二月壬午，罢陇州。<br /><br />&nbsp;&nbsp;&nbsp;&nbsp;五年春二月己巳，邵惠公颢孙胄自齐来归。改邵国公会为谭国公，封胄为邵<br /><br />&nbsp;&nbsp;&nbsp;&nbsp;国公。三月辛卯，进封柱国韦孝宽为郧国公。甲辰，初令宿卫官住关外者，将家<br /><br />&nbsp;&nbsp;&nbsp;&nbsp;累入京，不乐者，解宿卫。<br /><br />&nbsp;&nbsp;&nbsp;&nbsp;夏四月甲寅，以柱国宇文盛为大宗伯。行幸醴泉宫。省帅都督官。丙寅，遣<br /><br />&nbsp;&nbsp;&nbsp;&nbsp;大使巡天下。以陈国公纯为陕州总管。<br /><br />&nbsp;&nbsp;&nbsp;&nbsp;六月壬辰，封开府梁睿为蒋国公。庚子，降宥罪人，并免逋租悬调等，以皇<br /><br />&nbsp;&nbsp;&nbsp;&nbsp;女生故也。七月，盐州献白兔。乙卯，至自醴泉宫。辛巳，以柱国、谯国公俭为<br /><br />&nbsp;&nbsp;&nbsp;&nbsp;益州总管。九月己卯，太白、岁星合于亢。<br /><br />&nbsp;&nbsp;&nbsp;&nbsp;冬十月辛巳朔，日有蚀之。丙戌，太白、镇星合于氐。丁酉，太傅、郑国公<br /><br />&nbsp;&nbsp;&nbsp;&nbsp;达奚武薨。<br /><br />&nbsp;&nbsp;&nbsp;&nbsp;十一月乙丑，追封章武孝公导为豳国公，以蔡国并于豳。丁卯，柱国、豳国<br /><br />&nbsp;&nbsp;&nbsp;&nbsp;公广薨。<br /><br />&nbsp;&nbsp;&nbsp;&nbsp;十二月癸巳，大将军郑恪率师平越`，置西宁州。是冬，齐将斛律明月寇边，<br /><br />&nbsp;&nbsp;&nbsp;&nbsp;于汾北筑城，自华谷至于龙门。<br /><br />&nbsp;&nbsp;&nbsp;&nbsp;六年春正月己酉朔，废朝，以露门未成故也。诏柱国、齐国公宪率师御斛律<br /><br />&nbsp;&nbsp;&nbsp;&nbsp;明月。丁卯，以大将军张掖公王杰、谭国公会、雁门公田弘、魏国公李晖等并为<br /><br />&nbsp;&nbsp;&nbsp;&nbsp;柱国。二月己丑夜，有苍云广三尺许，经天，自戌加辰。<br /><br />&nbsp;&nbsp;&nbsp;&nbsp;三月己酉，齐国公宪自龙门度河。斛律明月退保华谷，宪攻拔其新筑五城。<br /><br />&nbsp;&nbsp;&nbsp;&nbsp;夏四月戊寅朔，日有蚀之。己卯，荧惑犯舆鬼。辛卯，信州蛮渠冉祖喜、冉龙骧<br /><br />&nbsp;&nbsp;&nbsp;&nbsp;举兵反，遣大将军赵率师讨平之。甲午，以柱国、燕国公于实为凉州总管，大<br /><br />&nbsp;&nbsp;&nbsp;&nbsp;将军、杞国公亮为秦州总管。庚子，以大将军、荥阳公司马消难为柱国。陈国公<br /><br />&nbsp;&nbsp;&nbsp;&nbsp;纯、雁门公田弘率师取齐宜阳等九城。以大将军武安公侯莫陈琼、太安公阎庆、<br /><br />&nbsp;&nbsp;&nbsp;&nbsp;神武公窦毅、南阳公叱罗协、平高公侯伏侯龙恩并为柱国。封开府斛斯征为岐国<br /><br />&nbsp;&nbsp;&nbsp;&nbsp;公，右宫伯长孙览为薛国公。五月癸卯，遣纳言郑翊使于陈。丙寅，以大将军唐<br /><br />&nbsp;&nbsp;&nbsp;&nbsp;国公李\、中山公训、杞国公亮、上庸公陆腾、安义公宇文丘、北平公寇绍、<br /><br />&nbsp;&nbsp;&nbsp;&nbsp;许国公宇文善、犍为公高琳、郑国公达奚震、陇东公杨纂、常山公于翼并为柱国。<br /><br />&nbsp;&nbsp;&nbsp;&nbsp;六月乙未，以大将军、太原公王柬为柱国。是月，齐将段孝先攻陷汾州。<br /><br />&nbsp;&nbsp;&nbsp;&nbsp;秋七月乙丑，以大将军、越国公盛为柱国。八月癸未，镇星、岁星、太白合<br /><br />&nbsp;&nbsp;&nbsp;&nbsp;于氐。九月庚申，月在娄，蚀之既，光不复。癸酉，省掖庭四夷乐、后宫罗绮工<br /><br />&nbsp;&nbsp;&nbsp;&nbsp;人五百余人。冬十月壬午，冀国公通薨。乙未，遣右武伯谷会琨、御正蔡斌使于<br /><br />&nbsp;&nbsp;&nbsp;&nbsp;齐。壬寅，上亲率六军讲武于城南。<br /><br />&nbsp;&nbsp;&nbsp;&nbsp;十一月壬子，以大将军梁国公侯莫陈芮、大将军李意并为柱国。丙辰，齐遣<br /><br />&nbsp;&nbsp;&nbsp;&nbsp;使来聘。丁巳，行幸散关。十二月己丑，还宫。是冬，牛大疫，死者十六七。<br /><br />&nbsp;&nbsp;&nbsp;&nbsp;建德元年春正月戊午，帝幸玄都观，亲御法座讲说，公卿道俗论难，事毕还<br /><br />&nbsp;&nbsp;&nbsp;&nbsp;宫。降死罪及流罪一等，其五岁刑已下，并宥之。<br /><br />&nbsp;&nbsp;&nbsp;&nbsp;二月癸酉，遣大将军、昌城公深使于突厥，司宗李际、小宾部贺遂礼使于齐。<br /><br />&nbsp;&nbsp;&nbsp;&nbsp;乙酉，柱国、安义公宇文丘薨。<br /><br />&nbsp;&nbsp;&nbsp;&nbsp;三月癸卯，日有蚀之。齐遣使来聘。丙辰，诛大冢宰晋国公护、护子柱国谭<br /><br />&nbsp;&nbsp;&nbsp;&nbsp;国公会、会弟大将军莒国公至、崇业公静，并柱国侯伏侯龙恩、龙恩弟大将军万<br /><br />&nbsp;&nbsp;&nbsp;&nbsp;寿、大将军刘勇等。大赦，改元。罢中外府。癸亥，以太傅、蜀国公尉迟迥为太<br /><br />&nbsp;&nbsp;&nbsp;&nbsp;师，柱国、邓国公窦炽为太傅，大司空、申国公李穆为太保，齐国公宪为大冢宰，<br /><br />&nbsp;&nbsp;&nbsp;&nbsp;卫国公直为大司徒，赵国公招为大司空，柱国、⒑惫辛威为大司寇，绥德公陆<br /><br />&nbsp;&nbsp;&nbsp;&nbsp;通为大司马。诏曰：“民亦劳止，则星动于天；作事不时，则石言于国。故知为<br /><br />&nbsp;&nbsp;&nbsp;&nbsp;政欲静，静在宁民；为治欲安，安在息役。顷兴造无度，征发不已，加以频岁师<br /><br />&nbsp;&nbsp;&nbsp;&nbsp;旅，农亩废业。去秋灾蝗，年谷不登，民有散亡，家空杼轴。朕每旦恭己，夕惕<br /><br />&nbsp;&nbsp;&nbsp;&nbsp;兢怀。自今正调以外，无妄征发。庶时殷俗阜，称朕意焉。”<br /><br />&nbsp;&nbsp;&nbsp;&nbsp;夏四月甲戌，以代国公达、滕国公并为柱国。诏荆州、安州、江陵等总管<br /><br />&nbsp;&nbsp;&nbsp;&nbsp;停隶襄州。己卯，以柱国、张掖公王杰为泾州总管，魏国公李晖为梁州总管。诏<br /><br />&nbsp;&nbsp;&nbsp;&nbsp;公卿以下各举所知。遣工部代公达、小礼部辛彦之使于齐。丙戌，诏百官军民上<br /><br />&nbsp;&nbsp;&nbsp;&nbsp;封事，极言得失。丁亥，诏断四方非常贡献。庚寅，追尊略阳公为孝闵皇帝。癸<br /><br />&nbsp;&nbsp;&nbsp;&nbsp;巳，立鲁国公S为皇太子。大赦天下，百官各加封级。<br /><br />&nbsp;&nbsp;&nbsp;&nbsp;五月，封卫国公直长子宾为莒国公，绍莒庄公洛生后。壬戌，帝以大旱，集<br /><br />&nbsp;&nbsp;&nbsp;&nbsp;百官于庭，诏之曰：“盛农之节，亢阳不雨，气序愆度，盖不徒然。岂朕德薄，<br /><br />&nbsp;&nbsp;&nbsp;&nbsp;刑赏乖中欤？将公卿大臣或非其人欤？宜尽直言，无得有隐。”公卿各引咎自责。<br /><br />&nbsp;&nbsp;&nbsp;&nbsp;其夜澍雨。六月庚子，改置宿卫官员。秋七月辛丑，陈遣使来聘。丙午，辰星、<br /><br />&nbsp;&nbsp;&nbsp;&nbsp;太白合于东井。己酉，月犯心中星。九月庚子朔，日有蚀之。庚申，扶风掘地得<br /><br />&nbsp;&nbsp;&nbsp;&nbsp;玉杯以献。冬十月庚午，诏江陵所获俘虏充官口者，悉免为民。辛未，遣小匠师<br /><br />&nbsp;&nbsp;&nbsp;&nbsp;杨勰、齐驭唐则使于陈。柱国、大司马、绥德公陆通薨。<br /><br />&nbsp;&nbsp;&nbsp;&nbsp;十一月丙午，上亲率六军讲武城南。庚戌，行幸羌桥，集京城以东诸军都督<br /><br />&nbsp;&nbsp;&nbsp;&nbsp;以上，颁赐有差。乙卯，还宫。壬戌，以大司空、赵国公招为大司马。乙未，月<br /><br />&nbsp;&nbsp;&nbsp;&nbsp;犯心中星。<br /><br />&nbsp;&nbsp;&nbsp;&nbsp;十二月壬申，行幸斜谷，集京城以西诸军都督已上，颁赐有差。丙戌，还宫。<br /><br />&nbsp;&nbsp;&nbsp;&nbsp;己丑，帝御正武殿，亲录囚徒，至夜而罢。庚寅，幸道会苑，以上善殿壮丽，遂<br /><br />&nbsp;&nbsp;&nbsp;&nbsp;焚之。<br /><br />&nbsp;&nbsp;&nbsp;&nbsp;二年春正月辛丑，祠南郊。乙巳，以柱国、雁门公田弘为大司空，大将军、<br /><br />&nbsp;&nbsp;&nbsp;&nbsp;徐国公若干凤为柱国。庚戌，复置帅都督官。乙卯，祠太庙。闰月己巳，陈遣使<br /><br />&nbsp;&nbsp;&nbsp;&nbsp;来聘。<br /><br />&nbsp;&nbsp;&nbsp;&nbsp;二月辛亥，白虹贯日。甲寅，诏皇太子S抚巡西土。壬戌，遣司会侯莫陈凯、<br /><br />&nbsp;&nbsp;&nbsp;&nbsp;太子宫尹郑译使于齐。荧惑犯舆鬼，入积尸。省雍州内八郡，并入京兆、冯翊、<br /><br />&nbsp;&nbsp;&nbsp;&nbsp;扶风、咸阳等郡。<br /><br />&nbsp;&nbsp;&nbsp;&nbsp;三月己卯，皇太子于岐州获二白鹿以献。诏答曰：“在德不在瑞。”癸巳，<br /><br />&nbsp;&nbsp;&nbsp;&nbsp;省六府诸司中大夫以下官，府置四司，以下大夫为之官长，上士贰之。夏四月己<br /><br />&nbsp;&nbsp;&nbsp;&nbsp;亥，祠太庙。丙辰，增改东宫官员。<br /><br />&nbsp;&nbsp;&nbsp;&nbsp;五月丁卯，荧惑犯右执法。丁丑，以柱国、周昌公侯莫陈琼为大宗伯，荥阳<br /><br />&nbsp;&nbsp;&nbsp;&nbsp;公司马消难为大司寇，上庸公陆腾为大司空。六月庚子，省六府员外诸官皆为丞。<br /><br />&nbsp;&nbsp;&nbsp;&nbsp;甲辰，月犯心中星。壬子，皇孙衍生，文武官普加一阶。大选诸军将帅。丙辰，<br /><br />&nbsp;&nbsp;&nbsp;&nbsp;帝御露寝，集诸军将，勖以戎事。庚申，诏诸军旌旗皆画以猛兽、鸷鸟之象。<br /><br />&nbsp;&nbsp;&nbsp;&nbsp;秋七月己巳，祠太庙。自春末不雨，至于是月。壬申，集百寮于大德殿，帝<br /><br />&nbsp;&nbsp;&nbsp;&nbsp;责躬罪己，问以治政得失。戊子，雨。<br /><br />&nbsp;&nbsp;&nbsp;&nbsp;八月丙午，改三夫人为三妃。关内大蝗。九月乙丑，陈遣使来聘。癸酉，太<br /><br />&nbsp;&nbsp;&nbsp;&nbsp;白犯右执法。戊寅，以柱国、郑国公达奚震为金州总管。诏曰：“政在节财，礼<br /><br />&nbsp;&nbsp;&nbsp;&nbsp;唯宁俭。而顷者婚嫁竞为奢靡，牢羞之费，罄竭资财，甚乖典训之理。有司宜加<br /><br />&nbsp;&nbsp;&nbsp;&nbsp;宣勒，使咸遵礼制。”壬午，纳皇太子妃杨氏。<br /><br />&nbsp;&nbsp;&nbsp;&nbsp;冬十月癸卯，齐遣使来聘。甲辰，六代乐成，帝御崇信殿，集百官以观之。<br /><br />&nbsp;&nbsp;&nbsp;&nbsp;十一月辛巳，帝亲率六军讲武于城东。癸未，集诸军都督以上五十人于道会苑大<br /><br />&nbsp;&nbsp;&nbsp;&nbsp;射，帝亲临射宫，大备军容。<br /><br />&nbsp;&nbsp;&nbsp;&nbsp;十二月癸巳，集群臣及沙门、道士等，帝升高座，辨释三教先后，以儒教为<br /><br />&nbsp;&nbsp;&nbsp;&nbsp;先，道教为次，佛教为后。以大将军、乐川公赫连达为柱国。诏曰：“尊年尚齿，<br /><br />&nbsp;&nbsp;&nbsp;&nbsp;列代弘规；序旧酬劳，哲王明范。朕嗣承弘业，君临万邦，驱此兆庶，置诸仁寿。<br /><br />&nbsp;&nbsp;&nbsp;&nbsp;军民之间，年多耆耋。眷言衰暮，宜有优崇。可颁授老职，使荣沾邑里。”戊午，<br /><br />&nbsp;&nbsp;&nbsp;&nbsp;听讼于正武殿，自旦及夜，继之以烛。<br /><br />&nbsp;&nbsp;&nbsp;&nbsp;三年春正月壬戌，朝群臣于露门。册柱国齐国公宪、卫国公直、赵国公招、<br /><br />&nbsp;&nbsp;&nbsp;&nbsp;谯国公俭、陈国公纯、越国公盛、代国公达、滕国公并进爵为王。己巳，祠太<br /><br />&nbsp;&nbsp;&nbsp;&nbsp;庙。庚午，突厥遣使献马。癸酉，诏：“自今已后，男年十五，女年十三已上，<br /><br />&nbsp;&nbsp;&nbsp;&nbsp;爰及鳏寡，所在军民，以时嫁娶，务从节俭，勿为财币稽留。”乙亥，亲耕籍田。<br /><br />&nbsp;&nbsp;&nbsp;&nbsp;丙子，初服短衣，享二十四军督将以下，试以军旅之法，纵酒尽欢。诏以往岁年<br /><br />&nbsp;&nbsp;&nbsp;&nbsp;谷不登，民多乏绝，令公私道俗，凡有贮积粟麦者，皆准口听留，以外尽粜。<br /><br />&nbsp;&nbsp;&nbsp;&nbsp;二月壬辰朔，日有食之。丁酉，纪国公康、毕国公贤、酆国公贞、宋国公实、<br /><br />&nbsp;&nbsp;&nbsp;&nbsp;汉国公赞、秦国公贽、曹国公允并进爵为王。丙午，令六府各举贤良清正之人。<br /><br />&nbsp;&nbsp;&nbsp;&nbsp;癸丑，柱国、许国公宇文善有罪免。乙卯，行幸云阳宫。丙辰，诏曰：“民生而<br /><br />&nbsp;&nbsp;&nbsp;&nbsp;静，纯懿之性本均；感物而迁，嗜欲之情斯起。虽复云鸟殊世，文质异时，莫不<br /><br />&nbsp;&nbsp;&nbsp;&nbsp;限以堤防，示之禁令。朕君临万宇，覆养黎元，思振颓纲，纳之轨式。比因人有<br /><br />&nbsp;&nbsp;&nbsp;&nbsp;犯，与众弃之，所在群官有c过者，咸听首露，莫不轻重毕陈，纤毫无隐。斯则<br /><br />&nbsp;&nbsp;&nbsp;&nbsp;风行草偃，从化无违，导德齐礼，庶几可致。但上失其道，有自来矣。凌夷之弊，<br /><br />&nbsp;&nbsp;&nbsp;&nbsp;反本无由，宜加荡涤，与民更始。可大赦天下。”庚申，皇太后不豫。三月辛酉，<br /><br />&nbsp;&nbsp;&nbsp;&nbsp;至自云阳宫。癸酉，皇太后叱奴氏崩。帝居倚庐，朝夕共一溢米。群臣表请，累<br /><br />&nbsp;&nbsp;&nbsp;&nbsp;旬乃止。诏皇太子S总厘庶政。<br /><br />&nbsp;&nbsp;&nbsp;&nbsp;夏四月乙卯，齐遣使吊赠会葬。丁巳，有星孛于东北紫宫垣，长七尺。<br /><br />&nbsp;&nbsp;&nbsp;&nbsp;五月庚申，葬文宣皇后于永固陵，帝袒跣至陵所。辛酉，诏曰：“齐斩之情，<br /><br />&nbsp;&nbsp;&nbsp;&nbsp;经籍彝训，近代沿革，遂亡斯礼。伏奉遗令，既葬便除。攀慕几筵，情实未忍。<br /><br />&nbsp;&nbsp;&nbsp;&nbsp;三年之丧，达于天子，古今无易之道，王者之所常行。但时有未谐，不得全制。<br /><br />&nbsp;&nbsp;&nbsp;&nbsp;军国务重，庶自听朝。\麻之节，苫庐之礼，率遵前典，以申罔极。百寮以下，<br /><br />&nbsp;&nbsp;&nbsp;&nbsp;宜依遗令。”公卿上表，固请俯就权制，过葬即吉。帝不许。引古礼答之，群臣<br /><br />&nbsp;&nbsp;&nbsp;&nbsp;乃止。于是遂申三年之制，五服之内，亦令依礼。初置太子谏议员四人，文学十<br /><br />&nbsp;&nbsp;&nbsp;&nbsp;人；皇弟、皇子友员各二人，学士六人。丁卯，荆州献白乌。戊辰，诏故晋国公<br /><br />&nbsp;&nbsp;&nbsp;&nbsp;护及诸子，并追复先封，改葬加谥。丙子，初断佛、道二教，经像悉毁，罢沙门、<br /><br />&nbsp;&nbsp;&nbsp;&nbsp;道士，并令还民。并禁诸淫祀，礼典所不载者，尽除之。六月丁未，集诸军将，<br /><br />&nbsp;&nbsp;&nbsp;&nbsp;教以战阵之法。壬子，更铸五行大布钱，以一当十，与布泉钱并行。戊午，诏曰：<br /><br />&nbsp;&nbsp;&nbsp;&nbsp;“至道弘深，混成无际，体包空有，理极幽玄。但歧路既分，派源逾远，淳离朴<br /><br />&nbsp;&nbsp;&nbsp;&nbsp;散，形气斯乖。遂使三墨八儒，朱紫交竞；九流七略，异说相腾。道隐小成，其<br /><br />&nbsp;&nbsp;&nbsp;&nbsp;来旧矣。不有会归，争驱靡息。今可立通道观，圣哲微言，先贤典训，金科玉篆，<br /><br />&nbsp;&nbsp;&nbsp;&nbsp;秘迹玄文，所以济养黎元，扶成教义者，并宜弘阐，一以贯之。俾夫玩培v者，<br /><br />&nbsp;&nbsp;&nbsp;&nbsp;识嵩岱之崇崛；守碛砾者，悟渤手泓澄，不亦可乎。”<br /><br />&nbsp;&nbsp;&nbsp;&nbsp;秋七月庚申，行幸云阳宫。乙酉，卫王直在京师举兵反，欲突入肃章门。司<br /><br />&nbsp;&nbsp;&nbsp;&nbsp;武尉迟运等拒守。直败，率百余骑遁走。京师连雨三旬，是日霁。戊子，至自云<br /><br />&nbsp;&nbsp;&nbsp;&nbsp;阳宫。八月辛卯，擒直于荆州，免为庶人。乙未，诏自建德元年八月以前犯罪，<br /><br />&nbsp;&nbsp;&nbsp;&nbsp;未被推纠，于后事发失官爵者，并听复旧。丙申，行幸云阳宫。九月庚申，幸同<br /><br />&nbsp;&nbsp;&nbsp;&nbsp;州。戊辰，以柱国、大宗伯、周昌公侯莫陈琼为秦州总管。冬十月丙申，御正杨<br /><br />&nbsp;&nbsp;&nbsp;&nbsp;尚希、礼部卢恺使于陈。戊戌，雍州献苍乌。庚子，诏蒲州民遭饥乏绝者，令向<br /><br />&nbsp;&nbsp;&nbsp;&nbsp;d城以西，及荆州管内就食。甲寅，行幸蒲州。乙卯，曲赦蒲州见囚大辟以下。<br /><br />&nbsp;&nbsp;&nbsp;&nbsp;丙辰，行幸同州。始州民王鞅拥众反，大将军郑恪讨平之。<br /><br />&nbsp;&nbsp;&nbsp;&nbsp;十一月戊午，以柱国、大司空、上庸公陆腾为泾州总管。于阗遣使献名马。<br /><br />&nbsp;&nbsp;&nbsp;&nbsp;己巳，大阅于城东。甲戌，至自同州。<br /><br />&nbsp;&nbsp;&nbsp;&nbsp;十二月戊子，大会卫官及军人以上，赐钱帛各有差。辛卯，月掩太白。诏荆、<br /><br />&nbsp;&nbsp;&nbsp;&nbsp;襄、安、延、夏五州总管内，有能率其从军者，授官各有差。其贫下户，给复三<br /><br />&nbsp;&nbsp;&nbsp;&nbsp;年。丙申，改诸军军士并为侍官。丁酉，利州上言驺虞见。癸卯，集诸军讲武于<br /><br />&nbsp;&nbsp;&nbsp;&nbsp;临皋泽。凉州比年地震，坏城郭，地裂，涌泉出。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622476);">加入书签</a><a
                        href="1622475.html">上一页</a>&larr;<a href="index.html">返回列表</a>&rarr;<a
                            href="1622477.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622475.html"; var next_page = "1622477.html"; var index_page = "index.html"; var sortid = "9"; var article_id = "21908"; var chapter_id = "1622476"; var articlename = "周书"; var chaptername = " 卷五 帝纪第五"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>