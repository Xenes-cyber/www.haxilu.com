<!DOCTYPE html>
<html>
<head>
<meta charset="gbk" />
<title>周书- 卷七 帝纪第七-在线阅读-哈西文学网</title>
<meta name="keywords" content="令狐德保周书， 卷七 帝纪第七全文， 卷七 帝纪第七在线阅读 哈西文学网" />
<meta name="description" content="哈西文学网提供令狐德钡闹苁  卷七 帝纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622478.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622478.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 帝纪第七</h1>
            <div class="link xb">
                <a href="1622477.html">上一页</a>&larr;<a href="index.html">返回列表</a>&rarr;<a
                    href="1622479.html">下一页</a></div>			
            <div id="BookText">&nbsp;&nbsp;&nbsp;&nbsp;◎宣帝<br /><br />&nbsp;&nbsp;&nbsp;&nbsp;宣皇帝讳S，字乾伯，高祖长子也。母曰李太后。武成元年，生于同州。保<br /><br />&nbsp;&nbsp;&nbsp;&nbsp;定元年五月丙午，封鲁国公。建德元年四月癸巳，高祖亲告庙，冠于阼阶，立为<br /><br />&nbsp;&nbsp;&nbsp;&nbsp;皇太子。诏皇太子巡抚西土。文宣皇后崩，高祖谅，诏太子总朝政。五旬而罢。<br /><br />&nbsp;&nbsp;&nbsp;&nbsp;高祖每巡幸四方，太子常留监国。五年二月，又诏皇太子巡西土，因讨吐谷浑。<br /><br />&nbsp;&nbsp;&nbsp;&nbsp;宣政元年六月丁酉，高祖崩。戊戌，皇太子即皇帝位，尊皇后为皇太后。癸<br /><br />&nbsp;&nbsp;&nbsp;&nbsp;丑，岁星、荧惑、太白合于东井。甲子，诛上柱国、齐王宪。封开府于智为齐国<br /><br />&nbsp;&nbsp;&nbsp;&nbsp;公。闰月乙亥，诏山东流民新复业者，及突厥侵掠家口破亡不能存济者，并给复<br /><br />&nbsp;&nbsp;&nbsp;&nbsp;一年。立妃杨氏为皇后。辛巳，以上柱国赵王招为太师，陈王纯为太傅，柱国代<br /><br />&nbsp;&nbsp;&nbsp;&nbsp;王达、滕王、卢国公尉迟运、薛国公长孙览并为上柱国。进封柱国、平阳郡公<br /><br />&nbsp;&nbsp;&nbsp;&nbsp;王谊为扬国公。是月，幽州人卢昌期据范阳反，诏柱国、东平公宇文神举帅众讨<br /><br />&nbsp;&nbsp;&nbsp;&nbsp;平之。秋七月辛丑，月犯心前星。乙巳，祠太庙。丙午，祠圆丘。戊申，祠方丘。<br /><br />&nbsp;&nbsp;&nbsp;&nbsp;庚戌，以小宗伯、岐国公斛斯征为大宗伯。丙辰，荧惑、太白合于七星。己未，<br /><br />&nbsp;&nbsp;&nbsp;&nbsp;太白犯轩辕大星。壬戌，以柱国、南兖州总管、随公杨坚为上柱国、大司马。癸<br /><br />&nbsp;&nbsp;&nbsp;&nbsp;亥，尊所生李氏为帝太后。八月丙寅，夕月于西郊。长安、万年二县民居在京城<br /><br />&nbsp;&nbsp;&nbsp;&nbsp;者，给复三年。壬申，行幸同州。遣大使巡察诸州。诏制九条，宣下州郡：一曰，<br /><br />&nbsp;&nbsp;&nbsp;&nbsp;决狱科罪，皆准律文；二曰，母族绝服外者，听婚；三曰，以杖决罚，悉令依法；<br /><br />&nbsp;&nbsp;&nbsp;&nbsp;四曰，郡县当境贼盗不擒获者，并仰录奏；五曰，孝子顺孙、义夫节妇，表其门<br /><br />&nbsp;&nbsp;&nbsp;&nbsp;闾，才堪任用者，即宜申荐；六曰，或昔经驱使，名位未达，或沉沦蓬荜，文武<br /><br />&nbsp;&nbsp;&nbsp;&nbsp;可施，宜并采访，具以名奏；七曰，伪齐七品以上，已敕收用，八品以下，爰及<br /><br />&nbsp;&nbsp;&nbsp;&nbsp;流外，若欲入仕，皆听预选，降二等授官；八曰，州举高才博学者为秀才，郡举<br /><br />&nbsp;&nbsp;&nbsp;&nbsp;经明行修者为孝廉，上州、上郡岁一人，下州、下郡三岁一人；九曰，年七十以<br /><br />&nbsp;&nbsp;&nbsp;&nbsp;上，依式授官，鳏寡困乏不能自存者，并加禀恤。以大司徒、杞国公亮为安州总<br /><br />&nbsp;&nbsp;&nbsp;&nbsp;管，上柱国、薛国公长孙览为大司徒，柱国、扬国公王谊为大司空。庚辰，太白<br /><br />&nbsp;&nbsp;&nbsp;&nbsp;入太微。丙戌，以柱国、永昌公椿为大司寇。九月丁酉，荧惑入太微。以柱国宇<br /><br />&nbsp;&nbsp;&nbsp;&nbsp;文盛、张掖公王杰、⒑惫辛威、郧国公韦孝宽并为上柱国。庚戌，封皇弟元为<br /><br />&nbsp;&nbsp;&nbsp;&nbsp;荆王。诏诸应拜者，皆以三拜成礼。汾州稽胡帅刘受逻干举兵反。诏上柱国、越<br /><br />&nbsp;&nbsp;&nbsp;&nbsp;王盛为行军元帅，率众讨平之。庚申，荧惑犯左执法。<br /><br />&nbsp;&nbsp;&nbsp;&nbsp;冬十月癸酉，至自同州。以大司空、扬国公王谊为襄州总管。戊子，百济遣<br /><br />&nbsp;&nbsp;&nbsp;&nbsp;使献方物。十一月己亥，讲武于道会苑，帝亲擐甲胄。是月，突厥寇边，围酒泉，<br /><br />&nbsp;&nbsp;&nbsp;&nbsp;杀掠吏民。十二月甲子，以柱国、毕王贤为大司空。癸未，荧惑入氐，仍留经一<br /><br />&nbsp;&nbsp;&nbsp;&nbsp;月。己丑，以上柱国、河阳总管滕王为行军元帅，率众伐陈。免京师见徒，并<br /><br />&nbsp;&nbsp;&nbsp;&nbsp;令从军。<br /><br />&nbsp;&nbsp;&nbsp;&nbsp;大象元年春正月癸已，受朝于露门，帝服通天冠、绛纱袍，群臣皆服汉魏衣<br /><br />&nbsp;&nbsp;&nbsp;&nbsp;冠。大赦，改元大成。初置四辅官，以上柱国大冢宰越王盛为大前疑，相州总管<br /><br />&nbsp;&nbsp;&nbsp;&nbsp;蜀国公尉迟迥为大右弼，申国公李穆为大左辅，大司马随国公杨坚为大后丞。癸<br /><br />&nbsp;&nbsp;&nbsp;&nbsp;卯，封皇子衍为鲁王。甲辰，东巡狩。丙午，日有背。以柱国、常山公于翼为大<br /><br />&nbsp;&nbsp;&nbsp;&nbsp;司徒。辛亥，以柱国、许国公宇文善为大宗伯。癸丑，日又背。戊午，行幸洛阳。<br /><br />&nbsp;&nbsp;&nbsp;&nbsp;立鲁王衍为皇太子。二月癸亥，诏曰：<br /><br />&nbsp;&nbsp;&nbsp;&nbsp;河洛之地，世称朝市。上则于天，阴阳所会；下纪于地，职贡路均。圣人以<br /><br />&nbsp;&nbsp;&nbsp;&nbsp;万物阜安，乃建王国。时经五代，世历千祀，规模弘远，邑居壮丽。自魏氏失驭，<br /><br />&nbsp;&nbsp;&nbsp;&nbsp;城阙为墟，君了有恋旧之风，小人深怀土之思。我太祖受命酆镐，胥宇崤函，荡<br /><br />&nbsp;&nbsp;&nbsp;&nbsp;定四方，有怀光宅。高祖神功圣略，混一区宇，往巡东夏，省方观俗，布政此宫，<br /><br />&nbsp;&nbsp;&nbsp;&nbsp;遂移气序。朕以眇身，祗承宝祚，庶几聿修之志，敢忘燕翼之心。一昨驻跸金墉，<br /><br />&nbsp;&nbsp;&nbsp;&nbsp;备尝游览，百王制度，基趾尚存。今若因修，为功易立。宜命邦事，修复旧都。<br /><br />&nbsp;&nbsp;&nbsp;&nbsp;奢俭取文质之间，功役依子来之义。北瞻河内，咫尺非遥。前诏经营，今宜停罢。<br /><br />&nbsp;&nbsp;&nbsp;&nbsp;于是发山东诸州兵，增一月功为四十五日役，起洛阳宫。常役四万人，以迄<br /><br />&nbsp;&nbsp;&nbsp;&nbsp;于晏驾。并移相州六府于洛阳，称东京六府。杀柱国、徐州总管、郯国公王轨。<br /><br />&nbsp;&nbsp;&nbsp;&nbsp;停南讨诸军。以赵王招女为千金公主，嫁于突厥。戊辰，以上柱国、郧国公韦孝<br /><br />&nbsp;&nbsp;&nbsp;&nbsp;宽为徐州总管。乙亥，行幸邺。丙子，初令授总管刺史及行兵者，加持节，余悉<br /><br />&nbsp;&nbsp;&nbsp;&nbsp;罢之。辛巳，诏曰：<br /><br />&nbsp;&nbsp;&nbsp;&nbsp;有圣大宝，实惟重器。玄天表命，人事与能，幽显同谋，确乎不易。域中之<br /><br />&nbsp;&nbsp;&nbsp;&nbsp;大，实悬定于杳冥；天下为公，盖不避于内举。我大周感苍昊之精，受河洛之锡，<br /><br />&nbsp;&nbsp;&nbsp;&nbsp;武功文德，光格区宇，创业垂统，永光无穷。朕以寡薄，祗承鸿绪，上赖先朝得<br /><br />&nbsp;&nbsp;&nbsp;&nbsp;一之迹，下藉群后不贰之心。职贡与云雨俱通，宪章共光华并亘。圆首方足，咸<br /><br />&nbsp;&nbsp;&nbsp;&nbsp;登仁寿。思隆国本，用弘天历。皇太子衍，地居上嗣，正统所归。远凭积德之休，<br /><br />&nbsp;&nbsp;&nbsp;&nbsp;允叶无疆之祚。帝王之量，未肃而成；天禄之期，不谋已至。朕今傅位于衍。乃<br /><br />&nbsp;&nbsp;&nbsp;&nbsp;眷四海，深合讴歌之望；俾予一人，高蹈风尘之表。万方兆庶，知朕意焉。可大<br /><br />&nbsp;&nbsp;&nbsp;&nbsp;赦天下，改大成元年为大象元年。<br /><br />&nbsp;&nbsp;&nbsp;&nbsp;帝于是自称天元皇帝，所居称天台，冕有二十四旒，车服旗鼓，皆以二十四<br /><br />&nbsp;&nbsp;&nbsp;&nbsp;为节。内史、御正皆置上大夫。皇帝衍称正阳宫，置纳言、御正、诸卫等官，皆<br /><br />&nbsp;&nbsp;&nbsp;&nbsp;准天台。尊皇太后为天元皇太后。封内史上大夫郑译为沛国公。癸未，日初出及<br /><br />&nbsp;&nbsp;&nbsp;&nbsp;将入时，其中并有乌色，大如鸡卵，经四日灭。戊子，以上柱国大前疑越王盛为<br /><br />&nbsp;&nbsp;&nbsp;&nbsp;太保，大右弼蜀公尉迟迥为大前疑，代王达为大右弼。辛卯，诏徙邺城石经于洛<br /><br />&nbsp;&nbsp;&nbsp;&nbsp;阳。又诏曰：“洛阳旧都，今既修复，凡是元迁之户，并听还洛州。此外诸民欲<br /><br />&nbsp;&nbsp;&nbsp;&nbsp;往者，亦任其意。河阳、幽、相、豫、亳、青、徐七总管，受东京六府处分。”<br /><br />&nbsp;&nbsp;&nbsp;&nbsp;三月壬寅，以上柱国、薛国公长孙览为泾州总管。庚申，至自东巡。大陈军伍，<br /><br />&nbsp;&nbsp;&nbsp;&nbsp;帝亲擐甲胄，入自青门。皇帝衍备法驾从入。百官迎于青门外。其时骤雨，仪卫<br /><br />&nbsp;&nbsp;&nbsp;&nbsp;失容。辛酉，封赵王招第二子贯为永康县王。夏四月壬戌朔，有司奏言日蚀。不<br /><br />&nbsp;&nbsp;&nbsp;&nbsp;视事。过时不食，乃临轩。立妃朱氏为天元帝后。癸亥，以柱国、毕王贤为上柱<br /><br />&nbsp;&nbsp;&nbsp;&nbsp;国。己巳，祠太庙。壬午，大醮于正武殿。戊子，太白、岁星、辰星合于东井。<br /><br />&nbsp;&nbsp;&nbsp;&nbsp;五月辛亥，以持菹骞郡为赵国，以齐州济南郡为陈国，以丰州武当、安富二郡<br /><br />&nbsp;&nbsp;&nbsp;&nbsp;为越国，以潞州上党郡为代国，以荆州新野郡为滕国，邑各一万户。令赵王招、<br /><br />&nbsp;&nbsp;&nbsp;&nbsp;陈王纯、越王盛、代王达、滕王并之国。癸丑，有流星大如斗，出太微，落落<br /><br />&nbsp;&nbsp;&nbsp;&nbsp;如遗火。是月，遣使简视京兆及诸州士民之女，充选后宫。突厥寇并州。六月丁<br /><br />&nbsp;&nbsp;&nbsp;&nbsp;卯，有流星大如鸡子，出氐，西北流，长一丈，入月中。己巳，月犯房北头第二<br /><br />&nbsp;&nbsp;&nbsp;&nbsp;星。乙酉，有流星大如斗，出营室，流入东壁。是月，咸阳有池水变为血。发山<br /><br />&nbsp;&nbsp;&nbsp;&nbsp;东诸州民，修长城。秋七月庚寅，以大司空、毕王贤为雍州牧，大后丞、随国公<br /><br />&nbsp;&nbsp;&nbsp;&nbsp;杨坚为大前疑，柱国、荥阳公司马消难为大后丞。壬辰，荧惑掩房北头第一星。<br /><br />&nbsp;&nbsp;&nbsp;&nbsp;丙申，纳大后丞司马消难女为正阳宫皇后，尊天元帝太后李氏为天皇太后。壬子，<br /><br />&nbsp;&nbsp;&nbsp;&nbsp;改天元帝后朱氏为天皇后。立妃元氏为天右皇后，妃陈氏为天左皇后。八月庚申，<br /><br />&nbsp;&nbsp;&nbsp;&nbsp;行幸同州。壬申，还宫。甲戌，以天左皇后父大将军陈山提、天右皇后父开府元<br /><br />&nbsp;&nbsp;&nbsp;&nbsp;晟并为上柱国。山提封h国公，晟封翼国公。开府杨雄为国公，乙弗实戴<br /><br />&nbsp;&nbsp;&nbsp;&nbsp;国公。初，高祖作《刑书要制》，用法严重。及帝即位，以海内初平，恐物情未<br /><br />&nbsp;&nbsp;&nbsp;&nbsp;附，乃除之。至是大醮于正武殿，告天而行焉。辛巳，荧惑犯南斗第五星。壬午，<br /><br />&nbsp;&nbsp;&nbsp;&nbsp;以上柱国、雍州牧、毕王贤为太师，上柱国、郇国公韩建业为大左辅。是月，所<br /><br />&nbsp;&nbsp;&nbsp;&nbsp;在有蚁群斗，各方四五尺，死者什八九。九月己酉，太白入南斗。乙卯，以酆王<br /><br />&nbsp;&nbsp;&nbsp;&nbsp;贞为大冢宰。上柱国、郧国公韦孝宽为行军元帅，率行军总管杞国公亮、J国<br /><br />&nbsp;&nbsp;&nbsp;&nbsp;公梁士彦以伐陈。遣御正杜杲、礼部薛舒使于陈。冬十月壬戌，岁星犯轩辕大星。<br /><br />&nbsp;&nbsp;&nbsp;&nbsp;是日，帝幸道会苑大醮，以高祖武皇帝配。醮讫，论议于行殿。是岁，初复佛像<br /><br />&nbsp;&nbsp;&nbsp;&nbsp;及天尊像。至是，帝与二像俱南面而坐，大陈杂戏，令京城士民纵观。乙酉，荧<br /><br />&nbsp;&nbsp;&nbsp;&nbsp;惑、镇星合于虚。是月，相州人段德举谋反，伏诛。十一月乙未，幸温汤。戊戌，<br /><br />&nbsp;&nbsp;&nbsp;&nbsp;行幸同州。壬寅，还宫。乙酉，有星大如斗，出张，东南流，光明烛地。丁巳，<br /><br />&nbsp;&nbsp;&nbsp;&nbsp;初铸永通万国钱，以一当十，与五行大布并行。是月，韦孝宽拔寿阳，杞国公亮<br /><br />&nbsp;&nbsp;&nbsp;&nbsp;拔黄城，梁士彦拔广陵。陈人退走。于是江北尽平。十二月戊午，以灾异屡见，<br /><br />&nbsp;&nbsp;&nbsp;&nbsp;帝御路寝，见百官。诏曰：<br /><br />&nbsp;&nbsp;&nbsp;&nbsp;穹昊在上，聪明自下，吉凶由人，妖不自作。朕以寡德，君临区宇，大道未<br /><br />&nbsp;&nbsp;&nbsp;&nbsp;行，小信非福。始于秋季，及此玄冬，幽显殷勤，屡贻深戒。至有金入南斗，木<br /><br />&nbsp;&nbsp;&nbsp;&nbsp;犯轩辕，荧惑干房，又与土合，流星照夜，东南而下。然则南斗主于爵禄，轩辕<br /><br />&nbsp;&nbsp;&nbsp;&nbsp;为于后宫，房曰明堂，布政所也，火土则忧孽之兆，流星乃兵凶之验。岂其官人<br /><br />&nbsp;&nbsp;&nbsp;&nbsp;失序，女谒尚行，政事乖方，忧患将至？何其昭著，若斯之甚。上瞻俯察，朕实<br /><br />&nbsp;&nbsp;&nbsp;&nbsp;惧焉。将避正寝，斋居克念，恶衣减膳，去饰撤悬，披不讳之诚，开直言之路。<br /><br />&nbsp;&nbsp;&nbsp;&nbsp;欲使刑不滥及，赏弗逾等，选举以才，宫闱修德。宜宣诸内外，庶尽弼谐，允叶<br /><br />&nbsp;&nbsp;&nbsp;&nbsp;民心，用消天谴。<br /><br />&nbsp;&nbsp;&nbsp;&nbsp;于是舍仗卫，往天兴宫。百官上表劝复寝膳，许之。甲子，还宫。御正武殿，<br /><br />&nbsp;&nbsp;&nbsp;&nbsp;集百官及宫人内外命妇，大列妓乐，又纵胡人乞寒，用水浇沃为戏乐。乙丑，行<br /><br />&nbsp;&nbsp;&nbsp;&nbsp;幸洛阳。帝亲御驿马，日行三百里。四皇后及文武侍卫数百人，并乘驿以从。仍<br /><br />&nbsp;&nbsp;&nbsp;&nbsp;令四后方驾齐驱，或有先后，便加谴责，人马顿仆相属。己卯，还宫。<br /><br />&nbsp;&nbsp;&nbsp;&nbsp;二年春正月丁亥，帝受朝于道会苑。癸巳，祀太庙。乙巳，造二，画日月<br /><br />&nbsp;&nbsp;&nbsp;&nbsp;之象，以置左右。戊申，雨雪。雪止，又雨细黄土，移时乃息。乙卯，诏江左诸<br /><br />&nbsp;&nbsp;&nbsp;&nbsp;州新附民，给复二十年。初税入市者，人一钱。二月丁巳，帝幸露门学，行释奠<br /><br />&nbsp;&nbsp;&nbsp;&nbsp;之礼。戊午，突厥遣使献方物，且逆千金公主。乙丑，改制诏为天制诏，敕为天<br /><br />&nbsp;&nbsp;&nbsp;&nbsp;敕。壬午，尊天元皇太后为天元上皇太后，天皇太后李氏曰天元圣皇太后。癸未，<br /><br />&nbsp;&nbsp;&nbsp;&nbsp;立天元皇后杨氏为天元大皇后，天皇后朱氏为天大皇后，天右皇后元氏为天右大<br /><br />&nbsp;&nbsp;&nbsp;&nbsp;皇后，天左皇后陈氏为天左大皇后。正阳宫皇后直称皇后。是日，洛阳有秃j鸟<br /><br />&nbsp;&nbsp;&nbsp;&nbsp;集于新营太极殿前。荥州有黑龙见，与赤龙斗於汴水之侧，黑龙死。三月丁亥，<br /><br />&nbsp;&nbsp;&nbsp;&nbsp;赐百官及民大T。诏曰：“盛德之后，是称不绝，功施于民，义昭祀典。孔子德<br /><br />&nbsp;&nbsp;&nbsp;&nbsp;惟藏往，道实生知，以大圣之才，属千古之运，载弘儒业，式叙彝伦。至如幽赞<br /><br />&nbsp;&nbsp;&nbsp;&nbsp;天人之理，裁成礼乐之务，故以作范百王，垂风万叶。朕钦承宝历，服膺教义，<br /><br />&nbsp;&nbsp;&nbsp;&nbsp;眷言洙、泗，怀道滋深。且褒成启号，虽彰故实，旌崇圣绩，犹有阙如。可追封<br /><br />&nbsp;&nbsp;&nbsp;&nbsp;为邹国公，邑数准旧。并立后承袭。别于京师置庙，以时祭享。”戊子，行军总<br /><br />&nbsp;&nbsp;&nbsp;&nbsp;管、杞国公亮举兵反，袭行军元帅、郧国公韦孝宽于豫州。亮不胜，孝宽获而杀<br /><br />&nbsp;&nbsp;&nbsp;&nbsp;之。辛卯，以永昌公椿为杞国公，绍简公连后。行幸同州。增候正，前驱戒道，<br /><br />&nbsp;&nbsp;&nbsp;&nbsp;为三百六十重，自应门至于赤岸泽，数十里间，幡旗相蔽，鼓乐俱作。又令武贲<br /><br />&nbsp;&nbsp;&nbsp;&nbsp;持l马上，称警跸，以至于同州。乙未，改同州宫为天成宫。庚子，至自同州。<br /><br />&nbsp;&nbsp;&nbsp;&nbsp;诏天台侍卫之官，皆著五色及红紫绿衣，以杂色为缘，名曰品色衣。有大事，与<br /><br />&nbsp;&nbsp;&nbsp;&nbsp;公服间服之。壬寅，诏内外命妇皆执笏，其拜宗庙及天台，皆俯伏。甲辰，初置<br /><br />&nbsp;&nbsp;&nbsp;&nbsp;天中大皇后。立天左大皇后陈氏为天中大皇后，立妃尉迟氏为天左大皇后。夏四<br /><br />&nbsp;&nbsp;&nbsp;&nbsp;月乙丑，有星大如斗，出天厨，流入紫宫，抵钩陈乃灭。己巳，祀太庙。己卯，<br /><br />&nbsp;&nbsp;&nbsp;&nbsp;诏曰：“朕以寡薄，昧于治方，不能使天地休和，阴阳调序。自春涉夏，甘泽未<br /><br />&nbsp;&nbsp;&nbsp;&nbsp;丰，既轸西郊之叹，将亏南亩之业。兴言夕惕，无忘鉴昧。良由德化未敷，政刑<br /><br />&nbsp;&nbsp;&nbsp;&nbsp;多舛，万方有罪，责在朕躬。思覃宽惠，被之率土。见囚死罪并降从流，流罪从<br /><br />&nbsp;&nbsp;&nbsp;&nbsp;徒，五岁刑已下悉皆原宥。其反叛恶逆不道，及常赦所不免者，不在降例。”壬<br /><br />&nbsp;&nbsp;&nbsp;&nbsp;午，幸仲山祈雨，至咸阳宫，雨降。甲申，还宫。令京城士女于衢巷作音乐以迎<br /><br />&nbsp;&nbsp;&nbsp;&nbsp;候。五月己丑，以上柱国、大前疑、随国公杨坚为扬州总管。甲午夜，帝备法驾<br /><br />&nbsp;&nbsp;&nbsp;&nbsp;幸天兴宫。乙未，帝不豫，还宫。诏随国公坚入侍疾。甲辰，有星大如三斗，出<br /><br />&nbsp;&nbsp;&nbsp;&nbsp;太微端门，流入翼，声若风鼓幡旗。丁未，追赵、陈、越、代、滕五王入朝。己<br /><br />&nbsp;&nbsp;&nbsp;&nbsp;酉，大渐。御正下大夫刘P，与内史上大夫郑译矫制，以随国公坚受遗辅政。是<br /><br />&nbsp;&nbsp;&nbsp;&nbsp;日，帝崩于天德殿。时年二十二，谥曰宣皇帝。七月丙申，葬定陵。<br /><br />&nbsp;&nbsp;&nbsp;&nbsp;帝之在东宫也，高祖虑其不堪承嗣，遇之甚严。朝见进止，与诸臣无异，虽<br /><br />&nbsp;&nbsp;&nbsp;&nbsp;隆寒盛暑，亦不得休息。性既嗜酒，高祖遂禁醪醴不许至东宫。帝每有过，辄加<br /><br />&nbsp;&nbsp;&nbsp;&nbsp;捶扑。尝谓之曰：“古来太子被废者几人，余儿岂不堪立耶。”于是遣东宫官属<br /><br />&nbsp;&nbsp;&nbsp;&nbsp;录帝言语动作，每月奏闻，帝惮高祖威严，矫情修饰，以是过恶遂不外闻。嗣位<br /><br />&nbsp;&nbsp;&nbsp;&nbsp;之初，方逞其欲。大行在殡，曾无戚容，即阅视先帝宫人，逼为淫乱。才及逾年，<br /><br />&nbsp;&nbsp;&nbsp;&nbsp;便恣声乐，采择天下子女，以充后宫。好自矜夸，饰非拒谏。禅位之后，弥复驱<br /><br />&nbsp;&nbsp;&nbsp;&nbsp;奢，耽酗于后宫，或旬日不出。公卿近臣请事者，皆附阉官奏之。所居宫殿，帷<br /><br />&nbsp;&nbsp;&nbsp;&nbsp;帐皆饰以金玉珠宝，光华炫耀，极丽穷奢。及营洛阳宫，虽未成毕，其规模壮丽，<br /><br />&nbsp;&nbsp;&nbsp;&nbsp;逾于汉魏远矣。唯自尊崇，无所顾惮。国典朝仪，率情变改。后宫位号，莫能详<br /><br />&nbsp;&nbsp;&nbsp;&nbsp;录。每对臣下，自称为天。以五色土涂所御天德殿，各随方色。又于后宫与皇后<br /><br />&nbsp;&nbsp;&nbsp;&nbsp;等列坐，用宗庙礼器樽彝圭瓒之属以饮食焉。又令群臣朝天台者，皆致斋三日，<br /><br />&nbsp;&nbsp;&nbsp;&nbsp;清身一日。车旗章服，倍于前王之数。既自比上帝，不欲令人同己。尝自带绶及<br /><br />&nbsp;&nbsp;&nbsp;&nbsp;冠通天冠，加金附蝉，顾见侍臣武弁上有金蝉，及王公有绶者，并令去之。又不<br /><br />&nbsp;&nbsp;&nbsp;&nbsp;听人有高大之称，诸姓高者改为姜，九族称高祖者为长祖，曾祖为次长祖，官名<br /><br />&nbsp;&nbsp;&nbsp;&nbsp;凡称上及大者改为长，有天者亦改之。又令天下车皆以浑成木为轮，禁天下妇人<br /><br />&nbsp;&nbsp;&nbsp;&nbsp;皆不得施粉黛之饰，唯宫人得乘有辐车，加粉黛焉。西阳公温，杞国公亮之子，<br /><br />&nbsp;&nbsp;&nbsp;&nbsp;即帝之从祖兄子也。其妻尉迟氏有容色，因入朝，帝遂饮之以酒，逼而淫之。亮<br /><br />&nbsp;&nbsp;&nbsp;&nbsp;闻之，惧诛，乃反。才诛温，即追尉迟氏入宫，初为妃，寻立为皇后。每召侍臣<br /><br />&nbsp;&nbsp;&nbsp;&nbsp;论议，唯欲兴造变革，未尝言及治政。其后游戏无恒，出入不节，羽仪仗卫，晨<br /><br />&nbsp;&nbsp;&nbsp;&nbsp;出夜还。或幸天兴宫，或游道会苑，陪侍之官，皆不堪命。散乐杂戏鱼龙烂漫之<br /><br />&nbsp;&nbsp;&nbsp;&nbsp;伎，常在目前。好令京城少年为妇人服饰，入殿歌舞，与后宫观之，以为喜乐。<br /><br />&nbsp;&nbsp;&nbsp;&nbsp;摈斥近臣，多所猜忌。又吝于财，略无赐与。恐群臣规谏，不得行己之志，常遣<br /><br />&nbsp;&nbsp;&nbsp;&nbsp;左右密伺察之，动止所为，莫不抄录，小有乖违，辄加其罪。自公卿已下，皆被<br /><br />&nbsp;&nbsp;&nbsp;&nbsp;楚挞，其间诛戮黜免者，不可胜言。每笞捶人，皆以百二十为度，名曰天杖。宫<br /><br />&nbsp;&nbsp;&nbsp;&nbsp;人内职亦如之。后妃嫔御，虽被宠嬖，亦多被杖背。于是内外恐惧，人不自安，<br /><br />&nbsp;&nbsp;&nbsp;&nbsp;皆求苟免，莫有固志，重足累息，以逮于终。<br /><br />&nbsp;&nbsp;&nbsp;&nbsp;史臣曰：高祖识嗣子之非才，顾宗v之至重，滞爱同于晋武，则哲异于宋宣。<br /><br />&nbsp;&nbsp;&nbsp;&nbsp;但欲威之以楚，期之于惩肃，义方之教，岂若是乎。卒使昏虐君临，奸回肆<br /><br />&nbsp;&nbsp;&nbsp;&nbsp;毒，善无小而必弃，恶无大而弗为。穷南山之简，未足书其过；尽东观之笔，不<br /><br />&nbsp;&nbsp;&nbsp;&nbsp;能记其罪。然犹获全首领，及子而亡，幸哉。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622478);">加入书签</a><a
                        href="1622477.html">上一页</a>&larr;<a href="index.html">返回列表</a>&rarr;<a
                            href="1622479.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622477.html"; var next_page = "1622479.html"; var index_page = "index.html"; var sortid = "9"; var article_id = "21908"; var chapter_id = "1622478"; var articlename = "周书"; var chaptername = " 卷七 帝纪第七"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>