<!DOCTYPE html>
<html>
<head>
<meta charset="gbk" />
<title>周书- 卷二十九 列传第二十一-在线阅读-哈西文学网</title>
<meta name="keywords" content="令狐德保周书， 卷二十九 列传第二十一全文， 卷二十九 列传第二十一在线阅读 哈西文学网" />
<meta name="description" content="哈西文学网提供令狐德钡闹苁  卷二十九 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656924.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656924.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 列传第二十一</h1>
            <div class="link xb">
                <a href="1656923.html">上一页</a>&larr;<a href="index.html">返回列表</a>&rarr;<a
                    href="1656925.html">下一页</a></div>			
            <div id="BookText">&nbsp;&nbsp;&nbsp;&nbsp;○王杰王勇宇文虬宇文盛（弟丘）耿豪高琳李和伊娄穆杨<br /><br />&nbsp;&nbsp;&nbsp;&nbsp;绍王雅达奚实刘雄侯植<br /><br />&nbsp;&nbsp;&nbsp;&nbsp;王杰，金城直城人也，本名文达。高祖万国，魏伏波将军、燕州刺史。父巢，<br /><br />&nbsp;&nbsp;&nbsp;&nbsp;龙骧将军、榆中镇将。杰少有壮志，每以功名自许。善骑射，有膂力。魏孝武初，<br /><br />&nbsp;&nbsp;&nbsp;&nbsp;起家子都督。后从西迁，赐爵都昌县子。太祖奇其才，擢授扬烈将军、羽林监。<br /><br />&nbsp;&nbsp;&nbsp;&nbsp;寻加都督。太祖尝谓诸将曰：“王文达万人敌也，但恐勇决太过耳。”复潼关，<br /><br />&nbsp;&nbsp;&nbsp;&nbsp;破沙苑，争河桥，战邙山，皆以勇敢闻。亲待日隆，赏赐加于伦等。于是赐姓宇<br /><br />&nbsp;&nbsp;&nbsp;&nbsp;文氏。除岐州刺史，加抚军将军、银青光禄大夫，进爵为公，邑八百户。累迁大<br /><br />&nbsp;&nbsp;&nbsp;&nbsp;都督、车骑大将军、仪同三司、侍中、骠骑大将军、开府仪同三司。<br /><br />&nbsp;&nbsp;&nbsp;&nbsp;魏恭帝元年，从于谨围江陵。时栅内有人善用长槊，战士将登者，多为所毙。<br /><br />&nbsp;&nbsp;&nbsp;&nbsp;谨令杰射之，应弦而倒。登者乃得入，余众继进，遂拔之。谨喜曰：“济我大事<br /><br />&nbsp;&nbsp;&nbsp;&nbsp;者，在公此箭也。”孝闵帝践阼，进爵张掖郡公，增邑一千户，出为河州刺史。<br /><br />&nbsp;&nbsp;&nbsp;&nbsp;朝廷以杰勋望俱重，故授以本州。保定三年，进位大将军。三年，诏杰与随公杨<br /><br />&nbsp;&nbsp;&nbsp;&nbsp;忠自漠北伐齐，至并州而还。天和三年，除宜州刺史，增邑通前三千六百户。六<br /><br />&nbsp;&nbsp;&nbsp;&nbsp;年，从齐公宪东御齐将斛律明月，进位柱国。建德初，除泾州总管。<br /><br />&nbsp;&nbsp;&nbsp;&nbsp;杰少从军旅，虽不习吏事，所历州府，咸以忠恕为心，以是颇为百姓所慕。<br /><br />&nbsp;&nbsp;&nbsp;&nbsp;宣帝即位，拜上柱国。大象元年，薨，时年六十五。赠河鄯邓延洮宕翼七州诸军<br /><br />&nbsp;&nbsp;&nbsp;&nbsp;事、河州刺史，追封鄂国公。谥曰威。子孝仙，大象末，位至开府仪同大将军。<br /><br />&nbsp;&nbsp;&nbsp;&nbsp;王勇，代武川人也，本名胡仁。少雄健，有胆决，便弓马，膂力过人。魏永<br /><br />&nbsp;&nbsp;&nbsp;&nbsp;安中，万俟丑奴等寇乱关陇，勇占募随军讨之，以功授宁朔将军、奉车都尉。又<br /><br />&nbsp;&nbsp;&nbsp;&nbsp;数从侯莫陈悦、贺拔岳征讨，功每居多，拜别将。<br /><br />&nbsp;&nbsp;&nbsp;&nbsp;及太祖为丞相，引为帐内直荡都督，加后将军、太中大夫，封包信县子，邑<br /><br />&nbsp;&nbsp;&nbsp;&nbsp;三百户。大统初，增邑四百户，进爵为侯。从擒窦泰，复弘农，战沙苑，气盖众<br /><br />&nbsp;&nbsp;&nbsp;&nbsp;军，所当必破。太祖叹其勇敢，赏赐特隆。进爵为公，邑一千五百户，拜镇南将<br /><br />&nbsp;&nbsp;&nbsp;&nbsp;军，授帅都督。从讨赵青雀，平之，论功居最，除卫大将军、殷州刺史，加通直<br /><br />&nbsp;&nbsp;&nbsp;&nbsp;散骑常侍，兼太子武卫率。邙山之战，勇率敢死之士三百人，并执短兵，大呼直<br /><br />&nbsp;&nbsp;&nbsp;&nbsp;进，出入冲击，杀伤甚多，敌人无敢当者。是役也，大军不利，唯勇及王文达、<br /><br />&nbsp;&nbsp;&nbsp;&nbsp;耿令贵三人力战，皆有殊功。太祖于是赏帛二千匹，令自分之。军还，皆拜上州<br /><br />&nbsp;&nbsp;&nbsp;&nbsp;刺史。以雍州、岐州、北雍州拟授勇等，然州颇有优劣，又令探筹取之。勇遂得<br /><br />&nbsp;&nbsp;&nbsp;&nbsp;雍州，文达得岐州，令贵得北雍州。仍赐勇名为勇，令贵名豪，文达名杰，以彰<br /><br />&nbsp;&nbsp;&nbsp;&nbsp;其功。<br /><br />&nbsp;&nbsp;&nbsp;&nbsp;十三年，授大都督，迁使持节、车骑大将军、仪同三司。十五年，进侍中、<br /><br />&nbsp;&nbsp;&nbsp;&nbsp;骠骑大将军、开府仪同三司。魏恭帝元年，从柱国赵贵征茹茹，破之。勇追击，<br /><br />&nbsp;&nbsp;&nbsp;&nbsp;获杂畜数千头。进爵新阳郡公，增邑通前二千户，仍赐姓库汗氏。六官建，拜稍<br /><br />&nbsp;&nbsp;&nbsp;&nbsp;伯中大夫。又论讨茹茹功，别封永固县伯，邑五百户。时有别封者，例听回授次<br /><br />&nbsp;&nbsp;&nbsp;&nbsp;子，勇独请封兄子元兴，时人义之。寻进位大将军。世宗初，岷山羌豪巩廉俱和<br /><br />&nbsp;&nbsp;&nbsp;&nbsp;叛，勇帅师讨平之。<br /><br />&nbsp;&nbsp;&nbsp;&nbsp;勇性雄猛，为当时骁将。然矜功伐善，好扬人之恶，时论亦以此鄙之。柱国<br /><br />&nbsp;&nbsp;&nbsp;&nbsp;侯莫陈崇，勋高望重，与诸将同谒晋公护，闻勇数论人之短，乃于众中折辱之。<br /><br />&nbsp;&nbsp;&nbsp;&nbsp;勇遂惭恚，因疽发背而卒。子昌嗣，官至大将军。<br /><br />&nbsp;&nbsp;&nbsp;&nbsp;宇文虬，字乐仁，代武川人也。性骁悍，有胆略。少从军征讨，累有战功。<br /><br />&nbsp;&nbsp;&nbsp;&nbsp;魏永安中，除征虏将军、中散大夫，加都督。魏孝武初，从独孤信在荆州，破梁<br /><br />&nbsp;&nbsp;&nbsp;&nbsp;人于下眩遂平欧阳、城。虬俘获甚多。又攻南阳、广平二城，擒郡守一人。<br /><br />&nbsp;&nbsp;&nbsp;&nbsp;以功加安西将军、银青光禄大夫、员外、直阁将军、阁内都督，封南安县侯，邑<br /><br />&nbsp;&nbsp;&nbsp;&nbsp;九百户。及孝武西迁，以独孤信为行台，信引虬为帐内都督。破田八能及擒东魏<br /><br />&nbsp;&nbsp;&nbsp;&nbsp;荆州刺史辛纂，虬功居多。寻随信奔梁。<br /><br />&nbsp;&nbsp;&nbsp;&nbsp;大统三年，归阙。朝廷论前后功，增邑四百户，进爵为公。擒窦泰，复弘农，<br /><br />&nbsp;&nbsp;&nbsp;&nbsp;及沙苑、河桥之战，皆有功。增邑八百户，进车骑大将军、左光禄大夫。七年，<br /><br />&nbsp;&nbsp;&nbsp;&nbsp;除汉阳郡守，又从独孤信讨梁定，破之。十一年，出为南秦州刺史，加车骑大<br /><br />&nbsp;&nbsp;&nbsp;&nbsp;将军、仪同三司，进骠骑大将军、开府仪同三司。追论斩辛纂功，增邑一千户。<br /><br />&nbsp;&nbsp;&nbsp;&nbsp;十七年，与大将军王雄征上津、魏兴等，并平之。又于白马与武陵王萧纪将杨乾<br /><br />&nbsp;&nbsp;&nbsp;&nbsp;运战，破之。虬每经行阵，必身先卒伍，故上下同心，战无不克。寻而魏兴复叛，<br /><br />&nbsp;&nbsp;&nbsp;&nbsp;虬又与王雄讨平之。俄除金州刺史，进位大将军。后以疾卒。<br /><br />&nbsp;&nbsp;&nbsp;&nbsp;宇文盛，字保兴，代人也。曾祖伊与敦、祖长寿、父文孤，并为沃野镇军主。<br /><br />&nbsp;&nbsp;&nbsp;&nbsp;盛志力骁雄。初为太祖帐内，从破侯莫陈悦，授威烈将军，封渔阳县子，邑三百<br /><br />&nbsp;&nbsp;&nbsp;&nbsp;户。大统三年，兼都督。从擒窦泰，复弘农，破沙苑，授都督、平远将军、步兵<br /><br />&nbsp;&nbsp;&nbsp;&nbsp;校尉，进爵为公，增邑八百户。除冯翊郡守，加帅都督、西安州大中正、通直散<br /><br />&nbsp;&nbsp;&nbsp;&nbsp;骑常侍、抚军将军，增邑三百户。累迁大都督、车骑大将军、仪同三司、骠骑大<br /><br />&nbsp;&nbsp;&nbsp;&nbsp;将军、开府仪同三司、盐州刺史。及楚公赵贵谋为乱，盛密赴京告之。贵诛，授<br /><br />&nbsp;&nbsp;&nbsp;&nbsp;大将军，进爵忠城郡公，除泾州都督。赐甲一领、奴婢二百口、马五百匹，牛羊<br /><br />&nbsp;&nbsp;&nbsp;&nbsp;及庄田、什物等称是。仍从贺兰祥平洮阳、洪和二城，别封一子甘棠县公。转延<br /><br />&nbsp;&nbsp;&nbsp;&nbsp;州总管，进位柱国。<br /><br />&nbsp;&nbsp;&nbsp;&nbsp;天和五年，入为大宗伯。六年，与柱国王杰从齐公宪东讨。时汾州被围日久，<br /><br />&nbsp;&nbsp;&nbsp;&nbsp;宪遣盛运粟以给之。乃赴姚襄城，受宪节度。齐将段孝先率兵大至，盛力战拒之。<br /><br />&nbsp;&nbsp;&nbsp;&nbsp;孝先退，乃筑大宁城而还。建德二年，授少师。五年，从高祖东伐，率步骑一万，<br /><br />&nbsp;&nbsp;&nbsp;&nbsp;守汾水关。宣帝即位，拜上柱国，增邑通前四千六百户。大象中，薨。子述嗣。<br /><br />&nbsp;&nbsp;&nbsp;&nbsp;大象末，上柱国、濮阳公。<br /><br />&nbsp;&nbsp;&nbsp;&nbsp;盛弟丘。丘字胡奴，起家襄威将军、奉朝请、都督，赐爵临邑县子。稍迁辅<br /><br />&nbsp;&nbsp;&nbsp;&nbsp;国将军、大都督。预告赵贵谋，拜车骑大将军、仪同三司，进爵安义县侯，邑一<br /><br />&nbsp;&nbsp;&nbsp;&nbsp;千户。加骠骑大将军、开府仪同三司，进爵为公，除咸阳郡守。迁汾州刺史。入<br /><br />&nbsp;&nbsp;&nbsp;&nbsp;为左宫伯，进位大将军。出为延绥丹三州三防诸军事、延州刺史。转凉甘瓜三州<br /><br />&nbsp;&nbsp;&nbsp;&nbsp;诸军事、凉州刺史，加柱国大将军。建德元年薨，时年六十。赠柱国、宜~等州<br /><br />&nbsp;&nbsp;&nbsp;&nbsp;刺史。子陇嗣。<br /><br />&nbsp;&nbsp;&nbsp;&nbsp;耿豪，巨鹿人也。本名令贵。其先避刘、石之乱，居辽东，因仕于燕。曾祖<br /><br />&nbsp;&nbsp;&nbsp;&nbsp;超，率众归魏，遂家于神武川。豪少粗犷，有武艺，好以气凌人。贺拔岳西征，<br /><br />&nbsp;&nbsp;&nbsp;&nbsp;引为帐内。岳被害，归太祖，以武勇见知。豪亦自谓所事得主。从讨侯莫陈悦及<br /><br />&nbsp;&nbsp;&nbsp;&nbsp;迎魏孝武，录前后功，封平原县子，邑三百户，除宁朔将军、奉车都尉。迁征虏<br /><br />&nbsp;&nbsp;&nbsp;&nbsp;将军，加通直散骑常侍，进爵为侯，增邑七百户。从擒窦泰，复弘农，豪先锋陷<br /><br />&nbsp;&nbsp;&nbsp;&nbsp;阵，加前将军、中散大夫。沙苑之战，豪杀伤甚多，血染甲裳尽赤。太祖见之，<br /><br />&nbsp;&nbsp;&nbsp;&nbsp;叹曰：“令贵武猛，所向无前，观其甲裳，足以为验，不须更论级数也。”于是<br /><br />&nbsp;&nbsp;&nbsp;&nbsp;进爵为公，增邑通前一千五百户。除镇北将军、金紫光禄大夫、南郢州刺史。<br /><br />&nbsp;&nbsp;&nbsp;&nbsp;九年，从太祖战于邙山，豪谓所部曰：“大丈夫见贼，须右手拔刀，左手把<br /><br />&nbsp;&nbsp;&nbsp;&nbsp;槊，直刺直斫，慎莫皱眉畏死。”遂大呼独入，敌人锋刃乱下，当时咸谓豪殁。<br /><br />&nbsp;&nbsp;&nbsp;&nbsp;俄然奋刀而还。战数合，当豪前者，死伤相继。又谓左右曰：“吾岂乐杀人，但<br /><br />&nbsp;&nbsp;&nbsp;&nbsp;壮士除贼，不得不尔。若不能杀贼，又不为人所伤，何异逐坐人也。”太祖嘉之，<br /><br />&nbsp;&nbsp;&nbsp;&nbsp;拜北雍州刺史。十三年，论前后战功，进授车骑大将军、仪同三司，增邑通前一<br /><br />&nbsp;&nbsp;&nbsp;&nbsp;千八百户。十五年，赐姓和稽氏，进位侍中、骠骑大将军、开府仪同三司。<br /><br />&nbsp;&nbsp;&nbsp;&nbsp;豪性凶悍，言多不逊。太祖惜其骁勇，每优容之。豪亦自谓意气冠群，终无<br /><br />&nbsp;&nbsp;&nbsp;&nbsp;所屈。李穆、蔡v初与豪同时开府，后并居豪之右。豪意不平，谓太祖曰：“外<br /><br />&nbsp;&nbsp;&nbsp;&nbsp;闻物议，谓豪胜李穆、蔡v。”太祖曰：“何以言之？”豪曰：“世言李穆、蔡<br /><br />&nbsp;&nbsp;&nbsp;&nbsp;佑，丞相臂膊；耿豪、王勇，丞相咽项。以咽项在上，故为胜也。”豪之粗猛，<br /><br />&nbsp;&nbsp;&nbsp;&nbsp;皆此类。十六年，卒，时年四十五。太祖痛惜之，赠以本官，加朔州刺史。子雄<br /><br />&nbsp;&nbsp;&nbsp;&nbsp;嗣，位至大将军。<br /><br />&nbsp;&nbsp;&nbsp;&nbsp;高琳，字季珉，其先高句丽人也。六世祖钦，为质于慕容@，遂仕于燕。五<br /><br />&nbsp;&nbsp;&nbsp;&nbsp;世祖宗，率众归魏，拜第一领民酋长，赐姓羽真氏。祖明、父迁仕魏，咸亦显达。<br /><br />&nbsp;&nbsp;&nbsp;&nbsp;琳母尝祓禊泗滨，遇见一石，光彩朗润，遂持以归。是夜梦一人，衣冠有若仙者，<br /><br />&nbsp;&nbsp;&nbsp;&nbsp;谓其母曰：“夫人向所将来之石，是浮磬之精。若能宝持，必生令子。”其母惊<br /><br />&nbsp;&nbsp;&nbsp;&nbsp;寤，便举身流汗，俄而有娠。及生，因名琳字季珉焉。<br /><br />&nbsp;&nbsp;&nbsp;&nbsp;魏正光初，起家卫府都督。从元天穆讨邢杲，破梁将陈庆之，以功转统军。<br /><br />&nbsp;&nbsp;&nbsp;&nbsp;又从尔朱天光破万俟丑奴，论功为最，除宁朔将军、奉车都尉。后随天光败于韩<br /><br />&nbsp;&nbsp;&nbsp;&nbsp;陵山，琳因留洛阳。魏孝武西迁，从入关。至溱水，为齐神武所追，拒战有功，<br /><br />&nbsp;&nbsp;&nbsp;&nbsp;封巨野县子，邑三百户。大统初，进爵为侯，增邑四百户，转龙骧将军。顷之，<br /><br />&nbsp;&nbsp;&nbsp;&nbsp;授直阁将军，迁平西将军，加通直散骑常侍。三年，从太祖破齐神武于沙苑，转<br /><br />&nbsp;&nbsp;&nbsp;&nbsp;安西将军，进爵为公，增邑八百户。累迁卫将军、银青光禄大夫、右光禄大夫。<br /><br />&nbsp;&nbsp;&nbsp;&nbsp;四年，从擒莫多娄贷文。仍战河桥，琳先驱奋击，勇冠诸军。太祖嘉之，谓之曰：<br /><br />&nbsp;&nbsp;&nbsp;&nbsp;“公即我之韩、白也。”拜太子左庶子。寻以本官镇玉壁。复从太祖战邙山，除<br /><br />&nbsp;&nbsp;&nbsp;&nbsp;正平郡守，加大都督，增邑三百户。齐将东方老来寇，琳率众御之。老恃其勇健，<br /><br />&nbsp;&nbsp;&nbsp;&nbsp;直前趣琳。短兵接，琳击之，老中数疮而退，谓其左右曰：“吾经阵多矣，未见<br /><br />&nbsp;&nbsp;&nbsp;&nbsp;如此健儿。”后乃密使人劝琳东归，琳斩其使以闻。进使持节、车骑大将军、仪<br /><br />&nbsp;&nbsp;&nbsp;&nbsp;同三司、散骑常侍。除~州刺史，加骠骑大将军、开府仪同三司、侍中。<br /><br />&nbsp;&nbsp;&nbsp;&nbsp;孝闵帝践阼，进爵犍为郡公，邑一千户。武成初，从贺兰祥征吐谷浑，以勋<br /><br />&nbsp;&nbsp;&nbsp;&nbsp;别封一子许昌县公，邑一千户，除延州刺史。又从柱国豆卢宁讨稽胡郝阿保、刘<br /><br />&nbsp;&nbsp;&nbsp;&nbsp;桑德等，破之。二年，文州氐酋反，诏琳率兵讨平之。师还，帝宴群公卿士，仍<br /><br />&nbsp;&nbsp;&nbsp;&nbsp;命赋诗言志。琳诗末章云：“寄言窦车骑，为谢霍将军，何以报天子？沙漠静妖<br /><br />&nbsp;&nbsp;&nbsp;&nbsp;氛。”帝大悦曰：“獯猃陆梁，未时款塞，卿言有验，国之福也。”<br /><br />&nbsp;&nbsp;&nbsp;&nbsp;保定初，授梁州总管、十州诸军事。天和二年，徙丹州刺史。三年，迁江陵<br /><br />&nbsp;&nbsp;&nbsp;&nbsp;副总管。时陈将吴明彻来寇，总管田弘与梁主萧岿出保纪南城，唯琳与梁仆射王<br /><br />&nbsp;&nbsp;&nbsp;&nbsp;操固守江陵三城以抗之。昼夜拒战，凡经十旬，明彻退去。岿表言其状，帝乃优<br /><br />&nbsp;&nbsp;&nbsp;&nbsp;诏追琳入朝，亲加劳问。进授大将军，仍副卫公直镇襄州。六年，进位柱国。建<br /><br />&nbsp;&nbsp;&nbsp;&nbsp;德元年，薨，时年七十六。赠本官，加冀定齐沧州五州诸军事、冀州刺史，谥曰<br /><br />&nbsp;&nbsp;&nbsp;&nbsp;襄。<br /><br />&nbsp;&nbsp;&nbsp;&nbsp;子儒，少以父勋赐爵许昌县公，拜左侍上士。后袭爵犍为郡公，位至仪同大<br /><br />&nbsp;&nbsp;&nbsp;&nbsp;将军。<br /><br />&nbsp;&nbsp;&nbsp;&nbsp;李和，本名庆和，其先陇西狄道人也。后徙居朔方。父僧养，以累世雄豪，<br /><br />&nbsp;&nbsp;&nbsp;&nbsp;善于统御，为夏州酋长。和少敢勇，有识度，状貌魁伟，为州里所推。贺拔岳作<br /><br />&nbsp;&nbsp;&nbsp;&nbsp;镇关中，乃引和为帐内都督。以破诸贼功，稍迁征北将军、金紫光禄大夫，赐爵<br /><br />&nbsp;&nbsp;&nbsp;&nbsp;思阳公。寻除汉阳郡守。治存宽简，百姓称之。<br /><br />&nbsp;&nbsp;&nbsp;&nbsp;至大统初，加车骑将军、左光禄大夫、都督，累迁使持节、车骑大将军、仪<br /><br />&nbsp;&nbsp;&nbsp;&nbsp;同三司、散骑常侍、侍中、骠骑大将军、开府仪同三司、夏州刺史，赐姓宇文氏。<br /><br />&nbsp;&nbsp;&nbsp;&nbsp;太祖尝谓诸将曰：“宇文庆和，智略明赡，立身恭谨，累经委任，每称吾意。”<br /><br />&nbsp;&nbsp;&nbsp;&nbsp;遂赐名意焉。改封永丰县公，邑一千户。保定二年，除司宪中大夫，进爵义城郡<br /><br />&nbsp;&nbsp;&nbsp;&nbsp;公。寻又改封德广郡公，出为洛州刺史。和前在夏州，颇留遗惠，及有此授，商、<br /><br />&nbsp;&nbsp;&nbsp;&nbsp;洛父老，莫不想望德音。和至州，以仁恕训物，狱讼为之简静。天和三年，进位<br /><br />&nbsp;&nbsp;&nbsp;&nbsp;大将军，拜延绥丹三州武安伏夷安民三防诸军事、延州刺史。六年，进柱国大将<br /><br />&nbsp;&nbsp;&nbsp;&nbsp;军。建德元年，改授延绥银三州文安伏夷安民周昌梁和五防诸军事。以罪免。寻<br /><br />&nbsp;&nbsp;&nbsp;&nbsp;复柱国。<br /><br />&nbsp;&nbsp;&nbsp;&nbsp;隋开皇元年，迁上柱国。和立身刚简，老而逾励，诸子趋事，若奉严君。以<br /><br />&nbsp;&nbsp;&nbsp;&nbsp;意是太祖赐名，市朝已革，庆和则父之所命，义不可违。至是，遂以和为名。二<br /><br />&nbsp;&nbsp;&nbsp;&nbsp;年，薨，赠本官，加司徒公、徐衮邳沂海泗六州刺史。谥曰肃。子彻嗣。<br /><br />&nbsp;&nbsp;&nbsp;&nbsp;伊娄穆，字奴干，代人也。父灵，善骑射，为太祖所知。太祖尝谓之曰：<br /><br />&nbsp;&nbsp;&nbsp;&nbsp;“昔伊尹保衡于殷，致主尧舜。卿既姓伊，庶卿不替前绪。”于是赐名尹焉。历<br /><br />&nbsp;&nbsp;&nbsp;&nbsp;金紫光禄大夫、卫将军、隆州刺史，赐爵卢奴县公。<br /><br />&nbsp;&nbsp;&nbsp;&nbsp;穆弱冠为太祖内亲信，以机辩见知，授奉朝请，常侍左右。邙山之役，力战<br /><br />&nbsp;&nbsp;&nbsp;&nbsp;有功，拜子都督、丞相府参军事，转外兵参军。累迁帅都督、平东将军、中散大<br /><br />&nbsp;&nbsp;&nbsp;&nbsp;夫，历中书舍人、尚书驾部郎中、抚军将军、大都督、通直散骑常侍。尝入白事，<br /><br />&nbsp;&nbsp;&nbsp;&nbsp;太祖望见悦之，字之曰：“奴干作仪同面见我矣。”于是拜车骑大将军、仪同三<br /><br />&nbsp;&nbsp;&nbsp;&nbsp;司，赐封安阳县伯，邑五百户。转大丞相府掾，迁从事中郎，除给事黄门侍郎。<br /><br />&nbsp;&nbsp;&nbsp;&nbsp;魏废帝二年，穆使于蜀。属伍城郡人赵雄杰与梓潼郡人王令公、邓F等构逆，<br /><br />&nbsp;&nbsp;&nbsp;&nbsp;众三万余，阻涪水立栅，进逼潼州。穆遂与刺史叱罗协率兵破之。增邑五百户。<br /><br />&nbsp;&nbsp;&nbsp;&nbsp;孝闵帝践阼，拜兵部中大夫，治御正，进爵为侯，增邑五百户。寻进位骠骑大将<br /><br />&nbsp;&nbsp;&nbsp;&nbsp;军、开府仪同三司。保定初，授军司马，进爵为公。四年，除金州总管、八州诸<br /><br />&nbsp;&nbsp;&nbsp;&nbsp;军事、金州刺史。天和二年，增邑二千一百户。又为民部中大夫。<br /><br />&nbsp;&nbsp;&nbsp;&nbsp;卫公直出镇襄州，以穆为长史。郢州城民王道胥反，袭据州城。直遣穆率百<br /><br />&nbsp;&nbsp;&nbsp;&nbsp;余骑驰往援之。穆至城下，频破胥众。会大将军高琳率众军继进，胥等乃降。唐<br /><br />&nbsp;&nbsp;&nbsp;&nbsp;州山蛮恃险逆命，穆率军讨之。蛮酋等保据石窟一十四处，穆分军进讨，旬有四<br /><br />&nbsp;&nbsp;&nbsp;&nbsp;日，并破之，虏获六千五百人。六年，进位大将军。建德初，代公达授荆州，复<br /><br />&nbsp;&nbsp;&nbsp;&nbsp;以穆为总管府长史。穆频贰戚藩，甚得匡赞之誉。入为小司马。从柱国李穆平轵<br /><br />&nbsp;&nbsp;&nbsp;&nbsp;关等城，赏布帛三百匹、粟三百石、田三十顷。五年，从皇太子讨吐谷浑。还，<br /><br />&nbsp;&nbsp;&nbsp;&nbsp;穆殿，为浑人围。会刘雄救至，乃得解。后以疾卒。<br /><br />&nbsp;&nbsp;&nbsp;&nbsp;杨绍，字子安，弘农华阴人也。祖国，镇西将军。父定，新兴太守。绍少慷<br /><br />&nbsp;&nbsp;&nbsp;&nbsp;慨，有志略，屡从征伐，力战有功。魏永安中，授广武将军、屯骑校尉、直荡别<br /><br />&nbsp;&nbsp;&nbsp;&nbsp;将。普泰初，封平乡男，邑一百户，加征西将军，金紫光禄大夫。<br /><br />&nbsp;&nbsp;&nbsp;&nbsp;魏孝武初，迁卫将军、右光禄大夫，进爵冠军县伯，邑三百户。大统元年，<br /><br />&nbsp;&nbsp;&nbsp;&nbsp;进爵为公，增邑六百户。累迁车骑将军、通直散骑常侍、骁卫将军、左光禄大夫。<br /><br />&nbsp;&nbsp;&nbsp;&nbsp;四年，出为~城郡守。绍性恕直，兼有威惠，百姓安之。稽胡恃众与险，屡为抄<br /><br />&nbsp;&nbsp;&nbsp;&nbsp;窃。绍率郡兵从侯莫陈崇讨之，匹马先登，破之于默泉之上。加帅都督、散骑常<br /><br />&nbsp;&nbsp;&nbsp;&nbsp;侍、朔州大中正。十三年，录前后功，增邑通前二千二百户，除燕州刺史。累迁<br /><br />&nbsp;&nbsp;&nbsp;&nbsp;大都督、车骑大将军、仪同三司。<br /><br />&nbsp;&nbsp;&nbsp;&nbsp;复从大将军达奚武征汉中。时梁宜丰侯萧循固守梁州。绍以为悬军敌境，围<br /><br />&nbsp;&nbsp;&nbsp;&nbsp;守坚城，旷日持久，粮饷不继，城中若致死于我，惧不能归，请为计以诱之。乃<br /><br />&nbsp;&nbsp;&nbsp;&nbsp;频至城下挑战，设伏待之。循初不肯出。绍又遣人骂辱之，循怒，果出兵。绍率<br /><br />&nbsp;&nbsp;&nbsp;&nbsp;众伪退。伏兵击之，杀伤殆尽，城降。以功授辅国将军、中散大夫，听回授一子。<br /><br />&nbsp;&nbsp;&nbsp;&nbsp;又从柱国、燕国公于谨围江陵。绍斗于枇杷门，流矢中股而力战不衰。事平，<br /><br />&nbsp;&nbsp;&nbsp;&nbsp;尝奴婢一百口，进骠骑大将军、开府仪同三司，除衡州刺史，赐姓叱利氏。孝闵<br /><br />&nbsp;&nbsp;&nbsp;&nbsp;帝践阼，进位大将军。建德元年，卒，赠成文等八州刺史。谥曰信。子雄嗣，大<br /><br />&nbsp;&nbsp;&nbsp;&nbsp;象末，上柱国、国公。<br /><br />&nbsp;&nbsp;&nbsp;&nbsp;王雅，字度容，阐熙新国人也。少而沈毅，木讷寡言。有胆勇，善骑射。太<br /><br />&nbsp;&nbsp;&nbsp;&nbsp;祖闻其名，召入军，累有战功。除都督，赐爵居庸县子。<br /><br />&nbsp;&nbsp;&nbsp;&nbsp;东魏将窦泰入寇，雅从太祖擒之于潼关。沙苑之战，雅谓所部曰：“彼军殆<br /><br />&nbsp;&nbsp;&nbsp;&nbsp;有百万，今我不满万人，以常理论之，实难与敌。但相公神武命世，股肱王室，<br /><br />&nbsp;&nbsp;&nbsp;&nbsp;以顺讨逆，岂计众寡。丈夫若不以此时破贼，何用生为！”乃擐甲步战，所向披<br /><br />&nbsp;&nbsp;&nbsp;&nbsp;靡。太祖壮之。又从战邙山。时大军不利，为敌所乘，诸将皆引退，雅独回骑拒<br /><br />&nbsp;&nbsp;&nbsp;&nbsp;之。敌人见其无继，步骑竞进。雅左右奋击，频斩九级，敌众稍却，雅乃还军。<br /><br />&nbsp;&nbsp;&nbsp;&nbsp;太祖叹曰：“王雅举身悉是胆也。”录前后功，进爵为伯，除帅都督、~城郡守。<br /><br />&nbsp;&nbsp;&nbsp;&nbsp;政尚简易，吏人安之。迁大都督、延州刺史，转夏州刺史，加车骑大将军、仪同<br /><br />&nbsp;&nbsp;&nbsp;&nbsp;三司，进骠骑大将军、开府仪同三司。<br /><br />&nbsp;&nbsp;&nbsp;&nbsp;世宗初，除汾州刺史。励精为治，人庶悦而附之，自远至者七百余家。保定<br /><br />&nbsp;&nbsp;&nbsp;&nbsp;初，复为夏州刺史，卒于州。<br /><br />&nbsp;&nbsp;&nbsp;&nbsp;子世积嗣。少倜傥有文武干略。大象末，上大将军、宜阳郡公。<br /><br />&nbsp;&nbsp;&nbsp;&nbsp;达奚实，字什伏代，河南洛阳人也。高祖凉州，魏征西将军、山阳公。父显<br /><br />&nbsp;&nbsp;&nbsp;&nbsp;相，武卫将军。<br /><br />&nbsp;&nbsp;&nbsp;&nbsp;实少修立，有干局。起家给事中，加冠军将军。魏孝武初，授都督，镇弘农。<br /><br />&nbsp;&nbsp;&nbsp;&nbsp;后从西迁，封临汾县伯，邑六百户。迁大行台郎中，镇潼关。及潼关失守，即与<br /><br />&nbsp;&nbsp;&nbsp;&nbsp;大都督阳山武拒战于关，东魏人甚惮之。从太祖擒窦泰，复弘农，破沙苑，皆力<br /><br />&nbsp;&nbsp;&nbsp;&nbsp;战有功，增邑三百户，加车骑将军、左光禄大夫。十三年，又授大行台郎中、相<br /><br />&nbsp;&nbsp;&nbsp;&nbsp;府掾，转从事中郎。实性严重，太祖深器之。累迁大都督、持节、通直散骑常侍。<br /><br />&nbsp;&nbsp;&nbsp;&nbsp;魏废帝二年，除中外府司马。<br /><br />&nbsp;&nbsp;&nbsp;&nbsp;大军伐蜀，以实行南岐州事，兼都督军粮。先是，山氐生犷，不供赋役，历<br /><br />&nbsp;&nbsp;&nbsp;&nbsp;民羁縻，莫能制御。实导之以政，氐人感悦，并从赋役。于是大军粮食，咸取给<br /><br />&nbsp;&nbsp;&nbsp;&nbsp;焉。寻征还，仍为司马。六官建，拜蕃部中大夫，加骠骑大将军、开府仪同三司，<br /><br />&nbsp;&nbsp;&nbsp;&nbsp;进爵平阳县公。武成二年，授御正中大夫，治民部，兼晋公护司马。保定元年，<br /><br />&nbsp;&nbsp;&nbsp;&nbsp;出为文州刺史，卒于州，时年四十九。赠文康二州刺史。谥曰恭。子丰嗣。<br /><br />&nbsp;&nbsp;&nbsp;&nbsp;刘雄，字猛雀，临洮子城人也。少机辩，慷慨有大志。大统中，起家为太祖<br /><br />&nbsp;&nbsp;&nbsp;&nbsp;亲信。寻授统军、宣威将军、给事中，除子城令，加都督、辅国将军、中散大夫，<br /><br />&nbsp;&nbsp;&nbsp;&nbsp;兼中书舍人，赐姓宇文氏。孝闵帝践阼，加大都督，历司市下大夫，齐右下大夫，<br /><br />&nbsp;&nbsp;&nbsp;&nbsp;治小驾部，进车骑大将军、仪同三司。保定四年，治中外府属，从征洛阳。<br /><br />&nbsp;&nbsp;&nbsp;&nbsp;天和二年，迁驾部中大夫。四年，兼齐公宪府掾，从宪出宜阳，筑安义等城。<br /><br />&nbsp;&nbsp;&nbsp;&nbsp;五年，齐相斛律明月率众筑通关城以援宜阳。先是，国家与齐通好，约言各保境<br /><br />&nbsp;&nbsp;&nbsp;&nbsp;息民，不相侵扰。至是，宪以齐人失信，令雄使于明月，责其背约。雄辞义辩直，<br /><br />&nbsp;&nbsp;&nbsp;&nbsp;齐人惮焉。使还，兼中外府掾。寻加骠骑大将军、开府仪同三司，封周昌县伯，<br /><br />&nbsp;&nbsp;&nbsp;&nbsp;邑六百户。齐人又于姚襄筑伏龙等五城，以处戍卒。雄从齐公宪攻之，五城皆拔。<br /><br />&nbsp;&nbsp;&nbsp;&nbsp;宪复遣雄与柱国宇文盛于齐长城已西，连营防御。齐将段孝先等率众围盛。营外<br /><br />&nbsp;&nbsp;&nbsp;&nbsp;先有长堑，大将军韩欢与孝先交战不利，雄身负排，率所部二十余人，据堑力战，<br /><br />&nbsp;&nbsp;&nbsp;&nbsp;孝先等乃止。军还，迁军司马，进爵为侯，邑一千四百户。<br /><br />&nbsp;&nbsp;&nbsp;&nbsp;建德初，授纳言，转军正，复为纳言。二年，转内史中大夫，除候正。高祖<br /><br />&nbsp;&nbsp;&nbsp;&nbsp;尝从容谓雄曰：“古人云：‘富贵不归故乡，犹衣锦夜游。’今以卿为本州，何<br /><br />&nbsp;&nbsp;&nbsp;&nbsp;如？”雄稽首拜谢。于是诏以雄为河州刺史。雄先已为本县令，复有此授，乡里<br /><br />&nbsp;&nbsp;&nbsp;&nbsp;荣之。四年，从柱国李穆出轵关，攻邵州等城，拔之。以功获赏。五年，皇太子<br /><br />&nbsp;&nbsp;&nbsp;&nbsp;西征吐谷浑，雄自凉州从滕王率军先入浑境，去伏俟城二百余里，遣雄先至<br /><br />&nbsp;&nbsp;&nbsp;&nbsp;城东举火，与大军相应。浑洮王率七百余骑逆战。雄时所部数百人先并分遣斥候，<br /><br />&nbsp;&nbsp;&nbsp;&nbsp;在左右者二十许人。雄即率与交战，斩首七十余级，雄亦亡其三骑。自是从连<br /><br />&nbsp;&nbsp;&nbsp;&nbsp;战之，雄功居多，尝物甚厚。及军还，伊娄穆殿，为贼所围。皇太子命雄救之。<br /><br />&nbsp;&nbsp;&nbsp;&nbsp;雄率骑一千解穆围。增邑三百户，加上开府仪同三司。<br /><br />&nbsp;&nbsp;&nbsp;&nbsp;其年，大军东讨，雄从齐王宪拔洪洞，下永安。军还，仍与宪回援晋州。未<br /><br />&nbsp;&nbsp;&nbsp;&nbsp;至，齐后主已率大兵亲自攻围，晋州垂陷。宪遣雄先往察其军势。雄乃率步骑千<br /><br />&nbsp;&nbsp;&nbsp;&nbsp;人，鸣鼓角，遥报城中。寻而高祖兵至，齐主遁走。从平并州，拜上大将军，进<br /><br />&nbsp;&nbsp;&nbsp;&nbsp;爵赵郡公，邑二千户，旧封回授一子。明年，从平邺城，进柱国。其年，从齐王<br /><br />&nbsp;&nbsp;&nbsp;&nbsp;宪总兵北讨稽胡。军还，出镇幽州。<br /><br />&nbsp;&nbsp;&nbsp;&nbsp;宣政元年四月，突厥寇幽州，拥略居民。雄出战，为突厥所围，临阵战殁。<br /><br />&nbsp;&nbsp;&nbsp;&nbsp;赠亳州总管、七州诸军事、亳州刺史。子升嗣。以雄死王事，大象末，授仪同大<br /><br />&nbsp;&nbsp;&nbsp;&nbsp;将军。<br /><br />&nbsp;&nbsp;&nbsp;&nbsp;侯植，字仁干，上谷人也。燕散骑常侍龛之八世孙。高祖恕，魏北地郡守。<br /><br />&nbsp;&nbsp;&nbsp;&nbsp;子孙因家于北地之三水，遂为州郡冠族。父欣，泰州刺史、奉义县公。<br /><br />&nbsp;&nbsp;&nbsp;&nbsp;植少倜傥，有大节，容貌奇伟，武艺绝伦。正光中，起家奉朝请。寻而天下<br /><br />&nbsp;&nbsp;&nbsp;&nbsp;丧乱，群盗蜂起，植乃散家财，率募勇敢讨贼。以功拜统军，迁清河郡守。后从<br /><br />&nbsp;&nbsp;&nbsp;&nbsp;贺拔岳讨万俟丑奴等，每有战功，除义州刺史。在州甚有政绩，为夷夏所怀。及<br /><br />&nbsp;&nbsp;&nbsp;&nbsp;齐神武逼洛阳，植从魏孝武西迁。大统元年，授骠骑大将军、都督，赐姓侯伏侯<br /><br />&nbsp;&nbsp;&nbsp;&nbsp;氏。从太祖破沙苑，战河桥，进大都督，加左光禄大夫。凉州刺史宇文仲和据州<br /><br />&nbsp;&nbsp;&nbsp;&nbsp;作逆，植从开府独孤信讨擒之，拜车骑大将军、仪同三司，封肥城县公，邑一千<br /><br />&nbsp;&nbsp;&nbsp;&nbsp;户。又赐姓贺屯。魏恭帝元年，从于谨平江陵，进骠骑大将军、开府仪同三司，<br /><br />&nbsp;&nbsp;&nbsp;&nbsp;赐奴婢一百口，别封一子F源县伯。六官建，拜司仓下大夫。孝闵帝践阼，进爵<br /><br />&nbsp;&nbsp;&nbsp;&nbsp;郡公，增邑通前二千户。<br /><br />&nbsp;&nbsp;&nbsp;&nbsp;时帝幼冲，晋公护执政，植从兄龙恩为护所亲任。及护诛赵贵，而诸宿将等<br /><br />&nbsp;&nbsp;&nbsp;&nbsp;多不自安。植谓龙恩曰：“今主上春秋既富，安危系于数公。共为唇齿，尚忧不<br /><br />&nbsp;&nbsp;&nbsp;&nbsp;济，况以纤介之间，自相夷灭！植恐天下之人，因此解体。兄既受人任使，安得<br /><br />&nbsp;&nbsp;&nbsp;&nbsp;知而不言。”龙恩竟不能用。植又乘间言于护曰：“君臣之分，情均父子，理须<br /><br />&nbsp;&nbsp;&nbsp;&nbsp;同其休戚，期之始终。明公以骨肉之亲，当社稷之寄，与存与亡，在于兹日。愿<br /><br />&nbsp;&nbsp;&nbsp;&nbsp;公推诚王室，拟迹伊、周，使国有泰山之安，家传世禄之盛，则率土之滨，莫不<br /><br />&nbsp;&nbsp;&nbsp;&nbsp;幸甚。”护曰：“我蒙太祖厚恩，且属当犹子，誓将以身报国，贤兄应见此心。<br /><br />&nbsp;&nbsp;&nbsp;&nbsp;卿今有是言，岂谓吾有他志耶。”又闻其先与龙恩言，乃阴忌之。植惧不免祸，<br /><br />&nbsp;&nbsp;&nbsp;&nbsp;遂以忧卒。赠大将军、平扬光三州诸军事、平州刺史，谥曰节。子定嗣。<br /><br />&nbsp;&nbsp;&nbsp;&nbsp;及护伏诛，龙恩与其弟大将军、武平公万寿并预其祸。高祖治护事，知植忠<br /><br />&nbsp;&nbsp;&nbsp;&nbsp;于朝廷，乃特免其子孙。定后位至车骑大将军、仪同三司。<br /><br />&nbsp;&nbsp;&nbsp;&nbsp;史臣曰：王杰、王勇、宇文虬之徒，咸以果毅之姿，效节于扰攘之际，终能<br /><br />&nbsp;&nbsp;&nbsp;&nbsp;屠坚覆锐，立御侮之功，裂膏壤，据势位，固其宜也。仲尼称“无求备于一人”，<br /><br />&nbsp;&nbsp;&nbsp;&nbsp;信矣。夫文士怀温恭之操，其弊也软弱；武夫禀刚烈之质，其失也敢悍。故有使<br /><br />&nbsp;&nbsp;&nbsp;&nbsp;酒不逊之祸，拔剑争功之尤。大则莫全其生，小则仅而获免。耿豪、王勇，不其<br /><br />&nbsp;&nbsp;&nbsp;&nbsp;然乎。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656924);">加入书签</a><a
                        href="1656923.html">上一页</a>&larr;<a href="index.html">返回列表</a>&rarr;<a
                            href="1656925.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656923.html"; var next_page = "1656925.html"; var index_page = "index.html"; var sortid = "9"; var article_id = "21908"; var chapter_id = "1656924"; var articlename = "周书"; var chaptername = " 卷二十九 列传第二十一"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>