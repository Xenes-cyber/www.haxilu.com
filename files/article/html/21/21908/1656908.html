<!DOCTYPE html>
<html>
<head>
<meta charset="gbk" />
<title>周书- 卷十三 列传第五-在线阅读-哈西文学网</title>
<meta name="keywords" content="令狐德保周书， 卷十三 列传第五全文， 卷十三 列传第五在线阅读 哈西文学网" />
<meta name="description" content="哈西文学网提供令狐德钡闹苁  卷十三 列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656908.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656908.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 列传第五</h1>
            <div class="link xb">
                <a href="1656907.html">上一页</a>&larr;<a href="index.html">返回列表</a>&rarr;<a
                    href="1656909.html">下一页</a></div>			
            <div id="BookText">&nbsp;&nbsp;&nbsp;&nbsp;◎文闵明武宣诸子<br /><br />&nbsp;&nbsp;&nbsp;&nbsp;文帝十三子。姚夫人生世宗，后宫生宋献公震，文元皇后生孝闵皇帝，文宣<br /><br />&nbsp;&nbsp;&nbsp;&nbsp;皇后叱奴氏生高祖、卫剌王直，达步干妃生齐炀王宪，王姬生赵c王招，后宫生<br /><br />&nbsp;&nbsp;&nbsp;&nbsp;谯孝王俭、陈惑王纯、越野王盛、代`王达、冀康公通、滕闻王。齐炀王别有<br /><br />&nbsp;&nbsp;&nbsp;&nbsp;传。<br /><br />&nbsp;&nbsp;&nbsp;&nbsp;宋献公震，字弥俄突。幼而敏达，年十岁，诵《孝经》、《论语》、《毛诗》。<br /><br />&nbsp;&nbsp;&nbsp;&nbsp;后与世宗俱受《礼记》、《尚书》于卢诞。大统十六年，封武邑公，邑二千户。<br /><br />&nbsp;&nbsp;&nbsp;&nbsp;尚魏文帝女，其年薨。何定元年，追赠使持节、柱国大将军、少师、大司马、大<br /><br />&nbsp;&nbsp;&nbsp;&nbsp;都督、青徐等十州诸军事、青州刺史；进封宋国公，增邑并前一万户。无子，以<br /><br />&nbsp;&nbsp;&nbsp;&nbsp;世宗第三子实为嗣。<br /><br />&nbsp;&nbsp;&nbsp;&nbsp;实字乾辩。建德三年，进爵为王。大象中，为大前疑。寻为隋文帝所害，国<br /><br />&nbsp;&nbsp;&nbsp;&nbsp;除。<br /><br />&nbsp;&nbsp;&nbsp;&nbsp;卫剌王直，字豆罗突。魏恭帝三年，封秦郡公，邑一千户。武成初，出镇蒲<br /><br />&nbsp;&nbsp;&nbsp;&nbsp;州，拜大将军，进卫国公，邑万户。保定初，为雍州牧，寻进位柱国，转大司空，<br /><br />&nbsp;&nbsp;&nbsp;&nbsp;出为襄州总管。天和中，陈湘州刺史华皎举州来附。诏直督绥德公陆通、大将军<br /><br />&nbsp;&nbsp;&nbsp;&nbsp;田弘、权景宣、元定等兵赴援，与陈将淳于量、吴明彻等战于沌口。直军不利，<br /><br />&nbsp;&nbsp;&nbsp;&nbsp;元定遂没江南。直坐免官。直高祖母弟，性浮诡，贪狠无赖。以晋公护执政，遂<br /><br />&nbsp;&nbsp;&nbsp;&nbsp;贰于帝而昵护。及沌口还，愠于免黜，又请帝除之，冀得其位。帝夙有诛护之意，<br /><br />&nbsp;&nbsp;&nbsp;&nbsp;遂与直谋之。及护诛，帝乃以齐王宪为大冢宰。直既乖本望，又请为大司马，意<br /><br />&nbsp;&nbsp;&nbsp;&nbsp;欲总知戎马，得擅威权。帝揣知其意，谓之曰：“汝兄弟长幼有序，宁可反居下<br /><br />&nbsp;&nbsp;&nbsp;&nbsp;列也？”乃以直为大司徒。建德三年，进爵为王。初，高祖以直第为东宫，更使<br /><br />&nbsp;&nbsp;&nbsp;&nbsp;直自择所居。直历观府署，无称意者，至废陟屺佛寺，欲居之。齐王宪谓直曰：<br /><br />&nbsp;&nbsp;&nbsp;&nbsp;“弟儿女成长，理须宽博，此寺褊小，讵是所宜。”直曰：“一身尚不自容，何<br /><br />&nbsp;&nbsp;&nbsp;&nbsp;论儿女！”宪怪而疑之。直尝从帝校猎而乱行，帝怒，对众挞之。自是愤怨滋甚。<br /><br />&nbsp;&nbsp;&nbsp;&nbsp;及帝幸云阳宫，直在京师，举兵反，攻肃章门。司武尉迟运闭门拒守，直不得入。<br /><br />&nbsp;&nbsp;&nbsp;&nbsp;语在《运传》。直遂遁走，追至荆州，获之，免为庶人，囚于别宫。寻而更有异<br /><br />&nbsp;&nbsp;&nbsp;&nbsp;志，遂诛之，及其子贺、宾、塞、响、贾、秘、津、乾理、乾b、乾等十人，<br /><br />&nbsp;&nbsp;&nbsp;&nbsp;国除。<br /><br />&nbsp;&nbsp;&nbsp;&nbsp;赵c王招，字豆卢突。幼聪颖，博涉群书，好属文。学庾信体，词多轻艳。<br /><br />&nbsp;&nbsp;&nbsp;&nbsp;魏恭帝三年，封正平郡公，邑一千户。武成初，进封赵国公，邑万户。保定中，<br /><br />&nbsp;&nbsp;&nbsp;&nbsp;拜为柱国，出为益州总管。建德元年，授大司空，转大司马。三年，进爵为王。<br /><br />&nbsp;&nbsp;&nbsp;&nbsp;四年，除雍州牧。大军东讨，招为后三军总管。五年，又从高祖东伐，率步骑一<br /><br />&nbsp;&nbsp;&nbsp;&nbsp;万出华谷，攻齐汾州。及并州平，进位上柱国。东夏底定，又为行军总管，与齐<br /><br />&nbsp;&nbsp;&nbsp;&nbsp;王讨稽胡。招擒贼帅刘没铎，斩之，胡寇平。宣政中，拜太师。大象元年五月，<br /><br />&nbsp;&nbsp;&nbsp;&nbsp;诏以持菹骞郡邑万户为赵。招出就国。二年，宣帝不豫，征招及陈、越、代、<br /><br />&nbsp;&nbsp;&nbsp;&nbsp;滕五王赴阙。比招等至而帝已崩。隋文帝辅政，加招等殊礼，入朝不趋，剑履上<br /><br />&nbsp;&nbsp;&nbsp;&nbsp;殿。隋文帝将迁周鼎，招密欲图之，以匡社稷。乃邀隋文帝至第，饮于寝室。招<br /><br />&nbsp;&nbsp;&nbsp;&nbsp;子员、贯及妃弟鲁封、所亲人史胄，皆先在左右，佩刀而立。又藏兵刃于帷席之<br /><br />&nbsp;&nbsp;&nbsp;&nbsp;间，后院亦伏壮士。隋文帝从者多在阁外，唯杨弘、元胄、胄弟威及陶彻坐于户<br /><br />&nbsp;&nbsp;&nbsp;&nbsp;侧。招屡以佩刀割瓜啖隋文帝，隋文帝未之疑也。元胄觉变，扣刀而入。招乃以<br /><br />&nbsp;&nbsp;&nbsp;&nbsp;大觞亲饮胄酒，又命胄向厨中取浆。胄不为之动。滕王后至，隋文帝降阶迎之。<br /><br />&nbsp;&nbsp;&nbsp;&nbsp;元胄因得耳语曰：“形势大异，公宜速出。”隋文帝共等就坐，须臾辞出。后<br /><br />&nbsp;&nbsp;&nbsp;&nbsp;事觉，陷以谋反。其年秋，诛招及其子德广公员、永康公贯、越携公乾铣、弟乾<br /><br />&nbsp;&nbsp;&nbsp;&nbsp;铃、乾铿等，国除。招所著文集十卷，行于世。<br /><br />&nbsp;&nbsp;&nbsp;&nbsp;谯孝王俭，字侯幼突。武成初，封谯国公，邑万户。天和中，拜大将军。寻<br /><br />&nbsp;&nbsp;&nbsp;&nbsp;迁柱国，出为益州总管。建德三年，进爵为王。五年，东伐，以本官为左一军总<br /><br />&nbsp;&nbsp;&nbsp;&nbsp;管，攻永固城，拔之。进平并、邺。六年拜大冢宰。是岁，稽胡反，诏俭为行军<br /><br />&nbsp;&nbsp;&nbsp;&nbsp;总管，与齐王宪讨之。有胡帅自号天柱者，据守河东。俭攻破之，斩首三千级。<br /><br />&nbsp;&nbsp;&nbsp;&nbsp;宣政元年二月，薨。子乾了谩４蠖ㄖ校为隋文帝所害，国除。<br /><br />&nbsp;&nbsp;&nbsp;&nbsp;陈惑王纯，字堙智突。武成初，封陈国公，邑万户。保定中，除岐州刺史，<br /><br />&nbsp;&nbsp;&nbsp;&nbsp;加开府仪同三司。使于突厥迎皇后，拜大将军。寻进位柱国，出为秦州总管，转<br /><br />&nbsp;&nbsp;&nbsp;&nbsp;陕州总管，督雁门公田弘拔齐宜阳等九城。建德三年，进爵为王。四年，大军东<br /><br />&nbsp;&nbsp;&nbsp;&nbsp;伐，纯为前一军总管。以帝寝疾，班师。五年，大军复东讨，诏纯为前一军，率<br /><br />&nbsp;&nbsp;&nbsp;&nbsp;步军二万守千里径。并州平，进位上柱国，即拜并州总管。宣政中，除雍州牧，<br /><br />&nbsp;&nbsp;&nbsp;&nbsp;迁太傅。大象元年五月，以济南郡邑万户为陈。纯出就国。二年，朝京师。时隋<br /><br />&nbsp;&nbsp;&nbsp;&nbsp;文帝专政，剪落宗枝，遂害纯，并世子谦及弟扈公让、让弟议等，国除。<br /><br />&nbsp;&nbsp;&nbsp;&nbsp;越野王盛，字立久突。武成初，封越国公，邑万户。天和中，进柱国。建德<br /><br />&nbsp;&nbsp;&nbsp;&nbsp;三年，进爵为王。四年，大军伐齐，盛为后一军总管。五年，大军又东讨，盛率<br /><br />&nbsp;&nbsp;&nbsp;&nbsp;所领，拔齐高显等数城。并州平，进位上柱国。从平邺，拜相州总管。宣政元年，<br /><br />&nbsp;&nbsp;&nbsp;&nbsp;入为大冢宰。汾州稽胡帅刘受逻干反，诏盛率诸军讨平之。大象元年，迁大前疑，<br /><br />&nbsp;&nbsp;&nbsp;&nbsp;转太保。其年，诏以丰州武当、安富二郡邑万户为越。盛出就国。二年，朝京师。<br /><br />&nbsp;&nbsp;&nbsp;&nbsp;其秋，为隋文帝所害，并其子忱、忭、恢、啤⑿玫任迦耍国除。<br /><br />&nbsp;&nbsp;&nbsp;&nbsp;代`王达，字度斤突。性果决，善骑射。武成初，封代国公，邑万户。天<br /><br />&nbsp;&nbsp;&nbsp;&nbsp;和元年，拜大将军、右宫伯，拜左宗卫。建德初，进位柱国，出为荆淮等十四州<br /><br />&nbsp;&nbsp;&nbsp;&nbsp;十防诸军事、荆州刺史。在州有政绩，高祖手敕褒美之。所管沣州刺史蔡泽黩贷<br /><br />&nbsp;&nbsp;&nbsp;&nbsp;被讼，赃状分明。以其世著勋庸，不可加戮；若曲法贷之，又非奉上之体。乃令<br /><br />&nbsp;&nbsp;&nbsp;&nbsp;所司，精加按劾，密表奏之。事竟得释，终亦不言。其处事周慎如此。达雅好节<br /><br />&nbsp;&nbsp;&nbsp;&nbsp;俭，食无兼膳，侍姬不过数人，皆衣绨衣。又不营资产，国无储积。左右尝以为<br /><br />&nbsp;&nbsp;&nbsp;&nbsp;言，达从容应之曰：“君子忧道不忧贫，何烦于此。”三年，进爵为王。出为益<br /><br />&nbsp;&nbsp;&nbsp;&nbsp;州总管。高祖东伐，以为右一军总管。齐淑妃冯氏，尤为齐后主所幸，齐平见获，<br /><br />&nbsp;&nbsp;&nbsp;&nbsp;帝以达不迩声色，特以冯氏赐之。宣帝即位，进位上柱国。大象元年，拜大右弼。<br /><br />&nbsp;&nbsp;&nbsp;&nbsp;其年，诏以潞州上党郡邑万户为代。达出就国。二年，朝京。其年冬，为隋文帝<br /><br />&nbsp;&nbsp;&nbsp;&nbsp;所害，及其世子执、弟蕃国公转等，国除。<br /><br />&nbsp;&nbsp;&nbsp;&nbsp;冀康公通，字屈率突。武成初，封冀国公，邑万户。天和六年十月，薨。子<br /><br />&nbsp;&nbsp;&nbsp;&nbsp;绚嗣。建德三年，进爵为王。大象中，为隋文帝所害，国除。<br /><br />&nbsp;&nbsp;&nbsp;&nbsp;滕闻王，字尔固突。少好经史，解属文。武成初，封滕国公，邑万户。天<br /><br />&nbsp;&nbsp;&nbsp;&nbsp;和末，拜大将军。建德初，进位柱国。三年，进爵为王。六年，为行军总管，与<br /><br />&nbsp;&nbsp;&nbsp;&nbsp;齐王宪征稽胡。破其渠帅穆友等，斩首八千级。还，除河阳总管。宣政元年，<br /><br />&nbsp;&nbsp;&nbsp;&nbsp;进位上柱国。其年，伐陈，诏为元帅，节度诸军事。大象元年五月，诏以荆州<br /><br />&nbsp;&nbsp;&nbsp;&nbsp;新野郡邑万户为滕。出就国。二年，朝京。其年冬，为隋文帝所害，并子怀德<br /><br />&nbsp;&nbsp;&nbsp;&nbsp;公v、v弟箕国公裕、弟礼、禧等，国除。所著文章，颇行于世。<br /><br />&nbsp;&nbsp;&nbsp;&nbsp;孝闵帝一男。陆夫人生纪厉王康。<br /><br />&nbsp;&nbsp;&nbsp;&nbsp;纪厉王康，字乾定。保定初，封纪国公，邑万户。建德三年，进爵为王。仍<br /><br />&nbsp;&nbsp;&nbsp;&nbsp;出为总管利始等五州、大小剑二防诸军事、利州刺史。康骄矜无轨度，信任僚佐<br /><br />&nbsp;&nbsp;&nbsp;&nbsp;卢奕等，遂缮修戎器，阴有异谋。司录裴融谏止之，康不听，乃杀融。五年，诏<br /><br />&nbsp;&nbsp;&nbsp;&nbsp;赐康死。子嗣。大定中，为隋文帝所害，国除。<br /><br />&nbsp;&nbsp;&nbsp;&nbsp;明帝三男。徐妃生毕剌王贤，后宫生酆王贞、宋王实。<br /><br />&nbsp;&nbsp;&nbsp;&nbsp;毕剌王贤，字乾阳。保定四年，封毕国公。建德三年，进爵为王。出为华州<br /><br />&nbsp;&nbsp;&nbsp;&nbsp;刺史，迁荆州总管，进位柱国。宣政中，入为大司空。大象初，进位上柱国、雍<br /><br />&nbsp;&nbsp;&nbsp;&nbsp;州牧、太师。明年，宣帝崩。贤性强济，有威略。虑隋文帝倾覆宗社，言颇泄漏，<br /><br />&nbsp;&nbsp;&nbsp;&nbsp;寻为所害，并其子弘义、恭道、树娘等，国除。<br /><br />&nbsp;&nbsp;&nbsp;&nbsp;酆王贞，安乾雅。初封酆国公。建德三年，进爵为王。大象初，为大冢宰。<br /><br />&nbsp;&nbsp;&nbsp;&nbsp;后为隋文帝所害，并子济阴郡公德文，国除。<br /><br />&nbsp;&nbsp;&nbsp;&nbsp;武帝七男，李皇后生宣帝、汉王赞，汗姬生秦王贽、曹王允，冯姬生道王<br /><br />&nbsp;&nbsp;&nbsp;&nbsp;充，薛世妇生蔡王兑，郑姬生荆王元。<br /><br />&nbsp;&nbsp;&nbsp;&nbsp;汉王赞，字乾依。初封汉国公。建德三年，进爵为王，仍柱国。大象末，隋<br /><br />&nbsp;&nbsp;&nbsp;&nbsp;文帝辅政，欲顺物情，乃进上柱国、右大丞相。外示尊崇，实无综理。及诸方略<br /><br />&nbsp;&nbsp;&nbsp;&nbsp;定，又转太师。寻为隋文帝所害，并其子淮阳公道德、弟道智、道义等，国除。<br /><br />&nbsp;&nbsp;&nbsp;&nbsp;秦王贽，字乾信。初封秦国公。建德三年，进爵为王。上柱国、大冢宰、大<br /><br />&nbsp;&nbsp;&nbsp;&nbsp;右弼。寻为隋文帝所害，并其子忠诚公靖智、弟靖仁等，国除。<br /><br />&nbsp;&nbsp;&nbsp;&nbsp;曹王允，字乾仕。初封曹国公。建德三年，进爵为王。<br /><br />&nbsp;&nbsp;&nbsp;&nbsp;道王充，字乾仁。建德六年，封王。<br /><br />&nbsp;&nbsp;&nbsp;&nbsp;蔡王兑，字乾俊。建德六年，封王。<br /><br />&nbsp;&nbsp;&nbsp;&nbsp;荆王元，字乾仪。宣政元年，封王。元及兑、充、允等并为隋文帝所害，国<br /><br />&nbsp;&nbsp;&nbsp;&nbsp;除。<br /><br />&nbsp;&nbsp;&nbsp;&nbsp;宣帝三子。朱皇后生静皇帝，王姬生邺王b，皇甫姬生郢王术。<br /><br />&nbsp;&nbsp;&nbsp;&nbsp;邺王b，大象二年，封王。<br /><br />&nbsp;&nbsp;&nbsp;&nbsp;郢王术，大象二年，封王。与b并为隋文帝所害，国除。<br /><br />&nbsp;&nbsp;&nbsp;&nbsp;史臣曰：昔贤之议者，咸云以周建五等，历载八百；秦立郡县，二世而亡。<br /><br />&nbsp;&nbsp;&nbsp;&nbsp;虽得失之迹可寻，是非之理互起，而因循莫变，复古未闻。良由著论者溺于贵达，<br /><br />&nbsp;&nbsp;&nbsp;&nbsp;司契者难于易业，详求适变之道，未穷于至当也。尝试论之：<br /><br />&nbsp;&nbsp;&nbsp;&nbsp;夫皇王迭兴，为国之道匪一；贤圣间出，立德之指殊途。斯岂故为相反哉，<br /><br />&nbsp;&nbsp;&nbsp;&nbsp;亦云治而已矣。何则？五等之制，行于商周之前；郡县之设，始于秦汉之后。论<br /><br />&nbsp;&nbsp;&nbsp;&nbsp;时则浇淳理隔，易地则用舍或殊。譬犹干戈日用，难以成垓下之业；稷嗣所述，<br /><br />&nbsp;&nbsp;&nbsp;&nbsp;不可施成周之朝。是知因时制宜者，为政之上务也；观民立教者，经国之长策也。<br /><br />&nbsp;&nbsp;&nbsp;&nbsp;且夫列封疆，建侯伯，择贤能，置牧守，循名虽曰异轨，责实抑亦同归。盛则与<br /><br />&nbsp;&nbsp;&nbsp;&nbsp;之共安，衰则与之共患。共安系乎善恶，非礼义无以敦风；共患寄以存亡，非甲<br /><br />&nbsp;&nbsp;&nbsp;&nbsp;兵不能靖乱。是以齐、晋帅礼，鼎业倾而复振；温、陶释位，王纲弛而更张。然<br /><br />&nbsp;&nbsp;&nbsp;&nbsp;则周之列国，非一姓也，晋之群臣，非一族也，岂齐、晋强于列国，温、陶贤于<br /><br />&nbsp;&nbsp;&nbsp;&nbsp;群臣者哉，盖势重者易以立功，权轻者难以尽节故也。由此言之，建侯置守，乃<br /><br />&nbsp;&nbsp;&nbsp;&nbsp;古今之异术；兵权势位，盖安危之所阶乎！太祖之定关右，日不暇给，既以人臣<br /><br />&nbsp;&nbsp;&nbsp;&nbsp;礼终，未遑藩屏之事。晋荡辅政，爰树其党，宗室长幼，并据势位，握兵权，虽<br /><br />&nbsp;&nbsp;&nbsp;&nbsp;海内谢隆平之风，而国家有盘石之固矣。高祖克剪芒刺，思弘政术，惩专朝之为<br /><br />&nbsp;&nbsp;&nbsp;&nbsp;患，忘维城之远图，外崇宠位，内结猜阻。自是配天之基，潜有朽壤之墟矣。宣<br /><br />&nbsp;&nbsp;&nbsp;&nbsp;皇嗣位，凶暴是闻，芟刈先其本枝，削黜遍于公族。虽复地惟叔父，亲则同生，<br /><br />&nbsp;&nbsp;&nbsp;&nbsp;文能附众，武能威敌，莫不谢卿士于当年，从侯服于下国。号为千乘，势侔匹夫。<br /><br />&nbsp;&nbsp;&nbsp;&nbsp;是以权臣乘其机，谋士因其隙，迁龟鼎速于俯拾，歼王侯烈于燎原。悠悠邃古，<br /><br />&nbsp;&nbsp;&nbsp;&nbsp;未闻斯酷。岂非摧枯振朽，易为力乎！向使宣皇采姬、刘之制，览圣哲之术，分<br /><br />&nbsp;&nbsp;&nbsp;&nbsp;命贤戚，布于内外，料其轻重，间以亲疏，首尾相持，远近为用。使其势位也足<br /><br />&nbsp;&nbsp;&nbsp;&nbsp;以扶危，其权力也不能为乱。事业既定，侥幸自息。虽使卧赤子，朝委裘，社稷<br /><br />&nbsp;&nbsp;&nbsp;&nbsp;固以久安，亿兆可以无患矣。何后族之地，而势能窥其神器哉。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656908);">加入书签</a><a
                        href="1656907.html">上一页</a>&larr;<a href="index.html">返回列表</a>&rarr;<a
                            href="1656909.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656907.html"; var next_page = "1656909.html"; var index_page = "index.html"; var sortid = "9"; var article_id = "21908"; var chapter_id = "1656908"; var articlename = "周书"; var chaptername = " 卷十三 列传第五"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>