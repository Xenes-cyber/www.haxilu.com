<!DOCTYPE html>
<html>
<head>
<meta charset="gbk" />
<title>周书- 卷一 帝纪第一-在线阅读-哈西文学网</title>
<meta name="keywords" content="令狐德保周书， 卷一 帝纪第一全文， 卷一 帝纪第一在线阅读 哈西文学网" />
<meta name="description" content="哈西文学网提供令狐德钡闹苁  卷一 帝纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622472.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622472.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 帝纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1622473.html">下一页</a></div>			
            <div id="BookText">&nbsp;&nbsp;&nbsp;&nbsp;◎文帝上<br /><br />&nbsp;&nbsp;&nbsp;&nbsp;太祖文皇帝姓宇文氏，讳泰，字黑獭，代武川人也。其先出自炎帝神农氏，<br /><br />&nbsp;&nbsp;&nbsp;&nbsp;为黄帝所灭，子孙遁居朔野。有葛乌菟者，雄武多算略，鲜卑慕之，奉以为主。<br /><br />&nbsp;&nbsp;&nbsp;&nbsp;遂总十二部落，世为大人。其后曰普回，因狩得玉玺三纽，有文曰“皇帝玺”。<br /><br />&nbsp;&nbsp;&nbsp;&nbsp;普回心异之，以为天授。其俗谓天曰宇，谓君曰文，因号宇文国，并以为氏焉。<br /><br />&nbsp;&nbsp;&nbsp;&nbsp;普回子莫冉阝，自阴山南徙，始居辽西，是曰献侯，为魏舅生之国。九世至<br /><br />&nbsp;&nbsp;&nbsp;&nbsp;侯豆归，为慕容晁所灭。其子陵仕燕，拜驸马都尉，封玄菟公。魏道武将攻中山，<br /><br />&nbsp;&nbsp;&nbsp;&nbsp;陵从慕容宝御之。宝败，陵率甲骑五百归魏，拜都牧主，赐爵安定侯。天兴初，<br /><br />&nbsp;&nbsp;&nbsp;&nbsp;徙豪杰于代都，陵随例迁武川焉。<br /><br />&nbsp;&nbsp;&nbsp;&nbsp;陵生系，系生韬，并以武略称。韬生肱。<br /><br />&nbsp;&nbsp;&nbsp;&nbsp;肱任侠有气干。正光末，沃野镇人破六汗拔陵作乱，远近多应之。其伪署王<br /><br />&nbsp;&nbsp;&nbsp;&nbsp;卫可孤徒党最盛。肱乃纠合乡里斩可孤，其众乃散。后避地中山，遂陷于鲜于修<br /><br />&nbsp;&nbsp;&nbsp;&nbsp;礼。修礼令肱还统其部众。后为定州军所破，殁于阵。武成初，追尊曰德皇帝。<br /><br />&nbsp;&nbsp;&nbsp;&nbsp;太祖，德皇帝之少子也。母曰王氏，孕五月，夜梦抱子升天，才不至而止。<br /><br />&nbsp;&nbsp;&nbsp;&nbsp;寤而告德皇帝，德皇帝喜曰：“虽不至天，贵亦极矣。”生而有黑气如盖，下覆<br /><br />&nbsp;&nbsp;&nbsp;&nbsp;其身。及长，身长八尺，方颡广额。美须髯，发长委地，垂手过膝。背有黑子，<br /><br />&nbsp;&nbsp;&nbsp;&nbsp;宛转若龙盘之形，而有紫光，人望而敬畏之。少有大度，不事家人生业，轻财好<br /><br />&nbsp;&nbsp;&nbsp;&nbsp;施，以交结贤士大夫。少随德皇帝在鲜于修礼军。及葛荣杀修礼，太祖时年十八，<br /><br />&nbsp;&nbsp;&nbsp;&nbsp;荣遂任以将帅。太祖知其无成，与诸兄谋欲逃避。计未行，会尔朱荣擒葛荣，定<br /><br />&nbsp;&nbsp;&nbsp;&nbsp;河北，太祖随例迁晋阳。荣以太祖兄弟雄杰，惧或异己，遂托以他罪，诛太祖第<br /><br />&nbsp;&nbsp;&nbsp;&nbsp;三兄洛生，复欲害太祖。太祖自理家冤，辞旨慷慨。荣感而免之，益加敬待。<br /><br />&nbsp;&nbsp;&nbsp;&nbsp;孝昌二年，燕州乱，太祖始以统军从荣征之。先是，北海王颢奔梁，梁人立<br /><br />&nbsp;&nbsp;&nbsp;&nbsp;为魏主，令率兵入洛。魏孝庄帝出居河内以避之。荣遣贺拔岳讨颢，仍迎孝庄帝。<br /><br />&nbsp;&nbsp;&nbsp;&nbsp;太祖与岳有旧，乃以别将从岳。及孝庄帝反正，以功封宁都子，邑三百户，迁镇<br /><br />&nbsp;&nbsp;&nbsp;&nbsp;远将军、步兵校尉。<br /><br />&nbsp;&nbsp;&nbsp;&nbsp;万俟丑奴作乱关右，孝庄帝遣尔朱天光及岳等讨之。太祖遂从岳入关，先锋<br /><br />&nbsp;&nbsp;&nbsp;&nbsp;破伪行台尉迟菩萨等。及平丑奴，定陇右，太祖功居多，迁征西将军、金紫光禄<br /><br />&nbsp;&nbsp;&nbsp;&nbsp;大夫，增邑三百户，加直阁将军，行原州事。时关陇寇乱，百姓凋残，太祖抚以<br /><br />&nbsp;&nbsp;&nbsp;&nbsp;恩信，民皆悦服。咸喜曰：“早值宇文使君，吾等岂从逆乱。”太祖尝从数骑于<br /><br />&nbsp;&nbsp;&nbsp;&nbsp;野，忽闻箫鼓之音，以问从人，皆云莫之闻也。<br /><br />&nbsp;&nbsp;&nbsp;&nbsp;普泰二年，尔朱天光东拒齐神武，留弟显寿镇长安。秦州刺史侯莫陈悦为天<br /><br />&nbsp;&nbsp;&nbsp;&nbsp;光所召，将军众东下。岳知天光必败，欲留悦共图显寿，而计无所出。太祖谓岳<br /><br />&nbsp;&nbsp;&nbsp;&nbsp;曰：“今天光尚迩，悦未有二心。若以此事告之，恐其惊惧。然悦虽为主将，不<br /><br />&nbsp;&nbsp;&nbsp;&nbsp;能制物，若先说其众，必人有留心。进失尔朱之期，退恐人情变动，乘此说悦，<br /><br />&nbsp;&nbsp;&nbsp;&nbsp;事无不遂。”岳大喜，即令太祖入悦军说之。悦遂不行。乃相率袭长安，令太祖<br /><br />&nbsp;&nbsp;&nbsp;&nbsp;轻骑为前锋。太祖策显寿怯懦，闻诸军将至，必当东走。恐其远遁，乃倍道兼行。<br /><br />&nbsp;&nbsp;&nbsp;&nbsp;显寿果已东走。追至华山，擒之。<br /><br />&nbsp;&nbsp;&nbsp;&nbsp;太昌元年，岳为关西大行台，以太祖为左丞，领岳府司马，加散骑常侍。事<br /><br />&nbsp;&nbsp;&nbsp;&nbsp;无巨细，皆委决焉。<br /><br />&nbsp;&nbsp;&nbsp;&nbsp;齐神武既破尔朱，遂专朝政。太祖请往观之。既至并州，齐神武问岳军事，<br /><br />&nbsp;&nbsp;&nbsp;&nbsp;太祖口对雄辩。齐神武以为非常人，欲留之。太祖诡陈忠款，乃得反命，遂星言<br /><br />&nbsp;&nbsp;&nbsp;&nbsp;就道。齐神武果遣追之，至关，不及。太祖还谓岳曰：“高欢非人臣也。逆谋所<br /><br />&nbsp;&nbsp;&nbsp;&nbsp;以未发者，惮公兄弟耳。然凡欲立大功、匡社稷，未有不因地势、总英雄而能克<br /><br />&nbsp;&nbsp;&nbsp;&nbsp;成者也。侯莫陈悦本实庸材，遭逢际会，遂叨任委，既无忧国之心，亦不为高欢<br /><br />&nbsp;&nbsp;&nbsp;&nbsp;所忌，但为之备，图之不难。今费也头控弦之骑不下一万，夏州刺史斛拔弥俄突<br /><br />&nbsp;&nbsp;&nbsp;&nbsp;胜兵之士三千余人，及灵州刺史曹泥，并恃其僻远，常怀异望。河西流民纥豆陵<br /><br />&nbsp;&nbsp;&nbsp;&nbsp;伊利等，户口富实，未奉朝风。今若移军近陇，扼其要害，示之以威，服之以德，<br /><br />&nbsp;&nbsp;&nbsp;&nbsp;即可收其士马，以实吾军。西辑氐羌，北抚沙塞，还军长安，匡辅魏室，此桓文<br /><br />&nbsp;&nbsp;&nbsp;&nbsp;举也。”岳大悦，复遣太祖诣阙请事，密陈其状。魏帝深纳之。加太祖武卫将军，<br /><br />&nbsp;&nbsp;&nbsp;&nbsp;还令报岳。岳遂引军西次平凉，谋于其众曰：“夏州邻接寇贼，须加绥抚，安得<br /><br />&nbsp;&nbsp;&nbsp;&nbsp;良刺史以镇之？”众皆曰：“宇文左丞即其人也。”岳曰：“左丞吾之左右手也，<br /><br />&nbsp;&nbsp;&nbsp;&nbsp;如何可废！”沈吟累日，乃从众议。于是表太祖为使持节、武卫将军、夏州刺史。<br /><br />&nbsp;&nbsp;&nbsp;&nbsp;太祖至州，伊利望风款附，而曹泥犹通使于齐神武。<br /><br />&nbsp;&nbsp;&nbsp;&nbsp;魏永熙三年春正月，岳欲讨曹泥，遣都督赵贵至夏州与太祖计事。太祖曰：<br /><br />&nbsp;&nbsp;&nbsp;&nbsp;“曹尼孤城阻远，未足为忧。侯莫陈悦怙众密迩，贪而无信，必将为患，愿早图<br /><br />&nbsp;&nbsp;&nbsp;&nbsp;之。”岳不听，遂与悦俱讨泥。二月，至于河曲，岳果为悦所害。其士众散还平<br /><br />&nbsp;&nbsp;&nbsp;&nbsp;凉，唯大都督赵贵率部曲收岳尸还营。于是三军未有所属。诸将以都督寇洛年最<br /><br />&nbsp;&nbsp;&nbsp;&nbsp;长，相与推洛，以总兵事。洛素无雄略，威令不行，乃谓诸将曰：“洛智能本阙，<br /><br />&nbsp;&nbsp;&nbsp;&nbsp;不宜统御。近者迫于群议，推相摄领。今请避位，更择贤材。”于是赵贵言于众<br /><br />&nbsp;&nbsp;&nbsp;&nbsp;曰：“元帅忠公尽节，暴于朝野，勋业未就，奄罹凶酷。岂唯国丧良宰，固亦众<br /><br />&nbsp;&nbsp;&nbsp;&nbsp;无所依。必欲纠合同盟，复仇雪耻，须择贤者，总统诸军。举非其人，则大事难<br /><br />&nbsp;&nbsp;&nbsp;&nbsp;集，虽欲立忠建义，其可得乎！窃观宇文夏州，英姿不世，雄谟冠时，远迩归心，<br /><br />&nbsp;&nbsp;&nbsp;&nbsp;士卒用命。加以法令齐肃，赏罚严明，真足恃也。今若告丧，必来赴难，因而奉<br /><br />&nbsp;&nbsp;&nbsp;&nbsp;之，则大事集矣。”诸将皆称善。乃命赫连达驰至夏州，告太祖曰：“侯莫陈悦<br /><br />&nbsp;&nbsp;&nbsp;&nbsp;不顾盟誓，弃恩背德，贼害忠良。群情愤惋，控告无所。公昔居管辖，恩信著闻。<br /><br />&nbsp;&nbsp;&nbsp;&nbsp;今无小无大，咸愿推奉。众之思公，引日成岁，愿勿稽留，以慰众望也。”太祖<br /><br />&nbsp;&nbsp;&nbsp;&nbsp;将赴之，夏州吏民咸泣请曰：“闻悦今在水洛，去平凉不远。若已有贺拔公之众，<br /><br />&nbsp;&nbsp;&nbsp;&nbsp;则图之实难。愿且停留，以观其变。”太祖曰：“悦既害元帅，自应乘势直据平<br /><br />&nbsp;&nbsp;&nbsp;&nbsp;凉，而反趑趄，屯兵水洛，吾知其无能为也。且难得易失者时也，不俟终日者几<br /><br />&nbsp;&nbsp;&nbsp;&nbsp;也，今不早赴，将恐众心自离。”都督弥姐元进规欲应悦，密图太祖。事发，斩<br /><br />&nbsp;&nbsp;&nbsp;&nbsp;之。太祖乃率帐下轻骑，驰赴平凉。时齐神武遣长史侯景招引岳众。太祖至安定，<br /><br />&nbsp;&nbsp;&nbsp;&nbsp;遇之，谓景曰：“贺拔公虽死，宇文泰尚存，卿何为也？”景失色，对曰：“我<br /><br />&nbsp;&nbsp;&nbsp;&nbsp;犹箭耳，随人所射，安能自裁！”景于此即还。太祖至平凉，哭岳甚恸。将士且<br /><br />&nbsp;&nbsp;&nbsp;&nbsp;悲且喜，曰：“宇文公至，无所忧矣。”<br /><br />&nbsp;&nbsp;&nbsp;&nbsp;于时魏孝武帝将图齐神武，闻岳被害，遣武卫将军元毗宣旨慰劳，追岳军还<br /><br />&nbsp;&nbsp;&nbsp;&nbsp;洛阳。毗到平凉，会诸将已推太祖。侯莫陈悦亦被敕追还，悦既附齐神武，不肯<br /><br />&nbsp;&nbsp;&nbsp;&nbsp;应召。太祖谓诸将曰：“侯莫陈悦枉害忠良，复不应诏命，此国之大贼，岂可容<br /><br />&nbsp;&nbsp;&nbsp;&nbsp;之！”乃命诸军戒严，将以讨悦。及元毗还，太祖表于魏帝曰：“臣前以故关西<br /><br />&nbsp;&nbsp;&nbsp;&nbsp;大都督臣岳竭诚奉国，横罹非命，三军丧气，朝野痛惜。都督寇洛等，衔冤茹戚，<br /><br />&nbsp;&nbsp;&nbsp;&nbsp;志雪仇耻。以臣昔同幕府，苦赐要结。臣便以今月十四日，轻来赴军。当发之时，<br /><br />&nbsp;&nbsp;&nbsp;&nbsp;已有别表。既为众情所逼，权掌兵事。诏召岳军入京，此乃为国良策。但高欢之<br /><br />&nbsp;&nbsp;&nbsp;&nbsp;众，已至河东，侯莫陈悦犹在水洛。况此军士多是关西之人，皆恋乡邑，不愿东<br /><br />&nbsp;&nbsp;&nbsp;&nbsp;下。今逼以上命，悉令赴关，悦蹑其后，欢邀其前，首尾受敌，其势危矣。臣殒<br /><br />&nbsp;&nbsp;&nbsp;&nbsp;身王事，诚所甘心。恐败国殄人，所损更大。乞少停缓，更思后图，徐事诱导，<br /><br />&nbsp;&nbsp;&nbsp;&nbsp;渐就东引。”太祖志在讨悦，而未测朝旨，且兵众未集，假此为词。因与元毗及<br /><br />&nbsp;&nbsp;&nbsp;&nbsp;诸将刑牲盟誓，同奖王室。<br /><br />&nbsp;&nbsp;&nbsp;&nbsp;初，贺拔岳营于河曲，有军吏独行，忽见一老翁，须眉皓素，谓之曰：“贺<br /><br />&nbsp;&nbsp;&nbsp;&nbsp;拔岳虽复据有此众，然终无所成。当有一宇文家从东北来，后必大盛。”言讫不<br /><br />&nbsp;&nbsp;&nbsp;&nbsp;见。此吏恒与所亲言之，至是方验。<br /><br />&nbsp;&nbsp;&nbsp;&nbsp;魏帝诏太祖曰：“贺拔岳既殒，士众未有所归，卿可为大都督，即相统领。<br /><br />&nbsp;&nbsp;&nbsp;&nbsp;知欲渐就东下，良不可言。今亦征侯莫陈悦士马入京。若其不来，朕当亲自致罚。<br /><br />&nbsp;&nbsp;&nbsp;&nbsp;宜体此意，不过淹留。”太祖又表曰：“侯莫陈悦违天逆理，酷害良臣，自以专<br /><br />&nbsp;&nbsp;&nbsp;&nbsp;戮罪重，不恭诏命，阻兵水洛，强梁秦陇。臣以大宥既班，忍抑私憾，频问悦及<br /><br />&nbsp;&nbsp;&nbsp;&nbsp;都督可朱浑元等归阙早晚，而悦并维絷使人，不听反报。观其指趣，势必异图。<br /><br />&nbsp;&nbsp;&nbsp;&nbsp;臣正为此，未敢自拔。兼顺众情，乞少停缓。”<br /><br />&nbsp;&nbsp;&nbsp;&nbsp;太祖乃与悦书，责之曰：<br /><br />&nbsp;&nbsp;&nbsp;&nbsp;顷者正光之末，天下沸腾，尘飞河朔，雾塞荆沔。故将军贺拔公攘袂勃起，<br /><br />&nbsp;&nbsp;&nbsp;&nbsp;志宁宇县。授戈南指，拯皇灵于已坠；拥旄西迈，济百姓于沦胥。西顾无忧，<br /><br />&nbsp;&nbsp;&nbsp;&nbsp;公是赖。勋茂赏隆，遂征关右。此乃行路所知，不籍一二谈也。君实名微行薄，<br /><br />&nbsp;&nbsp;&nbsp;&nbsp;本无远量。故将军降迁高之志，笃汇征之理，乃申启朝廷，荐君陇右行台。朝议<br /><br />&nbsp;&nbsp;&nbsp;&nbsp;以君功名阙然，未之许也。遂频烦请谒，至于再三。天子难违上将，便相听许。<br /><br />&nbsp;&nbsp;&nbsp;&nbsp;是亦遐迩共知，不复烦之翰墨。纵使木石为心，犹当知感。况在生灵，安能无愧！<br /><br />&nbsp;&nbsp;&nbsp;&nbsp;加以王室多故，高氏专权，主上虚心，寄隆晋郑。君复与故将军同受密旨，屡结<br /><br />&nbsp;&nbsp;&nbsp;&nbsp;盟约，期于毕力，共匡时难。而貌恭心狠，妒胜嫉贤，口血未干，匕首已发。协<br /><br />&nbsp;&nbsp;&nbsp;&nbsp;党国贼，共危本朝，孤恩负誓，有腼面目。岂不上畏于天，下惭于地！吾以弱才，<br /><br />&nbsp;&nbsp;&nbsp;&nbsp;猥当藩牧，蒙朝廷拔擢之恩，荷故将军国士之遇。闻问之日，魂守惊驰。便陈启<br /><br />&nbsp;&nbsp;&nbsp;&nbsp;天朝，暂来奔赴，众情所推，遂当戎重。比有敕旨，召吾还阙，亦有别诏，令君<br /><br />&nbsp;&nbsp;&nbsp;&nbsp;入朝。虽操行无闻，而年齿已宿。今日进退，唯君是视。君若督率所部，自山陇<br /><br />&nbsp;&nbsp;&nbsp;&nbsp;东迈，吾亦总勒师徒，北道还阙。共追廉、蔺之迹，同慕寇、贾之风。如其首鼠<br /><br />&nbsp;&nbsp;&nbsp;&nbsp;两端，不时奉诏，专戮违旨，国有常刑，枕戈坐甲，指日相见。幸图利害，无贻<br /><br />&nbsp;&nbsp;&nbsp;&nbsp;噬脐。<br /><br />&nbsp;&nbsp;&nbsp;&nbsp;悦既惧太祖谋己，诈为诏书与秦州刺史万俟普拨，令与悦为党援。普拨疑之，<br /><br />&nbsp;&nbsp;&nbsp;&nbsp;封诏以呈太祖。太祖表之曰：“臣自奉诏总平凉之师，责重忧深，不遑启处。训<br /><br />&nbsp;&nbsp;&nbsp;&nbsp;兵秣马，唯思竭力。前以人恋本土，侯莫陈悦窥窬进退，量度且宜住此。今若召<br /><br />&nbsp;&nbsp;&nbsp;&nbsp;悦授以内官，臣列旆东辕，匪朝伊夕。朝廷若以悦堪为边I，乞处以瓜、凉一蕃。<br /><br />&nbsp;&nbsp;&nbsp;&nbsp;不然，则终致猜虞，于事无益。”<br /><br />&nbsp;&nbsp;&nbsp;&nbsp;初，原州刺史史归为岳所亲任，河曲之变，反为悦守。悦遣其党王伯和、成<br /><br />&nbsp;&nbsp;&nbsp;&nbsp;次安将兵二千人助归镇原州。太祖遣都督侯莫陈崇率轻骑一千袭归，擒之，并获<br /><br />&nbsp;&nbsp;&nbsp;&nbsp;次安、伯和等，送于平凉。太祖表崇行原州事。万俟普拨又遣其将叱干保洛领二<br /><br />&nbsp;&nbsp;&nbsp;&nbsp;千骑来从军。<br /><br />&nbsp;&nbsp;&nbsp;&nbsp;三月，太祖进军至原州。众军悉集，谕以讨悦之意，士卒莫不怀愤。太祖乃<br /><br />&nbsp;&nbsp;&nbsp;&nbsp;表曰：“臣闻誓死酬恩，覆宗报主，人伦所急，赴蹈如归。自大都督臣岳殁后，<br /><br />&nbsp;&nbsp;&nbsp;&nbsp;臣频奉诏还阙，秣马戒途，志不俟旦。直以督将已下，咸称贺拔公视我如子，今<br /><br />&nbsp;&nbsp;&nbsp;&nbsp;仇恨未报，亦何面目以处世间。若得一雪冤酷，万死无恨！且悦外附强臣，内违<br /><br />&nbsp;&nbsp;&nbsp;&nbsp;朝旨。臣今上思逐恶之志，下遂节士之心，冀仗天威，为国除害。小违大顺，实<br /><br />&nbsp;&nbsp;&nbsp;&nbsp;在兹辰。克定之后，伏待斧钺。”<br /><br />&nbsp;&nbsp;&nbsp;&nbsp;夏四月，引兵上陇，留兄子导为都督，镇原州。太祖军令严肃，秋毫无犯，<br /><br />&nbsp;&nbsp;&nbsp;&nbsp;百姓大悦。识者知其有成。军出木峡关，大雨雪，平地二尺。太祖知悦怯而多猜，<br /><br />&nbsp;&nbsp;&nbsp;&nbsp;乃倍道兼行，出其不意。悦果疑其左右有异志者，左右亦不安，众遂离贰。闻大<br /><br />&nbsp;&nbsp;&nbsp;&nbsp;军且至，退保略阳，留一万余人据守水洛。太祖至水洛，命围之，城降。太祖即<br /><br />&nbsp;&nbsp;&nbsp;&nbsp;率轻骑数百趣略阳，以临悦军。悦大惧，乃召其部将议之。皆曰“此锋不可当”，<br /><br />&nbsp;&nbsp;&nbsp;&nbsp;劝悦退保上以避之。时南秦州刺史李弼亦在悦军，乃间道遣使，请为内应。其<br /><br />&nbsp;&nbsp;&nbsp;&nbsp;夜，悦出军，军中自惊溃，将卒或相率来降。太祖纵兵奋击，大破之。虏获万余<br /><br />&nbsp;&nbsp;&nbsp;&nbsp;人，马八千匹。悦与其子弟及麾下数十骑遁走。太祖曰：“悦本与曹泥应接，不<br /><br />&nbsp;&nbsp;&nbsp;&nbsp;过走向灵州。”乃令原州都督导邀其前，都督贺拔颍等追其后。导至牵屯山，追<br /><br />&nbsp;&nbsp;&nbsp;&nbsp;及悦，斩之。太祖入上，收悦府库，财物山积，皆以赏士卒，毫厘无所取。左<br /><br />&nbsp;&nbsp;&nbsp;&nbsp;右窃一银镂瓮以归，太祖知而罪之，即割赐将士，众大悦。<br /><br />&nbsp;&nbsp;&nbsp;&nbsp;时凉州刺史李叔仁为其民所执，举州骚扰。宕昌羌梁企定引吐谷浑寇金城。<br /><br />&nbsp;&nbsp;&nbsp;&nbsp;渭州及南秦州氐、羌连结，所在蜂起。南岐至于瓜、鄯，跨州据郡者，不可胜数。<br /><br />&nbsp;&nbsp;&nbsp;&nbsp;太祖乃令李弼镇原州，夏州刺史拔也恶蚝镇南秦州，渭州刺史可朱浑元还镇渭州，<br /><br />&nbsp;&nbsp;&nbsp;&nbsp;卫将军赵贵行秦州事。征豳、泾、东秦、岐四州粟以给军。<br /><br />&nbsp;&nbsp;&nbsp;&nbsp;齐神武闻秦陇克捷，乃遣使于太祖，甘言厚礼，深相倚结。太祖拒而不纳。<br /><br />&nbsp;&nbsp;&nbsp;&nbsp;时齐神武已有异志，故魏帝深仗太祖。乃征二千骑镇东雍州，助为声援，仍令太<br /><br />&nbsp;&nbsp;&nbsp;&nbsp;祖稍引军而东。太祖乃遣大都督梁御率步骑五千镇河、渭合口，为图河东之计。<br /><br />&nbsp;&nbsp;&nbsp;&nbsp;太祖之讨悦也，悦遣使请援于齐神武，神武使其都督韩轨将兵一万据蒲坂，而雍<br /><br />&nbsp;&nbsp;&nbsp;&nbsp;州刺史贾显送船与轨，请轨兵入关。太祖因梁御之东，乃逼召显赴军。御遂入雍<br /><br />&nbsp;&nbsp;&nbsp;&nbsp;州。魏帝遣著作郎姚幼瑜持节劳军，进太祖侍中、骠骑大将军、开府仪同三司、<br /><br />&nbsp;&nbsp;&nbsp;&nbsp;关西大都督、略阳县公，承制封拜，使持节如故。于是以寇洛为泾州刺史，李弼<br /><br />&nbsp;&nbsp;&nbsp;&nbsp;为秦州刺史，前略阳郡守张献为南岐州刺史。卢待伯拒代，遣轻骑袭擒之，待伯<br /><br />&nbsp;&nbsp;&nbsp;&nbsp;自杀。<br /><br />&nbsp;&nbsp;&nbsp;&nbsp;时魏帝方图齐神武，又遣征兵。太祖乃令前秦州刺史骆超为大都督，率轻骑<br /><br />&nbsp;&nbsp;&nbsp;&nbsp;一千赴洛。进授太祖兼尚书仆射、关西大行台，余官封如故。太祖乃传檄方镇曰：<br /><br />&nbsp;&nbsp;&nbsp;&nbsp;盖闻阴阳递用，盛衰相袭，苟当百六，无间三五。皇家创历，陶铸苍生，保<br /><br />&nbsp;&nbsp;&nbsp;&nbsp;安四海，仁育万物。运距孝昌，屯l屡起，陇、冀骚动，燕、河狼顾。虽灵命重<br /><br />&nbsp;&nbsp;&nbsp;&nbsp;启，荡定有期，而乘衅之徒，因生羽翼。<br /><br />&nbsp;&nbsp;&nbsp;&nbsp;贼臣高欢，器识庸下，出自舆皂，罕闻礼义，直以一介鹰犬，效力戎行，埙<br /><br />&nbsp;&nbsp;&nbsp;&nbsp;冒恩私，遂阶荣宠。不能竭诚尽节，专挟奸回，乃劝尔朱荣行兹篡逆。及荣以专<br /><br />&nbsp;&nbsp;&nbsp;&nbsp;政伏诛，世隆以凶党外叛，欢苦相敦勉，令取京师。又劝吐万儿复为弑虐，暂立<br /><br />&nbsp;&nbsp;&nbsp;&nbsp;建明，以令天下。假推普泰，欲窃威权。并归废斥，俱见酷害。于是称兵河北，<br /><br />&nbsp;&nbsp;&nbsp;&nbsp;假讨尔朱，亟通表奏，云取谗贼。既行废黜，遂将篡弑。以人望未改，恐鼎镬交<br /><br />&nbsp;&nbsp;&nbsp;&nbsp;及，乃求宗室，权允人心。天方与魏，必将有主。翊戴圣明，诚非欢力。而欢阻<br /><br />&nbsp;&nbsp;&nbsp;&nbsp;兵安忍，自以为功。广布腹心，跨州连郡。端揆禁闼，莫非亲党。皆行贪虐，<br /><br />&nbsp;&nbsp;&nbsp;&nbsp;E窳人生。而旧将名臣，正人直士，横生疮磐，动挂网罗。故武卫将军伊琳，<br /><br />&nbsp;&nbsp;&nbsp;&nbsp;清贞刚毅，禁旅攸属。直阁将军鲜于康仁，忠亮骁杰，爪牙斯在。欢收而戮之，<br /><br />&nbsp;&nbsp;&nbsp;&nbsp;曾无闻奏。司空高乾，是其党与，每相影响，谋危社稷。但以奸志未从，恐先泄<br /><br />&nbsp;&nbsp;&nbsp;&nbsp;漏，乃密白朝廷，使杀高乾，方哭对其弟，称天子横戮。孙腾、任祥，欢之心膂，<br /><br />&nbsp;&nbsp;&nbsp;&nbsp;并使入居枢近，伺国间隙，知欢逆谋将发，相继逃归，欢益加抚待，亦无陈白。<br /><br />&nbsp;&nbsp;&nbsp;&nbsp;然欢入洛之始，本有奸谋。令亲人蔡俊作牧河、济，厚相恩赡，以为东道主人。<br /><br />&nbsp;&nbsp;&nbsp;&nbsp;故关西大都督、清水公贺拔岳，勋德隆重，兴亡攸寄。欢好乱乐祸，深相忌毒，<br /><br />&nbsp;&nbsp;&nbsp;&nbsp;乃与侯莫陈悦阴图陷害。幕府以受律专征，便即讨戮。欢知逆状已露，稍怀旅距。<br /><br />&nbsp;&nbsp;&nbsp;&nbsp;遂遣蔡俊拒代，令窦泰佐之。又遗侯景等云向白马，辅世珍等径趣石济，高隆之、<br /><br />&nbsp;&nbsp;&nbsp;&nbsp;疋娄昭等屯据壶关，韩轨之徒拥众蒲坂。于是上书天子，数论得失，訾毁乘舆，<br /><br />&nbsp;&nbsp;&nbsp;&nbsp;威侮朝廷。藉此微庸，冀兹大宝。G壑可盈，祸心不测。或言径赴荆楚，开疆于<br /><br />&nbsp;&nbsp;&nbsp;&nbsp;外；或言分诣伊洛，取彼谗人；或言欲来入关，与幕府决战。今圣明御运，天下<br /><br />&nbsp;&nbsp;&nbsp;&nbsp;清夷，百寮师师，四T来暨。人尽忠良，谁为君侧？而欢威福自己，生是乱阶，<br /><br />&nbsp;&nbsp;&nbsp;&nbsp;缉构南箕，指鹿为马，包藏凶逆，伺我神器。是而可忍，孰不可容！幕府折冲宇<br /><br />&nbsp;&nbsp;&nbsp;&nbsp;宙，亲当受，锐师百万，彀骑千群，裹粮坐甲，唯敌是俟，义之所在，糜躯匪<br /><br />&nbsp;&nbsp;&nbsp;&nbsp;吝。况频有诏书，班告天下，称欢逆乱，征兵致伐。今便分命将帅，应机进讨。<br /><br />&nbsp;&nbsp;&nbsp;&nbsp;或趣其要害，或袭其窟宅，电绕蛇击，雾合星罗。而欢违负天地，毒被人鬼，乘<br /><br />&nbsp;&nbsp;&nbsp;&nbsp;此扫荡，易同俯拾。欢若渡河，稍逼宗庙，则分命诸将，直取并州，幕府躬自东<br /><br />&nbsp;&nbsp;&nbsp;&nbsp;辕，电赴伊洛；若固其巢穴，未敢发动，亦命群帅，百道俱前，S裂贼臣，以谢<br /><br />&nbsp;&nbsp;&nbsp;&nbsp;天下。其州镇郡县，率土人黎，或州乡冠冕，或勋庸世济，并宜舍逆归顺，立效<br /><br />&nbsp;&nbsp;&nbsp;&nbsp;军门。封赏之科，已有别格。凡百君子，可不勉欤。<br /><br />&nbsp;&nbsp;&nbsp;&nbsp;太祖谓诸将曰：“高欢虽智不足而诈有余，今声言欲西，其意在入洛。吾欲<br /><br />&nbsp;&nbsp;&nbsp;&nbsp;令寇洛率马步万余，自泾州东引。王罴率甲士一万，先据华州。欢若西来，王罴<br /><br />&nbsp;&nbsp;&nbsp;&nbsp;足得抗拒。如其入洛，寇洛即袭汾、晋。吾便速驾，直赴京邑。使其进有内顾之<br /><br />&nbsp;&nbsp;&nbsp;&nbsp;忧，退有被蹑之势。一举大定，此为上策。”众咸称善。<br /><br />&nbsp;&nbsp;&nbsp;&nbsp;秋七月，太祖帅众发自高平，前军至于弘农。而齐神武稍逼京邑。魏帝亲总<br /><br />&nbsp;&nbsp;&nbsp;&nbsp;六军，屯于河桥，令左卫元斌之、领军斛斯椿镇武牢，遣使告太祖。太祖谓左右<br /><br />&nbsp;&nbsp;&nbsp;&nbsp;曰：“高欢数日行八、九百里，晓兵者所忌，正须乘便击之。而主上以万乘之重，<br /><br />&nbsp;&nbsp;&nbsp;&nbsp;不能度河决战，方缘津据守。且长河万里，I御为难，若一处得度，大事去矣。”<br /><br />&nbsp;&nbsp;&nbsp;&nbsp;即以大都督赵贵为别道行台，自蒲坂济，趣并州。遣大都督李贤将精骑一千赴洛<br /><br />&nbsp;&nbsp;&nbsp;&nbsp;阳。会斌之与斛斯椿争权不协，斌之遂弃椿还，绐帝云：“高欢兵至。”七月丁<br /><br />&nbsp;&nbsp;&nbsp;&nbsp;未，帝遂从洛阳率轻骑入关。太祖备仪卫奉迎，谒见东阳驿。太祖免冠泣涕谢曰：<br /><br />&nbsp;&nbsp;&nbsp;&nbsp;“臣不能式遏寇虐，遂使乘舆迁幸。请拘司败，以正刑书。”帝曰：“公之忠节，<br /><br />&nbsp;&nbsp;&nbsp;&nbsp;曝于朝野。朕以不德，负乘致寇。今日相见，深用厚颜。责在朕躬，无劳谢也。”<br /><br />&nbsp;&nbsp;&nbsp;&nbsp;乃奉帝都长安。披草莱，立朝廷，军国之政，咸取太祖决焉。仍加授大将军、雍<br /><br />&nbsp;&nbsp;&nbsp;&nbsp;州刺史，兼尚书令，进封略阳郡公，别置二尚书，随机处分，解尚书仆射，余如<br /><br />&nbsp;&nbsp;&nbsp;&nbsp;故。太祖固让，诏敦谕，乃受。<br /><br />&nbsp;&nbsp;&nbsp;&nbsp;初，魏帝在洛阳，许以冯翊长公主配太祖，未及结纳，而帝西迁。至是，诏<br /><br />&nbsp;&nbsp;&nbsp;&nbsp;太祖尚之，拜驸马都尉。<br /><br />&nbsp;&nbsp;&nbsp;&nbsp;八月，齐神武袭陷潼关，侵华阴。太祖率诸军屯霸上以待之。齐神武留其将<br /><br />&nbsp;&nbsp;&nbsp;&nbsp;薛瑾守关而退。太祖乃进军讨瑾，虏其卒七千，还长安。进位丞相。冬十月，齐<br /><br />&nbsp;&nbsp;&nbsp;&nbsp;神武推魏清河王子善见为主，徙都于邺，是为东魏。十一月，遣仪同李虎与李<br /><br />&nbsp;&nbsp;&nbsp;&nbsp;弼、赵贵等讨曹泥于灵州，虎引河灌之。明年，泥降，迁其豪帅于咸阳。闰十二<br /><br />&nbsp;&nbsp;&nbsp;&nbsp;月，魏孝武帝崩。太祖与群公定策，尊立魏南阳王宝炬为嗣，是为文皇帝。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622472);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1622473.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1622473.html"; var index_page = "index.html"; var sortid = "9"; var article_id = "21908"; var chapter_id = "1622472"; var articlename = "周书"; var chaptername = " 卷一 帝纪第一"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>