<!DOCTYPE html>
<html>
<head>
<meta charset="gbk" />
<title>周书- 卷十七 列传第九-在线阅读-哈西文学网</title>
<meta name="keywords" content="令狐德保周书， 卷十七 列传第九全文， 卷十七 列传第九在线阅读 哈西文学网" />
<meta name="description" content="哈西文学网提供令狐德钡闹苁  卷十七 列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656912.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656912.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 列传第九</h1>
            <div class="link xb">
                <a href="1656911.html">上一页</a>&larr;<a href="index.html">返回列表</a>&rarr;<a
                    href="1656913.html">下一页</a></div>			
            <div id="BookText">&nbsp;&nbsp;&nbsp;&nbsp;◎梁御若干惠怡峰刘亮王德<br /><br />&nbsp;&nbsp;&nbsp;&nbsp;梁御，字善通，其先安定人也。后因官北边，遂家于武川，改姓为纥豆陵氏。<br /><br />&nbsp;&nbsp;&nbsp;&nbsp;高祖俟力提，从魏太祖征讨，位至扬武将军、定阳侯。<br /><br />&nbsp;&nbsp;&nbsp;&nbsp;御少好学，进趋详雅。及长，更好弓马。尔朱天光西讨，知御有志略，引为<br /><br />&nbsp;&nbsp;&nbsp;&nbsp;左右，授宣威将军、都将。共平关右，除镇西将军、东益州刺史、第一领民酋长，<br /><br />&nbsp;&nbsp;&nbsp;&nbsp;封白水县伯，邑三百户。转征西将军、金紫光禄大夫。后从贺拔岳镇长安。及岳<br /><br />&nbsp;&nbsp;&nbsp;&nbsp;被害，御与诸将同谋翊戴太祖。从征侯莫陈悦，迁武卫将军。太祖既平秦陇，方<br /><br />&nbsp;&nbsp;&nbsp;&nbsp;欲引兵东下，雍州刺史贾显度持两端，通使于齐神武。太祖微知其意，以御为大<br /><br />&nbsp;&nbsp;&nbsp;&nbsp;都督、雍州刺史，领前军先行。既与显度相见，固说显度曰：“魏室陵迟，天下<br /><br />&nbsp;&nbsp;&nbsp;&nbsp;鼎沸。高欢志在凶逆，枭夷非远。宇文夏州英姿不世，算略无方，方欲扶危定倾，<br /><br />&nbsp;&nbsp;&nbsp;&nbsp;匡复京洛。公不于此时建立功效，乃怀犹豫，恐祸不旋踵矣。”显度即出迎太祖，<br /><br />&nbsp;&nbsp;&nbsp;&nbsp;御遂入镇雍州。授车骑大将军、仪同三司。<br /><br />&nbsp;&nbsp;&nbsp;&nbsp;大统元年，转右卫将军，进爵信都县公，邑一千户。寻授尚书右仆射。从太<br /><br />&nbsp;&nbsp;&nbsp;&nbsp;祖复弘农，破沙苑，加侍中、开府仪同三司，进爵广平郡公，增邑一千五百户。<br /><br />&nbsp;&nbsp;&nbsp;&nbsp;出为东雍州刺史。为政举大纲而已，民庶称焉。四年，薨于州。临终唯以国步未<br /><br />&nbsp;&nbsp;&nbsp;&nbsp;康为恨，言不及家。赠太尉、尚书令、雍州刺史，谥曰武昭。<br /><br />&nbsp;&nbsp;&nbsp;&nbsp;子睿袭爵。天和中，拜开府仪同三司。以御佐命有功，进蒋国公。大象末，<br /><br />&nbsp;&nbsp;&nbsp;&nbsp;除益州总管，加授柱国。睿将之任，而王谦举兵，拒不受代。仍诏睿为行军元帅，<br /><br />&nbsp;&nbsp;&nbsp;&nbsp;讨谦，破之。进位上柱国。<br /><br />&nbsp;&nbsp;&nbsp;&nbsp;若干惠，字惠保，代郡武川人也。其先与魏氏俱起，以国为姓。父树利周，<br /><br />&nbsp;&nbsp;&nbsp;&nbsp;从魏广阳王渊征葛荣，战没，赠冀州刺史。<br /><br />&nbsp;&nbsp;&nbsp;&nbsp;惠年弱冠，从尔朱荣征伐，定河北，破元颢，以功拜中坚将军。复以别将从<br /><br />&nbsp;&nbsp;&nbsp;&nbsp;贺拔岳西征，解岐州围，擒万俟丑奴，平水洛，定陇右，每力战有功。封北平县<br /><br />&nbsp;&nbsp;&nbsp;&nbsp;男，邑二百户。累迁镇远将军、都督、直寝、征西将军、金紫光禄大夫。及岳为<br /><br />&nbsp;&nbsp;&nbsp;&nbsp;侯莫陈悦所害，惠与寇洛、赵贵等同谋翊戴太祖。仍从平悦，拜直阁将军。<br /><br />&nbsp;&nbsp;&nbsp;&nbsp;魏孝武西迁，除右卫将军、大都督，进爵魏昌县伯，邑五百户。出为北华州<br /><br />&nbsp;&nbsp;&nbsp;&nbsp;刺史，加使持节、骠骑将军。大统初，拜仪同三司，进爵为公，增邑五百户。从<br /><br />&nbsp;&nbsp;&nbsp;&nbsp;擒窦泰，复弘农，破沙苑，惠每先登陷阵。加侍中、开府，进爵长乐郡公，增邑<br /><br />&nbsp;&nbsp;&nbsp;&nbsp;通前二千二百户。四年，魏文帝东巡洛阳，与齐神武战于河桥，惠力战破之，大<br /><br />&nbsp;&nbsp;&nbsp;&nbsp;收降卒。七年，迁中领军。及高仲密举北豫州来附，太祖帅师迎之。军至洛阳，<br /><br />&nbsp;&nbsp;&nbsp;&nbsp;齐神武于邙山将以邀我，太祖乃徙辎重于e曲，夜勒兵袭之。及战，惠为右军，<br /><br />&nbsp;&nbsp;&nbsp;&nbsp;与中军大破之，逐北数里，虏其步卒。齐神武兵乃萃于左军，军将赵贵等与战不<br /><br />&nbsp;&nbsp;&nbsp;&nbsp;利，诸军因之并退。时会日暮，齐神武兵屡来攻惠，惠击之，皆披靡。至夜中，<br /><br />&nbsp;&nbsp;&nbsp;&nbsp;齐神武骑复来追惠，惠徐乃下马，顾命厨人营食。食讫，谓左右曰：“长安死，<br /><br />&nbsp;&nbsp;&nbsp;&nbsp;此中死，异乎？”乃建旗鸣角，收诸败军而还。齐神武追骑惮惠，疑有伏兵，不<br /><br />&nbsp;&nbsp;&nbsp;&nbsp;敢逼。至弘农，见太祖，陈贼形势，恨其垂成之功，覆于一篑，于是[欷不能自<br /><br />&nbsp;&nbsp;&nbsp;&nbsp;胜。太祖壮之。寻拜秦州刺史。未及之部，迁司空。惠性刚质，有勇力，容貌魁<br /><br />&nbsp;&nbsp;&nbsp;&nbsp;岸。善于抚御，将士莫不怀恩，人思效节。十二年，东魏将侯景侵襄州，惠率兵<br /><br />&nbsp;&nbsp;&nbsp;&nbsp;击走之。明年，景请内附，朝议欲收辑河南，令惠以本官镇鲁阳，以为声援。遇<br /><br />&nbsp;&nbsp;&nbsp;&nbsp;疾，薨于军。<br /><br />&nbsp;&nbsp;&nbsp;&nbsp;惠于诸将年最少。早丧父，事母以孝闻。太祖尝造射堂新成，与诸将宴射。<br /><br />&nbsp;&nbsp;&nbsp;&nbsp;惠窃叹曰：“亲老矣，何时办此乎？”太祖闻之，即日徙堂于惠宅。其见重如此。<br /><br />&nbsp;&nbsp;&nbsp;&nbsp;及薨，太祖为之流涕者久之。惠丧至，又临抚焉。赠本官，加秦州刺史。谥曰武<br /><br />&nbsp;&nbsp;&nbsp;&nbsp;烈。子凤嗣<br /><br />&nbsp;&nbsp;&nbsp;&nbsp;凤字达摩。少沉深，有识度。大统末，袭父爵长乐郡公。尚太祖女。魏废帝<br /><br />&nbsp;&nbsp;&nbsp;&nbsp;二年，授骠骑大将军、开府仪同三司。魏恭帝三年，除左宫伯。寻出为洛州刺史。<br /><br />&nbsp;&nbsp;&nbsp;&nbsp;征拜大驭中大夫。保定四年，追录佐命之功，封凤徐国公，增邑并前五千户。建<br /><br />&nbsp;&nbsp;&nbsp;&nbsp;德二年，拜柱国。<br /><br />&nbsp;&nbsp;&nbsp;&nbsp;怡峰，字景阜，辽西人也。本性默台，因避难改焉。高祖宽，燕辽西郡守。<br /><br />&nbsp;&nbsp;&nbsp;&nbsp;魏道武时，率户归朝，拜羽真，赐爵长蛇公。曾祖文，冀州刺史。<br /><br />&nbsp;&nbsp;&nbsp;&nbsp;峰少从征役，以骁勇闻。永安中，假龙骧将军，为都将，从贺拔岳讨万俟丑<br /><br />&nbsp;&nbsp;&nbsp;&nbsp;奴。以功授给事中、明威将军，转征虏将军，都督，赐爵蒲阴县男。及岳被害，<br /><br />&nbsp;&nbsp;&nbsp;&nbsp;峰与赵贵等同谋翊戴太祖。进爵为伯。时原州刺史史归犹为侯莫陈悦守，太祖令<br /><br />&nbsp;&nbsp;&nbsp;&nbsp;峰与侯莫陈崇讨擒之。及齐神武与魏孝武帝构隙，帝频敕太祖简锐卒入卫京邑。<br /><br />&nbsp;&nbsp;&nbsp;&nbsp;太祖乃令峰与都督赵贵等率轻骑赴洛阳。至潼关，值魏孝武西迁，峰即从太祖拔<br /><br />&nbsp;&nbsp;&nbsp;&nbsp;回洛，复潼关。拜安东将军、华州刺史。寻转大都督。讨曹泥有功，进爵华阳县<br /><br />&nbsp;&nbsp;&nbsp;&nbsp;公，邑一千户。大统三年，从太祖破窦泰于小关。还，拜散骑常侍、车骑大将军、<br /><br />&nbsp;&nbsp;&nbsp;&nbsp;仪同三司。又从复弘农，破沙苑，进爵乐陵郡公。仍与元季海、独孤信复洛阳。<br /><br />&nbsp;&nbsp;&nbsp;&nbsp;峰率奇兵至成阜，入其郛，收其户口而还。东魏遣行台任祥率步骑万余攻颍川，<br /><br />&nbsp;&nbsp;&nbsp;&nbsp;峰复以轻骑五百邀击之，自是威名转盛。加授开府仪同三司。东魏围洛阳，峰与<br /><br />&nbsp;&nbsp;&nbsp;&nbsp;季海守金墉。太祖至，围解，即与东魏战于河桥。时峰为左军，不利，与李远先<br /><br />&nbsp;&nbsp;&nbsp;&nbsp;还，太祖因此班师。诏原其罪。拜东西北三夏州诸军事、夏州刺史。后与于谨讨<br /><br />&nbsp;&nbsp;&nbsp;&nbsp;刘平伏，从解玉壁围，平柏谷坞，并有功。凉州刺史宇文仲和反，峰与独孤信讨<br /><br />&nbsp;&nbsp;&nbsp;&nbsp;之。十五年，东魏围颍川，峰与赵贵赴援。至南阳，遇疾卒，时年五十。<br /><br />&nbsp;&nbsp;&nbsp;&nbsp;峰沉毅有胆略，得士卒心，当时号为骁将。太祖嗟悼者久之。赠华州刺史，<br /><br />&nbsp;&nbsp;&nbsp;&nbsp;谥曰襄威。子昂嗣。官至开府仪同三司。朝廷追录峰功，封昂鄯国公。昂弟光，<br /><br />&nbsp;&nbsp;&nbsp;&nbsp;少以峰勋，赐爵安平县侯，起家员外散骑常侍，累迁司土中大夫、左武伯，出为<br /><br />&nbsp;&nbsp;&nbsp;&nbsp;汾、泾、豳三州刺史，加开府仪同三司，进爵龙河县公。光弟春，少知名，历官<br /><br />&nbsp;&nbsp;&nbsp;&nbsp;吏部下大夫、仪同三司。<br /><br />&nbsp;&nbsp;&nbsp;&nbsp;刘亮，中山人也，本名道德。祖v连，魏蔚州刺史。父持真，镇远将军、领<br /><br />&nbsp;&nbsp;&nbsp;&nbsp;民酋长。魏大统中，以亮著勋，追赠车骑大将军、仪同三司、恒州刺史。<br /><br />&nbsp;&nbsp;&nbsp;&nbsp;亮少倜傥，有从横计略，姿貌魁杰，见者惮之。普泰初，以都督从贺拔岳西<br /><br />&nbsp;&nbsp;&nbsp;&nbsp;征，解岐州围，击侯伏侯元进、万俟道洛、万俟丑奴、宿勤明达及诸贼，亮常先<br /><br />&nbsp;&nbsp;&nbsp;&nbsp;锋陷阵。以功拜大都督，封广兴县子，邑五百户。<br /><br />&nbsp;&nbsp;&nbsp;&nbsp;侯莫陈悦害岳，亮与诸将谋迎太祖。悦平，悦之党豳州刺史孙定儿仍据州不<br /><br />&nbsp;&nbsp;&nbsp;&nbsp;下，泾、秦、灵等诸州悉与定儿相应，众至数万，推定儿为主，以拒义师。太祖<br /><br />&nbsp;&nbsp;&nbsp;&nbsp;令亮袭之。定儿以义兵犹远，未为之备。亮乃将二十骑，先竖纛于近城高岭，即<br /><br />&nbsp;&nbsp;&nbsp;&nbsp;驰入城中。定儿方置酒高会，卒见亮至，众皆骇愕，莫知所为。亮乃麾兵斩定儿，<br /><br />&nbsp;&nbsp;&nbsp;&nbsp;县首，号令贼党。仍遥指城外纛，命二骑曰：“出追大军。”贼党惧，一时<br /><br />&nbsp;&nbsp;&nbsp;&nbsp;降服。于是诸州群贼，皆即归款<br /><br />&nbsp;&nbsp;&nbsp;&nbsp;及太祖置十二军，简诸将以将之，亮领一军。每征讨，常与怡峰俱为骑将。<br /><br />&nbsp;&nbsp;&nbsp;&nbsp;魏孝武西迁，以迎驾功，除使持节、右光禄大夫、左大都督、南秦州刺史。大统<br /><br />&nbsp;&nbsp;&nbsp;&nbsp;元年。以复潼关功，进位车骑大将军、仪同三司，改封饶阳县伯，邑五百户，寻<br /><br />&nbsp;&nbsp;&nbsp;&nbsp;加侍中。从擒窦泰，复弘农及沙苑之役，亮并力战有功。迁开府仪同三司、大都<br /><br />&nbsp;&nbsp;&nbsp;&nbsp;督，进爵长广郡公，邑通前二千户。以母忧去职，居丧毁瘠。太祖嗟其至性，每<br /><br />&nbsp;&nbsp;&nbsp;&nbsp;爱惜之。俄起复本官。<br /><br />&nbsp;&nbsp;&nbsp;&nbsp;亮以勇敢见知，为时名将，兼屡陈谋策，多合机宜。太祖乃谓之曰：“卿文<br /><br />&nbsp;&nbsp;&nbsp;&nbsp;武兼资，即孤之孔明也。”乃赐名亮，并赐姓侯莫陈氏。十年，出为东雍州刺史。<br /><br />&nbsp;&nbsp;&nbsp;&nbsp;为政清净，百姓安之。在职三岁，卒于州，时年四十。丧还京师，太祖亲临之，<br /><br />&nbsp;&nbsp;&nbsp;&nbsp;泣而谓人曰：“股肱丧矣，腹心何寄！”令鸿胪卿监护丧事。追赠太尉，谥曰襄，<br /><br />&nbsp;&nbsp;&nbsp;&nbsp;配享太祖庙庭。<br /><br />&nbsp;&nbsp;&nbsp;&nbsp;子昶，尚太祖女西河长公主。大象中，位至柱国、秦灵二州总管。以亮功，<br /><br />&nbsp;&nbsp;&nbsp;&nbsp;封彭国公，邑五千户。昶弟靖，天水郡守。靖弟恭，开府仪同三司、饶阳县伯。<br /><br />&nbsp;&nbsp;&nbsp;&nbsp;恭弟干，上仪同三司、褒中侯。<br /><br />&nbsp;&nbsp;&nbsp;&nbsp;王德，字天恩，代郡武川人也。少善骑射，虽不经师训，而以孝悌见称。魏<br /><br />&nbsp;&nbsp;&nbsp;&nbsp;永安二年，从尔朱荣讨元颢，攻河内，应募先登。以功除讨夷将军，进爵同官县<br /><br />&nbsp;&nbsp;&nbsp;&nbsp;子。又从贺拔岳讨万俟丑奴，平之。别封深泽县男，邑二百户，加龙骧将军、中<br /><br />&nbsp;&nbsp;&nbsp;&nbsp;散大夫。及侯莫陈悦害岳，德与寇洛等定议翊戴太祖。加征西将军、金紫光禄大<br /><br />&nbsp;&nbsp;&nbsp;&nbsp;夫、平凉郡守。德虽不知书，至于断决处分，良吏无以过也。泾州所部五郡，而<br /><br />&nbsp;&nbsp;&nbsp;&nbsp;德常为最。<br /><br />&nbsp;&nbsp;&nbsp;&nbsp;及魏孝武西迁，以奉迎功，进封下博县伯，邑五百户，行东雍州事。在州未<br /><br />&nbsp;&nbsp;&nbsp;&nbsp;几，百姓怀之。赐姓乌丸氏。大统元年，拜卫将军、右光禄大夫，进爵为公，增<br /><br />&nbsp;&nbsp;&nbsp;&nbsp;邑一千户，加车骑大将军、仪同三司、北雍州刺史。其后常从太祖征伐，累有战<br /><br />&nbsp;&nbsp;&nbsp;&nbsp;功。又从破齐神武于沙苑，加开府、侍中，进爵河间郡公，增邑通前二千七百户。<br /><br />&nbsp;&nbsp;&nbsp;&nbsp;先是河、渭间种羌屡叛，以德有威名，为夷民所附，除河州刺史。德绥抚有方，<br /><br />&nbsp;&nbsp;&nbsp;&nbsp;群羌率服。十三年，授大都督，原灵显三州五原蒲川二镇诸军事。十四年，除泾<br /><br />&nbsp;&nbsp;&nbsp;&nbsp;州刺史。卒于州，谥曰献。<br /><br />&nbsp;&nbsp;&nbsp;&nbsp;德性厚重廉慎，言行无择。母年几百岁，后德终。<br /><br />&nbsp;&nbsp;&nbsp;&nbsp;子庆，小名公奴，性谨厚。官至开府仪同三司。初德丧父，家贫无以葬，乃<br /><br />&nbsp;&nbsp;&nbsp;&nbsp;卖公奴并一女以营葬事。因遭兵乱，不复相知。及德在平凉始得之，遂名曰庆。<br /><br />&nbsp;&nbsp;&nbsp;&nbsp;史臣曰：梁御等负将率之材，蕴骁锐之气，遭逢丧乱，驰骛干戈，艰难险阻<br /><br />&nbsp;&nbsp;&nbsp;&nbsp;备尝，而功名未立。及殷忧启圣，豫奉兴王，参谋缔构之初，宣力经纶之始，遂<br /><br />&nbsp;&nbsp;&nbsp;&nbsp;得连衡灌、郦，方驾张、徐，可谓遇其时也。并中年即世，远志未申，惜哉！惠、<br /><br />&nbsp;&nbsp;&nbsp;&nbsp;德本以果毅知名，而能率由孝道，难矣。图史所叹，何以加焉。勇者不必有仁，<br /><br />&nbsp;&nbsp;&nbsp;&nbsp;斯不然矣。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656912);">加入书签</a><a
                        href="1656911.html">上一页</a>&larr;<a href="index.html">返回列表</a>&rarr;<a
                            href="1656913.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656911.html"; var next_page = "1656913.html"; var index_page = "index.html"; var sortid = "9"; var article_id = "21908"; var chapter_id = "1656912"; var articlename = "周书"; var chaptername = " 卷十七 列传第九"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>