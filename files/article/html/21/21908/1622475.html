<!DOCTYPE html>
<html>
<head>
<meta charset="gbk" />
<title>周书- 卷四 帝纪第四-在线阅读-哈西文学网</title>
<meta name="keywords" content="令狐德保周书， 卷四 帝纪第四全文， 卷四 帝纪第四在线阅读 哈西文学网" />
<meta name="description" content="哈西文学网提供令狐德钡闹苁  卷四 帝纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1622475.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1622475.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 帝纪第四</h1>
            <div class="link xb">
                <a href="1622474.html">上一页</a>&larr;<a href="index.html">返回列表</a>&rarr;<a
                    href="1622476.html">下一页</a></div>			
            <div id="BookText">&nbsp;&nbsp;&nbsp;&nbsp;◎明帝<br /><br />&nbsp;&nbsp;&nbsp;&nbsp;世宗明皇帝讳毓，小名统万突，太祖长子也。母曰姚夫人。永熙三年，太祖<br /><br />&nbsp;&nbsp;&nbsp;&nbsp;临夏州，生帝于统万城，因以名焉。大统十四年，封宁都郡公。十六年，行华州<br /><br />&nbsp;&nbsp;&nbsp;&nbsp;事。寻拜开府仪同三司、宜州诸军事、宜州刺史。魏恭帝三年，授大将军，镇陇<br /><br />&nbsp;&nbsp;&nbsp;&nbsp;右。孝闵帝践阼，进位柱国，转岐州诸军事、岐州刺史。治有美政，黎民怀之。<br /><br />&nbsp;&nbsp;&nbsp;&nbsp;及孝闵帝废，晋公护遣使迎帝于岐州。秋九月癸亥，至京师，止于旧邸。甲子，<br /><br />&nbsp;&nbsp;&nbsp;&nbsp;群臣上表劝进，备法驾奉迎。帝固让，群臣固请。是日，即天王位，大赦天下。<br /><br />&nbsp;&nbsp;&nbsp;&nbsp;乙丑，朝群臣于延寿殿。<br /><br />&nbsp;&nbsp;&nbsp;&nbsp;冬十月癸酉，太师、赵国公李弼薨。己卯，以大将军、昌平公尉迟纲为柱国。<br /><br />&nbsp;&nbsp;&nbsp;&nbsp;乙酉，祠圆丘。丙戌，祠方丘。甲午，祠太社。柱国、阳平公李远赐死。是月，<br /><br />&nbsp;&nbsp;&nbsp;&nbsp;梁相陈霸先废其主萧方智而自立，是为陈武帝。十一月庚子，祠太庙。丁未，祠<br /><br />&nbsp;&nbsp;&nbsp;&nbsp;圆丘。丁巳，诏曰：“帝王之道，以宽仁为大。魏政诸有轻犯未至重罪、及诸村<br /><br />&nbsp;&nbsp;&nbsp;&nbsp;民一家有犯乃及数家而被远配者，并宜放还。”十二月庚午，谒成陵。癸酉，还<br /><br />&nbsp;&nbsp;&nbsp;&nbsp;宫。庚辰，以大将军、辅城公邕为柱国。戊子，赦长安见囚。甲午，诏曰：“善<br /><br />&nbsp;&nbsp;&nbsp;&nbsp;人之后，犹累世获宥，况魏氏以德让代终，岂容不加隐恤。元氏子女自坐赵贵等<br /><br />&nbsp;&nbsp;&nbsp;&nbsp;事以来，所有没入为官口者，悉宜放免。”<br /><br />&nbsp;&nbsp;&nbsp;&nbsp;二年春正月乙未，以大冢宰、晋公护为太师。辛亥，亲耕籍田。癸丑，立王<br /><br />&nbsp;&nbsp;&nbsp;&nbsp;后独孤氏。丁巳。雍州置十二郡。又于河东置蒲州，河北置虞州，弘农置陕州，<br /><br />&nbsp;&nbsp;&nbsp;&nbsp;正平置绛州，宜阳置熊州，邵郡置邵州。<br /><br />&nbsp;&nbsp;&nbsp;&nbsp;二月癸未，诏曰：“王者之宰民也，莫不同四海，一远近，为父母而子之。<br /><br />&nbsp;&nbsp;&nbsp;&nbsp;一物失所，若纳于隍。贼之境土，本同大化。往因时难，致阻东西。遂使疆埸之<br /><br />&nbsp;&nbsp;&nbsp;&nbsp;间，互相抄掠。兴言及此，良可哀伤。自元年以来，有被掠入贼者，悉可放免。”<br /><br />&nbsp;&nbsp;&nbsp;&nbsp;自冬不雨，至于是月方大雪。三月甲午，齐北豫州刺史司马消难举州来附，遣柱<br /><br />&nbsp;&nbsp;&nbsp;&nbsp;国、高阳公达奚武与大将军杨忠率众迎之。改雍州刺史为雍州牧，京兆郡守为京<br /><br />&nbsp;&nbsp;&nbsp;&nbsp;兆尹。以广业、修城二郡置康州，葭芦郡置文州。戊申，长安献白雀。庚申，诏<br /><br />&nbsp;&nbsp;&nbsp;&nbsp;曰：“三十六国，九十九姓，自魏氏南徙，皆称河南之民。今周室既都关中，宜<br /><br />&nbsp;&nbsp;&nbsp;&nbsp;改称京兆人。”<br /><br />&nbsp;&nbsp;&nbsp;&nbsp;夏四月己巳，以太师、晋公护为雍州牧。庚午，荧惑入轩辕。辛未，降死罪<br /><br />&nbsp;&nbsp;&nbsp;&nbsp;一等，五岁刑已下皆原之。甲戌，王后独孤氏崩。甲申，葬敬后。五月乙未，以<br /><br />&nbsp;&nbsp;&nbsp;&nbsp;大司空、梁国公侯莫陈崇为大宗伯。六月癸亥，龠涨彩瓜追轿铩＜核龋板授<br /><br />&nbsp;&nbsp;&nbsp;&nbsp;高年刺史、守、令，恤鳏寡孤独各有差。分长安为万年县，并治京城。辛未，幸<br /><br />&nbsp;&nbsp;&nbsp;&nbsp;昆明池。壬申，长安献白乌。遣使分行州郡，理囚徒，察风俗，掩骼埋h。<br /><br />&nbsp;&nbsp;&nbsp;&nbsp;秋七月甲午，遣柱国、宁蜀公尉迟迥率众于河南筑安乐城。丙申，顺阳献三<br /><br />&nbsp;&nbsp;&nbsp;&nbsp;足乌。八月甲子，群臣上表称庆。诏曰：“夫天不爱宝，地称表瑞，莫不威凤巢<br /><br />&nbsp;&nbsp;&nbsp;&nbsp;阁，图龙跃沼，岂直日月珠连，风雨玉烛。是以《钩命决》曰‘王者至孝则出’。<br /><br />&nbsp;&nbsp;&nbsp;&nbsp;《元命苞》曰‘人君至治所有’。虞舜AA，来兹异趾；周文翼翼，翔此灵禽。<br /><br />&nbsp;&nbsp;&nbsp;&nbsp;文考至德下覃，遗仁爱被，远符千载，降斯三足。将使三方归本，九州翕定。惟<br /><br />&nbsp;&nbsp;&nbsp;&nbsp;此大体，景福在民。予安敢让宗庙之善，弗宣大惠。可大赦天下，文武官普进二<br /><br />&nbsp;&nbsp;&nbsp;&nbsp;级。”九月辛卯，以大将军杨忠、大将军王雄，并为柱国。甲辰，封少师元罗为<br /><br />&nbsp;&nbsp;&nbsp;&nbsp;韩国公，以绍魏后。丁未，幸同州。过故宅，赋诗曰：“玉烛调秋气，金舆历旧<br /><br />&nbsp;&nbsp;&nbsp;&nbsp;宫。还如过白水，更似入新丰。霜潭渍晚菊，寒井落疏桐。举杯延故老，令闻歌<br /><br />&nbsp;&nbsp;&nbsp;&nbsp;《大风》。”<br /><br />&nbsp;&nbsp;&nbsp;&nbsp;冬十月辛酉，还宫。乙丑，遣柱国尉迟迥镇陇右。长安献白兔。十二月辛酉，<br /><br />&nbsp;&nbsp;&nbsp;&nbsp;突厥遣使献方物。癸亥，太庙成。辛已，以功臣琅邪贞献公贺拔胜等十三人配享<br /><br />&nbsp;&nbsp;&nbsp;&nbsp;太祖庙庭。壬午，大赦天下。<br /><br />&nbsp;&nbsp;&nbsp;&nbsp;武成元年春正月乙酉，太师、晋公护上表归政，帝始亲览万机。军旅之事，<br /><br />&nbsp;&nbsp;&nbsp;&nbsp;护犹总焉。初改都督诸州军事为总管。丙辰，封大将军、章武孝公导子亮为永昌<br /><br />&nbsp;&nbsp;&nbsp;&nbsp;公，翼为西阳公。三月癸巳，陈六军，帝亲擐甲胄，迎太白于东方。秦郡公直镇<br /><br />&nbsp;&nbsp;&nbsp;&nbsp;蒲州。吐谷浑寇边。庚戌，遣大司马、博陵公贺兰祥率众讨之。<br /><br />&nbsp;&nbsp;&nbsp;&nbsp;四月戊午，武当郡献赤乌。甲戌，云。秦州献白马朱Q。五月戊子，诏曰：<br /><br />&nbsp;&nbsp;&nbsp;&nbsp;“皇王之迹不一，因革之道已殊，莫不播八政以成物，兆三元而为纪。是以容成<br /><br />&nbsp;&nbsp;&nbsp;&nbsp;创定于轩辕，羲和钦若于唐世，《鸿范》九畴，大弘五法。《易》曰：‘泽中有<br /><br />&nbsp;&nbsp;&nbsp;&nbsp;火，革，君子以治历明时。’故历之为义大矣。但忽微成象，象极则差；分积命<br /><br />&nbsp;&nbsp;&nbsp;&nbsp;时，时积斯舛。开辟至于获麟，二百七十六万岁，晷度推移，余分盈缩，南正无<br /><br />&nbsp;&nbsp;&nbsp;&nbsp;闻，畴人靡记。暑往寒来，理乖攸序，敬授民时，何其积谬。昔汉世巴郡洛下闳<br /><br />&nbsp;&nbsp;&nbsp;&nbsp;善治历，云后八百岁，当有圣人定之。自火行至今，木德应其运矣，朕何让焉。<br /><br />&nbsp;&nbsp;&nbsp;&nbsp;可命有司，傍稽六历，仰观七曜，博推古今，造我周历，量定以闻。”己亥，听<br /><br />&nbsp;&nbsp;&nbsp;&nbsp;讼于正武殿。辛亥，以大宗伯、梁国公侯莫陈崇为大司徒，大司寇、高阳公达奚<br /><br />&nbsp;&nbsp;&nbsp;&nbsp;武为大宗伯，武阳公豆卢宁为大司寇，柱国、辅城公邕为大司空。乙卯，诏曰：<br /><br />&nbsp;&nbsp;&nbsp;&nbsp;“比屡有纠发官司赦前事。此虽意在疾恶，但先王制肆眚之道，令天下自新。若<br /><br />&nbsp;&nbsp;&nbsp;&nbsp;又推问，自新何由哉。如此之徒，有司勿为推究。惟库厩仓廪与海内所共，汉帝<br /><br />&nbsp;&nbsp;&nbsp;&nbsp;有云‘朕为天下守财耳’。若有侵盗公家财畜钱粟者，魏朝之事，年月既远，一<br /><br />&nbsp;&nbsp;&nbsp;&nbsp;不须问。自周有天下以来，虽经赦宥，而事迹可知者，有司宜即推穷。得实之日，<br /><br />&nbsp;&nbsp;&nbsp;&nbsp;但免其罪，征备如法。”贺兰祥攻拔洮阳、洪和二城，吐谷浑遁走。闰月庚申，<br /><br />&nbsp;&nbsp;&nbsp;&nbsp;高昌遣使献方物。<br /><br />&nbsp;&nbsp;&nbsp;&nbsp;六月戊子，大雨霖。诏曰：“昔唐咨四岳，殷告六眚，睹灾兴惧，咸置时雍。<br /><br />&nbsp;&nbsp;&nbsp;&nbsp;朕抚运应图，作民父母，弗敢怠荒，以求民瘼。而霖雨作l，害麦伤苗，P屋漂<br /><br />&nbsp;&nbsp;&nbsp;&nbsp;垣，洎于昏垫。谅朕不德，苍生何咎？刑政所失，罔识厥由。公卿大夫士爰及牧<br /><br />&nbsp;&nbsp;&nbsp;&nbsp;守黎庶等，今宜各上封事，谠言极谏，罔有所讳。朕将览察，以答天谴。其遭水<br /><br />&nbsp;&nbsp;&nbsp;&nbsp;者，有司可时巡检，条列以闻。”庚子，诏曰：“颍川从我，是曰元勋；无忘父<br /><br />&nbsp;&nbsp;&nbsp;&nbsp;城，实起王业。文考属天地草昧，造化权舆，拯彼横流，匡兹颓运。赖英贤尽力，<br /><br />&nbsp;&nbsp;&nbsp;&nbsp;文武同心，翼赞大功，克隆帝业。而被坚执锐，栉风沐雨，永言畴昔，良用怃然。<br /><br />&nbsp;&nbsp;&nbsp;&nbsp;至若功成名遂，建国剖符，予惟休也。其有致死王事，妻子无归者，朕甚伤之。<br /><br />&nbsp;&nbsp;&nbsp;&nbsp;凡是从先王向夏州，发夏州从来，见在及薨亡者，并量赐钱帛，称朕意焉。”是<br /><br />&nbsp;&nbsp;&nbsp;&nbsp;月，陈武帝薨，兄子`立，是谓文帝。<br /><br />&nbsp;&nbsp;&nbsp;&nbsp;秋八月己亥，改天王称皇帝，追尊文王为帝，大赦改元。壬子，以大将军、<br /><br />&nbsp;&nbsp;&nbsp;&nbsp;安城公宪为益州总管。癸丑，增御正四人，位上大夫。九月乙卯，以大将军、天<br /><br />&nbsp;&nbsp;&nbsp;&nbsp;水公广为梁州总管。辛未，进封辅城公邕为鲁国公，安城公宪为齐国公，秦郡公<br /><br />&nbsp;&nbsp;&nbsp;&nbsp;直为卫国公，正平公招为赵国公。封皇弟俭为谯国公，纯为陈国公，盛为越国公，<br /><br />&nbsp;&nbsp;&nbsp;&nbsp;达为代国公，通为冀国公，为滕国公。进封天水公广为蔡国公，高阳公达奚武<br /><br />&nbsp;&nbsp;&nbsp;&nbsp;为郑国公，武阳公豆卢宁为楚国公，博陵公贺兰祥为凉国公，宁蜀公尉迟迥为蜀<br /><br />&nbsp;&nbsp;&nbsp;&nbsp;国公，化政公宇文贵为许国公，陈留公杨忠为随国公，昌平公尉迟纲为吴国公，<br /><br />&nbsp;&nbsp;&nbsp;&nbsp;武威公王雄为庸国公。邑各万户。冬十月甲午，以柱国、吴国公尉迟纲为泾州总<br /><br />&nbsp;&nbsp;&nbsp;&nbsp;管。是月，齐文宣帝薨，子殷嗣立。以柱国、蜀国公尉迟迥为秦州总管。<br /><br />&nbsp;&nbsp;&nbsp;&nbsp;二年春正月癸丑朔，大会群臣于紫极殿，始用百戏焉。三月辛酉，重阳阁成，<br /><br />&nbsp;&nbsp;&nbsp;&nbsp;会群公列将卿大夫及突厥使者于芳林园，赐钱帛各有差。夏四月，帝因食遇毒。<br /><br />&nbsp;&nbsp;&nbsp;&nbsp;庚子，大渐。诏曰：<br /><br />&nbsp;&nbsp;&nbsp;&nbsp;人生天地之间，禀五常之气，天地有穷已，五常有推移，人安得长在。是以<br /><br />&nbsp;&nbsp;&nbsp;&nbsp;生而有死者，物理之必然。处必然之理，修短之间，何足多恨。朕虽不德，性好<br /><br />&nbsp;&nbsp;&nbsp;&nbsp;典坟，披览圣贤余论，未尝不以此自晓。今乃命也，夫复何言。诸公及在朝卿大<br /><br />&nbsp;&nbsp;&nbsp;&nbsp;夫士，军中大小督将、军人等，并立勋效，积有年载，辅翼太祖，成我周家。今<br /><br />&nbsp;&nbsp;&nbsp;&nbsp;朕缵承大业，处万乘之上，此乃上不负太祖，下不负朕躬。朕得启手启足，从先<br /><br />&nbsp;&nbsp;&nbsp;&nbsp;帝于地下，实无恨于心矣。所可恨者，朕享大位，可谓四年矣，不能使政化循理，<br /><br />&nbsp;&nbsp;&nbsp;&nbsp;黎庶丰足，九州未一，二方犹梗。顾此怀归，目用不瞑。唯冀仁兄冢宰，洎朕先<br /><br />&nbsp;&nbsp;&nbsp;&nbsp;正、先父、公卿大臣等，协和为心，勉力相劝，勿忘太祖遗志，提挈后人，朕虽<br /><br />&nbsp;&nbsp;&nbsp;&nbsp;没九泉，形体不朽。今大位虚旷，社稷无主。朕儿幼稚，未堪当国。鲁国公邕，<br /><br />&nbsp;&nbsp;&nbsp;&nbsp;朕之介弟，宽仁大度，海内共闻，能弘我周家，必此子也。夫人贵有始终，公等<br /><br />&nbsp;&nbsp;&nbsp;&nbsp;事太祖，辅朕躬，可谓有始矣，若克念世道艰难，辅邕以主天下者，可谓有终矣。<br /><br />&nbsp;&nbsp;&nbsp;&nbsp;哀死事生，人臣大节。公等思念此言，令万代称叹。朕禀生俭素，非能力行菲薄，<br /><br />&nbsp;&nbsp;&nbsp;&nbsp;每寝大布之被，服大帛之衣，凡是器用，皆无雕刻。身终之日，岂容违弃此好。<br /><br />&nbsp;&nbsp;&nbsp;&nbsp;丧事所须，务从俭约。敛以时服，勿使有金玉之饰。若以礼不可阙，皆令用瓦。<br /><br />&nbsp;&nbsp;&nbsp;&nbsp;小敛讫，七日哭。文武百官各权辟衰麻，且以素服从事。葬日，选择不毛之地，<br /><br />&nbsp;&nbsp;&nbsp;&nbsp;因地势为坟，勿封勿树。且厚葬伤生，圣人所诫。朕既服膺圣人之教，安敢违之。<br /><br />&nbsp;&nbsp;&nbsp;&nbsp;凡百官司，勿异朕此意。四方州镇使到，各令三日哭，哭讫，悉权辟凶服，还以<br /><br />&nbsp;&nbsp;&nbsp;&nbsp;素服从事，待大例除。非有呼召，各按部自守，不提辄奔赴阙庭。礼有通塞随时<br /><br />&nbsp;&nbsp;&nbsp;&nbsp;之义，葬讫，内外悉除服从吉。三年之内，勿禁婚娶，饮食一令如平常也。时事<br /><br />&nbsp;&nbsp;&nbsp;&nbsp;殷猥，病困心乱，止能及此。如其事有不尽，准此以类为断。死而近思，古人有<br /><br />&nbsp;&nbsp;&nbsp;&nbsp;之。朕今忍死，书此怀抱。<br /><br />&nbsp;&nbsp;&nbsp;&nbsp;其诏即帝口授也。辛丑，崩于延寿殿，时年二十七，谥曰明皇帝，庙称世宗。<br /><br />&nbsp;&nbsp;&nbsp;&nbsp;五月辛未，葬于昭陵。<br /><br />&nbsp;&nbsp;&nbsp;&nbsp;帝宽明仁厚，敦睦九族，有君人之量。幼而好学，博览群书，善属文，词彩<br /><br />&nbsp;&nbsp;&nbsp;&nbsp;温丽。及即位，集公卿已下有文学者八十余人于麟趾殿，刊校经史。又捃采众书，<br /><br />&nbsp;&nbsp;&nbsp;&nbsp;自羲、农以来，讫于魏末，叙为《世谱》，凡五百卷云。所著文章十卷。<br /><br />&nbsp;&nbsp;&nbsp;&nbsp;史臣曰：世宗宽仁远度，睿哲博闻。处代邸之尊，实文昭之长。豹姿已变，<br /><br />&nbsp;&nbsp;&nbsp;&nbsp;龙德犹潜。而百辟倾心，万方注意。及乎迎宣黜贺，入纂大宗，而礼貌功臣，敦<br /><br />&nbsp;&nbsp;&nbsp;&nbsp;睦九族，率由恭俭，崇尚文儒，焉其有君人之德者矣。始则权臣专制，政出<br /><br />&nbsp;&nbsp;&nbsp;&nbsp;私门；终乃鸩毒潜加，享年不永。惜哉！</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1622475);">加入书签</a><a
                        href="1622474.html">上一页</a>&larr;<a href="index.html">返回列表</a>&rarr;<a
                            href="1622476.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622474.html"; var next_page = "1622476.html"; var index_page = "index.html"; var sortid = "9"; var article_id = "21908"; var chapter_id = "1622475"; var articlename = "周书"; var chaptername = " 卷四 帝纪第四"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>