<!DOCTYPE html>
<html>
<head>
<meta charset="gbk" />
<title>周书- 卷三十三 列传第二十五-在线阅读-哈西文学网</title>
<meta name="keywords" content="令狐德保周书， 卷三十三 列传第二十五全文， 卷三十三 列传第二十五在线阅读 哈西文学网" />
<meta name="description" content="哈西文学网提供令狐德钡闹苁  卷三十三 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21908/1656928.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21908/1656928.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周书</div>
		<div class="fr"><a id="add-bookcase" href="javascript:void(0)" onClick="addbookcase(21908,0);">加入书架</a>|<a id="book-vote" href="javascript:void(0)" onClick="vote(21908);">投推荐票</a>|<a id="err-report" href="javascript:void(0)" onClick="report('周书出错啦!');">错误举报</a>|<a href="https://www.haxi88.com/files/article/info/21/21908.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 列传第二十五</h1>
            <div class="link xb">
                <a href="1656927.html">上一页</a>&larr;<a href="index.html">返回列表</a>&rarr;<a
                    href="1656929.html">下一页</a></div>			
            <div id="BookText">&nbsp;&nbsp;&nbsp;&nbsp;○狄峙杨荐赵刚王庆赵昶王悦赵文表<br /><br />&nbsp;&nbsp;&nbsp;&nbsp;狄峙，其先辽东人，本姓段氏，匹之后也，因避难改焉。后徙居代，世<br /><br />&nbsp;&nbsp;&nbsp;&nbsp;为豪右。祖凌，武威郡守。父贞，上洛郡守。峙少以弘厚知名，善骑射，有谋略。<br /><br />&nbsp;&nbsp;&nbsp;&nbsp;仕魏，位高阳郡守。为政仁恕，百姓颇悦之。孝武西迁，峙乃弃官从入关。大统<br /><br />&nbsp;&nbsp;&nbsp;&nbsp;元年，拜中书舍人，参掌机密，以恭谨见称。迁黄门侍郎。<br /><br />&nbsp;&nbsp;&nbsp;&nbsp;时与东魏争衡，戎马不息，蠕蠕乘虚，屡为边患。朝议欲结和亲，乃使峙往。<br /><br />&nbsp;&nbsp;&nbsp;&nbsp;峙状貌魁梧，善于辞令。蠕蠕主雅信重之，自是不复为寇。太祖谓峙曰：“昔魏<br /><br />&nbsp;&nbsp;&nbsp;&nbsp;绛和戎，见称前史。以君方之，彼有愧色。”封高邑县公，邑八百户。迁骠骑将<br /><br />&nbsp;&nbsp;&nbsp;&nbsp;军、岐州刺史，加散骑常侍，增邑二百户，开府仪同三司。恭帝元年，征拜侍中。<br /><br />&nbsp;&nbsp;&nbsp;&nbsp;蠕蠕灭后，突厥强盛，虽与文帝通好，而外连齐氏。太祖又令峙衔命喻之。<br /><br />&nbsp;&nbsp;&nbsp;&nbsp;突厥感悟，即执齐使，归诸京师。录前后功，拜大将军、安丰郡公，邑通前二千<br /><br />&nbsp;&nbsp;&nbsp;&nbsp;户。寻除小司空。<br /><br />&nbsp;&nbsp;&nbsp;&nbsp;孝闵践阼，转小司寇。世宗初，为都督益潼等三十一州诸军事、益州刺史。<br /><br />&nbsp;&nbsp;&nbsp;&nbsp;峙性宽和，尚清静，甚为夷獠所安。保定四年，除宜州刺史。天和三年，入为少<br /><br />&nbsp;&nbsp;&nbsp;&nbsp;师。峙以年老，表乞骸骨，手诏许之。五年，卒。赠同州刺史。谥曰定。<br /><br />&nbsp;&nbsp;&nbsp;&nbsp;子嶷嗣。少知名，起家吏部上士。历小内史、小纳言，授开府阶，迁职方中<br /><br />&nbsp;&nbsp;&nbsp;&nbsp;大夫，为蔡州刺史。卒于官。子授嗣。<br /><br />&nbsp;&nbsp;&nbsp;&nbsp;杨荐，字承略，秦郡宁夷人也。父宝，昌平郡守。荐幼孤，早有名誉。性廉<br /><br />&nbsp;&nbsp;&nbsp;&nbsp;谨，喜怒不形于色。魏永安中，随尔朱天光入关讨群贼，封高邑县男。文帝临夏<br /><br />&nbsp;&nbsp;&nbsp;&nbsp;州，补帐内都督。及平侯莫陈悦，使荐入洛阳请事。魏孝武帝授文帝关西大行台，<br /><br />&nbsp;&nbsp;&nbsp;&nbsp;仍除荐直阁将军。时冯翊长公主嫠居，孝武意欲归诸文帝，乃令武卫元毗喻旨。<br /><br />&nbsp;&nbsp;&nbsp;&nbsp;荐归白，文帝又遣荐入洛阳请之。孝武即许焉。孝武欲向关中，荐赞成其计。孝<br /><br />&nbsp;&nbsp;&nbsp;&nbsp;武曰：“卿归语行台迎我。”文帝又遣荐与长史周惠达出关候接。孝武至长安，<br /><br />&nbsp;&nbsp;&nbsp;&nbsp;进爵清水县子。<br /><br />&nbsp;&nbsp;&nbsp;&nbsp;魏大统元年，蠕蠕请和亲。文帝遣荐与杨宽使，并结婚而还。进爵为侯。又<br /><br />&nbsp;&nbsp;&nbsp;&nbsp;使荐纳币于蠕蠕。魏文帝郁久闾后崩，文帝遣仆射赵善使蠕蠕更请婚。善至夏州，<br /><br />&nbsp;&nbsp;&nbsp;&nbsp;闻蠕蠕贰于东魏，欲执使者。善惧，乃还。文帝乃使荐往，赐黄金十斤、杂彩三<br /><br />&nbsp;&nbsp;&nbsp;&nbsp;百匹。荐至蠕蠕，责其背惠食言，并论结婚之意。蠕蠕感悟，乃遣使随荐报命焉。<br /><br />&nbsp;&nbsp;&nbsp;&nbsp;及侯景来附，文帝令荐与镇遏。荐知景翻覆，遂求还，具陈事实。文帝乃遣使密<br /><br />&nbsp;&nbsp;&nbsp;&nbsp;追助景之兵。寻而景叛。<br /><br />&nbsp;&nbsp;&nbsp;&nbsp;十六年，大军东讨。文帝恐蠕蠕乘虚寇掠，乃遣荐往更论和好，以安慰之。<br /><br />&nbsp;&nbsp;&nbsp;&nbsp;进使持节、骠骑大将军、开府仪同三司，加侍中。<br /><br />&nbsp;&nbsp;&nbsp;&nbsp;孝闵帝践阼，除御伯大夫，进爵姚谷县公。仍使突厥结婚。突厥可汗弟地头<br /><br />&nbsp;&nbsp;&nbsp;&nbsp;可汗阿史那库头居东面，与齐通和，说其兄欲背先约。计谋已定，将以荐等送齐。<br /><br />&nbsp;&nbsp;&nbsp;&nbsp;荐知其意，乃正色责之，辞气慷慨，涕泗横流。可汗惨然良久曰：“幸无所疑，<br /><br />&nbsp;&nbsp;&nbsp;&nbsp;当共平东贼，然后发遣我女。”乃令荐先报命，仍请东讨。以奉使称旨，迁大将<br /><br />&nbsp;&nbsp;&nbsp;&nbsp;军。保定四年，又纳币于突厥。还，行小司马，又行大司徒。从陈公纯等逆女于<br /><br />&nbsp;&nbsp;&nbsp;&nbsp;突厥，进爵南安郡公。天和三年，迁总管、梁州刺史。后以疾卒。<br /><br />&nbsp;&nbsp;&nbsp;&nbsp;赵刚，字僧庆，河南洛阳人也。曾祖蔚，魏并州刺史。祖宁，高平太守。父<br /><br />&nbsp;&nbsp;&nbsp;&nbsp;和，太平中，陵江将军，南讨度淮，闻父丧，辄还。所司将致之于法，和曰：<br /><br />&nbsp;&nbsp;&nbsp;&nbsp;“罔极之恩，终天莫报。若许安厝，礼毕而即罪戮，死且无恨。”言讫号恸，悲<br /><br />&nbsp;&nbsp;&nbsp;&nbsp;感傍人。主司以闻，遂宥之。丧毕，除宁远将军。大统初，追赠右将军、胶州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;刚少机辩，有干能。起家奉朝请。累迁镇东将军、银青光禄大夫，历大行台<br /><br />&nbsp;&nbsp;&nbsp;&nbsp;郎中、征东将军，加金紫阶，领司徒府从事中郎，加阁内都督。及魏孝武与齐神<br /><br />&nbsp;&nbsp;&nbsp;&nbsp;武构隙，刚密奉旨召东荆州刺史冯景昭率兵赴阙。未及发，而神武已逼洛阳，孝<br /><br />&nbsp;&nbsp;&nbsp;&nbsp;武西迁。景昭集府僚文武，议其去就。司马冯道和请据州待北方处分。刚曰：<br /><br />&nbsp;&nbsp;&nbsp;&nbsp;“公宜勒兵赴行在所。”久之更无言者。刚抽刀投地曰：“公若为忠臣，可斩道<br /><br />&nbsp;&nbsp;&nbsp;&nbsp;和；如欲从贼，可见杀。”景昭感悟，遂率众赴关右。属侯景逼穰城，东荆州人<br /><br />&nbsp;&nbsp;&nbsp;&nbsp;杨祖欢等起兵应景，以其众邀景昭于路。景昭战败，刚遂没于蛮。后自赎免。乃<br /><br />&nbsp;&nbsp;&nbsp;&nbsp;见东魏东荆州刺史李魔怜，劝令归关西。魔怜纳之，使刚至并州密观事势。神武<br /><br />&nbsp;&nbsp;&nbsp;&nbsp;引刚内宴，因令刚赍书申敕荆州。刚还报魔怜，仍说魔怜斩祖欢等，以州归西。<br /><br />&nbsp;&nbsp;&nbsp;&nbsp;魔怜乃使刚入朝。<br /><br />&nbsp;&nbsp;&nbsp;&nbsp;大统初，刚于霸上见太祖，具陈关东情实。太祖嘉之，封阳邑县子，邑三百<br /><br />&nbsp;&nbsp;&nbsp;&nbsp;户，除车骑将军、左光禄大夫。论复东荆州功，进爵临汝县伯，邑五百户。<br /><br />&nbsp;&nbsp;&nbsp;&nbsp;初，贺拔胜、独孤信以孝武西迁之后，并流寓江左。至是刚言于魏文帝，请<br /><br />&nbsp;&nbsp;&nbsp;&nbsp;追而复之。乃以刚为兼给事黄门侍郎，使梁魏兴，赍移书与其梁州刺史杜怀宝等<br /><br />&nbsp;&nbsp;&nbsp;&nbsp;论邻好，并致请胜等移书。宝即与刚盟歃，受移送建康，仍遣行人随刚报命。是<br /><br />&nbsp;&nbsp;&nbsp;&nbsp;年，又诏刚使三荆，听在所便宜从事。使还，称旨，进爵武城县侯，除大丞相府<br /><br />&nbsp;&nbsp;&nbsp;&nbsp;帐内都督。复使魏兴，重申前命。寻而梁人礼送贺拔胜、独孤信等。<br /><br />&nbsp;&nbsp;&nbsp;&nbsp;顷之，御史中尉董绍进策，请图梁汉。以绍为行台、梁州刺史，率士马向汉<br /><br />&nbsp;&nbsp;&nbsp;&nbsp;中。刚以为不可，而朝议已决，遂出军。绍竟无功而还，免为庶人。除刚颍川郡<br /><br />&nbsp;&nbsp;&nbsp;&nbsp;守，加通直散骑常侍、卫大将军。<br /><br />&nbsp;&nbsp;&nbsp;&nbsp;从复弘农。进拜大都督、东道军司，节度开府李延孙等七军，攻复阳城，擒<br /><br />&nbsp;&nbsp;&nbsp;&nbsp;太守王智纳。转陈留郡守。东魏行台吉宁率众三万攻陷郡城，刚突出，还保颍川，<br /><br />&nbsp;&nbsp;&nbsp;&nbsp;重行郡事。复为侯景所破，乃率余众赴洛阳。大行台元海遣刚还郡征粮。时景众<br /><br />&nbsp;&nbsp;&nbsp;&nbsp;已入颍川，刚于西界招复阳翟二万户，转输送洛。明年，洛阳不守。刚远隔敌中，<br /><br />&nbsp;&nbsp;&nbsp;&nbsp;连战破东魏广州刺史李仲侃。时侯景别帅陆太、颍川郡守高冲等众八千人，寇襄<br /><br />&nbsp;&nbsp;&nbsp;&nbsp;城等五郡。刚简步骑五百，大破冲等。开府李延孙为长史杨伯兰所害，刚击斩之。<br /><br />&nbsp;&nbsp;&nbsp;&nbsp;又攻拔广州，进军阳翟。侯景自叶入鲁阳，与刚接战。旬有三日，旋军宜阳。时<br /><br />&nbsp;&nbsp;&nbsp;&nbsp;河南城邑，一彼一此。刚复出军伊、洛，侯景亦度河筑城。刚前后下景三郡，获<br /><br />&nbsp;&nbsp;&nbsp;&nbsp;郡守一人，别破其行台梅迁，斩首千余级。除尚书金部郎中。高仲密台北豫州来<br /><br />&nbsp;&nbsp;&nbsp;&nbsp;附，兼大行台左丞，持节赴颍川节度义军。师还，刚别破侯景前驱于南陆，复获<br /><br />&nbsp;&nbsp;&nbsp;&nbsp;其郡守二人。<br /><br />&nbsp;&nbsp;&nbsp;&nbsp;时有流言传刚东叛，齐神武因设反间，声遣迎接。刚乃率骑袭其下坞，拔之，<br /><br />&nbsp;&nbsp;&nbsp;&nbsp;露板言状。太祖知刚无贰，乃加赏赉焉。除营州刺史，进爵为公，增邑二百户，<br /><br />&nbsp;&nbsp;&nbsp;&nbsp;加大都督、车骑大将军、仪同三司、散骑常侍。<br /><br />&nbsp;&nbsp;&nbsp;&nbsp;渭州民郑五丑构逆，与叛羌傍乞铁匆相应，令刚往镇之。将发，魏文帝引见<br /><br />&nbsp;&nbsp;&nbsp;&nbsp;内寝，举觞属刚曰：“昔侯景在东，为卿所因。黠羌小竖，岂足劳卿谋虑也。”<br /><br />&nbsp;&nbsp;&nbsp;&nbsp;时五丑已克定夷镇，所在立栅。刚至，并攻破之，散其党与。五丑于是西奔铁匆。<br /><br />&nbsp;&nbsp;&nbsp;&nbsp;刚又进破铁匆伪广宁郡。属宇文贵等西讨，诏以刚行渭州事，资给粮饩。铁匆平，<br /><br />&nbsp;&nbsp;&nbsp;&nbsp;所获羌卒千人，配刚军中，教以戎旅，皆尽其力用。加骠骑大将军、开府仪同三<br /><br />&nbsp;&nbsp;&nbsp;&nbsp;司，入为光禄卿。六官建，拜膳部中大夫。<br /><br />&nbsp;&nbsp;&nbsp;&nbsp;孝闵帝践阼，进爵浮阳郡公。出为利州总管、利沙方渠四州诸军事。沙州氐<br /><br />&nbsp;&nbsp;&nbsp;&nbsp;恃险逆命，刚再讨服之。方州生獠，自此始从赋役。刚以伪信州滨江负阻，远连<br /><br />&nbsp;&nbsp;&nbsp;&nbsp;殊俗，蛮左强犷，历世不宾，乃表请讨之。诏刚率利沙等十四州兵，兼督仪同十<br /><br />&nbsp;&nbsp;&nbsp;&nbsp;人、马步一万往经略焉。仍加授渠州刺史。刚初至，渠帅惮其军威，相次降款。<br /><br />&nbsp;&nbsp;&nbsp;&nbsp;后以刚师出逾年，士卒疲弊，寻复亡叛。后遂以无功而还。又与所部仪同尹才失<br /><br />&nbsp;&nbsp;&nbsp;&nbsp;和，被征赴阙。遇疾，卒于路。年五十七。赠中淅涿三州刺史。谥曰成。子元卿<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;王庆，字兴庆，太原祁人也。父因，魏灵州刺史、怀德县公。庆少开悟，有<br /><br />&nbsp;&nbsp;&nbsp;&nbsp;才略。初从文帝征伐，复弘农，破沙苑，并有战功，每获殊赏。大统十年，授殿<br /><br />&nbsp;&nbsp;&nbsp;&nbsp;中将军。孝闵帝践阼，晋公护引为典签。庆枢机明辨，渐见亲待。授大都督。武<br /><br />&nbsp;&nbsp;&nbsp;&nbsp;成元年，以前后功，赐爵始安县男。二年，行小宾部。保定二年，使吐谷浑，与<br /><br />&nbsp;&nbsp;&nbsp;&nbsp;共分疆，仍论和好之事。浑主悦服，遣所亲随庆贡献。<br /><br />&nbsp;&nbsp;&nbsp;&nbsp;初，突厥与周和亲，许纳女为后。而齐人知之，惧成合从之势，亦遣使求婚，<br /><br />&nbsp;&nbsp;&nbsp;&nbsp;财馈甚厚。突厥贪其重赂，便许之。朝议以魏氏昔与蠕蠕结婚，遂为齐人离贰。<br /><br />&nbsp;&nbsp;&nbsp;&nbsp;今者复恐改变，欲遣使结之。遂授庆左武伯，副杨荐为使。是岁，遂兴入并之役。<br /><br />&nbsp;&nbsp;&nbsp;&nbsp;庆乃引突厥骑，与随公杨忠至太原而还。以齐人许送皇姑及世母，朝廷遂与通和。<br /><br />&nbsp;&nbsp;&nbsp;&nbsp;突厥闻之，复致疑阻，于是又遣庆往喻之。可汗感悦，结好如初。五年，复与宇<br /><br />&nbsp;&nbsp;&nbsp;&nbsp;文贵使突厥逆女。自此，以庆信著北蕃，频岁出使。<br /><br />&nbsp;&nbsp;&nbsp;&nbsp;后更至突厥，属其可汗暴殂，突厥谓庆曰：“前后使来，逢我国丧者，皆[<br /><br />&nbsp;&nbsp;&nbsp;&nbsp;面表哀。况今二国和亲，岂得不行此事。”庆抗辞不从。突厥见其守正，卒不敢<br /><br />&nbsp;&nbsp;&nbsp;&nbsp;逼。武帝闻而嘉之。录庆前后使功，迁开府仪同三司、兵部大夫，进爵为公。<br /><br />&nbsp;&nbsp;&nbsp;&nbsp;历丹、中二州刺史。为政严肃，吏不敢欺。大象元年，授小司徒，加上大将<br /><br />&nbsp;&nbsp;&nbsp;&nbsp;军、总管汾石二州五镇诸军事、汾州刺史。又除延州总管，进位柱国。开皇元年，<br /><br />&nbsp;&nbsp;&nbsp;&nbsp;进爵平昌郡公。卒于镇。赠上柱国，谥曰庄。子淹嗣。<br /><br />&nbsp;&nbsp;&nbsp;&nbsp;赵昶，字长舒，天水南安人也。曾祖襄，仕魏至中山郡守，因家于代。祖泓，<br /><br />&nbsp;&nbsp;&nbsp;&nbsp;广武令。父琛，上洛郡守。昶少聪敏，有志节。弱冠，以材力闻。孝昌中，起家<br /><br />&nbsp;&nbsp;&nbsp;&nbsp;拜都督，镇小平津。魏北中郎将高千甚敬重之。千牧衮州，以昶行临涣、北梁二<br /><br />&nbsp;&nbsp;&nbsp;&nbsp;郡事。大统初，千还镇陕，又以昶为长史、中军都督。太祖平弘农，擢为相府典<br /><br />&nbsp;&nbsp;&nbsp;&nbsp;签。<br /><br />&nbsp;&nbsp;&nbsp;&nbsp;大统九年，大军失律于邙山，清水氐酋李鼠仁自军逃还，凭险作乱。陇右大<br /><br />&nbsp;&nbsp;&nbsp;&nbsp;都督独孤信频遣军击之，不克。太祖将讨之，欲先遣观其势，顾问谁可为使。左<br /><br />&nbsp;&nbsp;&nbsp;&nbsp;右莫对。昶曰：“此小竖尔，加以公威，孰不听命。”太祖壮之，遂令昶使焉。<br /><br />&nbsp;&nbsp;&nbsp;&nbsp;昶见鼠仁，喻以祸福。群凶聚议，或从或否。其逆命者，复将加刃于昶。而昶神<br /><br />&nbsp;&nbsp;&nbsp;&nbsp;色自若，志气弥厉。鼠仁感悟，遂相率降。氐梁道显叛，攻南由。太祖复遣昶慰<br /><br />&nbsp;&nbsp;&nbsp;&nbsp;谕之，道显等皆即款附。东秦州刺史魏光因徙其豪帅四十余人并部落于华州，太<br /><br />&nbsp;&nbsp;&nbsp;&nbsp;祖即以昶为都督领之。先是，汾州胡叛，再遣昶慰劳之，皆知其虚实。及大军往<br /><br />&nbsp;&nbsp;&nbsp;&nbsp;讨，昶为先驱，遂破之。以功封章武县伯，邑五百户。<br /><br />&nbsp;&nbsp;&nbsp;&nbsp;十五年，拜安夷郡守，带长蛇镇将。氐族荒犷，世号难治。昶威怀以礼，莫<br /><br />&nbsp;&nbsp;&nbsp;&nbsp;不悦服。期岁之后，乐从军者千余人。加授帅都督。时属军机，科发切急，氐情<br /><br />&nbsp;&nbsp;&nbsp;&nbsp;难之，复相率谋叛。昶又潜遣诱说，离间其情，因其携贰，遂轻往临之。群氐不<br /><br />&nbsp;&nbsp;&nbsp;&nbsp;知所为，咸来见昶。乃收其逆者二十余人斩之，余众遂定。朝廷嘉之，除大都督，<br /><br />&nbsp;&nbsp;&nbsp;&nbsp;行南秦州事。时氐帅盖闹等反，昶复讨擒之。进抚军将军，加通直散骑常侍。又<br /><br />&nbsp;&nbsp;&nbsp;&nbsp;与史宁破宕昌羌、獠二十余万。拜武州刺史、车骑大将军、仪同三司、诸州军事。<br /><br />&nbsp;&nbsp;&nbsp;&nbsp;魏恭帝初，加骠骑大将军、开府仪同三司。潭水羌叛，杀武陵、潭水二郡守。<br /><br />&nbsp;&nbsp;&nbsp;&nbsp;昶率仪同骆天义等骑步五千讨平之。<br /><br />&nbsp;&nbsp;&nbsp;&nbsp;世宗初，凤州人仇周贡、魏兴等反，自号周公，有众八千人。破广化郡，攻<br /><br />&nbsp;&nbsp;&nbsp;&nbsp;没诸县，分兵西入，围广业、修城二郡。广业郡守薛爽、修城郡守杜杲等请昶为<br /><br />&nbsp;&nbsp;&nbsp;&nbsp;援。昶遣使报杲，为周贡党樊伏兴等所获。兴等知昶将至，解修城围，据泥功岭，<br /><br />&nbsp;&nbsp;&nbsp;&nbsp;设六伏以待昶。昶至，遂遇其伏，合战，破之。广业之围亦解。昶追之至泥阳川<br /><br />&nbsp;&nbsp;&nbsp;&nbsp;而还。兴州人段吒及氐酋姜多复反，攻没郡县，昶讨斩之。语在《氐传》。<br /><br />&nbsp;&nbsp;&nbsp;&nbsp;昶自以被拔擢居将帅之任，倾心下士。虏获氐、羌，抚而使之，皆为昶尽力。<br /><br />&nbsp;&nbsp;&nbsp;&nbsp;太祖常曰：“不烦国家士马而能威服氐、羌者，赵昶有之矣。”至是，世宗录前<br /><br />&nbsp;&nbsp;&nbsp;&nbsp;后功，进爵长道郡公，赐姓宇文氏，赏劳甚厚。二年，征拜宾部中大夫，行吏部。<br /><br />&nbsp;&nbsp;&nbsp;&nbsp;寻以疾卒。<br /><br />&nbsp;&nbsp;&nbsp;&nbsp;王悦，字众喜，京兆蓝田人也。少有气干，为州里所称。魏永安中，尔朱天<br /><br />&nbsp;&nbsp;&nbsp;&nbsp;光西讨，引悦为其府骑兵参军，除石安令。太祖初定关、陇，悦率募乡里从军，<br /><br />&nbsp;&nbsp;&nbsp;&nbsp;屡有战功。大统元年，除平东将军、相府刑狱参军，封蓝田县伯，邑六百户。四<br /><br />&nbsp;&nbsp;&nbsp;&nbsp;年，东魏将侯景攻围洛阳，太祖赴援。悦又率乡里千余人，从军至洛阳。将战之<br /><br />&nbsp;&nbsp;&nbsp;&nbsp;夕，悦罄其行资，市牛飨战士。及战，悦所部尽力，斩获居多。六年，加通直散<br /><br />&nbsp;&nbsp;&nbsp;&nbsp;骑常侍，迁大行台右丞。十年，转左丞。久居管辖，颇获时誉。十二年，齐神武<br /><br />&nbsp;&nbsp;&nbsp;&nbsp;亲率诸军围玉壁，大都督韦孝宽拒守累旬，敌方引退。朝廷以宽勋重，遣尚书长<br /><br />&nbsp;&nbsp;&nbsp;&nbsp;孙绍远为大使，悦为副使，劳问宽等，并校定勋人。<br /><br />&nbsp;&nbsp;&nbsp;&nbsp;十三年，侯景据河南来附，仍请兵为援。太祖先遣韦法保、贺兰愿德等帅众<br /><br />&nbsp;&nbsp;&nbsp;&nbsp;助之。悦言于太祖曰：“侯景之于高欢，始则笃乡党之情，末乃定君臣之契，位<br /><br />&nbsp;&nbsp;&nbsp;&nbsp;居上将，职重台司，论其分义，有同鱼水。今欢始死，景便离贰。岂不知君臣之<br /><br />&nbsp;&nbsp;&nbsp;&nbsp;道有亏，忠义之礼不足？盖其所图既大，不恤小嫌。然尚能背德于高氏，岂肯尽<br /><br />&nbsp;&nbsp;&nbsp;&nbsp;节于朝廷。今若益之以势，援之以兵，非唯侯景不为池中之物，亦恐朝廷贻笑将<br /><br />&nbsp;&nbsp;&nbsp;&nbsp;来也。”太祖纳之，乃遣行台郎中赵士宪追法保等，而景寻叛。<br /><br />&nbsp;&nbsp;&nbsp;&nbsp;十四年，授雍州大中正、帅都督，加卫将军、右光禄大夫、都督。率所部兵<br /><br />&nbsp;&nbsp;&nbsp;&nbsp;从大将军杨忠征随郡、安陆，并平之。时悬兵深入，悦支度路程，勒其部伍，节<br /><br />&nbsp;&nbsp;&nbsp;&nbsp;减粮食。及至竟陵，诸军多有匮乏，悦出禀米六百石分给之。太祖闻而嘉焉。寻<br /><br />&nbsp;&nbsp;&nbsp;&nbsp;拜京兆郡守，加使持节、车骑大将军、仪同三司、散骑常侍，迁大行台尚书。<br /><br />&nbsp;&nbsp;&nbsp;&nbsp;又领所部兵从达奚武征梁汉。军出，武令悦说其武兴城主杨贤。悦乃贻之书<br /><br />&nbsp;&nbsp;&nbsp;&nbsp;曰：“夫惟德是辅，天道之常也；见机而作，人事之会也。梁主内亏刑政，外阙<br /><br />&nbsp;&nbsp;&nbsp;&nbsp;藩篱。匹夫攘袂，举国倾覆。非直下民离心，抑亦上玄所弃。我相公膺千龄之运，<br /><br />&nbsp;&nbsp;&nbsp;&nbsp;创三分之业，道洽区中，威振方外。声教所被，风行草偃；兵车所指，云除雾廓。<br /><br />&nbsp;&nbsp;&nbsp;&nbsp;斯固天下所共闻，无俟一二谈也。大将军高阳公，韫韬略之秘，总熊罴之旅，受<br /><br />&nbsp;&nbsp;&nbsp;&nbsp;庙堂，威怀巴汉。先附者必赏，后服者必诛。君兵粮既寡，救援路绝，欲守，<br /><br />&nbsp;&nbsp;&nbsp;&nbsp;则城池无萦带之险；欲战，则士卒有土崩之势。以此求安，未见其可。昔韩信背<br /><br />&nbsp;&nbsp;&nbsp;&nbsp;项，前典以为美谈；黄权归魏，良史称其盛烈。事有变通，今其则也。”贤于是<br /><br />&nbsp;&nbsp;&nbsp;&nbsp;遂降。<br /><br />&nbsp;&nbsp;&nbsp;&nbsp;悦白武云：“白马要冲，是必争之地。今城守寡弱，易可图也。若蜀兵更至，<br /><br />&nbsp;&nbsp;&nbsp;&nbsp;攻之实难。”武然之，令悦率轻骑七百，径趣白马。悦先示其祸福，其将梁深遂<br /><br />&nbsp;&nbsp;&nbsp;&nbsp;以城降。梁武陵王纪果遣其将任奇率步骑六千，欲先据白马。行次关城，闻已降，<br /><br />&nbsp;&nbsp;&nbsp;&nbsp;乃还。及梁州平，太祖即以悦行刺史事。招携初附，民吏安之。<br /><br />&nbsp;&nbsp;&nbsp;&nbsp;魏废帝二年，征还本任。属改行台为中外府，尚书员废，以仪同领兵还乡里。<br /><br />&nbsp;&nbsp;&nbsp;&nbsp;悦既久居显职，及此之还，私怀怏怏。犹陵驾乡里，失宗党之情。其长子康，恃<br /><br />&nbsp;&nbsp;&nbsp;&nbsp;旧望，遂自骄纵。所部军人，将有婚礼，康乃非理凌辱。军人诉之。悦及康并坐<br /><br />&nbsp;&nbsp;&nbsp;&nbsp;除名，仍配流远防。及于谨伐江陵，平，悦从军展效，因留镇之。<br /><br />&nbsp;&nbsp;&nbsp;&nbsp;孝闵践阼，依例复官。授郢州。寻拜使持节、骠骑大将军、开府仪同三司、<br /><br />&nbsp;&nbsp;&nbsp;&nbsp;大都督、司水中大夫，进爵蓝田县侯。迁司宪中大夫，赐姓宇文氏，又进爵河北<br /><br />&nbsp;&nbsp;&nbsp;&nbsp;县公。悦性俭约，不营生业，虽出入荣显，家徒四壁而已。世宗手敕劳勉之，赐<br /><br />&nbsp;&nbsp;&nbsp;&nbsp;粟六百石。保定元年，卒于位。康嗣。官至司色下大夫。<br /><br />&nbsp;&nbsp;&nbsp;&nbsp;赵文表，其先天水西人也，后徙居南郑。累世为二千石。父江，性方严，有<br /><br />&nbsp;&nbsp;&nbsp;&nbsp;度量。历官东巴州刺史、计部中大夫、骠骑大将军、开府仪同三司、御伯中大夫，<br /><br />&nbsp;&nbsp;&nbsp;&nbsp;封昌国县伯。赠虞、绛二州刺史，谥曰贞。<br /><br />&nbsp;&nbsp;&nbsp;&nbsp;文表少而修谨，志存忠节。便弓马，能左右驰射。好读《左氏春秋》，略举<br /><br />&nbsp;&nbsp;&nbsp;&nbsp;大义。起家为大祖亲信。魏恭帝元年，从开府田弘征山南，以功授都督。复从平<br /><br />&nbsp;&nbsp;&nbsp;&nbsp;南巴州及信州，迁帅都督。又从许国公宇文贵镇蜀，行昌城郡事。加中军将军、<br /><br />&nbsp;&nbsp;&nbsp;&nbsp;左金紫光禄大夫。保定元年，除许国公府司马，转大都督。五年，授畿伯下大夫。<br /><br />&nbsp;&nbsp;&nbsp;&nbsp;又为许国公府长史。寻拜车骑大将军、仪同三司。<br /><br />&nbsp;&nbsp;&nbsp;&nbsp;仍从宇文贵使突厥，迎皇后，进止仪注，皆令文表典之。文表斟酌而行，皆<br /><br />&nbsp;&nbsp;&nbsp;&nbsp;合礼度。及皇后将入境，突厥托以马瘦，行徐。文表虑其为变，遂说突厥使罗莫<br /><br />&nbsp;&nbsp;&nbsp;&nbsp;缘曰：“后自发彼藩，已淹时序，途经沙漠，人马疲劳。且东寇每伺间隙，吐谷<br /><br />&nbsp;&nbsp;&nbsp;&nbsp;浑亦能为变。今君以可汗之爱女，结姻上国，曾无防虑，岂人臣之体乎。”莫缘<br /><br />&nbsp;&nbsp;&nbsp;&nbsp;然之，遂倍道兼行，数日至甘州。以迎后功，别封伯阳县伯，邑六百户。<br /><br />&nbsp;&nbsp;&nbsp;&nbsp;天和三年，除梁州总管府长史。所管地名恒棱者，方数百里，并生獠所居，<br /><br />&nbsp;&nbsp;&nbsp;&nbsp;恃其险固，常怀不轨。文表率众讨平之。迁蓬州刺史，政尚仁恕，夷獠怀之。加<br /><br />&nbsp;&nbsp;&nbsp;&nbsp;骠骑大将军、开府仪同三司。又进位大将军，爵为公。<br /><br />&nbsp;&nbsp;&nbsp;&nbsp;大象中，拜吴州总管。时开府于为吴州刺史。及隋文帝执政，尉迟迥等举<br /><br />&nbsp;&nbsp;&nbsp;&nbsp;兵，远近骚然，人怀异望。自以族大，且为国家肺腑，惧文表图己，谋欲先之。<br /><br />&nbsp;&nbsp;&nbsp;&nbsp;乃称疾不出。文表往问之，遂手刃文表。因令吏人告云“文表谋反”，仍驰启<br /><br />&nbsp;&nbsp;&nbsp;&nbsp;其状。隋文以诸方未定，恐为变，遂授吴州总管以安之。后知文表无异志，<br /><br />&nbsp;&nbsp;&nbsp;&nbsp;虽不罪，而听其子仁海袭爵。</div>
            <div class="link">
                <a id="err-report" href="javascript:void(0)" onClick="report('周书出错啦!');">
                    错误举报</a><a id="add-bookcase" href="javascript:void(0)" onClick="addbookcase(21908,1656928);">加入书签</a><a
                        href="1656927.html">上一页</a>&larr;<a href="index.html">返回列表</a>&rarr;<a
                            href="1656929.html">下一页</a><a id="book-vote" href="javascript:void(0)" onClick="vote(21908);">投推荐票</a><a
                                id="err-report" href="javascript:void(0)" onClick="report('周书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1656927.html"; var next_page = "1656929.html"; var index_page = "index.html"; var sortid = "9"; var article_id = "21908"; var chapter_id = "1656928"; var articlename = "周书"; var chaptername = " 卷三十三 列传第二十五"; var author = "令狐德"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>