<!DOCTYPE html>
<html>
<head>
<meta charset="gbk" />
<title>贞观政要- 卷十 灾祥第三十九（凡四章）-在线阅读-哈西文学网</title>
<meta name="keywords" content="吴兢，贞观政要， 卷十 灾祥第三十九（凡四章）全文， 卷十 灾祥第三十九（凡四章）在线阅读 哈西文学网" />
<meta name="description" content="哈西文学网提供吴兢的贞观政要  卷十 灾祥第三十九（凡四章）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21907/1622470.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21907/1622470.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 贞观政要</div>
		<div class="fr"><a id="add-bookcase" href="javascript:void(0)" onClick="addbookcase(21907,0);">加入书架</a>|<a id="book-vote" href="javascript:void(0)" onClick="vote(21907);">投推荐票</a>|<a id="err-report" href="javascript:void(0)" onClick="report('贞观政要出错啦!');">错误举报</a>|<a href="https://www.haxi88.com/files/article/info/21/21907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十 灾祥第三十九（凡四章）</h1>
            <div class="link xb">
                <a href="1622469.html">上一页</a>&larr;<a href="index.html">返回列表</a>&rarr;<a
                    href="1622471.html">下一页</a></div>			
            <div id="BookText">&nbsp;&nbsp;&nbsp;&nbsp;贞观六年，太宗谓侍臣曰：“朕比见众议以祥瑞为美事，频有表贺庆。如朕<br /><br />&nbsp;&nbsp;&nbsp;&nbsp;本心，但使天下太平，家给人足，虽无祥瑞，亦可比德於尧、舜。若百姓不足，<br /><br />&nbsp;&nbsp;&nbsp;&nbsp;夷狄内侵，纵有芝草遍街衢，凤凰巢苑囿，亦何异於桀、纣？尝闻石勒时，有<br /><br />&nbsp;&nbsp;&nbsp;&nbsp;郡吏燃连理木，煮白雉肉吃，岂得称为明主耶？又隋文帝深爱祥瑞，遣秘书监王<br /><br />&nbsp;&nbsp;&nbsp;&nbsp;劭著衣冠，在朝堂对考使焚香，读《皇隋感瑞经》。旧尝见传说此事，实以为可<br /><br />&nbsp;&nbsp;&nbsp;&nbsp;笑。夫为人君，当须至公理天下，以得万姓之仔摹Ｈ粢、舜在上，百姓敬之<br /><br />&nbsp;&nbsp;&nbsp;&nbsp;如天地，爱之如父母，动作兴事，人皆乐之；发号施令，人皆悦之；此是大祥瑞<br /><br />&nbsp;&nbsp;&nbsp;&nbsp;也。自此后诸州所有祥瑞，并不用申奏。”<br /><br />&nbsp;&nbsp;&nbsp;&nbsp;贞观八年，陇右山崩，大蛇屡见，山东及江、淮多大水。太宗以问侍臣，秘<br /><br />&nbsp;&nbsp;&nbsp;&nbsp;书监虞世南对曰：“春秋时，梁山崩，晋侯召伯宗而问焉，对曰：‘国主山川，<br /><br />&nbsp;&nbsp;&nbsp;&nbsp;故山崩川竭，君为之不举乐，降服乘缦，祝币以礼焉。’梁山，晋所主也。晋侯<br /><br />&nbsp;&nbsp;&nbsp;&nbsp;从之，故得无害。汉文帝元年，齐、楚地二十九山同日崩，水大出，令郡国无来<br /><br />&nbsp;&nbsp;&nbsp;&nbsp;献，施惠於天下，远近欢洽，亦不为灾。后汉灵帝时，青蛇见御座；晋惠帝时，<br /><br />&nbsp;&nbsp;&nbsp;&nbsp;大蛇长三百步，见齐地，经市入朝。按蛇宜在草野而入市朝，所以为怪耳。今蛇<br /><br />&nbsp;&nbsp;&nbsp;&nbsp;见山泽，盖深山大泽，必有龙蛇，亦不足怪。又山东之雨，虽则其常，然阴潜过<br /><br />&nbsp;&nbsp;&nbsp;&nbsp;久，恐有冤狱，宜断省系囚，庶或当天意，且妖不胜德，修德可以销变。”太宗<br /><br />&nbsp;&nbsp;&nbsp;&nbsp;以为然，因遣使者赈恤饥馁，申理冤讼，多所原宥。<br /><br />&nbsp;&nbsp;&nbsp;&nbsp;贞观八年，有彗星见于南方，长六丈，经百馀日乃灭。太宗谓侍臣曰：“天<br /><br />&nbsp;&nbsp;&nbsp;&nbsp;见彗星，由朕之不德，政有亏失，是何妖也？”虞世南对曰：“昔齐景公时彗星<br /><br />&nbsp;&nbsp;&nbsp;&nbsp;见，公问晏子。晏子对曰：‘公穿池沼畏不深，起台榭畏不高，行刑罚畏不重，<br /><br />&nbsp;&nbsp;&nbsp;&nbsp;是以天见彗星为公戒耳！’景公惧而修德，后十六日而星没。陛下若德政不修，<br /><br />&nbsp;&nbsp;&nbsp;&nbsp;虽麟凤数见，终是无益。但使朝无阙政，百姓安乐，虽有灾变，何损於德？愿陛<br /><br />&nbsp;&nbsp;&nbsp;&nbsp;下勿以功高古人而自矜大，勿以太平渐久而自骄逸，若能终始如一，彗见未足为<br /><br />&nbsp;&nbsp;&nbsp;&nbsp;忧。”太宗曰：“吾之理国，良无景公之过，但朕年十八便为经纶王业，北剪刘<br /><br />&nbsp;&nbsp;&nbsp;&nbsp;武周，西平薛举，东擒窦建德、王世充，二十四而天下定，二十九而居大位，四<br /><br />&nbsp;&nbsp;&nbsp;&nbsp;夷降伏，海内V安。自谓古来英雄拨乱之主无见及者，颇有自矜之意，此吾之过<br /><br />&nbsp;&nbsp;&nbsp;&nbsp;也。上天见变，良为是乎？秦始皇平六国，隋炀帝富有四海，既骄且逸，一朝而<br /><br />&nbsp;&nbsp;&nbsp;&nbsp;败，吾亦何得自骄也？言念於此，不觉惕焉震惧！”魏徵进曰：“臣闻自古帝王<br /><br />&nbsp;&nbsp;&nbsp;&nbsp;未有无灾变者，但能修德，灾变自销。陛下因有天变，遂能戒惧，反覆思量，深<br /><br />&nbsp;&nbsp;&nbsp;&nbsp;自克责，虽有此变，必不为灾也。”<br /><br />&nbsp;&nbsp;&nbsp;&nbsp;贞观十一年大雨，Y水溢，冲洛城门，入洛阳宫，平地五尺，毁宫寺十九，<br /><br />&nbsp;&nbsp;&nbsp;&nbsp;所漂七百馀家。太宗谓侍臣曰：“朕之不德，皇天降灾，将由视听弗明，刑罚失<br /><br />&nbsp;&nbsp;&nbsp;&nbsp;度，遂使阴阳舛谬，雨水乖常。矜物罪己，载怀忧惕。朕又何情独甘滋味？可令<br /><br />&nbsp;&nbsp;&nbsp;&nbsp;尚食断肉料，进蔬食。文武百官各上封事，极言得失。”中书侍郎岑文本上封事<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻开拨乱之业，其功既难；守已成之基，其道不易。故居安思危，所以定<br /><br />&nbsp;&nbsp;&nbsp;&nbsp;其业也；有始有卒，所以崇其基也。今虽亿兆V安，方隅宁谧，既承丧乱之后，<br /><br />&nbsp;&nbsp;&nbsp;&nbsp;又接凋弊之馀，户口减损尚多，田畴垦辟犹少。覆焘之恩著矣，而疮痍未复；德<br /><br />&nbsp;&nbsp;&nbsp;&nbsp;教之风被矣，而资产屡空。是以古人譬之种树，年祀绵远，则枝叶扶疏，若种之<br /><br />&nbsp;&nbsp;&nbsp;&nbsp;日浅，根本未固，虽壅之以黑坟，暖之以春日，一人摇之，必致枯槁。今之百姓，<br /><br />&nbsp;&nbsp;&nbsp;&nbsp;颇类於此。常加含养，则日就滋息；暂有征役，则随日凋耗。凋耗既甚，则人不<br /><br />&nbsp;&nbsp;&nbsp;&nbsp;聊生；人不聊生，则怨气充塞；怨气充塞，则离叛之心生矣。故帝舜曰：“可爱<br /><br />&nbsp;&nbsp;&nbsp;&nbsp;非君，可畏非民。”孔安国曰：“人以君为命，故可爱。君失道，人叛之，故可<br /><br />&nbsp;&nbsp;&nbsp;&nbsp;畏。”仲尼曰：“君犹舟也，人犹水也，水所以载舟，亦所以覆舟。”是以古之<br /><br />&nbsp;&nbsp;&nbsp;&nbsp;哲王虽休勿休，日慎一日者，良为此也。<br /><br />&nbsp;&nbsp;&nbsp;&nbsp;伏惟陛下览古今之事，察安危之机，上以社稷为重，下以亿兆在念。明选举，<br /><br />&nbsp;&nbsp;&nbsp;&nbsp;慎赏罚，进贤才，退不肖。闻过即改，从谏如流。为善在於不疑，出令期於必信。<br /><br />&nbsp;&nbsp;&nbsp;&nbsp;颐神养性，省游畋之娱；去奢从俭，减工役之费。务静方内，而不求辟土；载<br /><br />&nbsp;&nbsp;&nbsp;&nbsp;弓矢，而不忘武备。凡此数者，虽为国之恒道，陛下之所常行。臣之愚昧，惟愿<br /><br />&nbsp;&nbsp;&nbsp;&nbsp;陛下思而不怠，则至道之美与三、五比隆，亿载之祚与天地长久。虽使桑Y为妖<br /><br />&nbsp;&nbsp;&nbsp;&nbsp;龙蛇作孽，雉g於鼎耳，石言於晋地，犹当转祸为福，变灾为祥，况雨水之患，<br /><br />&nbsp;&nbsp;&nbsp;&nbsp;阴阳恒理，岂可谓天谴而系圣心哉？臣闻古人有言：“农夫劳而君子养焉，愚者<br /><br />&nbsp;&nbsp;&nbsp;&nbsp;言而智者择焉。”辄陈狂瞽，伏待斧钺。<br /><br />&nbsp;&nbsp;&nbsp;&nbsp;太宗深纳其言。</div>
            <div class="link">
                <a id="err-report" href="javascript:void(0)" onClick="report('贞观政要出错啦!');">
                    错误举报</a><a id="add-bookcase" href="javascript:void(0)" onClick="addbookcase(21907,1622470);">加入书签</a><a
                        href="1622469.html">上一页</a>&larr;<a href="index.html">返回列表</a>&rarr;<a
                            href="1622471.html">下一页</a><a id="book-vote" href="javascript:void(0)" onClick="vote(21907);">投推荐票</a><a
                                id="err-report" href="javascript:void(0)" onClick="report('贞观政要更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622469.html"; var next_page = "1622471.html"; var index_page = "index.html"; var sortid = "9"; var article_id = "21907"; var chapter_id = "1622470"; var articlename = "贞观政要"; var chaptername = " 卷十 灾祥第三十九（凡四章）"; var author = "吴兢"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>