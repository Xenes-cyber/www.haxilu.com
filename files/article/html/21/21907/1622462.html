<!DOCTYPE html>
<html>
<head>
<meta charset="gbk" />
<title>贞观政要- 卷八 刑法第三十一（凡八章）-在线阅读-哈西文学网</title>
<meta name="keywords" content="吴兢，贞观政要， 卷八 刑法第三十一（凡八章）全文， 卷八 刑法第三十一（凡八章）在线阅读 哈西文学网" />
<meta name="description" content="哈西文学网提供吴兢的贞观政要  卷八 刑法第三十一（凡八章）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21907/1622462.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21907/1622462.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 贞观政要</div>
		<div class="fr"><a id="add-bookcase" href="javascript:void(0)" onClick="addbookcase(21907,0);">加入书架</a>|<a id="book-vote" href="javascript:void(0)" onClick="vote(21907);">投推荐票</a>|<a id="err-report" href="javascript:void(0)" onClick="report('贞观政要出错啦!');">错误举报</a>|<a href="https://www.haxi88.com/files/article/info/21/21907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 刑法第三十一（凡八章）</h1>
            <div class="link xb">
                <a href="1622461.html">上一页</a>&larr;<a href="index.html">返回列表</a>&rarr;<a
                    href="1622463.html">下一页</a></div>			
            <div id="BookText">&nbsp;&nbsp;&nbsp;&nbsp;贞观元年，太宗谓侍臣曰：“死者不可再生，用法务在宽简。古人云，鬻棺<br /><br />&nbsp;&nbsp;&nbsp;&nbsp;者，欲岁之疫，非疾於人，利於棺售故耳。今法司理一狱，必求深刻，欲成其<br /><br />&nbsp;&nbsp;&nbsp;&nbsp;考课。今作何法，得使平允？”谏议大夫王进曰：“但选公直良善人，断狱允<br /><br />&nbsp;&nbsp;&nbsp;&nbsp;当者，增秩赐金，即奸伪自息。”诏从之。太宗又曰：“古者断狱，必讯於三槐、<br /><br />&nbsp;&nbsp;&nbsp;&nbsp;九棘之官，今三公、九卿，即其职也。自今以后，大辟罪，皆令中书、门下四品<br /><br />&nbsp;&nbsp;&nbsp;&nbsp;已上及尚书九卿议之，如此，庶免冤滥。”由是至四年，断死刑，天下二十九人，<br /><br />&nbsp;&nbsp;&nbsp;&nbsp;几致刑措。<br /><br />&nbsp;&nbsp;&nbsp;&nbsp;贞观二年，太宗谓侍臣曰：“比有奴告主谋逆，此极弊法，特须禁断。假令<br /><br />&nbsp;&nbsp;&nbsp;&nbsp;有谋反者，必不独成，终将与人计之；众计之事，必有他人论之，岂藉奴告也。<br /><br />&nbsp;&nbsp;&nbsp;&nbsp;自今奴告主者，不须受，尽令斩决。”<br /><br />&nbsp;&nbsp;&nbsp;&nbsp;贞观五年，张蕴古为大理丞。相州人李好德素有风疾，言涉妖妄，诏令鞫其<br /><br />&nbsp;&nbsp;&nbsp;&nbsp;狱。蕴古言：“好德癫病有征，法不当坐。”太宗许将宽宥，蕴古密报其旨，仍<br /><br />&nbsp;&nbsp;&nbsp;&nbsp;引与博戏。持书侍御史权万纪劾奏之，太宗大怒，令斩於东市。既而悔之，谓房<br /><br />&nbsp;&nbsp;&nbsp;&nbsp;玄龄曰：“公等食人之禄，须忧人之忧，事无巨细，咸当留意。今不问则不言，<br /><br />&nbsp;&nbsp;&nbsp;&nbsp;见事都不谏诤，何所辅弼？如蕴古身为法官，与囚博戏，漏泄朕言，此亦罪状甚<br /><br />&nbsp;&nbsp;&nbsp;&nbsp;重，若据常律，未至极刑。朕当时盛怒，即令处置，公等竟无一言，所司又不覆<br /><br />&nbsp;&nbsp;&nbsp;&nbsp;奏，遂即决之，岂是道理。”因诏曰：“凡有死刑，虽令即决，皆须五覆奏。”<br /><br />&nbsp;&nbsp;&nbsp;&nbsp;五覆奏，自蕴古始也。又曰：“守文定罪，或恐有冤。自今以后，门下省覆，有<br /><br />&nbsp;&nbsp;&nbsp;&nbsp;据法令合死而情可矜者，宜录奏闻。”<br /><br />&nbsp;&nbsp;&nbsp;&nbsp;蕴古，初以贞观二年自幽州总管府记室兼直中书省，表上《大宝箴》，文义<br /><br />&nbsp;&nbsp;&nbsp;&nbsp;甚美，可为规诫。其词曰：<br /><br />&nbsp;&nbsp;&nbsp;&nbsp;今来古往，俯察仰观；惟辟作福，为君实难。宅普天之下，处王公之上；任<br /><br />&nbsp;&nbsp;&nbsp;&nbsp;土贡其所有，具僚和其所唱。是故恐惧之心日弛，邪僻之情转放。岂知事起乎所<br /><br />&nbsp;&nbsp;&nbsp;&nbsp;忽，祸生乎无妄。固以圣人受命，拯溺亨屯；归罪於己，推恩於民，大明无偏照，<br /><br />&nbsp;&nbsp;&nbsp;&nbsp;至公无私亲；故以一人治天下，不以天下奉一人。礼以禁其奢，乐以防其佚。左<br /><br />&nbsp;&nbsp;&nbsp;&nbsp;言而右事，出警而入跸。四时调其惨舒，三光同其得失。故身为之度，而声为之<br /><br />&nbsp;&nbsp;&nbsp;&nbsp;律。勿谓无知，居高听卑；勿谓何害，积小成大。乐不可极，极乐成哀；欲不可<br /><br />&nbsp;&nbsp;&nbsp;&nbsp;纵，纵欲成灾。壮九重於内，所居不过容膝；彼昏不知，瑶其台而琼其室。罗八<br /><br />&nbsp;&nbsp;&nbsp;&nbsp;珍於前，所食不过m口；惟狂罔念，丘其糟而池其酒。勿内荒於色，勿外荒於禽；<br /><br />&nbsp;&nbsp;&nbsp;&nbsp;勿贵难得之货，勿听亡国之音。内荒伐人性，外荒荡人心；难得之物侈，亡国之<br /><br />&nbsp;&nbsp;&nbsp;&nbsp;声淫。勿谓我尊而傲贤侮士，勿谓我智而拒谏矜己。闻之夏后，据馈频起；亦有<br /><br />&nbsp;&nbsp;&nbsp;&nbsp;魏帝，牵裾不止。安彼反侧，如春阳秋露；巍巍荡荡，推汉高大度。抚兹庶事，<br /><br />&nbsp;&nbsp;&nbsp;&nbsp;如履薄临深；战战栗栗，用周文小心。<br /><br />&nbsp;&nbsp;&nbsp;&nbsp;诗云：“不识不知，”《书》曰：“无偏无党。”一彼此於胸臆，捐好恶於<br /><br />&nbsp;&nbsp;&nbsp;&nbsp;心想。众弃而后加刑，众悦而后命赏。弱其强而治其乱，伸其屈而直其枉。故曰：<br /><br />&nbsp;&nbsp;&nbsp;&nbsp;如衡如石，不定物以数，物之悬者，轻重自见；如水如镜，不示物以形，物之鉴<br /><br />&nbsp;&nbsp;&nbsp;&nbsp;者，妍蚩自露。勿浑浑而浊，勿皎皎而清；勿汶汶而，勿察察而明。虽冕旒<br /><br />&nbsp;&nbsp;&nbsp;&nbsp;蔽目而视於未形；虽W纩塞耳而听於无声。纵心乎湛然之域，游神於至道之精。<br /><br />&nbsp;&nbsp;&nbsp;&nbsp;扣之者，应洪纤而效响；酌之者，随浅深而皆盈。故曰：天之清，地之宁，王之<br /><br />&nbsp;&nbsp;&nbsp;&nbsp;贞。四时不言而代序，万物无为而受成；岂知帝有其力，而天下和平。吾王拨乱，<br /><br />&nbsp;&nbsp;&nbsp;&nbsp;戡以智力；人惧其威，未怀其德。我皇抚运，扇以淳风；民怀其始，未保其终。<br /><br />&nbsp;&nbsp;&nbsp;&nbsp;爰述金镜，穷神尽性。使人以心，应言以行。苞括理体，抑扬辞令。天下为公，<br /><br />&nbsp;&nbsp;&nbsp;&nbsp;一人有庆。开罗起祝，援琴命诗；一日二日，念兹在兹。惟人所召，自天v之。<br /><br />&nbsp;&nbsp;&nbsp;&nbsp;争臣司直，敢告前疑。<br /><br />&nbsp;&nbsp;&nbsp;&nbsp;太宗嘉之，赐帛三百段，仍授以大理寺丞。<br /><br />&nbsp;&nbsp;&nbsp;&nbsp;贞观五年，诏曰：“在京诸司，比来奏决死囚，虽云三覆，一日即了，都未<br /><br />&nbsp;&nbsp;&nbsp;&nbsp;暇审思，三奏何益？纵有追悔，又无所及。自今后，在京诸司奏决死囚，宜二日<br /><br />&nbsp;&nbsp;&nbsp;&nbsp;中五覆奏，天下诸州三覆奏。”又手诏敕曰：“比来有司断狱，多据律文，虽情<br /><br />&nbsp;&nbsp;&nbsp;&nbsp;在可矜而不敢违法，守文定罪，或恐有冤。自今门下省复有据法合死，而情在可<br /><br />&nbsp;&nbsp;&nbsp;&nbsp;矜者，宜录状奏闻。”<br /><br />&nbsp;&nbsp;&nbsp;&nbsp;贞观九年，盐泽道行军总管、岷州都督高甑生坐违李靖节度，又诬告靖谋逆，<br /><br />&nbsp;&nbsp;&nbsp;&nbsp;减死徙边。时有上言者曰：“甑生旧秦府功臣，请宽其过。”太宗曰：“虽是藩<br /><br />&nbsp;&nbsp;&nbsp;&nbsp;邸旧劳，诚不可忘，然理国守法，事须画一，今若赦之，使开侥幸之路。且国家<br /><br />&nbsp;&nbsp;&nbsp;&nbsp;建义太原，元从及征战有功者甚众，若甑生获免，谁不觊觎，有功之人，皆须犯<br /><br />&nbsp;&nbsp;&nbsp;&nbsp;法。我所以必不赦者，正为此也。”<br /><br />&nbsp;&nbsp;&nbsp;&nbsp;贞观十一年，特进魏徵上疏曰：<br /><br />&nbsp;&nbsp;&nbsp;&nbsp;臣闻《书》曰：“明德慎罚”，“惟刑恤哉！”《礼》云：“为上易事，为<br /><br />&nbsp;&nbsp;&nbsp;&nbsp;下易知，则刑不烦矣。上人疑则百姓惑，下难知则君长劳矣。”夫上易事，则下<br /><br />&nbsp;&nbsp;&nbsp;&nbsp;易知，君长不劳，百姓不惑。故君有一德，臣无二心，上播忠厚之诚，下竭股肱<br /><br />&nbsp;&nbsp;&nbsp;&nbsp;之力，然后太平之基不坠，“康哉”之咏斯起。当今道被华戎，功高宇宙，无思<br /><br />&nbsp;&nbsp;&nbsp;&nbsp;不服，无远不臻。然言尚於简文，志在於明察，刑赏之用，有所未尽。夫刑赏之<br /><br />&nbsp;&nbsp;&nbsp;&nbsp;本，在乎劝善而惩恶，帝王之所以与天下为画一，不以贵贱亲疏而轻重者也。今<br /><br />&nbsp;&nbsp;&nbsp;&nbsp;之刑赏，未必尽然。或屈伸在乎好恶，或轻重由乎喜怒。遇喜则矜其情於法中，<br /><br />&nbsp;&nbsp;&nbsp;&nbsp;逢怒则求其罪於事外，所好则钻皮出其毛羽，所恶则洗垢求其瘢痕。瘢痕可求，<br /><br />&nbsp;&nbsp;&nbsp;&nbsp;则刑斯滥矣；毛羽可出，则赏因谬矣。刑滥，则小人道长，赏谬，则君子道消。<br /><br />&nbsp;&nbsp;&nbsp;&nbsp;小人之恶不惩，君子之善不劝，而望治安刑措，非所闻也。<br /><br />&nbsp;&nbsp;&nbsp;&nbsp;且夫暇豫清谈，皆敦尚於孔、老；威怒所至，则取法於申、韩。直道而行，<br /><br />&nbsp;&nbsp;&nbsp;&nbsp;非无三黜，危人自安，盖亦多矣。故道德之旨未弘，刻薄之风已扇。夫刻薄既扇，<br /><br />&nbsp;&nbsp;&nbsp;&nbsp;则下生百端，人竞m时，则宪章不一，稽之王度，实亏君道。昔州犁上下其手，<br /><br />&nbsp;&nbsp;&nbsp;&nbsp;楚国之法遂差；张汤轻重其心，汉朝之刑以弊。以人臣之颇僻，犹莫能申其欺罔，<br /><br />&nbsp;&nbsp;&nbsp;&nbsp;况人君之高下，将何以措其手足乎！以睿圣之聪明，无幽微而不烛，岂神有所不<br /><br />&nbsp;&nbsp;&nbsp;&nbsp;达，智有所不通哉？安其所安，不以恤刑为念；乐其所乐，遂忘先笑之变。祸福<br /><br />&nbsp;&nbsp;&nbsp;&nbsp;相倚，吉凶同域，惟人所召，安可不思？顷者责罚稍多，威怒微厉，或以供帐不<br /><br />&nbsp;&nbsp;&nbsp;&nbsp;赡，或以营作差违，或以物不称心，或以人不从命，皆非致治之所急，实恐骄奢<br /><br />&nbsp;&nbsp;&nbsp;&nbsp;之攸渐。是知“贵不与骄期而骄自至，富不与侈期而侈自来”，非徒语也。<br /><br />&nbsp;&nbsp;&nbsp;&nbsp;且我之所代，实在有隋，隋氏乱亡之源，圣明之所临照。以隋氏之府藏譬今<br /><br />&nbsp;&nbsp;&nbsp;&nbsp;日之资储，以隋氏之甲兵况当今之士马，以隋氏之户口校今时之百姓，度长比大，<br /><br />&nbsp;&nbsp;&nbsp;&nbsp;曾何等级？然隋氏以富强而丧败，动之也；我以贫穷而安宁，静之也。静之则安，<br /><br />&nbsp;&nbsp;&nbsp;&nbsp;动之则乱，人皆知之，非隐而难见也，非微而难察也。然鲜蹈平易之涂，多遵覆<br /><br />&nbsp;&nbsp;&nbsp;&nbsp;车之辙，何哉？在於安不思危，治不念乱，存不虑亡之所致也。昔隋氏之未乱，<br /><br />&nbsp;&nbsp;&nbsp;&nbsp;自谓必无乱；隋氏之未亡，自谓必不亡。所以甲兵屡动，徭役不息，至於将受戮<br /><br />&nbsp;&nbsp;&nbsp;&nbsp;辱，竟未悟其灭亡之所由也，可不哀哉！<br /><br />&nbsp;&nbsp;&nbsp;&nbsp;夫鉴形之美恶，必就於止水；鉴国之安危，必取於亡国。故《诗》曰：“殷<br /><br />&nbsp;&nbsp;&nbsp;&nbsp;鉴不远，在夏后之世。”又曰：“伐柯伐柯，其则不远。”臣愿当今之动静，必<br /><br />&nbsp;&nbsp;&nbsp;&nbsp;思隋氏以为殷鉴，则存亡治乱，可得而知。若能思其所以危，则安矣；思其所以<br /><br />&nbsp;&nbsp;&nbsp;&nbsp;乱，则治矣；思其所以亡，则存矣。知存亡之所在，节嗜欲以从人，省游畋之娱，<br /><br />&nbsp;&nbsp;&nbsp;&nbsp;息靡丽之作，罢不急之务，慎偏听之怒。近忠厚，远便佞，杜悦耳之邪说，甘苦<br /><br />&nbsp;&nbsp;&nbsp;&nbsp;口之忠言。去易进之人，贱难得之货，采尧、舜之诽谤，追禹、汤之罪己，惜十<br /><br />&nbsp;&nbsp;&nbsp;&nbsp;家之产，顺百姓之心。近取诸身，恕以待物，思劳谦以受益，不自满以招损。有<br /><br />&nbsp;&nbsp;&nbsp;&nbsp;动则庶类以和，出言而千里斯应，超上德於前载，树风声於后昆。此圣哲之宏规，<br /><br />&nbsp;&nbsp;&nbsp;&nbsp;而帝王之大业，能事斯毕，在乎慎守而已。<br /><br />&nbsp;&nbsp;&nbsp;&nbsp;夫守之则易，取之实难。既能得其所以难，岂不能保其所以易？其或保之不<br /><br />&nbsp;&nbsp;&nbsp;&nbsp;固，则骄奢淫u动之也。慎终如始，可不勉欤！《易》曰：“君子安不忘危，存<br /><br />&nbsp;&nbsp;&nbsp;&nbsp;不忘亡，治不忘乱，是以身安而国家可保也。”诚哉斯言，不可以不深察也。伏<br /><br />&nbsp;&nbsp;&nbsp;&nbsp;惟陛下欲善之志，不减於昔时；闻过必改，少亏於曩日。若以当今之无事，行畴<br /><br />&nbsp;&nbsp;&nbsp;&nbsp;昔之恭俭，则尽善尽美矣，固无得而称焉。<br /><br />&nbsp;&nbsp;&nbsp;&nbsp;太宗深嘉而纳用。<br /><br />&nbsp;&nbsp;&nbsp;&nbsp;贞观十四年，戴州刺史贾崇以所部有犯十恶者，被刺史劾奏。太宗谓侍臣曰：<br /><br />&nbsp;&nbsp;&nbsp;&nbsp;“昔陶唐大圣，柳下惠大贤，其子丹朱甚不肖，其弟盗跖为巨恶。夫以圣贤之训，<br /><br />&nbsp;&nbsp;&nbsp;&nbsp;父子兄弟之亲，尚不能使陶染变革，去恶从善。今遣刺史，化被下人，咸归善道，<br /><br />&nbsp;&nbsp;&nbsp;&nbsp;岂可得也。若令缘此皆被贬降，或恐递相掩蔽，罪人斯失。诸州有犯十恶者，刺<br /><br />&nbsp;&nbsp;&nbsp;&nbsp;史不须从坐，但令明加纠访科罪，庶可肃清奸恶。”<br /><br />&nbsp;&nbsp;&nbsp;&nbsp;贞观十六年，太宗谓大理卿孙伏伽曰：“夫作甲者欲其坚，恐人之伤；作箭<br /><br />&nbsp;&nbsp;&nbsp;&nbsp;者欲其锐，恐人不伤。何则？各有司存，利在称职故也。朕常问法官刑罚轻重，<br /><br />&nbsp;&nbsp;&nbsp;&nbsp;每称法网宽於往代。仍恐主狱之司，利在杀人，危人自达，以钓声价，今之所忧，<br /><br />&nbsp;&nbsp;&nbsp;&nbsp;正在此耳！深宜禁止，务在宽平。”</div>
            <div class="link">
                <a id="err-report" href="javascript:void(0)" onClick="report('贞观政要出错啦!');">
                    错误举报</a><a id="add-bookcase" href="javascript:void(0)" onClick="addbookcase(21907,1622462);">加入书签</a><a
                        href="1622461.html">上一页</a>&larr;<a href="index.html">返回列表</a>&rarr;<a
                            href="1622463.html">下一页</a><a id="book-vote" href="javascript:void(0)" onClick="vote(21907);">投推荐票</a><a
                                id="err-report" href="javascript:void(0)" onClick="report('贞观政要更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622461.html"; var next_page = "1622463.html"; var index_page = "index.html"; var sortid = "9"; var article_id = "21907"; var chapter_id = "1622462"; var articlename = "贞观政要"; var chaptername = " 卷八 刑法第三十一（凡八章）"; var author = "吴兢"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>