<!DOCTYPE html>
<html>
<head>
<meta charset="gbk" />
<title>贞观政要- 卷九 安边第三十六（凡二章）-在线阅读-哈西文学网</title>
<meta name="keywords" content="吴兢，贞观政要， 卷九 安边第三十六（凡二章）全文， 卷九 安边第三十六（凡二章）在线阅读 哈西文学网" />
<meta name="description" content="哈西文学网提供吴兢的贞观政要  卷九 安边第三十六（凡二章）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21907/1622467.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21907/1622467.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 贞观政要</div>
		<div class="fr"><a id="add-bookcase" href="javascript:void(0)" onClick="addbookcase(21907,0);">加入书架</a>|<a id="book-vote" href="javascript:void(0)" onClick="vote(21907);">投推荐票</a>|<a id="err-report" href="javascript:void(0)" onClick="report('贞观政要出错啦!');">错误举报</a>|<a href="https://www.haxi88.com/files/article/info/21/21907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 安边第三十六（凡二章）</h1>
            <div class="link xb">
                <a href="1622466.html">上一页</a>&larr;<a href="index.html">返回列表</a>&rarr;<a
                    href="1622468.html">下一页</a></div>			
            <div id="BookText">&nbsp;&nbsp;&nbsp;&nbsp;贞观四年，李靖击突厥颉利，败之，其部落多来归降者。诏议安边之策，中<br /><br />&nbsp;&nbsp;&nbsp;&nbsp;书令温彦博议：“请於河南处之。准汉建武时，置降匈奴於五原塞下，全其部落，<br /><br />&nbsp;&nbsp;&nbsp;&nbsp;得为捍蔽，又不离其土俗，因而抚之，一则实空虚之地，二则示无猜之心，是含<br /><br />&nbsp;&nbsp;&nbsp;&nbsp;育之道也。”太宗从之。秘书监魏徵曰：“匈奴自古至今，未有如斯之破败，此<br /><br />&nbsp;&nbsp;&nbsp;&nbsp;是上天剿绝，宗庙神武。且其世寇中国，万姓冤雠，陛下以其为降，不能诛灭，<br /><br />&nbsp;&nbsp;&nbsp;&nbsp;即宜遣发河北，居其旧土。匈奴人面兽心，非我族类，强必寇盗，弱则卑伏，不<br /><br />&nbsp;&nbsp;&nbsp;&nbsp;顾恩义，其天性也。秦、汉患之者若是，故时发猛将以击之，收其河南以为郡<br /><br />&nbsp;&nbsp;&nbsp;&nbsp;县。陛下以内地居之，且今降者几至十万，数年之后，滋息过倍，居我肘腋，甫<br /><br />&nbsp;&nbsp;&nbsp;&nbsp;迩王畿，心腹之疾，将为后患，尤不可处以河南也。”温彦博曰：“天子之於万<br /><br />&nbsp;&nbsp;&nbsp;&nbsp;物也，天覆地载，有归我者则必养之。今突厥破除，馀落归附，陛下不加怜愍，<br /><br />&nbsp;&nbsp;&nbsp;&nbsp;弃而不纳，非天地之道，阻四夷之意，臣愚甚为不可，宜处之河南。所谓死而生<br /><br />&nbsp;&nbsp;&nbsp;&nbsp;之，亡而存之，怀我厚恩，终无叛逆。”魏徵曰：“晋代有魏时，胡部落分居近<br /><br />&nbsp;&nbsp;&nbsp;&nbsp;郡，江统劝逐出塞外，武帝不用其言，数年之后，遂倾e、洛。前代覆车，殷鉴<br /><br />&nbsp;&nbsp;&nbsp;&nbsp;不远。陛下必用彦博言，遣居河南，所谓养兽自遗患也。”彦博又曰：“臣闻圣<br /><br />&nbsp;&nbsp;&nbsp;&nbsp;人之道，无所不通。突厥馀魂，以命归我，收居内地，教以礼法，选其酋首，遣<br /><br />&nbsp;&nbsp;&nbsp;&nbsp;居宿卫，畏威怀德，何患之有？且光武居河南单于於内郡，以为汉藩翰，终於一<br /><br />&nbsp;&nbsp;&nbsp;&nbsp;代，不有叛逆。”又曰：“隋文帝劳兵马，费仓库，树立可汗，令复其国，后孤<br /><br />&nbsp;&nbsp;&nbsp;&nbsp;恩失信，围炀帝於雁门。今陛下仁厚，从其所欲，河南、河北，任情居住，各有<br /><br />&nbsp;&nbsp;&nbsp;&nbsp;酋长，不相统属，力散势分，安能为害？”给事中杜楚客进曰：“北狄人面兽心，<br /><br />&nbsp;&nbsp;&nbsp;&nbsp;难以德怀，易以威服。今令其部落散处河南，逼近中华，久必为患。至如雁门之<br /><br />&nbsp;&nbsp;&nbsp;&nbsp;役，虽是突厥背恩，自由隋主无道，中国以之丧乱，岂得云兴复亡国以致此祸？<br /><br />&nbsp;&nbsp;&nbsp;&nbsp;夷不乱华，前哲明训，存亡继绝，列圣通规。臣恐事不师古，难以长久。”太宗<br /><br />&nbsp;&nbsp;&nbsp;&nbsp;嘉其言。方务怀柔，未之从也，卒用彦博策，自幽州至灵州，置顺、v、化、长<br /><br />&nbsp;&nbsp;&nbsp;&nbsp;四州都督府以处之，其人居长安者近且万家。<br /><br />&nbsp;&nbsp;&nbsp;&nbsp;自突厥颉利破后，诸部落首领来降者，皆拜将军中郎将，布列朝廷，五品已<br /><br />&nbsp;&nbsp;&nbsp;&nbsp;上百馀人，殆与朝士相半，唯拓拔不至，又遣招慰之，使者相望於道。凉州都督<br /><br />&nbsp;&nbsp;&nbsp;&nbsp;李大亮，以为於事无益，徒费中国，上疏曰：“臣闻欲绥远者必先安近，中国百<br /><br />&nbsp;&nbsp;&nbsp;&nbsp;姓，天下根本，四夷之人，犹於枝叶，扰其根本以厚枝叶，而求久安，未之有也。<br /><br />&nbsp;&nbsp;&nbsp;&nbsp;自古明王，化中国以信，驭夷狄以权。故《春秋》云：‘戎狄豺狼，不可厌也；<br /><br />&nbsp;&nbsp;&nbsp;&nbsp;诸夏亲昵，不可弃也。’自陛下君临区宇，深根固本，人逸兵强，九州殷富，四<br /><br />&nbsp;&nbsp;&nbsp;&nbsp;夷自服。今者招致突厥，虽入提封，臣愚稍觉劳费，未悟其有益也。然河西民庶，<br /><br />&nbsp;&nbsp;&nbsp;&nbsp;镇御藩夷，州县萧条，户口鲜少，加因隋乱，减耗尤多。突厥未平之前，尚不安<br /><br />&nbsp;&nbsp;&nbsp;&nbsp;业，匈奴微弱以来，始就农亩，若即劳役，恐致妨损。以臣愚惑，请停招慰。且<br /><br />&nbsp;&nbsp;&nbsp;&nbsp;谓之荒服者，故臣而不纳。是以周室爱民攘狄，竟延八百之龄；秦王轻战事胡，<br /><br />&nbsp;&nbsp;&nbsp;&nbsp;故四十载而绝灭；汉文养兵静守，天下安丰；孝武扬威远略，海内虚耗，虽悔轮<br /><br />&nbsp;&nbsp;&nbsp;&nbsp;台，追已不及。至于隋室，早得伊吾，兼统鄯善，且既得之后，劳费日甚，虚内<br /><br />&nbsp;&nbsp;&nbsp;&nbsp;致外，竟损无益。远寻秦、汉，近观隋室，动静安危，昭然备矣。伊吾虽已臣附，<br /><br />&nbsp;&nbsp;&nbsp;&nbsp;远在藩碛，民非夏人，地多沙卤。其自竖立称藩附庸者，请羁縻受之，使居塞外，<br /><br />&nbsp;&nbsp;&nbsp;&nbsp;必畏威怀德，永为藩臣，盖行虚惠而收实福矣。近日突厥，倾国入朝，既不能俘<br /><br />&nbsp;&nbsp;&nbsp;&nbsp;之江淮，以变其俗，乃置於内地，去京不远，虽则宽仁之义，亦非久安之计也。<br /><br />&nbsp;&nbsp;&nbsp;&nbsp;每见一人初降，赐物五匹，袍一领，酋长悉授大官，禄厚位尊，理多糜费，以中<br /><br />&nbsp;&nbsp;&nbsp;&nbsp;国之租赋，供积恶之凶虏，其众益多，非中国之利也。”太宗不纳。<br /><br />&nbsp;&nbsp;&nbsp;&nbsp;十三年，太宗幸九成宫，突厥可汗弟中郎将阿史那结社率阴结所部，并拥突<br /><br />&nbsp;&nbsp;&nbsp;&nbsp;利子贺罗鹘夜犯御营，事败，皆捕斩之。太宗自是不直突厥，悔处其部众於中国，<br /><br />&nbsp;&nbsp;&nbsp;&nbsp;还其旧部於河北，建牙於故定襄城，立李思摩为乙弥泥熟俟利可汗以主之，因<br /><br />&nbsp;&nbsp;&nbsp;&nbsp;谓侍臣曰：“中国百姓，实天下之根本，四夷之人，乃同枝叶，扰其根本以厚枝<br /><br />&nbsp;&nbsp;&nbsp;&nbsp;叶，而求久安，未之有也。初，不纳魏徵言，遂觉劳费日甚，几失久安之道。”<br /><br />&nbsp;&nbsp;&nbsp;&nbsp;贞观十四年，侯君集平高昌之后，太宗欲以其地为州县。魏徵曰：“陛下初<br /><br />&nbsp;&nbsp;&nbsp;&nbsp;临天下，高昌王先来朝谒，自后数有商胡，称其遏绝贡献，加之不礼大国诏使，<br /><br />&nbsp;&nbsp;&nbsp;&nbsp;遂使王诛载加。若罪止文泰，斯亦可矣。未若因抚其民，而立其子，所谓伐罪吊<br /><br />&nbsp;&nbsp;&nbsp;&nbsp;民，威德被於遐外，为国之善者也。今若利其土壤以为州县，常须千馀人镇守，<br /><br />&nbsp;&nbsp;&nbsp;&nbsp;数年一易，每来往交替，死者十有三四，遣办衣资，离别亲戚，十年之后，陇右<br /><br />&nbsp;&nbsp;&nbsp;&nbsp;空虚，陛下终不得高昌撮Y尺布以助中国。所谓散有用而事无用，臣未见其可。”<br /><br />&nbsp;&nbsp;&nbsp;&nbsp;太宗不从，竟以其地置西州，仍以西州为安西都护府，每岁调发千馀人，防遏其<br /><br />&nbsp;&nbsp;&nbsp;&nbsp;地。<br /><br />&nbsp;&nbsp;&nbsp;&nbsp;黄门侍郎褚遂良亦以为不可，上疏曰：“臣闻古者哲后临朝，明王创业，必<br /><br />&nbsp;&nbsp;&nbsp;&nbsp;先华夏而后夷狄，广诸德化，不事遐荒。是以周宣薄伐，至境而反；始皇远塞，<br /><br />&nbsp;&nbsp;&nbsp;&nbsp;中国分离。陛下诛灭高昌，威加西域，收其鲸鲵，以为州县。然则王师初发之岁，<br /><br />&nbsp;&nbsp;&nbsp;&nbsp;河西供役之年，飞刍n粟，十室九空，数郡萧然，五年不复。陛下每岁遣千馀<br /><br />&nbsp;&nbsp;&nbsp;&nbsp;人，而远事屯戍，终年离别，万里思归。去者资装，自须营办，既卖菽粟，倾其<br /><br />&nbsp;&nbsp;&nbsp;&nbsp;机杼。经途死亡，复在方外。兼遣罪人，增其防遏。所遣之内，复有逃亡，官司<br /><br />&nbsp;&nbsp;&nbsp;&nbsp;捕捉，为国生事。高昌涂路，沙碛千里，冬风冰冽，夏风如焚，行人遇之多死。<br /><br />&nbsp;&nbsp;&nbsp;&nbsp;《易》云‘安不忘危，治不忘乱。’设令张掖尘飞，酒泉烽举，陛下岂能得高昌<br /><br />&nbsp;&nbsp;&nbsp;&nbsp;一人菽粟而及事乎？终须发陇右诸州，星驰电击。由斯而言，此河西者方於心腹，<br /><br />&nbsp;&nbsp;&nbsp;&nbsp;彼高昌者他人手足，岂得糜费中华，以事无用？陛下平颉利於沙塞，灭吐浑於西<br /><br />&nbsp;&nbsp;&nbsp;&nbsp;海。突厥馀落，为立可汗；吐浑遗萌，更树君长。复立高昌，非无前例，此所谓<br /><br />&nbsp;&nbsp;&nbsp;&nbsp;有罪而诛之，既服而存之。宜择高昌可立者，征给首领，遣还本国，负戴洪恩，<br /><br />&nbsp;&nbsp;&nbsp;&nbsp;长为藩翰。中国不扰，既富且宁，传之子孙以贻后代。”疏奏，不纳。<br /><br />&nbsp;&nbsp;&nbsp;&nbsp;至十六年，西突厥遣兵寇西州，太宗谓侍臣曰：“朕闻西州有警急，虽不足<br /><br />&nbsp;&nbsp;&nbsp;&nbsp;为害，然岂能无忧乎？往者初平高昌，魏徵、褚遂良劝朕立L文泰子弟，依旧为<br /><br />&nbsp;&nbsp;&nbsp;&nbsp;国，朕竟不用其计，今日方自悔责。昔汉高祖遭平城之围，而赏娄敬；袁绍败於<br /><br />&nbsp;&nbsp;&nbsp;&nbsp;官渡，而诛田丰。朕恒以此二事为诫，宁得忘所言者乎！”</div>
            <div class="link">
                <a id="err-report" href="javascript:void(0)" onClick="report('贞观政要出错啦!');">
                    错误举报</a><a id="add-bookcase" href="javascript:void(0)" onClick="addbookcase(21907,1622467);">加入书签</a><a
                        href="1622466.html">上一页</a>&larr;<a href="index.html">返回列表</a>&rarr;<a
                            href="1622468.html">下一页</a><a id="book-vote" href="javascript:void(0)" onClick="vote(21907);">投推荐票</a><a
                                id="err-report" href="javascript:void(0)" onClick="report('贞观政要更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622466.html"; var next_page = "1622468.html"; var index_page = "index.html"; var sortid = "9"; var article_id = "21907"; var chapter_id = "1622467"; var articlename = "贞观政要"; var chaptername = " 卷九 安边第三十六（凡二章）"; var author = "吴兢"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>