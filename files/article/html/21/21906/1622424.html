<!DOCTYPE html>
<html>
<head>
<meta charset="gbk" />
<title>战国策- 卷二十九 燕一-在线阅读-哈西文学网</title>
<meta name="keywords" content="刘向，战国策， 卷二十九 燕一全文， 卷二十九 燕一在线阅读 哈西文学网" />
<meta name="description" content="哈西文学网提供刘向的战国策  卷二十九 燕一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622424.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622424.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 燕一</h1>
            <div class="link xb">
                <a href="1622423.html">上一页</a>&larr;<a href="index.html">返回列表</a>&rarr;<a
                    href="1622425.html">下一页</a></div>			
            <div id="BookText">&nbsp;&nbsp;&nbsp;&nbsp;○苏秦将为从北说燕文侯<br /><br />&nbsp;&nbsp;&nbsp;&nbsp;苏秦将为从，北说燕文侯曰：“燕东有朝鲜、辽东，北有林胡、楼烦，西有<br /><br />&nbsp;&nbsp;&nbsp;&nbsp;云中、九原，南有呼沱、易水。地方二千余里，带甲数十万，车七百乘，骑六千<br /><br />&nbsp;&nbsp;&nbsp;&nbsp;匹，粟支十年。南有碣石、雁门之饶，北有枣粟之利，民虽不由田作，枣粟之实<br /><br />&nbsp;&nbsp;&nbsp;&nbsp;足食与民矣。此所谓天府也。夫安乐无事，不见覆军杀将之忧，无无过燕矣。大<br /><br />&nbsp;&nbsp;&nbsp;&nbsp;王知其所以然乎？夫燕之所以不犯寇被兵者，以赵之为蔽于南也。秦、赵五战，<br /><br />&nbsp;&nbsp;&nbsp;&nbsp;秦再胜而赵三胜。秦、赵相弊，而王以全燕制其后，此燕之所以不犯难也。且夫<br /><br />&nbsp;&nbsp;&nbsp;&nbsp;秦之攻燕也，逾云中、九原，过代、上谷，弥踵道数千里，虽得燕城，秦计固<br /><br />&nbsp;&nbsp;&nbsp;&nbsp;不能守也。秦之不能害燕亦明矣。今赵之攻燕也，发兴号令，不至十日，而数十<br /><br />&nbsp;&nbsp;&nbsp;&nbsp;万之众，军于东垣矣。度呼沱，涉易水，不至四五日距国都矣。故曰，秦之攻燕<br /><br />&nbsp;&nbsp;&nbsp;&nbsp;也，战于千里之外，赵之攻燕也，战于百里之内。夫不忧百里之患而重千里之外，<br /><br />&nbsp;&nbsp;&nbsp;&nbsp;计无过于此者。是故愿大王与赵从亲，天下为一，则国必无患矣。”<br /><br />&nbsp;&nbsp;&nbsp;&nbsp;燕王曰：“寡人国小，西迫强秦，南近齐、赵。齐、赵，强国也，今主君幸<br /><br />&nbsp;&nbsp;&nbsp;&nbsp;教诏之，合从以安燕，敬以国从。”于是赍苏秦车马金帛以至赵。<br /><br />&nbsp;&nbsp;&nbsp;&nbsp;○奉阳君李兑甚不取于苏秦<br /><br />&nbsp;&nbsp;&nbsp;&nbsp;奉阳君李兑甚不取于苏秦。苏秦在燕，李兑因为苏秦谓奉阳君曰：“齐、燕<br /><br />&nbsp;&nbsp;&nbsp;&nbsp;离则赵重，齐、燕合则赵轻。今君之齐，非赵之利也，臣窃为君不取也。”奉阳<br /><br />&nbsp;&nbsp;&nbsp;&nbsp;君曰：“何吾合燕于齐？”对曰：“夫制于燕者苏子也，而燕弱国也，东不如齐，<br /><br />&nbsp;&nbsp;&nbsp;&nbsp;西不如赵，岂能东无齐、西无赵哉？而君甚不善苏秦，苏秦能抱弱燕而孤于天下<br /><br />&nbsp;&nbsp;&nbsp;&nbsp;哉？是驱燕而使合于齐也。且燕亡国之余也。其以权立，以重外，以事贵。故为<br /><br />&nbsp;&nbsp;&nbsp;&nbsp;君计，善苏秦则取，不善亦取之，以疑燕、齐。燕，齐疑，则赵重矣。齐王疑苏<br /><br />&nbsp;&nbsp;&nbsp;&nbsp;秦，则君多资。”奉阳君曰：“善。”乃使与苏秦结交。<br /><br />&nbsp;&nbsp;&nbsp;&nbsp;○权之难燕再战不胜<br /><br />&nbsp;&nbsp;&nbsp;&nbsp;权之难，燕再战不胜，赵弗救。哙子谓文公曰：“不如以请合于齐，赵必<br /><br />&nbsp;&nbsp;&nbsp;&nbsp;救我。若不吾救，不得不事。”文公曰：“善。”令郭任以请讲于齐。赵闻之，<br /><br />&nbsp;&nbsp;&nbsp;&nbsp;遂出兵救燕。<br /><br />&nbsp;&nbsp;&nbsp;&nbsp;○燕文公时<br /><br />&nbsp;&nbsp;&nbsp;&nbsp;燕文公时，秦惠王以其女为燕太子妇。文公卒，易王立。齐宣王因燕丧攻之，<br /><br />&nbsp;&nbsp;&nbsp;&nbsp;取十城。武安君苏秦为燕说齐王，再拜而贺，因仰而吊。齐王桉戈而却曰：“此<br /><br />&nbsp;&nbsp;&nbsp;&nbsp;一何庆吊相随之速也？”对曰：“人之饥所以不食乌喙者，以为虽偷充腹而与死<br /><br />&nbsp;&nbsp;&nbsp;&nbsp;同患也。今燕虽弱小，强秦之少婿也。王利其十城而深与强秦为仇。今使弱燕为<br /><br />&nbsp;&nbsp;&nbsp;&nbsp;雁行，而强秦制其后，以招天下之精兵，此食乌喙之类也。”齐王曰：“然则奈<br /><br />&nbsp;&nbsp;&nbsp;&nbsp;何？”对曰：“圣人之制事也，转祸而为福，因败而为功。故桓公负妇人而名益<br /><br />&nbsp;&nbsp;&nbsp;&nbsp;尊，韩相献开罪而交愈固，此皆转祸而为福、因败而为功者也。王能听臣，莫如<br /><br />&nbsp;&nbsp;&nbsp;&nbsp;归燕之十城，卑辞以谢秦。秦知王以己之故归燕城也。秦必德王；燕无故而得十<br /><br />&nbsp;&nbsp;&nbsp;&nbsp;城，燕亦德王。是弃强仇而立厚交也。且夫燕、秦之仅事齐，则大王号令天下皆<br /><br />&nbsp;&nbsp;&nbsp;&nbsp;从。是王以虚辞附秦，而以十城取天下也。此霸王之业矣。所谓转祸为福，因败<br /><br />&nbsp;&nbsp;&nbsp;&nbsp;成功者也。”齐王大说，乃归燕城，以金千斤谢其后，顿首涂中，愿为兄弟而请<br /><br />&nbsp;&nbsp;&nbsp;&nbsp;罪于秦。<br /><br />&nbsp;&nbsp;&nbsp;&nbsp;○人有恶苏秦于燕王者<br /><br />&nbsp;&nbsp;&nbsp;&nbsp;人有恶苏秦于燕王者，曰：“武安君，天下不信人也。王以万乘下之，尊之<br /><br />&nbsp;&nbsp;&nbsp;&nbsp;于廷，示天下与小人群也。”武安君从齐来，而燕王不馆也。谓燕王曰：“臣东<br /><br />&nbsp;&nbsp;&nbsp;&nbsp;周之鄙人也，见足下，身无咫尺之功，而足下迎臣于郊，显臣于廷。今臣为足下<br /><br />&nbsp;&nbsp;&nbsp;&nbsp;使，利得十城，功存危燕，足下不听臣者，人必有言臣不信，伤臣于王者。臣之<br /><br />&nbsp;&nbsp;&nbsp;&nbsp;不信，是足下之福也。使臣信如尾生，廉如伯夷，孝如曾参，三者天下之高行，<br /><br />&nbsp;&nbsp;&nbsp;&nbsp;而以事足下，不可乎？”燕王曰：“可。”曰：“有此，臣亦不事足下矣。”苏<br /><br />&nbsp;&nbsp;&nbsp;&nbsp;秦曰：“且夫孝如曾参，义不离亲一夕宿于外，足下安得使之之齐？廉如伯夷，<br /><br />&nbsp;&nbsp;&nbsp;&nbsp;不取素{，污武王之义而不臣焉，辞孤竹之君，饿而死于首阳之山。廉如此者，<br /><br />&nbsp;&nbsp;&nbsp;&nbsp;何肯步行数千里，而事弱燕之危主乎？信如尾生，期而不来，抱梁柱而死。信至<br /><br />&nbsp;&nbsp;&nbsp;&nbsp;如此，何肯杨燕、秦之威于齐而取大功乎哉？且夫信行者，所以自为也，非所以<br /><br />&nbsp;&nbsp;&nbsp;&nbsp;为人也，皆自覆之术，非进取之道也。且夫三王代兴，五霸迭盛，皆不自覆也。<br /><br />&nbsp;&nbsp;&nbsp;&nbsp;君以自覆为可乎？则齐不益于营丘，足下不逾楚境，不窥于边城之外。且臣有老<br /><br />&nbsp;&nbsp;&nbsp;&nbsp;母于周，离老母而事足下，去自覆之术而谋进取之道，臣之趣固不与足下合者。<br /><br />&nbsp;&nbsp;&nbsp;&nbsp;足下皆自覆之君也，仆者进取之臣也，所谓以忠信得罪于君者也。”<br /><br />&nbsp;&nbsp;&nbsp;&nbsp;燕王曰：“夫忠信又何罪之有也？”对曰：“足下不知也。臣邻家有远为吏<br /><br />&nbsp;&nbsp;&nbsp;&nbsp;者，其妻私人。其夫且归，其私之者忧之。其妻曰：‘公勿忧也，吾已为药酒以<br /><br />&nbsp;&nbsp;&nbsp;&nbsp;待之矣。’后二日夫至。妻使妾奉卮酒进之，妾知其药酒也，进之则杀主父，言<br /><br />&nbsp;&nbsp;&nbsp;&nbsp;之则逐主母，乃阳僵弃酒。主父大怒而笞之。故妾一僵而弃酒，上以活主父，下<br /><br />&nbsp;&nbsp;&nbsp;&nbsp;以存主母也。忠至如此，然不免于笞，此以忠信得罪者也。臣之事，适不幸而有<br /><br />&nbsp;&nbsp;&nbsp;&nbsp;类妾之弃酒也。且臣之事足下，亢义益国，今乃得罪，臣恐天下后事足下者，莫<br /><br />&nbsp;&nbsp;&nbsp;&nbsp;敢自必也。且臣之说齐，曾不欺之也。使之说齐者莫如臣之言也，虽尧、舜之智，<br /><br />&nbsp;&nbsp;&nbsp;&nbsp;不敢取也。”<br /><br />&nbsp;&nbsp;&nbsp;&nbsp;○张仪为秦破从连横谓燕王<br /><br />&nbsp;&nbsp;&nbsp;&nbsp;张仪为秦破从连横，谓燕王曰：“大王之所亲莫如赵。昔赵王以其姊为代王<br /><br />&nbsp;&nbsp;&nbsp;&nbsp;妻，欲并代，约与代王遇于句注之塞。乃令工人作为金斗，长其尾，令之可以击<br /><br />&nbsp;&nbsp;&nbsp;&nbsp;人。与代王饮，而阴告厨人曰：‘即酒酣乐，进热f，即因反斗击之。’于是酒<br /><br />&nbsp;&nbsp;&nbsp;&nbsp;酣乐，进取热f。厨人进斟羹，因反斗而击之，代王脑涂地。其姊闻之，摩笄自<br /><br />&nbsp;&nbsp;&nbsp;&nbsp;自刺也。故至今有摩笄之山，天下莫不闻。<br /><br />&nbsp;&nbsp;&nbsp;&nbsp;“夫赵王之狼戾无亲，大王之所明见知也。且以赵王为可亲邪？赵兴兵而攻<br /><br />&nbsp;&nbsp;&nbsp;&nbsp;燕，再围燕都而劫大王，大王割十城乃却以谢。今赵王已人朝渑池，效河间以事<br /><br />&nbsp;&nbsp;&nbsp;&nbsp;秦。大王不事秦，秦下甲云中、九原，驱赵而攻燕，则易水、长城非王之有也。<br /><br />&nbsp;&nbsp;&nbsp;&nbsp;且今时赵之于秦犹郡县也。不敢妄兴师以征伐。今大王事秦，秦王必喜，而赵不<br /><br />&nbsp;&nbsp;&nbsp;&nbsp;敢妄动矣。是西有强秦之援，而南无齐、赵之患，是故愿大王之熟计之也。”<br /><br />&nbsp;&nbsp;&nbsp;&nbsp;燕王曰：“寡人蛮夷辟处，虽大男子，裁如婴儿，言不足以求正，谋不足以<br /><br />&nbsp;&nbsp;&nbsp;&nbsp;决事。今大客幸而教之，请奉社稷西面而事秦，献常山之尾五城。”<br /><br />&nbsp;&nbsp;&nbsp;&nbsp;○宫他为燕使魏<br /><br />&nbsp;&nbsp;&nbsp;&nbsp;宫他为燕使魏，魏不听，留之数月。客谓魏王曰：“不听燕使何也？”曰：<br /><br />&nbsp;&nbsp;&nbsp;&nbsp;“以其乱也。”对曰：“汤之伐桀，欲其乱也。故大乱者可得其地，小乱者可得<br /><br />&nbsp;&nbsp;&nbsp;&nbsp;其宝。今燕客之言曰：‘事苟可听，虽尽宝、地犹微之也。’王何为不见？”魏<br /><br />&nbsp;&nbsp;&nbsp;&nbsp;说，因见燕客而遣之。<br /><br />&nbsp;&nbsp;&nbsp;&nbsp;○苏秦死<br /><br />&nbsp;&nbsp;&nbsp;&nbsp;苏秦死其弟苏代欲继之乃北见燕王哙曰：“臣东周之鄙人也，窃闻王义甚高<br /><br />&nbsp;&nbsp;&nbsp;&nbsp;甚顺，鄙人不敏，窃释I耨而干大王。至于邯郸，所闻于邯郸者又高于所闻东周。<br /><br />&nbsp;&nbsp;&nbsp;&nbsp;臣窃负其志，乃至燕廷，观王之群臣下吏，大王天下之明主也。”王曰：“子之<br /><br />&nbsp;&nbsp;&nbsp;&nbsp;所谓天下之明主者，何如者也？”对曰：“臣闻之，明主者务闻其过，不欲闻其<br /><br />&nbsp;&nbsp;&nbsp;&nbsp;善。臣请谒王之过。夫齐、赵者，王之仇雠也；楚、魏者，王之援国也。今王奉<br /><br />&nbsp;&nbsp;&nbsp;&nbsp;仇雠以伐援国，非所以利燕也。王自虑此则计过，无以谏者，非忠臣也。”王曰：<br /><br />&nbsp;&nbsp;&nbsp;&nbsp;“寡人之于齐、赵也，非所敢欲伐也。”曰：“夫无谋人之心而令人疑之，殆；<br /><br />&nbsp;&nbsp;&nbsp;&nbsp;有谋人之心而令人知之，拙；谋未发而闻于外，则危。今臣闻王居处不安，食饮<br /><br />&nbsp;&nbsp;&nbsp;&nbsp;不甘，思念报齐，身自削甲，曰有大数矣，妻自组甲l，曰有大数矣，有之<br /><br />&nbsp;&nbsp;&nbsp;&nbsp;乎？”王曰：“子闻之，寡人不敢隐也。我有深怨积怒于齐，而欲报之二年矣。<br /><br />&nbsp;&nbsp;&nbsp;&nbsp;齐者，我雠国也，故寡人之所于伐也，直患国弊，力不足矣，子能以燕敌齐，则<br /><br />&nbsp;&nbsp;&nbsp;&nbsp;寡人奉国而委之于子矣。”<br /><br />&nbsp;&nbsp;&nbsp;&nbsp;对曰：“凡天下之战国七，而燕处弱焉。独战则不能，有所附则无不重。南<br /><br />&nbsp;&nbsp;&nbsp;&nbsp;附楚则楚重，西附秦则秦重，中附韩、魏则韩、魏重。且苟所附之国重，此必使<br /><br />&nbsp;&nbsp;&nbsp;&nbsp;王重矣。今夫齐王长主也，而自用也。南攻楚五年，畜积散；西困于秦三年，民<br /><br />&nbsp;&nbsp;&nbsp;&nbsp;憔瘁，士罢弊；北与燕战，覆三军，获二将。而又以其余兵南面而举五千乘之劲<br /><br />&nbsp;&nbsp;&nbsp;&nbsp;宋，而包十二诸侯。此其君之欲得也，其民力竭也，安敢取哉？且臣闻之，数战<br /><br />&nbsp;&nbsp;&nbsp;&nbsp;则民劳，久师则兵弊。”王曰：“吾闻之齐有清济浊河可以为固，有长城、钜防<br /><br />&nbsp;&nbsp;&nbsp;&nbsp;足以为塞诚有之乎？”对曰：“天时不与，虽有清济浊河，何足以为固？民力穷<br /><br />&nbsp;&nbsp;&nbsp;&nbsp;弊，虽有长城、钜防，何足以为塞？且异日也，济西不役，所以备赵也；河北不<br /><br />&nbsp;&nbsp;&nbsp;&nbsp;师，所以备燕也。今济西、河北尽以下降矣，封内弊矣。夫骄主必不好计，而亡<br /><br />&nbsp;&nbsp;&nbsp;&nbsp;国之臣贪于财。王诚毋爱宠子母弟以为质，宝珠玉帛以事其左右，彼且德燕而轻<br /><br />&nbsp;&nbsp;&nbsp;&nbsp;亡宋，则齐可亡已。”王曰：“吾终以子受命于天矣。”曰：“内寇不与，五敌<br /><br />&nbsp;&nbsp;&nbsp;&nbsp;不可距。王自治其外，臣自报其内，此乃亡之之势也。”<br /><br />&nbsp;&nbsp;&nbsp;&nbsp;○燕王哙既立<br /><br />&nbsp;&nbsp;&nbsp;&nbsp;燕王哙既立，苏秦死于齐。苏秦之在燕也，与其相子之为婚，而苏代与子之<br /><br />&nbsp;&nbsp;&nbsp;&nbsp;交。及苏秦死，而齐宣王复用苏代。燕哙三年，与楚、三晋攻秦，不胜而还。子<br /><br />&nbsp;&nbsp;&nbsp;&nbsp;之相燕，贵重主断。苏代为齐使于燕，燕王问之曰：“齐宣王何如？”对曰：<br /><br />&nbsp;&nbsp;&nbsp;&nbsp;“必不霸。”燕王曰：“何也？”对曰：“不信其臣。”苏代欲以激燕王以厚任<br /><br />&nbsp;&nbsp;&nbsp;&nbsp;子之也。于是燕王大信子之。子之因遣苏代百金，听其所使。<br /><br />&nbsp;&nbsp;&nbsp;&nbsp;鹿毛寿谓燕王曰：“不如以国让子之。人谓尧贤者，以其让天下于许由，由<br /><br />&nbsp;&nbsp;&nbsp;&nbsp;必不受，有让天下之名，实不失天下。今王以国让相子之，子之必不敢受，是王<br /><br />&nbsp;&nbsp;&nbsp;&nbsp;与尧同行也。”燕王因举国属子之，子之大重。<br /><br />&nbsp;&nbsp;&nbsp;&nbsp;或曰：“禹授益而以启为吏，及老，而以启为不足任天下，傅之益也。启与<br /><br />&nbsp;&nbsp;&nbsp;&nbsp;支党委公益而夺之天下，是禹名传天下于益，其实令启自取之。今王言属国子之，<br /><br />&nbsp;&nbsp;&nbsp;&nbsp;而吏无非太子人者，是名属子之，而太子用事。”王因收印自三百石吏而效之子<br /><br />&nbsp;&nbsp;&nbsp;&nbsp;之。子之南面行王事，而哙老不听政，顾为臣，国事皆决子之。<br /><br />&nbsp;&nbsp;&nbsp;&nbsp;子之三年，燕国大乱，百姓恫怨，将军市被、太子平谋，将攻子之。储子谓<br /><br />&nbsp;&nbsp;&nbsp;&nbsp;齐宣王：“因而仆之，破燕必矣。”王因令人谓太子平曰：“寡人闻太子之义，<br /><br />&nbsp;&nbsp;&nbsp;&nbsp;将废私而立公，饬君臣之义，正父子之位。寡人之国小，不足先后。虽然，则唯<br /><br />&nbsp;&nbsp;&nbsp;&nbsp;太子所以令之。”太子因数党聚众，将军市被围公宫，攻子之，不克；将军市被<br /><br />&nbsp;&nbsp;&nbsp;&nbsp;及百姓乃反攻，太子平、将军市被死，已殉，国构难数月，死者数万众，燕人恫<br /><br />&nbsp;&nbsp;&nbsp;&nbsp;怨，百姓离意。<br /><br />&nbsp;&nbsp;&nbsp;&nbsp;孟轲谓齐宣王曰：“今伐燕，此文、武之时，不可失也。”王因令章子将五<br /><br />&nbsp;&nbsp;&nbsp;&nbsp;都之兵，以因北地之众以伐燕。士卒不战，城门不闭，燕王哙死。齐大胜燕，子<br /><br />&nbsp;&nbsp;&nbsp;&nbsp;之亡。二年，燕人立公子平，是为燕昭王。<br /><br />&nbsp;&nbsp;&nbsp;&nbsp;○初苏秦弟厉因燕质子而求见齐王<br /><br />&nbsp;&nbsp;&nbsp;&nbsp;初，苏秦弟厉因燕质子而求见齐王。齐王怨苏秦，欲囚厉，燕质子为谢乃已，<br /><br />&nbsp;&nbsp;&nbsp;&nbsp;遂委质为臣。燕相子之与苏代婚，而欲得燕权，乃使苏代持质子于齐。齐使代报<br /><br />&nbsp;&nbsp;&nbsp;&nbsp;燕，燕王哙问曰：“齐王其伯也乎？”曰：“不能。”曰：“何也？”曰：“不<br /><br />&nbsp;&nbsp;&nbsp;&nbsp;信其臣。”于是燕王专任子之，已而让位燕大乱。齐伐燕，杀王哙、子之。燕立<br /><br />&nbsp;&nbsp;&nbsp;&nbsp;昭王。而苏代、厉遂不敢入燕，皆终归齐，齐善待之。<br /><br />&nbsp;&nbsp;&nbsp;&nbsp;○苏代过魏<br /><br />&nbsp;&nbsp;&nbsp;&nbsp;苏代过魏，魏为燕执代。齐使人谓魏王曰：“齐请以宋封泾阳君，秦不受。<br /><br />&nbsp;&nbsp;&nbsp;&nbsp;秦非不利有齐而得宋也，不信齐王与苏子也。今齐、魏不和如此其甚，则齐不<br /><br />&nbsp;&nbsp;&nbsp;&nbsp;欺秦。秦信齐，齐、秦合，泾阳君有宋地，非魏之利也。故王不如东苏子，秦必<br /><br />&nbsp;&nbsp;&nbsp;&nbsp;疑而不信苏子矣。齐、秦不和，天下无变，伐齐之形成矣。”于是出苏代，之宋，<br /><br />&nbsp;&nbsp;&nbsp;&nbsp;宋善待之。<br /><br />&nbsp;&nbsp;&nbsp;&nbsp;○燕昭王收破燕后即位<br /><br />&nbsp;&nbsp;&nbsp;&nbsp;燕昭王收破燕后即位，卑身厚币以招贤者，欲将以报雠。故往见郭隗先生曰：<br /><br />&nbsp;&nbsp;&nbsp;&nbsp;“齐因孤国之乱而袭破燕，孤极知燕小力少不足以报。然得贤士与共国，以雪先<br /><br />&nbsp;&nbsp;&nbsp;&nbsp;王之耻，孤之愿也。敢问以国报雠者奈何？”郭隗先生对曰：“帝者与师处，王<br /><br />&nbsp;&nbsp;&nbsp;&nbsp;者与友处，霸者与臣处，亡国与役处。诎指而事者，北面而受学，则百己者至；<br /><br />&nbsp;&nbsp;&nbsp;&nbsp;先趋而后息，先问而后嘿，则什己者至；人趋己趋，则若己者至；冯几据杖，眄<br /><br />&nbsp;&nbsp;&nbsp;&nbsp;视指使，则厮役之人至；若恣睢奋击，榧叱咄，则徒隶之人至矣。此古服道致<br /><br />&nbsp;&nbsp;&nbsp;&nbsp;士之法也。王诚博选国中之贤者而朝其门下，天下闻王朝其贤者，天下之士必趋<br /><br />&nbsp;&nbsp;&nbsp;&nbsp;于燕矣。”<br /><br />&nbsp;&nbsp;&nbsp;&nbsp;昭王曰：“寡人将谁朝而可？”郭隗先生曰：“臣闻古之君人有以千金求千<br /><br />&nbsp;&nbsp;&nbsp;&nbsp;里马者，三年不能得。涓人言于君曰：‘请求之。’君遣之。三月得千里马，马<br /><br />&nbsp;&nbsp;&nbsp;&nbsp;已死。买其首五百金，反以报君。君大怒曰：‘所求者生马，安事死马而捐五百<br /><br />&nbsp;&nbsp;&nbsp;&nbsp;金？’涓人对曰：‘死马且买之五百金，况生马乎？天下必以王为能市马，马今<br /><br />&nbsp;&nbsp;&nbsp;&nbsp;至矣。’于是不能期年，千里之马至者三。今王诚欲致士，先从隗始。隗且见事，<br /><br />&nbsp;&nbsp;&nbsp;&nbsp;况贤于隗者乎？岂远千里哉？”于是昭王为隗筑宫而师之。乐毅自魏往，邹衍自<br /><br />&nbsp;&nbsp;&nbsp;&nbsp;齐往，剧辛自赵往，士争凑燕。燕王吊死问生，与百姓同其甘苦。<br /><br />&nbsp;&nbsp;&nbsp;&nbsp;二十八年，燕国殷富，士卒乐佚轻战。于是遂以乐毅为上将军，与秦、楚、<br /><br />&nbsp;&nbsp;&nbsp;&nbsp;三晋合谋以伐齐。齐兵败，闵王出走于外。燕兵独追北，入至临淄，尽取齐宝，<br /><br />&nbsp;&nbsp;&nbsp;&nbsp;烧其宫室宗庙。齐城之不下者，唯独莒、即墨。<br /><br />&nbsp;&nbsp;&nbsp;&nbsp;○齐伐宋宋急<br /><br />&nbsp;&nbsp;&nbsp;&nbsp;齐伐宋，宋急。苏代乃遗燕昭王书曰：“夫列在万乘而寄质于齐，名卑而权<br /><br />&nbsp;&nbsp;&nbsp;&nbsp;轻；秦齐助之伐宋，民劳而实费；破宋，残楚淮北，肥大齐，雠强而国弱也。此<br /><br />&nbsp;&nbsp;&nbsp;&nbsp;三者皆国之大败也，而足下行之，将欲以除害取信于齐也。而齐未加信于足下，<br /><br />&nbsp;&nbsp;&nbsp;&nbsp;而忌燕也愈甚矣。然则足下之事齐也，失所为矣。夫民劳而实费，又无尺寸之功，<br /><br />&nbsp;&nbsp;&nbsp;&nbsp;破宋肥雠，而世负其祸矣。足下以宋加淮北，强万乘之国也，而齐并之，是益一<br /><br />&nbsp;&nbsp;&nbsp;&nbsp;齐也。北夷方七百里，加之以鲁、卫，此所谓强万乘之国也，而齐并之，是益二<br /><br />&nbsp;&nbsp;&nbsp;&nbsp;齐也。夫一齐之强，而燕犹不能支也，今乃以三齐临燕，其祸必大矣。<br /><br />&nbsp;&nbsp;&nbsp;&nbsp;“虽然，臣闻知者之举事也，转祸而为福，因败而成功者也。齐人紫败素也，<br /><br />&nbsp;&nbsp;&nbsp;&nbsp;而贾十倍；越王勾践栖于会稽，而后残吴霸天下。此皆转祸而为福，因败而为功<br /><br />&nbsp;&nbsp;&nbsp;&nbsp;者也。今王若欲转祸而为福，因败而为功乎；则莫如遥伯齐而厚尊之，使使盟于<br /><br />&nbsp;&nbsp;&nbsp;&nbsp;周室，尽焚天下之秦符，约曰：‘夫上计破秦，其次长宾之秦。’秦挟宾客以待<br /><br />&nbsp;&nbsp;&nbsp;&nbsp;破，秦王必患之。秦五世以结诸侯，今为齐下，秦王之志，苟得穷齐，不惮以一<br /><br />&nbsp;&nbsp;&nbsp;&nbsp;国都为功。然而王何不使布衣之人以穷齐之说说秦，谓秦王曰：‘燕、赵破宋肥<br /><br />&nbsp;&nbsp;&nbsp;&nbsp;齐尊齐而为之下者，燕、赵非利之也。弗利而势为之者，何也？以不信秦王也。<br /><br />&nbsp;&nbsp;&nbsp;&nbsp;今王何不使可以信者接收燕、赵？今泾阳君若高陵君先于燕、赵：“秦有变，因<br /><br />&nbsp;&nbsp;&nbsp;&nbsp;以为质”，则燕、赵信秦矣。秦为西帝，赵为中帝，燕为北帝，立为三帝而以令<br /><br />&nbsp;&nbsp;&nbsp;&nbsp;诸侯。韩、魏不听则秦伐之。齐不听则燕、赵伐之，天下孰敢不听？天下服听，<br /><br />&nbsp;&nbsp;&nbsp;&nbsp;因驱韩、魏以攻齐，曰：“必反宋地，而归楚之淮北。”夫反宋地，归楚之淮北，<br /><br />&nbsp;&nbsp;&nbsp;&nbsp;燕、赵之所同利也；并立三帝，燕、赵之所同愿也。夫实得所利，名得所愿，则<br /><br />&nbsp;&nbsp;&nbsp;&nbsp;燕、赵之弃齐也犹释弊h。今王之不收燕、赵，则齐伯必成矣。诸侯戴齐而王独<br /><br />&nbsp;&nbsp;&nbsp;&nbsp;弗从也，是国伐也；诸侯戴齐而王从之，是名卑也。王不受燕、赵，名卑而国危；<br /><br />&nbsp;&nbsp;&nbsp;&nbsp;王收燕、赵，名尊而国宁。夫去尊宁而就卑危，知者不为也。’秦王闻若说也，<br /><br />&nbsp;&nbsp;&nbsp;&nbsp;必如刺心。然则王何不务使知士以若此言说秦？秦伐齐必矣。夫取秦，上交也；<br /><br />&nbsp;&nbsp;&nbsp;&nbsp;伐齐，正利也。尊上交，务正利，圣王之事也。”<br /><br />&nbsp;&nbsp;&nbsp;&nbsp;燕昭王善其书，曰：“先人尝有德苏氏，子之之乱，而苏氏去燕。燕欲报仇<br /><br />&nbsp;&nbsp;&nbsp;&nbsp;于齐，非苏氏莫可。”乃召苏氏，复善待之。与谋伐齐，竟破齐，闵王出走。<br /><br />&nbsp;&nbsp;&nbsp;&nbsp;○苏代谓燕昭王<br /><br />&nbsp;&nbsp;&nbsp;&nbsp;苏代谓燕昭王曰：“今有人于此，孝若曾参、孝己，信如尾生高，廉如鲍焦、<br /><br />&nbsp;&nbsp;&nbsp;&nbsp;史，兼此三行以事王，奚如？”王曰：“如是足矣。”对曰：“足下以为足，<br /><br />&nbsp;&nbsp;&nbsp;&nbsp;则臣不事足下矣。臣且处无为之事，归耕乎周之上，耕而食之，织而衣之。”<br /><br />&nbsp;&nbsp;&nbsp;&nbsp;王曰：“何故也？”对曰：“孝如曾参、孝己，则不过养其亲其；信如尾生高，<br /><br />&nbsp;&nbsp;&nbsp;&nbsp;则不过不欺人耳；廉如鲍焦、史，则不过不窃人之财耳。今臣为进取者也。<br /><br />&nbsp;&nbsp;&nbsp;&nbsp;臣以为廉不与身俱达，义不与生俱立。仁义者，自完之道也，非进取之术也。”<br /><br />&nbsp;&nbsp;&nbsp;&nbsp;王曰：“自忧不足乎？”对曰：“以自忧为足，则秦不出崤塞，齐不出营丘，<br /><br />&nbsp;&nbsp;&nbsp;&nbsp;楚不出疏、章。三王代位，五伯改政，皆以不自忧故也。若自忧而足，则亦之周<br /><br />&nbsp;&nbsp;&nbsp;&nbsp;负笼而且，何为烦大王之廷耶？昔者楚取章武，诸侯北面而朝。秦取西山，诸侯<br /><br />&nbsp;&nbsp;&nbsp;&nbsp;西面而朝。曩者使燕毋去周室之上，则诸侯不为别马而朝矣。臣闻之，善为事者，<br /><br />&nbsp;&nbsp;&nbsp;&nbsp;先量其国之大小，而揆其兵之强弱，故功可成而名可立也；不能为事者，不先量<br /><br />&nbsp;&nbsp;&nbsp;&nbsp;其国之大小，不揆其兵之强弱，故功不可成而名不可立也。今王有东向伐齐之心，<br /><br />&nbsp;&nbsp;&nbsp;&nbsp;而愚臣知之。”<br /><br />&nbsp;&nbsp;&nbsp;&nbsp;王曰：“子何以知之？”对曰：“矜戟砥剑，登丘东向而叹，是以愚臣知之。<br /><br />&nbsp;&nbsp;&nbsp;&nbsp;今夫乌获举千钧之重，行年八十而求扶持。故齐虽强国也，西劳于宋，南罢于楚，<br /><br />&nbsp;&nbsp;&nbsp;&nbsp;则齐军可败，而河间可取。”<br /><br />&nbsp;&nbsp;&nbsp;&nbsp;燕王曰：“善。吾请拜子为上卿，奉子车百乘，子以此为寡人东游于齐，何<br /><br />&nbsp;&nbsp;&nbsp;&nbsp;如？”对曰：“足下以爱之故与，则何不与爱子与诸舅、叔父、负床之孙，不得，<br /><br />&nbsp;&nbsp;&nbsp;&nbsp;而乃以与无能之臣，何也？王之论臣，何如人哉？今臣之所以事足下者，忠信也。<br /><br />&nbsp;&nbsp;&nbsp;&nbsp;恐以忠信之故见罪于左右。”<br /><br />&nbsp;&nbsp;&nbsp;&nbsp;王曰：“安有为人臣尽其力竭其能而得罪者乎？”对曰：“臣请为王譬。昔<br /><br />&nbsp;&nbsp;&nbsp;&nbsp;周之上地尝有之。其丈夫官三年不归，其妻爱人。其所爱者曰：‘子之丈夫来，<br /><br />&nbsp;&nbsp;&nbsp;&nbsp;则且奈何乎？’其妻曰：‘勿忧也，吾已为药酒而待其来矣。’已而其丈夫果来，<br /><br />&nbsp;&nbsp;&nbsp;&nbsp;于是因令其妾酌药酒而进之。其妾知之，半道而立。虑曰：‘吾以此饮吾主父，<br /><br />&nbsp;&nbsp;&nbsp;&nbsp;则杀吾主父；以此事告吾主父，则逐吾主母。与杀吾父、逐吾主母者，宁佯踬而<br /><br />&nbsp;&nbsp;&nbsp;&nbsp;覆之。’于是因佯僵而仆之。其妻曰：‘为子远行来之，故为美酒，今妾奉而仆<br /><br />&nbsp;&nbsp;&nbsp;&nbsp;之。’其丈夫不知，缚其妾而笞之。故妾所以笞者，忠信也。今臣为足下使于齐，<br /><br />&nbsp;&nbsp;&nbsp;&nbsp;恐忠信不谕于左右也。臣闻之曰：万乘之主不制于人臣。十乘之家不制于众人，<br /><br />&nbsp;&nbsp;&nbsp;&nbsp;匹夫徒步之士不制于妻妾，而又况于当世之贤主乎？臣请行矣，愿足下之无制于<br /><br />&nbsp;&nbsp;&nbsp;&nbsp;群臣也。”<br /><br />&nbsp;&nbsp;&nbsp;&nbsp;○燕王谓苏代<br /><br />&nbsp;&nbsp;&nbsp;&nbsp;燕王谓苏代曰：“寡人甚不喜者言也。”苏代对曰：“周贱媒，为其<br /><br />&nbsp;&nbsp;&nbsp;&nbsp;两誉也。之男家曰女美，之女家曰男富。然而周之俗不自为取妻。且夫处女无媒，<br /><br />&nbsp;&nbsp;&nbsp;&nbsp;老且不嫁；舍媒而自f，弊而不售。顺而无败，售而不弊者，唯媒而已矣。且事<br /><br />&nbsp;&nbsp;&nbsp;&nbsp;非权不立，非势不成。夫使人坐受成事者，唯者耳。”王曰：“善矣。”</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622424);">加入书签</a><a
                        href="1622423.html">上一页</a>&larr;<a href="index.html">返回列表</a>&rarr;<a
                            href="1622425.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622423.html"; var next_page = "1622425.html"; var index_page = "index.html"; var sortid = "9"; var article_id = "21906"; var chapter_id = "1622424"; var articlename = "战国策"; var chaptername = " 卷二十九 燕一"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>