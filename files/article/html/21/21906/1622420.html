<!DOCTYPE html>
<html>
<head>
<meta charset="gbk" />
<title>战国策- 卷二十五 魏四-在线阅读-哈西文学网</title>
<meta name="keywords" content="刘向，战国策， 卷二十五 魏四全文， 卷二十五 魏四在线阅读 哈西文学网" />
<meta name="description" content="哈西文学网提供刘向的战国策  卷二十五 魏四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622420.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622420.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 魏四</h1>
            <div class="link xb">
                <a href="1622419.html">上一页</a>&larr;<a href="index.html">返回列表</a>&rarr;<a
                    href="1622421.html">下一页</a></div>			
            <div id="BookText">&nbsp;&nbsp;&nbsp;&nbsp;○献书秦王<br /><br />&nbsp;&nbsp;&nbsp;&nbsp;……献书秦王曰：“昔窃闻大王之谋出事于梁，谋恐不出于计矣，愿大王之<br /><br />&nbsp;&nbsp;&nbsp;&nbsp;熟计之也。梁者，山东之要也。有蛇于此，击其尾，其首救；击其首，其尾救；<br /><br />&nbsp;&nbsp;&nbsp;&nbsp;击其中身，首尾皆救。今梁王天下之中身也。秦攻梁者，是示天下要断山东之脊<br /><br />&nbsp;&nbsp;&nbsp;&nbsp;也，是山东首尾皆救中身之时也。山东见亡必恐，恐必大合，山东尚强，臣见秦<br /><br />&nbsp;&nbsp;&nbsp;&nbsp;之必大忧可立而待也。臣窃为大王计，不如南出事于南方，其兵弱，天下必能救，<br /><br />&nbsp;&nbsp;&nbsp;&nbsp;地可广大，国可富，兵可强，主可尊。王不闻汤之伐桀乎？试之弱密须氏以为武<br /><br />&nbsp;&nbsp;&nbsp;&nbsp;教，得密须氏而汤之服桀矣。今秦国与山东为雠，不先以弱为武教，兵必大挫，<br /><br />&nbsp;&nbsp;&nbsp;&nbsp;国必大忧。”秦果南攻蓝田、鄢郢。<br /><br />&nbsp;&nbsp;&nbsp;&nbsp;○八年谓魏王<br /><br />&nbsp;&nbsp;&nbsp;&nbsp;八年，……谓魏王曰：“昔曹恃齐而轻晋，齐伐、莒而晋人亡曹。缯恃齐<br /><br />&nbsp;&nbsp;&nbsp;&nbsp;以悍越，齐和子乱而越人亡缯。郑恃魏以轻韩，伐榆关而韩氏亡郑。原恃秦、翟<br /><br />&nbsp;&nbsp;&nbsp;&nbsp;以轻晋，秦、翟年谷大凶而晋人亡原。中山恃齐、魏以轻赵，齐、魏伐楚而赵亡<br /><br />&nbsp;&nbsp;&nbsp;&nbsp;中山。此五国所以亡者，皆其所恃也。非独此五国为然而已也，天下之亡国皆然<br /><br />&nbsp;&nbsp;&nbsp;&nbsp;矣。夫国之所以不可恃者多，其变不可胜数也。或以政教不修、上下不辑而不可<br /><br />&nbsp;&nbsp;&nbsp;&nbsp;恃者，或有诸侯邻国之虞而不可恃者，或以年谷登，畜积竭尽而不可恃者，或化<br /><br />&nbsp;&nbsp;&nbsp;&nbsp;于利，比于患。臣以此知国之不可必恃也。今王恃楚之强而信春申君之言，以是<br /><br />&nbsp;&nbsp;&nbsp;&nbsp;质秦而久不可知。即春申君有变，是王独受秦患也。即王有万乘之国而以一人之<br /><br />&nbsp;&nbsp;&nbsp;&nbsp;心为元也。臣以此为不完，愿王之熟计之也。”<br /><br />&nbsp;&nbsp;&nbsp;&nbsp;○魏王问张旄<br /><br />&nbsp;&nbsp;&nbsp;&nbsp;魏王问张旄曰：“吾欲与秦攻韩，何如？”张旄对曰：“韩且坐而胥亡乎？<br /><br />&nbsp;&nbsp;&nbsp;&nbsp;且割而从天下乎？”王曰：“韩且割而从天下。”张旄曰：“韩怨魏乎？怨秦乎？”<br /><br />&nbsp;&nbsp;&nbsp;&nbsp;王曰：“怨魏。”张旄曰：“韩强秦乎？强魏乎？”王曰：“强秦。”张旄曰：<br /><br />&nbsp;&nbsp;&nbsp;&nbsp;“韩且割而从其所强与所不怨乎？且割而从其所不强与其所怨乎？”王曰：“韩<br /><br />&nbsp;&nbsp;&nbsp;&nbsp;将割而从其所强与其所不怨。”张旄曰：“攻韩之事王自知矣。”<br /><br />&nbsp;&nbsp;&nbsp;&nbsp;○客谓司马食其<br /><br />&nbsp;&nbsp;&nbsp;&nbsp;客谓司马食其曰：“虑久以天下为可一者，是不知天下者也；欲独以魏支秦<br /><br />&nbsp;&nbsp;&nbsp;&nbsp;者，是又不知魏者也。谓兹公不知此两者，又不知兹公者也。然而兹共为从，其<br /><br />&nbsp;&nbsp;&nbsp;&nbsp;说何也？从则兹公重，不从则兹公轻，兹公之处重也，不实为期。子何不疾及三<br /><br />&nbsp;&nbsp;&nbsp;&nbsp;国方坚也，自卖于秦，秦必受子。不然，横者将图子以合于秦，是取子之资而以<br /><br />&nbsp;&nbsp;&nbsp;&nbsp;资子之雠也。”<br /><br />&nbsp;&nbsp;&nbsp;&nbsp;○魏秦伐楚<br /><br />&nbsp;&nbsp;&nbsp;&nbsp;魏、秦伐楚，魏王不欲。楼缓谓魏王曰：“王不与秦攻楚，楚且与秦攻王。<br /><br />&nbsp;&nbsp;&nbsp;&nbsp;王不如令秦、楚战，王交制之也。”<br /><br />&nbsp;&nbsp;&nbsp;&nbsp;○穰侯攻大梁<br /><br />&nbsp;&nbsp;&nbsp;&nbsp;侯攻大梁，乘北郢，魏王且从。谓穰侯曰：“君攻楚得宛、穰以广陶，攻齐<br /><br />&nbsp;&nbsp;&nbsp;&nbsp;得刚、博以广陶，得许、鄢陵以广陶，秦王不问者何也？以大梁之未亡也。今日<br /><br />&nbsp;&nbsp;&nbsp;&nbsp;大梁亡，许、鄢陵必议，议则君必穷。为君计者，勿攻便。”<br /><br />&nbsp;&nbsp;&nbsp;&nbsp;○白谓新城君<br /><br />&nbsp;&nbsp;&nbsp;&nbsp;白谓新城君曰：“夜行者能无为奸，不能禁狗使无吠己也。故臣能无议君<br /><br />&nbsp;&nbsp;&nbsp;&nbsp;于王，不能禁人议臣于君也。”<br /><br />&nbsp;&nbsp;&nbsp;&nbsp;○秦攻韩之管<br /><br />&nbsp;&nbsp;&nbsp;&nbsp;秦攻韩之管，魏王发兵救之。昭忌曰：“夫秦强国也，而韩、魏壤梁，不出<br /><br />&nbsp;&nbsp;&nbsp;&nbsp;攻则已，若出攻，非于韩也必魏也。今幸而遇韩，此魏之福也。王若救之，夫解<br /><br />&nbsp;&nbsp;&nbsp;&nbsp;攻者，必韩之管也；致攻者，必魏之梁也。”魏王不听，曰：“若不因救韩，韩<br /><br />&nbsp;&nbsp;&nbsp;&nbsp;怨魏，西合于秦，秦、韩为一，则魏危。”遂救之。<br /><br />&nbsp;&nbsp;&nbsp;&nbsp;秦果释管而攻魏。魏王大恐，谓昭忌曰：“不用子之计祸至，为之奈何？”<br /><br />&nbsp;&nbsp;&nbsp;&nbsp;昭忌乃为之见秦王曰：“臣闻明主之听也，不以挟私为政，是参行也。愿大王无<br /><br />&nbsp;&nbsp;&nbsp;&nbsp;攻魏，听臣也。”秦王曰：“何也？”昭忌曰：“山东之从时合时离，何也哉？”<br /><br />&nbsp;&nbsp;&nbsp;&nbsp;秦王曰：“不识也。”曰：“天下之合也，以王之不必也；其离也，以王之必也。<br /><br />&nbsp;&nbsp;&nbsp;&nbsp;今攻韩之管，国危矣，未卒而移兵于梁，合天下之从，无精于此者矣。以为秦之<br /><br />&nbsp;&nbsp;&nbsp;&nbsp;求索，必不可支也。故为王计者，不如齐赵。秦已制赵，则燕不敢不事秦，荆、<br /><br />&nbsp;&nbsp;&nbsp;&nbsp;齐不能独从。天下争敌于秦则弱矣。”秦王乃止。<br /><br />&nbsp;&nbsp;&nbsp;&nbsp;○秦赵构难而战<br /><br />&nbsp;&nbsp;&nbsp;&nbsp;秦、赵构难而战。谓魏王曰：“不如齐、赵而构之秦。王不构赵，赵不以毁<br /><br />&nbsp;&nbsp;&nbsp;&nbsp;构矣；而构之秦，赵必复斗，必重魏；是并制秦、赵之事也。王欲焉而收齐、赵<br /><br />&nbsp;&nbsp;&nbsp;&nbsp;攻荆，欲焉而收荆、赵攻齐。欲王之东长之，待之也。”<br /><br />&nbsp;&nbsp;&nbsp;&nbsp;○长平之役<br /><br />&nbsp;&nbsp;&nbsp;&nbsp;长平之役，平都君说魏曰：“王胡不为从？”魏王曰：“秦许吾以垣雍。”<br /><br />&nbsp;&nbsp;&nbsp;&nbsp;平都君曰：“臣以垣雍为空割也。”魏王曰：“何谓也？”平都君曰：“秦、赵<br /><br />&nbsp;&nbsp;&nbsp;&nbsp;久相持于长平之下而无决。天下合于秦则无赵，合于赵则无秦。秦恐王之变也，<br /><br />&nbsp;&nbsp;&nbsp;&nbsp;国外以垣雍饵王也。秦战胜赵，王敢责垣雍之割乎？’王曰：‘不敢。’秦战不<br /><br />&nbsp;&nbsp;&nbsp;&nbsp;胜赵，王能令韩出垣雍之割乎？王曰：‘不能。’臣故曰垣雍空割也。”魏王曰：<br /><br />&nbsp;&nbsp;&nbsp;&nbsp;“善。”<br /><br />&nbsp;&nbsp;&nbsp;&nbsp;○楼梧约秦魏<br /><br />&nbsp;&nbsp;&nbsp;&nbsp;楼梧约秦、魏，将令秦王遇于境。谓魏王曰：“遇而无相，秦必置相。不听<br /><br />&nbsp;&nbsp;&nbsp;&nbsp;之，则交恶于秦；听之，则后王之臣，将皆务事诸侯之能令于王之上者。且遇于<br /><br />&nbsp;&nbsp;&nbsp;&nbsp;秦而相秦者，是无齐也，秦必轻王之强矣。有齐者不若相之，齐必喜，是以有雍<br /><br />&nbsp;&nbsp;&nbsp;&nbsp;者与秦遇，秦必重王矣。”<br /><br />&nbsp;&nbsp;&nbsp;&nbsp;○芮宋欲绝秦赵之交<br /><br />&nbsp;&nbsp;&nbsp;&nbsp;芮宋欲绝秦、赵之交，故令魏氏收秦太后之养地。秦王于秦。芮宋谓秦王曰：<br /><br />&nbsp;&nbsp;&nbsp;&nbsp;“魏委国于王而王不受，故委国于赵也。李郝谓臣曰：‘子言无秦，而养秦太后<br /><br />&nbsp;&nbsp;&nbsp;&nbsp;以地，是欺我也。’故敝邑收之。”秦王怒，遂绝赵也。<br /><br />&nbsp;&nbsp;&nbsp;&nbsp;○为魏谓楚王<br /><br />&nbsp;&nbsp;&nbsp;&nbsp;为魏谓楚王，曰：“索攻魏于秦，秦必不听王矣，是智困于秦而交疏于魏也。<br /><br />&nbsp;&nbsp;&nbsp;&nbsp;楚、魏有怨，则秦重矣。故王不如顺天下，遂伐齐，与魏便地，兵不伤，交不变，<br /><br />&nbsp;&nbsp;&nbsp;&nbsp;所欲必得矣。”<br /><br />&nbsp;&nbsp;&nbsp;&nbsp;○管鼻之令翟强与秦事<br /><br />&nbsp;&nbsp;&nbsp;&nbsp;管鼻之令翟强与秦事。谓魏王曰：“鼻之与强犹晋人之与楚人也。晋人见楚<br /><br />&nbsp;&nbsp;&nbsp;&nbsp;人之急，带剑而缓之；楚人恶其缓而急之。令鼻之入秦之传舍，舍不足以舍之。<br /><br />&nbsp;&nbsp;&nbsp;&nbsp;强之入，无蔽于秦者。强，王贵臣也，而秦若此其甚，安可？”<br /><br />&nbsp;&nbsp;&nbsp;&nbsp;○成阳君欲以韩魏听秦<br /><br />&nbsp;&nbsp;&nbsp;&nbsp;成阳君欲以韩、魏听秦，魏王弗利。白圭谓魏王曰：“王不如阴侯人说成阳<br /><br />&nbsp;&nbsp;&nbsp;&nbsp;君曰：‘君入秦，秦必留君，而以多割于韩矣。韩不听，秦必留君，而伐韩矣。<br /><br />&nbsp;&nbsp;&nbsp;&nbsp;故君不如安行求质于秦。’成阳君必不入秦，秦、韩不敢合，则王重矣。”<br /><br />&nbsp;&nbsp;&nbsp;&nbsp;○秦拔宁邑<br /><br />&nbsp;&nbsp;&nbsp;&nbsp;秦拔宁邑，魏王令之谓秦王曰：“王归宁邑，吾请先天下构。”魏魏王曰：<br /><br />&nbsp;&nbsp;&nbsp;&nbsp;“王无听。魏王见天下之不足恃也，故欲先构。夫亡宁者，宜割二宁以求构；夫<br /><br />&nbsp;&nbsp;&nbsp;&nbsp;得宁者，安能归宁乎？”<br /><br />&nbsp;&nbsp;&nbsp;&nbsp;○秦罢邯郸<br /><br />&nbsp;&nbsp;&nbsp;&nbsp;秦罢邯郸，攻魏，取宁邑。吴庆恐魏王之构于秦也，谓魏王曰：“秦之攻王<br /><br />&nbsp;&nbsp;&nbsp;&nbsp;也，王知其故乎？天下皆曰王近也。王不近秦，秦之所去。皆曰王弱也。王不弱<br /><br />&nbsp;&nbsp;&nbsp;&nbsp;二周。秦人去邯郸过二周而攻王者，以王为易制也。王亦知弱之召攻乎？”<br /><br />&nbsp;&nbsp;&nbsp;&nbsp;○魏王欲攻邯郸<br /><br />&nbsp;&nbsp;&nbsp;&nbsp;魏王欲攻邯郸，季梁闻之，中道而反，衣焦不申，头尘不去，往见王曰：<br /><br />&nbsp;&nbsp;&nbsp;&nbsp;“今者臣来，见人于大行，方北面而持其驾，告臣曰：‘我欲之楚。’臣曰：<br /><br />&nbsp;&nbsp;&nbsp;&nbsp;‘君之楚，将奚为北面？’曰：“吾马良。’臣曰：‘马虽良，此非楚之路也。’<br /><br />&nbsp;&nbsp;&nbsp;&nbsp;曰：‘吾用多。’臣曰：‘用虽多，此非楚之路也。’曰：‘吾御者善。’此是<br /><br />&nbsp;&nbsp;&nbsp;&nbsp;者愈善，而离楚愈远耳。今王动欲成霸王，举欲信于天下。恃王国之大，兵之精<br /><br />&nbsp;&nbsp;&nbsp;&nbsp;锐，而攻邯郸，以广地尊名，王之动愈数，而离王愈远耳。犹至楚而北行也。”<br /><br />&nbsp;&nbsp;&nbsp;&nbsp;○周肖谓宫他<br /><br />&nbsp;&nbsp;&nbsp;&nbsp;周肖谓宫他曰：“子为肖谓齐王曰，肖愿为外臣。令齐资我于魏。”宫他曰：<br /><br />&nbsp;&nbsp;&nbsp;&nbsp;“不可，是示齐轻也。夫齐不以无魏者以害有魏者，故公不如示有魏。公曰：<br /><br />&nbsp;&nbsp;&nbsp;&nbsp;‘王之所求于魏者，臣请以魏听。’齐必资公矣，是公有齐，以齐有魏也。”<br /><br />&nbsp;&nbsp;&nbsp;&nbsp;○周最善齐<br /><br />&nbsp;&nbsp;&nbsp;&nbsp;周最善齐，翟强善楚。二子者欲伤张仪欲魏。张子闻之，因使其人为见者啬<br /><br />&nbsp;&nbsp;&nbsp;&nbsp;夫，闻见者，因无敢伤张子。<br /><br />&nbsp;&nbsp;&nbsp;&nbsp;○周最入齐<br /><br />&nbsp;&nbsp;&nbsp;&nbsp;周最入齐，秦王怒，令姚贾让魏王。魏王为之谓秦王曰：“魏之所以为王通<br /><br />&nbsp;&nbsp;&nbsp;&nbsp;天下者，以周最也。今周最遁寡人入齐，齐无通于天下矣。敝邑之事王，亦无齐<br /><br />&nbsp;&nbsp;&nbsp;&nbsp;累矣。大国欲急兵，则趣赵而已。”<br /><br />&nbsp;&nbsp;&nbsp;&nbsp;○秦魏为与国<br /><br />&nbsp;&nbsp;&nbsp;&nbsp;秦、魏为与国。齐、楚约而欲攻魏，魏使人求救于秦，冠盖相望，秦救不出。<br /><br />&nbsp;&nbsp;&nbsp;&nbsp;魏人有唐且者，年九十余，谓魏王曰：“老臣请出西说秦，令兵先臣出可乎？”<br /><br />&nbsp;&nbsp;&nbsp;&nbsp;魏王曰：“敬诺。”遂约车而遣之。唐且见秦王，秦王曰：“丈人芒然乃远至此，<br /><br />&nbsp;&nbsp;&nbsp;&nbsp;甚苦矣。魏来求救数矣，寡人知魏之急矣。”唐且对曰：“大王已知魏之急而救<br /><br />&nbsp;&nbsp;&nbsp;&nbsp;不至者，是大王筹k之臣无任矣。且夫魏一万乘之国，称东藩，受冠带，祠春秋<br /><br />&nbsp;&nbsp;&nbsp;&nbsp;者，以为秦之强足以为与也。今齐、楚之兵已在魏郊矣。大王之救不至，魏急则<br /><br />&nbsp;&nbsp;&nbsp;&nbsp;且割地而约齐、楚，王虽欲救之，岂有及哉？是亡一万乘之魏而强二敌之齐、楚<br /><br />&nbsp;&nbsp;&nbsp;&nbsp;也。窃以为大王筹k之臣无任矣。”秦王喟然愁悟，遽发兵，日夜赴魏。齐楚闻<br /><br />&nbsp;&nbsp;&nbsp;&nbsp;之，乃引兵而去。魏氏复全，唐且之说也。<br /><br />&nbsp;&nbsp;&nbsp;&nbsp;○信陵君杀晋鄙<br /><br />&nbsp;&nbsp;&nbsp;&nbsp;信陵君杀晋鄙，救邯郸，破秦人，存赵国，赵王自郊迎。唐且谓信陵君曰：<br /><br />&nbsp;&nbsp;&nbsp;&nbsp;“臣闻之曰，事有不可知者，有不可不知者；有不可忘者，有不可不忘者。”信<br /><br />&nbsp;&nbsp;&nbsp;&nbsp;陵君曰：“何谓也？”对曰：“人之憎我也，不可不知也；吾憎人也，不可得而<br /><br />&nbsp;&nbsp;&nbsp;&nbsp;知也。人之有德于我也，不可忘也；吾有德于人也，不可不忘也。今君杀晋鄙，<br /><br />&nbsp;&nbsp;&nbsp;&nbsp;救邯郸，破秦人，存赵国，此大德也。今赵王自郊迎，卒然见赵王，臣愿君之忘<br /><br />&nbsp;&nbsp;&nbsp;&nbsp;之也。”信陵君曰：“无忌谨受教。”<br /><br />&nbsp;&nbsp;&nbsp;&nbsp;○魏攻管而不下<br /><br />&nbsp;&nbsp;&nbsp;&nbsp;魏攻管而不下。安陵人缩高其子为管守。信陵君使人谓安陵君曰：“君其遣<br /><br />&nbsp;&nbsp;&nbsp;&nbsp;缩高，吾将仕之以五大夫，使为持节尉。”安陵君曰：“安陵小国也，不能必使<br /><br />&nbsp;&nbsp;&nbsp;&nbsp;其民，使者自往请。”使道使者至缟高之所，复信陵君之命。缩高曰：“君之幸<br /><br />&nbsp;&nbsp;&nbsp;&nbsp;高也，将使高攻管也。夫以父攻子守，人大笑也。是臣而下，是倍主也。父教子<br /><br />&nbsp;&nbsp;&nbsp;&nbsp;倍。亦非君之所喜也。敢再拜辞。”<br /><br />&nbsp;&nbsp;&nbsp;&nbsp;使者以报信陵君，信陵君大怒，遣大使之安陵曰：“安陵之地亦犹魏也。今<br /><br />&nbsp;&nbsp;&nbsp;&nbsp;吾攻管而不下，则秦兵及我，社稷必危矣。愿君之生束缩高而致之。若弗致也，<br /><br />&nbsp;&nbsp;&nbsp;&nbsp;无忌将发十万之师以造安陵之城。”安陵君曰：“吾先君成侯受诏襄王以守此地<br /><br />&nbsp;&nbsp;&nbsp;&nbsp;也，手受大府之宪。宪之上篇曰：“子弑父，臣弑君，有常不赦。国虽大赦，降<br /><br />&nbsp;&nbsp;&nbsp;&nbsp;城亡子不得与焉。’今缩高谨解大位以全父子之义，而君曰‘必生致之’，是使<br /><br />&nbsp;&nbsp;&nbsp;&nbsp;我负襄王诏而废大府之宪也，虽死终不敢行。”<br /><br />&nbsp;&nbsp;&nbsp;&nbsp;缩高闻之曰：“信陵君为人悍而自用也。此辞反，必为国祸。吾已全己无为<br /><br />&nbsp;&nbsp;&nbsp;&nbsp;人臣之义矣，岂可使吾君有魏患也。”乃之使者之舍，刎颈而死。信陵君闻缩高<br /><br />&nbsp;&nbsp;&nbsp;&nbsp;死，素服缟素辟舍，使使者谢安陵君曰：“无忌，小人也，困于思虑，失言于君，<br /><br />&nbsp;&nbsp;&nbsp;&nbsp;敢再拜释罪。”<br /><br />&nbsp;&nbsp;&nbsp;&nbsp;○魏与龙阳君共船而钓<br /><br />&nbsp;&nbsp;&nbsp;&nbsp;魏王与龙阳君共船而钓，龙阳君得十余鱼而涕下。王曰：“有所不安乎？如<br /><br />&nbsp;&nbsp;&nbsp;&nbsp;是，何不相告也？”对曰：“臣无敢不安也。”王曰：“然则何为涕出？”曰：<br /><br />&nbsp;&nbsp;&nbsp;&nbsp;“臣为王之所得鱼也。”王曰：“何谓也？”对曰：“臣之始得鱼也，臣甚喜，<br /><br />&nbsp;&nbsp;&nbsp;&nbsp;后得又益大，今臣直欲弃臣前之所得矣。今以臣凶恶，而得为王拂枕席。今臣爵<br /><br />&nbsp;&nbsp;&nbsp;&nbsp;至人君，走人于庭，辟人于途。四海之内美人亦甚多矣，闻臣之得幸于王也，必<br /><br />&nbsp;&nbsp;&nbsp;&nbsp;褰裳而趋王。臣亦犹曩臣之前所得鱼也，臣亦将弃矣，臣安能无涕出乎？”魏王<br /><br />&nbsp;&nbsp;&nbsp;&nbsp;曰：“误！有是心也，何不相告也？”于是布令于四境之内曰：“有敢言美人者<br /><br />&nbsp;&nbsp;&nbsp;&nbsp;族。”<br /><br />&nbsp;&nbsp;&nbsp;&nbsp;由是观之，近习之人，其挚谗也固矣，其自篡繁也完矣。今由千里之外欲进<br /><br />&nbsp;&nbsp;&nbsp;&nbsp;美人，所效者庸必得幸乎？假之得幸，庸必为我用乎？而近习之人相与怨我，见<br /><br />&nbsp;&nbsp;&nbsp;&nbsp;有祸，未见有福；见有怨，未见有德，非用知之术也。<br /><br />&nbsp;&nbsp;&nbsp;&nbsp;○秦攻魏急<br /><br />&nbsp;&nbsp;&nbsp;&nbsp;秦攻魏急。或谓魏王曰：“弃之不如用之之易也，死之不如弃之之易也。能<br /><br />&nbsp;&nbsp;&nbsp;&nbsp;弃之弗能用之，能死之弗能弃之，此人之大过也。今王亡地数百里，亡城数十，<br /><br />&nbsp;&nbsp;&nbsp;&nbsp;而国患不解，是王弃之，非用之也。今秦之强也，天下无敌，而魏之弱也甚，而<br /><br />&nbsp;&nbsp;&nbsp;&nbsp;王以是质秦，王又能死而弗能弃之，此重过也。今王能用臣之计，亏地不足以伤<br /><br />&nbsp;&nbsp;&nbsp;&nbsp;国，卑体不足以苦身，解患而怨报。<br /><br />&nbsp;&nbsp;&nbsp;&nbsp;“秦自四境之内，执法以下至于长n者，故毕曰：‘与氏乎？与吕氏乎？’<br /><br />&nbsp;&nbsp;&nbsp;&nbsp;虽至于门闾之下，廊庙之上，欲之如是也。今王割地以赂秦，以为惫Γ槐疤<br /><br />&nbsp;&nbsp;&nbsp;&nbsp;以尊秦，以因薄Ｍ跻怨赞保以笔ひ印Ｍ跻怨赞氏，太后之德王也，<br /><br />&nbsp;&nbsp;&nbsp;&nbsp;深于骨髓，王之交最为天下上矣。秦、魏百相交也，百相欺也。今由氏善秦而<br /><br />&nbsp;&nbsp;&nbsp;&nbsp;交为天下上，天下孰不弃吕氏而从氏？天下必合吕氏而从氏，则王之怨报矣。”<br /><br />&nbsp;&nbsp;&nbsp;&nbsp;○秦王使人谓安陵君<br /><br />&nbsp;&nbsp;&nbsp;&nbsp;秦王使人谓安陵君曰：“寡人欲以五百里之地易安陵，安陵君其许寡人？”<br /><br />&nbsp;&nbsp;&nbsp;&nbsp;安陵君曰：“大王加惠，以大易小，甚善。虽然，受地于先生，愿终守之，弗敢<br /><br />&nbsp;&nbsp;&nbsp;&nbsp;易。”秦王不说。安陵君因使唐且使于秦。秦王谓唐且曰：“寡人以五百里之地<br /><br />&nbsp;&nbsp;&nbsp;&nbsp;易安陵，安陵君不听寡人，何也？且秦灭韩亡魏，而君以五十里之地存者，以君<br /><br />&nbsp;&nbsp;&nbsp;&nbsp;为长者，故不错意也。今吾以十倍之地，请广于君，而君逆寡人者，轻寡人与？”<br /><br />&nbsp;&nbsp;&nbsp;&nbsp;唐且对曰：“否，非若是也。安陵君受地于先生而守之，虽千里不敢易也，岂直<br /><br />&nbsp;&nbsp;&nbsp;&nbsp;五百里哉？”秦王怫然怒，谓唐且曰：“公亦尝闻天子之怒乎？”唐且对曰：<br /><br />&nbsp;&nbsp;&nbsp;&nbsp;“臣未尝闻也。”秦王曰：“天子之怒，伏尸百万，流血千里。”唐且曰：“大<br /><br />&nbsp;&nbsp;&nbsp;&nbsp;王尝闻布衣之怒乎？”秦王曰：“布衣之怒，亦免冠徒跣以头抢地尔。”唐且曰：<br /><br />&nbsp;&nbsp;&nbsp;&nbsp;“此庸夫之怒也，非士之怒也。夫专诸之刺王僚也，彗星袭月；聂政之刺韩傀也，<br /><br />&nbsp;&nbsp;&nbsp;&nbsp;白虹贯日；要离之刺庆忌也，仓鹰击于殿上。此三子者，皆布衣之士也，怀怒未<br /><br />&nbsp;&nbsp;&nbsp;&nbsp;发，休降于天，与臣而将四矣。若士必怒，伏尸二人，流血五步，天下缟素，<br /><br />&nbsp;&nbsp;&nbsp;&nbsp;今日是也。”挺剑而起，秦王色挠，长跪而谢之曰：“先生坐，何至于此，寡人<br /><br />&nbsp;&nbsp;&nbsp;&nbsp;谕矣。夫韩、魏灭亡，而安陵以五十里之地存者，徒以有先生也。”</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622420);">加入书签</a><a
                        href="1622419.html">上一页</a>&larr;<a href="index.html">返回列表</a>&rarr;<a
                            href="1622421.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622419.html"; var next_page = "1622421.html"; var index_page = "index.html"; var sortid = "9"; var article_id = "21906"; var chapter_id = "1622420"; var articlename = "战国策"; var chaptername = " 卷二十五 魏四"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>