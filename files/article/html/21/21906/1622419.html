<!DOCTYPE html>
<html>
<head>
<meta charset="gbk" />
<title>战国策- 卷二十四 魏三-在线阅读-哈西文学网</title>
<meta name="keywords" content="刘向，战国策， 卷二十四 魏三全文， 卷二十四 魏三在线阅读 哈西文学网" />
<meta name="description" content="哈西文学网提供刘向的战国策  卷二十四 魏三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622419.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622419.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 魏三</h1>
            <div class="link xb">
                <a href="1622418.html">上一页</a>&larr;<a href="index.html">返回列表</a>&rarr;<a
                    href="1622420.html">下一页</a></div>			
            <div id="BookText">&nbsp;&nbsp;&nbsp;&nbsp;○秦赵约而伐魏<br /><br />&nbsp;&nbsp;&nbsp;&nbsp;秦、赵约而伐魏，魏王患之。芒卯曰：“王勿忧也，臣请发张倚使谓赵王曰：<br /><br />&nbsp;&nbsp;&nbsp;&nbsp;‘夫邺，寡人固刑弗有也。今大王收秦而攻魏，寡人请以邺事大王。’”赵王喜，<br /><br />&nbsp;&nbsp;&nbsp;&nbsp;召相国而命之曰：“魏王请以邺事寡人，使寡人绝秦。”相国曰：“收秦攻魏，<br /><br />&nbsp;&nbsp;&nbsp;&nbsp;利不过邺。今不用兵而得邺，请许魏。”张倚因谓赵王曰：“敝邑之吏效城者已<br /><br />&nbsp;&nbsp;&nbsp;&nbsp;在邺矣。大王且何以报魏？”赵王因令闭关绝秦，秦、赵大恶。芒卯应赵使曰：<br /><br />&nbsp;&nbsp;&nbsp;&nbsp;“敝邑所以事大王者，为完邺也。今郊邺者，使者之罪也，卯不知也。”赵王恐<br /><br />&nbsp;&nbsp;&nbsp;&nbsp;魏承秦之怒，遽割五城以合于魏而支秦。<br /><br />&nbsp;&nbsp;&nbsp;&nbsp;○芒卯谓秦王<br /><br />&nbsp;&nbsp;&nbsp;&nbsp;芒卯谓秦王曰：“王之士未有为之中者也。臣闻明王不胥中而行。王之所欲<br /><br />&nbsp;&nbsp;&nbsp;&nbsp;于魏者，长羊、王福、洛林之地也。王能使臣为魏之司徒，则臣能使魏献之。”<br /><br />&nbsp;&nbsp;&nbsp;&nbsp;秦王曰：“善。”因任之以为魏司徒。<br /><br />&nbsp;&nbsp;&nbsp;&nbsp;谓魏王曰：“王所患者上地也。秦之所欲于魏者，长羊、王屋、洛林之地也。<br /><br />&nbsp;&nbsp;&nbsp;&nbsp;王献之秦，则上地无忧患，因请以下东击额齐，攘地必远矣。”魏王曰：“善。”<br /><br />&nbsp;&nbsp;&nbsp;&nbsp;因献之秦。地入数月，而秦兵不下。魏王谓芒卯曰：“地已入数月而秦兵不下，<br /><br />&nbsp;&nbsp;&nbsp;&nbsp;何也？”芒卯曰：“臣有死罪。虽然，臣死则契折于秦，王无以责秦。王因赦其<br /><br />&nbsp;&nbsp;&nbsp;&nbsp;罪，臣为王责约于秦。”乃之秦，谓秦王曰：“魏之所以献长羊、王屋、洛林之<br /><br />&nbsp;&nbsp;&nbsp;&nbsp;地者，有意欲与下大王之兵东击齐也。今地已入，而秦兵不可下，臣则死人也。<br /><br />&nbsp;&nbsp;&nbsp;&nbsp;虽然，后山东之士无以利事王者矣。”秦王惧然曰：“国有事，为澹下兵也，今<br /><br />&nbsp;&nbsp;&nbsp;&nbsp;以兵从。”后十日，秦兵下。芒卯并将秦、魏之兵，以东击齐，启地二十二县。<br /><br />&nbsp;&nbsp;&nbsp;&nbsp;○秦败魏于华走芒卯而围大梁<br /><br />&nbsp;&nbsp;&nbsp;&nbsp;秦败魏于华，走芒卯而围大梁。须贾为魏谓穰侯曰：“臣闻魏氏大臣父兄皆<br /><br />&nbsp;&nbsp;&nbsp;&nbsp;谓魏王曰：‘初时惠王伐赵，战胜乎三梁，十万之军拔邯郸，赵氏不割，而邯郸<br /><br />&nbsp;&nbsp;&nbsp;&nbsp;复归。齐人攻燕，杀子之，破故国，燕不割，而燕国复归。燕、赵之所以国全兵<br /><br />&nbsp;&nbsp;&nbsp;&nbsp;劲而地不并乎诸侯者，以其能忍难而重出地也。宋、中山数伐数割，而随以亡。<br /><br />&nbsp;&nbsp;&nbsp;&nbsp;臣以为燕、赵可法，而宋、中山可无为也。夫秦贪戾之国而无亲，蚕食魏，尽晋<br /><br />&nbsp;&nbsp;&nbsp;&nbsp;国，战胜暴子，割八县，地未毕入而兵复出矣。夫秦何厌之有哉！今又走芒卯，<br /><br />&nbsp;&nbsp;&nbsp;&nbsp;入北地，此非但攻梁也，且劫王以多割也，王必勿听也。今王循楚、赵而讲，楚、<br /><br />&nbsp;&nbsp;&nbsp;&nbsp;赵怒而与王争事秦，秦必受之。秦挟楚、赵之兵以复攻，则国救亡不可得也已，<br /><br />&nbsp;&nbsp;&nbsp;&nbsp;愿王之必无讲也。王若欲讲，必割而有质；不然必欺。’是臣之所闻于魏也，愿<br /><br />&nbsp;&nbsp;&nbsp;&nbsp;君之以是虑事也。<br /><br />&nbsp;&nbsp;&nbsp;&nbsp;“《周书》曰：‘维命不于常。’此言幸之不可数也。夫战胜暴子而割八县，<br /><br />&nbsp;&nbsp;&nbsp;&nbsp;此非兵力之精，非计之工也，天幸为多矣。今又走芒卯，入北地以攻大梁，是以<br /><br />&nbsp;&nbsp;&nbsp;&nbsp;天幸自为常也。知者不然。臣闻魏氏悉其百县胜兵以止戍大梁，臣以为不下三十<br /><br />&nbsp;&nbsp;&nbsp;&nbsp;万。以三十万之众守十仞之城，臣以为虽汤、武复生弗易攻也。夫轻信楚、赵之<br /><br />&nbsp;&nbsp;&nbsp;&nbsp;兵，陵十仞之城，戴三十万之众，而志必举之，臣以为自天下之始分以至于今，<br /><br />&nbsp;&nbsp;&nbsp;&nbsp;未尝有之也。攻而不能拔，秦兵必罢，阴必亡，则前功必弃矣。今魏方疑，可以<br /><br />&nbsp;&nbsp;&nbsp;&nbsp;少割收也。愿之及楚、赵之兵未任于大梁也，亟以少割收。魏方疑，而得以少割<br /><br />&nbsp;&nbsp;&nbsp;&nbsp;为和，必欲之，则君得所欲矣。楚、赵怒于魏之先己讲也，必争事秦。从是以散，<br /><br />&nbsp;&nbsp;&nbsp;&nbsp;而君后择焉。且君之尝割晋国取地也，何必以兵哉？夫兵不用而魏效绛、安邑，<br /><br />&nbsp;&nbsp;&nbsp;&nbsp;又为阴启两，机尽故宋，卫效尤惮。秦兵已令，而君制之，何求而不得？何为而<br /><br />&nbsp;&nbsp;&nbsp;&nbsp;不成？臣愿君之熟计而无行危也。”穰侯曰：“善。”乃罢梁围。<br /><br />&nbsp;&nbsp;&nbsp;&nbsp;○秦败魏于华魏王且入朝于秦<br /><br />&nbsp;&nbsp;&nbsp;&nbsp;秦败魏于华，魏王且入朝于秦。周谓王曰：“宋人有学者，三年反而名其<br /><br />&nbsp;&nbsp;&nbsp;&nbsp;母。其母曰：‘子学三年，反而名我者何也？’其子曰：‘吾所贤者无过尧、舜，<br /><br />&nbsp;&nbsp;&nbsp;&nbsp;尧、舜名；吾所大者无大天地，天地名。今母贤不过尧、舜，母大不过天地，是<br /><br />&nbsp;&nbsp;&nbsp;&nbsp;以名利母也。’其母曰：“子之于学者，将尽行之乎？愿子之有以易名母也；子<br /><br />&nbsp;&nbsp;&nbsp;&nbsp;之于学也，将有所不行乎？愿子之且以名母为后也。’今王之事秦，尚有可以易<br /><br />&nbsp;&nbsp;&nbsp;&nbsp;入朝者乎？愿王之有以易之，而以入朝为后。”魏王曰：“子患寡人入而不出邪？<br /><br />&nbsp;&nbsp;&nbsp;&nbsp;许绾为我祝曰：‘入而不出，请殉寡人以头。’”周对曰：“若臣之贱也，今<br /><br />&nbsp;&nbsp;&nbsp;&nbsp;人有谓臣曰：‘入不测之渊而必出，不出，请以一鼠首为女殉者，臣必不为也。<br /><br />&nbsp;&nbsp;&nbsp;&nbsp;今秦不可知之国也，犹不测之渊也。而许绾之首，犹鼠首也。内王于不可知之秦，<br /><br />&nbsp;&nbsp;&nbsp;&nbsp;而殉王以鼠首，臣窃为王不取也。且无梁孰与无河内急？”王曰：“梁急。”<br /><br />&nbsp;&nbsp;&nbsp;&nbsp;“无梁孰与无身急？”王曰：“身急。”曰：“以三者，身上也，河内其下也。<br /><br />&nbsp;&nbsp;&nbsp;&nbsp;秦未索其下，而王效其上，可乎？”<br /><br />&nbsp;&nbsp;&nbsp;&nbsp;王尚未听也。支期曰：“王视楚王，楚王入秦，王以三乘先之；楚王不入，<br /><br />&nbsp;&nbsp;&nbsp;&nbsp;楚、魏为一，尚足以捍秦。”王乃止。王谓支期曰：“吾始已诺于应侯矣，今不<br /><br />&nbsp;&nbsp;&nbsp;&nbsp;行者欺之矣。”支期曰：“王勿忧也，臣使长信侯请无内王，王待臣也。”支期<br /><br />&nbsp;&nbsp;&nbsp;&nbsp;说于长信侯曰：“王命召相国。”长信侯曰：“王何以臣为？”支期曰：“臣不<br /><br />&nbsp;&nbsp;&nbsp;&nbsp;知也，王急召君。”长信侯曰：“吾内王于秦者宁以为秦邪？吾以为魏也。”支<br /><br />&nbsp;&nbsp;&nbsp;&nbsp;期曰：“君无为魏计，君其自为计。且安死乎？安生乎？安穷乎？安贵乎？君其<br /><br />&nbsp;&nbsp;&nbsp;&nbsp;先自为计，后为魏计。”长信侯曰：“楼公将入矣，臣今从。”支期曰：“王急<br /><br />&nbsp;&nbsp;&nbsp;&nbsp;召君，君不行，血溅君襟矣！”长信侯行，支期随其后。且见王，支期先入谓王<br /><br />&nbsp;&nbsp;&nbsp;&nbsp;曰：“伪病者乎而见之，臣已恐之矣。”长信侯入见王，王曰：“病甚奈何！吾<br /><br />&nbsp;&nbsp;&nbsp;&nbsp;始已诺于应侯矣，意虽道死，行乎。”长信侯曰：“王毋行矣！臣能得之于应侯，<br /><br />&nbsp;&nbsp;&nbsp;&nbsp;愿王无忧。”<br /><br />&nbsp;&nbsp;&nbsp;&nbsp;○华军之战<br /><br />&nbsp;&nbsp;&nbsp;&nbsp;华军之战，魏不胜秦。明年，将使段干崇割地而讲。孙臣谓魏王曰：“魏不<br /><br />&nbsp;&nbsp;&nbsp;&nbsp;以败之上割，可谓善用不胜矣；而秦不以胜之上割，可谓不能用胜矣。今处期年<br /><br />&nbsp;&nbsp;&nbsp;&nbsp;乃欲割，是群臣之私而王不知也。且夫欲玺者段干子也，王因使之割地；欲地者<br /><br />&nbsp;&nbsp;&nbsp;&nbsp;秦也，而王因使之受玺。夫欲玺者制地而欲地者制玺，其势必无魏矣。且夫奸臣<br /><br />&nbsp;&nbsp;&nbsp;&nbsp;固皆欲以地事秦。以地事秦譬犹抱薪而救火也，薪不尽则火不止。今王之地有尽，<br /><br />&nbsp;&nbsp;&nbsp;&nbsp;而秦之求无穷，是薪火之说也。”魏王曰：“善。虽然，吾已许秦矣，不可以革<br /><br />&nbsp;&nbsp;&nbsp;&nbsp;也。”对曰：“王独不见夫博者之用枭邪！欲食则食，欲握则握。今君劫于群臣<br /><br />&nbsp;&nbsp;&nbsp;&nbsp;而许秦，因曰不可革，何用智之不若枭也？”魏王曰：“善。”乃案其行。<br /><br />&nbsp;&nbsp;&nbsp;&nbsp;○齐欲伐魏魏使人谓淳于髡<br /><br />&nbsp;&nbsp;&nbsp;&nbsp;齐欲伐魏，魏使人谓淳于髡曰：“齐欲伐魏，能解魏患唯先生也。敝邑有宝<br /><br />&nbsp;&nbsp;&nbsp;&nbsp;璧二我双，文马二驷，请致之先生。”淳于髡曰：“诺。”入说齐王曰：“楚，<br /><br />&nbsp;&nbsp;&nbsp;&nbsp;齐之仇敌也；魏，齐之与国也。夫伐与国，使仇敌制其余敝，名丑而实危，为王<br /><br />&nbsp;&nbsp;&nbsp;&nbsp;弗取也。”齐王曰：“善。”乃不伐魏。客谓齐王曰：“淳于髡言不伐魏者，受<br /><br />&nbsp;&nbsp;&nbsp;&nbsp;魏之璧马也。”王以谓淳于髡曰：“闻先生受魏之璧、马，有诸？”曰：“有之。”<br /><br />&nbsp;&nbsp;&nbsp;&nbsp;“然则先生之为寡人计之何如？”淳于髡曰：“伐魏之事不便，魏虽刺髡，于王<br /><br />&nbsp;&nbsp;&nbsp;&nbsp;何益？若诚不便，魏虽封髡，于王何损？且夫王无伐与国之诽，魏无见亡之危，<br /><br />&nbsp;&nbsp;&nbsp;&nbsp;百姓无被兵之患，髡有璧马之宝，于王何伤乎？”<br /><br />&nbsp;&nbsp;&nbsp;&nbsp;○秦将伐魏<br /><br />&nbsp;&nbsp;&nbsp;&nbsp;秦将伐魏。魏王闻之，夜见孟尝君，告之曰：“秦且攻魏，子为寡人谋，奈<br /><br />&nbsp;&nbsp;&nbsp;&nbsp;何？”孟尝君曰：“有诸侯之救则国可存也。”王曰：“寡人愿子之行也。”重<br /><br />&nbsp;&nbsp;&nbsp;&nbsp;为之约车百乘。孟尝君之赵，谓赵王曰：“文愿借兵以救魏。”赵王曰：“寡人<br /><br />&nbsp;&nbsp;&nbsp;&nbsp;不能。”孟尝君曰：“夫敢借兵者，以忠王也。”王曰：“可得闻乎？”孟尝君<br /><br />&nbsp;&nbsp;&nbsp;&nbsp;曰：“夫赵之兵非能强于魏之兵，魏之兵非能弱于赵也。然而赵之地不岁危而民<br /><br />&nbsp;&nbsp;&nbsp;&nbsp;不岁死，而魏之地岁危，而民岁死者，何也？以其西为赵蔽也。今赵不救魏，魏<br /><br />&nbsp;&nbsp;&nbsp;&nbsp;歃盟于秦，是赵与强秦为界也，地亦且岁危民亦且岁死矣。此文之所以忠于大王<br /><br />&nbsp;&nbsp;&nbsp;&nbsp;也。”赵王许诺，为起兵十万，车三百乘。<br /><br />&nbsp;&nbsp;&nbsp;&nbsp;又北见燕王曰：“先日公子常约两王之交矣。今秦且攻魏，愿大王之救之。”<br /><br />&nbsp;&nbsp;&nbsp;&nbsp;燕王曰：“吾岁不熟二年矣，今又行数千里而以助魏，且奈何？”田文曰：“夫<br /><br />&nbsp;&nbsp;&nbsp;&nbsp;行数千里而救入者，此国之利也。今魏王出国门而望见军，虽欲行数千里而助人<br /><br />&nbsp;&nbsp;&nbsp;&nbsp;可得乎？”燕王尚未许也。田文曰：“臣效便计于王，王不用臣之忠计，文请行<br /><br />&nbsp;&nbsp;&nbsp;&nbsp;矣，恐天下之将有大变也。”王曰：“大变可得闻乎？”曰：“秦攻魏，未能克<br /><br />&nbsp;&nbsp;&nbsp;&nbsp;之也，而台已燔，游已夺矣。而燕不救魏，魏王折节割地，以国之半与秦，秦必<br /><br />&nbsp;&nbsp;&nbsp;&nbsp;去矣。秦已去魏，魏王悉韩、魏之兵，又西借秦兵，以因赵之众，以四国攻燕，<br /><br />&nbsp;&nbsp;&nbsp;&nbsp;王且何利？利行数千里而助人乎？利出燕南门而望见军乎？则道里近而输又易矣，<br /><br />&nbsp;&nbsp;&nbsp;&nbsp;王何利？”燕王曰：“子行矣，寡人听子。”乃为之起兵八万，车二百乘，以从<br /><br />&nbsp;&nbsp;&nbsp;&nbsp;田文。<br /><br />&nbsp;&nbsp;&nbsp;&nbsp;魏王大说，曰：“君得燕、赵之兵甚众且亟矣。”秦王大恐，割地请讲于魏。<br /><br />&nbsp;&nbsp;&nbsp;&nbsp;因归燕、赵之兵而封田文。<br /><br />&nbsp;&nbsp;&nbsp;&nbsp;○魏将与秦攻韩<br /><br />&nbsp;&nbsp;&nbsp;&nbsp;魏将与秦攻韩，朱己谓魏王曰：“秦与戎、翟同俗，有虎狼之心，贪戾好利<br /><br />&nbsp;&nbsp;&nbsp;&nbsp;而无信，不识礼义德行。苟有利焉，不顾亲戚兄弟，若禽兽耳。此天下之所同知<br /><br />&nbsp;&nbsp;&nbsp;&nbsp;也，非所施厚积德也。故太后母也，而以忧死；穰侯舅也，功莫大焉，而竟逐之；<br /><br />&nbsp;&nbsp;&nbsp;&nbsp;两弟无罪，而再夺之国。此于其亲戚兄弟若此，而又况于仇雠之敌国也。<br /><br />&nbsp;&nbsp;&nbsp;&nbsp;“今大王与秦伐韩而益近秦，臣甚或之，而王弗识也，则不明矣。群臣知之<br /><br />&nbsp;&nbsp;&nbsp;&nbsp;而莫以此谏，则不忠矣。今夫韩氏以一女子承一弱主，内有大乱，外安能支强秦、<br /><br />&nbsp;&nbsp;&nbsp;&nbsp;魏之兵，王以为不破乎？韩亡，秦尽有郑地，与大梁邻，王以为安乎？王欲得故<br /><br />&nbsp;&nbsp;&nbsp;&nbsp;地，而今负强秦之祸也，王以为利乎？<br /><br />&nbsp;&nbsp;&nbsp;&nbsp;“秦非无事之国也，韩亡之后必且便事，便事必就易与利，就易与利必不伐<br /><br />&nbsp;&nbsp;&nbsp;&nbsp;楚与赵矣，是何也？夫越山逾河，绝韩之上党而攻强赵，则是复阏与之事也，秦<br /><br />&nbsp;&nbsp;&nbsp;&nbsp;必不为也。若道河内，倍邺、朝歌，绝漳、滏之水，而以与赵兵决胜于邯郸之郊，<br /><br />&nbsp;&nbsp;&nbsp;&nbsp;是受智伯之祸也，秦又不敢。伐楚，道涉而谷行三十里，而攻危隘之塞，所行者<br /><br />&nbsp;&nbsp;&nbsp;&nbsp;甚远而所攻者甚难，秦又弗为也。若道河外，背大梁，而右上蔡、召陵，以与楚<br /><br />&nbsp;&nbsp;&nbsp;&nbsp;兵决于陈郊，秦又不敢也。故曰秦必不伐楚与赵矣，又不攻卫与齐矣。韩亡之后，<br /><br />&nbsp;&nbsp;&nbsp;&nbsp;兵出之日，非魏无攻矣。<br /><br />&nbsp;&nbsp;&nbsp;&nbsp;“秦故有怀、地、刑丘，之城津，而以之临河内，河内之共、汲莫不危<br /><br />&nbsp;&nbsp;&nbsp;&nbsp;矣。秦有郑地，得垣雍，决荧泽而水大梁，大梁必亡矣。王之使者大过矣，乃恶<br /><br />&nbsp;&nbsp;&nbsp;&nbsp;安陵氏与秦，秦之欲许之久矣。然而秦之叶阳、昆阳与舞阳、高陵邻，听使者之<br /><br />&nbsp;&nbsp;&nbsp;&nbsp;恶也，随安陵氏而欲亡之。秦绕舞阳之北以东临许，则南国必危矣。南国虽无危，<br /><br />&nbsp;&nbsp;&nbsp;&nbsp;则魏国岂得安哉？且夫憎韩不受安陵氏可也，夫不患秦之，不爱南国，非也。<br /><br />&nbsp;&nbsp;&nbsp;&nbsp;“异日者，秦乃在河西，晋国之去梁也千里，有余河山以兰之，有周、韩而<br /><br />&nbsp;&nbsp;&nbsp;&nbsp;间之。从林军以至于今，秦十攻魏，五入国中，边城尽拔，文台堕垂都焚，林木<br /><br />&nbsp;&nbsp;&nbsp;&nbsp;伐麋鹿尽，而国继以围。又长驱梁北，东至陶、卫之郊，北至乎阚，所亡乎秦者，<br /><br />&nbsp;&nbsp;&nbsp;&nbsp;山北、河外、河内，大县数百，名都数十。秦乃在河西，晋国之去大梁也尚千里，<br /><br />&nbsp;&nbsp;&nbsp;&nbsp;而祸若是矣。又况于使秦无韩而有郑地，无河山以兰之，无周、韩以间之，去大<br /><br />&nbsp;&nbsp;&nbsp;&nbsp;梁百里，祸必百此矣。<br /><br />&nbsp;&nbsp;&nbsp;&nbsp;“异日者，从之不成矣，楚、魏疑而韩不可得而约也。今韩受兵三年矣，秦<br /><br />&nbsp;&nbsp;&nbsp;&nbsp;挠之以讲，韩知亡犹弗听，投质遇赵而请为天下雁行顿刃。以臣之观之，则楚、<br /><br />&nbsp;&nbsp;&nbsp;&nbsp;赵必与之攻矣。此何也？则皆知秦之无穷也，非尽亡天下之兵而臣海内之民必不<br /><br />&nbsp;&nbsp;&nbsp;&nbsp;休矣。是故臣愿以从事乎王，王速受楚、赵之约而挟韩、魏之质，以存韩为务，<br /><br />&nbsp;&nbsp;&nbsp;&nbsp;因求故地于韩，韩必效之。如此则士民不劳而故地得，其功多于与秦共伐韩，然<br /><br />&nbsp;&nbsp;&nbsp;&nbsp;而无与强秦邻之祸。<br /><br />&nbsp;&nbsp;&nbsp;&nbsp;“夫存韩安魏而利天下，此亦王之大时已。通韩之上党于共、莫，使道已通，<br /><br />&nbsp;&nbsp;&nbsp;&nbsp;因而关之，出入者赋之，是魏重质韩以其上党也。共有其赋，足以富国，韩必德<br /><br />&nbsp;&nbsp;&nbsp;&nbsp;魏、爱魏、重魏、畏魏，韩必不敢反魏。韩是魏之县也。魏得韩以为县，则卫大<br /><br />&nbsp;&nbsp;&nbsp;&nbsp;梁河外必安矣。今不存韩，则二周必危，安陵必易。楚、赵大破，卫、齐甚畏，<br /><br />&nbsp;&nbsp;&nbsp;&nbsp;天下之西乡而驰秦，入朝为臣之日不久。”<br /><br />&nbsp;&nbsp;&nbsp;&nbsp;○叶阳君约魏<br /><br />&nbsp;&nbsp;&nbsp;&nbsp;叶阳君约魏，魏王将封其子，谓魏王曰：“王尝身济漳，朝邯郸，抱葛薜、<br /><br />&nbsp;&nbsp;&nbsp;&nbsp;阴成以为赵养邑，而赵无为王有也。王能又封其子问阳、姑衣乎？臣为王不取也。”<br /><br />&nbsp;&nbsp;&nbsp;&nbsp;魏王乃止。<br /><br />&nbsp;&nbsp;&nbsp;&nbsp;○秦使赵攻魏<br /><br />&nbsp;&nbsp;&nbsp;&nbsp;秦使赵攻魏，魏谓赵王曰：“攻魏者，亡赵之始也。昔者，晋人欲亡虞而伐<br /><br />&nbsp;&nbsp;&nbsp;&nbsp;虢，伐虢者，亡虞之始也。故荀息以马与璧假道于虞，宫之奇谏而不听，卒假晋<br /><br />&nbsp;&nbsp;&nbsp;&nbsp;道。晋人伐虢，反而取虞。故《春秋》书之，以罪虞公。今国莫强于赵，而并齐、<br /><br />&nbsp;&nbsp;&nbsp;&nbsp;秦，王贤而有声者相之，所以为腹心之疾者，赵也。魏者，赵之虢也；赵者，魏<br /><br />&nbsp;&nbsp;&nbsp;&nbsp;之虞也。听秦而攻魏者，虞之为也。愿王之熟计之也。”<br /><br />&nbsp;&nbsp;&nbsp;&nbsp;○魏太子在楚<br /><br />&nbsp;&nbsp;&nbsp;&nbsp;魏太子在楚。谓楼子于鄢陵曰：“公必且待齐、楚之合也以救皮氏。今齐、<br /><br />&nbsp;&nbsp;&nbsp;&nbsp;楚之理必不合矣。彼翟子之所恶于国者，无公矣。其人皆欲合齐、秦外楚以轻公，<br /><br />&nbsp;&nbsp;&nbsp;&nbsp;公必谓齐王曰：‘魏之受兵，非秦实首伐之也，楚恶魏之事王也，故劝秦攻魏。’<br /><br />&nbsp;&nbsp;&nbsp;&nbsp;齐王故欲伐楚，而又怒其不己善也，必令魏以地听秦而为和。以张子之强，有秦、<br /><br />&nbsp;&nbsp;&nbsp;&nbsp;韩之重，齐王恶之，而魏王不敢据也。今以齐、秦之重，外楚以轻公，臣为公患<br /><br />&nbsp;&nbsp;&nbsp;&nbsp;之。钧之出地以为和于秦也，岂若由楚乎？秦疾攻楚，楚还兵，魏王必惧，公因<br /><br />&nbsp;&nbsp;&nbsp;&nbsp;寄汾北以予秦而为和，合亲以孤齐。秦、楚重公，公必为相矣。臣意秦王与樗里<br /><br />&nbsp;&nbsp;&nbsp;&nbsp;疾之欲之也，臣请为公说之。”<br /><br />&nbsp;&nbsp;&nbsp;&nbsp;乃请樗里子曰：“攻皮氏，此王之首事也，而不能拔，天下且以此轻秦。且<br /><br />&nbsp;&nbsp;&nbsp;&nbsp;有皮氏，于以攻韩、魏利也。”樗里子曰：“吾已合魏矣，无所用之。”对曰：<br /><br />&nbsp;&nbsp;&nbsp;&nbsp;“臣愿以鄙心意公，公无以为罪。有皮氏，国之大利也。而以与魏，公终自以为<br /><br />&nbsp;&nbsp;&nbsp;&nbsp;不能守也，故以与魏。今公之力有余守之，何故而弗有也？”樗里子曰：“奈何？”<br /><br />&nbsp;&nbsp;&nbsp;&nbsp;曰：“魏王之所恃者，齐、楚也；所用者，楼<广鼻>、翟强也。今齐王谓魏王曰：<br /><br />&nbsp;&nbsp;&nbsp;&nbsp;‘欲讲攻于齐，王兵之辞也。’是弗救矣。楚王怒于魏之不用楼子，而使翟强为<br /><br />&nbsp;&nbsp;&nbsp;&nbsp;和也，怨颜已绝之矣。魏王之惧也见亡。翟强欲合齐、秦外楚，以轻楼<广鼻>；<br /><br />&nbsp;&nbsp;&nbsp;&nbsp;楼<广鼻>欲合秦、楚外齐，以轻翟强。公不如按魏之和，使人谓楼子也：‘子能<br /><br />&nbsp;&nbsp;&nbsp;&nbsp;以汾北与我乎？请合于楚外齐，以重共也，此吾事也。’楼子与楚王必疾矣。又<br /><br />&nbsp;&nbsp;&nbsp;&nbsp;谓翟子：‘子能以汾北与我乎？必为合于齐外于楚，以重公也。’翟强与齐王必<br /><br />&nbsp;&nbsp;&nbsp;&nbsp;疾矣。是公外得齐、楚以为用，内得楼<广鼻>、翟强以为佐，何故不能有地于河<br /><br />&nbsp;&nbsp;&nbsp;&nbsp;东乎？”</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622419);">加入书签</a><a
                        href="1622418.html">上一页</a>&larr;<a href="index.html">返回列表</a>&rarr;<a
                            href="1622420.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622418.html"; var next_page = "1622420.html"; var index_page = "index.html"; var sortid = "9"; var article_id = "21906"; var chapter_id = "1622419"; var articlename = "战国策"; var chaptername = " 卷二十四 魏三"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>