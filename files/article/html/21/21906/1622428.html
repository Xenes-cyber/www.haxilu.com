<!DOCTYPE html>
<html>
<head>
<meta charset="gbk" />
<title>战国策- 卷三十三 中山-在线阅读-哈西文学网</title>
<meta name="keywords" content="刘向，战国策， 卷三十三 中山全文， 卷三十三 中山在线阅读 哈西文学网" />
<meta name="description" content="哈西文学网提供刘向的战国策  卷三十三 中山全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622428.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622428.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 中山</h1>
            <div class="link xb">
                <a href="1622427.html">上一页</a>&larr;<a href="index.html">返回列表</a>&rarr;<a
                    href="1622429.html">下一页</a></div>			
            <div id="BookText">&nbsp;&nbsp;&nbsp;&nbsp;○魏文侯欲残中山<br /><br />&nbsp;&nbsp;&nbsp;&nbsp;魏文侯欲残中山。常庄谈谓赵襄子曰：“魏并中山，必无赵矣。公何不请公<br /><br />&nbsp;&nbsp;&nbsp;&nbsp;子倾以为正妻，因封之中山，是中山复立也。”<br /><br />&nbsp;&nbsp;&nbsp;&nbsp;○犀首立五王<br /><br />&nbsp;&nbsp;&nbsp;&nbsp;犀首立五王，而中山后持。齐谓赵、魏曰：“寡人羞与中山并为王，愿与大<br /><br />&nbsp;&nbsp;&nbsp;&nbsp;国伐之，以废其王。”中山闻之，大恐。召张登而告之曰：“寡人且王，齐谓赵、<br /><br />&nbsp;&nbsp;&nbsp;&nbsp;魏曰，羞与寡人并为王，而欲伐寡人。恐亡其国，不在索王，非子莫能吾救。”<br /><br />&nbsp;&nbsp;&nbsp;&nbsp;登对曰：“君为臣多车重币，臣请见田婴。”中山之君遣之齐。见婴子曰：“臣<br /><br />&nbsp;&nbsp;&nbsp;&nbsp;闻君欲废中山之王，将与赵、魏伐之，过矣。以中山之小而三国伐之，中山虽益<br /><br />&nbsp;&nbsp;&nbsp;&nbsp;废王，犹且听也。且中山恐，必为赵、魏废其王而务附焉。是君为赵、魏驱羊也，<br /><br />&nbsp;&nbsp;&nbsp;&nbsp;非齐之利也。岂若中山废其王而事齐哉？”<br /><br />&nbsp;&nbsp;&nbsp;&nbsp;田婴曰：“奈何？”张登曰：“今君召中山，与之遇而许之王，中山必喜而<br /><br />&nbsp;&nbsp;&nbsp;&nbsp;绝赵、魏。赵、魏怒而攻中山，中山急而为君难其王，则中山必恐，为君废王事<br /><br />&nbsp;&nbsp;&nbsp;&nbsp;齐。彼患亡其国，是君废其王而亡其国，贤于为赵、魏驱羊也。”田婴曰：“诺。”<br /><br />&nbsp;&nbsp;&nbsp;&nbsp;张丑曰：“不可。臣闻之，同欲者相憎，同忧者相亲。今五国相与王也，负海不<br /><br />&nbsp;&nbsp;&nbsp;&nbsp;与焉。此是欲皆在为王，而忧在负海。今召中山，与之遇而许之王，是夺五国而<br /><br />&nbsp;&nbsp;&nbsp;&nbsp;益负海也。致中山而塞四国，四国寒心。必先与之王而故亲之，是君临中山而失<br /><br />&nbsp;&nbsp;&nbsp;&nbsp;四国也。且张登之为人也，善以微计荐中山之君久矣，难信以为利。”<br /><br />&nbsp;&nbsp;&nbsp;&nbsp;田婴不听，果召中山君而许之王。张登因谓赵、魏曰：“齐欲伐河东。何以<br /><br />&nbsp;&nbsp;&nbsp;&nbsp;知之？齐羞与中山之为王甚矣，今召中山，与之遇而许之王，是欲用其兵也。岂<br /><br />&nbsp;&nbsp;&nbsp;&nbsp;若令大国先与之王以止其遇哉？”赵、魏许诺，果与中山王而亲之。中山果绝齐<br /><br />&nbsp;&nbsp;&nbsp;&nbsp;而从赵、魏。<br /><br />&nbsp;&nbsp;&nbsp;&nbsp;○中山与燕赵为王<br /><br />&nbsp;&nbsp;&nbsp;&nbsp;中山与燕、赵为王，齐闭关不通中山之使，其言曰：“我万乘之国也，中山<br /><br />&nbsp;&nbsp;&nbsp;&nbsp;千乘之国也，何侔名于我？”欲割平邑以赂燕、赵，出兵以攻中山。<br /><br />&nbsp;&nbsp;&nbsp;&nbsp;蓝诸君患之。张登谓蓝诸君曰：“公何患于齐？”蓝诸君曰：“齐强，万乘<br /><br />&nbsp;&nbsp;&nbsp;&nbsp;之国，耻与中山侔名，不惮割地以赂燕、赵，出兵以攻中山。燕、赵好位而贪地，<br /><br />&nbsp;&nbsp;&nbsp;&nbsp;吾恐其不吾据也。大者危国，次者废王，奈何吾弗患也？”张登曰：“请令燕、<br /><br />&nbsp;&nbsp;&nbsp;&nbsp;赵故辅中山而成其王，事遂定。公欲之乎？”蓝诸君曰：“此所欲也。”曰：<br /><br />&nbsp;&nbsp;&nbsp;&nbsp;“请以公为齐王，而登试说公；可，乃行之。”蓝诸君曰：“愿闻其说。”<br /><br />&nbsp;&nbsp;&nbsp;&nbsp;登曰：“王之所以不惮割地以赂燕、赵，出兵以攻中山者，其实欲废中山之<br /><br />&nbsp;&nbsp;&nbsp;&nbsp;王也。王曰：‘然。’然则王之为费且危。夫割地以赂燕、赵，是强敌也；出兵<br /><br />&nbsp;&nbsp;&nbsp;&nbsp;以攻中山，首难也。王行二者，所求中山未必得。王如用臣之道，地不亏而兵不<br /><br />&nbsp;&nbsp;&nbsp;&nbsp;用，中山可废也。王必曰：‘子之道奈何？’”蓝诸君曰：“然则子之道奈何？”<br /><br />&nbsp;&nbsp;&nbsp;&nbsp;张登曰：“王发重使，使告中山君曰：‘寡人所以闭关不通使者，为中山之独与<br /><br />&nbsp;&nbsp;&nbsp;&nbsp;燕、赵为王，而寡人不与闻焉，是以隘之。王苟举趾以见寡人，请亦佐君。’中<br /><br />&nbsp;&nbsp;&nbsp;&nbsp;山恐燕、赵之不己据也，今齐之辞云‘即佐王’，中山必遁燕、赵与王相见。燕、<br /><br />&nbsp;&nbsp;&nbsp;&nbsp;赵闻之，怒绝之，王亦绝之，是中山孤，孤何得无废。以此说齐王，齐王听乎？”<br /><br />&nbsp;&nbsp;&nbsp;&nbsp;蓝诸君曰：“是则必听矣，此所以废之，何在其所存之矣。”张登曰：“此王所<br /><br />&nbsp;&nbsp;&nbsp;&nbsp;以存者也。齐以是辞来，因言告燕、赵而无往，以积厚于燕、赵。燕、赵必曰：<br /><br />&nbsp;&nbsp;&nbsp;&nbsp;‘齐之欲割平邑以赂我者，非欲废中山之王也，徒欲以离我于中山而己亲之也。’<br /><br />&nbsp;&nbsp;&nbsp;&nbsp;虽百平邑，燕、赵必不受也。”蓝诸君曰：“善。”<br /><br />&nbsp;&nbsp;&nbsp;&nbsp;遣张登往，果以是辞来。中山因告燕、赵而不往，燕、赵果俱辅中山而使其<br /><br />&nbsp;&nbsp;&nbsp;&nbsp;亡，事遂定。<br /><br />&nbsp;&nbsp;&nbsp;&nbsp;○司马使赵为已求相中山<br /><br />&nbsp;&nbsp;&nbsp;&nbsp;司马使赵为己求相中山。公孙弘阴知之。中山君出，司马御，公孙弘参<br /><br />&nbsp;&nbsp;&nbsp;&nbsp;乘。弘曰：“为人臣，招大国之威以为己求相，于君何如？”君曰：“吾食其肉，<br /><br />&nbsp;&nbsp;&nbsp;&nbsp;不以分人。”司马顿首于轼曰：“臣自知死至矣！”君曰：“何也？”“臣抵<br /><br />&nbsp;&nbsp;&nbsp;&nbsp;罪。”君曰：“行，吾知之矣。”居顷之，赵使来，为司马求相。中山君大疑<br /><br />&nbsp;&nbsp;&nbsp;&nbsp;公孙弘，公孙弘走出。<br /><br />&nbsp;&nbsp;&nbsp;&nbsp;○司马三相中山<br /><br />&nbsp;&nbsp;&nbsp;&nbsp;司马三相中山，阴简难之。田简谓司马曰：“赵使者来属耳，独不可语<br /><br />&nbsp;&nbsp;&nbsp;&nbsp;阴简之美乎？赵必请之，君举之，即公无内难矣。君弗与赵，公因劝君立之以为<br /><br />&nbsp;&nbsp;&nbsp;&nbsp;正妻。阴简之德公无所穷矣。”果令赵请，君弗与。司马曰：“君弗与赵，赵<br /><br />&nbsp;&nbsp;&nbsp;&nbsp;王必大怒；大怒则君必危矣。然则立以为妻，固无请人之妻不得而怨人者也。”<br /><br />&nbsp;&nbsp;&nbsp;&nbsp;简处谓取使，可以为司马，可以为阴简，可以令赵勿请也。<br /><br />&nbsp;&nbsp;&nbsp;&nbsp;○阴姬与江姬争为后<br /><br />&nbsp;&nbsp;&nbsp;&nbsp;阴姬与江姬争为后。司马谓阴姬公曰：“事成则有土子民，不成则恐无身。<br /><br />&nbsp;&nbsp;&nbsp;&nbsp;欲成之，何不见臣乎？”阴姬公稽首曰：“诚如君言，事何可豫道者。”司马<br /><br />&nbsp;&nbsp;&nbsp;&nbsp;即奏书中山王曰：“臣闻弱赵强中山。”中山悦而见之曰：“愿闻弱赵强中山之<br /><br />&nbsp;&nbsp;&nbsp;&nbsp;说。”司马曰：“臣愿之赵，观其地形险阻，人民贫富，君臣贤不肖，商敌为<br /><br />&nbsp;&nbsp;&nbsp;&nbsp;资，未可豫陈也。”中山王遣之。<br /><br />&nbsp;&nbsp;&nbsp;&nbsp;见赵王曰：“臣闻赵，天下善为音，佳丽人之所出也。今者，臣来至境，入<br /><br />&nbsp;&nbsp;&nbsp;&nbsp;都邑，观人民谣俗，容貌颜色，殊无佳丽好美者。以臣所行多矣，周流无所不通，<br /><br />&nbsp;&nbsp;&nbsp;&nbsp;未尝见人如中山阴姬者也。不知者特以为神力言不能及也。其容貌颜色，故已过<br /><br />&nbsp;&nbsp;&nbsp;&nbsp;绝人矣，若乃其眉目准，权衡犀角偃月，彼乃帝王之后，非诸侯之姬也。”赵王<br /><br />&nbsp;&nbsp;&nbsp;&nbsp;意移，大悦曰：“吾愿请之，何如？”司马曰：“臣窃见其佳丽，口不能无道<br /><br />&nbsp;&nbsp;&nbsp;&nbsp;尔。即欲请之，是非臣所敢议，愿王无泄也。”<br /><br />&nbsp;&nbsp;&nbsp;&nbsp;司马辞去，归报中山王曰：“赵王非贤王也，不好道德而好声色；不好仁<br /><br />&nbsp;&nbsp;&nbsp;&nbsp;义而好勇力。臣闻其乃欲请所谓阴姬者。”中山王作色不悦。司马曰：“赵强<br /><br />&nbsp;&nbsp;&nbsp;&nbsp;国也，其请之必矣。王如不与，即社稷危矣、与之；即为诸侯笑。”中山王曰：<br /><br />&nbsp;&nbsp;&nbsp;&nbsp;“为将奈何？”司马曰：“王立为后，以绝赵王之意。世无请后者。虽欲得请<br /><br />&nbsp;&nbsp;&nbsp;&nbsp;之，邻国不与也。”中山王遂立以为后，赵王亦无请言也。<br /><br />&nbsp;&nbsp;&nbsp;&nbsp;○主父欲伐中山<br /><br />&nbsp;&nbsp;&nbsp;&nbsp;主父欲伐中山，使李疵观之。李疵曰：“可伐也。君弗攻，恐后天下。”主<br /><br />&nbsp;&nbsp;&nbsp;&nbsp;父曰：“何以？”对曰：“中山之君所倾盖与车而朝穷闾隘巷之士者七十家。”<br /><br />&nbsp;&nbsp;&nbsp;&nbsp;主父曰：“是贤君也，安可伐？”李疵曰：“不然。举士，则民务名不存本；朝<br /><br />&nbsp;&nbsp;&nbsp;&nbsp;贤，则耕者惰而战士懦。若此不亡者，未之有也。”<br /><br />&nbsp;&nbsp;&nbsp;&nbsp;○中山君飨都士大夫<br /><br />&nbsp;&nbsp;&nbsp;&nbsp;中山君飨都士大夫，司马子期在焉。羊羹不遍，司马子期怒而走于楚，说楚<br /><br />&nbsp;&nbsp;&nbsp;&nbsp;王伐中山，中山君亡。有二人挈戈而随其后者，中山君顾谓二人：“子奚为者也？”<br /><br />&nbsp;&nbsp;&nbsp;&nbsp;二人对曰：“臣有父，尝饿且死，君下壶餐饵之。臣父且死，曰：‘中山有事，<br /><br />&nbsp;&nbsp;&nbsp;&nbsp;汝必死之。’故来死君也。”中山君喟然而仰叹曰：“与不期众少，其于当厄；<br /><br />&nbsp;&nbsp;&nbsp;&nbsp;怨不期深浅，其于伤心，吾以一杯羊羹亡国，以一壶餐得士二人。”<br /><br />&nbsp;&nbsp;&nbsp;&nbsp;○乐羊为魏将<br /><br />&nbsp;&nbsp;&nbsp;&nbsp;乐羊为魏将，攻中山。其子时在中山，中山君烹之，作羹致于乐羊，乐羊食<br /><br />&nbsp;&nbsp;&nbsp;&nbsp;之。古今称之：乐羊食子以自信，明害父以求法。<br /><br />&nbsp;&nbsp;&nbsp;&nbsp;○昭王既息民缮兵<br /><br />&nbsp;&nbsp;&nbsp;&nbsp;昭王既息民缮兵，复欲伐赵。武安君曰：“不可。”王曰：“前年国虚民饥，<br /><br />&nbsp;&nbsp;&nbsp;&nbsp;君不量百姓之力，求益军粮以灭赵。今寡人息民以养士，蓄积粮食，三军之俸有<br /><br />&nbsp;&nbsp;&nbsp;&nbsp;倍于前，而曰不可，其说何也？”<br /><br />&nbsp;&nbsp;&nbsp;&nbsp;武安君曰：“长平之事，秦军大克，赵军大破；秦人欢喜，赵人畏惧。秦民<br /><br />&nbsp;&nbsp;&nbsp;&nbsp;之死者厚葬，偿者厚养，劳者相飨，饮食J馈，以靡其财；赵人之死者不得收，<br /><br />&nbsp;&nbsp;&nbsp;&nbsp;伤者不得疗，涕泣相哀，戮力同忧，耕田疾作以生其财。今王发军虽倍其前，臣<br /><br />&nbsp;&nbsp;&nbsp;&nbsp;料赵国守备亦以十倍矣。赵自长平已来，君臣忧惧，早朝晏退，卑辞重币，四面<br /><br />&nbsp;&nbsp;&nbsp;&nbsp;出嫁，结亲燕、魏，连好齐、楚，积虑并心，备秦为务。其国内实，其交外成。<br /><br />&nbsp;&nbsp;&nbsp;&nbsp;当今之时，赵未可伐也。”<br /><br />&nbsp;&nbsp;&nbsp;&nbsp;王曰：“寡人既以兴师矣。”乃使五校大夫王陵将而伐赵。陵战失利，亡五<br /><br />&nbsp;&nbsp;&nbsp;&nbsp;校。王欲使武安君，武安君称疾不行。王乃使应侯往见武安君，责之曰：“楚地<br /><br />&nbsp;&nbsp;&nbsp;&nbsp;方五千里，持戟百万。君前率数万之众入楚，拔鄢郢，焚其庙，东至境陵，楚人<br /><br />&nbsp;&nbsp;&nbsp;&nbsp;震恐，东徙而不敢西向。韩、魏相率兴兵甚众，君所将之不能半之，而与战之于<br /><br />&nbsp;&nbsp;&nbsp;&nbsp;伊阙，大破二国之军，流血漂卤，斩首二十四万，韩、魏以故至今称东藩。此君<br /><br />&nbsp;&nbsp;&nbsp;&nbsp;之功，天下莫不闻。今赵卒之死于长平者已十七八，其国虚弱，是以寡人大发军，<br /><br />&nbsp;&nbsp;&nbsp;&nbsp;人数倍于赵国之众，愿使君将，必欲灭之矣。君尝以寡击众，取胜如神，况以强<br /><br />&nbsp;&nbsp;&nbsp;&nbsp;击弱，以众击寡乎？”<br /><br />&nbsp;&nbsp;&nbsp;&nbsp;武安君曰：“是时楚王恃其国大，不恤其政，而群臣相妒以功，谄谀用事，<br /><br />&nbsp;&nbsp;&nbsp;&nbsp;良臣斥疏，百姓心离，城池不修，既无良臣，又无守备。故起所以得引兵深入，<br /><br />&nbsp;&nbsp;&nbsp;&nbsp;多倍城邑，发梁焚舟以专民以，掠于郊野以足军食。当此之时，秦中士卒以军中<br /><br />&nbsp;&nbsp;&nbsp;&nbsp;为家，将帅为父母，不约而亲，不谋而信，一心同功，死不旋踵。楚人自战其地。<br /><br />&nbsp;&nbsp;&nbsp;&nbsp;咸顾其家，各有散心，莫有斗志，是以能有功也。伊阙之战，韩孤顾魏，不欲先<br /><br />&nbsp;&nbsp;&nbsp;&nbsp;用其众；魏恃韩之锐，欲推以为锋。二军争便之力不同，是臣得设疑兵以待韩阵，<br /><br />&nbsp;&nbsp;&nbsp;&nbsp;专军并锐，触魏之不意。魏军既败，韩军自溃，乘胜逐北，以是之故能立功。皆<br /><br />&nbsp;&nbsp;&nbsp;&nbsp;计利形势，自然之理，何神之有哉！今秦破赵军于长平，不遂以时乘其振惧而灭<br /><br />&nbsp;&nbsp;&nbsp;&nbsp;之，畏而释之，使得耕稼以益蓄积，养孤长幼以益其众，缮治兵甲以益其强，增<br /><br />&nbsp;&nbsp;&nbsp;&nbsp;城浚池以益其固；主折节以下其臣，臣推体以下死士。至于平原君之属，皆令妻<br /><br />&nbsp;&nbsp;&nbsp;&nbsp;妾补缝于行伍之间。臣人一心，上下同力，犹勾践困于会稽之时也。以合伐之，<br /><br />&nbsp;&nbsp;&nbsp;&nbsp;赵必固守，挑其军战，必不肯出；围其国都，必不可克；攻其列城，必未可拔；<br /><br />&nbsp;&nbsp;&nbsp;&nbsp;掠其郊野，必无所得。兵出无功，诸侯生心，外救必至。臣见其害，未睹其利。<br /><br />&nbsp;&nbsp;&nbsp;&nbsp;又病，未能行。”<br /><br />&nbsp;&nbsp;&nbsp;&nbsp;应侯惭而退，以言于王。王曰：“微白起，吾不能灭赵乎？”复益发军，更<br /><br />&nbsp;&nbsp;&nbsp;&nbsp;使王代王陵伐赵。围邯郸八、九月，死伤者众而弗下。赵王出轻锐以寇其后，<br /><br />&nbsp;&nbsp;&nbsp;&nbsp;秦数不利。武安君曰：“不听臣计，今果何如？”王闻之怒，因见武安君，强起<br /><br />&nbsp;&nbsp;&nbsp;&nbsp;之，曰：“君虽病，强为寡人卧而将之。有功，寡人之愿，将加重于君。如君不<br /><br />&nbsp;&nbsp;&nbsp;&nbsp;行，寡人恨君。”武安君顿首曰：“臣知行虽无功，得免于罪。虽不行无罪，不<br /><br />&nbsp;&nbsp;&nbsp;&nbsp;免于诛。然惟愿大王览臣愚计，释赵养民，以诸侯之变。抚其恐惧，伐其骄慢，<br /><br />&nbsp;&nbsp;&nbsp;&nbsp;诛灭无道，以令诸侯，天下可定，何必以赵为先乎？此所谓为一臣屈而胜天下也。<br /><br />&nbsp;&nbsp;&nbsp;&nbsp;大王若不察臣愚计，必欲快心于赵，以致臣罪，此亦所谓胜一臣而为天下屈者也。<br /><br />&nbsp;&nbsp;&nbsp;&nbsp;夫胜一臣之严焉，孰若胜天下之威大耶？臣闻主爱其国，忠臣爱其名。破国不可<br /><br />&nbsp;&nbsp;&nbsp;&nbsp;复完，死卒不可复生。臣宁伏受重诛而死，不忍为辱军之将。愿大王察之。”王<br /><br />&nbsp;&nbsp;&nbsp;&nbsp;不答而去。</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622428);">加入书签</a><a
                        href="1622427.html">上一页</a>&larr;<a href="index.html">返回列表</a>&rarr;<a
                            href="1622429.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622427.html"; var next_page = "1622429.html"; var index_page = "index.html"; var sortid = "9"; var article_id = "21906"; var chapter_id = "1622428"; var articlename = "战国策"; var chaptername = " 卷三十三 中山"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>