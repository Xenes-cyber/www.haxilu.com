<!DOCTYPE html>
<html>
<head>
<meta charset="gbk" />
<title>战国策- 卷二十七 韩二-在线阅读-哈西文学网</title>
<meta name="keywords" content="刘向，战国策， 卷二十七 韩二全文， 卷二十七 韩二在线阅读 哈西文学网" />
<meta name="description" content="哈西文学网提供刘向的战国策  卷二十七 韩二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622422.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622422.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 韩二</h1>
            <div class="link xb">
                <a href="1622421.html">上一页</a>&larr;<a href="index.html">返回列表</a>&rarr;<a
                    href="1622423.html">下一页</a></div>			
            <div id="BookText">&nbsp;&nbsp;&nbsp;&nbsp;○楚围雍氏五月<br /><br />&nbsp;&nbsp;&nbsp;&nbsp;楚围雍氏五月，韩令使者求救于秦，冠盖相望也，秦师不下ァ：又令尚靳<br /><br />&nbsp;&nbsp;&nbsp;&nbsp;使秦，谓秦王曰：“韩之于秦也，居为隐蔽，出为雁行。今韩已病矣，秦师不下<br /><br />&nbsp;&nbsp;&nbsp;&nbsp;崤。臣闻之，唇揭者其齿寒，愿大王之熟计之。”宣太后曰：“使者来者众矣，<br /><br />&nbsp;&nbsp;&nbsp;&nbsp;独尚子之言是。”召尚子入。宣太后谓尚子曰：“妾事先王也，先王以其髀加妾<br /><br />&nbsp;&nbsp;&nbsp;&nbsp;之身，妾困不疲也；尽置其身妾之上，而妾弗重也，何也？以其少有利焉。今佐<br /><br />&nbsp;&nbsp;&nbsp;&nbsp;韩，兵不众，粮不多，则不足以救韩。夫救韩之危，日费千金，独不可使妾少有<br /><br />&nbsp;&nbsp;&nbsp;&nbsp;利焉。”<br /><br />&nbsp;&nbsp;&nbsp;&nbsp;尚靳归书报韩王，韩王遣张翠。张翠称病，日行一县。张翠至，甘茂曰：<br /><br />&nbsp;&nbsp;&nbsp;&nbsp;“韩急矣，先生病而来。”张翠曰：“韩未急也，且急矣。”甘茂曰：“秦重国<br /><br />&nbsp;&nbsp;&nbsp;&nbsp;知王也，韩之急缓莫不知。今先生言不急，可乎？”张翠曰：“韩急则折而入于<br /><br />&nbsp;&nbsp;&nbsp;&nbsp;楚矣，臣安敢来？”甘茂曰：“先生毋复言也。”甘茂入言秦王曰：“公仲柄得<br /><br />&nbsp;&nbsp;&nbsp;&nbsp;秦师，故敢捍楚。今雍氏围，而秦师不下ィ是无韩也。公仲且抑首而不朝，公<br /><br />&nbsp;&nbsp;&nbsp;&nbsp;叔且以国南合于楚。楚、韩为一，魏氏不敢不听，是楚以三国谋秦也。如此则伐<br /><br />&nbsp;&nbsp;&nbsp;&nbsp;秦之形成矣。不识坐而待伐孰与伐人之利？”秦王曰：“善。”果下师于ブ救<br /><br />&nbsp;&nbsp;&nbsp;&nbsp;韩。<br /><br />&nbsp;&nbsp;&nbsp;&nbsp;○楚围雍氏韩令冷向借救于秦<br /><br />&nbsp;&nbsp;&nbsp;&nbsp;楚围雍氏，韩令冷向借救于秦，秦为发使公孙昧入韩。公仲曰：“子以秦为<br /><br />&nbsp;&nbsp;&nbsp;&nbsp;将救韩乎？其不乎？”对曰：“秦王之言曰，请道于南郑、蓝田以入攻楚，出兵<br /><br />&nbsp;&nbsp;&nbsp;&nbsp;于三川以待公，殆不合军于南郑矣。”公仲曰：“奈何？”对曰：“秦王必祖张<br /><br />&nbsp;&nbsp;&nbsp;&nbsp;仪之故谋。楚威王攻梁，张仪谓秦王曰：‘与楚攻梁，魏折而入于楚。韩固其与<br /><br />&nbsp;&nbsp;&nbsp;&nbsp;国也，是秦孤也。故不如出兵以劲魏。’于是攻皮氏。魏氏劲，威王怒，楚与魏<br /><br />&nbsp;&nbsp;&nbsp;&nbsp;大战，秦取西河之外以归。今也其将扬言救韩，而阴善楚，公恃秦而劲，必轻与<br /><br />&nbsp;&nbsp;&nbsp;&nbsp;楚战。楚阴得秦之不用也，必易与公相支也。公战胜楚，遂与公乘楚，易三川而<br /><br />&nbsp;&nbsp;&nbsp;&nbsp;归。公战不胜楚，塞三川而守之，公不能救也。臣甚恶其事。司马康三反之郢矣，<br /><br />&nbsp;&nbsp;&nbsp;&nbsp;甘茂与昭献遇于境，其言曰收玺，其实犹有约也。”公仲恐曰：“然则奈何？”<br /><br />&nbsp;&nbsp;&nbsp;&nbsp;对曰：“公必先韩而后秦，先身而后张仪。以公不如亟以国合于齐、楚，秦必委<br /><br />&nbsp;&nbsp;&nbsp;&nbsp;国于公以解伐。是公之所以外者仪而已，其实犹之不失秦也。”<br /><br />&nbsp;&nbsp;&nbsp;&nbsp;○公仲为韩魏易地<br /><br />&nbsp;&nbsp;&nbsp;&nbsp;公仲为韩、魏易地，公叔争之而不听，且亡。史惕谓公叔曰：“公亡，则易<br /><br />&nbsp;&nbsp;&nbsp;&nbsp;必可成矣。公无辞以后反，且示天下轻公，公不若顺之。夫韩地易于上，则害于<br /><br />&nbsp;&nbsp;&nbsp;&nbsp;赵，魏地易于下，则害于楚。公不如告楚、赵，楚、赵恶之。赵闻之，起兵临羊<br /><br />&nbsp;&nbsp;&nbsp;&nbsp;肠，楚闻之，发兵临方城，而易必败矣。”<br /><br />&nbsp;&nbsp;&nbsp;&nbsp;○宣之教韩王取秦<br /><br />&nbsp;&nbsp;&nbsp;&nbsp;宣之教韩取秦，曰：“为公叔具车百乘，言之楚易三川。因令公仲谓秦王<br /><br />&nbsp;&nbsp;&nbsp;&nbsp;曰：‘三川之言曰，秦王必取我，韩王之心不可解矣。王何不试以襄子为质于韩，<br /><br />&nbsp;&nbsp;&nbsp;&nbsp;令韩王知王之不取三川也。’因以出襄子而德太子。”<br /><br />&nbsp;&nbsp;&nbsp;&nbsp;○襄陵之役<br /><br />&nbsp;&nbsp;&nbsp;&nbsp;襄陵之役，毕长谓公叔曰：“请毋用兵，而楚、魏皆德公之国矣。夫楚欲置<br /><br />&nbsp;&nbsp;&nbsp;&nbsp;公子高，必以兵临魏。公何不令人说昭子曰：‘战未必胜，请为子起兵以之魏。<br /><br />&nbsp;&nbsp;&nbsp;&nbsp;子有辞以毋战。’于是以太子扁昭扬、梁王皆德公矣。”<br /><br />&nbsp;&nbsp;&nbsp;&nbsp;○公叔使冯君于秦<br /><br />&nbsp;&nbsp;&nbsp;&nbsp;公叔使冯君于秦，恐留，教阳向说秦王曰：“留冯君以善韩臣，非上知也。<br /><br />&nbsp;&nbsp;&nbsp;&nbsp;主君不如善冯君而资之以秦。冯君广王而不听公叔，以与太子争，则王泽布而害<br /><br />&nbsp;&nbsp;&nbsp;&nbsp;于韩矣。”<br /><br />&nbsp;&nbsp;&nbsp;&nbsp;○谓公叔曰公欲得武遂于秦<br /><br />&nbsp;&nbsp;&nbsp;&nbsp;谓公叔曰：“公欲得武遂于秦，而不患楚之能扬河外也。公不如令人恐楚王，<br /><br />&nbsp;&nbsp;&nbsp;&nbsp;而令人为公求武遂于秦。谓楚王曰：‘发重使为韩求武遂于秦’秦王听，是令得<br /><br />&nbsp;&nbsp;&nbsp;&nbsp;行于万乘之主也。韩得武遂以恨秦，毋秦患而得楚。韩，楚之县而已。秦不听，<br /><br />&nbsp;&nbsp;&nbsp;&nbsp;是秦、韩之怨深，而交楚也。’”<br /><br />&nbsp;&nbsp;&nbsp;&nbsp;○谓公叔曰乘舟<br /><br />&nbsp;&nbsp;&nbsp;&nbsp;谓公叔曰：“乘舟，舟漏而弗塞，则舟沉矣。塞漏舟，而轻阳侯之波，则舟<br /><br />&nbsp;&nbsp;&nbsp;&nbsp;覆矣。今公自以辩于薛公而轻秦，是塞漏舟而轻阳侯之波也，愿公之察也。”<br /><br />&nbsp;&nbsp;&nbsp;&nbsp;○齐令周最使郑<br /><br />&nbsp;&nbsp;&nbsp;&nbsp;齐令周最使郑，立韩扰而废公叔。周最患之，曰：“公叔之与周君交也，令<br /><br />&nbsp;&nbsp;&nbsp;&nbsp;我使郑立韩扰而废公叔，语曰：‘怒于室者色于市。’今公叔怨齐，无奈何也，<br /><br />&nbsp;&nbsp;&nbsp;&nbsp;必周君而深怨我矣。”史舍曰：“公行矣，请令公叔必重公。”<br /><br />&nbsp;&nbsp;&nbsp;&nbsp;周最行至郑，公叔大怒。史舍入见曰：“周最固不欲来使，臣窃强之。周最<br /><br />&nbsp;&nbsp;&nbsp;&nbsp;不欲来，以为公也；臣之强之也，亦以为公也。”公叔曰：“请闻其说。”对曰：<br /><br />&nbsp;&nbsp;&nbsp;&nbsp;“齐大夫诸子有犬，犬猛不可叱，叱之必噬人。客有请叱之者，疾视而徐叱之，<br /><br />&nbsp;&nbsp;&nbsp;&nbsp;犬不动；复叱之，犬遂无噬人之心。仅周最固得事足下，而以不得已必故来使，<br /><br />&nbsp;&nbsp;&nbsp;&nbsp;彼将礼陈其辞而缓其言，郑王必以齐王为不急，必不许也。今周最不来，他人必<br /><br />&nbsp;&nbsp;&nbsp;&nbsp;来。来使者无交于公，而欲德于韩扰，其使之必疾，言之必急，则郑王必许之矣。”<br /><br />&nbsp;&nbsp;&nbsp;&nbsp;公叔曰：“善。”遂重周最。王果不许韩扰。<br /><br />&nbsp;&nbsp;&nbsp;&nbsp;○韩公叔与几瑟争国郑强为楚王使于韩<br /><br />&nbsp;&nbsp;&nbsp;&nbsp;韩公叔与几瑟争国。郑强为楚王使于韩，矫以新城、阳人合世子，以与公叔<br /><br />&nbsp;&nbsp;&nbsp;&nbsp;争国。楚怒，将罪之。郑强曰：“臣之矫与之，以为国也。臣曰世子得新城、阳<br /><br />&nbsp;&nbsp;&nbsp;&nbsp;人，以与公叔争国而得全，魏必急韩氏；韩氏急，必县命于楚，又何新城、阳人<br /><br />&nbsp;&nbsp;&nbsp;&nbsp;敢索？若战而不胜，走而不死，今且以至，又安敢言地？”楚王曰：“善。”乃<br /><br />&nbsp;&nbsp;&nbsp;&nbsp;弗罪。<br /><br />&nbsp;&nbsp;&nbsp;&nbsp;○韩公叔与几瑟争国中庶子强谓太子<br /><br />&nbsp;&nbsp;&nbsp;&nbsp;韩公叔与几瑟争国。中庶子强谓太子曰：“不若及齐师未入，急击公叔。”<br /><br />&nbsp;&nbsp;&nbsp;&nbsp;太子曰：“不可。战之于国中，必分。”对曰：“事不成，身必危，尚何足以图<br /><br />&nbsp;&nbsp;&nbsp;&nbsp;国之全为？”太子弗听，齐师果入，太子出走。<br /><br />&nbsp;&nbsp;&nbsp;&nbsp;○齐明谓公叔<br /><br />&nbsp;&nbsp;&nbsp;&nbsp;齐明谓公叔曰：“齐遂几瑟，楚善之。今楚欲善齐甚，公何不令齐王谓楚王：<br /><br />&nbsp;&nbsp;&nbsp;&nbsp;‘王为我逐几瑟以穷之。’楚听，是齐、楚合而几瑟走也；楚王不听，是有阴于<br /><br />&nbsp;&nbsp;&nbsp;&nbsp;韩也。”<br /><br />&nbsp;&nbsp;&nbsp;&nbsp;○公叔将杀几瑟<br /><br />&nbsp;&nbsp;&nbsp;&nbsp;公叔将杀几瑟也。谓公叔曰：“太子之重公也，畏几瑟也。今几瑟死，太子<br /><br />&nbsp;&nbsp;&nbsp;&nbsp;无患，必轻公。韩大夫见王老，冀太子之用事也，固欲事之。太子外无几瑟之患，<br /><br />&nbsp;&nbsp;&nbsp;&nbsp;而内收诸大夫以自辅也，公必轻矣。不如无杀几瑟，以恐太子，太子必终身重公<br /><br />&nbsp;&nbsp;&nbsp;&nbsp;矣。”<br /><br />&nbsp;&nbsp;&nbsp;&nbsp;○公叔且杀几瑟<br /><br />&nbsp;&nbsp;&nbsp;&nbsp;公叔且杀几瑟也，宋赫为谓公叔曰：“几瑟之能为乱也，内得父兄，而外得<br /><br />&nbsp;&nbsp;&nbsp;&nbsp;秦、楚也。今公杀之，太子无患，必轻公。韩大夫知王之老而太子定，必阴事之。<br /><br />&nbsp;&nbsp;&nbsp;&nbsp;秦、楚若无韩，必阴事伯婴。伯婴亦几瑟也。公不如勿杀，伯婴恐，必保于公。<br /><br />&nbsp;&nbsp;&nbsp;&nbsp;韩大夫不能必其不入也，必不敢辅伯婴以为乱。秦、楚挟几瑟以塞伯婴，伯婴外<br /><br />&nbsp;&nbsp;&nbsp;&nbsp;无秦、楚之权，内无父兄之众，必不能为乱矣。此便于公。”<br /><br />&nbsp;&nbsp;&nbsp;&nbsp;○谓新城君曰<br /><br />&nbsp;&nbsp;&nbsp;&nbsp;谓新城君曰：“公叔、伯婴恐秦、楚之内几瑟也，公何不为韩求质子于楚？<br /><br />&nbsp;&nbsp;&nbsp;&nbsp;楚王听而入质子于韩，则公叔、伯婴必知秦、楚之不以几瑟为事也，必以韩合于<br /><br />&nbsp;&nbsp;&nbsp;&nbsp;秦、楚矣。秦、楚挟韩以窘魏，魏氏不敢东，是齐孤也。公又令秦求质子于楚，<br /><br />&nbsp;&nbsp;&nbsp;&nbsp;楚不听则怨结于韩，韩挟齐、魏以眄楚，楚必重公矣。公挟秦、楚之重以积德于<br /><br />&nbsp;&nbsp;&nbsp;&nbsp;韩，则公叔、伯婴必以国事公矣。”<br /><br />&nbsp;&nbsp;&nbsp;&nbsp;○胡衍之出几瑟于楚<br /><br />&nbsp;&nbsp;&nbsp;&nbsp;胡衍之出几瑟于楚也，教公仲：“谓魏王曰：‘太子在楚，韩不敢离楚也。<br /><br />&nbsp;&nbsp;&nbsp;&nbsp;公何不试奉公子咎，而为之请太子？’因令人谓楚王曰：‘韩立公子咎而弃几瑟，<br /><br />&nbsp;&nbsp;&nbsp;&nbsp;是王抱虚质也。王不如亟归几瑟，几瑟入，必以韩权报雠于魏而德王矣。”<br /><br />&nbsp;&nbsp;&nbsp;&nbsp;○几瑟亡之楚<br /><br />&nbsp;&nbsp;&nbsp;&nbsp;几瑟亡之楚，楚将收秦而复之。谓d戎曰：“废公叔而相几瑟者楚也。今几<br /><br />&nbsp;&nbsp;&nbsp;&nbsp;瑟亡之楚，楚又收秦而复之，几瑟入郑之日，韩，楚之县邑。公不如令秦王贺伯<br /><br />&nbsp;&nbsp;&nbsp;&nbsp;婴之立也。韩绝于楚，其事秦必疾，秦挟韩亲魏，齐、楚后至者先亡。此王业也。”<br /><br />&nbsp;&nbsp;&nbsp;&nbsp;○冷向谓韩咎<br /><br />&nbsp;&nbsp;&nbsp;&nbsp;冷向谓韩咎曰：“几瑟亡在楚，楚王欲复之甚，令楚兵十余万在方城之外。<br /><br />&nbsp;&nbsp;&nbsp;&nbsp;臣请令楚筑万家之都于雍氏之旁，韩必起兵以禁之，公必将矣。公因以楚、韩之<br /><br />&nbsp;&nbsp;&nbsp;&nbsp;兵奉几瑟而内之郑，几瑟得入而德公，必以韩、楚奉公矣。”<br /><br />&nbsp;&nbsp;&nbsp;&nbsp;○楚令景鲤入韩<br /><br />&nbsp;&nbsp;&nbsp;&nbsp;楚令景鲤入韩，韩且内伯婴于秦，景鲤患之。冷向谓伯婴曰：“太子入秦，<br /><br />&nbsp;&nbsp;&nbsp;&nbsp;秦必留太子而合楚，以复几瑟也，是太子反弃之。”<br /><br />&nbsp;&nbsp;&nbsp;&nbsp;○韩咎立为君而未定<br /><br />&nbsp;&nbsp;&nbsp;&nbsp;韩咎立为君而未定也，其弟在周，周欲以车百乘而送之，恐韩咎入韩之不立<br /><br />&nbsp;&nbsp;&nbsp;&nbsp;也。綦母恢曰：“不如以百金从之，韩咎立，因也以为戒；不立，则曰来效贼也。”<br /><br />&nbsp;&nbsp;&nbsp;&nbsp;○史疾为韩使楚<br /><br />&nbsp;&nbsp;&nbsp;&nbsp;史疾为韩使楚，楚王问曰：“客何方所循？”曰：“治列子圉寇之言。”曰：<br /><br />&nbsp;&nbsp;&nbsp;&nbsp;“何贵？”曰：“贵正。”王曰：“正亦可为国乎？”曰：“可。”王曰：“楚<br /><br />&nbsp;&nbsp;&nbsp;&nbsp;国多盗，正可以圉盗乎？”曰：“可。”曰：“以正圉盗，奈何？”顷间有鹊止<br /><br />&nbsp;&nbsp;&nbsp;&nbsp;于屋上者，曰：“请问楚人谓此鸟何？”王曰：“谓之鹊。”曰：“谓之乌，可<br /><br />&nbsp;&nbsp;&nbsp;&nbsp;乎？”曰：“不可。”曰：“今王之国有柱国、令尹、司马、典令，其任官置吏，<br /><br />&nbsp;&nbsp;&nbsp;&nbsp;必曰廉洁胜任。今盗贼公行而弗能禁也，此乌不为乌，鹊不为鹊也。”<br /><br />&nbsp;&nbsp;&nbsp;&nbsp;○韩傀相韩<br /><br />&nbsp;&nbsp;&nbsp;&nbsp;韩傀相韩，严遂重于君，二人相害也。严遂政议直指，举韩傀之过。韩傀以<br /><br />&nbsp;&nbsp;&nbsp;&nbsp;之叱之于朝。严遂拔剑趋之，以救解。于是严遂惧诛，亡去，游求人可以报韩傀<br /><br />&nbsp;&nbsp;&nbsp;&nbsp;者。<br /><br />&nbsp;&nbsp;&nbsp;&nbsp;至齐，齐人或言：“轵深井里聂政，勇敢士也，避仇隐于屠者之间。”严遂<br /><br />&nbsp;&nbsp;&nbsp;&nbsp;阴交于聂政，以意厚之。聂政问曰：“子欲安用我乎？”严遂曰：“吾得为役之<br /><br />&nbsp;&nbsp;&nbsp;&nbsp;日浅，事今薄，奚敢有请？”于是严遂乃具酒觞聂政母前。仲子奉黄金百镒，前<br /><br />&nbsp;&nbsp;&nbsp;&nbsp;为聂政母寿。聂政惊，愈怪其厚，固谢严仲子。仲子固进，而聂政谢曰：“臣有<br /><br />&nbsp;&nbsp;&nbsp;&nbsp;老母，家贫，客游以为狗屠，可旦夕得甘脆以养亲。亲供养备，义不敢当仲子之<br /><br />&nbsp;&nbsp;&nbsp;&nbsp;赐。”严仲子辟人，因为聂政语曰：“臣有雠，而行游诸侯众矣。然至齐，闻足<br /><br />&nbsp;&nbsp;&nbsp;&nbsp;下义甚高。故进百金者，特以为夫人粗粝之费。以交足下之欢，岂敢有求邪？”<br /><br />&nbsp;&nbsp;&nbsp;&nbsp;聂政曰：“臣所以降志辱身居市井者，徒幸而养老母。老母在，政身未敢以许人<br /><br />&nbsp;&nbsp;&nbsp;&nbsp;也。”严仲子固让，聂政竟不肯受。然仲子卒备宾主之礼而去。<br /><br />&nbsp;&nbsp;&nbsp;&nbsp;久之，聂政母死，既葬，除服。聂政曰：“嗟乎！政乃市井之人，鼓刀以屠，<br /><br />&nbsp;&nbsp;&nbsp;&nbsp;而严仲子乃诸侯之卿相也，不远千里，枉车骑而交臣，臣之所以待之至浅鲜矣，<br /><br />&nbsp;&nbsp;&nbsp;&nbsp;未有大功可以称者，而严仲子举百金为亲寿，我虽不受，然是深知政也。夫贤者<br /><br />&nbsp;&nbsp;&nbsp;&nbsp;以感忿睚眦之意而亲信穷僻之人，而政独安可嘿然而止乎？且前日要政，政徒以<br /><br />&nbsp;&nbsp;&nbsp;&nbsp;老母。老母今以天年终，政将为知己者用。”遂西至濮阳，见严仲子曰：“前所<br /><br />&nbsp;&nbsp;&nbsp;&nbsp;以不许仲子者，徒以亲在。今亲不幸，仲子所欲报仇者为谁？”严仲子具告曰：<br /><br />&nbsp;&nbsp;&nbsp;&nbsp;“臣之仇韩相傀。傀又韩君之季父也，宗族盛，兵卫设，臣使人刺之，终莫能就。<br /><br />&nbsp;&nbsp;&nbsp;&nbsp;今足下幸而不弃，请益具车骑壮士以为羽翼。”政曰：“韩与卫中间不远，今杀<br /><br />&nbsp;&nbsp;&nbsp;&nbsp;人之相，相又国君之亲，此其势不可以多人。多人不能无生得失，生得失则语泄，<br /><br />&nbsp;&nbsp;&nbsp;&nbsp;语泄则韩举国而与仲子为雠也，岂不殆哉！”遂谢车骑人徒，辞，独行仗剑至韩。<br /><br />&nbsp;&nbsp;&nbsp;&nbsp;韩适有东孟之会，韩王及相皆在焉，持兵戟而卫者甚众。聂政直入，上阶刺韩傀。<br /><br />&nbsp;&nbsp;&nbsp;&nbsp;韩傀走而抱哀侯，聂政刺之，兼中哀侯，左右大乱。聂政大呼，所杀者数十人。<br /><br />&nbsp;&nbsp;&nbsp;&nbsp;因自皮面抉眼，自屠出肠，遂以死。<br /><br />&nbsp;&nbsp;&nbsp;&nbsp;韩取聂政尸于市，县购之千金。久之莫知谁子。政姊闻之，曰：“弟至贤，<br /><br />&nbsp;&nbsp;&nbsp;&nbsp;不可爱妾之躯，灭吾弟之名，非弟意也。”乃之韩，视之曰：“勇哉！气矜之隆，<br /><br />&nbsp;&nbsp;&nbsp;&nbsp;是其轶贲、育而高成荆矣。今死而无名，父母既殁矣，兄弟无有，此为我故也。<br /><br />&nbsp;&nbsp;&nbsp;&nbsp;夫爱身不扬弟之名，吾不忍也。”乃抱尸而哭之曰：“此吾弟轵深井里聂政也。”<br /><br />&nbsp;&nbsp;&nbsp;&nbsp;亦自杀于尸下。<br /><br />&nbsp;&nbsp;&nbsp;&nbsp;晋、楚、齐、卫闻之曰：“非独政之能，乃其姊者以列女也。”聂政之所以<br /><br />&nbsp;&nbsp;&nbsp;&nbsp;名施于后世者，其姊不避菹醢之诛，以扬其名也。</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622422);">加入书签</a><a
                        href="1622421.html">上一页</a>&larr;<a href="index.html">返回列表</a>&rarr;<a
                            href="1622423.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622421.html"; var next_page = "1622423.html"; var index_page = "index.html"; var sortid = "9"; var article_id = "21906"; var chapter_id = "1622422"; var articlename = "战国策"; var chaptername = " 卷二十七 韩二"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>