<!DOCTYPE html>
<html>
<head>
<meta charset="gbk" />
<title>战国策- 卷三十二 宋卫-在线阅读-哈西文学网</title>
<meta name="keywords" content="刘向，战国策， 卷三十二 宋卫全文， 卷三十二 宋卫在线阅读 哈西文学网" />
<meta name="description" content="哈西文学网提供刘向的战国策  卷三十二 宋卫全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622427.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622427.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 宋卫</h1>
            <div class="link xb">
                <a href="1622426.html">上一页</a>&larr;<a href="index.html">返回列表</a>&rarr;<a
                    href="1622428.html">下一页</a></div>			
            <div id="BookText">&nbsp;&nbsp;&nbsp;&nbsp;○齐攻宋宋使臧子索救于荆<br /><br />&nbsp;&nbsp;&nbsp;&nbsp;齐攻宋，宋使臧子索救于荆。荆王大说，许救甚劝。臧子忧而反。其御曰：<br /><br />&nbsp;&nbsp;&nbsp;&nbsp;“索救而得，有忧色何也？”臧子曰：“宋小而齐大。夫救于小宋而恶于大齐，<br /><br />&nbsp;&nbsp;&nbsp;&nbsp;此王之所忧也；而荆王说甚，必以坚我。我坚而齐弊，荆之利也。”臧子乃归。<br /><br />&nbsp;&nbsp;&nbsp;&nbsp;齐王果攻拔宋五城而荆王不至。<br /><br />&nbsp;&nbsp;&nbsp;&nbsp;○公输般为楚设机<br /><br />&nbsp;&nbsp;&nbsp;&nbsp;公输般为楚设机，将以攻宋。墨子闻之，百舍重茧，往见公输般，谓之曰：<br /><br />&nbsp;&nbsp;&nbsp;&nbsp;“吾自宋闻子。吾欲藉子杀王。”公输般曰：“吾义固不杀王。”墨子曰：“闻<br /><br />&nbsp;&nbsp;&nbsp;&nbsp;公为云梯，将以攻宋。宋何罪之有？义不杀王而攻国，是不杀少而杀众。敢问攻<br /><br />&nbsp;&nbsp;&nbsp;&nbsp;宋何义也？”公输般服焉，请见之王。<br /><br />&nbsp;&nbsp;&nbsp;&nbsp;墨子见楚王曰：“今有人于此，舍其文轩，邻有弊舆而欲窃之；舍其锦绣，<br /><br />&nbsp;&nbsp;&nbsp;&nbsp;邻有短褐而欲窃之；舍其梁肉，邻有糟糠而欲窃之。此为何若人也？”王曰：<br /><br />&nbsp;&nbsp;&nbsp;&nbsp;“必为有窃疾矣。”墨子曰：“荆之地方五千里，宋方五百里，此犹文轩之与弊<br /><br />&nbsp;&nbsp;&nbsp;&nbsp;舆也。荆有云梦，犀兕麋鹿盈之，江汉鱼鳖鼋鼍为天下饶，宋所谓无雉兔鲋鱼者<br /><br />&nbsp;&nbsp;&nbsp;&nbsp;也，此犹梁肉之与糟糠也。荆有长松、文梓、F、楠、豫樟，宋无长木，此犹<br /><br />&nbsp;&nbsp;&nbsp;&nbsp;锦绣之与短褐也。恶以王吏之攻宋为与此同类也。”王曰：“善哉！请无攻宋。”<br /><br />&nbsp;&nbsp;&nbsp;&nbsp;○犀首伐黄<br /><br />&nbsp;&nbsp;&nbsp;&nbsp;犀首伐黄，过卫，使人谓卫君曰：“弊邑之师过大国之邻，曾无一介之使以<br /><br />&nbsp;&nbsp;&nbsp;&nbsp;存之乎？敢请其罪。今黄城将下矣，已，将移兵而造大国之城下。”卫君惧，束<br /><br />&nbsp;&nbsp;&nbsp;&nbsp;组三百绲，黄金三百镒，以随使者。南文子止之曰：“是胜黄城，必不敢来；不<br /><br />&nbsp;&nbsp;&nbsp;&nbsp;胜，亦不敢来。是胜黄城，则功大名美，内临其伦。夫在中者恶临，议其事。蒙<br /><br />&nbsp;&nbsp;&nbsp;&nbsp;大名，挟成功，坐御以待中之议，犀首虽愚，必不为也。是不胜黄城，破心而走<br /><br />&nbsp;&nbsp;&nbsp;&nbsp;归，恐不免于罪矣！彼安敢攻卫以重其不胜之罪哉？”果胜黄城，帅师而归，遂<br /><br />&nbsp;&nbsp;&nbsp;&nbsp;不敢过卫。<br /><br />&nbsp;&nbsp;&nbsp;&nbsp;○梁王伐邯郸<br /><br />&nbsp;&nbsp;&nbsp;&nbsp;梁王伐邯郸，而征师于宋。宋君使使者请于赵王曰：“夫梁兵劲而权重，今<br /><br />&nbsp;&nbsp;&nbsp;&nbsp;征语于弊邑，弊邑不从，则恐危社稷；若扶梁伐赵以害赵国，则寡人不忍也。愿<br /><br />&nbsp;&nbsp;&nbsp;&nbsp;王之有以命弊邑。”赵王曰：“然。夫宋之不足如梁也，寡人知之矣。弱赵以强<br /><br />&nbsp;&nbsp;&nbsp;&nbsp;梁，宋必不利也。则吾何以告子而可乎？”使者曰：“臣请受边城，徐其攻而留<br /><br />&nbsp;&nbsp;&nbsp;&nbsp;其日，以待下吏之有城而已。”赵王曰：“善。”宋人因遂举兵入赵境，而围一<br /><br />&nbsp;&nbsp;&nbsp;&nbsp;城焉。梁王甚说，曰：“宋人助我攻矣。”赵王亦说曰：“宋人止于此矣。”故<br /><br />&nbsp;&nbsp;&nbsp;&nbsp;兵退难解，德施于梁而无怨于赵。故名有所加而实有所归。<br /><br />&nbsp;&nbsp;&nbsp;&nbsp;○谓大尹曰<br /><br />&nbsp;&nbsp;&nbsp;&nbsp;谓大尹曰：“君日长矣，自知政，则公无事。公不如令楚贺君之孝，则君不<br /><br />&nbsp;&nbsp;&nbsp;&nbsp;夺太后之事矣，则公常用宋矣。”<br /><br />&nbsp;&nbsp;&nbsp;&nbsp;○宋与楚为兄弟<br /><br />&nbsp;&nbsp;&nbsp;&nbsp;宋与楚为兄弟。齐攻宋，楚王言救宋，宋因卖楚重以求讲于齐，齐不听。苏<br /><br />&nbsp;&nbsp;&nbsp;&nbsp;秦为宋谓齐相曰：“不如与之，以明宋之卖楚重于齐也。楚怒，必绝于宋而事齐，<br /><br />&nbsp;&nbsp;&nbsp;&nbsp;齐、楚合，则攻宋易矣。”<br /><br />&nbsp;&nbsp;&nbsp;&nbsp;○魏太子自将过宋外黄<br /><br />&nbsp;&nbsp;&nbsp;&nbsp;魏太子自将，过宋外黄。外黄徐子曰：“臣有百战百胜之术，太子能听臣乎？”<br /><br />&nbsp;&nbsp;&nbsp;&nbsp;太子曰：“愿闻之。”客曰：“固愿效之。今太子自将攻齐，大胜并莒，则富不<br /><br />&nbsp;&nbsp;&nbsp;&nbsp;过有魏，而贵不益为王。若战不胜，则万世无魏。此臣之百战百胜之术也。”太<br /><br />&nbsp;&nbsp;&nbsp;&nbsp;子曰：“诺。请必从公之言而还。”客曰：“太子虽欲还，不得矣。彼利太子之<br /><br />&nbsp;&nbsp;&nbsp;&nbsp;战攻而欲满其意者众，太子虽欲还，恐不得矣。”太子上车请还。其御曰：“将<br /><br />&nbsp;&nbsp;&nbsp;&nbsp;出而还与北同，不如遂行。”遂行。与齐人战而死，卒不得魏。<br /><br />&nbsp;&nbsp;&nbsp;&nbsp;○宋康王之时<br /><br />&nbsp;&nbsp;&nbsp;&nbsp;宋康王之时，有雀生<鸟旗>于城之陬，使史占之，曰：“小而生巨，必霸天<br /><br />&nbsp;&nbsp;&nbsp;&nbsp;下。”康王大喜。于是灭滕伐薛，取淮北之地，乃愈自信，欲霸之亟成，故射天<br /><br />&nbsp;&nbsp;&nbsp;&nbsp;笞地，斩社稷而焚灭之，曰：“威服天下鬼神。”骂国老谏曰，为无颜之冠，以<br /><br />&nbsp;&nbsp;&nbsp;&nbsp;示勇。剖伛之背，锲朝涉之胫，而国人大骇。齐闻而伐之，民散，城不守。王乃<br /><br />&nbsp;&nbsp;&nbsp;&nbsp;逃倪侯之馆，遂得而死。见祥而不为，祥反为祸。<br /><br />&nbsp;&nbsp;&nbsp;&nbsp;○智伯欲伐卫<br /><br />&nbsp;&nbsp;&nbsp;&nbsp;智伯欲伐卫，遗卫君野马四，百白璧一。卫君大悦，群臣皆贺，南文子有忧<br /><br />&nbsp;&nbsp;&nbsp;&nbsp;色。卫君曰：“大国大欢，而子有忧色何？”文子曰：“无功之赏，无力之礼，<br /><br />&nbsp;&nbsp;&nbsp;&nbsp;不可不察也。野马四，白璧一，此小国之礼也，而大国致之，君其图之。”卫君<br /><br />&nbsp;&nbsp;&nbsp;&nbsp;以其言告边境。智伯果起兵而袭卫，至境而反，曰：“卫有贤人，先知吾谋也。”<br /><br />&nbsp;&nbsp;&nbsp;&nbsp;○智伯欲袭卫<br /><br />&nbsp;&nbsp;&nbsp;&nbsp;智伯欲袭卫，乃佯亡其太子，使奔卫。南文子曰：“太子颜为君子也，甚爱<br /><br />&nbsp;&nbsp;&nbsp;&nbsp;而有宠，非有大罪而亡，必有故。”使人迎之于境，曰：“车过五乘，慎勿纳也。”<br /><br />&nbsp;&nbsp;&nbsp;&nbsp;智伯闻之，乃止。<br /><br />&nbsp;&nbsp;&nbsp;&nbsp;○秦攻卫之蒲<br /><br />&nbsp;&nbsp;&nbsp;&nbsp;秦攻卫之蒲。胡衍谓樗里疾曰：“公之伐蒲，以为秦乎？以为魏乎？为魏则<br /><br />&nbsp;&nbsp;&nbsp;&nbsp;善，为秦则不赖矣。卫所以为卫者，以有蒲也。今蒲入于魏，卫必折于魏。魏亡<br /><br />&nbsp;&nbsp;&nbsp;&nbsp;西河之外，而弗能复取者，弱也。今并卫于魏，魏必强。魏强之日，西河之外必<br /><br />&nbsp;&nbsp;&nbsp;&nbsp;危。且秦王亦将观公之事，害秦以善魏，秦王必怨公。”樗里疾曰：“奈何？”<br /><br />&nbsp;&nbsp;&nbsp;&nbsp;胡衍曰：“公释蒲勿攻，臣请为公入戒蒲守以德卫君。”樗里疾曰：“善。”胡<br /><br />&nbsp;&nbsp;&nbsp;&nbsp;衍因入蒲，谓其守曰：“樗里子知蒲之病也，其言曰：‘吾必取蒲。’今臣能使<br /><br />&nbsp;&nbsp;&nbsp;&nbsp;释蒲勿攻。”蒲守再拜，因效金三百镒焉，曰：“秦兵诚去，请厚子于卫君。”<br /><br />&nbsp;&nbsp;&nbsp;&nbsp;胡衍取金于蒲，以自重于卫。樗里子亦得三百金而归，又以德卫君也。<br /><br />&nbsp;&nbsp;&nbsp;&nbsp;○卫使客事魏<br /><br />&nbsp;&nbsp;&nbsp;&nbsp;卫使客事魏，三年不得见。卫客患之，乃见梧下先生，许之以百金。梧下先<br /><br />&nbsp;&nbsp;&nbsp;&nbsp;生曰：“诺。”乃见魏王曰：“臣闻秦出兵，未知其所之。秦、魏交而不休之日<br /><br />&nbsp;&nbsp;&nbsp;&nbsp;久矣。愿王博事秦，无有佗计。”魏王曰：“诺。”客趋出，至郎门而反曰：<br /><br />&nbsp;&nbsp;&nbsp;&nbsp;“臣恐王事秦之晚。”王曰：“何也？”先生曰：“夫人于事己者过急，于事人<br /><br />&nbsp;&nbsp;&nbsp;&nbsp;者过缓。今王缓于事己者，安能急于事人。”“奚以知之？”“卫客曰事王三年<br /><br />&nbsp;&nbsp;&nbsp;&nbsp;不得见，臣以是知王缓也。”魏趋见卫客。<br /><br />&nbsp;&nbsp;&nbsp;&nbsp;○卫嗣君病<br /><br />&nbsp;&nbsp;&nbsp;&nbsp;卫嗣君病。富术谓殷顺且曰：“子听吾言也以说君，勿益损也，君必善子。<br /><br />&nbsp;&nbsp;&nbsp;&nbsp;人生之所行，与死之心异。始君之所行于世者，食高丽也；所用者，绁错、薄<br /><br />&nbsp;&nbsp;&nbsp;&nbsp;也。群臣尽以为君轻国而好高丽，必无与君言国事者。子谓君：‘君之所行天下<br /><br />&nbsp;&nbsp;&nbsp;&nbsp;者甚谬。绁错主断于国，而薄辅之，自今以往者，公孙氏必不血食矣。’”<br /><br />&nbsp;&nbsp;&nbsp;&nbsp;君曰：“善。”与之相印，曰：“我死，子制之。”嗣君死，殷顺且以君令<br /><br />&nbsp;&nbsp;&nbsp;&nbsp;相公期。绁错、薄之族皆遂也。<br /><br />&nbsp;&nbsp;&nbsp;&nbsp;○卫嗣君时胥靡逃之魏<br /><br />&nbsp;&nbsp;&nbsp;&nbsp;卫嗣君时，胥靡逃之魏，卫赎之百金，不与。乃请以左氏。群臣谏曰：“以<br /><br />&nbsp;&nbsp;&nbsp;&nbsp;百金之地赎一胥靡，无乃不可乎？”君曰：“治无小，乱无大。教化喻于民，三<br /><br />&nbsp;&nbsp;&nbsp;&nbsp;百之城足以为治；民无廉耻，虽有十左氏，将何以用之？”<br /><br />&nbsp;&nbsp;&nbsp;&nbsp;○卫人迎新妇<br /><br />&nbsp;&nbsp;&nbsp;&nbsp;为人迎新妇，妇上车，问：“骖马，谁马也？”御曰：“借之。”新妇谓仆<br /><br />&nbsp;&nbsp;&nbsp;&nbsp;曰：“拊骖，无笞服。”车至门，扶，教送母：“灭灶，将失火。”入室见臼，<br /><br />&nbsp;&nbsp;&nbsp;&nbsp;曰：“徙之牖下，妨往来者。”主人笑之。此三言者，皆要言也，然而不免为笑<br /><br />&nbsp;&nbsp;&nbsp;&nbsp;者，蚤晚之时失也。</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622427);">加入书签</a><a
                        href="1622426.html">上一页</a>&larr;<a href="index.html">返回列表</a>&rarr;<a
                            href="1622428.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622426.html"; var next_page = "1622428.html"; var index_page = "index.html"; var sortid = "9"; var article_id = "21906"; var chapter_id = "1622427"; var articlename = "战国策"; var chaptername = " 卷三十二 宋卫"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>