<!DOCTYPE html>
<html>
<head>
<meta charset="gbk" />
<title>战国策- 卷三十一 燕三-在线阅读-哈西文学网</title>
<meta name="keywords" content="刘向，战国策， 卷三十一 燕三全文， 卷三十一 燕三在线阅读 哈西文学网" />
<meta name="description" content="哈西文学网提供刘向的战国策  卷三十一 燕三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622426.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622426.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 燕三</h1>
            <div class="link xb">
                <a href="1622425.html">上一页</a>&larr;<a href="index.html">返回列表</a>&rarr;<a
                    href="1622427.html">下一页</a></div>			
            <div id="BookText">&nbsp;&nbsp;&nbsp;&nbsp;○齐韩魏共攻燕<br /><br />&nbsp;&nbsp;&nbsp;&nbsp;齐、韩、魏共攻燕，燕使太子请救于楚。楚王使景阳将而救之。暮舍，使左<br /><br />&nbsp;&nbsp;&nbsp;&nbsp;右司马各营壁地，已，表。景阳怒曰：“女所营者，水皆至灭表。此焉可以<br /><br />&nbsp;&nbsp;&nbsp;&nbsp;舍！”乃令徙。明日大雨，山水大出，所营者水皆灭表，军吏乃服。于是遂不救<br /><br />&nbsp;&nbsp;&nbsp;&nbsp;燕而攻魏邕丘，取之以与宋。三国惧，乃罢兵。魏军其西，齐军其东，楚军欲还<br /><br />&nbsp;&nbsp;&nbsp;&nbsp;不可得也。景阳乃开西和门，昼以车骑，暮以烛，见通使于魏。齐师怪之，以为<br /><br />&nbsp;&nbsp;&nbsp;&nbsp;燕、楚与魏谋之，乃引兵而去。齐兵已去，魏失其与国，无与共击楚，乃夜遁。<br /><br />&nbsp;&nbsp;&nbsp;&nbsp;楚师乃还。<br /><br />&nbsp;&nbsp;&nbsp;&nbsp;○张丑为质于燕<br /><br />&nbsp;&nbsp;&nbsp;&nbsp;张丑为质于燕，燕王欲杀之，走且出境，境吏得丑。丑曰：“燕王所为将杀<br /><br />&nbsp;&nbsp;&nbsp;&nbsp;我者，人有言我有宝珠也，王欲得之。今我已亡之矣，而燕王不我信。今子且致<br /><br />&nbsp;&nbsp;&nbsp;&nbsp;我，我且言子之夺我珠而吞之，燕王必当杀子，刳子腹及子之肠矣。夫欲得之君，<br /><br />&nbsp;&nbsp;&nbsp;&nbsp;不可说以利。吾要且死，子肠亦且寸绝。”境吏恐而赦之。<br /><br />&nbsp;&nbsp;&nbsp;&nbsp;○燕王喜使栗腹以百金为赵孝成王寿<br /><br />&nbsp;&nbsp;&nbsp;&nbsp;燕王喜使栗腹以百金为赵孝成王寿，酒三日，反报曰：“赵民其状者皆死于<br /><br />&nbsp;&nbsp;&nbsp;&nbsp;长平，其孤未状，可伐也。”王乃召昌国君乐间而问曰：“何如？”对曰：“赵，<br /><br />&nbsp;&nbsp;&nbsp;&nbsp;四达之国也，其民皆习于兵，不可与战。”王曰：“吾以倍攻之，可乎？”曰：<br /><br />&nbsp;&nbsp;&nbsp;&nbsp;“不可。”曰：“以三，可乎？”曰：“不可。”王大怒。左右皆以为赵可伐，<br /><br />&nbsp;&nbsp;&nbsp;&nbsp;遽起六十万以攻赵。令栗腹以四十万攻z，使庆秦以二十万攻代。赵使廉颇以<br /><br />&nbsp;&nbsp;&nbsp;&nbsp;八万遇栗腹于z，使乐乘以五万遇庆秦于代。燕人大败。乐间入赵。<br /><br />&nbsp;&nbsp;&nbsp;&nbsp;燕王以书且谢焉，曰：“寡人不佞，不能奉顺君意，故君捐国而去，则寡人<br /><br />&nbsp;&nbsp;&nbsp;&nbsp;之不肖明矣。敢端其愿，而君不肯听，故使使者陈愚意，君试论之。语曰：‘仁<br /><br />&nbsp;&nbsp;&nbsp;&nbsp;不轻绝，智不轻怨。’君之于先王也，世之所明知也。寡人望有非则君掩盖之，<br /><br />&nbsp;&nbsp;&nbsp;&nbsp;不虞君之明罪之也；望有过则君教诲之，不虞君之明罪之也。且寡人之罪，国人<br /><br />&nbsp;&nbsp;&nbsp;&nbsp;莫不知，天下莫不闻，君微出明怨以弃寡人，寡人必有罪矣。虽然，恐君之未尽<br /><br />&nbsp;&nbsp;&nbsp;&nbsp;厚也。谚曰：‘厚者不毁人以自益也，仁者不危人以要名。’以故掩人之邪者，<br /><br />&nbsp;&nbsp;&nbsp;&nbsp;厚任之行也；救人之过者，仁者之道也。世有掩寡人之邪，救寡人之过，非君心<br /><br />&nbsp;&nbsp;&nbsp;&nbsp;所望之？今君厚受位于先王以成尊，轻弃寡人以快心，则掩邪救过难得于君矣。<br /><br />&nbsp;&nbsp;&nbsp;&nbsp;且世有薄于故厚施，行有失而故惠用。今使寡人任不肖之罪，而君有失厚之累，<br /><br />&nbsp;&nbsp;&nbsp;&nbsp;于为君择之也，无所取之。国之有封疆犹家之有垣墙，所以合好掩恶也。室不能<br /><br />&nbsp;&nbsp;&nbsp;&nbsp;相和，出语邻家，未为通计也。怨恶未见而明弃之，未尽厚也。寡人虽不肖乎，<br /><br />&nbsp;&nbsp;&nbsp;&nbsp;未如殷纣之乱也；君虽不得意乎，未如商容、箕左之累也。然则不内盖寡人而明<br /><br />&nbsp;&nbsp;&nbsp;&nbsp;怨于外，恐其适足以伤于高而薄于行也，非然也？苟可以明君之义，成君之高，<br /><br />&nbsp;&nbsp;&nbsp;&nbsp;虽任恶名，不难受也。本欲以为明寡人之薄，而君不得厚；杨寡人之辱，而君不<br /><br />&nbsp;&nbsp;&nbsp;&nbsp;得荣，此一举而两失也。义者不亏人以自益，况伤人以自损乎！愿君无以寡人不<br /><br />&nbsp;&nbsp;&nbsp;&nbsp;肖累往事之美。昔者，柳下惠吏于鲁，三黜而不去。或谓之曰：‘可以去。’柳<br /><br />&nbsp;&nbsp;&nbsp;&nbsp;下惠曰：‘苟与人之异，恶往而不黜乎？犹且黜乎，宁于故国尔。’柳下惠不以<br /><br />&nbsp;&nbsp;&nbsp;&nbsp;三黜自累，故前业不忘；不以去为心，故远近无议。今寡人之罪，国人未知，而<br /><br />&nbsp;&nbsp;&nbsp;&nbsp;议寡人者遍天下。语曰：‘论不修心，议不累物，仁不轻绝，智不简功。’弃大<br /><br />&nbsp;&nbsp;&nbsp;&nbsp;功者，辍也；轻绝厚利者，怨也。辍而弃之，怨而累之，宜在远者，不望之乎君<br /><br />&nbsp;&nbsp;&nbsp;&nbsp;也。今以寡人无罪，君岂怨之乎？愿君捐怨，追惟先王，复以教寡人！意君曰，<br /><br />&nbsp;&nbsp;&nbsp;&nbsp;余且慝心以成而过，不顾先王以明而恶，使寡人进不得修功，退不得改过，君之<br /><br />&nbsp;&nbsp;&nbsp;&nbsp;所揣也，唯君图之！此寡人之愚意也。敬以书谒之。”<br /><br />&nbsp;&nbsp;&nbsp;&nbsp;乐间、乐乘怨不用其计，二人卒留赵，不报。<br /><br />&nbsp;&nbsp;&nbsp;&nbsp;○秦并赵北向迎燕<br /><br />&nbsp;&nbsp;&nbsp;&nbsp;秦并赵，北向迎燕。燕王闻之，使人贺秦王。使者过赵，赵王系之。使者曰：<br /><br />&nbsp;&nbsp;&nbsp;&nbsp;“秦、赵为一而天下服矣。兹之所以受命于赵者，为秦也。今臣使秦而赵系之，<br /><br />&nbsp;&nbsp;&nbsp;&nbsp;是秦、赵有郄。秦、赵有郄，天下必不服，而燕不受命矣。且臣之使秦，无妨赵<br /><br />&nbsp;&nbsp;&nbsp;&nbsp;之伐燕也。”赵王以为然而遣之。<br /><br />&nbsp;&nbsp;&nbsp;&nbsp;使者见秦王曰：“燕王窃闻秦并赵，燕王使使者贺千金。”秦王曰：“夫燕<br /><br />&nbsp;&nbsp;&nbsp;&nbsp;无道，吾使赵有之，子何贺？”使者曰：“臣闻全赵之时，南邻为秦，北下曲阳<br /><br />&nbsp;&nbsp;&nbsp;&nbsp;为燕，赵广三百里，而与秦相距五十余年矣，所以不能反胜秦者。国小而地无所<br /><br />&nbsp;&nbsp;&nbsp;&nbsp;取。今王使赵北并燕，燕、赵同力，必不复受于秦矣。臣切为王患之。”秦王以<br /><br />&nbsp;&nbsp;&nbsp;&nbsp;为然，起兵而救燕。<br /><br />&nbsp;&nbsp;&nbsp;&nbsp;○燕太子丹质于秦亡归<br /><br />&nbsp;&nbsp;&nbsp;&nbsp;燕太子丹质于秦，亡归。见秦且灭六国，兵以临易水，恐其祸至。太子丹患<br /><br />&nbsp;&nbsp;&nbsp;&nbsp;之，谓其太傅鞫武曰：“燕、秦不两立，愿太傅幸而图之。”武对曰：“秦地遍<br /><br />&nbsp;&nbsp;&nbsp;&nbsp;天下，威胁韩、魏、赵氏，则易水以北未有所定也。奈何以见陵之怨，欲排其逆<br /><br />&nbsp;&nbsp;&nbsp;&nbsp;鳞哉？”太子曰：“然则何由？”太傅曰：“请入图之。”<br /><br />&nbsp;&nbsp;&nbsp;&nbsp;居之有间，樊将军亡秦之燕，太子容之。太傅鞫武谏曰：“不可。夫秦王之<br /><br />&nbsp;&nbsp;&nbsp;&nbsp;暴而积怨于燕，足为寒心，又况闻樊将军之在乎！是以委肉当饿虎之蹊，祸必不<br /><br />&nbsp;&nbsp;&nbsp;&nbsp;振矣！虽有管、晏，不能为谋。愿太子急遣樊将军入匈奴以灭口。请西约三晋，<br /><br />&nbsp;&nbsp;&nbsp;&nbsp;南连齐、楚，北讲于单于，然后乃可图也。”太子丹曰：“太傅之计，旷日弥久，<br /><br />&nbsp;&nbsp;&nbsp;&nbsp;心溉唬恐不能须臾。且非独于此也。夫樊将军困穷于天下，归身于丹，丹终<br /><br />&nbsp;&nbsp;&nbsp;&nbsp;不迫于强秦而弃所哀恋之交，置之匈奴，是丹命固卒之时也。愿太傅更虑之。”<br /><br />&nbsp;&nbsp;&nbsp;&nbsp;鞫武曰：“燕有田光先生者，其智深，其勇沉，可与之谋也。”太子曰：“愿因<br /><br />&nbsp;&nbsp;&nbsp;&nbsp;太傅交于田先生，可乎？”鞫武曰：“敬诺。”出见田光，道：“太子曰愿图国<br /><br />&nbsp;&nbsp;&nbsp;&nbsp;事于先生。”田光曰：“敬奉教。”乃造焉。<br /><br />&nbsp;&nbsp;&nbsp;&nbsp;太子跪而逢迎，却行为道，跪而拂席。田先生坐定，左右无人，太子避席而<br /><br />&nbsp;&nbsp;&nbsp;&nbsp;请曰：“燕、秦不两立，愿先生留意也。”田光曰：“臣闻骐骥盛壮之时，一日<br /><br />&nbsp;&nbsp;&nbsp;&nbsp;而驰千里；至其衰也，驽马先之。今太子闻光壮盛之时，不知吾精已消亡矣。虽<br /><br />&nbsp;&nbsp;&nbsp;&nbsp;然，光不敢以乏国事也。所善荆轲可使也。”太子曰：“愿因先生得愿交于荆轲，<br /><br />&nbsp;&nbsp;&nbsp;&nbsp;可乎？”田光曰：“敬诺。”即起，趋出。太子送之至门，曰：“丹所报，先生<br /><br />&nbsp;&nbsp;&nbsp;&nbsp;所言者，国大事也，愿先生勿泄也。”田光俯而笑曰：“诺。”<br /><br />&nbsp;&nbsp;&nbsp;&nbsp;偻行见荆轲，曰：“光与子相善，燕国莫不知。今太子闻光壮盛之时，不知<br /><br />&nbsp;&nbsp;&nbsp;&nbsp;吾形已不逮也，幸而教之曰：‘燕、秦不两立，愿先生留意也。’光窃不自外，<br /><br />&nbsp;&nbsp;&nbsp;&nbsp;言足下于太子，愿足下过太子于宫。”荆轲曰：“谨奉教。”田光曰：“光闻长<br /><br />&nbsp;&nbsp;&nbsp;&nbsp;者之行，不使人疑之，今太子约光曰：‘所言者国之大事也，愿先生勿泄也。’<br /><br />&nbsp;&nbsp;&nbsp;&nbsp;是太子疑光也。夫为行使人疑之，非节侠士也。”欲自杀以激荆轲，曰：“愿足<br /><br />&nbsp;&nbsp;&nbsp;&nbsp;下急过太子，言光已死，明不言也。”遂自刭而死。<br /><br />&nbsp;&nbsp;&nbsp;&nbsp;轲见太子，言田光已死，明不言也。太子再拜而跪，膝下行流涕，有顷而后<br /><br />&nbsp;&nbsp;&nbsp;&nbsp;言曰：“丹所请田先生无言者，欲以生大事之谋，今田先生以死明不泄言，岂丹<br /><br />&nbsp;&nbsp;&nbsp;&nbsp;之心哉！”荆轲坐定，太子避席顿首曰：“田先生不知丹不肖，使得至前，愿有<br /><br />&nbsp;&nbsp;&nbsp;&nbsp;所道，此天所以哀燕不弃其孤也。今秦有贪饕之心，而欲不可足也。非尽天下之<br /><br />&nbsp;&nbsp;&nbsp;&nbsp;地，臣海内之王者，其意不餍。今秦已虏韩王，尽纳其地，又举兵南伐楚，北临<br /><br />&nbsp;&nbsp;&nbsp;&nbsp;赵。王翦将数十万之众临漳、邺，而李信出太原，云中。赵不能支秦，必入臣。<br /><br />&nbsp;&nbsp;&nbsp;&nbsp;入臣，则祸至燕。燕小弱，数困于兵，今计举国不足以当秦。诸侯服秦，莫敢合<br /><br />&nbsp;&nbsp;&nbsp;&nbsp;从。丹之私计，愚以为诚得天下之勇士使于秦，窥以重利，秦王贪其贽，必得所<br /><br />&nbsp;&nbsp;&nbsp;&nbsp;愿矣。诚得劫秦王，使悉反诸侯之侵地，若曹沫之与齐桓公，则大善矣；则不可，<br /><br />&nbsp;&nbsp;&nbsp;&nbsp;因而刺杀之。彼大将擅兵与外而内有大乱，则君臣相疑。以其间诸侯诸侯得合从，<br /><br />&nbsp;&nbsp;&nbsp;&nbsp;其偿破秦必矣。此丹之上愿，而不知所以委命，唯荆卿留意焉。”久之，荆轲曰：<br /><br />&nbsp;&nbsp;&nbsp;&nbsp;“此国之大事，臣驽下，恐不足任使。”太子前顿首，固请无让。然后许诺。于<br /><br />&nbsp;&nbsp;&nbsp;&nbsp;是尊荆轲为上卿，舍上舍，太子日日造问，供太牢异物，间进车骑美女，恣荆轲<br /><br />&nbsp;&nbsp;&nbsp;&nbsp;所欲，以顺适其意。<br /><br />&nbsp;&nbsp;&nbsp;&nbsp;久之，荆卿未有行意。秦将王翦破赵，虏赵王，尽收其地，进兵北略地至燕<br /><br />&nbsp;&nbsp;&nbsp;&nbsp;南界。太子丹恐惧，乃请荆卿曰：“秦兵旦暮渡易水，则虽欲长侍足下，岂可可<br /><br />&nbsp;&nbsp;&nbsp;&nbsp;得哉！”荆卿曰：“微太子言，臣愿得谒之。今行而无信，则秦未可亲也。夫今<br /><br />&nbsp;&nbsp;&nbsp;&nbsp;樊将军，秦王购之金千斤、邑万家。诚能得樊将军首与燕督之地图献秦王，秦王<br /><br />&nbsp;&nbsp;&nbsp;&nbsp;必说见臣，臣乃得有以报太子。”太子曰：“樊将军以穷困来归丹，丹不忍以己<br /><br />&nbsp;&nbsp;&nbsp;&nbsp;之私而伤长者之意，愿足下更虑之。”<br /><br />&nbsp;&nbsp;&nbsp;&nbsp;荆轲知太子不忍，乃遂私见樊於期曰：“秦之遇将军可谓深矣。父母宗族皆<br /><br />&nbsp;&nbsp;&nbsp;&nbsp;为戮没。今闻购将军之首金千斤、邑万家，将奈何？”樊将军仰天太息流涕曰：<br /><br />&nbsp;&nbsp;&nbsp;&nbsp;“吾每念，常痛于骨髓，顾计不知所出耳。”轲曰：“今有一言可以解燕国之患<br /><br />&nbsp;&nbsp;&nbsp;&nbsp;而报将军之雠者，何如？”樊於期乃前曰：“为之奈何？”荆轲曰：“愿得将军<br /><br />&nbsp;&nbsp;&nbsp;&nbsp;之首以献秦，秦王必喜而善见臣，臣左受拔其袖，而右手L抗其胸，然则将军<br /><br />&nbsp;&nbsp;&nbsp;&nbsp;之仇报而燕国见陵之耻除矣。将军岂有意舆？”樊於期偏袒扼腕而进曰：“此臣<br /><br />&nbsp;&nbsp;&nbsp;&nbsp;日夜切齿拊心也，乃今得闻教。”遂自刎。太子闻之，驰往，仗尸而哭，极哀。<br /><br />&nbsp;&nbsp;&nbsp;&nbsp;既已无可奈何，乃遂收盛樊於期之首，函封之。<br /><br />&nbsp;&nbsp;&nbsp;&nbsp;于是，太子预求天下之利匕首，得赵人徐夫人之匕首，取之百金，使工以药<br /><br />&nbsp;&nbsp;&nbsp;&nbsp;淬之，以试人，血濡缕，人无不立死者。乃为装遣荆轲。燕国有勇士秦武阳，年<br /><br />&nbsp;&nbsp;&nbsp;&nbsp;十二杀人，人不敢与忤视。乃令秦武阳为副。荆轲有所待，欲俱，其人居远未来，<br /><br />&nbsp;&nbsp;&nbsp;&nbsp;而为留待。顷之未发，太子迟之，疑其有改悔，乃复请之曰：“日以尽矣，荆卿<br /><br />&nbsp;&nbsp;&nbsp;&nbsp;岂无意哉？丹请先遣秦武阳。”荆轲怒，叱太子曰：“今日往而不反者，竖子也！<br /><br />&nbsp;&nbsp;&nbsp;&nbsp;今提一匕首入不测之强秦，仆所以留者，待吾客与俱。今太子迟之，请辞决矣！”<br /><br />&nbsp;&nbsp;&nbsp;&nbsp;遂发<br /><br />&nbsp;&nbsp;&nbsp;&nbsp;太子及宾客知其事者皆白衣冠以送之。至易水上，既祖，取道。高渐离击筑，<br /><br />&nbsp;&nbsp;&nbsp;&nbsp;荆轲和而歌，为变徵之声，士皆垂泪涕泣。又前而为歌曰：“风萧萧兮易水寒，<br /><br />&nbsp;&nbsp;&nbsp;&nbsp;壮士一去兮不复还！”复为慷慨羽声，士皆_目，发尽上指冠。于是荆轲遂就车<br /><br />&nbsp;&nbsp;&nbsp;&nbsp;而去，终已不顾。<br /><br />&nbsp;&nbsp;&nbsp;&nbsp;既至秦，持千金之资币物，厚遗秦王宠臣中庶子蒙嘉。嘉为先言于秦王曰：<br /><br />&nbsp;&nbsp;&nbsp;&nbsp;“燕王诚振畏慕大王之威，不敢兴兵以拒大王，愿举国为内臣，比诸侯之列，给<br /><br />&nbsp;&nbsp;&nbsp;&nbsp;贡职如郡县，而得奉守先王之宗庙。恐惧不敢自陈，谨斩樊於期头及献燕之督亢<br /><br />&nbsp;&nbsp;&nbsp;&nbsp;之地图，函封，燕王拜送于庭，使使以闻大王。唯大王命之。”秦王闻之，大喜。<br /><br />&nbsp;&nbsp;&nbsp;&nbsp;乃朝服，设九宾，见燕使者咸阳宫。荆轲奉樊於期头函，而秦武阳奉地图匣，以<br /><br />&nbsp;&nbsp;&nbsp;&nbsp;次进，至陛下，秦武阳色变振恐，群臣怪之，荆轲顾笑武阳，前为谢曰：“北蛮<br /><br />&nbsp;&nbsp;&nbsp;&nbsp;夷之鄙人，未尝见天子，故振b，愿大王少假借之，使毕使于前。”秦王谓轲<br /><br />&nbsp;&nbsp;&nbsp;&nbsp;曰：“起，取武阳所持图。”轲既取图奉之，发图，图穷而匕首见。因左手拔秦<br /><br />&nbsp;&nbsp;&nbsp;&nbsp;王之袖，而右手持匕首L抗之。未至身，秦王惊，自引而起，绝袖。拔剑，剑<br /><br />&nbsp;&nbsp;&nbsp;&nbsp;长，掺其室。时怨急，剑坚，故不可立拔。荆轲逐秦王，秦王还柱而走。群臣惊<br /><br />&nbsp;&nbsp;&nbsp;&nbsp;愕，卒起不意，尽失其度。而秦法，群臣侍殿上者，不得持尺兵。诸郎中执兵皆<br /><br />&nbsp;&nbsp;&nbsp;&nbsp;陈殿下，非有诏不得上。方急时，不及召下兵，以故荆轲逐秦王，而卒惶急无以<br /><br />&nbsp;&nbsp;&nbsp;&nbsp;击轲，而乃以手共搏之。是时，侍医夏无且以其所奉药囊提轲。秦王之方还柱走，<br /><br />&nbsp;&nbsp;&nbsp;&nbsp;卒惶急不知所为，左右乃曰：“王负剑！王负剑！”遂拔以击荆轲，断其左股。<br /><br />&nbsp;&nbsp;&nbsp;&nbsp;荆轲废，乃引其匕首提秦王，不中，中柱。秦王复击轲，被八创。轲自知事不就，<br /><br />&nbsp;&nbsp;&nbsp;&nbsp;倚柱而笑，箕踞以骂曰：“事所以不成者，乃欲以生劫之，必得约契以报太子也。”<br /><br />&nbsp;&nbsp;&nbsp;&nbsp;左右既前斩荆轲，秦王目眩良久。而论功赏群臣及当坐者各有差。而赐夏无且黄<br /><br />&nbsp;&nbsp;&nbsp;&nbsp;金二百镒，曰：“无且爱我，乃以药囊提轲也。”<br /><br />&nbsp;&nbsp;&nbsp;&nbsp;于是秦大怒燕，益发兵诣赵，诏王翦军以伐燕。十月而拔燕蓟城。燕王喜、<br /><br />&nbsp;&nbsp;&nbsp;&nbsp;太子丹等皆率其精兵东保于辽东。秦将李信追击燕王，王急，用代王嘉计，杀太<br /><br />&nbsp;&nbsp;&nbsp;&nbsp;子丹，欲献之秦。秦复进兵攻之。五岁而卒灭燕国，而虏燕王喜。秦兼天下。<br /><br />&nbsp;&nbsp;&nbsp;&nbsp;其后荆轲客高渐离以击筑见秦皇帝，而以筑击秦皇帝，为燕报仇，不中而死。</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622426);">加入书签</a><a
                        href="1622425.html">上一页</a>&larr;<a href="index.html">返回列表</a>&rarr;<a
                            href="1622427.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622425.html"; var next_page = "1622427.html"; var index_page = "index.html"; var sortid = "9"; var article_id = "21906"; var chapter_id = "1622426"; var articlename = "战国策"; var chaptername = " 卷三十一 燕三"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>