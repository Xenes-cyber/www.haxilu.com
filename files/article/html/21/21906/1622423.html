<!DOCTYPE html>
<html>
<head>
<meta charset="gbk" />
<title>战国策- 卷二十八 韩三-在线阅读-哈西文学网</title>
<meta name="keywords" content="刘向，战国策， 卷二十八 韩三全文， 卷二十八 韩三在线阅读 哈西文学网" />
<meta name="description" content="哈西文学网提供刘向的战国策  卷二十八 韩三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/21906/1622423.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/21906/1622423.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 战国策</div>
		<div class="fr"><a id="add-bookcase" href="javascript:void(0)" onClick="addbookcase(21906,0);">加入书架</a>|<a id="book-vote" href="javascript:void(0)" onClick="vote(21906);">投推荐票</a>|<a id="err-report" href="javascript:void(0)" onClick="report('战国策出错啦!');">错误举报</a>|<a href="https://www.haxi88.com/files/article/info/21/21906.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十八 韩三</h1>
            <div class="link xb">
                <a href="1622422.html">上一页</a>&larr;<a href="index.html">返回列表</a>&rarr;<a
                    href="1622424.html">下一页</a></div>			
            <div id="BookText">&nbsp;&nbsp;&nbsp;&nbsp;○或谓韩公仲<br /><br />&nbsp;&nbsp;&nbsp;&nbsp;或谓韩公仲曰：“夫孪子之相似者，唯其母知之而已；利害之相似者，唯智<br /><br />&nbsp;&nbsp;&nbsp;&nbsp;者知之而已。今公国其利害之相似，正如孪子之相似也。得以其道为之，则主尊<br /><br />&nbsp;&nbsp;&nbsp;&nbsp;而身安；不得其道，则主卑而身危。今秦、魏之和成，而非公适束之，则韩必谋<br /><br />&nbsp;&nbsp;&nbsp;&nbsp;矣。若韩随魏以善秦，是为魏从也，则韩轻矣，主卑矣。秦已善韩，必将欲置其<br /><br />&nbsp;&nbsp;&nbsp;&nbsp;所爱信者，令用事于韩以完之，是公危矣。今公与安成君为秦、魏之和，成固为<br /><br />&nbsp;&nbsp;&nbsp;&nbsp;福，不成亦为福。秦、魏之和成，而公适束之，是韩为秦、魏之门户也，是韩重<br /><br />&nbsp;&nbsp;&nbsp;&nbsp;而主尊矣。安成君东重于魏而西贵于秦，操右契而为公责德于秦、魏之主，裂地<br /><br />&nbsp;&nbsp;&nbsp;&nbsp;而为诸侯，公之事也。若夫安韩、魏而终身相，公之下服，此主尊而身安矣。秦、<br /><br />&nbsp;&nbsp;&nbsp;&nbsp;魏不终相听者也，齐怒于不得魏，必欲善韩以塞魏；魏不听秦，必务善韩以备秦，<br /><br />&nbsp;&nbsp;&nbsp;&nbsp;是公择布而割也。秦、魏和，则两国德公；不和，则两国争事公。所谓成为福，<br /><br />&nbsp;&nbsp;&nbsp;&nbsp;不成亦为福者也。愿公之无疑也。”<br /><br />&nbsp;&nbsp;&nbsp;&nbsp;○或谓公仲曰今有一举<br /><br />&nbsp;&nbsp;&nbsp;&nbsp;或谓公仲曰：“今有一举可，以忠于主、便于国、利于身，愿公之行之也。<br /><br />&nbsp;&nbsp;&nbsp;&nbsp;今天下散而事秦，则韩最轻矣；天下合而离秦，则韩最弱矣；合离之相续，则韩<br /><br />&nbsp;&nbsp;&nbsp;&nbsp;最先危矣。此君国长民之大患也。今公以韩先合于秦，天下随之，是韩以天下事<br /><br />&nbsp;&nbsp;&nbsp;&nbsp;秦，秦之德韩也厚矣。韩与天下朝秦，而独厚取德焉，公行之计，是其于主也至<br /><br />&nbsp;&nbsp;&nbsp;&nbsp;忠矣。天下不合秦，秦令而不听，秦必起兵以诛不服。秦久与天下结怨构难而兵<br /><br />&nbsp;&nbsp;&nbsp;&nbsp;不决，韩息士民以待其，公行之计，是其于国也大便也。昔者，周佼以西周善<br /><br />&nbsp;&nbsp;&nbsp;&nbsp;于秦而封于梗阳；周启以东周善于秦而封于平原。今公以韩善秦，韩之重于两周<br /><br />&nbsp;&nbsp;&nbsp;&nbsp;也无计，而秦之争机也万于周之时。今公以韩为天下先合于秦，秦必以公为诸侯，<br /><br />&nbsp;&nbsp;&nbsp;&nbsp;以明示天下。公行之计，是其于身大利也。愿公之加务也。”<br /><br />&nbsp;&nbsp;&nbsp;&nbsp;○韩人攻宋<br /><br />&nbsp;&nbsp;&nbsp;&nbsp;韩人攻宋，秦王大怒，曰：“吾爱宋与新城、阳晋同也。韩珉与我交，而攻<br /><br />&nbsp;&nbsp;&nbsp;&nbsp;我甚所爱，何也？”苏秦为韩说秦王曰：“韩珉之攻宋，所以为王也。以韩之强，<br /><br />&nbsp;&nbsp;&nbsp;&nbsp;辅之以宋，楚、魏必恐，恐，必西面事秦。王不折一兵，不杀一人，无事而割安<br /><br />&nbsp;&nbsp;&nbsp;&nbsp;邑，此韩珉之所以祷于秦也。”秦王曰：“吾固患韩之难知，一从一横，此其说<br /><br />&nbsp;&nbsp;&nbsp;&nbsp;何也？”对曰：“天下国令韩可知也。韩故已攻宋矣，其西面事秦，以万乘自辅；<br /><br />&nbsp;&nbsp;&nbsp;&nbsp;不西事秦，则宋地不安矣。中国白头游敖之士皆积智欲离秦、韩之交，伏轼结<br /><br />&nbsp;&nbsp;&nbsp;&nbsp;西驰者，未有一人言善韩者也；伏轼结东驰者，未有一人言善秦者也。<br /><br />&nbsp;&nbsp;&nbsp;&nbsp;皆不欲韩、秦之合者何也？则晋、楚智而韩、秦愚也。晋、楚合，必伺韩、秦；<br /><br />&nbsp;&nbsp;&nbsp;&nbsp;韩、秦合，必图晋、楚。请以决事。”秦王曰：“善。”<br /><br />&nbsp;&nbsp;&nbsp;&nbsp;○或谓韩王<br /><br />&nbsp;&nbsp;&nbsp;&nbsp;或谓韩王曰：“秦王欲出事于梁，而于攻绛、安邑，韩计将安出矣？秦之欲<br /><br />&nbsp;&nbsp;&nbsp;&nbsp;伐韩以东窥周室甚，唯寐忘之。今韩不察，因欲与秦，必为山东大祸矣。秦之欲<br /><br />&nbsp;&nbsp;&nbsp;&nbsp;攻梁也，欲得梁以临韩，恐梁之不听也，故欲病之以固交也。王不察，因欲中立，<br /><br />&nbsp;&nbsp;&nbsp;&nbsp;梁必怒于韩之不与己，必折为秦用，韩必举矣。愿王熟虑之也。不如急发重使之<br /><br />&nbsp;&nbsp;&nbsp;&nbsp;赵、梁，约复为兄弟，使山东皆以锐师戍韩、梁之西边，非为此也，山东无以救<br /><br />&nbsp;&nbsp;&nbsp;&nbsp;亡，此万世之计也。秦之欲并天下而王之也，不与古同。事之虽如子之事父，犹<br /><br />&nbsp;&nbsp;&nbsp;&nbsp;将亡之也；行虽如伯夷，犹将亡之也；行虽如桀、纣，犹将亡之也。虽善事之无<br /><br />&nbsp;&nbsp;&nbsp;&nbsp;益也，不可以为存，适足以自令亟亡也。然则山东非能从亲，合而相圣如一者，<br /><br />&nbsp;&nbsp;&nbsp;&nbsp;必皆亡矣。”<br /><br />&nbsp;&nbsp;&nbsp;&nbsp;○谓郑王<br /><br />&nbsp;&nbsp;&nbsp;&nbsp;谓郑王曰：“昭侯，一世之明君也；申不害，一世之贤士也。韩与魏敌侔<br /><br />&nbsp;&nbsp;&nbsp;&nbsp;之国也，申不害与昭侯执而见梁君，非好卑而恶尊也，非虑过而议失也。申<br /><br />&nbsp;&nbsp;&nbsp;&nbsp;不害之计事曰：‘我执于魏，魏君必得志于韩，必外靡于天下矣，是魏弊矣。<br /><br />&nbsp;&nbsp;&nbsp;&nbsp;诸侯恶魏必事韩，是我免于人一之下，而信于万人之上也。夫弱魏之兵而重韩之<br /><br />&nbsp;&nbsp;&nbsp;&nbsp;权，莫如朝魏。’昭侯听而行之，明君也；申不害虑事而言之，忠臣也。今之<br /><br />&nbsp;&nbsp;&nbsp;&nbsp;韩弱于始之韩，而今之秦强于始之秦。今秦有梁君之心矣，而王与诸臣不事为尊<br /><br />&nbsp;&nbsp;&nbsp;&nbsp;秦以定韩者，臣窃以为王之明为不如昭侯，而王之诸臣忠莫如申不害也。<br /><br />&nbsp;&nbsp;&nbsp;&nbsp;“昔者，穆公一胜于韩原而霸西州，晋文公一胜于城濮而定天下，此以一胜<br /><br />&nbsp;&nbsp;&nbsp;&nbsp;立尊令、成功名于天下。今秦数世强矣，大胜以千数，次胜以百数，大之不王，<br /><br />&nbsp;&nbsp;&nbsp;&nbsp;小之不霸，名尊无所立，制令无所行，然而春秋用兵者非以求主尊成名于天下也？<br /><br />&nbsp;&nbsp;&nbsp;&nbsp;昔先王之攻，有为名者，有为实者。为名者攻其心，为实者攻其形。昔者，吴与<br /><br />&nbsp;&nbsp;&nbsp;&nbsp;越战，越人大败，保于会稽之上，吴人入越而户抚之。越王使大夫种行成于吴，<br /><br />&nbsp;&nbsp;&nbsp;&nbsp;请男为臣，女为妾，身执禽而随诸御。吴人果听其辞，与成而不盟，此攻其心者<br /><br />&nbsp;&nbsp;&nbsp;&nbsp;也。其后越与吴战，吴人大败，亦请男为臣，女为妾，反以越事吴之礼事越，越<br /><br />&nbsp;&nbsp;&nbsp;&nbsp;人不听也，遂残吴国而禽夫差，此攻其形者也。今将攻其心乎，宜使如吴，攻其<br /><br />&nbsp;&nbsp;&nbsp;&nbsp;形乎，宜使如越。夫攻形不如越而攻心不如吴，而君臣上下少长贵贱毕呼霸王，<br /><br />&nbsp;&nbsp;&nbsp;&nbsp;臣窃以为犹之井中而谓曰：‘我将为尔求火也。’”<br /><br />&nbsp;&nbsp;&nbsp;&nbsp;○东孟之会<br /><br />&nbsp;&nbsp;&nbsp;&nbsp;“东孟之会，聂政、阳坚刺相兼君。许异蹴哀侯而殪之，立以为郑君。韩氏<br /><br />&nbsp;&nbsp;&nbsp;&nbsp;之众无不听令者，则许异为之先也。是故哀侯为君，而许异终身相焉。而韩氏之<br /><br />&nbsp;&nbsp;&nbsp;&nbsp;尊许异也，欲其尊哀侯也。今日郑君不可得而为也，虽终身相之焉，然而吾弗为<br /><br />&nbsp;&nbsp;&nbsp;&nbsp;云者，岂不为过谋哉！昔齐桓公九合诸侯，未尝不以周襄王之命。然则虽尊襄王，<br /><br />&nbsp;&nbsp;&nbsp;&nbsp;桓公亦定霸矣。九合之尊桓公也，犹其尊襄王也。今日天子不可得而为也，虽为<br /><br />&nbsp;&nbsp;&nbsp;&nbsp;桓公，吾弗为云者，岂不为过辩而不知尊哉！韩氏之士数十万，皆戴哀侯以为君，<br /><br />&nbsp;&nbsp;&nbsp;&nbsp;而许异独取相焉者无他；诸侯之君无不任事于周室也，而桓公独取霸者亦无他也。<br /><br />&nbsp;&nbsp;&nbsp;&nbsp;今强国将有帝王之，而以国先者，此桓公、许异之类也。岂可不谓善谋哉？夫<br /><br />&nbsp;&nbsp;&nbsp;&nbsp;先与强国之利，强国能王，则我必为之霸；强国不能王，则可以辟其兵，使之无<br /><br />&nbsp;&nbsp;&nbsp;&nbsp;伐我。然则强国事成，则我立帝而霸，强国之事不成，犹之厚德我也。今与强国，<br /><br />&nbsp;&nbsp;&nbsp;&nbsp;强国之事成则有福，不成则无患，然则先与强国者，圣人之计也。”<br /><br />&nbsp;&nbsp;&nbsp;&nbsp;○韩阳役于三川而欲归<br /><br />&nbsp;&nbsp;&nbsp;&nbsp;韩阳役于三川而欲归，足强为之说韩王曰：“三川服矣，王亦知之乎？<br /><br />&nbsp;&nbsp;&nbsp;&nbsp;且共贵公子。”王于是召诸公子庇谌川者而归之。<br /><br />&nbsp;&nbsp;&nbsp;&nbsp;○秦大国<br /><br />&nbsp;&nbsp;&nbsp;&nbsp;秦大国也，韩小国也，韩甚疏秦。然而见亲秦，计之，非金无以也，故卖美<br /><br />&nbsp;&nbsp;&nbsp;&nbsp;人。美人之贾贵，诸侯不能买，故秦买之三千金。韩因以其金事秦，秦反得其金<br /><br />&nbsp;&nbsp;&nbsp;&nbsp;与韩之美人。韩之美人因言于秦曰：“韩甚疏秦。”从是观之，韩亡美人与金，<br /><br />&nbsp;&nbsp;&nbsp;&nbsp;其疏秦乃始益明。故客有说韩者曰：“不如止淫用，以是为金以事秦，是金必行，<br /><br />&nbsp;&nbsp;&nbsp;&nbsp;而韩之疏秦不明。美人知内行者也，故善为计者，不见内行。”<br /><br />&nbsp;&nbsp;&nbsp;&nbsp;○张丑之合齐楚讲于魏<br /><br />&nbsp;&nbsp;&nbsp;&nbsp;张丑之合齐、楚，讲于魏也，谓韩公仲曰：“今公疾攻魏之运，魏急，则必<br /><br />&nbsp;&nbsp;&nbsp;&nbsp;以地和于齐、楚，故公不如勿攻。魏缓则必战，战胜，攻运而取之易矣。战不胜，<br /><br />&nbsp;&nbsp;&nbsp;&nbsp;则魏且内之。”公仲曰：“诺。”张丑因谓齐、楚曰：“韩已与魏矣。以为不然，<br /><br />&nbsp;&nbsp;&nbsp;&nbsp;则盖观公仲之攻也。”公仲不攻，齐、楚恐，因讲于魏而不告韩。<br /><br />&nbsp;&nbsp;&nbsp;&nbsp;○或谓韩相国<br /><br />&nbsp;&nbsp;&nbsp;&nbsp;或谓韩相国曰：“人之所以善扁鹊者，为有臃肿也；使善扁鹊而无臃肿也，<br /><br />&nbsp;&nbsp;&nbsp;&nbsp;则人莫之为之也。今君以所事善平原君者，为恶于秦也；而善平原君乃所以恶于<br /><br />&nbsp;&nbsp;&nbsp;&nbsp;秦也。愿君之熟计之也。”<br /><br />&nbsp;&nbsp;&nbsp;&nbsp;○公仲使韩珉之秦求武隧<br /><br />&nbsp;&nbsp;&nbsp;&nbsp;公仲使韩珉之秦求武隧，而恐楚之怒也。唐客谓公仲曰：“韩之事秦也，且<br /><br />&nbsp;&nbsp;&nbsp;&nbsp;以求武隧也，非弊邑之所憎也。韩已得武隧，其形乃可以善楚。臣愿有言，而不<br /><br />&nbsp;&nbsp;&nbsp;&nbsp;敢为楚计。今韩之父兄得众者毋相韩，不能独立，势必不善楚。’王曰：‘吾欲<br /><br />&nbsp;&nbsp;&nbsp;&nbsp;以国辅韩珉而相之可乎？父兄恶珉，珉必以国保楚。’”公仲说，士唐客于诸公，<br /><br />&nbsp;&nbsp;&nbsp;&nbsp;而使之主韩、楚之事。<br /><br />&nbsp;&nbsp;&nbsp;&nbsp;○韩相公仲珉使韩侈之秦请攻魏<br /><br />&nbsp;&nbsp;&nbsp;&nbsp;韩相公仲珉使韩侈之秦请攻魏，秦王说之。韩侈在唐，公仲珉死。韩侈谓秦<br /><br />&nbsp;&nbsp;&nbsp;&nbsp;王曰：“魏之使者谓后相韩辰曰：‘公必为魏罪韩侈。’韩辰曰：‘不可。秦王<br /><br />&nbsp;&nbsp;&nbsp;&nbsp;仕之，又与约事。’使者曰：‘秦之仕韩侈也，以重公仲也。今公仲死，韩侈之<br /><br />&nbsp;&nbsp;&nbsp;&nbsp;秦，秦必弗入。入又奚为挟之以恨魏王乎？’韩辰患之，将听之矣。今王不召韩<br /><br />&nbsp;&nbsp;&nbsp;&nbsp;侈，韩侈且伏于山中矣。”秦王曰：“何意寡人如是之权也！令安伏？”召韩侈<br /><br />&nbsp;&nbsp;&nbsp;&nbsp;而仕之。<br /><br />&nbsp;&nbsp;&nbsp;&nbsp;○客卿为韩谓秦王<br /><br />&nbsp;&nbsp;&nbsp;&nbsp;客卿为韩谓秦王曰：“韩珉之议，知其君不知异君，知其国不知异国。彼公<br /><br />&nbsp;&nbsp;&nbsp;&nbsp;仲者，秦势能诎之。秦之强，首之者，珉为疾矣。进齐、宋之兵至首坦，远薄梁<br /><br />&nbsp;&nbsp;&nbsp;&nbsp;郭，所以不及魏者，以为成而过南阳之道，欲以四国西首也。所以不者，皆曰以<br /><br />&nbsp;&nbsp;&nbsp;&nbsp;燕亡于齐，魏亡于秦，陈、蔡亡于楚，此皆绝地形，群臣比周以蔽其上，大臣为<br /><br />&nbsp;&nbsp;&nbsp;&nbsp;诸侯轻国也。今王位正，张仪之贵不得议公孙郝，是从臣不事大臣也，公孙郝之<br /><br />&nbsp;&nbsp;&nbsp;&nbsp;贵不得议甘戊，则大臣不得事近臣矣。贵贱不相事，各得其位，辐凑以事其上，<br /><br />&nbsp;&nbsp;&nbsp;&nbsp;则群臣之贤不肖可得而知也。王之明一也。公孙郝尝疾齐、韩而不加贵，则为大<br /><br />&nbsp;&nbsp;&nbsp;&nbsp;臣不敢为诸侯轻国矣。齐、韩尝因公孙郝而不受，则诸侯不敢因群臣以为能矣。<br /><br />&nbsp;&nbsp;&nbsp;&nbsp;外内不相为，则诸侯之情伪可得而知也。王之明二也。公孙郝、樗里疾请无攻韩，<br /><br />&nbsp;&nbsp;&nbsp;&nbsp;陈四辟去，王犹攻之也。甘茂约楚、赵而反敬魏，是其讲我，茂且攻宜阳，王犹<br /><br />&nbsp;&nbsp;&nbsp;&nbsp;校之也。群臣之知无几于王之明者，臣故愿公仲之国以侍于王，而无自左右也。”<br /><br />&nbsp;&nbsp;&nbsp;&nbsp;○韩珉相齐<br /><br />&nbsp;&nbsp;&nbsp;&nbsp;韩珉相齐，令吏逐公竖，大怒于周之留成阳君也。谓韩珉曰：“公以二人者<br /><br />&nbsp;&nbsp;&nbsp;&nbsp;为贤人也，所入之国因用之乎？则不如其处小国。何也？成阳君为秦去韩，公畴<br /><br />&nbsp;&nbsp;&nbsp;&nbsp;竖，楚王善之。今公因逐之，二人者必入秦、楚，必为公患，且明公之不善于天<br /><br />&nbsp;&nbsp;&nbsp;&nbsp;下。天下之不善公者与欲有求于齐者，且收之以临齐而市公。”<br /><br />&nbsp;&nbsp;&nbsp;&nbsp;○或谓山阳君<br /><br />&nbsp;&nbsp;&nbsp;&nbsp;或谓山阳君曰：“秦封君以山阳，齐封君以莒。齐、秦非重韩则贤君之行也。<br /><br />&nbsp;&nbsp;&nbsp;&nbsp;今楚攻齐取莒，上及不交齐，次弗纳于君，是棘齐、秦之威而轻韩也。”山阳君<br /><br />&nbsp;&nbsp;&nbsp;&nbsp;因使之楚。<br /><br />&nbsp;&nbsp;&nbsp;&nbsp;○赵魏攻华阳<br /><br />&nbsp;&nbsp;&nbsp;&nbsp;赵、魏攻华阳，韩谒急于秦。冠盖相望，秦不救。韩相国谓田苓曰：“事急，<br /><br />&nbsp;&nbsp;&nbsp;&nbsp;愿公虽疾，为一宿之行。”田苓见穰侯，穰侯曰：“韩急乎？何故使公来？”田<br /><br />&nbsp;&nbsp;&nbsp;&nbsp;苓对曰：“未急也。”穰侯怒曰：“是何以为公之王使乎？冠盖相望，告弊邑甚<br /><br />&nbsp;&nbsp;&nbsp;&nbsp;急，公曰未急，何也？”田苓曰：“彼韩急则将变矣。”穰侯曰：“公无见王矣，<br /><br />&nbsp;&nbsp;&nbsp;&nbsp;臣请令发兵救韩。”八日中，大败赵、魏于华阳之下。<br /><br />&nbsp;&nbsp;&nbsp;&nbsp;○秦招楚而伐齐<br /><br />&nbsp;&nbsp;&nbsp;&nbsp;秦招楚而伐齐，冷向谓陈轸曰：“秦王必外向：‘楚之齐者，知西不合于秦，<br /><br />&nbsp;&nbsp;&nbsp;&nbsp;必且务以楚合于齐。齐、楚合，燕、赵不敢不听。齐以四国敌秦，是齐不穷也。’<br /><br />&nbsp;&nbsp;&nbsp;&nbsp;向曰：‘秦王诚必欲伐齐乎？不如先收于楚之齐者，楚之齐者先务以楚合于齐，<br /><br />&nbsp;&nbsp;&nbsp;&nbsp;则楚必即秦矣。以强秦而有晋、楚，则燕、赵不敢不听，是齐孤矣。’向请为公<br /><br />&nbsp;&nbsp;&nbsp;&nbsp;说秦王。”<br /><br />&nbsp;&nbsp;&nbsp;&nbsp;○韩氏逐向晋于周<br /><br />&nbsp;&nbsp;&nbsp;&nbsp;韩氏逐向晋于周，周成恢为之谓魏王曰：“周必宽而反之，王何不为之先言，<br /><br />&nbsp;&nbsp;&nbsp;&nbsp;是王有向晋于周也。”魏曰：“诺。”成恢因为谓韩王曰：“逐向晋者韩也，而<br /><br />&nbsp;&nbsp;&nbsp;&nbsp;还之者魏也，岂如道韩反之哉！是魏有向晋于周，而韩王失之也。”韩王曰：<br /><br />&nbsp;&nbsp;&nbsp;&nbsp;“善。”亦因请复之。<br /><br />&nbsp;&nbsp;&nbsp;&nbsp;○张登请费绁<br /><br />&nbsp;&nbsp;&nbsp;&nbsp;张登请费绁曰：“请令公子年谓韩王曰：‘费绁，西周雠之，东周宝之。此<br /><br />&nbsp;&nbsp;&nbsp;&nbsp;其家万金，王何不召之以为三川之守。是绁以三川与西周戒也，必尽其家以事王。<br /><br />&nbsp;&nbsp;&nbsp;&nbsp;西周恶之，必效先王之器以止王。’韩王必为之。西周闻之，必解子之罪，以止<br /><br />&nbsp;&nbsp;&nbsp;&nbsp;子之事。”<br /><br />&nbsp;&nbsp;&nbsp;&nbsp;○安邑之御史死<br /><br />&nbsp;&nbsp;&nbsp;&nbsp;安邑之御史死，其次恐不得也。输人为之谓安令曰：“公孙綦为人请御史于<br /><br />&nbsp;&nbsp;&nbsp;&nbsp;王，王曰：‘彼固有次乎？吾难败其法。’”因遽置之。<br /><br />&nbsp;&nbsp;&nbsp;&nbsp;○魏为九里之盟<br /><br />&nbsp;&nbsp;&nbsp;&nbsp;魏王为九里之盟，且复天子。房喜谓韩王曰：“勿听之也，大国恶有天子，<br /><br />&nbsp;&nbsp;&nbsp;&nbsp;而小国利之。王与大国弗听，魏安能与小国立之。”<br /><br />&nbsp;&nbsp;&nbsp;&nbsp;○建信君轻韩熙<br /><br />&nbsp;&nbsp;&nbsp;&nbsp;建信君轻韩熙，赵敖为谓建信侯曰：“国形有之而存，无之而亡者，魏也。<br /><br />&nbsp;&nbsp;&nbsp;&nbsp;不可无而从者，韩也。今君之轻韩熙者，交善楚、魏也。秦见君之交反善于楚、<br /><br />&nbsp;&nbsp;&nbsp;&nbsp;魏也，其收韩必重矣。从则韩轻，横则韩重，则无从轻矣。秦出兵于三川，则南<br /><br />&nbsp;&nbsp;&nbsp;&nbsp;围鄢，蔡、邵之道不通矣。魏急，其救赵必缓矣。秦举兵破邯郸，赵必亡矣。故<br /><br />&nbsp;&nbsp;&nbsp;&nbsp;君收韩，可以无。”<br /><br />&nbsp;&nbsp;&nbsp;&nbsp;○段产谓新城君<br /><br />&nbsp;&nbsp;&nbsp;&nbsp;段产谓新城君曰：“夫宵行者能无为奸，而不能令狗无吠己。今臣处郎中，<br /><br />&nbsp;&nbsp;&nbsp;&nbsp;能无议君于王，而不能令人毋议臣于君。愿君察之也。”<br /><br />&nbsp;&nbsp;&nbsp;&nbsp;○段干越人谓新城君<br /><br />&nbsp;&nbsp;&nbsp;&nbsp;段干越人谓新城君曰：“王良之弟子驾云取千里马，遇造父之弟子。造父之<br /><br />&nbsp;&nbsp;&nbsp;&nbsp;弟子曰：‘马不千里。’王良弟子曰：‘马，千里之马也，服，千里之服也。而<br /><br />&nbsp;&nbsp;&nbsp;&nbsp;不能取千里，何也？曰子g牵长。’故g牵于事，万分之一也，而难行千里<br /><br />&nbsp;&nbsp;&nbsp;&nbsp;之行。今臣虽不肖，于秦亦万分之一也，而相国见臣不释塞者，是g牵长也。”</div>
            <div class="link">
                <a id="err-report" href="javascript:void(0)" onClick="report('战国策出错啦!');">
                    错误举报</a><a id="add-bookcase" href="javascript:void(0)" onClick="addbookcase(21906,1622423);">加入书签</a><a
                        href="1622422.html">上一页</a>&larr;<a href="index.html">返回列表</a>&rarr;<a
                            href="1622424.html">下一页</a><a id="book-vote" href="javascript:void(0)" onClick="vote(21906);">投推荐票</a><a
                                id="err-report" href="javascript:void(0)" onClick="report('战国策更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622422.html"; var next_page = "1622424.html"; var index_page = "index.html"; var sortid = "9"; var article_id = "21906"; var chapter_id = "1622423"; var articlename = "战国策"; var chaptername = " 卷二十八 韩三"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>